---
title:  Ndiripano, Nditumei
date:   02/11/2023
---

Nyaya yaJona inoshamisa zvikuru. Pfungwa yekuti Mwari vakakwanisa kuponesa Ninivha zvisinei nekukundikana nehutera hwaiva munaJonah zvinotirangaridza kuti isu vanhu patinoita basa raMwari tingori midziyo yake yaanoshandisa kuita basa rake rekushandura moyo yevanhu. Tinorangaridzwawo kuti Mwari anongotsvaga vabati vanozvipira nekuzvininipisa kutevera zvaanotaura. 

`Verenga Isaya  6:1–8. Ndeipi pfungwa inokosha inobudiswa mundima iyi?`

Kudana kuripo. Mwari arikutsvaga vanhu vanozvipira nevanoda. Tinogona kudavira rukoko urwu nekugamuchira hutungamiri hwake, kuteerera izwi rake, nekusarudza kuteerera zvanotiudza kuti tiite.

Nyaya yaJona inoburitsa pachena rudo rwaMwari kuvanhu vanogara munharaunda yehupenyu isingaratidzwi rudo rwake kana kunzwikwa shoko rake. Sezvakangota Mwari achinzwira tsitsi Ninivha, ane tsisi zvakare mazana ezviuru zvevanhu vazere mumaguta nhasi, umo zvivakwa zvinotora nzvimbo yemiti nemaruva, uno muzere ruzha runoita kuti kudzikama nekunzwa zvisava nyore. Pamusoro pevanhu veNinivha, Mwari anoti “vasingazivi kuti ruoko rwavo rworudyi kana ruboshwe ndorupi…” (ona Jon. 4:11). Mwari anotsvaga vashandi vekutuma vanoda kutakura shoko rake retariro kuneavo varikubatikana mubishi remitoro yehupenyu hwanhasi. 

Isaya akanzwa inzwi richiti, “Ndiyani ungatiendera?” Iwe uchadavira uchiti kudii?  

`Kurudziro: Mubhuku rako reminamato, nyora mazita evanhu gumi vaunoziva kuti havasi vatendi. Vanhu ava tichavadaidza kuti “vadzidzi” vako. Nyora mazita avo pasi. Chengeta mazita aya zvichida kwekota ino yose, uchinamatira zita roga roga zuva nezuva. Namata kuti Mwari akubatsire kuva shamwari yevanhu ava. Namata kuti ugone kuumba hukama hwakati dzikei hwepedyo, uye kuvimbana neshamwari idzi. Apo hushamwari hwenyu hunokura, nyatsocherechedza nekuteerera kuti uzive zvavanoda, zvinovarwadza nekuvanetsa. Zvino chinamata kuti Mwari asangane navo pavanodisa.`  

`Chitsvambe: Sarudza guta riri pedyo newe pmwechete nerimwe huta riri muneimwe nyika pasi pano. Tanga kunamatira vanhu vanogara nekushanda mumaguta aya. Kumbira kuti Mwari vamutse chiSabata chakasimba imomo chinogona kugoverana nevanhu vemo zvokwadi sezvaunoziva- chokwadi chekukasika kudzoka kwaJesu.`