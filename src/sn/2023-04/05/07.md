---
title:  Imwe Pfungwa
date:   03/11/2023
---

Ellen G. White aneyambiro yakasimba kune avo varikunetseka kutevera rukoko rwaJesu rwekuti vaende kunoita zvapupu kuvanhu vakavatenderedza. 

“Zvikonzero zveavo varikukundikana kuita basa iri hazvivasununguri kubva pabasa iri, uye kana vakasarudza kusaita basa iri, varikuregerera mweya yakafirwa naKristu, vachiregererawo basa ravakapiwa naMwari, uye vakanyorwa mumabhuku ekudenga sevaranda vasina kutendeka. Ko mushandiri arikubata sezvakaita Tenzi wake here, kuti ave simba nechikomborero kune vamwe, kana iye achizvibvisa kubva kuneavo vanoda rubatsiro? Avo vanorega havokuita hurukuro nevanhu, vanoita chindini, saka vanoda kugona kuzviisa panzvimbo yavangataura nehama dzavo, kuti vazive zvidiso zvemweya yavo, uye kuti vangaita sei kuti vagutise boka remakwai aMwari, kutiumwe neumwe awane zvakafanira panguva yakafanira. Avo vanoregera kuita basa iri zvinoratidza kuti vanoda kumutsiridzwa pahunhu hwavo, ipapo vachazoona kuti havana kutakura mutoro webasa.” —Ellen G. White, The Advent Review and Herald, August 30, 1892.

Kunyangwe aya ari mashoko akasimba anoratidza kukosha kunoita basa iri kuna Mwari, hatina kusiiwa tisina tariro. “Pakutumwa kwake, Jona akapiwa chitsvambe chebasa rinorema; asi uyo akamutuma aigona kutsigira muranda wake kuti abudirire. Dai muporofita akangoteerera asina mubvunzo, angadai asina kusangana nezvinorwadza zvizhinji, uye angai akakomborerwa zvizhinji. Asi zvakadaro, panguva yekutanbudzika kwaJona, Jehovha haana kumusiya. Mukati mematambudziko nemiyedzo, kuvimba kwemuporofita nesimba raMwari risingaperi rinoponesa kwakamutsiridzwa.” —Ellen G. White. Prophets and Kings, p. 266.

Sezvakangoita Jona, tinogonakuwana zvikonzero zvekusaita basa raMwari. Zvinosunda kuvapo kwezvikonzero izvi zvinogona kuva zvizhinji. Asi zvakadaro hazvo, kudanwa kwedu kubasa raMwari kuripachena kupfuura kudanwa kwaJona. Mubvunzo ndewekuti, iwe uchasarudza kudavira uchiti kudii? 

**Mibvunzo Yekuzeya**:

`Ndezvipi zvikonzero zvaunowanzoda kushandisa kuti usapinda mubasa raMwari? Ko, Ninivha yako ndeipi?`

`Chimbofunga kukosha kwakaita zvokwadi yatinayo sesangano reSeventh-day Adventist. Funga pamusoro pechikomborero chaunacho kuva nechokwadi ichi. Chii chirikukubata kuti usataura kunevamwe chokwadi ichi?`

`Ungadzidza sei kuburikidza nenyasha dzaMwari kukunda kutya kwaunako kwekuenda kubasa raMwari?`