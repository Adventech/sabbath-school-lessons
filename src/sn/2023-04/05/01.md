---
title:  Zvikonzero Zvekuzeza Basa
date:   28/10/2023
---


### Ndima dzeChidzidzo Vhiki rino
Jonah 1–4; Nahumi 1:1; 2 Madzimambo 17:5, 6; Mapisarema 24:1; Jakobho 1:27; Isaya 6:1–8.

> <p>Chemusoro:</p>
> “Ndikanzwawo inzwi raJehovha richiti: Ndiyani wandingatuma, ndiyaniko ungatiendera? Ini ndikati, Ndiripano! Nditumei” (Isaya 6:8).

Havasi vose vakadanwa kubasa vakabvuma sezvakaita Abrahama. Jona ndeumwe muenzaniso (Verenga Jonah 1–4). Mwari anodana Jona kuti anochemera pamusoro peguta reNinivha, guta guru re Asiriya. Guta iri, rakanga riri munyika inonzi Iraq nhasi, rakanga riri mitunhu inosvika mamayera mazana mashanu nemakumi matanhatu kubva Jerusarema, zvaingada mwedzi wose munhu achifamba. Jona haana kungoramba kuenda chete, asi akaita zvekutiza akafuratira kwaaifanira kuenda. Akasvika paJoppa, ndokubva atenga tikiti rekuenda kuTashishi, kuzasi kwenyika yeSpain nhasi. Rwendo rwemamayera zviuru zviviri nechikepe kuenda uku, rwaingamutorera mwedzi wose zvichienderana nemamiriro ekunze. Nokuda kwekutya kunosangana naMambo weNinivha, Jona akada kushandisa mwedzi wacho kutiza kure neguta racho. Ko, munhu waMwari, akaitirei zvakadaro?	

Vanhu veNinivha vakanga vakaipa kwazvo, vanhu ava vaizivikanwa nehutsinye nehukukutu hwemoyo, uye vakanga vamborwisa Israeri neJudha. Asi zvakadaro, Mwari akadana Jona kuti aendeko kunochema pamusoro peguta iroro achitsiura huipi hwaro (Jona 1:2). Mashoko akashandiswa kutsanangura Ninivha akangofanana nemashoko akashandiswa naMwari kuna Abrahama pamusoro peSodoma neGomora, munaGenesi 18:20, 21. Asi sezvatichaona, Jona haasi Abrahama. 

Tingadzidzei pamusoro pekaitiro kaJona nezvikonzero zvake zvekuramba kuenda kubasa raMwari zvinogona kuvawo zvikonzero zvedu nhasi? 

_*Dzidza chidzizo chevhiki rino uchigadzirira Sabata ra, Mbudzi 4._