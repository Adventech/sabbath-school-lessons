---
title:  'Zvikonzero Zvedu: Kusangana NeZvisingafadzi'
date:   01/11/2023
---

“Aiwa Jehovha, handizvo zvandakataura ndichiri munyika yangu here? Saka ndakachimbidza kutizira Tashishi, nokuti ndakanga ndichiziva kuti muri Mwari ane nyasha, ane ngoni, asingachimbidzi kutsamwa, azere nounyoro, muchizvidemba pamakafunga kuuyisa zvakaipa.” (Jonah 4:2). Uyu munamato wakanaka chose wakaitwa naJona. Asi wakanga wakanaka here? 

`Verenga Jonah 4. Chii chaiva dambudziko remurume uyu?`

Jona aiva neruvengo rwakadzama nevanhu vaakatumwa kwavari naMwari zvekuti akaona kuti zvaivanani kufa pane kuzonyara kana shoko rake rekuparadzwa kweNinivha risina kuzoitika. Jonah aida kuti Niniva iitwe zvakaitwa Sodoma ne Gomora. Akanga achitarisira kutonga kwaMwari pamusoro pevanhu vaivengwa ava. Pazvisina kuitika sezvaaifunga, maonero ake akavhiringidzika zvakasimba, zvekuti akademba kufa pakuona zvaaifunga kuti ndizvo zvinofanira kuitika zvichikona. 

Kechipiri munyaya yaJona, Mwari vanokurukura naye, kwete nemharidzo, asi nemashoko ekumuonesa zvakaitika. Maonero emuhupenyu haangoitiki. Uye haangoshanduki nokuti tanzwa zvimwe zvitsva pane zvatinoziva, Maonero aya anowanzo shanduka zvichienderana nezvatararama kana kutsanangurirwa nekududzirirwa. 

Mwari aida kubetsera Jona kuva nemaonero matsva kuburikidza nezvaakasangana nazvo. Mwari akameresa muti nekuukudza nekukasika pameso paJona zvekuti wakamupa mumvuri kumudzivirira kubva kuzuva raipisa. Jona akatenda nokuda, kwete kuti Mwari akanga aita bipi iri, asi akatenda muti wakanga wakasika kukura. Panzvimbo yekuti aone bipi rakaitwa, akaona sekodzero yake kuwana mumvuri mushure mebasa guru rakanaka raakanga aita. Muti pawakaoma nekukasika, kuna Jona zvakamutsa hasha maari kuti sei zvadaro iye abva kubata basa rinoshamisa zvakadaro, zvekuti akademba kuzviuraya.	

Chitiko ichi chinoteverwa neinzwi raMwari rakapfava rekuedza kugadzirisa pfungwa dzaJona kuti aone hupenzi hwake hwekukoshesa muti kupfuura zviuru zvevarume nevakadzi nevana veNinivha kusanganisira zvipfuyo zvavo.	

`Nyaya iyi haigumi neshoko rekutendeuka kwaJona. Asi nyaya isina kupera iyi inotsigira kutenda kwedu. Mwari achaita sei nevanhu vakaisvoipa, vanemukonyo, vasati vasvikirwa mupasi rose.`