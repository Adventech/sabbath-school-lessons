---
title:  Nebuchadnezzari
date:   26/11/2023
---

Sema Seventh-day Adventists, tinotenda mune chinodaidzwa kuti “rudzikinuro rwusina muganhu.” Izvi zvinoreva kuti, kusiyana nezvinotendwa nemamwe maKristu, isu tiniotenda kuti rufu rwaKristu wakafira vanhu vose, kwete rimwe boka rakasarudzwa revanhu avo vakanga vagara vasarudzwa kare kuti ndivo vachaponeswa (predestination). Nokuti Mwari “anoda kuti vanhu vose vaponeswe uye vasvike pakuziva zvokwadi” (1 Timotio 2:4), Jesu akazvipira sechibairo “nokuda kwezvivi zvedu, kwete zvedu chete asi zvenyika yosevo” (1 Johani 2:2). Ndiyo mhaka munhu wese akasarudzwa “Maari nyika isati yavambwa” (VaEfeso 1:4), kunyangwe kana pakupedzisira vanhu vose vakasamurarudza. Ndiyo mhakanei, tichiwana muBhaibheri, zviitiko apo Mwari vachisvikira vanhu vose muzvimiro zvavo.

`Verenga Dhanieri 4. Chii chakaitika kunamambo apa, uye zvinotiudzei pamusoro pekusvika kweruponeso kuneumwe wevanhu vaiava nemasimba makuru panyika?`

Muyenzaniso uripachena watinowana muBhaibheri wekusvika kwaMwari vanemasimba asi vasingatendi inyaya ya Mambo Nebuchadnezzari. Rutongo rwaMwari rwakaiswa pamusoro pake sezvingotwawo mamwe madzimambo ekwaIsareri.

(ona, somuenzaniso, 2 Vakoronike 32:25,26;
1 Madzimambo 14:21–31; 1 Samuel 28). Nyaya yemuBhaibheri yaNebuchadnezzari, uyo akazodzokedzana pfungwa dzake akapupura kuti kuna Mwari Musiki, inoratidza kuti Mwari anehanya nevakapfuma nevane masimba, pamwechete nevaromba vasina simba. Mundima ya 37, murume uyu ange aine simba kukunda vanhu vose panyika, akadanidzira achiti, “Zvino ini Nebuchad-nezzari, ndinorumbida, nekusimudzira, nekukudza mambo weKudenga, uyo mabasa ake ose ndezvokwadi, uye nzira dzake dzakarurama. Nokuti vose vanozvikudza anogona kuvaderedza” (Dhanieri 4:37). Dai vanhu vose vakapfuma, vanemasimba, vanozvikudza pakati pedu vanhu vanofa, vaiziva havo chokwadi ichi!

`Chii chatingadzidza panyaya iyi? Chekutanga, Mwari anoshandisa vatendi vakaperera vakafanana naDhanieri, kuti vave sezambuko rekusvikira vasingatendi asi vaine masimba. Nebuchadnezzar akaninipiswa naMwari nokuda kwokuzvikudza nehukukutu hwake. Kunyangwe nyaya yacho ichiita kunge mutambo, panenzira zvhinji idzo Mwari anogona kushandisa kuninipisa vapfumi, vanesimba, nevanozvikiudza kuvadzikisa pasi.`

Kunyangwe tisina hedu kupfuma nemasimba sekuyera kunoita nyika, sei tichifanira kungwarira kuti tirege kuita kaitiro katinoona pana Mambo uyu? Sei kaitiro aka kachigona kungoitika nyore sezvatisingafungiri?
