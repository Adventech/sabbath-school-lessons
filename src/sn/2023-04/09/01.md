---
title:  Vhangeri Kune VaneMasimba
date:   25/11/2023
---

### Ndima dzeChidzidzo Vhiki rino
Dhanieri 4; 2 Madzimambo. 5:1–19; Johani 3:1–12; Johani 7:43–52; Mateo 19:16–22; Johani 19:38–42.

> <p>Chemusoro:</p>
> “Nokuti munhu uchabatsirweiko kana akawana nyika yose akarashikigwa novupenyu bgwake? Kana munhu ucharipeiko kuti adzikinure vupenyu bgwake?” (Mateo 16:26).

Kunyangwe zvaro rakanyorwa makore mazhinji apfuura, Bhaibheri, Shoko raMwari, ndiro kuzarurwa kwezvokwadi yaMwari kunyika yedu. Pakati pezvokwadi yarinoburitsa, panewo chimiro chemunhu, uye kuti, -kungava kare kunyika yeJudhiya, kana zvino munyika yanhasi yeBrazil, vanhu vangori nechimiro chakafanana: chekuti, vatadzi vanoda nyasha dzedenga.

Izvi zvinosanganisira vapfumi nevane masimba. Vapfumi nevane masimba vekare muBhaibheri, havana kumbosiyana nevapfumi nevanemasimba vanhasi, zvikuru pamatsvakiro avanoita pfuma, mbiri nemasimba, kazhinji kacho, vachitsikirira vasina simba. Asi Mwari anehanya neruponeso rwevapfimu nevane masimba sezvaanongoita vasina simba nevarombo. Bhaibheri rinotipa mienzaniso inobatika yevanhu vaiva nesimba, kana vapfumi, kana vaiva nazvo zvose simba nepfuma, uye kuti Mwari akavashandisa sei kukombrera ndudzi: Abrahama, Isaka, Jakobho, Soromoni, naJosefa, semiyenzaniso pakati pevazhinji.

Vhiki rino tichatarisa basa raMwari kuvapfumi navane masimba. Famba nesu apo tichaona kuti Mwari akasvikira sei vanhu ava, uye kuti arikudana sei maSeventh-day Adaventist kuti vave zvapupu nhasi kuboka revanhu vakadaro.

_*Dzidza chidzizo chevhiki rino uchigadzirira Sabata ra, Zvita 2._