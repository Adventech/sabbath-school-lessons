---
title:  Imwe Pfungwa
date:   01/12/2023
---

Verenga Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Rudo rwaJesu rwakafanana kumurombo, mupfumi kana munhu ane masimba munyika. Akafira vehumambo pamwechete nevanozvidzwa. Jesu aiziva nzira chaidzo dzinoshanda dzekuvasvikira. Anotiyambira kuti: “Zviri nyore kuti ngamera ipinde nepaburi retsono pakuti mupfumi apinde humambo hwaMwari” (Mako 10:25). Vhiki rino tinopiwa chitsvanbe chekuti tisvikira vane masimba nevakapfuma nevhangeri raJesu Kristu. Vanhu ava vanodawo ruponeso sevanhu vose, kunyangwe hazvo, nerombo rakaipa, vanogona kutadza kuzviona nokuda ‘kwekuchengetedzeka’ kwavanofunga kuti kuri papfuma kana simba ravo. “Kunotaurwa zvizhinji pamusoro pebasa redu kuvarombo; asi hapazi kufanira here kuitwawo basa kuvapfumi? Vazhinji vanoona boka revanhu ava sevasisina tariro. . . . Zviuru zvevanhu vakapfuma vakafa vasina kuyambirwa. Asi kunyangwe vachionekwa sevanhu vasingagamuchiri kutenda, vazhinji pakati pevapfumi vakaremerwa pamweya,”—Ellen G. White, The Ministry of Healing, p. 210.

**Mibvunzo Yekuzeya**:

`Jesu akaputsa midhuri inoparadzanisa pakushumira kwake kuvarombo nevapfumi panyika. Ko isu semaAdventist tinobata sei nyaya iyi, yemukaha uripo pakati pevapfumi nevarombo, mukaha wakajeka zvakadaro munharaunda dzedu dzose nhasi?`

`Jesu akataura zvinotevera: “Zvino uyo wakagamuchira mbeu muminzwa ndiye uyo unonzwa shoko, asi kufunganya kwenyika, nokunyengera kwepfuma zvinovhunga shoko rikashaiwa zvibereko.” (Mateo 13:22). Unofunga kuti jesu airevei paakati “kunyengera kwepfuma?” Sei zvisingarevi kuti tinofanira kuva vapfumi kuti tigonyengerwa nepfuma?`

`Muboka renyu, kurukurai nezve mubvunzo uri panoperera chidzidzo chemusi weChipiri icho chinotaura pamusoro pekuti kuziva chokwadi hazvirevi kuti munhu atoponeswa. Sei apa tichifanira kuita mutsauko wakakura? Ko kana kuziva chokwadi kusingatiponesi, saka chii chinotiponesa?`

`Ndezvipi zvimwe zvikonzero zvaunofunga zvakaita kuti jaya mupfumi arambe Jesu asi Zakeo achimugamuchira?`