---
title:  Vhangeri KuVapfumi
date:   29/11/2023
---

`Verenga Mateo 19:16–22. Ndezvipi zvidzidzo zvatinowana munyaya iyi, apo, uyu munhu asin kugamuchira Jesu saNikodimo.`

Hurukuro yaJesu nejaya mupfumi inoratidza njodzi nemusungo uripo papfuma. Tarisa mavara aya: “Vuye ndinotikwamuri, zvingava nyore kuti ngamera ipinde napaburi retsono pane mufumi kuti apide vushe bgwaMwari” (Mateo 19:24). Izvi hazvirevi hazvo kuti vapfumi havagoni kuponeswa, asi kuti, vanhu ava vakasachenjera, pfuma yavo inogona kuva chigumbuso paruponeso rwavo.

Pakupedzisi, varombo nevapfumi vose vachasangana nechinhu chimwe: guva. Izvi zvinoreva kuti nevapfumiwo vanotsvaga ruponeso sevamwe vose. Zvichida mari inogona kutenga zvimwe zvose, asi haigoni kutenga kusafa. Mukana wekusafa unongouya bedzi sechipo chinongopiwa pachena naJesu kuneuyo anochitsvaka nekutenda maari. “Ndini kumuka novupenyu. Uyo unotenda mandiri, kunyangwe akafa, asi uchararama” (Johani 11:25).

`Verenga Ruka 19:1–10. Chii chaakaita pave nemutsauko munyaya iyi, icho chinosiyana nezviri munyaya yajaya mupfumi?`

Zakeo akadavira muna Jesu nenzira yakasiyana nezvakaitwa najaya mupfumi. Cherechedza kuti Jesu haana kumboudza Zakeo kuti atengese zvaaiva nazvo agopa varombo sezvakaita kuna jaya mupfumi. Jesu anofanira kunge aiziva kuperera kwakanga kakaita jaya mupfumi pamari yake, ndiyo mhaka akamuudza zvaakamuudza. Asi, kunyangwe tisingazivi hedu zvose zvakatarika vari mumba, zvinoratidza kuti Zakeo akabatwa neshoko raJesu akaziva kuti ane shanduko yaafanira kuita muhupenyu hwake, zvikuru panyaya yepfuma yake.

`“Ko, munhu uchabatsirwa neiko kana akawana nyika yose, asi akarashikigwa novupenyu bgwake?” (Mateo 16:26). Mashoko aya anorevei kwatiri tose?`