---
title:  Vhangeri kune vaneMasimba
date:   30/11/2023
---

Jesu aiziva nzira yokushamwaridzana nevanhu vane masimba. Aiyemurwa nekuremekedzwa nevazhinji vevanhu ava, uye panguva imwechete, kune vamwe vauimuzvidzawo. Vanhu vanesimba vakauya kuna Jesu muBhaibheri ichokwadi kuti vakanga vaona kuti aiva nehanya navo. Asiwo, vazhinji vevanhu ava havana kuuya kwaari pakarepo; asi vakamirira kusvikira vave nechokwadi chekuti Jesu akanga ari Mwanakomana waMwari. Muenzaniso wevakaita izvozvo ndiNikodimo naJosefa weAramatia.

`Verenga Mateo 27:57–60 (onawo Mako 15:43–47; Ruka 23:50–53, and Johani 19:38–42). Nyaya iyi inotiudzei pamusoro pekushandisa kwakaita Tenzi vapfumi avo vakabatwa nehupenyu hwa Jesu?`

Kusvikira panguva iyi, hapana chatakanga tambonzwa nezva Josefa weAramatia. Asi nekukasika murume uyu anotanga kuonekera, hameno kuti achibva nekupi, asi anoshandiswa kuzadzisa chiporofita. Mwari akashandisa, uye achaenderera mberi achishandisa vapfumi muzvinangwa zvake. Nokudaro, tinofanira kushimira kwavariwo.

Pekutangira ndipo panogona kuita dambudziko kuti utsvage hushamwari nevanhu vane masimba. Kazhinji, zvirinani kusavatsvaga; asi kunge ivo vauya kwauri. Jesu akazviita izvozvo, vakazova zvapupu zveshoko rake, kuporesa kwake nesimba raMwari. Kuseri kwepfungwa dzavo, vakagutsikana kuti akanga ari Mwanakomana waMwari zvirikwazvo.

Vanhu vanemasimba kazhinji vanoda kuva rupandi rwehushumiri wechokwadi nokuda kwezvikonzero zvakati kuti. Vanoda kuva rupandi rwechinhu chakanaka chinoshandura hupenyu hwevanhu. Iyi ndiyo nzira yavanoziva kuti zvinogonawo kushandura hupenyu hwavo. Izvi zvinovapawo mukana wakavanzika wekuwana rubatsiro rwavanoda asi vasina kuzvishambadza pajekerere.

Danho rechipiri nderekutanga hushumiri hwechokwadi senzira yekusvikira vapfumi nevane masimba sebazi revhangeri raMwari. Torai nguva yekuronga nezve kushumira kuvanhu vakapfuma nevane masimba vemunharaunda yenyu.

`Kurudziro: Wedzera nemazita evanhu vane masimba pavanhu vaunonamatira nmazuva ese, asi asiri mutendi uye ari munhu waunokwanisa kuzosvikira nguva nenguva.`

`Chitsvambe: Tsvaga kero ugonyora tsamba kana tsambambozha (email) kuneumwe munhu anechinzvimbo chepamusoro, kunyangwe angava munhu wausati wambosangana naye, uudze munhu iyeye kuti uri kumunamatira.`