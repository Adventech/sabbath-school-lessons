---
title:  Mufananidzo weKereke Yekutanga
date:   09/11/2023
---

Verenga Mabasa 2:41–47. Ndeupi mufananidzo wechimiro cheKereke yekutanga unoburitswa apa?	
	
Mabasa 2 inopera nekuratidza mufananidzo unofadza wechimiro chekereke yokutanga. Mabasa 2:41 inoti vose avo vakabhabhatidzwa “vakawedzerwa kwavari”. Tinogona kuona apakuti kune vakatoita svonhu dzacho vakaverenga huwandu wevatendi vatsva vakahwerengedza nehuwandu hwevakanga vagara varipo ndokubuda nehuwandu weboka idzva revanhu. Asi iyi ipfungwa isina hayo kunyatsodzika. Chakavigwa mumashoko akashandiswa apa ipfungwa yekuti vatendi vatsva ava vakava boka rimwe vakaenzana nevamwe vakanga vagara varipo. 

Chinhu chinonyanyo onekwa semuenzaniso wekereke yekutanga kudzidzisa kwevadzidzi. Apo vatendi vatsva vaiwedzera, vaidzidziswa nenzira nhatu. Chekutanga, vakaenderera mberi vachidzidziswa neVaapostora padzidziso nekuwadzana. Vara rekuti “dzidziso” nerekuti “ruwadzano” mundima iyi zvinoreva “kuraira” ne “mushandira pamwe”.  Kuparida kweVaapostora kwaitsiura dzisiso dzakatsauka uye dzichipa tsananguro itsva pamusoro pezvaisangana nevanhu nezvavaiona. Asi vaisadzidzisa kuti zvokadi iyi inoraramiwa sei muupenyu wemunhu. Kuzorarama kwaibuda pakuwadzana kwemunhu neboka. Vatendivatsva vaidzidziswa kuburikidza nekutungamirira, kuongorora nekutevedzera kararamiro keVapostori avo vakanga vakura pamweya uye vakadzika midzi mushoko.

Kuparidza kwekuudza vanhu zvekuita asi vanhu vasingaratidzwi kaitiro kacho hakuna simba. Kunyangwe vanhu vakaverenga kaitirwo kazvo, kana kunzwa mharidzo dzinotsanangura maitirwo azvo, hakuna chinokunda kuona zvichiitwa nekutevedzera zvaitwa. Pauro aizviziva izvozvo ndosaka akakurudzira vateveri vake kutevedzera zvaaita apo iye aitevedzera Jesu. (1 Vakorinde 11:1). Kana vanhu vakakuona uchiita zvakataurwa naJesu muhupenyu hwako, zvinoita chimwe chinhu muhupenyu hwavo.	

`Kurudziro: Funga pamusoro peumwe munhu muupenyu waunoshuvira kuti ave mutendi. Munamatira mazuva ese kuti avsangane naJesu.`

`Chitsvambe: Ndiyani wauri kudzidzisa nekutungamirira kuti ave nehukama naJesu? Tsvaga nzira dzingaita kuti umuunze muruwadzano rwevatendi.`