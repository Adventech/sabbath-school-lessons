---
title:  Kugoverana Evhangeri
date:   05/11/2023
---

`Verenga Ruka 24:1–12. Avo vakanzwa nezvekumuka kwaJesu vakadavira sei?`

Mangwanani-ngwanani nezuva reSvondo, mushure mekufa kwaJesu, Ruka anoti madzimai anechitsama akamukira kubwiro bwaJesu. Vakanga vakatakura zvinonhuwira, saka zvinoratidza kuti vaida kunozodza mutumbi waJesu zvinonokuti Sabata rakanga rapfuura. Vaitarisira kunowana guva rakavharwa, asi vakashamiswa kuwana muguva musina chinhu. Vasingazivi kuti vodii, vakabatwa nekutya pavakaona varume vaviri vakanga vakapfeka nguwo dzinopenya. Asi varume ava vakanga vaine shoko kwavari. Vakavarangaridza mashoko aJesu, ndokuuudza vakadzi ava kuti Jesu akanga amuka, sekutaura kwaakambenge aita.  Vakazadzwa nemufaro, ndokudzokera kuvadzidzi vaJesu nekuvazhinji vevateveri vake kunovaudza zvakaona nezvavakanzwa, nokuti mufaro wavo wakanga wakakura. Izvi zvinoreva kuti vakanga vari kunogoverana nevamwe zvavakanga vaziva pamusoro paKristu. 

Funga kuti vakadzi ava vainzwa sei pavaienda? Vakanga vakatakura shoko rinoshamisa, rakanga ravazadza nekushamisika, asi vadzidzi vakatora shoko iri ‘sengano’ vakasavatenda. Petro, asingazivi kuti otenda vakadzi ava here kana kuti kwete, akamhanyira kubwiro kunozvionera ega.	Sezvakaita Petro, nezvinoita vazhinji vedu, pane kakuzeza kutenda chimwe chinhu kana chichitaurwa neumwe munhu. Kunyangwe zvazvo 

Petro akateerera kutaura kwevakadzi ava, haana kugona kugovera shoko ravo kusvikira azvionera. Pakutanga, chaakangonoona iguva risina chinhu, asi, sekunyora kwaRuka, zvakamusiya “ashamiswa nezvakanga zvaitwa” (Ruka 24:12). Zvaakaona kubwiro zvakasiyana nezvakaonekwa nevakadzi. 

Zvisinei nekugamuchira kwakaita Petro shoko ravo, vakadzi pavakanzwa nezvajesu, vakamhanyira kunoparidza nyaya yavo kunevamwe. Chii chimwe chaingavasunda kupfuura shoko rekuti vane zvaviziva zvavakanga vaona zvavaifanira kuudza vamwe? Chii chimwezve chavaingada kunze kwekukusha shoko rekumuka kwaJesu, shoko reruponeso, rinova tariro yedu nhasi?	

Ichokwadi kuti tinotodawo kutanga tasangana naMwari pachedu tisatitanoudza vamwe. Asi chido chekunoudza vamwe zvatinoda chinofanira kuva simba rinotisunda kuita basa. Nokuti hatigoni kugovera icho chatisina, zvingoneka here? 

`Ndezvipi zvimwe zvaunoziva iwe pachako pamusoro paMwari nerudo rwake? Sei izvi zvichikosha kwauri, uye zvinokusunda zvakadini kuti ugoverane nevamwe shoko rakanaka?`