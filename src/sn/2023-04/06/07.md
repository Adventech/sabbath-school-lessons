---
title:  Imwe Pfungwa
date:   10/11/2023
---

Kushanda kwedu basa raMwari kunofanira kubva murudo nekutenda kuti takaitirwa zvikuru naJesu muhupenyu hwedu. Zvimwe zvose zvingatisunda zviri parutivi. Kugara takanyura muShoko uye kuva mugwara reShoko ndizvo zvinopa kubudirira patnobuda neVhangeri. 

“Upenyu hwedu hunofanira kusunganidzwa nehwaKristu; tinofanira kunwa paari nguva dzose, tichigoverana naye, ndiye chingwa chipenyu chikabva kudenga, tichichera kubva pastime benyu, rinogara richipa zvakavanzika zvaro. Kana tikagara takanangisa pana Tenzi, tichitendera moyo yedu kugara ichirumbidza nekutenda kwaari, tinoramba tiine kufefeterwa kutsva muhupenyun hwedu hwekutenda. Minamato yedu ichatora chimiro chenhaurirano naMwari sezvatingaita neshamwari. Achataura zvakavanzika zvake kwatiri. Kazhinji kacho mumoyo medu munouya mufaro unotapira nepfungwa yehuvepo hwaJesu. Moyo yedu inopisa mukati medu apo anoswedera pedyo kufamba nesu sezvaakaita naEnoki. Kana ichi chiri chokwadi pamusoro pehupenyu hwedu semaKristu, pachaonekwa mukati medu kuzvininipisa, hunyoro, nekupwanyika kwemoyo, izvo zvichaita kuti vose vatinogarisana navo vaone kuti tiina Jesu uye takadzidza paari.” —Ellen G. White, Christ’s Object Lessons, pp. 129, 130.

“Hakuna kukura kana michero inowanikwa muhupunyu hwechindini. Kana wakagamuchira Jesu saMuponesi wako, unofanira kuzviramba, uyedze kubatsira vamwe. Taura nezverudo rwaKristu, udza [vamwe nezve rufu rwake rwekuzvipira panzvimbo yavo]. . . . Paunogamuchira Mweya waKristu- Mweya werudo rwusina chindini nekushandira vamwe- uchakura nekubereka michero. . . . Kutenda kuchakura, kuziva kwako kudzadzama, rudo rwake rwuchakwaniswa,”—Kristu’s Object Lessons, pp. 67, 68.

**Mibvunzo Yekuzeya**:

`Unonzwisisa sei mashoko aPauro muna VaFiripi ekuti Kristu anoparidzwa negodo, kurwa nechindini? Tingaita sei kuti isu tirege kubatwa nemhosva yekuita izvozvo?`

`Chii chaunoziva chakaitwa kwauri pachako nezvechokwadi chaMwari cheRudo Rwake? Izvi zvichisendama panezvaunoziva, unogona here kuparidza kunevamwe nekurevesa nekutendeka pamusoro pekunaka kwerudo rwaMwari? Ko, huchapupu hwako hunoti kudii?` 

`Ndezvipi zvaksangan nazvo pakurindira Tenzi, uye zvakudzidzisei pamusoro pekuvimba Naye uye nezvekutenda?`
