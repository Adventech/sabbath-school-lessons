---
title:  “Uyo Wamakarovera”
date:   08/11/2023
---

Mabasa 2 inenyaya yekudururwa kweMweya Mutsvene nezuva rePentakosta. Apo vateveri vaJesu vakanga vari kunyengetera, ndimi dzomoto dzakagara pamisoro yavo. Vakabva vaziva kuti simba reMweya Mutsvene rakavimbiswa rakanga rauya. 

`Verenga Mabasa 2:1–41. Chii chakaitika kuvadzidzi sematuso ekugamuchia Mweya mutsvene nezuva rePentakosta?` 

Vadzidzi vakataga kutaura nendimi “sepavakapiwa napo neMweya kureva” (Mabasa 2:4). Chinokosha apa ndechekuti Mwari vakazodza umwe neuwe wavokuti agone kubatsira vasingatendi. Chipo ichi chakanga chisiri kuda kungobatsira ivo pachavo. Chakanga chisiri chikomborero chekuda kuvakwanisira kupinda denga kana kuti zvivaitire nyore kuzonoita zvemabhizimusi kunedzimwe ndudzi. Chipo ichi vakachipiwa kuti vagone kuzadzisa basa raMwari kunevakarasika. Nhasi uno, Mwari vanodana munhu nemunhu kuti agone kushandisa chipiwa chake mubasa raMwari kune vasingatendi. Takapiwa zvipo: Chii chimwe chikuru chatingaita kunze kwekushandisa zvipiwa zvedu mubasa raMwari rekusvikira vamwe?  

Kudururwa kweMweya Mutsvena kwakaita kuti vanhu vakawanda vatendeuke pakuramba kwavo Mesiya, nokuti vazhinji vavo vaiva muJerusarema pakufa kwake. Funga pamusoro pesimba rakashanda apa: Petro achipomera vamwe vavo kuti ndivo vakarovera Kristu. Zviripachena kuti vakatozviziva kuti ndivo vakanga vazviita, asi vakabatikana vakachema vachiti: “Varume hama, zvino tichaiteiko?’ (Mabasa 2:37). 

Asi zvakadaro, ivavo vaigona kuwana kuregererwa. Petro akati kwavari, “Tendeukai, mumwe nemumwe wenyu, kuti mubhabhatidzwe muzita ra Jesu Kristu kuti muregererwe zvivi, mugopoiwa chipo cheMweya Mutsvene” (Mabasa 2:38).

Vachishanda pamwechete, mukuwadzana neMeya Mutsvene, vateveri vaJesu ava vakaparidza kutendeuka nekuregererwa kwezvivi- kunyangwe neavo vanogona kunge vakatoita rupandi pakuroverwa kwaJesu! Iri ndiro simba reVhangeri. Kana shoko iri rikasatisunda kupinda mubasa, chii chimwe chichatisunda? Takadanwa kuti tikushe vhangeri munyika, izere nezvivi, yakaputsika, yakawodzwa nechitema, izere nehuwori. Basa redu hasisi rekutonga, basa redu nderekupupura simba rekuponesa raJesu. 

`Sei pfungwa yekuti kunyangwe vamwe vakaita rupandi pakuroverwa kwaJesu vakapiwa mukana weruponeso (1) ichitikurudzira isu pamweya yedu uye (2) ichitikurudzira kushumira kune vamwe, zvisinei nekuipa kwavakaita pamaonero edu?`