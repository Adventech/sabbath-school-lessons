---
title:  Kurudziro nekugadzirira Basa
date:   04/11/2023
---

### Ndima dzeChidzidzo Vhiki rino
Ruka 24:1–12; Ruka  24:36–49; Mabasa 1:12–26; VaHebheru 10:24, 25; Mabasa 2:1–41; 1 Vakorinde 11:1.

> <p>Chemusoro:</p>
> “Ndiwo mashoko angu, andakakuvudzai ndichiri nemi, kuti zvose zvakanyorwa pamusoro pangu pamurairo waMozisi, napavaporofita, napamapisarema, zvinofanira kuitika” (Ruka 24:44).

Pauro anonyora kuVaFiripi: “Vamwe havo vanoparidza Kristu negodo negakava, vamwe nomoyo wakanaka; Mumwe unoparidza Kristu nenharo, asingaiti nomoyo wakachena, vachiti vawedzere nhamo pakusungwa kwangu. Vamwe havo vanoita rudo, vachiziva kuti ndakagadzwa kuti nditavirire Evhangeri. Zvisinei hazvo? Asi Kristu unoparidzwa hake nenzira dzose, kana namamomano, kana nezvokwadi; ndinofara nazvo, uye ndichasifara hangu nazvo.” (VaFiripi 1:15–18).

Mashoko akasimba aya! “mukuita kana muchokwadi” Kristu anoparidzwa- izvi ndizvo zvaikosha kuna Pauro. Zvemazvirokwazvo, kuda kwedu nekuita kwedu pakuparidza Kristu nepakusvikira vamwe neVhangeri, kunofanira kusundwa nerudo, nechokwadi, kwete nechindini, ketwe neruvengo, kana nehondo. 

Ndezvipi zvimwe zvinogona kusunda kuti tiparidze Kristu, uye ndedzipi dzimwe nzira dzatinogona kugadzirira kuita izvi?	

Vhiki rino tichatarisa pamusoro pezvimwe zviitiko zvemukereke yekutanga zvinogona kutipa muono wezvikamu zvinokosha zvebasa revhangeri. 

_*Dzidza chidzizo chevhiki rino uchigadzirira Sabata ra, Mbudzi 11._