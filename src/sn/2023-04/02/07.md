---
title:  Imwe Pfungwa
date:   13/10/2023
---

Kuti chive chapupu kumarudzi ose: “Mashoko aMuponesi ekuti: ‘Imwi muri chiedza chenyika,’ munongedzo wekuti Iye akagadza vateveri vake pabasa kunyika yose. Sezvinoita miseve yezuva inopinda ichisvika kunzvimbo dzakavanzika dzenyika, Mwari akagadzirawo chiedza chevhangeri kuti chisvikire vanhu vose pasi pano. Kana Kereke yaKristu ichizadzisa zvinangwa zvaMwari, chiedzachaifanira kupenya pamusoro peavo vanogara murima uye mumipata yemumvuri werufu; kwete kuti vatendi vangougana havo vachisiya basa rekutakura muchinjikwa. Nhengo dzesangano dzaifanira kupararira munyika dzose, dzichiita kuti chiedza chaKristu chipenye chichibva mavari, vachishanda sezvaaita kuponesa mweya, nokuti “Ivhangeri yeHumambo” inofanira kukasika kuendeswa kunyika dzose.

“Kubva kunyika dzose, kukumbira kweMakedonia kunonzwika kuchiti ‘svikai kuno muzotibatsira’. Mwari akazarura minda pamberi pedu. Vatumwa vedenga vanoshanda nevanhu. Mwari varikukomborera, simba redenga ririkubatana nerevanhu. Hupofu chete husingagoni kuona kubata kwaMwari, nenzeve dzakadzivira dzisingagoni kunzwa kudana kwemufudzi wechokwadi achishevedza makwai ake. Moyo yose yakasanangurwa ngaidavire zvino, itsvage kunoparidzira shoko reupenyu. Kana varume navakadzi vakazvininipisa nekutenda vakatora basa rakagadzwa naMwari, simba redenga richaratidzwa mukutendeuka kwevazhinji vachiuya kuzvokwadi. Michero inoshamisa ichaonekwa yekubata kwavo.”—Ellen G. White, The Advent Review and Sabbath Herald, November 14, 1912.

**Mibvunzo Yekuzeya**:

`Kugamuchirika kwekubata kweSangano munharaunda yaro kunoonekwa kunyanya nenzira iyo- isu muviri waKristu, tinova muenzaniso werudo rwaMwari muhupenyu hwedu mukuzadzisa basa rake. Iwe unogamuchira sei chitsvambe ichi?`

`Iwe unofunga kuti Sangano rako ririkuonekwa sei nevavakidzani varo vasiri maSabata? Izvi unozviziva sei? Kana maonerwo aro ari akanaka, chii chaungaita kuti zviwedzere kunaka? Kana maonerwo akaipa, chii chaungaita kuti zvinake?`

`Sei kuchengetedza “Vhangeri Isingaperi” iri pakati pebasa redu kunyika kwakakosha? Chii chatingapa setariro yekupedzisira kuvanhu, kwese kwese, asi chisingabvi patariro yatinayo nokuda kwevhangeri, mashhoko akanaka ezvatakaitirwa naJesu pamuchinjikwa?`