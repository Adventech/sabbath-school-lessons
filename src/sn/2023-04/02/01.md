---
title:  'Basa raMwari Kwatiri: Chikamu 2'
date:   07/10/2023
---

### Ndima dzeChidzidzo Vhiki rino
Johani 20:21, 22; Mateo 28:16–20; Zvakazarurwa 14:6, 7; Deuteronomio 7:6, 11, 12; Zvakazarurwa 7:9, 10.

> <p>Chemusoro:</p>
> “Endai naizvozvo mudzidzise marudzi ose, muvabhabhatidze muZita raBaba, neroMwanakomana, neroMweya Mutsvene” (Mateo 28:19).

Dingindira rokuti Mwari ndiMwari webasa rinoonekwa mwezha waro muBhaibheri rose. Ndiyo shinda inobatanidza mazera evanhu munhoroondo yose uye richiratidza chinangwa chaMwari pane zvaakasika. Pamusoro pazvo, rinobatanidza zvakazarurwa zvake nedonzvo guru re: Kudzorera kwaMwari chimiro chake pavana vake vakaputska (enzanisa na Vakorose 3:9, 10; 1 Johani 3:2).

Basa raMwari rinoshandawo rehwaro apo tinogona kuona nekunzwisisa Shoko rake kwatiri. Kana tichiverenga Bhaibheri, tinogona kuva nehukama naMwari uyo anogara achititsvaga. Zvisinei nekuparadzaniswa kwakaunzwa nechitema Isaya 59:2), kuburikidza nebasa rake Mwari anoramba achishanda kuvakazve hukama hwake navanhu kusvikira panguva yekubwinya apo “achaita zvose zvive zvitsva” (Zvakazarurwa 21:5).

Parizvino, Mwari akasarudza kuzviratidza kwatiri nenzira iyo tingagona kumunzwisisa chimiro chake nechinangwa chake, uye pamusoro pazvo tinogona kuva nehukama chaihwo naye hunogara. Nemamwe mazwi, hatigoni kumuziva chete, asi tinogona kugoverana nevamwe zvatinoziva pahukama hwedu naye nerudo rwake rwunoponesa.

Mumagwaro ake, Mwari anotipa zvinokosha izvo zvinotizivisa kuti basa reVhangeri chinyi.

_*Dzidza chidzizo chevhiki rino uchigadzirira Sabata ra, Gumiguru 14._