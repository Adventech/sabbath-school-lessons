---
title:  'Mwari Muhutatu Hwake: Mavambo Ebasa ReVhangeri'
date:   08/10/2023
---

Mumagwaro, basa raMwari reVhangeri rina Jesu pakati nepamberi paro seiyo nzira yoga kuruponeso. Kristu pachake akataura: “Ndini nzira, zvokwadi nohupenyu. Hakuna anouya kuna Baba asi nokwandiri.”(Johani 14:6). Asi Jesu zvakare anotibtsira kunzwisisa kukosha kweHutatu hwaMwari paBasa rake reVhangeri.

Zvose izvo Kristu akaita zvaiva kana zvaibva kuna Baba vake veKudenga (ona Johani 4:34, Johani 5:30; Johani 12:45). Zvakadaro, tinofanira kugara tichirangarira kuti basa raJesu harina utangira paakauya pano panyika, Akarigamuchira kubva kuna Baba nyika yedu ino isati yasikwa. (fananidza VaEfeso 1:4, 1 Petro 1:20). 

Nokudaro, Mwari akaronga basa Rake rekusvikira kuvanhu kare kutanga asati atomboisa hwaro hwekusika nyika yedu uye akapinda mavune munhoroondo yevanhu achitsvaga kuzadzisa chinangwa chake.  

Mwanakomana ndiye akasika nyika (Johani 1:3) uye, “pakuzara kwenguva” (Vagaratia 4:4), Mwari akaratidza rudo rwake pakutuma Mwanakomana wake kwatiri (Johani 3:16,17). Mwanakomana akauya akafa pamuchinjikwa, akakunda rufu. Ipapo, achibvawo kuna Baba, Mweya Mutsvene akauyawo pano panyika (Johani 14:26, Johani 16:7), kudzidzisa nyika (Johani 16:8–11), nanhasi anoenderera mberi nebasa raBaba nero Mwanakomana kuburikidza nekupasimba nekutuma vanhu vaMwari kubasa Rake. (Johani 14:26; Johani 16:13, 14).

`Verenga Johani 20:21, 22. Ko kunzwisisa kuti basa reVhangeri rine manyuko aro muna Baba, Mwanakomana naMweya Mutsvene zvingabatsira sei kuumba hushumiri hwedu?`

Kunyangwezvo vara rekuti “Hutatu” risingawanikwe muBhaibheri, kushanda basa nezvinangwa zvichiitwa neHutatu hwaMwari kune humbowo hwakawandisa. Semuenzaniso, mushure merumuko, Kristu akazviratidza kuvadzidzi vake ndokuvavimbisa achiti: “Ndichakutumirai icho Baba vangu vakavimbisa; asi garai muguta rino kusvikira mapfekedzwa nesimba rinobva kumusoro.” (Ruka 24:49). Apa mumutsara umwechete, tinoona chokwadi cheHutatu hwaMwari mubasa: Vimbiso yaBaba, chokwadi cheMwanakomana chekuti vimbiso ichazadziswa, uye kuuya kwa Mweya Mutsvene. (ona Ruka 3:16; Mabasa 1:4, 5, 8). 

Kubva pane izvi, tinodzidza kuti basa iri harisi redu. Ibasa reHutatu hwaMwari. Nokudaro, harizokundikani.

`Baba, Mwanakomaa naMweya Mutsvene vose vanoshandira pamwe mukuponeswa kwemweya. Pfungwa iyi inokupa kunyaradzwa kwakaini?`