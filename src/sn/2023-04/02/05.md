---
title:  'Vanhu vaMwari: Nzira dzekuendesa Vhangeri'
date:   11/10/2023
---

Munhoroondo yose, Mwari agara aine vanhu vakatendeka vanoratidza chimiro chake, vanoteerera, vachitevera zvinangwa zvake. Vanhu vaMwari ndeavo vakadanwa vakagamuchira rukoko rwake kuti vave vagoverani venyasha dzake. Vose vakanga vari uye vanoramba vari midziyo yaMwari yekuzadzisa zvinangwa zvake.

`Verenga Genesisi  12:1–3 na Deuteronomio 7:6, 11, 12. Chinangwa chaMwari chekutanga kuvanhu vake ndechei mu Testamende Yekare?`

Sungano yaMwari naAbrahama nevana vake yakanga iine chinangwa chakajeka. Vakadanwa, vakasikwa, vakatumwa kunova vamiririri vaMwari nezvinangwa zvake uye nzira yekuropafadzwa kwemarudzi (cherechedza Deuteronomio 28:10, Isaya 49:6). Asi zvakadaro, vakasarudzwa kuhukama, hwesungano naMwari, hwakanga huine hwaro pakutenda nekuteerera (Genesisi  22:16–18; Ekisodho 19:5, 6; Deuteronomio 28:1, 2; 2 Makoronike 7:14). Basa iri, rekukwezvera marudzi akatenderedza kuna Israeri yaiva nzira yaMwari yekuparidza nayo muTestamende Yekare. 

MuTestamende Itsva, basa raMwari rinoenderera mberi. Muponesi amuka kuvakafa akatanga nzira itsva yebasa. (ona Mateo 28:18–20, Mabasa 1:8) iyo Vadzidzi vaKristu-avo vakanga vava Kereke- vanobuda nebasa kuenda kumarudzi ose, kwete kuti marudzi auye kwaIsraeri sepamazuva akare. Basa reVhangeri harina kutangwa neKereke. Asikuti, Kereke inorarama nokuti Mwari ane chinangwa chinofanira kuzadziswa uye anoshandisa Sangano kuita basa iri.

Asi, mubvunzo uripo: Basa reSangano nderei? Basa reKereke nderimwe neuyo akaita kuti Kereke ivepo, iye anoti: “Nokuti Mwanakomana womunhu akauya kuzotsvaka nokuponesa chakarashika” (Ruka 19:10). Kunyangwe pakati pedu senhengo pasina anogona kuponesa munhu, tinofanira kunongedzera vanhu kuneuyo anogona kuponesa, ndiye Jesu Kristu.

“Chinangwa nebasa reKereke yaKristu ndechekuponesa vatadzi varikufa. Nderekuzivisa rudo rwaMwari kuvanhu nekuvaunza kuna Kristu kuburikidza nerudo rwake.”—Ellen G. White, Testimonies for the Church, vol. 3, p. 381. Uyu ndiwo mukana wakakura nechitsvambe chedu!

`Vhangeri kuKereke, rakangofanana nemweya wekufema kwatiri. Pasina kufema, tinofa. Pasina Vhangeri, Kereke inofa. Chii chaungaita iwe pachako, kuti utsigire kufema kweKereke yako?`