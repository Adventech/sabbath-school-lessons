---
title:  'Nyika: Nhandare yeBasa reVhangeri'
date:   12/10/2023
---

`Verenga Zvakazarurwa 7:9, 10. Chii chinonyeverwa mundima iyi pamusoro pekutambanuka kwakaita nhandare yebasa raMwari?`

Chidzidzo chevhiki rino chakurukura ndima mbiri dzinotsimbidzira kukosha kwakaita basa rekugadzira vadzidzi mubasa reKutumwa Kukuru, uye shoko reIvhangeri Isingaperi. Chinofadza ndechekuti, ndima dzese dziri mbiri dzinechinofanana chekuti: “ndekupi” kunoitirwa basa. Dzinoti: “Endai naizvozvo mudzidzise marudzi ose” (Mateo 28:19), “Kuna vose vanogara panyika, nendudzi dzose, namarudzi, nendimi, navanhu vose.”(Zvakazarurwa 14:6). 

Namamwe mazwi, vhangeri yaKristu inosvikira zvimiro zvose zvavanhu, ndudzi dzose, ndimi dzose. Navanhu vose. Simba revhangeri rinofanira kubatanidza nekusiya vanhu vave muhukama humwe. Tingori nemuenzaniso mumwechete wekutevera: iye Kristu. Kana tikagamuchira zvokwadi sezvairi muna Jesu, mipanda inoparadzanisa negodo zvinowisirwa pasi, Mweya wezvokwadi unogona kubatanidza moyo yedu kuva chinhu chimwe. 

Apo Jesu akati “Muchava zvapupu zvangu’ ” (Mabasa 1:8), Akanga aine zvimbo nhatu mupfungwa dzake dzinoti:

Nzvimbo Yekutanga: “Muchava zvapupu zvangu MuJerusarema” Panguva iyi, vadzidzi vake vaigara pedyo neJerusarema. Nokudaro, Jesu akanga ari kuti, “Tangirai kugoverana zvamunoziva nezva Mwari nevanhu varipedyo nemwi.” Huvhangeri hunotangira mumba mako, nemhuri yako, kuvavakidzani vako, kushamwari dzako. Iyi ndiyo nzvimbo yekutanga yebasa.

Nzvimbo Yechipiri: Anoenderera mberi achiti: ‘nomuJudhiya rose neSamaria” Basa redu rinosanganisirawo avo vanogona kunge vari pedyo asi nechekure nesu. Muboka iri ndimo mune vanhu vanogona kunge vachitaura rurimi rwedu- vanetsika dzinenge dzedu, asi havararami vachitenda zvatinotenda. Iyi ndiyo nzvimbo yebasa yatinofanira kuzoenda mangwana.

Nzvimbo Yechitatu. Kristu anoti: “kusvikira kumugumo wenyika”. Basa raMwari rinotikokerawo kunosvikira vanhu kunzvimbo dzose, nyika dzose, mapoka ose avanhu, ndimi dzose netsika dzose. Iyi ndiyo nzvimbo yedu yokupedzisira kuenda nevhangeri. 

`Kurudziro: Zuva rega rega vhiki rino namatira nharaunda yaunogara. Mwari akauisa munharaunda iyoyo nechinangwa.`

`Chitsvambe: tsvakurudza mamiriro akaita nharaunda yako kuti (munogara vanhu vakaita sei)—tsika nezvinamato zvavo, vakura vangani, vechidiki, varombo, vapfumi, mitauro yavo, nezvimwe. Namata kuti Mwari akuratidze nzira iyo ungashandisa kuva mwenje werudo rwake kwavari.`