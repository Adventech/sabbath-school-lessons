---
title:  'Vhangeri Isingaperi: Shoko rekuenda naro'
date:   10/10/2023
---

`Verenga Zvakazarurwa 14:6, 7. Ndezvipi zvimiso zvebasa raMwari zvaunogona kuona mu “Vhangeri Isingaperi” inopiwa nengirozi yekutanga pashoko rengirozi nhatu?`

Iyi ndiyo ndima yoga mubhaibheri apo mashoko maviri anoti “Vhangeri” na “Isingaperi” akabatanidzwa. Vangeri ndiro shoko rinofadza rekuti nyasha dzakapiwa kunavose kuburikidza naJesu Kristu. Akauya munyika yedu kuzotiratidza “nyasha ne rudo” (Johani 1:14). Akararama upenyu husina chivi akafa pamuchinjikwa panzvimbo yedu kuti atakure tuso rezvivi zvedu (Isaya 53:4, 5; 1 Petro 3:18). Akamuka kuvupenyu, akadzokera kudenga, akasimusdzirwa naBaba, nhasi anorarama kureverera isu muSenjuari yekudenga (Zvakazarurwa 1:18, Mabasa 2:33, VaHebheru 7:25). Nekukasika achazadzisa vimbiso yake huru—yekudzoka nehumambo nembiri, uye, pakupedzisira, mushure memakore ane chiuru, achagadza humambo hwaMwari panyika (Johani 14:1–4, Mabasa 1:11, Zvakazarurwa 21:1–4). Zvose izvi minongedzo inokosha yeVhangeri Isingaperi. 

Zvakadaro, chokwadi chekuti vhangeri iyi ndeyekusingaperi inokosha. KuneVhangeri imwechete inotiponesa. Icharamba iri iyoyo kusvikira chinangwa cha Mwari chazadziswa. Hakuzombofazve kwakava neimwe Ivhangeri. Dzidziso dzenhema nemavhangeri anonyengera zvinouya zvichienda (VaEfeso 4:14), asi shoko reruponeso, iyo Ivhangeri Isingaperi, haishanduki, uye avo vose vanotenda nekuirarama mukuteerera vachawana mubairo. (ona Deuteronomio 5:33, VaRoma 2:6).

Kutumwa kumwechete kwakaitwa vadzidzi vekutanga ndiko kutumwa kweduwo nhasi. Tinofanira kuenderera mberi nebasa rekugadzira vadzidzi vaKristu kwese-kwese. Asi imhandoyi yevadzidzi? Vakanaka, vakatendeka, vakazvipira, vanorevesa here? Zvose zvimiro izvo zvinokosha asi hazvina kukwana. Tinofanira kugadzira vadzidzi vanoringana zvimiso zvose zvekuva mudzidzi waKristu (Ruka 9:23; Johani 13:34, 35; 2 Vakorinde 5:17) paine chinangwa chekupedzisira: kugadzirirwa nekugadzirira vamwe kudzoka kwechipiri kwaTenzi wedu, Jesu Kristu.

“Kudanidzirwa kwerutongo [Zvakazarurwa 14:6, 7] kuzivisa kuti kudzoka kwaKristu kechipiri kwavapedyo. Uku kuzivisa uku ndiko kunonzi Ivhangeri Isingaperi. Naizvozvo, kuparidza Kristu nekudzoka kwake kechipiri, nekuva pedyo kwake, zvinoratidwa kuti ndicho chikamu chinokosha cheshoko revhangeri” —Ellen G. White, Christ’s Object Lessons, pp. 227, 228.

`Ko nyaya yerutongo inobatana sei ne “Ivhangeri Isingaperi” inowanikwa mushoko rengirozi yekutanga? Sei vhangeri ichifanira kuva pakati penyaya yerutongo?`