---
title:  'Kugadzira Vadzidzi: Chinangwa CheVhangeri'
date:   09/10/2023
---

`Verenga Mateo 28:16–20. Ndezvipi zvimiso zvekuva mudzdzi zvaungawana mundima iyi?`

Mateo 28:16–20 inotaura pachena chinangwa chinonyanozivianwa nezita rekuti Kutumwa Kukuru (Mateo 28:18–20), apo Jesu anoraira vateveri vake kuti vabude vaende kunotsvaga vadzidzi, achivadzidzisa kutenda nekuvapinza muruwadzano (ona Mako 16:15, 16; Ruka 24:44–49; Johani 20:21–23; Mabasa 1:8).

Zvinokosha pahwaro hwa Mateo 28:16–20 zvinogona kuonekwa pazvinhu zvina: (1) Jesu anoraira vadzidzi vake kuti vaende Gareria naye (Mateo 28:16, 17), (2) Jesu anouya kwavari, otaura nezveukuru hwesimba rake (Mateo 28:18), (3) Jesu anobva atuma vadzidzi vake kubasa rine chinangwa, chekuti: tsvagai vadzidzi— (Mateo 28:19, 20); uye pakupedzisira, (4) Jesu anovimbisa kuzova nevadzidzi vake kusvikira kumagumo (Mateo 28:20).

Kutsvagwa nekuitwa kwevadzidzi ndiro basa rekutanga rakanangwa neKutuma Kukuru. Mumashoko akashandiswa mururimi reChiGiriki, kutanga kwaMateo 28:19 inoti: “Kana maenda saizvozvo, gadzirai vadzidzi…” kuti “saizvozvo” zvinopa hwaro kumutsara kuti shoko rataurwa rinorehwa nderipi sekupiwa kwaitwa muna (Mateo 28:18): Simba raJesu, hukuru hwaro nehutongi hwake zvose izvi zvinobva pakukunda kwaaita parumuko Rwake.

Zvakakosha kuziva kuti shoko rega ririkupiwa sechirevo chekutuma mumutsara weKutuma ukuru nerekuti: “Gadzirai Vadzidzi”. Kudzidzisa vanhu vose, kuvahabhatidza, uye kugovera dzidziso dzaJesu kunyika yose izvi zvose ndizvo minongedzo yekagadzirirwa kwevadzidzi. Pano tinoona Jesu achiraira vadzidzi vake kuchinangwa chimwechete: kunogadzia vadzidzi. Iyi ndiyo imwe yendima huru dzinowanikwa mumagwaro. Inopera nemashoko evimbiso yaJesu yekuramba aripo pakati pevadzidzi vake kusvikira kumagumo.

Zviri pachena kuti Kutumwa Kukuru uku kwakanga kusiri bedzi kweavo vadzidzi vakanga vakaungana pazvakataurwa. Hazvigona kuenda “kumarudzi ose” vari voga kuti vazadzise kutuma kweshoko. Nokudaro, kutumwa uku ndekwenyika yose: Ndekwemuteveri wese waJesu Kristu uyo anofanira kupinda mubasa iri. Pamusoro pazvo, shoko rinofanira kuendeswa—Vhangeri isinaperi yaJesu Kristu—inofanira kuenda kuNyika dzose, pasina miganhu yenharauda, kana rudzi kana zvinaparadzanisa.

`Chinangwa ndeche “kugadzira Vadzidzi”. Kutuma kwaTenzi uku kuri kubata sei hupenyuhwako maringe nekushumira kwako kunevamwe? Chii chaungaite kuti unyatsopinda mubasa rawakadanirwa kuita?`