---
title:  Kufambisa Shoko RaMwari
date:   29/04/2024
---

`Verenga 2 VaKorinde 4:1–6 na 2 VaKorinde 2:14. Ko idzi dzinotivudzei nekuvimba kwaiva naPauro, zvisinei nematambudziko aaiva nawo mukuparidza zvokwadi yeShoko raMwari?`

Muapostora Pauro akasangana nezvinonetsa kwazvo mukuparidza kwake evhangeri; asi akanga ane chivimbo muShoko raMwari kuti aizokurira, “nekuti” akati, “hatigoni kuita chinhu chinopesana nezvokwadi, asi chinobatsira zvokwadi”  (2 VaKorinde 13: 8).

Vashanduri vakasangana nemiedzo yakadaivo; asi, nekutenda vakaramba vakatendeka kuShoko raMwari. Semuenzaniso wekushinga pamberi pekuedzwa kunoparadza ndiWilliam Tyndale. Chidiso chikuru chaTyndale chaiva chekupa Uropu Bhaibheri rakanyatsodudzirwa, rinoverengeka risina kukanganiswa kana paduku zvapo. Akazvimisira kududzira Bhaibheri kubva kundimi dzarakanyorwa nadzo nekugadzirisa zvimwe zvaiva zvakanganiswa mududziro dzaWycliffe makore 200 akanga apfuvura. Tyndale wo akanga abva asungwa akatongwa. Mabasa ezvinyorwa zvake zvaakanga adudzira akanga adhindwa muguta reWorms, Germany, akatorwa akapiswa pachena. Kutongwa kwake kwakaitika muBelgium mugore ra A.D. 1536. Akanzi ane mhosva yekudzidzisa nhema mune zvekunamata akanzi arangwe nekupiswa nemoto. Vaimuvuraya vakamudzipa pahuro vachiedza kumusungirira pabakwa rehuni. Mashoko ake ekufa akataura nechidiso chinotyisa nezwi repamusoro zvikaziviswa sekuti, “Tenzi, zarurai meso aMambo weIngirandi.” Mwari akapindura munyengetero waTyndale zvakashamisa kwazvo. Mumazuva mana ekufa kwake, maBhaibheri mana akadudzirwa akadhindwa. 

Mugore ra1611 RaMambo James rakadhindwa, rakanga rakazara dudziro dzaTyndale. Vadzidzi 54 vakaita basa iri vakatora zvakawanda kubva kumabasa aTyndale aakanga aita muchirungu. Vanofungidzira vanoti zvikamu 76 kubva muzana  muTestamende Yekare mavonero aTyndale ukowo 83 kubva muzana muTastamende Itsva ndeakezve. Muna 2011 Dudziro YaMambo James yakapemberera makore 400 yadhinda maBhaibheri anosvika birioni rimwe. Rakadhindwa mundimi dzinosvika 2, 454, rikabata mamirioni nemarioni evanhu mupasi rose. 
Kuzvipira kwa William Tyndale kwakabatsira chaizvo. Zvisinei nekuwoma kwazvaiva zvakaita, Tyndale neshamwari dzake dzaidavira muBhaibheri vakavimba kuti Mwari aiita kuti zvinhu zvose zvibatirane kuita zvakanaka nekuda kwake. Vupenyu hwaTyndale hwakaita zvichagara nekusingaperi.

`Verenga Danieri 12:3 na Zvakazarurwa 14: 13. Ko mavhesi anotaura nezvevupenyu hwaTyndale nenzira ine simba sei? Chifunga hwako vupenyu nezvaunoitirawo vamwe. Ko matsamba aya anokukurudzira sei mumukana waunawo wekuitawo zvichabata vamwe nekusingaperi?`

