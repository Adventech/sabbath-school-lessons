---
title:  'Kuteerera: Muchero Wekutenda'
date:   02/05/2024
---

`Verenga VaRoma 3; 27-31; VaRoma 6: 15-18 na VaRoma 8: 1, 2. Ko mavhesi aya anotidzidzisei nezveruponeso kuburikidza nekururama kwaKristu chete?`

Pane dzidziso itsva yaivhuvhuta mukereke yeMukristu munguva dzaLuther. Makumi nemakumi ezviuru aidzidziswa kusatarisa pazvivi zvavo asi vachitarisa pana Kristu. Hazvina mubvunzo kuti mukuzvitarisa, vaingovona zvinokuhunisa chete. Ndiani mudaviri asiri kupindana nezvakadaiwo nhasi? Saka tichifanira kutarisa kuna Jesu.

Nyasha dzaMwari kwatiri. Rimwe zuva John Wesley akapinda musangano wemaMaoravieni muLondon. Wesley akagara achishamiswa paainzwa Martin Luther achizivisa zvaaiverenga muna VaRoma. Kekutanga muvupenyu hwake, akatanga kunzwisisa evhangeri, pane zvakamubaya mukati, akanzwa achikakatwa zvisina kujairika kuinda kuna Kristu uyo akapa vupenyu hwake nekuda kwake. Akashamiswa, “Ndakanzwa sekuti ndinovimba naKristu, Kristu oga muruponeso: nechitsidzo chakabva chapiwa, chekuti akanga abvisa zvivi zvangu, kana zvangu, nekundiponesa kubva murairo wezvivi newerufu.”—John Whitehead, p. 331. 

`Verenga 1 Petro 2: 2, 3; 2 Petro 3: 18; VaKorose 1: 10 na VaEfeso 4:18-24.`

Vamutsiriri vakanzvera Shoko zvakarongeka kutsvaka zvokwadi. Vasina kugutsikana nezvaivapo, kana kudaira dzimwe dzidziso dzakawoma dzisina kukura, vachichemera kuziva Kristu zvirinani nguva dzose. Vatendi vazhinji vaidavira muBhaibheri Munguva Dzepakati penguva vakabhadhara zvakakurisa nekuda kwekuzvipira kwavo. Vakarwadziswa, vakaiswa mumatirongo, vakaiswa muzvitokisi, nekuvuraiwa. Midziyo yavo yakatorwa nechisimba, dzimba dzavo dzikapiswa, minda yavo ikaparadzwa nemhuri dzavo dzikashungurudzwa. Pavakadzingwa mudzimba dzavo, vakatsvaka guta, “rine muvaki waro ari Mwari” VaHebheru 11: 10.

Pavairwadziswa, vakaropafadza vaivarwadzisa, nepavaikwangwaya murima nemumajere emakomba ane hunyoro, vakakumbira zvitsidzo zvaMwari zveremangwana rakajeka. Kana nepo miviri yavo yakanga yakasungwa, ivo vaiva vakasununguka-kusununguka muna Kristu, kusununguka muzvokwadi yeShoko rake, kusununguka mutariro yekudzoka kwake. 

`Kana uchizvitarisa, ungava netariro here yekuponeswa?` 
