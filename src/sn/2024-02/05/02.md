---
title:  Shoko RaMwari Roga
date:   28/04/2024
---

`Verenga Mapisarema 119:103, 104; Mapisarema 119:147; na Mapisarema 119:162. Ko Davidi aitora Shoko raMwari sei? Ko veShanduko zvakavabatsira sei, uye zvinotibatzira sei isu?`

Bhaibheri ndiro raiva hwaro hwekutenda hwevaida Shanduko kubva kuRoma ndizvo zvaireva dzidziso yavo. Vainzwisisa kuti raiva “izwi rakafemerwa raMwari rinogara nekurarama nekusingaperi” (1 Petro 1:23). Vakakoshesa izwi rimwe nerimwe. Pavairiverenga pepa nepepa vachidavira zvitsidzo zvaro, kutenda kwavo kwakasimbiswa nekushinga kwavo kukavandudzwa. Saka nezvitsidzo zvose zveIzwi raMwari. Maari anotaura nesu mumwe nemumwe, achitaura setakatarisana tichiteerera izwi rake. Zvitsidzo izvi Kristu anozivisa kwatiri nyasha dzake nesimba. Mashizha kubva mumuti uri ‘wekuporesa ndudzi’ Zvakazarurwa 22: 2. Agashirwa, achengetwa mumwoyo, anova simba rechimiro, zvinosunda nekuchengetedza vupenyu. Hakuna chimwe chingava nesimba rakadaro rekuporesa. Hakuna kunze kwehushingi nerudaviro zvinopa simba rinodikanwa kumuviri wose”—Ellen G. White. 
	
Magwaro anopa rufaro runopenya pakusuwa, tariro pamusoro pekukuhunika, chiedza pamusro perima redu. Anopa gwara kunyongano yedu, chokwadi kukuhadzika, simba kukushaya kwedu simba, nevuchenjeri kukusaziva kwedu. Patinofungisisa Shoko raMwari nekutenda nekuvimba zvitsidzo zvaro, simba raMwari rinopa vupenyu rinosimbisa zvose panyaya, mupfungwa, mune zvatinonzwa mutsinga nemumweya. 

Veshanduko vakazadza pfungwa dzavo neMagwaro. Vakararama Shoko, vazhinji vavo vakarifira. Vakanga vasingangozviiti vasina hanya, vakazorora zvavo, Makristu asina hanya zvawo neekutenda kwepameso chete. Vakaziva kuti pasina simba reShoko raMwari, vakanga vasingagoni kumira pamberi pemasimba ewakaipa akanga akagadzirira kuvarwisa.
	
Shungu dzaJohn Wycliffe dzaiva dzekududzira Bhaibheri kuisa muchirungu chekuti munhuwo zvake akwanise kuriverenga nekurinzwisisa. Nekuti izvi zvakanga zvisingabvumirwi, akatongerwa kutenda kwake, akapiwa mhosva semunhu ahedhuka, akatongerwa kufa. Pakutongwa kwake Wycliffe akakumbirisa zvikuru. “Munofunga kuti murikurwisana nani? Mutana ava pedyo neguva here? Kwete! NaZvokwadi-Zvokwadi ane simba kukupfuvurai, uye achakukundai.”—Wylie, book 2, chitsauko 13, zvakatorwa muna Ellen G. White, Hondo Huru, p. 90.’ Mashoko Wycliff ava kufa akazadziswa sechiedza chezvokwadi yaMwari chinodzinga rima Mumakore Enguva Dzepakati.

`Magwaro akakunyaradza nenzira dzipi pawaiva mudambudziko? ` 
