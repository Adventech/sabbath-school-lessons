---
title:  Kudzidza Kuenda Mberi
date:   03/05/2024
---

“Varanda vaMwari vakatendeka vakanga vasingashandi voga. Vakuru nemasimba emweya yakaipa ari munzvimbo dzakakwirira zvaivarwisa, Tenzi havana kukanganwa vanhu vavo. Dai meso avo aingavhurwa, vaingavona zviripo chaizvo zvekuvapo kwekudzivirirwa kwavo kutsvene nekubatsirwa sezvakaitirwa parofita vekare. Apo muranda waElisha akamuratidza hondo yaivarwisa yakavakomba, pasina kana pekubuda napo, muprofita akanyengetera: ‘Jehova vhurai meso ake, kuti avone.’ 2 Madzimambo 6: 17.  Zvino tarirai gomo rakanga rakazara nengoro nemabhiza nemoto, mavuto ekudenga akarindira munhu waMwari. Ndizvo zvakaita vatumwa mukuchengeta vashandi munguva yeRumutsiriro.”—Ellen G. White, Hondo Huru, p. 208. 

Kana vavengi vane simba vaibatana kuwisira pasi kutenda kweverumutsiriro, neminondo zviuru yaiva yakagadzirira kuvhomorwa nekuda kwavo, Luther akanyora: ‘Satani arikuisa kutsamwa kwake kukuru; vaprisista vasina humwari varikurangana; uye tinovhunditsirwa kupinda muhondo. Kurudzirai vanhu kurwa vakashinga vari pamberi pechigaro chaShe, nekutenda neminyengetero; vanhu ngavazive kuti vava kusangana nemunondo nekurwisana naSatani, ngavanyengetere.’”—D'Aubigné, bhuku 10, chitsauko 14, zvichibva kuna Ellen G. White, Hondo Huru, p. 209.

Kururamiswa nekutenda, zvokwadi Huru iyo Luther akawana patsva, ndiyo nheyo yeevhangeri, pazvokwadi apo pakazorora kuponeswa kwedu. Rwiyo rwake, “Nhare Huru,” runonyatsotaura vhangeri zvinesimba: “Musimba redu takambogutsikana, kuwisa kwedu kunoshaya basa, kudai munhu chaiye asiri parutivi rwedu, Murume uyo wakasarudzwa naMwari. Unoda kubvunza kuti ndiani here uyu? Kristu Jesu, ndiye, Ishe weSabata zita rake. Mumazera ose akangodaro, uye anofanira kukurira hondo.” —Chiimbiro CheMasabata, no. 506. 

**Mibvunzo Yekutaurirana**:

`Ko tingatsanangura sei kuenzana kwenyasha nemutemo, pakati pekutenda nemabasa akanaka?`

`Unofunga kuti nemhaka yei zvirinyore kuti pfungwa dzedu dziende kukuponeswa nemabasa? Ungazvitsanangura sei izvi? Nemhaka yei zvakakoshera kutenda kwedu seMakristu?`

`Mune njodzi here mupfungwa dzekuti “kuponeswa nenyasha” hazvinzwisisiki zvakanaka? Ko kusanzwisisa uku kunogona kutungamirira kukusazvinzwisisa?  `

`Ko vamwe vanhu vanorevei kana vachishandisa mazwi ekuti “nyasha dzemahara”? Nyasha dzakamboita dzemahara here?`

