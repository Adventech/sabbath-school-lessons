---
title:  Kristu Oga . . . Nyasha Dzoga
date:   01/05/2024
---

`Verenga VaEfeso 2: 8, 9; VaRoma 3: 23, 24; VaRoma 6: 23 na VaRoma 5: 8-10. Ko mavhesi aya anodzidzisei nezvezano reruponeso?`

Mwari akapa ruponeso sechipo. Mweya Mutsvene anotitungamirira nekutenda kugashira izvo Kristu zvaakapa pachena pamuchinjikwa weKarivhari. Jesu Mwanakomana mutsvene waMwari, akapa vupenyu hwake kwakaperera kuripira zvivi zvedu. Kururamisira kutsvene kunodaidzira kuteerera kutsvene. Vupenyu hwaKristu hwakaperera hunotsiva hwedu husina kuperera. Mutemo mutsvene wakatakaputsa unotitongera rufu rusingaperi. Bhaibheri riri pachena. Kuburikidza nesarudzo dzedu dzezvivi “takatadza kusvika” pachiyero chatinotarisirwa naMwari. Takatadza. 

Tikasiiwa takadaro hatigoni kusvika, kururama kunodiwa naMwari mutsvene. Tuso, ndere kusingaperi. Asi kune shoko rakanaka. Muapostora Pauro anotisimbisa, “Mubairo wezvivi ndirwo rufu, asi chipo chaMwari chinongopiwa pachena vupenyu husingaperi muna Kristu Jesu Ishe wedu” (VaRoma 6:23). Chipo, chatisingakodzeri; kudai zvaiitwa nemabasa, taichishandira, kana pane zvokwadi inobuda pachena muevhangeri, ndeyekuti hatigoni kushandira ruponeso rwedu. 

Martin Luther neVapikisi Katurike Verumutsiriro vakawana iye Kristu oga semavambo eruponeso rwavo. Ndipo apo Luther akatanga zvino kuparidza shoko renyasha dzaKristu dzinoponesa. Mhomho dzakawungana kunzwa mashoko aishandura vupenyu ekurevesa kwemwoyo. Vanhu vakanga vakasungwa nedzidziso dzevanhu munguva yekereke yenguva dzepakati vakachengetwa vakasungwa kwemazana emakore-tsika dzekare dzakanga dzisingapi vupenyu hwepamweya. Shoko raLuther remuBhaibheri rakabata mwoyo, vupenyu hwevazhinji hukashandurwa. 

Luther paaiverenga Testamende Itsva, akabatikana chaizvo nekunaka kwaMwari. Akashamiswa nechidiso chaMwari chekuponesa vanhu. Dzidziso yaiva nemukurumbira yaidzidziswa mazuva aya nevatungamiriri yaiva yekuzviwanira ruponeso nemabasa
Luther paakaverenga Testamende Itsva, akabatikana nekuwona kunaka kwaMwari. Luther akavona kuti rufu rwaKristu pamuchinjikwa rwaiva rwakaringanira vanhu vose. 

 “Kristu akaitirwa zvataikodzera isu, kuti isu tiitirwe zvaaifanira kuitirwa iye. Akavurairwa zvivi zvedu, zvaakanga asina mugove mazviri, kuti tiruramiswe nekururama kwake, zvatakanga tisina mugove mazviri. Akafa rufu rwaiva rwedu, kuti tiwane vupenyu hwaiva hwake.”—Ellen G. White. Chitsidzo chine simba rakadini rekuti tinoitirwa zvakanga zvisiri zvedu!”  

`Kana ruponeso ari mabasa aMwari muna Kristu, saka mabasa edu anobatsirei  muvupenyu hweChikristu? Ko tingasimbisa sei kukosha kwemabasa akanaka muvupenyu hwedu asi tisingaisi mberi senheyo yetariro yekuponeswa kwedu? `
