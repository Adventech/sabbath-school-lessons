---
title:  Kusimbisirwa Denga
date:   17/06/2024
---

Mudambudziko rinovuya rekunetsana munyaya dzekunamata, vanhu vaMwari vakatendeka havabvumi manikidzo yenyika (Zvakazarurwa 14: 12). Vachasimbiswa naMweya Mutsvene (VaEfeso  4: 30) havazozununguswi. Makare zvisimbiso zvairatidza simba rematsamba kuti ndeechokwadi here. Kwaiva nezvakasiyana zvaiiswa, zvaimiririra munhu. Sezvo hondo yekupedzisira ichava panyaya dzekunamata nesimba rekutonga raMwari sezvinoratidzwa mumutemo wake, tinogona kutarisira kuti chisimbiso chaMwari chichava mumutemo wake (enzanisa Isa. 8: 16).

`Verenga Eks  20: 8-11. Ndezvipi zvinowanikwa muchisimbiso zviri mumutemo weSabata?`

Apa tine zvinhu zvitatu zvinoratidza simba rechisimbiso: (1) Zita remuridzi wechisimbiso, “Johova Mwari wako.” (2) Basa rake, Iye “akasika”-Musiki. (3) Nzvimbo yake, “denga nenyika, negungwa nazvose zviri mazviri.” Chisimbiso dzimwe nguva chinonzi chiratidzo muBhaibheri (VaRoma 4: 11). Mazwi maviri anogona kushandiswa pose-pose. Sechiratidzo chaMwari kana chisimbiso pamwoyo wemutemo waMwari, Sabata riri pakati pehondo yekupedzisira yekunamata (Ezek. 20: 12, 20; Zvakazarurwa 12: 17).

`Enzanisa Zvakazarurwa 7: 1, 2 na Zvakazarurwa 14: 1 na Zvakazarurwa 13: 16, 17. Ko chisimbiso chaMwari nechechikara zvichagashirwa papi? Unofunga kuti nemhaka yei pane musiyano?`

Chisimbiso chaMwari chinoiswa pahuma. Huma mufananidzo wepfungwa nezvinoreva kuzvisarudzira munhu achiziva. Chisimbiso chechikara chinogashirwa pahuma kana paruvoko kuratidza kuti vanhu vagutsikana mupfungwa uye nesarudzo yavo vagashira nhema dzaSatani kana kuti vanobvuma kunamata kwenhema kuti vasavuraiwa

Satani anovenga avo vanoteerera Mwari. Hondo huru inosvika panotyisa kana shato (Satani) yaakurwisa vakasara vanotedna avo “vanochengeta mirairo yaMwari nekutenda kwaJesu” (Zvakazarurwa 14: 12). Vakazorora mukuteerera kwavo Kristu.

`Nemhaka yei kuteerera Tenzi kwezuva nezuva kwakakoshera kugadzirira matambudziko enguva yekupedzisira?`
