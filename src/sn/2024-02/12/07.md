---
title:  Kudzidza Kuenda Mberi
date:   21/06/2024
---

Kubva kuma 1851, MaAdhivhenzi ekutanga akavona chikara chechipiri chemuna Zvakazarurwa 13: 11-17 chiriAmerika. Asi zvinogona kuva zvakanga zvakawoma kareko kuti Amerika ingakonzera vanhu vose kunamata chikara chekutanga sei (Zvakazarurwa 13: 12). Kana kusvika kuma 1880 Amerika yakanga ichingova nezvikepe zvehondo 48 zvakachembera.

Asi kubvira pahondo dzakazotevera, hakuna nyika yakazomboenzana neAmerika mumavuto. Kana nepo vanhu veAmerika varimurusununguko rukuru kwazvo, dzimwe nguva zvinombowomawo, hazvina kuwoma kuwona rusununguko urwu ruchitsikwa nekusiiwa kana kushairwa hanya zvachose. Vakawanda vanoti izvi zvava kutovonekwa zvichiitika.

“Vose vanoramba kuteerera kugashira sabata renhema vachashanyirwa nezvirango zvemunyika mavo, uye zvichataurwa pachena kuti vane mhosva yerufu. Kune rumwe rutivi, mutemo waMwari unobatanidza zuva rezororo neKusika unoti munhu ngaaterere nekuyambira kutsamwa kune avo vanouramba.”—Ellen G. White, Hondo Huru, p. 604.

Apo murowe unosvika, vakawanda vanoti vanotenda mushoko remutumwa wechitatu, asi vasina kuitwa vatsvene kuburikidza nekuteerera chokwadi, vanosiya nzvimbo dzavo nekuvuya kuzobatana nevanopikisa. Mukubatana nenyika nekuva nemweya wayo, vava kuvona nenzira imwechete; zvekuti kana kuedzwa kuchivuya, vakagadzirira kusarudza zvakareruka, zvinodiwa neruzhinji. Vanhu vane tarenda nezvigaro, vakambofarira zvokwadi, vanoshandisa masimba avo kunyengedza nekurasisa mweya. Vanova vavengi vakaipisisa vevaimbova hama dzavo. Kana vachengeti veSabata vachiiswa mumatare kuzvipindurira kutenda kwavo, ava vapanduki ndivo vachava mhandu dzakasimba dzinogona chaizvo vachishandira Satani nekusavamiririra zvakanaka nevapa mhosva, nekunyepa nekutsvaka zvakaipa vachamutsa hasha dzevatongi kurwisa vakatendeka vaMwari.”—Ellen G. White, Hondo Huru, p. 608.

**Mibvunzo Yekutaurirana**:

`Nemhaka yei kunzwisisa zvichaitika mazuva ekupedzisira zvakakosha zvakadai muhondo dzinovuya? Ko Magwaro anova hutiziro sei kubva mukunyengedzwa kwakadai?`

`Masangano ezvevurongi hweruzhinji ndiwo aimbova varwiri vezverusununguko rwekunamata kwemazana emakore. Ko izvi zvingashanduka sei nekukasika nenguva duku?`

`Tarisa pamashoko aEllen G. White ari pamusoro. Isarudzo dzipi dzauri kuita nhasi dzinogona kupedzisira dzakuisa kune vanonzi vanozviti maAdhivenzi mangwana?`

`Ko shoko remutumwa wechipiri rinoshanduka sei pasi pekudanidzira kukuru, uye ndekupi kugadzirira kwako kwaungaita kuti ugashire mvura yekupedzisira kupedzisa basa raMwari panyika?`
