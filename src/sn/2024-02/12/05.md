---
title:  Mvura Yekutanga Neyekupedzisira
date:   19/06/2024
---

`Verenga Joere  2: 21-24 na Mabasa 2: 1-4, 41-47. Ndechipi chiprofita chakazadziswa muzana remakore rekutanga? Chakakonzera chii?`

Kudururwa kwaMweya Mutsvene paPendakositi kwaiva kutangisa basa reChikristu mukereke. Vanhu 3, 000 vakatendevuka nezuva rimwechete. Mabasa inonyora kuti zvishamiso zvakawanda zvakaitika nenyasha dzaishandura: “Asi vazhinji kune vakanzwa shoko vakatendevuka; varume vakazosvika zviuru zvinenge zvishanu pakuverengwa kwavo” (Mabasa  4: 4). Vatendi 120 chete ndivo vakanga vaungana vachinamata, asi munyengetero ukaita chivonerero chinoshamisa. Nekukasika kereke yakawedzerwa zviuru zvevatendi. Kunyange “nevaprisita vazhinji vakagashira kutenda” (Mabasa  6: 7).

Vadzidzi pavakatambudzwa zvinotyisa kwazvo muJerusarema, “vakainda kose-kose vachiparidza shoko” (Mabasa  8: 4). Makereke akatangwa matsva muJudia rose, Samaria neGarire (tarisa Mabasa 9: 31). Abva kupinduka, muaapostora Pauro akaparidza Kristu munyika yose yegungwa reMediterenieni. MuTesaronika, mamwe maJudha aipikisa evhangeri akataura mashoko anovhundusa kwazvo: “Ava vakakanganisa nyika yose vakasvika nepanowo’” ‘ (Mabasa  17: 6). Kuburikidza nesimba raMweya Mutsvene, vadzidzi vakasvika nyika dzose dzaizivikanwa mazuva iwayo munguva pfupi-pfupi. Chiprofita chaJoere  chemvura yekutanga chakazadziswa paPendakositi, asi mvura yekupedzisira ichadururwa nesimba guru kugadzirira nyika goho guru kwazvo.

`Verenga Zakaria 4: 6; 10: 1; Hosea 6: 3 na Jakobo 5: 7, 8. Kana takatarisa mavhesi aya, basa raMwari panyika richapedzwa sei?`

Mazwi ekuti mvura “yekutanga ne yekupedzisira anobva kumwaka yeIsraeri yekukohwa. Mvura yekutanga yainaya pakutanga kwegore kuti zvirimwa zvimere. Mvura yekupedzisira yainaya muchirimo kuti goho riibvire kuchekwa. . . . Izvi zvinotsanangura basa raMweya Mutsvene mukuparidzwa kweevhangeri. “Semvura yekutanga yaipiwa, nekudururwa kweMweya Mutsvene pakutanga kwevhangeri, kukonzera kutubuka kwembeu inokosha, ‘mvura yekupedzisira’ ichapiwa pakupera kwekucheka. Basa guru revhangeri hariperi pasina kuvonekwa kwesimba raMwari zvingapfuvura zvakaitika pakutanga kwaro. Zviprofita zvakazadziswa mukudirwa kwemvura yekutanga pakatanga basa zvichazadziswazve mumvura yekupedzisira pakupedzisira.”—Ellen G. White, Hondo Huru, pp. 611, 612.
