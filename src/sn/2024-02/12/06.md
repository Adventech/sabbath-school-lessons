---
title:  Kudanidzira Kukuru
date:   20/06/2024
---

`Verenga Zvakazarurwa 18: 1-4; Habhakuki 2: 14 na Mateo 24: 14. Mavhesi aya anoti basa raMwari richapera sei panyika?`

Mutumwa aishevedzera kuwa kweBabironi ane “simba guru.” Sevatumwa vemuna Zvakazarurwa 14, mutumwa uyu unomiririra varanda vevanhu. Mutumwa anoratidza mbiri yaMwari yakazara zvekujekesa nyika yose. Izwi rechiGiriki rinoreva simba muTestamende Itsva ndi exousia. Zvinowanza kutaura nezvekukurira kwaKristu pamusoro pemasimba nevatongi vegehena. Jesu anoshandisa izwi iri muna Mateo zvinowirirana nekutumwa kwevadzidzi. Muna MATEO 10: 1 Jesu anopa vadzidzi simba pamusoro pemasimba nevakuru vegehena. Anovatuma nesimba dzvene kunokurira muhondo yepakati pezvakanaka nezvakaipa. Muna Mateo 28, anovatumazve “ ‘nesimba. . . . rekudenga nepanyika’” kuti vaende kunoita vanhu vateveri munyika dzose’” (Matteo 28: 18, 19).

Vakazadzwa nesimba raMweya Mutsvene, vachienda nesimba raKristu mupenyu uyo muvupenyu hwake akakunda vakuru nemasimba egehena, kereke yeTestamende Itsva yakatungidza nyika nembiri yaMwari. Mumakore mashoma mapfupi, vadzidzi vakaparidza vhangeri kunyika dzose dzaizivikanwa (VaKorose 1: 23).

Pakupera kwenguva, Mweya Mutsvene achadururwa nesimba risati rambovonekwa, evhangeri ichaparadzirwa nekukasika kusvika kumugumo yenyika. Zviuru zvichatendevuka nezuva rimwe nenyasha dzaMwari, zvokwadi ichabata nyika yose. Munzira iyi, nyika ichayambirwa neevhangeri, netariro rainopa, zvichapararira pasi rose.

“Basa guru revhangeri hariperi nesimba shoma pane simba raMwari rarakatanga naro. Zviprofita zvakazadziswa mukudururwa kwemvura yekutanga pakutanga kweevhangeri zvichazadziswazve pamvura yekupedzisira pakupera kwenguva. . . .

“varanda vaMwari, nezviso zvavo zvichipenyeswa nekubwinya nehutsvene kwekuperera, vachamhanyira kubva kune imwe nzvimbo vachienda kune imwe kuparidza shoko rinobva kudenga. Nezviuru zvemazwi, mupasi rose, yambiro ichapiwa. Zvishamiso zvichaitwa, varwere vachiporeswa, zviratidzo nezvishamiso zvichatevera vanotenda.”—Ellen G. White, Hondo Huru, pp. 611, 612.

`Chii chirikumisa kudirwa kweMweya Mutsvene, mvura yekupedzisira, nekudanidzira kukuru? Zvisinei kuti basa redu iduku zvakadini nemunhu, nderupi rutivi rwatingazadzisa mukutanga nekugashirwa kwekudururwa kwaMweya Mutsvene?`
