---
title:  Tinonamata Ani?
date:   18/06/2024
---

Mumazuva ekupedzisira, hondo huru icharwiwa munyaya yezvekunamata. Tinonamata Musiki here, kana kuti tinonamata chikara nemufananidzo wacho?  Hapana kusasarudza. Mutumwa wekutanga wemuna Zvakazarurwa 14 anokurudzira vanhu vose kuti “ ‘vanamate Iye akasika denga nenyika, negungwa nematsime emvura’” (Zvakazarurwa 14: 7).  Mukuparidza, mutumwa wechitatu anoratidza zvakaipa zvichaitika kune vanonamata chikara: “naiye uchanwa waini yekutsamwa kwaMwari, yakadirwa isina kuvhenganiswa mumukombe wehasha dzake” (Zvakazarurwa 14: 10). Ukowo, vanonamata Musiki vano “chengeta mirairo yaMwari nekupupura kwaJesu” (Zvakazarurwa 14: 12).

Kusika ndiko kunokonzera kunamatwa (Zvakazarurwa 4: 11). Sezvo Mwari “akasika zvinhu zvose kuburikidza naJesu Kristu’ (VaEfeso . 3: 9), Satani anovenga Musiki uye akaedza, kuburikidza nevatongi vepanyika, kushandura Sabata, chirangaridzo cheKusika (Dan. 7: 25). Hondo ichava pamutemo waMwari nesimba rekutonga kwake. Kana Satani akabvisa kunamata neSabata, achataura kuti simba rake rakakura kupfuvura raMwari. Mukuita uku, Satani achaedza kukwezva kana kumanikidza nyika yose kuti zssszigashire rimwe sabata.

Kunyange zvakawoma kuzvidaira nhasi, tavona kare kuti, nyika irikushanduka nenguva pfupi. Chirwere cheCODID-19 chakatiratidza kuti, nehusiku humwechete nyika yedu inogona kushanduka kuve imwe nzvimbo. Kana nepo tisingazivi zvakawanda zvinotungamirira kumunembo wechikara, hazvina kuwoma kufungidzira. Nyika haina kugadzikana, nekuwandawo kweruzivo kunze uko, izvo zvinoyambirwa neBhaibheri zvinogona, zvechokwadi kuitika nekukurumidza kupfuvura zvatingafunga.

`Verenga Zvakazarurwa 13: 13-17. Ndezvipi zvirango zvichapiwa avo vanoramba kugashira chiratidzo chechikara?`

Vakatendeka kuna Kristu, vachipesana nevanotevera chikara nemufananidzo wacho, vacharangwa mune zvekutenga nekuvhunditsirwa nerufu. Hunhu hwevanhu hucharamba hwakangoita sezvehwaingova: huwori, kuda kutonga, nemhirizhonga. Asi zvakawanda zvatisingazivi ikozvino kuti magumo achaitika sei, hazvifaniri kunyanya kuwoma kufungidzira kutambudzwa kwemazuva. Kana nepo zvakanyorwa mune imwe nyaya zvakazara, mazwi aya muna Johani anotaura zvose. Zvose zvichitaura nezvaJesu, Johani akanyora achiti “uyo akanga asingadi kuti munhu amuudze nezvemunhu, nekuti anoziva zviri mumunhu’ (Johani 2: 25).

`Funga nezvehuwori huri mumunhu, nekuipa kunogona kuitwa nemunhu. Nemhaka zvichiratidza pachena kuti zviitiko zvekupedzisira zvichava nyore? Uyewo, zvakakosha wo, kuti kuwona kuti chokwadi chinosuwisa chatidzidzisa nezvekuchengeta mwoyo yedu?`
