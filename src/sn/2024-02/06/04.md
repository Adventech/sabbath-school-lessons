---
title:  Zvapupu Zviviri Zvinovurawa 
date:   07/05/2024
---

`Verenga Zvakazarurwa 11:7–9. Uchitondera kuti ndimi iyi mufananidzo, ko mavhesi aya anoprofita nezvei zvichaitika kuzvapupu zviviri zvaMwari, Testamende Yekare neItsva?`
 
Negore raa.d. 538 ,hushe hweRomu hwakaparara. Justinian, mutongi weRoma akapa hutongi hweHurumende, hwe zvematongerwe enyika, ne hwe zvekunamata kuna Papa Vigillis. Nguva yekutonga kwekereke yenguva dzepakati yakareba ikatanga. Yakaenda kusvika muna A.D. 1798. Mukuru wemavuto weFuranzi Berthier, arairwa naNapoleon, akafora asina anomudzivisa kupinda muRomu musi February 10, 1798. Papa Pius Wechi 6 akatorwa senhapwa akaendwa naye kuFuranzi kwaakazofira. Zuva iri ndiro rinotara zvakaprofitwa zvekupera kwesimba rekereke yaitonga senyika yeRomu, mazuva aya 1,260 kana kuti makore sezvakaprofitwa naDanieri na Zvakazarurwa.

Kuratidzwa kwakasimba zvakadini kwezvokwadi yezviprofita zveBhaibheri! Danieri, achinyora makore anopfuvura 500 Kristu asati aberekwa, zvakataurwa nemo-nemo makore 2, 300 zvisati zvaiitika. Saka, tinogona kuvimba nezviprofita zveBhaibheri. 
Munguva idzi, zvokwadi yevhangeri yakachengetwa iri mhenyu nezvapupu zveShoko. Kana matambudziko makuru-kuru akanga achirwisa zvokwadi. Chikara chakasimuka kubva mugomba rakadzika-dzika (Satani) akarwa neMagwaro. 

Mushanduko dzeFuranzi 1798, Hurumende yakaisa zviri pamurairo Chinamato Chekufunga senzira yeHurumende yekubvisa vanhu kuna Mwari, kutsiva Chikristu. Mutambo weZvekufunga wakaitwa nyika yose musi waNovember 10, 1793. Makereke muFuranzi yose akashandurwa kuita nzvimbo dzezvimwari zveKufunga, mudzimai mupenyu akaitwa mwarikadzi wayo temberi iyi Yezvekufunga. MaBhaibheri akapiswa mumigwagwa. Mwari akanzi haararami, rufu rukanzi kurara nekusingaperi. Satani akashanda kuburikidza nevanhu vasingadi Mwari kuvuraya zvapupu zviviri zvaMwari. Miviri yazvo yakafa “yaivonekwa iri mumigwagwa yeguta guru zvinonzi pamweya Sodomu neEgipita, umo Tenzi akaroverwa” (Zvakazarurwa 11: 8). 

Egipita yaiva tsika yezvimwari zvakawanda yairamba Mwari wezvokwadi (tarisa Eks 5; 2). Sodomu inomirira vupombwe vukuru kwazvo. Munguva Yekushanduka kweFuranzi, zvapupu zvaMwari-Testamende Yekare neItsva-zvakarara zvakafa nekuda kwekusada Mwari nevupombwe zvaiva zvazara sezvo kurambidzwa kwemazuva ose kwaiva kwasunungurwa mukushandura nekudeurwa kweropa. Zvakazarurwa 11: 9 inoti miviri yezvapupu zviviri zvaMwari yaizofa isingavigwi “kwe mazuva matatu nechidimbu” semuenzaniso muchiprofita “mazuva” zvaimirira makore 31/2. Kusada Mwari kwakakura muKushandura kweFuranzi, kwemakorevo havo. Nguva iyi yakatanga musi waNovember 26, 1793, pakatemwa chirevo muParisi chekurambidza kunamata, kusvika musi June 17, 1797, apo Hurumende yeFuranzi yakabvisa mitemo yekurambidza kunamata.
