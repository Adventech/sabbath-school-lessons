---
title:  Nguva Dzezviprofita 
date:   06/05/2024
---

`Enzanisa Zvakazarurwa 11: 3 na Zvakazarurwa 12: 5, 6, 14, 15 naDanieri 7: 25. Ndezvipi zvakafanana zvaunovona munguva dzezviprofita idzi?`

Zvapupu zviviri “’zvichaprofita kwemazuva 1 260 zvakapfeka masaga’” (Zvakazarurwa 11: 3). Ndiyo nguva imwe chete inonzi mwedzi 42 iyo vahedheni vachatsika-tsika guta dzvene pasi petsoka dzavo (Zvakazarurwa 11: 2). Vavengi vaMwari vachatsika pasi petsoka chokwadi chaMwari kwemazuva 1, 260 (42 x 30=1, 260, zuva rimwechete richimirira gore muchiprofita, saka zvapupu zviviri zvaMwari, Testamende Yekare neItsva, dzinovaprofitira munguva imwechete iyi. Sezvatavona kare, muchidzidzo 4, (Dan. 7: 25 inoti simba rerunyanga ruduku ruchasimudzira kutsemuka kweHushe hweRoma nekutambudza vanhu vaMwari “ ‘ Kwenguva neimwe nguva nehafu yenguva’” Nguva igore rimwechete (mazuva 360). Saka 31/2 = mazuva 1,260.

Zvakazarurwa 12: 6, 13 inotaura nezve mazuva 1, 260 ekutambudzwa kwevanhu vaMwari. Zvakazarurwa 12: 14 inotaura nezvenguva, nedzimwe nguva nehafu yenguva. Zvakazarurwa 13: 5 inotaura nezvemwedzi 42 nemazuva 1, 260 anotaurwa muna Zvakazarurwa 11: 2, 3. Zviprofita zvose izvi zvinotaura nezvezvinhu zvakasiyana-siyana munguva imwechete. Kana simba reMagwaro rikashairwa hanya, mamwe masimba evanhu anomuka. Izvi nguva zhinji zvinokonzera kutambudzwa kwe avo vanoramba vakabatirira paShoko raMwari, izvo zvakaitika munguva yekutonga kwapapa kubva mugore ra A.D. 538 kusvika 1798, apo kereke yenguva iyi yakanyura murima guru mune zvekunamata. Masimba evanhu anotsinhaniswa nemirairo yaMwari. Tsika dzevanhu dzoputira kureruka kweevhangeri. Kereke yeRoma yakabatana nemasimba ezvenyika ichasimbisa simba rayo muUropu yose. 

Mumakore 1, 260, Shoko raMwari-zvapupu zviviri-zvakapfekedzwa masaga. Idi razvo rakavigwa pasi petsika nedzidziso dzevanhu. Zvapupu zviviri izvi zvichiri kuprofita nanhasi; Bhaibheri richiri kutaura. Kunyange mukati merima repamweya, Shoko raMwari rakachengetedzwa. Kune avo vakarida nekurarama zvirevo zvaro. Asi kana zvichienzaniswa neruzhinji rweUropu, vakanga vari vashoma. MaWaldenzisi, John Huss, Jerome, Martin Luther, Ulrich Zvingli, John Calvin, John naCharles Wesley, vevamwe Verumutsiriro vakawanda vakatendeka vakamirira paShoko raMwari. 

`Ndedzipi dzimwe dzidziso nhasi, dzinogadzirwa nemamwe Makristu, dzakatsamira patsika dzisina kutsamira paShoko raMwari?`
