---
title:  Zvapupu Zviviri Zvinomuka Kubva Kurufu 
date:   08/05/2024
---

`Verenga Zvakazarurwa 11: 11. Ndezvipi zvinotaurwa nezveShoko raMwari zvisati zvaiitika mumavhesi aya?`

Pakupera kweShanduko yeFuranzi, Shoko raMwari raizomuka, mumufananidzo, kubva kurufuzve. Kwaizova nerumutsiriro rwakasimba. Kutya kukuru kuchazova mune avo vanozoona zve simba reShoko raMwari kukuponesa. Pakupera kwenguva dzekuma 1700, Mwari akamutsa varume navakadzi vaiva vakazvipira kufambisa vhangeri kusvika kumigumo yenyika. Vanhu vakaparadzira shoko reBhaibheri nekukasika. SaWilliam Carey, akaenda kuIndia akadudzira Bhaibheri kuriisa mururimi rwendimi dzinosvika 12 dzinotaurwa muIndia. Vachisundwa nesimba reBhaibheri, mamishinari akatumirwa pasi rose. Hazvina kuitwa netsaona kuti kufambiswa kwevhangeri kuitike Shunduko yeFuranzi yapera. 

Shoko raMwari ibenyu, kana nepo kune vakawanda richiita “serakafa,” raingova benyu mumwoyo yevatendi nekumukazve kuvupenyu hwakazara, sezvinowanikwa muzviprofita zvaZvakazarurwa. “Munhu akanga asingatendi anonzi Voltaire akazvikudza chiti: “Ndaneta nekunzwa vanhu vanodzokorora kuti vanhu 12 ndivo vakatanga chinamato cheChikristu. Ndinoda kukuratidzai kuti zvinongoda munhu mumwechete kuchiparadza.’ Mazera nemazera apfuura iye afa. Mamirioni akapindawo muhondo yezveBhaibheri. Asi richiri kure kuparadzwa, zvekuti paiva nemaBhaibheri 100 munguva yaVoltaire, pava ne10, 000 ikozvino, hongu 100 000 mabhuku aMwari. Mumazwi mumwe wevakatanga Kushandura kudzokera kuChikristu nezvekereke yeChikristu, ‘Bhaibheri injanji yakapedza sando dzakawanda.’” —Ellen G. White, Hondo Huru, p. 288.

`Verenga Mapisarema 119: 89 naMapisarema 111: 7, 8. Ko ndima idzi dzinotivudzei nezveBhaibheri, uye nemhaka yei tichifanira kuvimba naro? `

Shoko raMwari ringarwiswa, kana kutsimbirirwa, asi hariparadzwi zvekushaikwa. Kana vanoti Makristu vanotarisira simba raro pasi munzira dzakasiyana-siyana, kusatenda dzimwe ndima dzeBhaibheri nekusimbisa zvinofungwa nevanhu zvekuti rinorasikirwa nechidhindo chitsvene, nezvokwadi yaMwari inorambwa. 

Hatimbofanira, kana zvikaita sei, kuzvibvumira kunyengedzwa nekurwisa uku kunoitwa kuShoko raMwari. Ibenyu nanhasi, richitaura kumwoyo yevanhu, nekufemera vupenyu hutsva kune avo vanoda kuteerera Shoko nekurarama dzidziso dzaro.

`Ndezvipi zviprofita zvinotaura kwauri iwe pachako, uye nemhaka yei?	`
