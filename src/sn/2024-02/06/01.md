---
title:  Zvapupu Zviviri
date:   04/05/2024
---

### Verenga Kugadzirira Chidzidzo Chevhiki Ino:
Zvakazarurwa 11: 3–6; Zakaria 4: 14; Zvakazarurwa 12: 5, 6, 14, 15;
Dan. 7: 25; Isa. 54: 17; Mapisarema 119: 89; Zvakazarurwa 11:15–18.

> <p>Chemusoro:</p>
> “Vuswa hunowoma, ruva rinosvava, asi shoko raMwari wedu rinogara
nekusingaperi” Isaiah 40:8.

 Mumazera ose, Shoko raMwari rakambogurwa gurwawo, richitadza kudairwa nekurambwa. Rakambosungirirwa mudzimba dzaigara vaida kuzvinamatira vari voga semaprisita echiroma, rakambopiswa munzvimbo dzekufara kweruzhinji, nekubvarurwa-bvarurwa. Vatendi varo vakasekwa, vakanyombwa, vakasungwa kana kuvuraiwa. Kana nepo hazvo, Shoko raMwari rakakurira. 
 
 Kereke yenguva dzepakati penguva yakatambudza vakanga vakatendeka, Makristu aidaira muBhaibheri. Asi Shoko raMwari rakajeka murima. Kudzvinyirirwa netambudzwa hazvina kumisa kuparidzwa kweShoko raMwari. Sekutongwa kwakaitwa mududziri weBhaibheri rechirungu William Tyndale nekuda kwekutenda kwake, paakabvunzwa kuti ndiani akakubatsira kuparadzirwa kweShoko raMwari. Akafungusisa nezvemubvunzo akapindura achiti, “Bishopi weDurham.” Mutongi akavhunduka. 

Tyndale akatsanangura kuti pane imwe nguva, bishop uyu akatenga maBhaibheri echirungu akaapisa paruzhinji. Zvakanga zvisingazivikanwi nabishop uyu nguva iyi ndezvekuti akatobatsira kuti chokwadi chifambire mberi. Akanga atenga maBhaibheri aya achidhura chaizvo kupfuvura mutemo wawo chaiwo. Mukutenga akawanda zvakadaro Tyndale akakwanisa kudhinda mamwe akawanda chaizvo kupfuvura akanga apiswa. Zvokwadi yapwanyiwa ikakandirwa mugomba remarara yamuka nguva dzakawanda ikapenya nekupenya kukuru kwazvo.  

Vhiki ino tichatarisa kumwe kurwiswa kunotyisa kwazvo kwakaitwa Magwaro nekutenda kweChikristu. Munguva yeShanduko YemaFurenji, ropa rakayerera mumigwagwa mikuru yemuFuranzi. Bhemba guru rekugura misoro yevanhu rakavakirwa munhandare yemuParisi, zviuru zvikagurwa misoro ipapo. Kusada Mwari kukava chinamato cheHurumende. Kunyange zvadaro, huchapupu hweShoko raMwari hauna kunyararidzwa. 

_*Dzidza chidzidzo ichi, chakatsamira muHondo Huru, zvitsauko 12-17 kugadzirira Sabata, May 11._