---
title:  Nyeredzi Yemangwani Yerumutsiriro
date:   24/04/2024
---

`Verenga Mapisarema 19: 7-11; Mapisarema 119: 140; Mapisarema 119: 162 na Jeremia 15: 16. Ndedzipi pfungwa dzaDavidi dzakafanana nedzaJeremia nezveShoko raMwari zvakava ibwe repakona muRumutsiriro?`

Mumwe nemumwe weveRumutsiriro “akafara” muShoko raMwari. “Vaifarira” kuita kuda kwaMwari. “Vaida” mutemo wake. Rimwe idi rakakura rakakosha kwazvo kuvaMutsiriri raiva rekudzidza Magwaro. Kudzidza Bhaibheri kwaisava basa rakawoma kwavari. Kwaisava kutenga ruponeso. Kwaisava kuita kwakawoma, asi rufaro.  

Pavaidzidza Magwaro, vakashandurwa nesimba raMweya Mutsvene. “Chimiro chaWycliffe huchapupu hwekudzidzisa, nekushandura kunoitwa naMweya Mutsvene. IBhaibheri rakamuita zvaakava. Simba rekuda kubata zvokwadi zvakazaruwa rinopa hutsva nesimba kumuviri wose. Rinowedzera njere, rinorodza mavonero, nekubvisa kutonga. Kudzidza Bhaibheeri kuchasimbisa pfungwa dzose, zvinonzwikwa, nezvidiso, nezvishuvo zvisingawanikwi mune dzimwe dzidzo dzose. Rinosimbisa zvinangwa, kutsungirira, kushinga nekusimbira; rinochenesa chimiro nekuchenura mweya. Kudzidza, kwakaperera kune hutsvene kweMagwaro, nekuunza pfungwa dzemudzidzi papfungwa dzeanoziva zvose, zvinopa nyika varume vakasimba vane njere dzepamusoro, nezvimiro zvakanaka, zvisati zvambovonekwa kubva mudzidziso dzipi dzehuchenjeri hwevanhu.”—Hondo Huru, p. 94.

`Verenga 2 Timoti 2: 1-3. Ko Pauro akapa Timotio rairo yekuti kudini nezvekuparidza Shoko raMwari?`

Zvokwadi yeShoko raMwari nerufaro rweruponeso muna Kristu zvakazadza mwoyo yeveRumutsiriro zvekuti vakaipa kune vamwe. John Wysliffe akatora nguva yevupenyu refu yevupenyu hwake achishandura Shoko raMwari kuriisa muchirungu nekuda kwezvikonzero zviviri chete, Kristu mupenyu akashandura vupenyu hwake kuburikidza neShoko, nerudo rwaKristu rwakamusunda kuti akoverane nevamwe zvaakanga adzidza. 

Wycliffe asati azviita kwaiva nendima duku-duku dzaiva muchirungu. Kana nepo akafa Roma isati yarigashira, pasina chaingamisa, huPapa hwakachera mapfupa ake hukaapisa, hukakusha madota ake murwizi. Asi sekupararira kwaiita madota 
Ake mumvura, Shoko raMwari semvura yevupenyu rakaindawo kure nekuda kwebasa iri. Ndiko kushandiswa kwaakaitwa naMwari.—“Nyeredzi Yemangwanani ERumutsiriro.”