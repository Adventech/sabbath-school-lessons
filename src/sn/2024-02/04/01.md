---
title:  Kumirira Zvokwadi  
date:   20/04/2024
---

### Verenga Kugadzirira Chidzidzo Chevhiki Ino: 
Danieri 7:23–25; Zvakazarurwa 12:6, 14; Judha 3, 4; Zvakazarurwa
2:10; Mabasa 5:28–32; Mapisarema 19:7–11; 1 Johani 5:11–13.

><p>Chemusoro:</p>
> “Mosesi sezvaakasimudza nyoka murenje, saizvozvo Mwanakomana wemunhu
unofanira kusimudzwavo, kuti ani nani unotenda kwaari, ave nevupenyu husingaperi” (Johani 3:14, 15).

Guta rekuTeki riri pamahombe-kombe reIzmire ndiro raidadzwa kuti Smirna mubhuku
raZvakazarurwa. Guta iri rekare-kare rinogara vanhu vangasvika 100, 000 raiva
nemukurumbira kare. Raiteerera Roma zvinotyisa kwazvo.

Kamwechete pagore vagari veSmirna vairairwa zvakasimba kupisira rusenza
kuvamwari veRoma nekutendeka kukuru. Mumakore mazana maviri aitevera guta
reSmirna rakanga rave nevatendi vakati wandeiwo, saka vakawanda vakanga
vachizoramba. Polykepi, mutungamiriri wekereke yekutanga, akavurairwa kutenda
kwake pamusika weruzhinji wemuSmirna, akapiswa pabakwa rehuni nekuda
kwekuramba kutengesa Tenzi wake achipisira rusenza kunamwari weRoma
Paakakumbirwa kekupedzisira kuramba Kristu, mutana akapindura achiti, “Kwemakore
86 ndamushandira, hapana chaakandikanganisira. Ko ndingataura sei zvakaipa
nezvaMambo wangu akandiponesa?”

Kwemazera nemazera varume nevakadzi vakazvipira kuvurairwa kutenda kwavo pane
kusiya kutenda kwavo munaKristu. Kuzvipira kwavo kunobatidza kushinga kwedu.
Nyaya yekushinga kwavo kuna Kristu inomutsidzira kuzvipira kwedu. Vhiki ino tichatarisa
mimwe mitemo yemuBhaibheri yakasunda vanhu vainzi maWaldenzisi vakazova
vashanduri, vakafanana naHassi naJeromi, kuti varambe vakatendeka kunaShe zvisinei
kunyange pakutyisidzirwa nerufu kubva kuvabati vamwechete avo vakavuraya
Polykepi: Roma zvino yava muHurungamiriri hwechipapa. 

_*Dzidza chidzidzo chevhiki kugadzirira Sabata, April 27, chakatsamira muzvitsauko 4-6 zvebhuku Hondo Huru._