---
title:  Chiedza Chinokunda Rima  
date:   22/04/2024
---

`Verenga Judha 3, 4. Ndeipi yambiro yatinowana apa uye yakashanda sei mukereke yeChikristu nguva yakatevera?`

Bhuku raJudha rakanyorwa nguva dzingaita dzekumashure kwaa.d. 65 kuMakristu akatendeka vanodaidzwa kuti “vasanangurwa naMwari, nevakachengetedzwa muna Kristu Jesu” (Judha 1:1). Vatendi vakakurudzirwa “Varwire kwazvo kutenda kwakapiwa vatsvene kamwe. Nekuti kune vamw evarume vakapinda pakavanda, vakagara vaisirwa kare kutongwa uku, vanhu vasingadi Mwari vanoshandura nyasha dzaMwari wedu vachidziita vutere” (Judha 1:3, 4). Kurudziro iyi yakakosha kwazvo kuvatendi vemunguva Dzepakati mushure mukukurwa kwekereke netsika dzechihedheni vachishaisa simba Shoko raMwari. 

Kwemakore mazhinji, maWaldenzisi vakamirira zvokwadi yeMagwaro segamba. Vakadaira kuti Kristu ndiye oga aiva mumiriri wavo neBhaibheri simba ravo roga. “Munguva dzose kwaiva nezvapupu zvaMwari- varume vakafarira kutenda kuna Kristu saiye oga mumiririri pakati paMwari nevanhu, vakatora Bhaibheri semutemo woga muupenyu, nekuyeresa Sabata rechokwadi.”—Ellen G. White, Hondo Huru, p. 61.

`Verenga Zvakazarurwa 2: 10.  Ndeipi chitsidzo chinopiwa naMwari kune vakatendeka kwaari kana parufu chairwo?`

Mazwi aya akanyorerwa kereke yepaSmirna. Guta raiva guru pakunamatwa kwamwari Dionisiasi, chimwari chekuberekesa. Paifa vaprisita vaDionysiasi, korona yaiiswa pamusoro pakunovigwa. Johani anoenzanisa korona yepanyika pamusoro pevakafa nekorona yevupenyu pamisoro yevachakunda masimba ezvakaipa. Korona yevupenyu inopiwa vakatsunga mune zvakawoma, mukurwadziswa nemurufu chairwo nekuda kwaKristu.

Korona yevupenyu inotsungisa kusvika murufu nekuda kwaKristu. Inosimbisa vatendi nguva dzose dzekuyedzwa kukuru. Yakasimbisa maWaldenzisi mukurwadziwa nekutambudzwa kukuru. Vaiziva kuti vaizovona Jesu rimwe zuva nekugara naye nekusingaperi. Nesuwo korona yevupenyu inotaura kwatiri: tinogona kupfuura nemumiyedzo ikozvino, asi korona yevupenyu yakatimirira sezvo takaisa meso edu pana Jesu. 

`Chii chinokushingisa mumatambudziko? Chii chinokutyisa? Ndezvipi zvitsidzo zvaungakumbira munguva idzi?`