---
title:  Hushingi Hwekumira
date:   23/04/2024
---

`Enzanisa Mabasa 5: 28-32 na VaEfeso 6: 10-12 na Zvakazarurwa 3: 11. Ndeupi mutemo mukuru unowanikwa mumatsamba aya?`

Chimwe chimiro chaisiyanisa maWaldenzisi nevamwe mapoka vaiMutsirira, chaiva kuperera kuna Mwari, kuteerera kwavo kusimba reMagwaro, nekuzvipira kuvukuru hwaKristu, kusiri kunaPapa. Pfungwa dzavo dzaiva dzakanyudzwa munyaya dzeTestamende Itsva dzekutenda nekushinga. 

Nezva Petro nemaapostora vaigona kuti, “Tinofanira kuteerera Mwari kupfuvura munhu” (Mabasa 5: 29). Vakabata zvakasimba kurudziro yaPauro, “Ivai nesimba munaShe, nemusimba Rake” (VaEfeso 6: 10). Vakadavirawo chaizvo rairo yaJesu, yekuti “Batisisa icho chaunacho, kuti urege kutorerwa korona yako” (Zvakazarurwa 3: 11). Asi pane kuzviisa pasi petsika dzekereke yeRoma, magamba aya ekutenda vakanga vane hushingi hwekumirira zvokwadi yeShoko raMwari.  

MaWaldenzisi nderimwe boka rekutanga kuwana Bhaibheri mundimi yavo. Ngano dzekunyora Bhaibheri nemavoko dzakanyorwa naJean Leger, mumwe wekukopa Bhaibheri remaWaldenzisi, ane zvinyorwa zvavo nemifananidzo. MaWaldenzisi aikopa Bhaibheri rose nemavoko vari mumakomo eItali neFranzi. Vechiduku vemakore mashoma-shoma vairairwa nevabereki vavo kuisa ndima dzakakura dzeMagwaro mumusoro. Mapoka evaikopa Bhaibheri aiita mushandira pamwe kushingaira kukoponora Bhaibheri. Vakawanda vechidiki ava vaiinda kuUropu sevatengesi apa vachifambisa zvokwadi yeMagwaro, vamwe vakapinda mumaUnivesiti semikana yekufambisa shoko kushamwari dzavaidzidza nadzo. Vachitungamirirwa naMweya Mutsvene, panguva yakafanira kana vavona anofarira nemwoyo wose, vaisarudza ndima dzakakosha vachivapa. 

Vakawanda vakazvifira izvozvo. Kana nepo maWaldenzi vakanga vasinganzwisisi dzidziso dzose dzeBhaibheri, vakachengetedza zvokwadi yeShoko raMwari kwemazana emakore vachipavo vamwe. “Sezvo gwara revakarurama rakaita sechiedza chamambakwedza, chinoramba chichiwedzera kubwinya kusvikira pamasikati makuru” (Zvirevo 4: 18). Solomoni anoenzanisa nzira Mwari yaanotungamirira vana vake kuzuva rinoramba richikwira. Kudai Mwari aingobaya kuti zuva ribude ipapo-ipapo mukubwinya kwaro, raitiita mapofu. Mushure merima rinenge rakazadza nyika kwe makore mazhinji, Mwari akamutsa vanhu, vakazvipira kuShoko rake, vakaramba vachinzvera zvimwezve.   

`Tingapenyawo sei patinogara nekujeka kwaKristu? Tinozviira here?`