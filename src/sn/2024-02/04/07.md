---
title:  Kudzidza Kuenda Mberi
date:   26/04/2024
---

“Mwari akatendera chiedza chikuru kuvhenekera pfungwa dzevarume ava vakasanangurika, kuvaratidza  kukanganisa kwakawanda kweRoma; asi havana kugashira chiedza chose chaifanira kupiwa kunyika. Kuburikidza naivava varanda, Mwari aitungamirira vanhu kubva murima reChiRoma; asi kwaiva nematambudziko akawandisa makuru avakasangana nawo, akavatungamirira chete, tsiko rimwe nerimwe panguva  yaro, sezvavaikwanisa kunzwisisa. Vakanga vasina kugadzirira kugashira zvokwadi yose panguva imwechete. Sezvinoita kupenya kwakazara kwezuva masikati kune avo vanenge vagarisa murima, kana chaipiwa nguva imwechete, chaizo dzingira kure nacho. Saka, akachipa kuvatungamiriri zvishoma nezvishoma, sekugashirwa kwachaiitwa nevanhu. Kubva muzana remakore kuinda kune rimwe zana, vamwewo vashandi vakatendeka vaizotevera, kutungamirira vanhu kuramba vachiri munzira iyi yerumutsiriro”—Ellen G. White, Hondo Huru, p. 103.

Mune imwezve tsamba, muprisita akanga ava muteveri weevhangeri, Huss akataura nekudzama kwekuzvininipisa nekuda kwezvaaikanganisa, achizvipa mhosva yekufarira kupfeka nhumbi dzehufumi nekutambisa maawa mumafaro.’ Akazowedzera kurudziro iyi inobata chaizvo: ‘Zvimwe mbiri yaMwari nekuponeswa kwemweya kwakazadza pfungwa dzangu, musina kuwana zvinhu zvakawanda nedzimba kana minda. Chenjerera kupfekedza imba yako kupfuvura mweya wako; uye pamusoro pazvose, ngwarira zvinobatsira kukura pamweya. Iva mutsvene	 wakazvininipisa, usadya zvinhu zvako mumabiko. Unofanira kugadzirisa vupenyu hwako nekusiya zvinonyengera, ndinotya kuti unganyanya kurwadziwa, sezvandiri ini.’” —Ellen G. White, Hondo Huru, pp. 105, 106.

**Mibvunzo Yekutaurirana:** 

`Chii chinonzi “kukura kwechiedza”? Nemhaka yei Mwari achiratidza zvokwadi zvishoma zvishoma? Ko mirairo iyi inobata sei mukereke yaMwari nhasi?`

`Ko kuwana chokwadi chitsva kune vukama hwei nechekare chakanzwisiswa nevanhu vaMwari? Nemhaka yei chokwadi chitsva chisingafaniri kupikisana nechekare?`

`Zvisinei nekwaunogara, tsika yako, zvaunokoshesa, pfungwa dzako kana kuzvibata kwako zvinopikisana nedzidziso dzeBhaibheri pane zvinopisana nezviri muBhaibheri. Wavona maunopikisana, unozvivona sei iwe, nesu sesangano, takatarisana nekupikisana uku? Ko tingaramba tiri vagari sei vakanaka panguva imwechete iyi tisingabvumi zvose zvingakosheswa netsika nazvinonzi zvakanaka?`

`Ko tsamba yaJohn Huss inobata sei zvaunofunga nhasi? Chii chakubata mutsamba iyi?`