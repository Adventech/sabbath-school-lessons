---
title:  Kutambudzwa Asi Achikunda
date:   21/04/2024
---

`Verenga Danieri 7: 23-25 na Zvakazarurwa 12: 6, 14. Ndedzipi nguva dzemuchiprofita dzinotaurwa mundima idzi?`

Nguva dzose kana vanhu vaMwari vakaramba vakatendeka kwaari, Satani anotsamwa. Kutambudzwa kunobva kwatevera. Muprofita Danieri anovona kunetswa kwevanhu vaMwari ( Danieri  7: 21, 25). Muprofita Johani anotsanangurawo nguva iyo kereke yaMwari inotizira kurenje, “kwaichanochengetwa kwenguva nedzimwe nguva nehafu yenguva” (Zvakazarurwa 12: 14). Zvakazarurwa 12: 6 inowedzera ichiti, “Mukadzi akatizira kurenje paakagadzirirwa nzvimbo naMwari.” Vanhu vaMwari vanochengetwa murenje. Shoko rake rinovachengetedza nekuvasimbisa, apo hondo Huru irikurwiwa munguva yakareba yerima yehutongi hwechipapa. 

Munguva dzematambudziko, Mwari anogadzirira vateveri vake nzvimbo. Munguva dzekuedzwa kukuru, vanhu vake vakawana vutiziro murudo rwake nekuchengeta kwake. (Tarisa Mapisarema 46.)

Mazuva 1,260 nenguva nedzimwe nguva nehafu yenguva zvemuna Zvakazarurwa 12: 6, 14 inguva imwechete (3½ x 360 zuva/gore = 1,260 mazuva). Chiprofita cheBhaibheri chinowanza kushandisa mifananidzo. Mundima dzezviprofita zveDanieri na Zvakazarurwa, zuva rimwechete muchiprofita rinomiririra gore rimwechete. Izvi zvinowanikwa muna Numeri 14: 34 na Ezek  4: 6.

Zuva rinomiririra gore zvinowanikwa chete mumavhesi aya asi iri nheyo yakakura mumagwaro. Dr. William Shea, mudzidzi wezvekuverenga kwenguva, anopa mitsara 23 yemuBhaibheri inoratidza izvozvo muTestamende Yekare yose. Zvakashandiswa nevanodudzira Bhaibheri kwemakore akawanda.

MaVisigoths, Vandals, nemaOstrogoths dzaivandudzi dzaidairwa zvakasiyan neRoma. Mazuva 1,260 akatanga apo boka rekupedzisira Ostrogoths rakadzingwa muRoma muna a.d. 538. Nguva iyi yerima munezvekunamata yakaramba ichiinda mberi kusvika a.d. 1798, apo mukuru wemavuto aNapoleon Berthier akabvisa papa muRoma. Makristu aiteerera Shoko raMwari akauraiwa. Kana murufu vakakunda. Muna Kristu vakanga vakasununguka kubva mumhosva nehutongi hwezvivi, vachikurira “kuburikidza neropa reGwaiana” Kukunda kwaKristu Satani pamuchinjikwa kwaiva kwavo. Kana nepo vakafa, rufu rwavo kurara zvako, kusvikira adzoka. 

`Ko chiprofita chakazadziswa chemuBhaibheri chakasimbisa sei kutenda kwako? `