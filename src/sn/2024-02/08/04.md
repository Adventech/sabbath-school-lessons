---
title:  Rutongo Rwasvika
date:   21/05/2024
---

`Enzanisa Danieri 7: 9, 10 na Zvakazarurwa 14: 6, 7. Ndezvipi zvakafanana mumavhesi aya maviri?`

Rutongo inyaya yakakurumbira kwazvo muBhaibheri. “Nekuti Mwari uchatonga basa rimwe nerimwe, pamwe chete nezvose zvakavanzika, kunyange zvakanaka, kunyange zvakaipa” (Mupa. 12: 14). Jesu akazivisa vateereri vake nezverutongo rwaizovuya munguva inovuya, kana “Shoko rimwe nerimwe risina maturo, rakarehwa nevanhu vachazvidavirira pamusoro paro nezuva rekutonga ” (Mat. 12: 36). Muapostora Pauro anowedzera achiti, Mwari achatonga “uchabudisa pachena zvinhu zvakavanzika zverima, nekuratidza mifungo yemwoyo” (1 VaKorinde 4; 5). Mutumwa akati kuna Johane, “nguva yake yekutonga yasvika” (Zvakazarurwa 14: 7).

`Verenga Zvakazarurwa 22: 10-12. Panodzoka Jesu chii chichaitika kuvanhu vose? Ndezvipi zvinoiswa pachena na Johani nesimba?	`

Sezvo Kristu anovuya kuzopa mubairo wake wekupedzisira, kunofanira kuva nerutongo kutanga, kuratidza vachapiwa mubairo paanovuya. Kristu paanodzoka, hakuna mumwezve mukana. Munhu wose akaziviswa zvekuti azvisarudzire Kristu kana kumuramba zvisingazoshanduki nekusingaperi.

`Verenga Mateo 25: 1-13. Ko nemhaka yei Jesu achiitira mapoka aya maviri evanotenda zvakasiyana? `

“Kana basa rekufeya-feya rapera, kana nyaya dzeavo muvupenyu hwavo vaiti vateveri vaKristu dzapedza kutariswa nekubvumiranwa, ipapo, kunze kwaizvozvo chete, mutsa uchavharwa, nemusuwo wetsitsi uchapfigwa. Ipapo nemutsara wemashoko umwe chete, “Avo vakanga vakagadzirira vakapinda naye mumutambo wekuwana: musuwo ukapfigwa,’ tinotorwa kuindwa nesu kunguva yekupera kwebasa rekushandira kwaMuponesi, nguva iyo basa guru reruponeso rwevanhu richapedzwa.”— Ellen G. White, Hondo Huru, p. 428. 

Hatifaniri kutya rutongo. Kuburikidza naKristu, kuregererwa ndekwedu, kusunungurwa kubva kumhosva dzedu, simba rekurarama humwari rava redu, nekukurira kwekupedzisira kwava kwedu.	
