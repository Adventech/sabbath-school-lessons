---
title:  Kudzidza Kuenda Mberi
date:   24/05/2024
---

Tarisa kuti basa raJesu nekuda kwedu murutongo neredu anotsanangurwa: “Jesu haawani zvikonzero zvezvivi zvavo, asi anoratidza kunyara kwavo nekutenda, nekuvakumbirira ruregerero, anosimudza mavoko akakuvadzwa pamberi paBaba nevatumwa vatsvene, achiti: Ndinovaziva nemazita avo. Ndakaavezera muzvanza zvemavoko angu. “ Zvibairo zvaMwari mweya wakaputsika: nemwoyo wakapwanyika, Haiwa Mwari imi hamungaurambi.’ Mapisarema 51: 17. Saka kumupomeri wevanhu vake anoti: ‘Mwari ngaakuraire, iwe Satani; kunyange Jehova akasarudza Jerusarema akuraire.’”—Ellen G. White, Hondo Huru, p. 484. 

“Kumira kwakaita vanhu vaMwari vakapfeka marengenya pamberi paShe zvinofanira kutungamirira kukuzvininipisa nekuzviwonorora kwakasimba kwavose vanoti vanomuziva. Avo zvikuru vanochenesa mweya yavo nekuteerera zvokwadi vachazvininipisa kwazvo. Pavanovona chimiro chaKristu chisina gwapa, zvichavasimbisa mukuda kushandurwa kuva mumufananidzo wake, uye kana vavakuvona zvishoma zvekusachena vachavona kuperera kana hutsvene mavari. Asi patinenge tichivona kusarurama kwedu, tinofanira kutsamira panaKristu sekururama kwedu, kucheneswa kwedu, nerudzikinuro rwedu. Hatigoni kupindura Satani pakutipa mhosva. Kristu ndiye oga anogona kutimiririra zvinoshanda. Anogona kunyaradza mupomeri nekupikisa kunowanikwa pane zvaatiitira.”—Ellen G. White.

Tiri kurarama muzuva guru reruchenuro. Mukati merusando, apo muprisita mukuru aichenura Israeri, vose vaifanira kuchema pamweya yavo nekutendevuka kubva muzvivi nekuzvininipisa pamberi paJehova, kuti vasabviswa pavanhu vake. Saizvozvovo, vose vachava nemazita avo akanyorwa mubhuku revupenyuzvino vanofanira, mumazuva mashoma asara emutsa wavo, kuchema pamweya yavo pamberi paMwari nekurwadziwa kwezvivi nekutendevuka.”—Hondo Huru, pp. 489, 490.

**Mibvunzo Yekutaurirana**:

`Ndezvipi zvinomutsw mavoko ake akakuvadzwa pamberi paBaba nekuda kwedu? Nemhaka yei iyi iriiyo tariro yedu yoga murutongo?`

`Tiri kurarama muZuva Reruchenuro. Kuchenurwa ibasa raMwari mukuponesa vatadzi vakarasika. Saka, sei zvino, zuva rimwe nerimwe rinoiswa mubasa raMwari rekuponesa vatadzi iri nyaya yakanaka?`

`Tarisa kuti Ellen G. White akanyora kuti: “Ndi Kristu oga anokwanisa kutireverera. Ndiye anokwanisa kunyaradza mupomeri nekupikisa kusingabvi mune zvatakaita, asi maari.” Ko tariro iyi ingava yako sei?`
