---
title:  Jesu, Gweta Redu Murutongo
date:   23/05/2024
---

`Verenga VaHebheru 10: 9-14. Ndeupi musiano unoratidzwa pakati pemabasa evaprisita musenjuwari yepanyika neraJesu musenjuwari yekudenga?`

Kamwechete, Jesu akafa pamuchinjikwa sechibairo chezvivi. Basa rake rehuprisita musenjuwari yekudenga rinotichenura. Zvino apinda muNzvimbo Tsvene-tsvene, anomira seGweta redu murutongo (tarisa 1 Johani 2: 1). “Saizvozvovo Kristu zvaakaitwa chibairo kamwe chete, kuti atakure zvivi zvevanhu vazhinji, uchazovonekwazve rwechipiri, asingatakuri zvivi, naivo vanomutarira kuti avaponese” (VaHebheru 9: 28). Nekuzvipira kwake nekutimiririra, zvivi zvagadziriswa. Zvino anodzokazve nekuda “tarira kuvonekwa kwake” (2 Timoti4:8).

`Verenga VaHebheru 6: 19, 20. Nemhaka yei achitikoka kumutevera, uye tinovonei patinomutevera?`

“Kutimiririra kwaKristu musenjuwari iri kumusoro zvakakosha kuzano reruponeso serufu rwake pamuchinjikwa. Nerufu rwake akatanga basa, raakazonopedzisa kudenga amuka. Saka nekutenda tinofanira kupinda kuseri kwechidzitiro, ‘kwaakatungamira nekuda kwedu’ VaHebheru 6: 20. Ipapo chiedza chinobva pamuchinjikwa weKarivhari chinoratidzwa. Tinowona zvirinani zvakavanzika zverudzikinuro. Ruponeso rwevanhu rwapera nemutengo usingaverengeki wakabhadharwa nedenga; zvibairo zvakapiwa chinoenzana nezvikuru zvingadiwa nemutemo waMwari wakatyorwa. Jesu akazarura nzira yekuenda kuchigaro chaBaba, uye kuburikidza nehumiririri hwake chidiso chakaperera chavose vanovuya kwaari nekutenda vanogona kusvitswa pamberi paMwari .”— Hondo Huru, p. 489. 

Zano reruponeso izano rakakwana kugadzirisa hondo huru nekununura pasi rino kubva mumavoko aSatani. Vupenyu hwaJesu hwakaratidza rudo rwaMwari kunyika yaishaiwa nedenga rakatarira. Rufu rwake rwakaratidza kuipisisa kwechitema nekupa ruponeso kuvanhu vose. Humiririri hwake musenjuwari yekudenga hunobatsira kuchenurwa kwemumwe nemumwe wedu anosvasvavira nekutenda kurugashira.  

`Ko rufu rwaJesu runei nehumiririri hwake musenjuwari yekudenga, uye nemhaka yei rutongo ruchifanira muzano reruponeso? `