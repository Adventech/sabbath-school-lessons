---
title:  Muimba Tsvene-tsvene
date:   20/05/2024
---

`Verenga Revhitiko 16: 21, 29-34; 23: 26-32; VaHebheru 9: 23-28. Ko nemhaka yei Zuva Reruchenuro raiva rakakoshera Israeri yekare?`

Vaprisita vaiita basa zuva rimwe nerimwe regore, asi paZuva Reruchenuro, raidaidzwa kuti Yom Kippur muchiHeberu, meso ose aIsraeri aienda pasenjuwari. Revhitiko 16 na23 dzinotipa rairo yakajeka maringe neZuva reRuchenuro. Mabasa emazuva ose aimira kuitwa. Munhu wese aizvinyima zvekudya. Apo muprisita aipinda pamberi paMwari nekuda kwavo muNzvimbo Tsvene-tsvene, vanhu vaizviidza mumwoyo yavo. Vaitsvaka Mwari mukuzvininipisa nekuzviwongorora mumwoyo nekureurura.

Munhu wose aiva asina “kuchema” neZuva Reruchenuro “aibviswa,” kubva pakati pevanhu vakasanangurwa (Zvakazarurwa 23:27, 29). NeZuva Reruchenuro, muprisita mukuru aitora ropa rembudzi yaJehova opinda naro musenjuwari nekurisasa pachigaro chemutsa, oisa ropa panyanga dzearitari yendarama nepaaritari nendarira, achichenesa senjuwari yose. Kana “apedza kuyananisa,” muprisita mukuru aibva aiisa mavoko ake pambudzi mhenyu nekureururana zvivi zvaIsraeri. Yaibva yatungamirirwa kuinda kurenje kubviswa pamusasa nekusingaperi (Zvakazarurwa 16: 20-22). 

Ropa raibva ratorwa richiiswa musenjuwari zuva rerushumiro, kuratidza kunyorwa kwezvivi (Jer. 17: 1) Mwari achizvitora kuti zviparadzwe chose. Zvino neZuva Reruchenuro, zvaibviswa kubva musenjuwari zvoiswa pamusoro pembudzi yekurasirira Azazero, yaimiririra Satani zvichiratidza zichaitirwa dambudziko rezvivi pakupedzisira. Mbudzi yekurasirira yaitungamirirwa kuinda kurenje kuitira kuti, pakupera kweZuva Rerudzikinuro, Mwari aiva achenesa senjuwari nekuchenesa vanhu. Musenjuwari yekudenga, Kristu unotimiririra, kutanga munzvimbo tsvene, asi zvino, muNzvimbo Tsvene-tsvene kubvira muna 1844, pakaperera mazuva 2, 300.	

Tichakunda murutongo urwu nekuda kwaJesu, Mumiririri wedu. Sezvinotaurwa naEllen G. White achiti, isu tose “takanatswa nekururama kwake, uko kwataiva tisina mugove makuri.” Nekuda kwekururama uku-kwaiswa pachikwereti chedu-tinochema pamweya yedu, inobva kuzvivi. Izvi zvinoreva kuti tasvika pakugashira zvakaipa takasununguka, kana kuti tinotsvaka zvikonzero kana kubatirira kuzvivi, asi tichikura munyasha nekurarama vupenyu hwehutsvene.	 

`Chii chakakoshera Zuva Reruchenuro muvupenyu hwedu nhasi? Nemhaka yei muraramiro wedu uchifanira kuratidza musiano?`
