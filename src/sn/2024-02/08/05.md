---
title:  Nhau Yakanaka Yemunzvimbo Tsvene-tsvene 
date:   22/05/2024
---

`Verenga VaHebheru 4: 14-16 na VaHebheru 10: 19-22. Nderupi rukoko rutsvene runopa tariro rinopiwa nemavhesi aya?`

Shoko raPauro apa muna VaHebheru rekuti “batisisai, kuuya musingatyi, musarasa kutenda,” isa tariro yako panaJesu, muPrisita wedu Mukuru. Muna Jesu, tine zvose zvatinoda. Nekutenda tinogona kupinda musenjuwari yekudenga kuburikidza “nenzira itsva inorarama” yatakazarurirwa naJesu. Kutarisa muimba yekutonga, tinovona ropa panyanga dzearitari yendarira. MuNzvimbo Tsvene, tinovona ropa panyanga dzendarama paaritari yerusenza. Tinovona ropa rakasaswa pamucheka mukuru wechizariro pamberi pechigaro chemutsa. 

 Jesu anogadzira nzira yose. Izvi zvinotipa tariro, nekuti hatigoni kuva nekudyidzanazve naMwari kunze kwekuti Jesu atiregerera nekudzima zvivi zvedu. Ngoni dzaMwari ndedzekusingaperi, ndizvowo zvakaita kururamisira kwake. Kururamisira hakugashiri chibairo chaJesu nekuchenura kubva mukudarika kwedu kunze kwekuti Jesu asimbisa kuregererwa kwedu pakutanga, tevere, kudzima zvivi zvedu zvose.

`Verenga Zvakazarurwa 11: 19. Munyaya yehondo huru, nemhaka yei chiratidzo ichi chakakosha? Ko chinoratidza sei kusapatsana pakati pemutemo neevhangeri? `

Apa ndipo pane kubwinya nekumaranzi embiri yekuvapo kwaMwari muimba ine chigaro yekudenga rose pazasi pechigaro chaMwari, tinoona mutemo waMwari muAreka yeSungano. Apa muNzvimbo Tsvene-tsvene, kururama kwaMwari nengoni zvinoratidzwa. Hakuna simba repanyika ringashandura mutemo waMwari nekuti, muzvikonzero zvose, wakadzikwa muAreka yeSungano mudenga. VaHebheru 8: 10 inoti: “Nekuti ndiyo sungano yandichaita neimba yaIsraeri; kana mazuva iwayo apfuvura, ndizvo zvinotaura Ishe; Ndichaisa murairo wangu pakufunga kwavo, nepamwoyo yavo ndichainyora; ndichava Mwari wavo, ivo vachava vanhu vangu’” Kupinda musenjuwari yemudenga nekutenda, tinowana kuregererwa kwezvivi zvedu zvekare nesimba rekurarama tichiteerera kuburikidza naKristu, akatifira nekunyora mutemo wake mumwoyo yedu. Jesu anotiponesa “kwazvo-kwazvo” (VaHebheru 7:25)—kubva pakurangwa kwezvivi nesimba razvo. 

`Nemhaka yei kuzvipira kwaJesu iri nyaya yakanakisa zvakadaro? Patinomira pamberi pemutemo sechiero chekururama, tingawanepi tariro pasina evhangeri?`
