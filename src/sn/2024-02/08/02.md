---
title:  Senjuwari Yekudenga
date:   19/05/2024
---

`Verenga Eks 25: 8, 9, 40 na VaHebheru 8: 1-6. Ndeapi masenjuwari maviri anovonekwa mumavhesi aya?`

Apo vatendi vekutanga vechiSabata vakanyatsopinda muMagwaro mumwedzi yaitevera 1844, vakanzwisisa kuti kune masenjuwari maviri anotaurwa muBhaibheri-yakavakwa naMosesi neiyo chaiyo iri kudenga. MuBhaibheri, izwi rekuti “senjuwari,” sekushandiswa kwaro muBhaibheri rinoreva chekutanga, tabenekeri yakavakwa naMosesi, yakafanana kana “rudzi” rwezviri kudenga; uyezve peyechipiri, “kutabenakeri chaiyo” iri kudenga, yainongedzerwa neye panyika. Pakufa kwaKristu, marusando aiva ekumiririra akashaya basa. “Tabenakeri yechokwadi” iri kudenga yesungano itsva. Uyewo sezviri muchiprofita chaDanieri 8: 14 chichizadziswa munguva iyi, senjuwari inotaurwa nezvayo ichifanira kuva senjuwari yesungano itsva.
	
“Pakupera kwe mazuva 2, 300, muna 1844, kwakanga kwambogara panyika pasina senjuwari kwe mazana emakore. Saka, chiprofita, “Kusvikira madekwana nemangwanani ane zviuru zviviri nemazana matatu; ipapo nzvimbo tsvene ichanatswa”—Ellen G. White, Hondo Huru, p. 417. 

Senjuwari murenje yakanga iri pateni yeiri kudenga. Marusando eye panyika aiva mumvuri wezano raMwari reruponeso. Zvibairo zvimwe nechimwe chaipiwa chaimiririra kuzvipira kwaJesu pamuchinjikwa weKarivhari (tarira Johani 1:29). Kuburikidza nekuzvipira kwaKristu, tasunungurwa kubva kumhosva yezvivi.  Ruregerero rwava rwedu. Mhosva yedu yaenda patinogashira kuzvipira kwaJesu kwaaita nekuda kwedu nekureurura zvivi zvedu (1 Johani 1: 9). Jesu haasi Gwayana chete akatifira, asi muPrisita weduwo anotiraramira. 

VaHebheru 7:25 inotsanangura: “Anogona kuponesawo kwazvo-kwazvo avo vanovuya kuna Mwari kuburikidza naye, sezvo anorarama kuvamiririra”. Anobvisa mhosva yezvivi nekuponesa kubva muzvivi (VaRoma 8: 1-4; 2 VaKorinde 5: 21). Basa raJesu musenjuwari yekudenga anoriitira isu. Nekuda kwekutimiririra kwake, simba rezvivi muvupenyu hwedu rakadambuka. Hatisisiri varanda kunyange vechimiro chedu chezvivi. Muna Kristu tasunungurwa: tasunungurwa kubva mukupiwa mhosva nemusimba rezvivi. Patinobatirira pana Kristu nekutenda, tine rusimbiro rweruponeso. 

`Zvinorevei kwauri kuziva kuti Jesu ari kudenga nekuda kwekuti akamiririra iwe, kureva kuti ariko kukumiririra? Nemhaka yei uchida Mumiririri?  Nemhaka yei iyi iri nyaya yakanaka?`
