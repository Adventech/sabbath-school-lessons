---
title:  Hondo Yekupedzisira Yemuna Zvakazarurwa
date:   09/06/2024
---

Shoko remuna Zvakazarurwa rinopfuura zvifananidzo zvisinganzwisisiki, mhuka dzinganzwisisiki nemimwewo. Rinotaura nezvezvokwadi zvisingaperi zvakapiwa naMwari ane tsitsi kuvanhu vachararama nguva yekupedzisira. Hondo pakati paKristu naSatani yakatanga kudenga munyaya yekunamata. Ichasvika painoperera munyaya yekunamata.

`Enzanisa Zvakazarurwa 14: 7, 9 na Zvakazarurwa 4: 11. Ndeupi musoro wenyaya unobata zvakawanda muna Zvakazarurwa muhondo iyi pakati pezvakanaka nezvakaipa?`

Mubhuku rose raZvakazarurwa, kunamata nekusika zvakabatana zvisingaparadzaniswi. Zvakazarurwa 14: 7 inotikokera kunamata Jehova wakasika zvose. Kune rumwe rutivi kune dzidziso yekutanga kwezvinhu zvoga, yaputira nyika yose mumazana maviri ekupedzira, Sabata inhondedzo isingaperi yekuziva zvatiri. Inoramba ichisimbisa pfungwa yekuti takasikwa uye Musiki wedu anokodzera kurumbidza kwedu nekunamatwa.  Ndicho chimwe chezvikonzero Satani achivenga Sabata zvakadaro.

`Verenga Zvakazarurwa 12: 17 na Zvakazarurwa 14: 12. Ko kunamata Musiki kunopera kuperera papi?`

Kunamata Musiki kuburikidza nekuchengeta mirairo yaMwari kunomira kwakapikisana nekunamata chikara. Mwari achava nevanhu venguva yekupedzisira vakatendeka kwaari zvisinei nekupikiswa kukuru kunotyisa kwemunhoroondo.

“Apo kuchengeta sabata renhema kuri kuteerera mutemo wehurumende, zvichipisana nemurairo wechina, kuchava kusimbisa kupa ruremekedzo kusimba rinopisana naMwari, mukuchengeta Sabata rechokwadi, kuri kuteerera mutemo waMwari, sechiratidzo chekuteerera Musiki.”—Ellen G. White, Hondo Huru, p. 605.

Zvakazarurwa 14: 12 inotaura kuti ava veteveri vaMuponesi vakazvipira vachava “nekutenda kwaJesu.” Kutenda kwaJesu kutenda kwakadzama zvekuti kunovimba kusingavoni. Kunochengetedza kusinganzwisisi. Chipo chinobva kuna Jesu chatinogashira nekutenda uye kuchatisvitsa kunoperera hondo.

`Sabata rezuva rechinomwe rinobva kuEdeni sechisimbiso chaMwari Musiki. Saka kuribvuta sezvakaitwa neRoma, kumubvutira chigaro. Ko idi iri rinotibatsira sei kuvona kuvona kukura kwekurwisana nenyaya iyi?`
