---
title:  'Kuzivisa Chikara: 2'
date:   12/06/2024
---

Pane kunamata chikara, vanhu vaMwari vanofarira nekuremekedza zvikuru rufaro rwekumunamata. Kuteerera kwavo kunobva mumwoyo werudo. Vakazvipira kwaari nekuti vanoziva kuti akazvipira zvakadini kwavari.

`Verenga Zvakazarurwa 13: 5. Nyora ichi chimiro chinozivisa pasi.`

Rangarira Chidzidzo 4 kuti Mwari anopa ruzivo rwekunzwisisa nguva yehuprofita-zuva rimwechete rinoenzana negore rimwechete (Num. 14: 34 naEzek. 4: 6). Kuhwerengedza kureba kwenguva dzemwedzi 42 inotaurwa muna Zvakazarurwa 13: 5 tichishandisa chiverenga mwedzi chechiHeberu tinosvika pa mazuva 1, 260 kana makore.

Tsika yehupapa yakaratidza simba guru kubva muna A.D.538 kusvika muna 1798. Asi mukuru wehondo yaNapoleon, Berthier, akasunga papa akavaita nhapwa muna A. D. 1798, nguva yekutonga kwechipapa ikabva yapera, chiprofita chaZvakazarurwa chakabva chazadziswa: “Uyo anotungamirira vamwe kuva varanda iyewo achainda kuvuranda” (Zvakazarurwa 13: 10). Ronda retsika yechipapa rakanga rakakura kwazvo asi harina kuchivuraya. Kana takatarisa muna Zvakazarurwa 13: 12, ronda raifanira kuchivuraya rakapora. Simba rehupapa raizovonekwazve nekunzwikwa mupasi rose.

Nhasi, vatungamiriri vedzinyika vanochingamidza papa semumiririri wekereke yeRoma nekumushanyira nguva nenguva kuVatikani. Mupasi razara nekusagadzikana usati kwakambovonekwa, parikurongwa kuti papa mukuru weRoma agadzwe semutungamiriri wezvekugarisana zvakanaka wepasi rose kuti awunganidzire vanhu vose pamwechete. Mukutaura kwake musi waJune 6, 2012, kuvanhu vaipfuura 15, 000 vakanga vakawungana paMuzinda weRoma, Papa Benedict XVI vakati, “Svondo izuva raShe nerevanhurume nevanhukadzi, zuva iro munhu wose anofanira kusununguka, kusunungukira mhuri nekusunugukira Mwari. Mukumiririra Svondo ndinomirira kodzero dzevanhu. “Avo vanoremekedza Sabata remuBhaibheri vachapiwa mhosva sevavengi vemutemo nekugarisana zvakanaka nevamwe, vachikonzera nyongano nehuhori, vachiwunza rutongo rwaMwari panyika. . .  Vachapiwa mhosva yekumukira hurumende. Vafundisi vanoramba zvinotaurwa nemutemo mutsvene vachamira pamapurupiti vachiita basa rekukurudzira kuteerera mutemo weruzhinji wakagadzwa naMwari. Mudzimba dzekugadza mitemo nedzematare ekururamisira, vanochengeta mirairo vachadzvinyirirwa nekupiwa mhosva.”—Ellen G. White, Hondo Huru, p. 592.

`Zvakaoma sei nhasi uno kuona izvi zvichiitika, tarisa uwone kuti zvinokurumidza sei kushandura nyika yedu. Ko shanduko idzi dzinofanira kutivudzei nekukasika kuitika kwezviitiko zvekuguma kwenguva kuchitiwira?`
