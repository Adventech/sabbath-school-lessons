---
title:  Dambudziko Rinovuya
date:   10/06/2024
---

Chiprofita chechiratidzo chechikara chemuna Zvakazarurwa 13 chinotivudza nezvekurwisa kunotyisa kwazvo kuchaitwa naSatani achirwisa Mwari. Kubva pakufa kwaJesu pamuchinjikwa, muvengi akaziva kuti akakurirwa, asi anoshingirira kudonha nevakawanda kwazvo. Nzira yake yekutanga kunyengera. Kana iyi ikasashanda, anoenda kukumanikidza. Zviri muhurongwa hwake zvekuti angoramba chete kunamata chikara nekugashira chiratidzo chacho avuraiwe.

Kutambudza nekuda kwezvekunamata, hongu, hazvisi zvitsva. Zvakagara zviripo kubva kukuvuraiwa kwaAbero naCaini nekuda kwekuteerera rairo yaMwari. Jesu akati zvaizoitika pakati pevatendi.

`Verenga Johani 16: 2; Mateo 10: 22; 2 Timoti 3: 12 na 1 Petro 4: 12. Ko chii chakaitika kukereke yeTestamende Itsva, uyezve zvinobata sei kereke yaKristu yemunguva dzekupedzisira?`

Munhoroondo yose yeChikristu, kutambudzirwa kunamata kwakajairika. Kwakaitika munguva yeRomu yechihedheni asi zvakanyanya kuvonekwa mukutambudzwa kwehutsinye kwevanhu vaitenda muBhaibheri nekereke yenguva dzepakati. Munembo wechikara ndiwo unobatanidza muzviitiko zvakaipisisa izvi. Sekutambudzwa kwekare, kunoitirwa kumanikidza munhu wose kuteerera kudzidziso dzakatarwa nenzira yakabvumiranwa yekunamata.

Chiprofita chinoratidza kuti kutambudzwa kuchatanga nezvirango zvezvehufumi: hakuna anokwanisa kutenga kana kutengesa kana asina munembo. Wese anoramba kugashira chiratidzo achatongerwa rufu (Zvakazarurwa 13: 15, 17).

Diaborosi ave kutogadzirira vanozviti Makristu chaiwo kugashira munembo wechikara kana nekuvashaisa simba rekumira. Kana zvava kuita sekuti nyika yose yavakutevera chikara nekushamiswa kukuru (Zvakazarurwa 13: 3), ipapo-ipapo zvinhu zvichashanduka, makamera echiprofita obva ataridzwa kuvanhu vaMwari. Zvakazarurwa 14: 12 inotipa mufananidzo uyu.”Ava ndivo vanochengeta mirairo yaMwari nekupupura kwaJesu.” Vanhu vaMwari vanoteerera Mwari. Nenyasha, vanomira kumwe kuchizununguka. Nyika yose ichitevera chikara, ivo “vanotevera Gwaiana kose kwarinoenda” (Zvakazarurwa 14: 4). Nesimba raKristu, vanokurira masimba egehena.

Ndipo panoperera hondo yezvakanaka nezvakaipa mushumiro.  Chikara chinoshandisa kunyengera, kana zvaramba, chinomanikidza nekushandisa chisimba.

`Unokurumidza zvakadini kuti nyaya dzezvefuma zvikukonzere kusava nehanya nekuchengeta Sabata?`
