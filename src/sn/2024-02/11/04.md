---
title:  'Kuzivisa Chikara: 1'
date:   11/06/2024
---

`Zvakazarurwa 13: 1, 2. Ko chikara ichi chinobvepi, uye ndiani anochipa simba rekutonga?`

Bhuku raZvakazarurwa rinoratidza shato iri Satani. Zvakazarurwa 12: 3-5 inoti shato yakaedza kuparadza, “Mwanakomana achangozvarwa,” uyo akazopedzisira “atorwa kuinda kunaMwari nechigaro chake”.  Aiva diaborosi, aishanda kuburikidza neRoma yechihedheni, kuedza kuparadza Kristu (tarisa Matteo 2: 16-18). Muvengi mukuru waMwari nemunhu vanoshanda kuburikidza nesimba rezvematongere enyika neekunamata kuita basa iri.

Nezvesimba iri rechikara tinovudzwa, “Shato yakapa simba rayo kwaari, nechigaro nesimba rayo” (Zvakazarurwa 13: 2). Chiprofita ichi chakazadziswa nemo-nemo makore ane mazana kumberi, apo Mutungamiriri weHushe hweRoma Constantine akabvisa muzinda mukuru weRoma kunzvimbo yakazodaidzwa kuti Constanople, munyika inonzi Teki nhasi uno. Apa pakasara pane nzvimbo chigaro chisina munhu kana chigaro chaana Kesari, muguta guru rakaisvonaka reRoma. Ndipo apo Roma yechihedheni yakapa chigaro chayo kuchikara kana guta guru rayo.

Isaac Backus anoti, “Nekubvisa chigaro chikuru chichienda kuConstantinope, . . . Constantine akagadzirira bishop weRoma nzira yekuzvisimudzira kupfuvura vanhu vose varipanyika, naMwari Kudenga.” Thomas Hobbes anotiwo, saka “Papa” akaita sechidhoma cheRoma chakanga chafa, chakagadzwa korona pamusoro paguva rayo.” Kunyatsotarisa kunozivisa kuti chikara chemugungwa chemuna Zvakazarurwa 13 isimba rezvekunamata rakapanduka rinobuda kubva muRoma richiva hurongwa hwezvekunamata hwepasi rose (Zvakazarurwa 13: 3, 4). Chikara ichi haasi munhu; hurongwa hwezvekunamata hwakatsiva zvokwadi zveShoko raMwari nemirairo yevanhu.

 `Verenga Zvakazarurwa 13: 1, 6. Nderipi izwi rakakosha rinoshandiswa kuzivisa simba rechikara?`

Bhaibheri rinotsanangura kumhura muna Johani 10: 33 naRuka 5; 21 nemienzaniso miviri: (1) Munhu anozviti kana anoda kuti anzi ndiMwari, (2) munhu anoti anesimba rekuregerera zvivi. Kupomerwa mhosva uku kwakanga kusina kururama nekuti Jesu ndiMwari wezvokwadi, saka ane simba rekuregerera zvivi. Roma ine dzidziso mbiri dzinonzi neBhaibheri kumhura: Vaprisita vayo vanoti vane simba rekuregerera zvivi: uye nekuti papa ane mbvumo yekuva Mwari panyika.
