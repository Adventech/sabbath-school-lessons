---
title:  Kudzidza Kuenda Mberi
date:   14/06/2024
---

Kunamata chikara nemufananidzo wacho zviri muna Danieri
3, apo hanania, Mishael naAzaria vakamanikidzwa na mambo weBabironi kupfugamira chifananidzo chendarama kana kuti vakandwe mudziva remoto. Babironi yekare, neBabironi yanhasi-nyaya yekunamata. Kunamata kwechowadi kunobva mupfungwa dzakadzidziswa neShoko raMwari, mweya wakashandurwa nerudo rwake, nemwoyo wakazadzwa neMweya wake. Nekudaro, hatizo “fanani neyika” asi kuburikidza nekuda kwaMwari, kunowanikwa muShoko rake. Ndizvo zvoga zvinogona kutichengetedza!

“Mwari haamanikidziri kuda kwake kana muhana; asi Satani anogara achida-kubata nechisimba pamusoro pane vose vaangakwanisa kunyengera-achizviita nehutsinye. Nekutya kana nechisimba anomanikidzira kutonga hana nekutsvaka kuteerererwa. Kuti zviitike izvi, anoshanda kuburikidza nezvose masimba ezvekunamata neenyika, achivasundira kumanikidzira mirairo yevanhu kunozvidza mutemo waMwari.”—Ellen G. White, Hondo Huru, p. 591.

“Kuti vakwanise kukurira miyedzo iyi, vanofanira kumira pakuda kwaMwari sezvazvakanyorwa mushoko; vanogona kumukudza chete kana vaine mavonero akanaka echimiro chake, hurumende yake nezvinangwa zvake nekuita sezvaunoreva. Hakuna kunze kwaavo chete vakasimbisa pfungwa nezvokwadi yeBhaibheri vachamira mukutambudzwa uku kose.”—Ellen G. White, Hondo Huru, p. 593.

“Asi Mwari achava nevanhu panyika vachachengetedza Bhaibheri, Bhaibheri chete, sechiyero chedzidziso nehwaro hweshanduko. Pfungwa dzevarume vakadzidza, zvinoburitswa nesainzi, zvirevo nezvinomiswa nemasimba ekanzuru dzezvekunamata, dzingawanda nekusiyana kungawanikwa mumakereke anova anobva kwaari, izwi reruzhinji-risiri rimwechete-kana zvose izvi zvingapa simba rekupikisa kwezvekunamata. Tisati tagashira dzidziso kana zvirevo, tinofanira kutsvaka panoti ‘Zvanzi naJehova’ mukuzvitsigira.”—Ellen G. White, Hondo Huru, p. 595.

**Mibvunzo Yekutaurirana**:

`Tingararama sei mukutarisira kuvuya kwaKristu nekupawo vamwe tariro tisingavhundisiri vanhu?`

`Tarisazve nyaya yekunamata. Ko vupenyu hwedu hwezuva nezuva, hunoti ndiani watinonamata kana kuti chii chatinonamata?`

`Ko tingazvibatsira sei uye nevamwe kuti tisatya zvinovuya asi tishinge?`

`Ko chii chingavonekwa muvupenyu hwedu mukunzwisisa kwedu zvichaitika mazuva ekupedzisira`
