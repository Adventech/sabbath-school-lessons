---
title:  Shoko Rengirozi Nhatu
date:   30/05/2024
---

Muna Zvakazarurwa 14; 7, mutumwa wekutanga anodanidzira nezwi guru, “’Ityai Mwari mumupe mbiri, nekuti nguva yekutanga kwake yasvika, namatai Iye akasika denga nenyika, negungwa nematsime emvura.’” Rukoko rwedenga nderwedu kuti tipe kurumbidza kwedu kukuru nekuremekedza kwemwoyo wose kuMusiki nekuda kwerutongo runovuya.

Mutumwa wechipiri anodanidzira, “Rawa, rawa, Babironi, guta guru nekuti rakanwisa marudzi waini yekutsamwa kwevupombwe hwaro’” (Zvakazarurwa 14: 8). Babironi rinomiririra tsika yechinamato yakapanduka yakaramba shoko remutumwa wekutanga richida nzira yemanyepo yekunamata. Ndicho chikonzero nei Zvakazarurwa 14: 9-11 ichiyambira kunamata “chikara nemufanidzo wacho.” Sarudzo mbiri dzinopikisana dzinoiswa apa-kunamata Musiki kana kunamata chikara. Munhu wose aripanyika achaita sarudzo yake, sarudzo isingazoshanduki yekuti ndiani anofanira kupiwa rukudzo rwese-Jesu kana Satani.

`Verenga Zvakazarurwa 14: 12. Ndezvipi zvimiro zvinoratidza avo vanoramba kunamata chikara? Nemhaka yei zvose zviviri zvakakosha?`

Mwari achava nevanhu vake venguva yekupedzisira vanomuteerera pamberi pekupikiswa kukuru nekutambudzwa kusina kumboitika munhoorondo yese yenyika. Kuburikidza nechipo chekururama kwaKristu, vachararama vupenyu hwakazara nenyasha, nekuteerera. Kunamata Musiki kunomira kuchipikisana nekunamata chikara kuchivonekwa mukuchengeta mirairo yaMwari. Hondo yekupedzisira mukupa Kristu mbiri kana kupa kuchikara zvakatsamira pakushumira, nepakati pehondo huru pakati pezvakanaka nezvakaipa iSabata.

Vateveri ava vakatendeka kuna Muponesi havazovi nekutenda “muna” Jesu CHETE, asi vachava nekutenda “kwa” Jesu. Kutenda kwaJesu kwakadzama, kunovimba, kwakaperera, zvekuti madhimoni ese emugehena nemiidzo yose yepanyika hazvigoni kukuzunungusa. Kutenda kunovimba kusingavoni, kutenda kusingafungi, kuva netariro iyo isinganzwisisi. “Kutenda uku kwaJesu” chipo chatinogashira nekutenda. Kuchafamba nesu mumatambudziko. Kana dambudziko ravuya tikasangana nedambudziko rezvehufumi, kutambudzwa, kusungwa, kana rufu chairwo, kutenda kwaJesu kuchatitakura mumazuva ekupedzisira enyika kusvika Jesu achidzoka.

`Ko Mwari arikugadzirira kutenda kwako sei nhasi kune zvirikuuya?`
