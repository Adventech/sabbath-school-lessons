---
title:  Mutemo WaMwari Usingashanduki
date:   27/05/2024
---

`Verenga Mateo 5: 17, 18; MaPisarema 111: 7, 8; Muparidzi 12: 13, 14; 1 Johani 5: 3; na Zvirevo 28: 9. Ko mavhesi aya emuBhaibheri anodzidzisei nezvevukama pakati peMukristu nemutemo?`

MaSabata anofamba mumatsiko emaProtesitendi vaKashandura zvinhu kubva kune zvaiitwa neKaturike avo vakasimudzira kuyera kwemutemo waMwari. Tarisa zvakataurwa naJohn Wesley zvakasimba: “Mutemo wemhemberero kana wetsika dzezvibairo wakapiwa naMosesi kuvana vaIsraeri, une zvakarairwa zvose nezvimiso zvaiva nechekuita netsika dzekubaira dzekare nemarusando emutemberi, ndizvo izvi Ishe wedu akavuya kuzoparadza, kuzobvisa. . . . Asi mutemo wekuzvibata une Mirairo Inegumi, yakasimbiswa nevaprofita, haana kubvisa kana chidimbu chawo. Uyu ndiwo mutemo usingambotyori, unomira nekusingaperi sechapupu chakatendeka mudenga’. . . . Rupandi rumwe nerumwe rwemutemo uyu runobata nanhasi, pamusoro pevanhu vose, nemumazera ose; zvisingatsamiri panguva kana nzvimbo, kana zvimwe zvingafungidzirwa kushandura, asi pachimiro chaMwari nechimiro chevanhu, nekusashanduka kwazvo muvukama hwavo.” —John Wesley.

`Enzanisa Ekisodo  34: 5-7 na VaRoma 7: 11, 12; Mapisarema 19: 7-11; Mapisarema 89: 14 na Mapisarema 119: 142, 172. Ko mavhesi anotivudzei nezvevukama huri pakati pemutemo waMwari nechimiro chaMwari?`

Sezvo mutemo waMwari uri rugwaro runoratidza chimiro chake, nheyo yechigaro chake, nemitemo inobata vanhu, Satani anozvivenga. “Hakuna angatadza kuvona kuti kana senjuwari yepanyika yaiva rudzi rweye areka yekudenga; mutemo wakachengeteswa musenjuwari yepanyika waiva rupandi rwerugwaro ruri musenjuwari yekudenga; uye kuti mukugashira zvokwadi yezvesenjuwari yekudenga kwaiva kubvuma kuti mutemo waMwari weSabata yemurairo wechinomwe inobata. Apa ndipo panowanikwa kuvanzika nekuvava nekushinga kurwisa kuwirirana kunotaurwa neMagwaro anoratidza mabasa ekushumira kwaKristu musenjuwari yekudenga.” —Ellen G. White, Hondo Huru, p. 435.

`Ndezvipi zvikonzero zvinowanzopiwa nevanhu vanopikisa vachiti hatichafaniri kuchengeta Mirairo Inegumi? Unofunga kuti chii chaicho chavange vachirwisa?`
