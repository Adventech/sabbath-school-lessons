---
title:  Sabata Nemutemo
date:   28/05/2024
---

`Verenga Zvakazarurwa 14: 6, 7; Zvakazarurwa 4: 11; Genesi 2: 1-3 na Eks  20: 8-11. Hukamai huri pakati peKusika, Sabata, nemutemo waMwari?`

Kusika kunotaura kukosha kwedu pamberi paMwari. Hatisi toga mupasi rose rino-tiri kadonwe keguruva-kana kuvapo netsaona yemishonga yesainzi. Mune mamwe mazwi, zvinotaurwa nesainzi zvekuvamba kwevupenyu, zvakamhanywa nazvo nedande mutande rekutaurirana kwevanhu nezvinonzi ndiko kudzidza, zvinoratidza mavambo edu ari kure nezvinowanikwa muBhaibheri.

Tiripo nekuti Jesu akasika. Saka akafanira kunamatwa nesu kusiri kuti akatisika chete asi nekuti akatidzikinurawo. Kusikwa nekudzikinurwa zviri pamwoyo wekunamata. Saka, Sabata yakakoshera kunzwisisa zano reruponeso. Sabata inotaura nezvehanya yeMusiki nerudo rweMudzikinuri. Pakupera kwevhiki yeKusika, Mwari akazorora murunako nevukuru hwenyika yaakanga aiita. Akazororawo semuenzaniso kwatiri. Panoshumira nezuva reSabata, tinozarura mwoyo yedu kugashira zvikomborero zvakatsanangurika zvakaiswa muzuva iri uye zvisiri mune rimwe remazuva.

Sabata inonongedzera kuMusiki akatida zvakanyanya zvekutisiya kana tikatsvedza zvishomanana kubva kuchinangwa chake matiri. Sabata chiratidzo chisingaperi chezororo maari. Chiratidzo chakatsanangurika chekuteerera kuMusiki (Ezek. 20: 12, 20). Chiratidzo chekuzorora, hachisi chemabasa; enyasha, hachisi chekugona kuzviponesa; hachisi chekupiwa mhosva; chekutsamira pana Mwari muruponeso, musiri mukugona kwedu. Zororo rechokwadi reSabata izororo renyasha mumavoko erudo aUyo akatisika, akatidzikinura, uye anovuyazve nekuda kwedu.

 Shoko remuna Zvakazarurwa 14, raMwari rekupedzisira kunyika rinokokera vanhu kuzororo murudo rwake nehanya Sabata rimwe nerime. Rinotikokera kurangarira Iye akatisika nekumupa mbiri. Kuchengeta Sabata mubatanidzwa wekuperera kweEdeni nembiri yedenga idzva nenyika itsva zvichavuya. Zvinotirangaridza kuti rimwe zuva kubwinya kweEdeni kuchadzorerwa.

`MaSabata akawanda akapomerwa kuti anochengeta mutemo kuti vaponeswe, zvichibva mukuchengeta kwedu Sabata. Taurai nezveSabata sechiratidzo cheRudzikinuro nekururamiswa nekutenda. Nemhaka yei kuteerera rairo yaMwari yekuzorora kuchiita sekushandira kuenda kudenga?`
