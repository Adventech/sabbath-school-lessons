---
title:  Kudzidza Kuenda Mberi
date:   31/05/2024
---

Vasina kupupura kweBhaibheri kurutivi rwavo, vakawanda vasinganeti vanokurudzira-vachikanganwa kuti kufunga uku kwakamboshandiswa kurwisa Kristu nevaapostora vake: ‘Ko nei vakuru vevanhu vasinganzwisisi nyaya iyi yeSabata? Asi vakawanda vanodaira sezvaunoita. Hazviiti kuti urikuita zvakanaka uye kuti vanhu vakadzidza munyika vakarasika.’

“Kurwisana nepfungwa idzi zvinodikanwa kutarisa dzidziso dzeMagwaro nenhoroondo yezvakaitwa naShe nevanhu vake makare. MaKristu enguva dzekare akachengeta Svondo, vachifunga kuti varikuchengeta Sabata remuBhaibheri; ikozvino kwava nevatendi vechokwadi mukereke imwe neimwe, kusanganisira muKaturike yeRoma, vanodaira nekuperera kuti Svondo iSabata rakasarudzwa naShe. Mwari anogashira kuperera kwavo nekuzvipira kwavo kwaari. Asi kana mutemo weSvondo wava kumanikidzwa, nyika ichajekerwa pakuchengetwa kweSabata yechokwadi, ipapo ani nani achatyora murairo waMwari, achiterera mirairo isina kubva kudenga asi iri yeRoma, achakudza papa kupfuvura Mwari. Anoshumira Roma nekusimba rinosunda zvakagadzwa neRoma. Arikunamata chikara nemufananidzo wacho. Vanhu pavacharamba zvakatemwa naMwari sechiratidzo chesimba rake, nekuremekedza pachinzvimbo chazvo zveRoma sechiratidzo chesimba rayo, vachagashira mukushumira Roma-‘munembo wechikara.’ Uye kusvikira apa chete izvi zvagadzirirwa zvakanaka pamberi pevanhu, vonzi vasarudze pakati pemirairo yaMwari nemirairo yevanhu, kuti avo vacharamba vachidarika vachagashira ‘chiratidzo chechikara.’”—Ellen G. White, Hondo Huru, pp. 455, 449.

**Mibvunzo Yekutaurirana**:

`Nyika irikushanduka nekukasika, zvinoshamisa. Nemhaka yei tichifanira kugara takangwarira kuitira kuti zviitiko zvezuva rekupedzisira zvisatiwana tisina kugadzirira?`

`Ko kunzwisisa rutongo nemutemo waMwari zvinobatsira sei kunzwisisa pfungwa yekuti tinoponeswa nenyasha dzoga?`

`Ndedzipi nzira dzaungaparidzira munhu asinganzwisisi kukosha kweSabata rechokwadi anotochengeta Svondo zuva rekutanga revhiki akaperera?`

`Ndeipi njodzi inogona kuva mukubatana kwekereke nehurumende? SeMakristu tinofanira kudyidzana nehurumende sei?`
