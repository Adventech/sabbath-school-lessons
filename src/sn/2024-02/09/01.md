---
title:  Hwaro HweHurumende YaMwari
date:   25/05/2024
---

### Verenga Kugadzirira Chidzidzo Chevhiki Ino
Zvakazarurwa 14:6–12; Zvirevo 12:13, 14; Zvirevo. 28:9; Dan. 7:25.

> <p>Chemusoro:</p>
> “Zvino shato yakatsamwira mukadzi, ikaenda kundorwa nevamwe vana vake, vanochengeta mirairo yaMwari nevanobata kupupura kwaJesu” (Zvakazarurwa 12: 17)

Kuburikidza nekudzidza kukuru, Masabata akasvika pakunzwisisa kukosha kwemutemo waMwari muNzvimbo Tsvene-tsvene yemusenjuwari yekudenga. Mukutarisa pamwoyo wemutemo waMwari, vakavonawo kukosha kweSabata, murairo wechina. Murairo uyuwo, kupfuvura mimwe yose unozivisa Mwari seMusiki, hwaro hwekunamata kwechokwadi-nyaya ichakosha kwazvo mumazuva ekupedzisira enhoroondo yenyika (tarisa Zvakazarurwa 14: 6-12).

Chinangwa chaSatani kubva pakutanga chaiva chekuparadza kunamatwa kwaMwari kuburikidza nekuzvidza mutemo waMwari. Anoziva kuti kugumburwa “mune chinhu chimwechete” zvinoreva “kuva nemhosva yayo yose” (Jakobo. 2: 10); saka, anokurudzira vanhu kutyora mutemo waMwari. Satani anovenga Sabata nekuti inorangaridza vanhu nezveMusiki nematirwe aanoita. Asi zvakachekererwawo mumutemo waMwari muNzvimbo Tsvene-tsvene iri musenjuwari yekudenga, nekuti mutemo ndiwo unoratidza zvivi, saka kana vachitsvaka kutendeka kunaMwari, saka mutemo wake unofanira kuramba unesimba, kusanganisira murairo weSabata.

Chinangwa chechidzidzo ichi ndechekuratidza vukama pakati pesenjuwari, mutemo waMwari, Sabata, nedambudziko rinovuya rechiratidzo chechikara. Tichatarisawo kukosha kweSabata kusvika kumazera ekupedzisira.

_*Dzidza chidzidzo ichi, chakatsamira muHondo Huru, zvitsauko 25-27 kugadzirira Sabata, June 1._
