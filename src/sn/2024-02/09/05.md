---
title:  Chiratidzo Chechikara
date:   29/05/2024
---

`Verenga Zvakazarurwa 12: 12, 17 na Zvakazarurwa 13: 7. Ko mavhesi aya anoratidza sei kutsamwa kwaSatani? Nemhaka yei Satani akatsamwira vanhu vaMwari vemunguva yekupedzisira?`

Zvakazarurwa 12 inotaura nezvehondo yepasi rose pakati paKristu naSatani mumazera ose. Inoperera Satani paanorwisa vanhu vaMwari. Zvakazarurwa 13 inozivisa kekutanga shamwari mbiri dzeshato, chikara chakabva mugungwa nechikara chabva panyika. Masimba maviri aya anobatana kuti arwise vanhu vaMwari.

`Verenga Zvakazarurwa 13: 4, 8, 12, 15 na Zvakazarurwa 14: 7, 9,-11. (Tarisawo Zvakazarurwa 15: 4; 16: 2; 19: 20; 20: 4 na Zvakazarurwa 22: 9.) Nderipi shoko guru rinobuda mumavhesi aya ose?`

Tarisa musiyano. Vanhu vanonamata Musiki kana kuti zvimwewo hazvo. Musiki akafanira kunamatwa (Zvakazarurwa 5: 9). Hondo pakati paKristu naSatani yakatangira kudenga munyaya dzekunamata: “Ndichakwira kumusoro kwemakore, ndichazvienzanisa neWekumosoro-soro ” (Isa. 14: 14). Satani aida kunamatwa kunokodzera Musiki chete. Kana takatarisa kuna Zvakazarurwa 13, anobudirira kuburikidza nemabasa echikara chepanyika (Zvakazarurwa 13: 4).

Muenzaniso pakati paDanieri 7 inoratidza kuti chikara ichi chakangofanana nekarunyanga kaduku “kanoda kushandura nguva nemirairo” nekuratidza simba “kwemazuva” 1, 260 echiprofita ari makore 1, 260 (Dan. 7: 25; enzanisa na Zvakazarurwa 13: 5; tarisa chidzidzo 6). Chikamu chete cheMutemo waMwari chinobata nezvenguva murairo wechina. Kereke iyi yaedza kushandura zuva rekunamata kubva kuSabata yezuva rechinomwe, kuenda kuSvondo, zuva rekutanga revhiki.

Simba repanyika kuda kushandura zuva rekunamata, zuva rechinomwe Sabata, iro Mwari Pachavo vakapa sechiratidzo chesimba ravo (Eks 31: 13; Ezek, 20: 12, 20), kuedza kubvuta simba dzvene pachiyero chekutanga-tanga. Apa, saka, ndipo pane kunetsana kwekuti kunamata kwechokwadi nekusiri pakupadzisira ndekupi.

Nekuda kwaizvozvo, Zvakazarurwa inoratidza vanhu vakatendeka kuna Mwari seavo “vanochengeta mirairo yaMwari” (Zvakazarurwa 12: 17; 14: 12). Izvi zvinosanganisira Sabata rezuva rechinomwe, risiri Svondo. Avo vanoramba rukoko rwekupedzisira rwevatumwa vatatu kunamata Mwari nezuva rake dzvene (Isa. 58:13) nekunamata chikara nesabata racho rekunyepera, Svondo, vachagashira chiratidzo chechikara (tarisa chidzidzo 11).
