---
title:  Kuvuraisa Kunoita Kudaira Mune zvemweya-mweya
date:   02/06/2024
---

Ngano isiri yechokwadi yekuti kufa kupinda mune humwe hupenyu yakatsamira padzidziso yekuti mweya haufi. Chihedheni chakapinda mukereke yekutanga, ichifamba kubva munheyo dzemuBhaibheri mukuedza kuti zvinzwisisike kuchiRoma: Fungidziro yekuti mweya haufi ndeimwe yedzidziso dzenhema dzeRoma, yakabva kuchihedheni, ikapinda muChikristu.”—Ellen G. White, Hondo Huru, p. 549.

“’Musatya vanovuraya muviri, asi vasingagoni kuvuraya mweya nemuviri zvose muGehena’” (Matteo 10: 28). Ko vhesi inofanira kutivudzei nezvinganzi mweya haufi?

Jehova vakarambidza vanhu vavo kupinda mune zvemweya wemashavi. Vakanga vasingafaniri kugashira pakati pavo “svikiro, muvuki, kana anodaidza vakafa” (Deut. 18: 11). Vanhu ava vaifanira kutakwa nemambwe vafe (Revhitiko 20: 27). Chirango chinoita sechakanyanyisa kuwoma, asi chaiva chekudzivirira Israeri kubva kukunama zvimwari. Huroyi madhimoni. Hunonyengera vanhu kukunamata kwenhema nekunyengera kubvisa vukama chaiho naMwari asi zvisingagutsi zvidiso zvemwoyo. Mashavi izano guru raSatani rekuda kutora nyika yose huranda. Asi Jesu, nenyasha dzake nesimba, anosunungura nhapwa kubva muketani dzewakaipa dzinovasunga.

`Verenga Muparidzi 9: 5; Jobho 7: 7-9; na Isaya 8: 19, 20. Ko ndima idzi dzinotidzidzisei nezverufu nekutaurirana nevakafa?`

Dzidziso yekuti vanofa vanoinda kudenga ipapo-ipapo, kana nepo isiri muBhaibheri yakafanana nekuchengeta Svondo, yakagara kwenguva refu kwazvo, uye yakapinda zvakasimba zvekuti yakawoma kuti vanhu vaisiye. Vanhu vanoshandisa mavhesi mashoma-shoma, asiri kumbotaura nezvaizvozvo, kuedza kutsigira dzidziso iyi. asi dzidziso yenhema iyi inovasiya vasina chidziviriro kubva kumanyepo aSatani, zvikuru sei mumatambudziko  ekupedzisira.

`Chii chakaitika kwauri pawakamboedza kutsanangura chimiro chevakafa kune mamwe Makristu? Chii kana chiripo chawakavona chichishanda?`
