---
title:  Kudzidza Kuenda Mberi
date:   07/06/2024
---

Lee Strobel, Munyaya Yekudenga, akafungidzira nyaya yekutii pakufa, vakafa vanoramba vari vapenyu mune chimwe chimiro chekuziva, ne “kuva pedyo nekufa” (KPN) zvinoshandiswa “sekuratidzira pachena.” Muenzaniso mumwechete: “Mumwe musikana akapinda mu KPN arikuoparetwa mwoyo, anoti akasanga nehanzvadzi yake seri kwekufa.Izvi zvakamushamisa nekuti akanga asina hanzvadzi. Paakozopora akavudza baba vake, vakamuzivisa kekutanga kuti aiva naye, zvechokwadi, asi akanga afa iye musikana uyu asati azvarwa.”— Strobel anonetsekana kubatanidza pfungwa dzekurarama munhu achangofa neidi remuBhaibheri rinoti panodzoka Kristu chete ndipo apo Makristu achagashira mubairo wavo wekupedzisira.

Takayambirwa kare: “Vazhinji vachasangana nemweya yakaipa iri muzvimiro zvehama dzavo kana shamwari dzavo, vachitaura nhema dzakaipisisa. Vashanyi ava vachakwezva mwoyo yedu zvakasimba, nekuita zvishamiso kusimbisa zvavanenge vachitaura. Tinofanira kugadzirira kuvadzivisa nechokwadi chemuBhaibheri chekuti vakafa havana zvavanoziva, uye kuti avo vanovonekwa saizvozvo mweya yakaipa.

Pamberi pedu chaipo pane, “nguva yekuedzwa, ichawira nyika yose, ichiedza vose vanogara panyika” Zvakazarurwa 3:10. Vose vane kutenda kusina kutsamira pashoko raMwari vachanyengedzwa nekukurirwa. Satani, “anoshanda nekunyengera kose kwekusarurama” kuti atonge vana vevanhu; nekunyengera kwake kucharamba kuchingokura. Asi anokwanisa kubudirira chete kana vanhu vachizvipa voga kumiyedzo yake. Avo vanotsvakisisa ruzivo rwechokwadi, nekushingaira kuchenesa mweya yavo kuburikidza nekuterera, vachiita zvavanokwanisa kugadzirira hondo iyi, vachawana kudzivirirwa kwakakwana muna Mwari wechokwadi. “Nemhaka yekuti wakachengeta shoko rekutsungirira kwangu, Ini ndichakuchengetavo,” (Zvakazarurwa 3:10) ndicho chitsidzo chaMuponesi. Anogona kutumira vatumwa vose vari kudenga nekukurumidza kunodzivirira vanhu vake, pane kusiya munhu mumwechete anovimba naye kuti akurirwe naSatani”.

**Mibvunzo Yekutaurirana**:

`Ndedzipi pfungwa dzezvemweya yakaipa izvo Satani angada kunyengera pfungwa? Ko zvinoziviswa nenzira dzakasiyana-siyana zvingaitawo basa rei apa?`

`Ungapupura kutenda kwako sei neshamwari achangobva kufirwa nemudikani achidaira kuti atove kudenga? Ndezvipi zvakafanira kutaurika, uye ndezvipi zvisina kufanira?`
