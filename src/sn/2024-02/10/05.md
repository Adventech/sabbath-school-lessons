---
title:  'Mweya Yemashavi Mumazuva Ekupedzisira: 1'
date:   05/06/2024
---

`Verenga Mateo 24: 5, 11, 24; 2 VaTesaronika 2: 7-9; Zvakazarurwa 13: 13, 14 na Zvakazarurwa 16: 13, 14. Imhando ipi yekunyengedzwa kuchasangana nevanhu mazuva ekupedzisira?`

Diaborosi achashandisa “zviratidzo neminana” nezvinoshamisa senzira dzekunyengera nadzo vanhu vakawanda Kristu ava kuda kutodzoka.  Achiwedzera nezvesimba remadimoni rekunyengera, mufundisi Ángel RodrÍguez anoti: “Simba ravo rekunyengera hariwanikwi mumashoko avo chete asi musimba remashura richaratidzwa mu ‘zviratidzo neminana.’ Vanoita (poieo) zviratidzo, zvinokwezvera kukuda kunakidzwa kuri muvanhu zvisingabati kufunga. Kuitwa kwezviratidzo izvi nemadimoni zvinoratidza kuti simba rinobata nderemweya yakaipa mitatu [shato, chikara, nemuprofita wenhema] ndezvemashavi-hazvibvi kuna Mwari. Hondo yepasi rose painoenda kunopera, masimba emadimoni achapinda mudariro renhoroondo nenzira isati yakambovonekwa. Zvemashavi zvisina mavambo azvo mudzidziso dzeBhaibheri dzekurarama kwemweya usina muviri, zvichaposa zvatora nyika yose kuisa muhunhapwa.”—Ellen G. White.

`Nemhaka yei zvinenjodzi kuvimba nezvatinzwa munyama? Zvinoita basa rei, rakanaka kana rakaipa? Ko Satani angasvetuka kufunga kwedu sei nekutibatira mune zvatinonzwa?`

“Satani ava nenguva achigadzirira basa rake rekupedzisira rekunyengera nyika. . . . . Zvishona nezvishoma anogadzira nzira yake yekunyengera kukuru kwazvo mukumisa mweya yakaipa. Haasati asvika pachikwekwenhero chezvaanogadzira; asi achasvika pazviri munguva yerusaririra. . . . Kunze kweavo vachachengetwa nesimba raMwari, kuburikidza neshoko rake, nyika yose ichatsvairwa kupinda mubasa rake remanyepo. Vanhu varikumhanyiswa kuradzikwa muzororo renhema, kuzongomutswa chete nekudururwa kwehasha dzaMwari .”—Ellen G. White, Hondo Huru, pp. 561, 562.

Takachengeteka chete muna Jesu neShoko rake. Hazvina kuwoma kuti mamirioni , kunyange mabirioni evanhu, vasingazivi chimiro chevakafa vachatsvairwa nemanyepo anosanganisira pfungwa dzekuti vakafa vapenyu mberi kwekufa kwavo.

`Kunyange nanhasi ndekupi kukwe kunyengera uko avo vanoziva kuti vakafa vakarara vakadzivirirwa kwakuri?`
