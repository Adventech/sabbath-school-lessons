---
title:  Rufu MuTestamende Yekare
date:   03/06/2024
---

`Verenga Mapisarema 6: 5; 115: 17; 1 Madzimambo 2: 10; 1 Madzimambo 11: 43 na 1 Madzimambo 14: 20. Ko mavhesi aya anotidzidzisei nezvechimiro chevakafa?`

Testamende Yekare haidzidzisi kusafa kwemweya. Kana kudzidzisa kuti kana munhu afa, wakatendeka anobhururuka kuenda kumufaro usingaperi wekudenga, wakaipa achidzika kuenda kugehena, umo mavanotsva nekusingaperi. Rinodzidzisa kuti rufu kurara. Bhuku raMadzimambo rinoshandisa mazwi ekuti, “vakarara nemadzibaba avo” kutsanangura rufu rwemadzibaba ekare. MaMapisarema anokudaidza kuti “ kurara kwerufu” Mapisarema 13: 3 enzanisa naMapisarema 90: 5. Achitaura nezverufu Jobo anotaura nezvekusamuka kubva muhope (Jobho 14: 12). Muimbi anowedzera achiti, “Kana ndiri ini, ndichavona huso hwenyu; ndichagutsikana kana ndamuka ndafanana nemi” (Mapisarema 17: 15).

 Hondo yeAssiria payakakurirwa nekuparadzwa, rufu rwemavuro rwakanzi “hope dzerufu” (Mapisarema 76: 6). Pfungwa yekuyangarara kwemweya yevakafa haisi muBhaibheri chihedheni chakakwana.

 Kutadza kunzwisisa chokwadi munyaya dzerufu zvinotisiya tiri pamhene kumanyepo aSatani. “Vakawanda vachasvikiwa nemweya yemadimoni ichiti ihama dzavo kana shamwari nekutaura zvinhu zvakaipisisa nedzidziso dzenhema. Vashandi ava vachatibatira pakunzwira kwedu nekuita mashura kuchengetedza nhema idzi. Tinofanira kugadzirira kuzviramba takamira paidi reBhaibheri rekuti vakafa hapana chavanoziva uye kuti vatinovona sehama dzedu mweya yakaipa.”—Ellen G. White, Hondo Huru, p. 560.

`Verenga Danieri 12: 2 na Jobho 19: 25, 26. Zvimiro zvipi zvevakafa zvinowedzerwa nemavhesi aya?`

Kufa kuzorora kusvikira parumuko. Hakuna mweya isina miviri inoyangarara mumhepo ichitaurirana nevapenyu. Kana nepo vahedheni vachidavira kumweya iyi, vaIsraeri vakanzwisisa rufu sekurara kusvikira mangwanani erumuko

Kana nepo tichichemera hama dzedu dzakafaka, pfunga nezvevanofira munaKristu nenzira iyi: vanovhara meso avo murufu, ipapo, zvisinei kuti nguva yakareba zvakadini zvinongotora kudzoka kwaJesu, chinotevera chavanoziva Kudzoka Kwechipiri. Pfungwa yekutanga yavanogona kuva nayo parumuko ndeyekuti Wow! Jesu atokasika kudzoka!
