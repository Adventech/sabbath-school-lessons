---
title:  Mweya Yakaipa Inofumurwa
date:   01/06/2024
---

### Verenga Kugadzirira Chidzidzo Chevhiki Ino
Matteo  10:28; Muparidzi 9:5; Isa. 8:19, 20; Johani 11:11–14, 21–25; 1 1. VaTesaronika 4:16, 17; Zvakazarurwa 16:13, 14; Matteo  24:23–27; 2 1. VaTesaronika 2:9–12.

> <p>Chemusoro:</p>
> “Nekuti Ishe amene uchaburuka kudenga nekudanidzira kukuru, nehwamanda yemutumwa mukuru, nehwamanda yaMwari. Vakafa muna Kristu vachatanga kumuka. Zvino isu vapenyu vachasara kusvikira pakuvuya kwaShe tichabatana navo mumakore tichichingamidza Ishe mudenga. Tichava naShe nguva dzose” (1 VaTesaronika 4:16, 17.)

Makore mazhinji akapfuvura kune nyaya dzakafamba dzevanhu vaisvika pedyo-pedyo nerufu (PNR), pavaimuka, vakataura zvakasiyana-siyana pane zvavakavona kana kunzwa “vachizviti vakanga vakafa.”  Zviuru zvengano dzakadai zvakatonyorwa nekudzidzwa. Mupasi rose tenderere, kusanganisira nyika dzeChikristu, mamirioni anodaira nyaya idzi sechiratidzo chekuti vakafa havana kufa zvechokwadi. Uku kudaira zvemweya yekaipa ndiwo mamwe manyepo aSatani apararira nekubudirira zvikuru.

Kutaura, chokwadi ndekwekuti nyaya idzi dzezvemweya mweya dzakatangira muEdeni nemanyepo aSatani kuna Adamu naEva, “Hamungafi zvirokwazvo” (Genesisi. 3: 4). Munhoroondo yose akashandisa nzira dzakasiyana-siyana asi achida kuita sekuti vupenyu hunoramba huchienderera mberi mushure mekufa kwemunhu. Izvi zvinowanikwawo mupfungwa yatekeshera muzvinamato zvemuma1900 sevasikana vekwaFox vachiti, hongu kana nepo vakazobvuma havo kuti zvaiva zvekunyepa, vaiti vaikwanisa kuwana mhinduro kumibvunzo yavo kubva kwemweya yevakafa.

Muhondo yekupedzisira yepasi rino, Satani achanyengera mamirioni kuburikidza nezvemashavi nemidzimu. Bhuku raZvakazarurwa rinoratidza kuti iyi ndeimwe yenzira yaachaedza kutonga pasi rose. Chinangwa chechidzidzo ichi ndechekuratidza kuti chidziviriro chedu kubva mukunyengera kwaSatani kwemazuva ekupedzisira vukama hwakasimba naKristu nekudzika midzi mudzidziso yeBhaibheri. Kusanganisira dzidziso dzaro dzerufu, zvisinei zvatinovona kana zvatinonzwa nezveve kana mwoyo yedu zvainoedza kutivudza

_* Dzidza chidzidzo ichi, chakatsamira muHondo Huru, zvitsauko 31-34 kugadzirira Sabata, June 8._
