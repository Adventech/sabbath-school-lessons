---
title:  Rufu MuTestamende Itsva
date:   04/06/2024
---

`Verenga Johani 11: 11-14, 21-25; 2 Timoti 1: 10; 1 VaKorinde 15: 51-54; na 1 VaTesaronika 4: 15-17. Ko vanyori veTestamende Itsva vanotsanangura rufu sei kana zvichienzaniswa nezviri muTestamende Yekare?`

Dzose Testamende Yekare neItsva dzinoshandisa rufu sekurara. Kanosvika ka 53 muBhaibheri izwi “kurara” rinoinzanisa nekufa. Vanyori veBhaibheri vanowirirana hakuna kuziva kwemweya kana wasiya muviri pakufa. Testamende Itsva inowedzera rimwe  rutivi, zvambotaurwa kare  mune yeKare: kudzoka kunobwinya kwaKristu. Evhangeri inosimbisa kuti vupenyu husingaperi hunowanikwa chete muna Kristu. Madimoni ose emugehena haagoni kupamba chitsidzo chevupenyu husingaperi kubva kune vanotenda. Kristu akakurira rufu pamuchinjikwa. Guva harigoni kuramba rakavabata.

Kumuka kwaKristu ndirwo rubatso rwekuti vatendi vose rimwe zuva vachamutswa kubva mumabwiro pakudzoka kwake.

Tarisa mashoko aya kubva kuna Pauro: Kana vakafa vasingamuki, Kristu haana kumuka kubva kuvakafa, kana Kristu asina kumuka kutenda kwenyu hakuna maturo; muchiri muzvivi zvenyu! Naivovo vakavata munaKristu vakarashika vo” 1 VaKorinde 15: 16-18). Ko munhu anganzwisisa sei mavhesi aya kana vakafa, pakufa vakatoenda kurufaro rwekudenga? Saka Pauro anorevei kana achiti “ vakarashika vo” kana ivo vatova kudenga kare?

Asi Pauro arikuti kumuka kwaKristu ndiko kunokonzera kumuka kwedu, uye pasina kwake, “kutenda kwenyu hakuna maturo; muchiri muzvivi zvenyu,” vakafa vanoramba vari muvhu, vakaraswa.

Mavhesi aya anonyatsowirirana nemamwe akawanda ari MuBhaibheri nezvetariro yatinayo mukumuka kwaJesu pakudzoka kwake, patichagashira “nhaka isingavori isingapfuvuri, yatakakachengeterwa kudenga” (1 Petro 1: 4). Asi kana vakafa vatova kudenga, Petro anogotaurirei nezvenhaka “yatakachengetwa kudenga”? Zviripachena kuti vatendi veTestamende Itsva vaitarisira zvikuru kudzoka kwaKristu nekumutswa kwavakafa, tariro iyi ichivasunda kutendeka mumatambudziko evupenyu.

`Nemhaka yei rumuko rwuri tariro yakasimba rechitendero cheChikristu? Ko kudai tiine muchinjikwa pasina rumuko? Tingadai tine tariro ipi? Saka nemhaka yei rumuko rwakanakira kutenda kwedu`
