---
title:  Chiuru Chemakore Panyika
date:   25/06/2024
---

Zvakazarurwa 19 inopera nemufananidzo wechiitiko chekudzoka kwaJesu nekuparadzwa kwevakaipa. Asi nyaya haisati yapera. Zvakazarurwa 20 inotizivisa nguva ichasvika makore 1, 000, inozivikanwa sekuti “mireniyamu.”

`Verenga Zvakazarurwa 20: 1-3. Ko chii chichaitika kuna Satani pakudzoka kwaJesu?`

Mufananidzo uri muna Zvakazarurwa 20: 1-3 une zvaunomiririra. Satani haana kusungwa  neketani chaidzo nekuvharirwa mugomba. Kwemakore 1, 000, haana kwekuenda, nyika haina vanhu, akasungwa nezvakamupoteredza zvaakazviitira oga. Muna 2 Petro 2: 4, tinoverenga kuti Satani nevatumwa vake vakachengeterwa kurangwa ne “maketani nerima.” Kwemakore 1, 000, anovona kuparadza, nebongozozo zvaakakonzera.

Izwi rechiGiriki rinoti “gomba rakadzika-dzika” rinobva pane rechirungu rekuti, abusi. Ndirozve rakashandiswa kuTestamende Yekare, senyika Isina chinhu. “Nyika yakanga isina chinhu, rima riri pamusoro pemvura yakadzika” (Gen. 1: 2). MuBhaibheri, izwi rekuti “pakadzika” apa ndi abusosi. Rinoreva dongo. “Gomba rakadzika-dzika” harisi imwe nzvimbo iri pasi pegungwa kana bako rakashama riri kune imwewo nzvimbo. Basa raSatani rechitema nekuparadza, zvichaitikazve Kudzoka Kwechipiri kwaitika, nyika ichava nerimazve, sezvazvakanga zviri kusika kusati kwaitwa.

`Verenga Jeremia 4: 23-26; 25: 33 na Isaya 24: 1, 3, 5. Ko vaprofita vemuBhaibheri vanotsanangura sei chimiro ichi?`

Vaprofita apa vanotsanangura kuparadzwa kukuru kwazvo pakudzoka kwechipiri kwaKristu zvekuti hapana munhu achasara ari mupenyu kwemakore 1, 000. Satani nevatumwa vake vachasara vachifunga nekuvona zvakakonzera nekupanduka kwavo. Denga nenyika zvinovonazve kuti mubairo wezvivi rufu. Mwari anogadzirisa kuti chitema chisazomukazve (Nah. 1: 9). Mwari achazviita nenzira nhatu idzi: Chekutanga, anoratidza rudo rwekuponesa vanhu. Chechipiri, anoratidza kururama, nekururamisira kwake. Chechitatu, anobvumira denga rose kuvona tuso rekupedzisira rechitema nekupanduka.
