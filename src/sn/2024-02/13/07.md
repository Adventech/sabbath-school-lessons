---
title:  Kudzidza Kuenda Mberi
date:   28/06/2024
---

Mumapani akafara akazvimba nezvikomo zverunako, nemakomo aMwari arikuseri kweminhengenya yawo. Mumapani erugare, pamativi ehova mhenyu, vanhu vaMwari, vafambi vemakore akawanda nevadzungairi, vachawana musha. . .

Pfungwa dzevanhu dzichafungisisa nekufara kusingaperi zvishamiso zvesimba rekusika, nechakavanzika cherudo rwekudzikinura. Panenge pasina munyengeri anehutsinye anokonzera vanhu kukanganwa Mwari. Masimba enjere achawedzerwa, nekunzwisisa kuchiwedzerwa. Kudzidza hakuzonetesi pfungwa kana kupedza simba. Zvirongwa zvemabasa makuru zvichaitwa, munhu wose achisvika paanoda kusvika pane zvaanoshandira asi kuchangoramba kuine zvimwe zvikuru zvinenge zvasara zvisina kudzidzwa kana kuongororwa.

“Nekufara kusingatauriki vana vepanyika vachapinda mumufaro nehuchenjeri hwezvisikwa zvisina kumbotadza. Vachigoverana hupfumi hweruzivo nekunzwisisa kwakawanikwa nguva yakareba yekufungisisa pamusoro pemabasa emaoko aMwari. Nekuona kusina madzengerere, vanoona kubwinya kwemabasa ekusika aMwari - mazuva, nyeredzi nehurongwa wehuzhinji hwezvinotenderera pachigaro chaMwari.  Pazvose izvi kubva kuzviduku kusvika kuzvikuru zvazvo, zita reMusiki rakanyorwa uye mazviri zvose munovonekwa muhupfumi hwesimba rake.”

Hondo huru yapera. Chitema nevatadzi hazvisisipo. Nyika nedenga zvose zvachena. Zvisikwa zvose zvave kuita chinhu chimwechete murufaro.  Kubva kuna Iye akasika zvinhu zvose, vupenyu hunoerera nechiedza nemufaro, kusvika kunyika dziri kure-kure. Kubva kuchisikwa chiduku-duku kusvika kunyika huru kukunda dzose, zvinhu zvose, zvinofema nezvisingafemi zvinokambaira nezvakamira, mukunaka kwazvo kusina kufukidzirwa nerufaro rwakaperera, zvinotaura nesimba kuti Mwari rudo.”—Hondo Huru, p. 678.

**Mibvunzo Yekutaurirana**:

`Unofunga kuti nemhaka yei Mwari akatendera kuti chitema chivepo kwenguva yakareba kudai? Asizve hakuna munhu anotambudzika kupfuvura nguva yekurarama kwake pano. Kureva kuti hakuna anotambudzika kupfuvura nguva yevupenyu hwake. Saka vupenyu hwevanhu hungaenzaniswa sei nechiuru chemakore ezvivi? Ko mawonero aya angatibatsira sei mumubvunzo yakawoma yezvakaipa?`

`Ko makore chiuru anokwana sei muzano reruponeso? Funga kuti anoti kudini nechimiro chaMwari zvekuti kuparadzwa kwevasakarurama hukuzoitiki kusvikira vadzikinurwa vose vawana mukana wekuvona kururamisira nerudo rwaMwari.`
