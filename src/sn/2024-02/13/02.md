---
title:  Tariro Munguva Yematambudziko
date:   23/06/2024
---

`Verenga Zvakazarurwa 22: 11, 12; Danieri 12; 1, 2 na Jeremia 30: 5-7. Zvii zvichaitika nguva pfupi Kudzoka Kwechipiri kusati kwaitika?`

Kuvharwa kwemutsa kunoteverwa nenguva yematambudziko “ ‘isina kumbovapo yakadaro kubva pakusikwa kwevanhu panyika.’” Zvakazarurwa 16 inotsanangura matenda ekupedzisira achadururwa pane vasina kururama. Asi sezvakaita matenda akawira pavaEgipita, vanhu vaMwari vachadzivirirwa kubva kwaari. Tarisa chitsidzo kuna Danieri: “Nguva iyo vanhu vako vacharwirwa, ivo vose vakanyorwa mubhuku’” (Dan. 12: 1). Izvi zvinogona kutaura “bhuku revupenyu”  (tarisa VaFiripi 4: 3; Zvakazarurwa 13: 8; Zvakazarurwa 20: 12, 15; Zvakazarurwa 22: 19). Kana takararama takatendeka kuna Jesu, mazita edu haazodzimwi kubva mubhuku revupenyu (Zvakazarurwa 3: 5).

`Verenga 1 Johani 3: 1-3; Johani 8: 29 na Johani 14: 30. Ndeipi gadziriro yoga yakakwana yenguva yematambudziko iri kuvuya?`

Munguva yematambudziko, vanhu vaMwari vane vukama hwakasimba naJesu hwakadzama zvekuti hapana chingahushandura. Chidiso chavo chakaperera ndechekumufadza iye muzvinhu zvose, kuburikidza nebasa raMweya Mutsvene, vachachena seiye zvaakachena. Mumwoyo maKristu makanga musina chaidairira kukunyengedza kwaSatani. Tinogona kuratidza chimiro chakadai sechakevo.

`Verenga Mapisarema 27: 5, 91: 1-11 na Zvakazarurwa 3; 10-12. Ndechipi chitsidzo chatinopiwa naMwari kutisimbisazve munguva yematambudziko?`

Kune vamwe vasina kunzwisisa pfungwa yekurarama munguva yematambudziko pasina mumiririri. Jesu anopedza basa rake rekumiririra musenjuwari yekudenga kana munhu wose aita sarudzo yake yekupedzisira yekumuda kana yekumuramba. Asi hazvirevi kuti tiri toga munguva iyi tichivimba nesimba redu roga. Jesu akativimbisa kuti achava nesu nguva dzose (Mt. 28: 20). Rudairo runovimba rusingavoni nekutenda kunyange zvose zvakatipoteredza zvichiparara. Munguva yematambudziko, kutenda kwedu kunosimba nechidiso chedu chevupenyu husingaperi chichawedzerwa zvekuti chidiso chedu chichava chekurarama naJesu nekusingaperi.
