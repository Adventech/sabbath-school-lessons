---
title:  Tariro Mukudzokazve KwaJesu Nekukurumidza
date:   24/06/2024
---

`Verenga Johani 14: 1-3 naTito 2: 11-14. Tichifunga nezvematambudziko achavuya nenguva dzenhamo, nemhaka yei mavhesi aya achikurudzira?`

Mashoko aJesu, “ ‘Mwoyo yenyu ngairege kumanikidzwa,’” ndeekusimbisa kuti haazotisiyi uye anovuyazve kuzotitora kuinda kumusha. Nyika ino hausi musha wedu. Zuva rakanaka riri kuvuya. Kamwechete mumavhesi 25, Testamende Itsva inotaura nezvekudzoka kwaIshe wedu. Kana mazuva ane rima, nemitemo inodzvinyirira yesimba rekereke nehurumende zvavakuisa vupenyu hwedu munjodzi, chitsidzo chekudzokazve kwaKristu chinozadza mwoyo yedu netariro. Iyi ndiyo “tariro inofadza” yakasimbisa vanhu vakatendeka vaMwari mumazero ose

`Verenga Zvakazarurwa 6: 15-17 na Isaya 25: 8, 9. Enzanisa zvimiro zvevaponeswi nezvevakaraswa zviri mumavhesi aya. Chii chinotsanangura musiyano pakati pfungwa mbiri idzi?`

Vasakarurama vanovona matuso ezvivi vakarurama vachigashira zvavakaitirwa nenyasha.  Kupandukira Mwari kunotungamirira kukutya, kunzwa une mhosva, kutongwa, nekuparara nekusingaperi. Kugashira kwedu nyasha dzake kunotungamirira kukuregererwa, rugare nerufaro rusingaperi pakudzokazve kwake kunofadza chaizvo.

`Verenga Zvakazarurwa 15: 3, 4 na Zvakazarurwa 19: 7. Ko vakaponeswa vachadini neruponeso runoshamisa rwavakapiwa pachena kuburikidza naKristu?`

“Muchinjikwa waKristu uchava sainzi nerwiyo rwevakaponeswa nekusingaperi. Muna Kristu ane mbiri vachatarisa Kristu akaroverwa. . . . Kuti muiti wenyika dzose, Mumiririri wezvinangwa zvose, angasiya mbiri yake nekuzvininipisa kubva kurudo rwevanhu zvichamutsa kushamiswa nekumuda kwedenga rose nenyika.”—Ellen G. White, Hondo Huru, p. 651.

`Verenga Zvakazarurwa 12: 17; Zvakazarurwa 17: 13, 14; Zvakazarurwa 19: 11-16. Nyatsotarisa kufamba kwemavhesi aya achienda mberi. Ko kufambira mberi kwawo kunoti kudini`
