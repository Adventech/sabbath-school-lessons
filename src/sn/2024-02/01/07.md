---
title:  Kudzidza Kuinda Mberi
date:   05/04/2024
---

“Mukudzingwa kwaSatani kudenga, Mwari akataura zvakasimba kururamisira kwake nerukudzo rwechigaro chake. Asi munhu paakanga atadza kuburikidza nekuteerera manyepo emweya wakupanduka, Mwari akaratidza rudo rwake nekupa Mwanakomana wake mumwe woga kufira vanhu vaiva vatadza.

Mukuzvipira kufira zvivi chimiro chaMwari chinoratidzwa.  Nharo Huru dzemuchinjikwa dzakaratidza kudenga rose nepanyika kuti nzira yezvivi yakasarudzwa naRusifa yakanga isinei neHurumende yaMwari” –Ellen G. White, Hondo Huru, pp. 500, 501.

“Muchinjikwa weKarivhari, uchisimbisa kusashanduka kwemutemo, unoparidza kudenga nepanyika kuti mubairo wezvivi rufu. Mukuchema kwekupedzisira kwaMuponesi, ‘Zvapera,’ kurira kwebhero rerufu rwaSatani rakarira. Hondo Huru yanga iripo kwenguva yakareba yagadziriswa, nekupedzwa zvachose kwezvakaipa kwasimbiswa. Mwanakomana waMwari kapfuvura nepamasuwo eguva, kuitira kuti ‘kuburikidza nerufu aparadze uyo aiva nesimba rerufu, ari diaborosi’ VaHeberu 2: 14.”-Ellen G. White, Hondo Huru, p. 503.

**Mibvunzo Yekutaurirana**:

`Kana Mwari aiziva kuti Rusifa akanga achipanduka, akamupirei simba rekusarudza kubva pakutanga? Kana kuti Rusifa paakapanduka, Mwari akaregerei kumuuraya ipapo-ipapo? Nyika dzisin akumbotadza dzaingadai dzakafungei kudai Mwari akangomutsvaira? Pfungwa yedenga yekufarira zano reruponeso  (1 Pet. 1: 12; Zvakazarurwa 5: 13; Zvakazarurwa 16: 7) yakakosherei kukunzwisisa hondo Huru?`

`Ndezvipi zvikonzero zvaungapa zverufu rwaKristu pamuchinjikwa? Rwaingova rwekuratidza chimiro chaMwari? Rwaiva rwekubhadhara zvivi? Tauriranai pfungwa dzenyu nekupa zvikonzero zvinobva muBhaibheri.`

`Kana tichishandisa izwi rekuti “hondo Huru” unorevei? Tauriranai zvakasiyana-siyana muhondo Huru uye nekuti chidzidzo chevhiki ino chingararamika sei muhupenyu hwako? `

`Ndeapi mavhesi anobva muBhaibheri anotaura nezvekuti hondo Huru iriko zvechokwadi? (Tarisa semuenzaniso, Jobo 1, 2; Efe. 6: 12.) `

`Ko kunzwisisa kweMasabata kwakasiana sei kubva kune mamwe makereke eChikristu? Chii chiri muhondo Huru chinovaisa pavo voga?`