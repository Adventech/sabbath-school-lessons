---
title:  Nyika Yedu Inopindawo
date:   02/04/2024
---

Mwari paakasika nyika ino akaisika yakaperera yakanaka. Bhaibheri rinoti: “akavona zvose zvaakasika kuti zvakanaka kwazvo”  (Gen. 1: 31). Pakanga pasina kana kavara kechitema pose-pose. Asi akapawo Adamu naEva rusununguko rwekusarudza rwaakanga apa Rusifa. Akanga asingadi vanhu vasingafungi sezvaakanga asingadi vatumwa vakadaro.

Akatotora nguva yake kuvazivisa izvozvo. Akadyara muti muBindu akawutumidza zita rekuti Muti Wekuziva Zvakanaka Nezvakaipa. Akatora nguva kuvavudza nezvawo, nekuti aida kuti vazive kuti vaiva nesimba rekusarudza.

Satani akavuya pamuti, Eva paaiva akamira-mira ipapo, akamutaurira kuti “haungafi zvirokwazvo. Nekuti Mwari anoziva kuti nemusi wamunoudya meso enyu achavhurika, uye muchafanana naMwari kuziva zvakanaka nezvakaipa” (Gen. 3: 4, 5). Kana mukadya muchero wemuti uyu, muchapinda mune kumwe kunzwisisa. Muchafara kwazvo zvamusina kumbonzwa kare. Eva, “Mwari arikukunyimai zvinhu”. “Oo, tora udye muchero wakarambidzwa”. Adamu naEva pavakaita sarudzo iyi, vakazarura mukova Mwari waaida kuti ugare wakapfigwa. Wakanga uri wekuinda kuchitema, mukova wekurwadziwa, wekutsemura mwoyo, wehurwere nerufu.

`Verenga Gen. 3: 1-3 na VaRoma 3: 23; 5: 12. Chii chinowanikwa mumavhesi aya ose? Tsanangura matuso ekupedzisira echitema arura pakati pevanhu.`

Chitema chaicho kupandukira Mwari. Chinotungamirira mukuparadzana naMwari. Sezvo Mwari ari mavambo evupenyu, kuparadzana naye kunotungamirira kurufu. Kunotungamirirawo kukunetsekana, kusagadzikana, kurwara nechirwere. Kutambudzika kuri munyika yedu matuso ekurarama munyika yakabvarurwa nezvivi. Izvi hazvirevi hazvo kuti pose-pose patinotambudzika kana kurwara, taita zvivi. Zvinoreva kuti tose tinobatwa nazvo nekurarama munyika yaparadzwa nechitema.

`Verenga Genesi 3: 15; Revhitiko 5: 5, 6; na Johani 1: 29. Ndechipi chitsidzo chaMwari kunaAdamu Eva muBindu vabva kutadza chaivapa tariro mumhosva nemukupererwa? Akavatangira rusando rwupi muEdeni rwaizovanongedzera kumhinduro yedambudziko rechitema kwemazana emakore?`
