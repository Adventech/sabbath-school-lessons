---
title:  Hondo Iri Seri Kwehondo Dzese
date:  30/03/2024
---

Verenga Kugadzirira Chidzidzo Chevhiki Ino: Zvakazarurwa 12: 7-9; Ezek. 28: 12-15; Isa. 14: 12-14; Gen. 3: 15; Johani 17: 24-26.

> <p>Chemusoro:</p>
> “Zvino kurwa kwakavapo kudenga; Mikaeri nevatumwa vake vakarwa >neshato, shato ikarwa ine vatumwa vayo, vakasakunda nenzvimbo yavo haina kuzowanikwa kudenga” (Zvakazarurwa 12: 7, 8).

Kana Mwari akada, nemhaka yei nyika iri zvairi? Ko Mwari werudo aingabvumirirei zvakaipa kudai? Nemhaka yei zvinhu zvakaipa zvichiitika kuvanhu vakanaka. Kutangira pakupanduka kwaRusifa kudenga, tichatarisa mavambo ezvakaipa nemwoyo murefu waMwari mukugadziriswa kwechitema.

Mwari ndiMwari werudo rukuru. Chimiro chake rudo (1 Johani 4: 7, 8). Mabasa ake ose ndeerudo (Jer. 31: 3). Rudo harumbogoni kumanikidzirwa, kana kumbunyikidzwa, kana kuva mutemo. White anoti: “Murudo chete umo rudo runomutswa.” Kuramba simba resarudzo kuparadza kukwanisa kuda, uyewo kuparadza kukwanisa kuda kubvisa zvachose kugona kufara chaiko. Mwari tinomuteerera nekuti anotida. Arikurwa muHondo Huru iyi iri pakati pechakanaka nechakaipa nenzira dzekuti chitema hachichazomukizve mupasi rose nedenga. Chinangwa chaMwari ndechekuratidzira mupasi rose kuti akagara achingoshandira kuitira zvakanaka zvisikwa zvake. Kuvona nyika kuburikidza nemaziso aMwari erudo, muHondo Huru pakati pezvakanaka nezvakaipa, zvinosimbisa mumwe nemumwe wedu kuti zvakarurama zvichakurira pakupedzisira nekusingaperi.

_*Dzidza chidzidzo ichi, chakatsamira muHondo Huru, zvitsauko 29-30 kugadzirira Sabata, April 6._
