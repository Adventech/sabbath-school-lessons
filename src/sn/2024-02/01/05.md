---
title:  Rudo Runowana Nzira
date:   03/04/2024
---

Adamu naEva vatadza, Mwari ndokubva avataurira kuti vabude mumusha wavo webindu. Kubva apa, kutambudzika nekurwadziwa ndiwo waizova mubairo wavo. Vaifanira kuzotambudzika nekuzopedzisira vafa vasina tariro? Rufu ndirwo magumo azvo zvose here?

Mwari ndipo paakavapa chitsidzo chakanyorwa muna Genesi 3: 15: Akatarisa pana Satani, nyoka akati: “Ndichaisa ruvengo pakati pako nemukadzi, nepakati perudzi rwako neRudzi rwake, irwo ruchapwanya musoro wako, newe uchapwanya chitsitsinho charwo.” Vanogona kuva vasina kuzwisisa panguva iyi zvazvaireva, asi vakaziva kuti vaigona kuva netarirozve. Neimwe nzira, kuburikidza “neRudzi rwemukadzi,” rudzikinuro rwavo rwaizovuya.

“Rudzi rwemukadzi,” hongu, ndiJesu Kristu (VaGaratia 3: 16). Pamuchinjikwa, Satani akamupwanya pachitsitsinho. Asi kukunda kwaJesu ndirwo rubatso rwedu rwekuti nerimwe zuva musoro wenyoka waizopwanywa, nesuwo rekutambudzika nerufu zvaAdamu naEva rakazaruka raizovharwa.

`Verenga VaHebheru 2: 9; VaGaratia 3: 13 na 2 VaKorinde 5: 21. Ko mavhesi akatiudzei nezvekurwadza kwechibairo chepamuchinjikwa?`

Unombofunga here kuti Mwari anokuda nemwoyo wose here? Tarisa pamuchinjikwa; tarisa pakorona yeminzwa, tarisa pazvipikiri mumavoko ake ne mutsoka. Nedonwe rimwe nerimwe reropa iri Jesu akadurura paKarivhari, Mwari arikuti, Ndinokuda. Handidi kuva kudenga iwe usipo. Hongu wakatadza, wakazvitengesa mumavoko emuvengi; hongu iwe mauri haukodzeri vupenyu husingaperi. Asi ndakabhadhara rudzikinuro rwekukudzosa. Hauchafaniri kushama kuti uchiri kunodiwa here kana uchitarisa pamuchinjikwa.

Bhaibheri rinotaura nezvaJesu akavuya panyika ino, akarwadziswa mwoyo, akakuhuniswa, nekurwadziwa sezvinoita vanhu vose. Zvinoratidza Kristu akapindana nemiyedzo imwechete neyatinosangana nayo-Kristu akakurira masimba nevakuru vegehena mose muvupenyu nemurufu rwake pamuchinjikwa-zvose nechimwe nechimwe chedu, munhu nemunhu.

Funga pamusoro pezvizvi: Jesu, iye akasika denga nenyika rose (tarisa 1: 3), akadzika kubva kudenga, haana kungovuya panyika yakaputsika asi akarwadziwa nenzira isina mumwe wedu achaisvika (tarisa Isa. 53: 1-5). Uye akazviita nekuti aitida, mumwe nemumwe wedu. Chikonzero chasimba chinopa tariro!

`Ko Kristu akapindura sei kupomera kwaSatani pamuchinjikwa? Takatarisa pahondo Huru pakati pezvakanaka nezvakaipa, ko rufu rwake rwakakwanisa kuitei?`