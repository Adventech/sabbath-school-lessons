---
title:  'Rusifa Anonyengera: Kristu Anokurira'
date:   01/04/2024
---

Hakuna tsanangudzo ingagutsa nei Rusifa, mutumwa akaperera akabvumira kuzvikudza negodo kuita midzi mumwoyo make nekukura kusvika pakupandukira Musiki wake. Kuzvikudza kwaRusifa kwakasvika pakupanduka. Akapomera Mwari kusava akarurama uye ane rusarura. Akafurira vatumwa nekunyunyuta nekupomera.

`Verenga Zvakazarurwa 12: 4. Ko ndima iyi inotikudini nekukwanisa kwaSatani kunyengera? Vatumwa vangani vakawira munhema dzake?`

Pakamuka hondo kudenga vatumwa vaifanira kusarudza kuti votevera Jesu here kana Rusifa? Hondo iyi yakanga yakamira sei? Yaiva nekubatana here kana yepfungwa kana zvose? Hatizivi zvose, asi yaiva nekubatana zvakadaro zvekuti Satani nevatumwa vake vakatozo “kandirwa pasi” nenzvimbo yavo “haina kuzowanikwa kudenga” (Zvakazarurwa 12: 8, 9). Saka hondo yaiva nekubatana.

Chokwadi nezvehondo iyi yekudenga, vatumwa vose vaifanira kusarudza kuva kurutivi rwaJesu kana kurwisana naye. Vaingatevera ani? Izwi raani ravaiteerera? Vakateerera vakasarudza Kristu semutungamiri wavo muhondo, asi chikamu chimwe kubva muzvitatu chakateerera Rusifa, vakasateerera Mwari, vakadzingwa kudenga. Nesuwo munguva ino yakaipisisa tinofanira kusarudza Kristu kana kuti kurwa naye. Nesuwo tinofanira kutaura pachena kuti tiri kurutivi rwaKristu kana rwaSatani.

`Verenga Genesi 2: 15-17; Eks 32: 26; Josh. 24: 15; 1 Madzimambo 18: 20, 21 na Zvakazarurwa 22: 17. Ndeupi mutemo mukuru wemuhondo iyi watinodzidziswa mumavhesi aya?`

Mwari paakasika vanhu, akaisa mupfungwa dzavo simba rekugona kufunga nekusarudza. Chinonzi vanhu matiri kukwanisa kuita sarudzo dzezvatinoita. Hatisi mombe dzemavhu. Takasikwa mumufanidzo waMwari, takasiyana nemhuka, mukukwanisa kuita sarudzo dzekurarama nadzo nekunamata. Kubva panguva yekupanduka kwaRusifa mudenga Mwari arikudaidza vanhu kuti vagashire rudo rwake nekuteerera mirairo yake nekusarudza kumushandira.

Ndezvipi zvidzidzo zvatingawana kubva muhondo yekudenga zvingava nechekuita nehondo dzedu nezvakaipa? Kana Satani akakwanisa kunyengera vatumwa vatsvene vekudenga, zvinoti kudini nesuwo nezvekuidza kwake kutinyengera?