---
title:  Hondo Mudenga
date:   31/03/2024
---

`Verenga Zvakazarurwa 12: 7-9. Ko ndima idzi dzinoratidza sei rusununguko rwesarudzo rwaiva kudenga nerwezvakaipa. Rusifa paakapanduka, Mwari aingadai akamuitei?`

Mavhesi aya anotsanangura hondo yepasi rose pakati pezvakanaka nezvakaipa. Satani nevatumwa vake vachirwa naKristu, asi vakakandwa kubva kudenga. Zvinoita sezvinoshamisa kwazvo kuti hondo ingatangira munzvimbo yakadai sedenga. Nemhaka yei zvakaitika? Ko Mwari ane rudo akasika here diaborosi aida kuita hondo iyi? Paiva nezvakasikwa zvakaipa zviri mumutumwa uyu zvakamukonzera kupanduka? Bhaibheri rinotsanangura zviri pachena mavambo ezvakaipa. Zvinotiratidza zviri kuseri pakati pezvakanaka nezvakaipa.

`Enzanisa Ezekieri 28: 12-15 na Isaya 14: 12-14. Chii chakaitika mupfungwa dzemutumwa uyu ainzi Rusifa zvakamutungamirira kupanduka?`

Mwari haana kusika diaborisi. Akasika munhu aiva nekubwinya ainzi Rusifa. Mutumwa uyu akasikwa akaperera. Kusanganisira kuperera musarudzo-murairo uri hwaro hweHurumende yaMwari inoshanda nerudo, pasina akumanikidza. Chitema chakatanga naRusifa mudenga chaimo. Hakuna tsanangudzo inogutsa yekuzvida kwaakatendera negodo kuti zvive mumwoyo make zvikakura kuva kupandukira Musiki. Akada kubvutira Mwari chigaro nekusatenda simba rekutonga kwake. Kupanduka kwake kwakakonzera hondo yepachena mudenga.

Kana nepo Mwari akava nemwoyo murefu naRusifa, haana hake kumutendera kukanganisa denga. “Dare redenga rakaedza kutaurirana naRusifa. Mwanakomana waMwari akamuzivisa nehukuru, nekunaka, nekururamisira kweMusiki, nechimiro chitsvene chisingashanduki chemutemo wake. Mwari pachake akanga asimbisa kurongeka mudenga, nekubva kwakuri, Rusifa aimhura Musiki wake, nekuzviparadza. Asi yambiro yakapiwa murudo rusingaperi netsitsi, yakarambwa.” White, Hondo Huru, pp. 494, 495.

Ungadzidzei nezvechimiro chaMwari mukurwisa chitema?