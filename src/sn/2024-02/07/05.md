---
title:  'Mazuva 2,300 Emuna Danieri 8:14'
date:   15/05/2024
---

William Miller akavona kuti zvinhu zvakaprofitwa nevaprofita zvakazadziswa nemo-nemo: makore 400 enzendo dzevana vaAbrahama, makore 40 eIsraeri akatarirwa Israeri kudzungaira murenje, makore 70 ehunhapwa hweIsraeri (Gene. 15: 13; Num. 14: 34; Jer. 25: 11 naDan. 9: 24). 

`Verenga Marko 1: 15; VaGaratia 4: 4 na VaRoma 5: 6. Ko mavhesi aya anotivudzei nezvenguva dzaMwari pakuvuya kwekutanga? `

Apo Miller aidzidza zviprofita, achienzanisa Magwaro neMagwaro, akapedzisira avona kuti kana Mwari aine nguva muBhaibheri rose, Mwari anofanira kuvazve nenguva yekudzoka kwechipiri kwaTenzi.	

`Verenga Danieri 8: 14. Ndezvipi zvaifanira kuitika pakupera kwemazuva 2, 300?`

William Miller akadaira muwono wevazhinji wekuti “kucheneswa kwesenjuwari” kwaiva kuchenesa nyika nemoto. Akashingirira kudzidzazve Magwaro nekunzwisisa kuti chiitiko chaishamisa mukukosha zvakakosha zvakadai. Akawana kudyidzana pakati paDanieri 8 naDanieri 9. Muna Danieri 8, mutumwa akarairwa kuti “ita kuti murume uyu anzwisise zvaakaratidzwa” (Dan. 8: 16). Panopera chitsauko, ndima yoga muzvaakaratidzwa zvose muna Danieri 8 isina kutsanangurwa (tarisa Dan. 8: 27) ndeye mazuva 2, 300. Mutumwa akazodza pava paya kuna Danieri akati kwaari, “Ndadzoka zvino kuti ndikupe vuchenjeri hwekunzwisisa’” (Dan. 8: 22; tarisawo Dan. 9: 23, 25-27). Izvi zvaiva zvekumubatsira kunzwisisa nezve mazuva 2, 300.   	 

Tinozviziva izvi nekuti, abva kutaurira Danieri “kufungisisa nezvenyaya, nekunzwisisa zvaakavona’” (Dan. 9: 23), mashoko ekutanga emutumwa akanga ari ekuti “Mavhiki 70 akatarirwa vanhu vako neguta renyu dzvene’” (Dan. 9: 24). Izwi rakadudzirwa kuti “kutarirwa” rinoreva kuti kubviswa.” Mavhiki 70, makore 490, achabviswa. Kubvisirwei? Chiratidzo che mazuva 2, 300, saka,-ndiyo ndima yoga muna Danieri 8 iyo Danieri asina kunzwisisa, uye ndiyo iyo mutumwa akadzokera kuzomutsanangurira.

Sezvo panotangira mavhiki 70 pari “kubva pakuraira kwechirevo chekunovakazve Jerusarema’” (Dan. 9: 25), Miller akabva aziva kuti kana ane zuva iri, aigona kuziva panotangira mavhiki 70 nechiprofita chemazuva 2,300.