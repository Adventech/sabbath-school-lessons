---
title:  Kudzidza Kuenda Mberi
date:   17/05/2024
---

Tarisa pachati uvone zviprofita zve mavhiki 70 nemazuva 2, 300 zvinotanga muna 457 B. C. nekuzivisa nezva “Messia Muchinda,” pakatsamira chiprofita chemavhiki 70. Nehwaro hwakasimba zvakadai, chiprofita chemakore 2, 300 chinokwana muna 1844.

![Chart](chart.png)

Sezvadzidzi vekutanga, William Miller neshamwari dzake havana, voga, kunyatsonzwisisa kukosha kweshoko ravaiva naro. Manyepo akanga avonekwa kare mukereke akavadzivirira kusvika padudziro chaiyo yechokwadi yechiprofita chakakosha ichi. Saka, kana nepo vakaparidza shoko iro Mwari aivapa kuti vaparidzire nyika, asi nekuda kwekusabata zvazvaireva vakasangana nekukuhunika.”—Ellen G. White, Hondo Huru, pp. 351, 352.

Asi Mwari akazadzisa zvinangwa zvake nekubvumira yambiro yerutongo kuti ipiwe sezvayaiva. Zuva guru rasvedera, mukutungamirira kwake vanhu vake vakaiswa pakuedzwa kwenguva chaiyo kuti zvaiva mumwoyo yavo zvivonekwe. Shoko rakanga rakagadzirirwa kupima nekuchenesa kereke. Vaifanira kutungamirirwa kuvona kuti rudo rwavo rwaiva rwuri paKristu nedenga here kana munyika. Vaiti vanoda Muponesi; zvino vaifanira kuzviratidza nerudo rwavo. Vakanga vakazvimisira here kusiya tariro yavo yezvenyika nekushingairira zvavo, nekugashira nerufaro kuvuya kwaShe? Shoko rakanga rakagadzirirwa kuvona chimiro chavo chepamweya; rakatumirwa mutsitsi kuvamutsa kuti vatsvake Tenzi nekupinduka nekuzvininipisa.”—Ellen G. White, Hondo Huru, p. 353.

**Mibvunzo Yekutaurirana**:

`Tinodzidzei kubva kune zvakaitika kuna William Miller? Mwari anomboshaya hanya here nekukanganisa kunzwisisa kwedu?`

`Nemhaka yei kunzwisisa Danieri 9: 24-27 kwakakoshera kusimbira kwedu kuBhaibheri nehutsvene hwaKristu?`

`Ko kunzwisisa zviprofita kunobatsirei muzano reruponeso? Nemhaka yei chiprofita chakakosh azvakadaro muzano raMwari?`
