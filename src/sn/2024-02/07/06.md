---
title:  Nguva Yakareba Kupfuvura Dzimwe Dzose Muzviprofita 
date:   16/05/2024
---

`Verenga Ezra 7: 7-13. Chirevo chakatemwa riini chekubvumira nhapwa dzeIsraeri dzaiva muPershia kusununguka kunovakazve temberi?`

Chirevo chakapiwa naArtashasta, mambo wePershia, muna 457 B.C. Chirevo ichi chaiva chekupedzisira chekutendera maJudha kudzokera kunovaka Jerusarema nekudzorera marusando emutemberi. Chirevo chetatu chaiva chekupedzisira chaiva chakaperera kupfuvura zvimwe zvose ndicho chinotara kutanga kwechiprofita chemazuva/makore 2, 300.	 

`Verenga Danieri 9: 25, 26. Nguva yose iyi yechiprofita yaizotanga riini? Ndezvipi zviitiko zvikuru zvinofungidzirwa?`

Muchiprofita ichi chinoshamisa kwazvo, Danieri anotaura zvemberi kubva “pakupiwa kwechirevo chekunodzorera nekuvaka Jerusarema” kusvika pana Messia zvaizotora mavhiki 69 muchiprofita, kana kuti mazuva 483 emuchiprofita, kana kuti makore chaiwo. Sezvo chirevo chakabuda muna 457 B.C., makore 483 anobva asvika muna A.D. 27. Izwi rekuti “Messia” rinoreva “akazodzwa.” Muchirimo chegore ra A. D. 27 Kristu akabhapatidzwa akagashira kuzodzwa kweMweya Mutsvene (Mabasa 10: 38). Mushure mekubhapatidzwa kwake, Jesu akaenda Garire, “ achiparidza evhangeri yevushe hwaMwari, achiti, “Nguva yazadziswa’” (Marko 1: 14, 15).  

Muzhizha raA.D. 31, pakati pevhiki rechiprofita, makore 31/2 kubva pakubhapatidzwa, Jesu akaroverwa. Tsika yezvibairo yainongedza kuGwayana raMwari yakabva yapera nechibairo chaKristu paKarivhari. Rudzi rwakanga rwasangana nemufananidzo warwo, ipapo zvibairo nezvipo zvemitambo zvakabva zvapera. 
	
`Verenga Danieri 9: 27. Ko mavhiki 70 aizopera sei?`

Mavhiki 70, kana kuti makore 490, zvikuru sei akapiwa maJudha, akapera muna A. D. 34 nekuramba kweSanhedireni vhangeri _(Mabasa 6: 8-7: 60)_.

Kubvisa makore 490 kubva muchiprofita chemakore 2, 300 tinosara ne makore 1, 810 kuti chiprofita chipere. Izvi zvinotitungamirira kugore ra A.D. 1844. William Miller nemaSabata ekutanga vakadavira kuti senjuwari yemuna Danieri 8: 14 yaiva nyika, vakabva vafungidzira kuti Kristu aizovuya kuzochenesa nyika nemoto muna 1844. _(Tarisa chati iri paFriday.)_
