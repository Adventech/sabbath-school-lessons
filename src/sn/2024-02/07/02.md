---
title:  Chitsidzo Chekudzoka Kwake
date:   12/05/2024
---

Vairamba nekuda Rumutsiriro nevafambi vakafunga kuinda kunyika dziri kure kutiza kushungurudzwa nekuda kwezvavaitenda vakabva Holland vakashuva kudzoka kwaJesu. Kwavari chaiva chinhu chinofadza kwazvo. John Wycliff akazvitarisira setariro yeKereke. Calvin akataurira vamwewo nezvetariro yekudzokazve kune mbiri kwaKristu “kune zviitiko zvose ndicho chinofadza kwazvo.” Kuvanhu vaMwari vakatendeka, kudzoka kwechipiri kwaKristu chaiva chinhu chinodikanwa, chisingatyisi.

`Verenga Johani 14: 1-3, 1 Tesaronika 4: 13-18 naTito 2: 11-14. Nei ndima idzi dzemuBhaibheri dzichipa tariro yakadai kuMakristu mumazana emakore?`

Zviri nyore kunzwisisa chikonzero nei kudzoka kwechipiri kwaKristu kwakaunza tariro nemufaro kuMakristu anotenda muBhaibheri. Kunotaura nezviri mberi kupera kwekurwara, matambudziko nerufu. Vurombo hunopedzwa, kusaruramisirwa nekudzvinyirirwa. Zvinopa kutarisira kupera kwekunetsana, makakatanwa nehondo. Zvinoreva remangwana rerugare, rinofadza, nekuwadzana naKristu kunogara nekusingaperi ne vakadzikinurwa venguva dzose.

“Kudzoka kwaShe kwakava tariro yemazera nemazera yevateveri vake vechokwadi. Chitsidzo chekuparadzana neMuponesi paOriveti, chekuti aizodzokazve, chakaratidza remangwana kuvadzidzi, nekuzadza mwoyo yavo nemufaro netariro zvekuti kusuwa hakuna kukwanisa kuzvidzima kana miedzo kubvisa. Mukati mekutambudzwa nekuvuraiwa ‘kuvonekwa kwaMwari mukuru naMuponesi Jesu Kristu’ zvaiva ‘tariro yakaropafadzwa.’ Vatendi vepaTesaronika pavakazadzwa nekusuwa pavaiviga vadikani kumakuva, avo vakanga vakatarisira kuvuya kwaShe, Pauro mudzidzisi wavo, akanongedzera kurumuko, rwaizoitika pakudzoka kweMuponesi wavo. Vakafa muna Kristu pavaizomuka, pamwechete nevapenyu vokumbana naShe mudenga. ‘Saka akati,’ ‘saka tichava naShe nekusingaperi. Saka nyaradzanai nemashoko awa.’ 1 Tesaronika 4: 16-18.”—Ellen G. White, Hondo Huru, p. 302.

`Nemhaka yei kudzoka kwechipiri kwakakoshera kutenda zvakadai? Zvikuru sei nekuti tinoziva kuti vakafa vakarara (tarisa chidzidzo 10), Nemhaka yei dzidziso iyi ichikosheswa zvakadai? Kudai isipo nei taizova, sezvakataurwa naPauro, vanosiririsa kwazvo (tarsia 1 VaKorinde 15:15–18)?`
