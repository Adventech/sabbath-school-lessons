---
title:  William Miller NeBhaibheri
date:   14/05/2024
---

Mwari sekushandisa kwaakaita maProtesitendi nemaRefoma kuwanazve zvokwadi nezvekururamiswa nekutenda muna Kristu chete, akashandisawo William Miller kuwanazve chokwadi mumadzokere echipiri aJesu. William Miller paaidzidza, akawana Kristu aimuda kupfuvura zvaaingafunga. NeBhaibheri rake mumavoko, chinyoreso, nepekunyorera, akatanga kuverenga Genesi nekuverenga achimhanya zve kuti anzwisise ndima yaaiva akatarisa. Nekuenzanisa Magwaro neMagwaro, akatendera Bhaibheri kuzvidudzira.

`Verenga Isaya 28: 9, 10; Zvirevo 8: 8, 9; Johani 16: 13 na 2 Petro 1: 19-21. Ndeupi mutemo wekududzira Bhaibheri waunowana mundima idzi?`

Apo William Miller paaienzanisa Magwaro neMagwaro, zvakavanzika zveBhaibheri zvakazarurwa kwaari. Akatsvaka semunhu aitsvaka pfuma yakavanzwa akabhadharwa zvakasimba. Mweya Mutsvene akazamuzarurira mukunzwisisa Shoko raMwari. Akatarisa pachiprofita nekungwarira kwemadzidzirwe eBhaibheri sezvinongoitwawo dzimwe ndima dzose dzaaidzidza.	

`Verenga Danieri 1: 17; 2: 45; 1 Petro 1: 10, 11 na Zvakazarurwa 1: 1-3. Ko ndima idzi dzinotidzidzisei nezvekunzwisisa zviprofita zveBhaibheri?`

Mifananidzo iri mumabhuku ezviprofita haina kuvharirwa mune zvakavanzika. Mwari ane rudo akatipa Shoko rake rechiprofita kutigadzirira zvirikuvuya zvekugumisa nyika. William Miller akanzwisisa kuti chiprofita ndicho chine dudziro yacho yakanyanya kuperera. Mifananidzo yezviprofita zvinoiswa pachena neBhaibheri. Zvikara zvinomiririra madzimambo kana hushe (Dan. 7: 17, 23). Mhepo inomiririra kuparadza (Jer. 49:36). Mvura inomiririra vanhu kana dzinyika (Zvakazarurwa 17: 15). Mudzimai anomiririra kereke (Jer. 6: 2; VaEfeso  5: 22-32). Nguvawo dzemuzviprofita zvemuna Danieri na Zvakazarurwa dzinopiwa mumifananidzo, zuva rimwe muchiprofita richimiririra gore chairo rakazara (Num. 14:34, Ezek. 4:6). William Miller paaishandisa mitemo iyi kududzira Bhaibheri, akashamiswa kuvona kuti zvaakanga awana nezvaaitenda ndiyo yaiva nguva yekudzokazve kwaKristu.

`Nemhaka yei kunzwisisa kwakanaka mifananidzo yezviprofita kwakakoshera kutenda kwedu?`
