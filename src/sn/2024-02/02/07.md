---
title:  Kudzidza Kuinda Mberi
date:   12/04/2024
---

“Akatambisa nguva Satani mukuedza kuparadza kereke yaKristu nemhirizhonga. Muhondo Huru umo vadzidzi vaJesu vakashingairira kupa vupenyu hwavo hakuna kuparara apo vakatendeka vakavurawa vakashinga. Nekukurirwa vakakunda. Vashandi vaMwari vakavuraiwa, asi basa rake rakaramba richiinda mberi zvishoma-nezvishoma. Evhangeri yakaramba ichipararira nevatendi vakawedzerwa. Yakasvika iyo ivhangeri kana munzvimbo idzo kana makondo eRoma akanga asingagoni kusvika. Akadaro mumwe Mukristu achipikisana nevatungamiriri vechihedheni vaikurudzira kuti kutambudzwa kuenderera mberi: Munogona ‘kutivuraya’ kutirwadzisa, kutipa mhosva. . . . Kusaruramisira kwenyu ndicho chiratidzo chekushaya kwedu mhosva . . . . kana hutsinye hwenyu hukubakutsirai. . . .’ Kwaitova kukokera vamwe kwakasimba kwekuti vavuyewo kuzotambudzwa. ‘Patinongochekwa nemi, ndipo patinobva tawanda nekukura; ropa reMakristu imbewu.’—Tertullian, 50.”—Ellen G. White, Hondo Huru, pp. 41, 42.

“Kuvanzika kwekutungamirira kunobvumira vakarurama kuti vatambudzwe nevasakarurama kwakava dambudziko rakakura kuvanhu vakawanda vasina simba mukutenda. Vamwe vakatogadzirira kurasa kutenda kwavo muna Mwari nekuti anosiya hake vakaipisisa vachibudirira, asi vakanaka chaizvo vakachena vachitambudzwa nekurwadziswa nemasimba ane hutsinye. Ko zvingabvunzwa sei, ko mumwe akarurama ane ngoni, ane simba risingagumi, angagashira kusaruramisira kwakadai nekudzvinyirira? Uyu mubvunzo watisinei nawo. Mwari akatiratidza rudo rwake zvakakwana, saka hatifaniri kushaya kutenda mukunaka kwake nekuti hatigoni kunzwisisa kushanda kwekutungamirira kwake.”—Ellen G. White, Hondo Huru, p. 47.

**Mibvunzo Yekutaurirana**:

`Ko kutambudzirwa kunamata kunobatsirei? Unofunga kuti nemhaka yei dzimwe nguva Mwari achibvumira kuti vanhu vake vatambudzike?`

`Kana shamwari ikakuvhunza mubvunzo uyu, ungamupindura sei: “Mwari aripi ini ndiri mudambudziko? Kana achindida, nemhaka yei ndiri kupfuvura nemunguva yakawoma zvakadai?”`

`Kereke yenyu ingavawo nzvimbo ine hanya sei zvinovonekwa munyika? Tauriranai zvamungaita vhiki mukurarama chidzidzi ichi.`
