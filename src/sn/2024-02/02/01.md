---
title:  'Nyaya Huru: Rudo Kana Chindini'
date:   06/04/2024
---

### Verenga Kugadzirira Chidzidzo Chevhiki Ino:
Ruka 19:41–44; Mat. 23:37, 38; VaHebheru 11:35–38; Zvakazarurwa 2:10; Mabasa  2:44–47; Johani 13:35.


><p>Chemusoro:</p>
> “Usatya nekuti ndinewe; usavhunduka, nekuti ndiri Mwari wako; ndichakusimbisa, zvirokwazvo, ndichakubatsira; zvirokwazvo ndichatsigira neruko rwangu rwerudyi rwekururama” (Isaya 41:10).

Tomboti uri mufudzi wembudzi muzasi mezvikomo zveGomo Remuorivi rakatarisana neJerusarema. Wonzwa mazwi. Wobva waziva kuti izwi iri nderaJesu. Woshamiswa nezvaari kutaura. Kuvadzidzi vake zvakanga zvakawoma kunzwisisa. Zuva ravakunyura maranzi ekatsvukuruka sendarama pamusoro petemberi nekupenyeswa semazai echando pamatombo epamadziro, Jesu obva ataura zvinesimba:

“’Zvirokwazvo, ndinoti kwamuri, hakuna ibwe richasara riri pamusoro perimwe ibwe, risingazowisirwi pasi’” (Mat. 24: 2). Vadzidzi vanobatwa nenyongano, kana newewo. Ko Jesu angava anorevei nemashoko aya? Ko anorevei nemagumo enyika akanga abvunzwa nevadzidzi? 

Unoteerera nekushamiswa Jesu paanonyatsotsanangura kuwirirana kwezviitiko zvichatungamirira kuparadzwa kweJerusarema nezvichazoitika ava pedyo kudzoka. Mukuparadzwa kweJerusarema, tinoona mimvuri yemazano aSatani ekunyengera nekuparadza vanhu vaMwari pakupera kwenguva. Rairo yaJesu muna Mateo 24 inoisa pachena zvose zvichaitika mazuva ekupedzisira munyaya yekuwa kweJerusarema.
	
Tichadzidza mazano maviri ekurwisa kwaSatani ose ekunyengera nekuparadza vanhu vaMwari. Wakaipa zvaachatadza kuita nekutambudza nekuuraya achazviira nekugashira kunyange zvakaipa. Mwari haambobatwi akarivara, kunyange munguva dzakawomesesa anochengetedza vanhu vake.
	
_*Dzidza chidzidzo chevhiki ino, chakatsamira muHondo Huru, zvitsauko 1–2, kugadzirira Sabata, April 13._