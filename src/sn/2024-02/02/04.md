---
title:  Kutendeka Mukati Mekutambudzwa
date:   09/04/2024
---

Kereke yeChikristu yakakura kwazvo mumazana emakore akapfuvura, zvisinei nekusungwa, kurwadziswa, nekuvuraiwa. Kuzvipira kwevatendi muna Kristu vakazadzwa neMweya Mutsvene nekuparidza Shoko rake, vakawanda vakashandurwa, zviuru nezviuruzvikatendevuka. 

`Verenga  Mabasa 2:41; 4:4, 31; 5:42; na 8:1–8. Ko mavhesi aya anodzidzisei nematambudziko ekereke yeTestamende Itsva uye nezvakavaita kuti vawande nenguva duku? `

Vadzidzi vakatyisisidzirwa (Mabasa  4:17), vakasungwa (Mabasa 5:17, 18), vakatambudzwa (Mabasa 8:1), nekuvuraiwa chaiko (Mabasa 7:59; 12:2), asi musimba raMweya Mutsvene vakaparidza nesimba Kristu akamutswa kuvakafa, kereke dzikawanda muJudia, Garire neSamaria (Mabasa 9:31). 

Nheyo dzegehena dzikazungunuswa. Ketani dzaSatani dzikadambuka. Mashura echihedheni akaparara pamberi pesimba raKristu akamuka kuvakafa. Vhangeri ikafamba munguva dzakaipisisa. Vadzidzi vakasavanda muimba Yapamusoro. Kutya kukatiza semvura.

Kutenda kukatozadza mwoyo yevadzidzi. Kuvona zvishoma rumuko rwaMuponesi wavo kukavashandura. Jesu akavapa chikonzero chitsva chekurarama. Havana kutumwa Mukutumwa Kukuru (Marko 16: 15), asi vakapiwa chitsidzo chikuru, “ ‘Asi muchapiwa simba kana Mweya Mutsvene avuya pamusoro penyu; muchava zvapupu zvangu muJerusarema, nemuJudia rose nemuSamaria, kusvika kumagumo enyika’ ” (Mabasa 1:8). 

Evhangeri yakapinda kwakasarira kwenyika yose (VaKoro. 1:23). Kana nepo mudzidzi wekupedzisira, Johani akafa pakupera kwezana rekutanga remakore. Vamwe vakatangira ipapo vakaparidza Kristu mupenyu. Pliny Younger, mutongi wedunhu rechiRoma re Bithunia kumakombekombe kweTurkey, akanyorera, EmperorMutongi Trajan muna a.d. 110. Mashoko aPliny’s akakosha nekuti makore angaita 80 kubva pakuroverwa. Akati, “kuvanhu vazhinji vemazera ose, nemapoka ose, vanhurume nevanhukadzi varikuparadzwa nekupiwa mhosva, uye izvi zvichaenderera mberi.  Mucheturwa weboka rezvemashura iri [Makristu] harina kupararira kumaguta ose chete, asi nemumisha nemumaruwa wo.” 

Satani achitambudza kereke yeChikristu kudai, iyo yakakura nekukasika.

`Ndezvipi zvatingadzidza mukereke yekutanga isu kereke yekupedzisira?`