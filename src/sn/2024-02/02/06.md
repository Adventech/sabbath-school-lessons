---
title:  Nhaka Yerudo
date:   11/04/2024
---

`Verenga Johani 13: 35 na 1 Johani 4: 21. Ko mavhesi aya anoratidzei nezvekupikisa kwaSatani Hurumende yaMwari muhondo Huru? Ko anotivudzei nezvinoreva Chikristu chaicho chezvokwadi? `

Rudo ndirwo rwaiva mutemo wekurarama kweMakristu mumazana mashoma ekutanga eChikristu. Tertulliani anoti: “Mabasa erudo akanaka anoita kuti vakawanda vade kuva sesu. Tarisa, vanoti, kuti vanodanana sei.” 
  
Nzira imwe yakakurisisa yekuratidzwa kwerudo rwaMwari yakaitika mumatenda maviri makuru emumazana mashoma ekutanga muna a.d. 160 na a.d. 265. Makristu akamira akabatsira vairwara nevaifa. Matenda aya akauraya zviuru zvine gumi rezviuru akasiya maruwa nemaguta aine vanhu vashoma-shoma. Kuzvipira kusina chindini, hanya nerudo rweChikristu zvakabatsira chaizvo vanhu. Kwapera nguva yakati kuti zviuru zvakava mazana ezviuru, nemamirioni  muHushe hweRoma zvakatenda muna Jesu munguva yematenda aya. Rudo nehanya, nekurongeka, nekuzviramba zvichiitirwa vairwara ava vatendi ava vakamiririra Kristu zvakasimba. 

Rodney Stark anotaura nezvakaitika kare neimwe nzira. Anoti mudenda rechipiri (a.d. 260) vatendi vose veChikristu, vechiJudha vakawanda kwazvo, vakava mavuto evana mukoti vanovonekwa, vachibatsira mune zvekutangisisa zvinodiwa kuvanhu. 

“Pakaipisisa denda rechipiri, mutsamba yeIsita, Dionysius akanyora tsamba yakareba yekutenda vakoti veChikristu, nevamwe vakawanda vakarasikirwa nevupenyu hwavo nekuda kwevamwe. 

“Hama dzedu zhinji dzeChikristu dzakaratidza rudo rusina muganhu nekuteerera, vachifunga vamwe chete. Pasina kutsamwa, vakabatsira varwere, vakaitira zvose zvinodiwa nekuda kwaKristu, nevamwe vakainda vakazvifarira; nevakanga vapiwa zvirwere nevamwe, nekukakata zvirwere zvevamwe vakazvigashira nemufaro.”—Rodney Stark. 

`Nderipi shoko guru rinongowanikwa apa? Ko tinodzidza kuvuraya chindini sei,wo isu zvinoratidzwo mweya wekuzvipira? Hazvina kupfava, ndizvovo ka? `