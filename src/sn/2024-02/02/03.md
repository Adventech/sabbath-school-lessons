---
title:  Mukana Wekuchengetedzwa KweMakristu 
date:   08/04/2024
---

Ngoni dzaMwari, nyasha, huchenjeri, nekuziva zvinhu zvisati zvaiitika zvinoratidzwa pachena mune zvakatungamiririra mukuparadzwa kweJerusarema. Kestiasi Gallusi nemavuto eRoma vakakomba guta. Mukuita zvisingatarisirwi, kuparadza kwavo kwaratidza kuti kurikutovuya chete, vakarega havo. Mavuto echiJudha akavadzirira akakunda zvikuru. 

MaRoma achitiza, maJudha achidzingirira, Makristu muJerusarema akatizira kuPella muPeria, mberi kweRwizi Jordhani. “Chitsidzo chechiratidzo chakanga chapiwa kuMakristu akanga akamirira, zvino mukana wakanga wapiwa kuna vose vaikwanisa, kuteerera yambiro yaMuponesi. Zvakaitika zvakava nesimba zvekuti maJudha kana maRoma akanga asingakwanisi kunonotsa kutiza kweMakristu.”—Ellen G. White, Hondo Huru, p. 30.

`Verenga Pisarema 46:1 na Isaya 41:10. Ko ndima dzinotudzei nezvehanya yaMwari yakatinakira?`

Mwari anobata vushe muzviitiko zvose zvepanyika kuzadzisa zvinangwa zvake pakupedzisira. Kana nepo dzimwe nguva Mwari vachichinja mazano ekutanga zvichienderana nesarudzo dzevanhu, zano ravo rekupedzisira renyika ino richazadziswa. Kuchava nenguva vanhu vaMwari vachatambudzika, vachatambudzwa, vachiiswa mamatirongo, kana kuvuraiwa chaiko nekuda kwaKristu. Asi kunyange munguva dzekuedzwa kwakaipisisa nekurwiswa kunotyisa kwazvo, Mwari anochengetedza nekusimbisa kereke yake. 

`Verenga VaHebheru 11:35–38 na Zvakazarurwa 2:10. Nderipi idi rinoratidzwa nemavhesi aya nezvehondo yedu nemasimba ezvakaipa? Ko ndima idzi dzinowirirana sei nepfungwa yaMwari yekudzivirira nekuchengetedza sezviri mumubvunzo wepamusoro? Mune kupikisana here mupfungwa dzekuchengetedza kwaMwari nemukutendera kwake kuti vamwe vapinde mumatambudziko anorwadza kana kusvika pakufira kutenda munaKristu?`

Satani aipedza nguva kurwisa nehasha kereke yaKristu. Hondo Huru umo vateveri vaJesu vakazvipira haina kupera nekufa kwevakatendeka. Nekukurirwa vakakunda. Vashandi vaMwari vakapondwa, asi basa rake rakafambira mberi zvakanaka kwazvo .”—Ellen G. White, Hondo Huru, p. 41.
	
`Zvinofanira kurevei kwatiri kuti vanyori veBhaibheri, vakanyatsoziva kurwadza nekutambudzwa, vairamba vachidzokorora, kunyora nezverudo rwaMwari? Ko isu tingararamawo sei murudo urwu? `