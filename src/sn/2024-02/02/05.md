---
title:  Hanya Nenharaunda 
date:   10/04/2024
---

Kereke yeChikristu yekutanga haina kukura nekuparidzwa kweevhangeri chete asi nekuti nhengo dzayo dzakararama evhangeri. Vatendi vakaita saKristu “akapota neGarire achidzidzisa mumasinagoge, nekuparidza evhangeri yevushe, nekuporesa zvirwere zvemarudzo ose nemarwadzo ose pakati pevanhu” (Mat. 4:23). Jesu akaratidza hanya, akarwadzirwa vanhu zvikuru, ndizvovo zvakaitwa nekereke yeTestamende Itsva. Yakanga isina chindini asi yakazvipira kuzadzisa zvidiso zvevanhu nekuvaparidzira nyaya yakanaka yeevhangeri musimba raMweya Mutsvene zvakabudirira chaizvo mumazana ekutanga ekereke yeChikristu.
 
`Verenga Mabasa 2:44–47, 3:6–9, na Mabasa 6:1–7. Kana nepo zvimiro zvakasiyana-siyana, ndeipi mitemo yatingadzidza kubva mundima idzi  nezveChikristu chezvokwadi?`

Vatendi ava veTestamende Itsva vakatevedzera muenzaniso waKristu, uyo unonzi naPetro “ ‘wakamuzodza . . . neMweya Mutsvene nesimba, vakainda vachiita zvakanaka nekuponesa vose vaiva vakabatwa nadiaborosi, nekuti Mwari aiva navo” (Mabasa 10: 38). Kereke yaKristu muviri wake panyika, uyezve, mumazana ekutanga vakaratidza rudo rwekuzvipira kwaKristu nehanya yake kune vaitambudzika, nevakakuvadzwa. Vatendi ava vaiva mienzaniso mipenyu yekunzwira kwaKristu. 

Muhondo Huru irikurwiwa munyika yose, diaborosi anoda kudzima mufananidzo waMwari uru muvanhu. Chinangwa cheevangeri ndechekudzorera mufananidzo uyu muvanhu. Kudzorera uku kunosanganisira panyama, mupfungwa, mumwoyo nemumweya. 

Muna Johani 10: 10, Jesu anoratidza zano rake kune mumwe nemumwe wedu. 

“ ‘Mbavha inongovuya kuzoba nekuvuraya nekuparadza. Ini ndavuya kuti vawane vupenyu, uye kuti vahuwane hwakazara’ ”.  Anotishuvira kuva vakukutu panyama, kungwara mupfungwa, kugadzikana mumwoyo, nekukwana pamweya.

Ichi ichokwadi kana takatarisa chitsidzo chekudzoka kwake. Pasi rava mudambudziko rakakura kwazvo. Zvakaprofitwa naJesu pachake muna Mateo 24 naRuka 21 zvinotaura tsekwende Huru kwazvo zvavakuvonekwa mupasi Kristu adzokazve. Tabatwa naKristu tibatewo vamwe. Jesu anotituma kune vakapwanyika mwoyo sevamiririri verudo rwake. Chikristu cheTestamende Itsva chaiziikanwa nerudo pakati pevatendi nenharaunda yavo. 

`Tauriranani: Ko kereke inobastirana sei  naKristu mukuratidza kuti zvinotaurwa naSatani ndezvenhema?`