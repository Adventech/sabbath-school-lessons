---
title:  'Kusasimbira Pachinhu: Nzira yaSatani Yekunyengera Yakavanzika'
date:   14/04/2024
---

`Enzanisa Johani 14:6 na Johani 8:44. Musiano upi pakati pechimiro chaJesu nechaSatani chinovonekwa mundima idzo mbiri?`

Zvinotaurwa naJesu ichokwadi nekuti ndiye muvambi wezvokwadi. Zvokwadi inobva mumwoyo waMwari anoziva zvose, ane rudo uye wakachenjera. Ndiye mavambo ezviripo nezvokwadi zvose. 

Kune rumwe rutivi, Satani murevi wenhema baba vadzo.  Akagadzirira kushandisa nhema, kuburikidzira, kusataura zviripo chaizvo, nekuwedzera chokwadi kurasisa vanhu vaMwari. Akanyengera Eva muEdeni nekukanganisa chokwadi, kubvisa rudaviro maari, nekuramba zvaiva zvataurwa naMwari pachena. Mashoko aSatani, “hamungafi zvirokwazvo,” munyaya yekudya muchero, kwaiva kupesana nezvakanga zvataurwa naMwari. Kwemazanna emakore Satani aishandisa nzira imwechete iyi. anopedza simba reShoko raMwari, nekupikisa zvinodiwa naMwari, achimonyorora Magwaro, pamwe achitaura zviri muBhaibheri zvisizvo kana zvichimubatsira. 

`Verenga Zvirevo 23:23, Johani 17:17, na Johani 8:32. Ndezvipi zvaunovona zvakafanana mundima idzi zveidi reShoko raMwari? Ko shoko guru radzo ndima idzi nderei?`

Satani aiziva Magwaro Matsvene anogona kubatsira munhu kuvona manyepo ake nekuramba simba rake. Kwaivawo kushandisa shoko kwakabatsira Muponesi uye wenyika yose kudzivisa kurwisa kwake. Pakurwiswa kose, Kristu akasimudza chidziviriro chezvokwadi isingaperi, achiti, ‘Zvakanyorwa zvichinzi.’ Kuzano rimwe nerime rewakaipa akaripikisa nevuchenjeri nesimba reshoko. Mukuedza kwaSatani kuramba akabata vanhu vachiita kuda kwake, nekumisa simba rekuhutongi hwechipapa hunobvuta, anofanira kuvachengeta vasingazivi Magwaro. Bhiabheri rinosimudzira Mwari nekumuisa pakakwirira kupfuvura vanhu vari panzvimbo yavo chaiyo; saka, zvitsene zvaro zvinofanira kusavonekwa nekutsikirirwa. Kufunga ndiko kwakashandiswa neSangano reKaturike. Kwemazana emakore kuparadzirwa kweBhaibheri kwakarambidzwa.  Vanhu vasingabvumirwi kuriverenga. Vamaprisita vaiva vasina kutendeka ndivo chete vairidudzira kuvanhu. Zvakaita kuti papa vanzi vava mumiririri Mwari mukereke nemuHurumende.”—Ellen G. White, Hondo Huru, p. 51.

`Tauriranai nzira dzinoshandiswa kuedza kukanganisa kana kumonyorora dudziro yeShoko raMwari nhasi.`