---
title:  Chiedza Chinovhekera Murima
date:   13/04/2024
---

### Verenga Kugadzirira Chidzidzo Chevhiki Ino:
Johani 8:44; Zvirevo 23:23; Mabasa 20:27–32; 2 VaTesaronika 2:7–12; Mapisarema 119:105, 116, 130, 133, 160; Zvirevo 16:25; 2 VaKorinde 4:3–6

> <p>Chemusoro:</p>
> “Ipapo Jesu akati kwavari: Chiedza chichipo pakati penyu chinguva chiduku. Fambai muchine chiedza, kuti murege kukundwa nerima; unofamba murima haazivi kwaanoenda” (Johani 12:35).

Mubhuku rekupedzisira remuBhaibheri, Zvakazarurwa, diaborosi anoratidzwa seshato nenyoka (Zvakazarurwa 12:9). Ishato nekuti anoda kuparadza vanhu vaMwari, nenyoka nekuti anoshandisa mano enhema kuvanyengera. Makore mushure mekufa kwaKristu, zviuru zvakarwadziswa, vakakandwa mushumba, vakapiswa pamirwi yehuni nehutongo hweRoma nekuda kwekuramba kunamata “zvimwari zvehushe uhu”. Asi pakati pezvirango zvehutsinye uhu, vakawanda vakaramba vakatendeka, evhangeri ikapararira, kereke ikakura. 
     
Matuso acho, Satani akachinja nzira dzekurwa nadzo. Makumi evahedheni vakabhapatidzwa asi vasina kudzidziswa zvakakwana muzvokwadi yeBhaibheri. Manyepo akayerera achipinda mukereke apo vatungamiriri varukanisa zvokwadi zvemuMagwaro netsika dzaidikanwa dzemazuva iwayo. Mazana mana neechishanu manyepo akashaisa zvokwadi apo hutungamiriri hwekereke hwakabatanidza tsika dzechihedheni  nedzidziso dzeChikristu.    
 
Asi kunyange munguva dzakanyatsowomesesa, Mwari aingova nevanhu vake nguva dzose. Vakawana Jesu, “nzira, zvokwadi nevupenyu” uye kuburikidza nesimba raMweya Mutsvene, vakamira vakasimba, kunyange pamberi pekumanikidzwa kunotyisa kwazvo kuti vasiye zvavaiva zvakabatirirwa nehana dzavo. Vakaramba vakatendeka kuzvidiso zvaMwari zvaiva pachena, muMagwaro, nekusazununguka vakamirira zvokwadi zvemuShoko rake, zvisinei nesimba rekumanikidzwa raiiswa pamusoro pavo, pachena kana mukunyengera kwakavanzika. 

_*Dzidza chidzidzo chevhiki kugadzirira Sabata, April 20, chakatsamira muHondo Huru, chitsauko 3._