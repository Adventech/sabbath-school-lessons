---
title:  Kudzidza Kuenda Mberi
date:   19/04/2024
---

Mweya mumwechete uyu wekuruvengo nekupikisa zvokwadi
wakafemera vavengi vaMwari munguva dzose, kuchenjerera nekusvinura kumwechete uku
kwakagara kuchingodiwa muvaranda vake. Mashoko aKristu kuvadzidzi anobatawo vateveri vake
munguva dzekupedzisira: ‘Zvandinotaura kwamuri ndinozvitaura kuvanhu vose, Rindai.’ Marko
13:37.”—Ellen G. White, Hondo Huru, pp. 56, 57.

Munyika dzakawanda mupasi, zvikuru sei umo vanhu vanokwanisa kuwana maBhaibheri, Satani
akashandisa dzimwe nzira kushaisa vanhu simba rekuda Mwari. Imwe yenzira yaanobudirira
nayo zvikuru ndeye tsvakurudzo dzesainzi kana kudzidza kuva vakuru vezvedzidzo dzeBhaibheri,
zvinogona kuisa munhu pane chimwe chinzvimbo, kana zvabvumirwa, vanozvidza kutsamira
paShoko raMwari. Semuenzaniso, kana nepo bhuku raDanieri richizviisa mumakore angaita 500
Kristu asati aberekwa, vadzidzi vakuru veBhaibheri vanoriisa kuma 200. Vachipikisa vachiti,
rinofanira kuva rakanyorwa nguva iyoyo; zvimwe muprofita anogona kuva aitotaura zvichazoitika
nemo-nemo, saka izvozvo hazvigoni. Saka vanopikisa, vachiti bhuku raDanieri harina kunyorwa
munguva yarinoti rakanyorwa, asi, makore mazana kumberi. Nerombo rakaipa manyepo aya
ezveBhaibheri ndemamwe emazhinji umo vadzidzi vakuru veBhaibheri vanoedza kuzvimanikidza
kwatiri. Uyezve nerombo rakaipisisa, vanhu vakawanda vanodavira manyepoo aya nekuti, kana
nepo zvakadaro hazvo, vadzidzi vakuru-vakuru ava ndivo vanotidzidzisa Bhaibheri racho. Saka
hazvishamisi nei Pauro achiyambira kuti, “Edzai zvinhu zvose, batirirai pane zvakanaka” (1 Tes.
5:21).  

**Mibvunzo Yekutaurirana**:

`Tarisazve pachinyorwa chechidzidzo che Tuesday ugofungisisa zvinotevera: Ko Satani anoshandisa sei nzira dzakafanana naidzodzi kushaisa Magwaro simba?`

`Ndezvipi zvinogona chete kudzivirira kubva mukumonyororwa uku kweShoko raMwari?`

`Kuedza kukuru kwaSatani muhondo Huru iyi pakati pezvakanaka nezvakaipa kuparadza chimiro chaMwari nekumuratidza seanotonga nehasha, nehumbimbindoga. Ko wakaipa anoedza sei kuzviita izvi ko Mwari anoita sei nenhema idzi?`

`Muapostora Petro anosimbisa achiti “hakuna dudziro inongovuya nemunhu”  (2 Petro 1:20). Ko tingangwarira sei kuti tisamonyorora zvinoreva Magwaro kuti tisatsvaka zvinotifadza isu? Nemhaka yei izvi zvirinyore kuita kupfuvura zvatingafunga, saka tinofanira kungwarira kuti tisawira mazviri sei?`
