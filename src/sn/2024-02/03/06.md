---
title:  Hondo Yepfungwa
date:   18/04/2024
---

Verenga 2 VaKorinde 4:3–6. Ko inorevei, “Ipfungwa dzaani dziri kupofumadzwa nevamwari venyika ino, kune vasingatendi” (2 Cor. 4:4)? Ko meso avo anopofumadzwa sei? Ko meso anovhurwa sei?

Izwi rechiGiriki “pfungwa” mundima iyi noema. Rinoreva mavonero edu kana zviri mupfungwa dzedu. Komendari yeMasabata inoti Hondo pakati paKristu naSatani ihondo yepfungwa dzevanhu. “ (VaRoma 7:23, 25; 12:2; 2 VaKorinde 3:14, 11:3; VaFiripi. 2:5, 4:7, 8). Basa guru raSatani nderekupofumadza kana kuisa rima mupfungwa dzevanhu. Anozviita izvi nekudzivisa vanhu kuverenga Shoko raMwari, nekubheura simba repfungwa kuburikidza nezvakawandisa zviri mumuviri nemweya, nekuzadza pfungwa nezvinhu zvevupenyu huno, nekusimudzira kuzvida nekuzvisimudzira.”—Vhorumu 6, p. 854.

Kushaya ruzivo kungaitwa nevakarasika hakusi kwekuti vakanga vasingazi. Chikonzero ndechekuti vaiva vasingakwanisi kuziva. Vakawanda vakawana mukana wekuziva zvokwadi, asi vakasarudza kusaitenda, Satani akavapofumadza. Vushe hwaSatani ndehwe rima. Sezvinotaurwa neKomendari yeMasabata ichiwedzera ichiti, “Evhangeri chete ndiyo inogona kufumura mano ekunyengera kwadiaborosi, zvekuti vanhu vagone kuvona nzira yekubuda murima kuenda kuchiedza.”—Vor. 6, p. 854. Shoko guru muTestamende Itsva nderevupenyu, rufu nekumuka kubva kuvakafa kwaJesu. Jesu ndiye ari pamwoyo peMagwaro. Magwaro ose anomupupurira  (Johani 5:39).

Verenga Johani 1:4, 5, 9 na 14. Ko mavhesi aya anotsanangura Jesu sei? Nyatsotarisa Johani 1: 14. 

Mumazuva ekutanga ekereke yeChikristu, vatendi veTestamende Itsva vakanga vakazvipira zvakazara kuna Kristu sechiedza murima. Vakadzikinurwa nenyasha dzake, vakashandurwa nesimba rake, vakasundwa nerudo rwake. Kunyange rufu haruna kudambura zvisungo zvekuteerera Kristu. Vakavona kunyengera kwadaiborosi muchiedza chinopenya cheevhangeri. Kristu akagara achingova nevarume nevakadzi vakamira pazvokwadi kuburikidza nenyasha vakasimba. Munguva idzi dzekutanga, chiedza cherudo rwaKristu, nyasha dzake, nezvokwadi zvakavhenekera mumazera nemazera.