---
title:  Kuchengetedzwa NeShoko 
date:   16/04/2024
---

`Enzanisa Johani 17:15–17 na Mabasa 20:32. Ndezvipi zvatinovudzwa naJesu naPauro mukuzvi chengetedza kubva kumanyepo aSatani?`

Bhaibheri ndiko kuzarurwa kwaMwari kusingakundikani. Rinotipa zano redenga rekuponesa vanhu. Sezvo, “rugwaro rwose rwakafuridzirwa naMwari,” ruchibatsira “mudzidziso, nemukuraira, nekuranga kuri mukururama” (2 Timoti 3:16). Kureva kuti, “Rugwaro rwose” rwakafemerwa naMwari; hapana pakasara, hakuna dzimwe ndima dziri nani kupfuvura dzimwe. Bhaibheri rose rinofanira kugashirwa seShoko raMwari. Zvikasadaro, musuwo wemanyepo unenge wakashama. 

Bahibheri rinozivisa rudo rwaMwari zviri pachena takatarisana nehondo Huru. Rinofumura mazano aSatani nemanyepo ake. Diaborosi anovenga Shoko raMwari saka akaedza kuita zvose zvaanokwanisa mumazera ose kuparadza simba raro. 

Asiwo chii chataingaziva nezvezano reruponeso pasina Bhaibheri? Zvingani, kana zvaingavapo zvatainganzwisisa nezvekuberekwa, vupenyu, dzidziso nebasa raJesu? Pasina Magwaro, taitangira papi kunzwisisa kudzama kwechibairo chaKristu, mbiri yerumuko rwake, simba rekutimiririra, nekubwinya kwekudzoka kwake? Zvose izvi zvakakosha zvinoziviswa, kudzidziswa nekusimbiswa neShoko raMwari. Iro, roga, ndiro rinofanira kutonga nekunzwisiswa muzvinhu zvose zvezvokwadi.

Saka, tinofanira kurwisana nazvose zvingada kudzikisira simba kana kufemerwa, kunyange avo vanoti vanoda Bhaibheri chaizvo, rinobva ravapa kusavimba, dzimwe nguva zvakavanzika. Nerombo rakaipa, kana nepo nzira dzemafungiro emazuva ano, vadzidzi vakuru veBhaibheri neMakristu akawanda vava kutarisa kuvanhu muMagwaro zvekuti rinopedzisira ravashoko revanhu risisiri Shoko Mwari. Bhaibheri vanopikisa vachiti, zvinyorwa zvemadzishe, vafudzi, vabati vehove, vaprisita, vananyanduri venhetembo, nevamwewo vaiwirirana nekunzwisisa pfungwa dzaMwari, dzezvakasikwa nezvimwe zvakaperera zvenguva dzavo nenzvimbo nekunzwisisa kwavo. 

Idi here?  Kudai izvi zvaiva izvo, saka nei tairarama nhasi, muma2000, tiine hanya nezvavanotaura, zvikuru sei nezvenheyo dzetariro yevupenyu husingaperi? 

Hatifaniri. 