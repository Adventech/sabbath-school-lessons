---
title:  Kudzidza Kuenda Mberi
date:  13/03/2026
---

“Kana Mweya waMwari uchitonga pfungwa nemwoyo, mweya wakatendeuka unodaira murumbo rutsva; nekuti unoziva kuti muvupenyu hwawo chivimbiso chaMwari chazadzikiswa, uye kudarika kwake kwaregererwa, zvivi zvake zvafukidzwa. Aita kutendevuka kuna Mwari mukutyora mutemo waMwari, uye kutenda kuna Kristu, akafira kururamisa munhu. „Kana tanzwirwa tsitsi nerutendo,' ane 'rugare naMwari kuburikidza naShe wedu Jesu Kristu.' VaRoma 5:1.

“Asi nekuti zvakaita kwaari, Mukristu haafaniri kupeta maoko ake, agutsikane nezvaakaitirwa. Uyo akasarudza kupinda muushe hwemweya achawana kuti masimba ose ezvisikwa zvakaipa, achisimbiswa nemasimba erima, akamumirira. Zuva nezuva anofanira kumutsidzira kuzvipira kwake, zuva nezuva achirwa nezvakaipa. Tsika dzekare, nekombi yekuzvarwa nayo yekuita zvakaipa, zvicharwira kutonga, uye izvi anofanira kuzvingwarira, achirwa musimba raKristu kuti akunde. . . .

“Simba revupenyu hwakakwirira, hwakachena, hwakanaka ndihwo hudiki hwedu. Nyika yatora nzvimbo huru mupfungwa dzedu, ushe hwekudenga hwosara nepadiki.

“Mukuedza kwake kuti aite kuda kwaMwari, Mukristu haafaniri kuora mwoyo. Hutsvene hweunhu, kunyasha nesimba raKristu, hwakavimbiswa vose. Jesu ndiye chitubu chesimba, tsime revupenyu. . . . Akamirira isu anoisa masimba ese ekudenga kuti ashande. Munhanho dzose tinobata simba rake rinorarama.”—Ellen G. White.

**Mibvunzo Yekutaurirana:**

`Wakambosangana nei pachivimbiso chekuti “wakaruramiswa nerutendo”? Chivimbiso ichi chakanaka chakashandura vupenyu hwako sei? Chivimbiso ichi chinobatana sei nepfungwa yekuti “wakamutswa naKristu”?`

`Zvinorevei kwauri kuva munhu anofunga zvekudenga? Zvinokosha kupfuvura kuita zvakanaka panyika here? Chiyero chacho chiripapi?`

`Funga nezvepesvedzero yevupenyu hwako pane vamwe. Uye kunyange tichida kufunga takazvimirira pachedu panyaya iyi, ko pesvedzero yedu sekereke? Kereke yenyu iri mumusha menyu inobata sei vanhu vakakupoteredzai?`

`Verenga VaKorose 3:11. Izvi zvinodzidzisei nezvekubatana kwatinofanira kuita muna Kristu?`