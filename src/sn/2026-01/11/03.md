---
title:  Gumisai Zvenyika
date:  09/03/2026
---

Tinonzwa masirogani mazhinji mazuva ano: “Peral hondo!” “Perai kutema miti!” “Perai zvombo zvenyukiriya!” Asi yatisati tambonzwa ndiyo inoti “Perai zvenyika!” Izvi hazviwirirani nemafungiro enyika yedu. Kwete nekuti masirogani acho akaipa kana kuti zvaanomiririra zvakaipa. Kungoti haatarisi kure, tichitarisa kuswedera kwekusingaperi. Pfungwa dzedu dzinofanira kuenda kumusoro, kumusoro kusingaperi.

`Verenga VaKorose 3:5, 6 (tarisa vo VaRoma 6:1–7). Tinosangana sei nezvinoreva kufa kuchindini nekuzvenyika Nekurarama mu “zvinhu zviri kudenga” (VaKorose 3:1)?`

Kunyange isu zvedu takafa naKristu pamweya, “nhengo” dzedu—kureva, mayedzo anounzwa nemuviri nepfungwa dzedu—anofanira kuurawa.

Asi tinofanira kuziva zvinhu zviviri pakubatana kwemurairo uyu.

Chekutanga, muna VaKorose 3:1, chimiro chechiGriki chinoshandiswa naPauro chinotaura tichinzi takamutswa muna Kristu. Chechipiri, murairo uri muna VaKorose 3:5 ndiwo mubairo wechokwadi ichocho (“Naizvozvo”). Tinogona kuwuraya zvinhu zvepanyika (zveupombwe, zvetsvina, zvokuda, kuchiva, neshungu dzakaipa, nezvimwe) nekuti chete takamutswa muna Kristu uye tine vupenyu hwaKe nesimba rekuabvisa mupfungwa nemuvupenyu hwedu.

Zvinonakidza kuti, pamwewo panowanikwa izwi rekuti iri “kutsamwa kwaMwari” muna VaKorose 3:6, ndimuna VaRoma 1:18. Mwari “anorega” vanhu vachitevera nzira dzavo dzakaipa, saka hasha dzake dzinouyawo (tarisa  Zvakazarurwa 6:16, 17) “pane vasingateereri” (VaKorose 3:6). Muna VaRoma 1:18, Pauro anotaura “nekusa-da Mwari nekusa-rurama,” achienzanisa “tsvina” (achishandisa izwi rimwechete riri muna VaKorose 3:5) zvakanangana nevanhu vanozviwisira “kuchiva kwemwoyo yavo kuti vazvidze miviri yavo” (VaRoma 1:24).

Vanomhura miviri yavo sei? Chekutanga, nekuti vanoramba kuziva Musiki asi voita “kuchiva kunonyadzisa. Nekuti kunyange nevakadzi vavo vakashandura kushandiswa kwechisikigo vachiita zvisiri zvechisikigo. Saizvozvowo varume, vakasiya kushandiswa kwemukadzi kwechisikigo, vakatsva mukuchiva kwavo pamunhu nemumwe, varume vachiita zvinonyadzisa nevarume” (VaRoma 1:26, 27).

`Tinotevera sei mazwi anoti “urayai naizvozvo nhengo dzenyu dziri panyika” (VaKorose 3:5)?`