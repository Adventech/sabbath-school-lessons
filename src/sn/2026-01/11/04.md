---
title:  Kuvandudzwa Muruzivo
date:  10/03/2026
---

`Verenga VaKorose 3:6–11. Pauro anoenderera mberi sei nepfungwa iyi?`

Mazwi ekutanga aVaKorosi 3:8 anoratidza shanduko huru kubva parufu kuenda kuvupenyu: “Asi ikozvino.” Izwi rekuti “ikozvino” muchiGriki rinosimbisa. Ikozvino, kureva, nekuti wakamuka muna Kristu ukatsvaka zvinhu zviri kudenga, vupenyu hwako hwazvino hunofanira kuratidza mutsauko neupenyu hwekare. Mushure mekufa “kune zvenyika mauri” (VaKorose 3:5), “zvino unofanira kurasha zvose izvi—kutsamwa, hasha,,akaipa, kunyomba, nentuko mumiromo yenyu” (VaKorose 3:8).

Hasha nekutsamwa zvinogona kureva kupindura kwaMwari kuzvivi (sezvakataurwa nezuro) sezvazvakaita kuna Jesu (Marko 3:5, Zvakazarurwa 6:16). Mukupesana, tinokurudzirwa kuva “vanokurumidza kunzwa, vanononoka kutaura, vanononoka kutsamwa; nekuti kutsamwa kwemunhu hakuwunzi kururama kwaMwari” (Jakobo 1:19, 20). Kufarira zvakaipa kushuwira mumwe zvinhu zvakaipa. Makuhwa akagadzirirwa kusvibisa. Pauro anovenga mutauro wekutuka kana unonyadzisa. Chekupedzisira, kunyeperana kunorambidzwa (enzanisa  Revitiko 19:11, 18), “zvamakabvisa munhu wekare nemabasa ake” (VaKorose 3:9).

`Pauro anorevei “nemunhu wekare” achimuisanisa “nemunhu mutsva”? Tarisa  VaRoma 6:6 na VaEfeso 4:22–24.`

Chiito chinoshandiswa naPauro pashanduko iyi kubva kukare kuenda kuchitsva chinonongedzera kuzvipfeko, sekuti munhu abvisa zvipfeko zvekare zvine tsvina ofeka zvitsva zvichena (enzanisa  Zakaria 3:4). Musiyano wakafanana wekare/itsva unoitwa panyaya yesungano yekare neitsva, dzinoratidzwa netsamba yekunze yemutemo nemutemo wakanyorwa naMweya pamwoyo (2 VaKorinde 3:4–18).

Mifananidzo iyi inotsanangura kutendeuka nemibairo yako, iyo Pauro anodana kuti “chisikwa chitsva” (2 VaKorinde 5:17). “Takavandudzwa muruzivo rwakafanana naiye [Kristu]” (VaKorose 3:10), uyo mufananidzo waMwari asinga vonekwi (VaKorose 1:15). Kuwana ruzivo rwaKristu kuburikidza neShoko rake kunotisandura “kuva mufananidzo iwoyo kubva pakubwinya kusvika pakubwinya” (2 VaKorinde 3:18). Izvi zvinotiisa pamusoro pemitauro yose, magariro, nematunhu ose (VaKorose 3:11), nekuti tiri vagari veushe hwekudenga.