---
title:  Chimiro Chehupenyu Hutsva
date:  11/03/2026
---

Mushure mekutsanangura tsika dzakaipa nemugariro wakaipa unofanira kubviswa tiraswe kana tavakuna Kristu, Pauro anoenderera mberi kune zvakanaka—sekubva murima tichienda kuchiedza.

`Verenga VaKorose 3:12–14. Vatendi vanotsanangurwa sei, uye unofunga kuti zvinechekuita nei nemugariro wavanonzi “pfekai”?`

SewaIsraeri, vakadanwa naMwari kuva vanhu vake vega vanoratidza unhu hwake, vatendii muna Jesu “vasanangurwa vaMwari” (VaKorose 3:12). Kwete vose, vanorarama maererano nekudanwa uku. Sekureva kwaJesu, “Vazhinji vakadamwa, asi vashoma vakasanangurwa ” (Mateo 22:14; enzanisa  Mateo 24:22, 24, 31). Kuratidzira kwaPauro kune vakasanangurwa kune zvinoreva zvimwechete (VaRoma 8:33, 2 Timoti 2:10). Uyezve, sevaIsraeri, vatendi “vanodiwa” naMwari uye “vatsvene” (Deuteronomio 7:6–8). Ropafadzo iyi inotakura mutoro wakakosha: “kuparadza nhoroondo dzake iye wakakudanai maibva murima muuye kuchiedza chake chinoshamisa” (1 Petro 2:9). Uye tinokuita nemararamiro atinoita ikozvino.

Unhu husere hunotaurwa naPauro muchinyorwa chake! “Mwoyo une tsitsi, moyo munyoro, pfungwa dzisina kuzvikudza, unyoro, mwoyo Murefu; muchiitirana nyasha, nekukanganwirana,” uye “pamusoro pazvo zvose . . . rudo” (VaKorose 3:12–14). Izvi zvinobva pamwoyo wakabatanidzwa naKristu, nekuti zvinotsanangura unhu Hwake nemabatiro aakatita. Tinofanira kukanganwira vamwe “saKristu wakakukanganwirai” (VaKorose 3:13). Rudo ndirwo “chisungo chekukwana” (VaKorose 3:14), nekuti rudo Rwake kwatiri runotisungira kwaari nekutigonesa kuda vamwe zvedu (1 Johani 4:11, 12).

Unhu uhwu hunobata ukama hwedu munzira mbiri. Chekutanga, kuratidza rudo, tsitsi, mutsa, nekukanganwira kune vamwe kunotikomborera nekuvakomborera. Zvinozadza mwoyo kukomborera vamwe. Vanhu vanotipindurawo zvakanaka, toenderera mberi tichigashira nyasha dzaMwari nekuregererwa (Mateo 5:7, Mateo 6:14). Chechipiri, chinonyanyokosha, zvinopa mbiri kuna Mwari nekukurudzira vamwe kutenda nekutevera Jesu, nekuti zvinoratidza simba rengoni dzaMwari. “Hakuna humwe unhu hungakomberedza mweya wemunhu hune simba serudo rwusina vudyire. Kupikisa kukuru kune vhangeri kupikiswa nemukristu ane rudo uye anogona kudiwa.”—Ellen G. White.

`Uri kumiririra Jesu zvakadini munzira ya unobata nayo vamwe, kunyanya avo vasingakuitiri zvakanaka?`