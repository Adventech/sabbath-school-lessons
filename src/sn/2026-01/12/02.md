---
title:  Varume Nevakadzi
date:  15/03/2026
---

Zvikamu zvakasiyana zvinopa mirairo yemhuri dzeChikristu zvinowanikwa muTestamende Itsva (tarisa  VaEfeso 5:21–6:9, VaKorose 3:18–4:1, Tito 2:1–10, 1 Petro 2:18–3:7). Zvimwe, “makodhi emhuri aya” sezvaanodaidzwa, haana kunyorwa achiti mumwe ari pasi pemumwe asi kuti zvinhu zvose zvinoratidza hukama hwekutererana nekuvakana.

`Verenga VaKorose 3:18, 19. Kuenzanisa kwakadini kwaunovona? Ndeapi mamwewo mazano anopiwa naPauro muna VaEfeso 5:22–25, 33?`

Vamwe varume vanotora, “Vakadzi, zviisei pasi pevarume venyu” *(VaKorose 3:18)* vobva vagumira ipapo, asi tarisa chirevo chinowedzerwa naPauro chinoti: “Sezvinofanira [kana kukodzera] muna Kristu.” Hakuna muTestamende Itsva panodzidziswa kuti vakadzi vanofanira kuzviwisira pasi pevarume vose; kana kuti vaitwe varanda; kana kuti vangotevera zvose zvinotaurwa nemumwe murume kunyange nezvaanongofungidzira. Pfungwa yaPauro ndeyekuti kuvimbika kwemukadzi kuri kuna Ishe kutanga, kozotevera kumurume wake. Unhu hwemukadzi, haufaniri kukurirwa nehwemurume, kana kuti murume haafaniri kuva ndiye hana yemukadzi.

Rudo rwaKristu kukereke rwaakazvipira naiye pachake runoratidza kuti varume vanoda sei vakadzi vavo (VaEfeso 5:25). Vanozova vakatendeka zvisinei nezvingadiwa. Vachaita zvisarudzo zvakanakira mukadzi, kunyange zvazvo kazhinji zvinhu izvi zvingawirirana. Rudo rwakadai runoita kuti zvive nyore kumukadzi kuteerera murairo waMwari wekuremekedza murume wake (VaEfeso 5:33).

Hukama hune hutano hwemukristu hunovonekwa nekutererana—kubvunzana, kufunga mese, kuita zvisarudzo pamwe chete. Dzimwe nguva, pakuita zvisarudzo zvinechekuita nemhuri yose, zvingava zvakanaka kusanganisira vana muhurukuro idzi, asi vabereki havambofaniri kupokana pamberi pevana. Mushure mehurukuro, kana vabereki vakatadza kuwirirana, nzira yeBhaibheri ndeyekuti mukadzi ateerere zvinotaurwa nemurume, kana zvisingapesani neShoko raMwari. Neimwe nzira, varume vazhinji, vanogona kuyeuka nguva yavakateera vakadzi vavo vakafara nazvo. Kana vachishanda pamwe chete, vachafara muwanano.

`Tingadzivisa sei kuita zvagara zvichiitwa nenhoroondo: zvekutora mitemo yakanaka iyi toishandisa mune zvakaipa?`