---
title:  Kunamatirana
date:  18/03/2026
---

`Verenga VaKorose 4:2–4. Mitemo ipi yekunamatira yaunowana mundima idzi? Pauro ane zvikumbiro zvipi? `

Mamwe mazwi akakosha atinogona kuudza mumwe ari kusangana nematambudziko akasiyana, angave emhuri, hutano, mari, kana zvimwe, ndeekuti “Ndiri kukunamatira.” Iyi inzira yedenga yekubatana.

Tarisa kutsanangura kune simba kwemunamato kunoshandiswa naPauro: “rambai” (kana kushingirira), “neti,” “muchirinda,” uye “nekuvonga”—zvinotaridza kuti munamato werutendo *(VaKorose 4:2)*. Anotiudza kunamata “nguva dzose” *(VaEfeso 6:18)* uye “musingaregi” *(1 VaTesaronika 5:17)*. Zvinoshamisa kuti, kunyange “tisingazivi chatinofanira kunamatira sezvatinofanira . . . Mweya pachaKe unotireverera nekugomera kusingatauriki” *(VaRoma 8:26)*.

`Verenga zvekare VaKorose 4:3. Ndeupi “mukova weshoko” ungangozarurwa naMwari kuti ugovane kutenda kwako?`

Zvakakosha kuti, Pauro akanamatirawo mazwi akakodzera kutaura. Dzimwe nguva, patinoverenga tsamba dzake kana hurukuro dzake munaMabasa, tinofunga kuti muapostora aigara achigona kutaura, asina kupokana nezvaaifanira kutaura. Asi pano anokumbira munamato yekuti aparidze shoko “zvakajeka” *(VaKorose 4:4)*. Anoshandisawo izwi rechiGriki rakakosha *(dei)*, ringadudzirwa richinzi “sezvandinofanira kutaura,” achinongedzera kukudiwa kwehumwari pakuparidza. Akaziva kukosha kwekuendesa shoko kuvanhu vepamusoro-soro muRoma, kusanganisira veimba yaKesari.

“Hazvisi izvo nguva dzose kuti ufugame nemabvi kuti unamate. Kura tsika yekutaura naMuponesi kana uri wega, kana uchifamba, uye kana wakabatikana nemabasa ezuva nezuva. Mwoyo ngaurambe wakasimudzirwa kuna Mwari muchikumbiro cherubatsiro, chechiedza, chesimba, necheruzivo. Kufema kwoga ngakuve munamato.”—Ellen G. White.