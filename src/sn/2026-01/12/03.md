---
title:  Vabereki Nevana
date:  16/03/2026
---

Vana vane basa rakakosha mubhizimisi remhuri. Vanofanira kuziva kuti vanodiwa uye vakakosha semhuri uye vagari vekudenga. Kunamata kwemhuri kwakakosha, kuri nyore, mangwanani nemanheru. Pavanenge vachiri vadiki, vangadzidziswa kutsvaira nekuita mamwe mabasa. Chinonyanya kukosha, kuti vaterere murairo waPauro: “Vana tererai vabereki venyu pazvinhu zvose, nekuti izvi zvinofadza Ishe” *(VaKorose 3:20)*.

`Verenga ndima dzinotevera. Ndeipi mitemo inopiwa mukurera vana?`

1.	Zvirevo 22:6, 15

2.	Mateo 19:14

3.	Deuteronomio 6:6, 7

4.	Zvirevo 1:8, 9

Vakarerwa zvakanaka muna She, nekudzidziswa nemuenzaniso, vana vanova chikomborero kumhuri, kukereke, nezvimwe. Murairo waPauro kuvabereki, sekuvarume nevakadzi, wakaenzana: “Madzibaba, musatsamwisa vana venyu, kuti varege kuora mwoyo” *(VaKorose 3:21)*. Vabereki vose, kunyanya baba, mabatiro avanoita nekuranga vana unokanganisa kukura kwavo pakunamata.

Tsvakurudzo dzinoratidzawo kuti, kana vabereki vose vachienda kukereke, vana vakawanda vanoramba vachienda kukereke, kusiyana nekuti mubereki mumwe ndiye anoinda. Zvinotoshamisa kuti, kuinda kukereke kwababa nguva dzose, kupfuvura kwaamai, zvinoreva vana vakawanda vanoramba vari mukereke kana vakura. Basa rababa, pakuumba mwana pane zveMweya, rinokosha. Zvakakosha kuti vanababa batore basa ravo zvakakosha.

`Hazvisi izvo kuti madzibaba ose ave, (kungotaura zvinyoro) mienzaniso yakanaka kuvana vavo. Ko ruzivo rwekuti Mwari ndiBaba vedu rwingaubza sei kupora panodiwa, zvikuru kana madzibaba epanyika akakonzera marwadzo makuru?`