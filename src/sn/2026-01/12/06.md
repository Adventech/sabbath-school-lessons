---
title:  Kufamba Muhuchenjeri
date:  19/03/2026
---

Ichokwadi chakakosha sei chatingaziva semaKristu? Chokwadi, ndechekuti Jesu Kristu akafira zvivi zvedu uye kuti, kuburikidza nerutendo maari, tine vupenyu husingaperi. Ichi chokwadi chatingadai tisina kuziva pachedu. Asi, ichokwadi chaifanira kuudza, kana kuziviswa, kwatiri. Uye chakaziviswa kwatiri—muShoko raMwari.

Pane zvokwadi yakawanda, ruzivo, nevuchenjeri zvatisingadai takaziva dai Mwari vasina kuzvizarura kwatiri muShoko ravo. Asi ruzivo urwu nevuchenjeri hazvina kungopiwa kwatiri seruzivo, kana sechinhu chekungoziva. Asi, tinofanira kurarama muchokwadi ichi, ruzivo urwu, nevuchenjeri uhu.

`Verenga VaKorose 4:5, 6. Mumigariro ipi munooneswa naPauro kuti tinoda “kufamba muvuchenjeri”? Zvingadaro nemhaka yei?`

Zvinosuruvarisa, semaKristu, dzimwe nguva hatisi maKristu! Uye, sekuonesa kwaPauro *(achinokora muna Isaya 52:5)*, Israeri yaiva chigumbuso kune vasingatendi: “Nekuti zita raMwari rinomhura pakati peVahedheni nekuda kwenyu” *(VaRoma 2:24)*. Mabatiro atinoita vamwe, kunyanya avo vasiri verutendo rwedu, ane basa guru *(tarisa  Tito 2:5, 2 Petro 2:2)*. Imba yeChikristu, pwere dzinoungana dzichinamata kwete kuita zvakaipa; tsitsi dziri nyore; nemweya wakaterama, unoziva kuchengeta nguva zvinotaura zvakakura kune vanotarisa kana zvatinotaura zviri zvechokwadi.

Muna VaKorose 4:6, Pauro anotarisa zvikuru pamashoko atinotaura: “Kutaura kwenyu ngakuve nenyasha nguva dzose.” Kupfuvura kungova netsitsi kana hunhu, mazwi atintaura anofanira kutungamirirwa nenyasha dzaMwari kuburikidza neMweya Mutsvene.

“Zvakarungwa nemunyu.” Zvakapesana nedudziro yenyika yekuti kutaura “kune munyu” (kunenge kwakarungwa nezvinonyadzisa), mazwi edu anofanira kuva anokwezva kune atinotaurira.

“Kuti muzive mapinduriro.” Mweya Mutsvene chete ndiwo ungatipa mashoko akakodzera panguva yakakodzera nekuda kwechinangwa chakakodzera nekugadzirira pfungwa dzevanonzwa kana totaura shoko ratinofanira kugovana *(panewo, dei inoshandiswa—tarisa zvataurwa nezuro papa VaKorose 4:4).*

`Funga nezvemazwi ako, zviito zvako, nemafambiro ako pamberi pevamwe. Ishoko rei rauri kutumira pamusoro pekutenda kwako uye zvinoreva kuva muKristu?`