---
title:  Kudzidza Kuenda Mberi
date:  20/03/2026
---

“Nhengo dzose dzemhuri dzinofanira kuziva kuti dzine mutoro mumwe nemumwe kuita chikamu chavo mukuwedzera rufaro, kurongeka, uye kugara zvakanaka kwemhuri. Mumwe ngaarege kupikisa mumwe. Vose vanofanira kubatana mukukurudzirana; vanofanira kufarirana, kuteerera, nekusashatirwa; vachitaura nezwi riri pasi, rakadzikama, vachidzivisa ruzha; mumwe nemumwe achiita zvaanogona kurerutsira amai mitoro. . . .

“Nhengo imwe neimwe yemhuri inofanira kuziva chikamu chainofanira kuita pamwe chete nevamwe. Vose, kubva kumwana ane makore matanhatu zvichienda, vanofanira kuziva kuti vanotarisirwa kuita mugove wavo wekusimudza mitoro yevupenyu.”—Ellen G. White.

“Tinofanira kubvumira Kristu mumwoyo yedu nemumisha yedu kana tichida kufamba muchiedza. Musha unofanira kuva sezvinoreva izwi racho. Unofanira kuva denga diki panyika, nzvimbo inosimudzirwa rudo pane kurwidzivirira. Mufaro wedu unobva mukusimudzira rudo, tsitsi, nekuremekedzana. . . . Tinofanira kushaya hanya nekuzvida, tichigaro tarisa mikana, kunyange muzvinhu zvidiki, kuratidza rutendo pane zvataitirwa nevamwe, nekutarisa mikana yekufadza vamwe nekurerutsa nekubvisa marwadzo avo nemitoro nezviito zvetsitsi nerudo rudiki. Unhu hwekufunga vamwe uhwu, hunotangira mumhuri dzedu, huchibuda kunze kwemhuri, hunobatsira kuwunza mufaro wevupenyu; uye kusava nehanya nezvinhu zvidiki izvi kunowunza kusuwa nekushungurudzika muvupenyu.”—Ellen G. White.

**Mibvunzo Yekutaurirana:**

`Kune vakaroorana, ndeipi mitemo yakakubatsirai muhukama hwenyu? Imazano api amungape kune vasati varoora, uye vangagadzirira sei matambudziko anowunza nekuwanana?`

`Vabereki vazhinji vane rudo avo vakarera vana vavo mumhuri dzeChikristu dzinodiwa vanowanza kusangana nevana vakuru vanozoramba kutenda. Ungavapa zano ripi renyaradzo? Chinyi chingava chakanaka kusataura zvachose?`

`Kurukurai zvakadzama kurudziro ye“kufamba muvuchenjeri.” Mukusiyana, zvinorevei kufamba “muhupenzi” tichienzanisa nevuchenjeri? Wakadzidzei panguva dzawakafamba mune imwe nzira kana imwe?`