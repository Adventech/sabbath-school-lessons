---
title:  Kugarisana Mumwe Nemumwe
date:  14/03/2026
---

### Verenga Kugadzirira Chidzidzo Chevhiki Ino
VaKorose 3:18–4:6; VaEfeso 5:22–25, 33; Zvirevo 22:6, 15; 1 Petro 2:16; 1 VaTesaronika 5:17.

> <p>Chemusoro</p>
> “Kushoko kwenyu ngakuve nenyasha nguva dzose, kwakarungwa nemunyu, kuti muzive kuti munofanira kupindura munhu mumwe nemumwe sei” (VaKorose 4:6).

Kana vanhu vachigarisana nekushanda vari pedyo nepedyo, vanosangana nematambudziko akasiyana. Kusiyana kwepfungwa kunogona kuwunza kusawirirana, kukakavara kunovapo. Kana hukama huri hwepedyo-dyo, ndipo paine kukosha kwekunzwisisana.

Hukama hwepedyo-dyo, ndehwemumhuri. Mhuri yakanzi “kambani yemhuri.” Inzira inonakidza yekutsanangura mashandiro anoita mhuri. Pane zvakafanana pakati pekuitisa bhizimisi nekuitisa mhuri. Panofanira kuva nekubvumirana pane zvinokosheswa, zvibodzwa, nekwakanangwazvo. Munhu wose anofanira kuwadzana nemumwe nekuita chikamu chake kuti zvinhu zvifambe. Mitemo mimwechete inoshanda mukereke, inori mhuri huru.

Mundima dzevhiki ino, Pauro anopa mitemo yakakosha yekuti mhuri yeChikristu inoshanda sei zvakanaka. Nekuti mhuri yeChikristu inofanira kutungamirirwa nemitemo yeBhaibheri, inoshanda zvakasiyana nekwevaRoma. Pauro anopa mitemo yakakosha inobatsira zvakare muhukama hwevanhu, mukati nekunze kwemhuri.

_*Dzidza chidzidzo chevhiki ino kugadzirira Sabata, March 21._