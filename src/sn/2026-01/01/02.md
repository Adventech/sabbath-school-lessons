---
title:  Pauro, Musungwa WaJesu Kristu
date:  28/12/2025
---

Mabhuku aVaFiripi na VaKorose anodaidzwa kuti Matsamba Emutirongo nekuti akanyorwa Pauro ari mutirongo (mamwewo ndiVaEfeso na Firimoni). Vadudziri vakawanda vanoti akanyorwa ari mujere remuRoma, nguva ingaita a.d. 60–62 (tarisa Mabasa 28:16).

`Verenga VaEfeso 3:1 na Firimoni 1. Chii chakakoshera matorero anoita Pauro husungwa hwake?`

Pauro akapira vupenyu hwake kubasa raJesu Kristu. Kana basa iri richisanganisira husungwa, akazvigadzirira. Pauro anozviti “inhume iri muketani” (VaEfeso 6:20). Akanga ari munzendo dzekuparidza achitanga makereke nekudzidzisa vashandi vaShe. Anogona kuva akambobvunza kuti, “Ndiri kuitei pano ini ndiine zvakawanda zvandaidai ndichiita ndisina ketani idzi?” Pauro akazosungwa zve, paakanyora 2 Timoti, iyo inotorwa setsamba yeHufudzi. Saka mabhuku mashanu muTestamende Itsva akanyorwa ari mutirongo.

Mutsamba dzinoita 9 Pauro haatauri kuti aiva akavharirwa mujere ripi; saka, vamwe vanoti aiva paEfeso vamwe vachiti paKesaria. Asi hapana zvinowanikwa muBhaibheri zvinotsigira pfungwa iyi yekuti Pauro aiva mujere repaEfeso. Asi zvinoita sekuti aiva paKesaria, asizve pasina njodzi kuvupenyu hwake muguta iri. Asi pakanyorwa VaFiripi njodzi iyi yakanga yavepo zvino (tarisa VaFiripi 1:20, Firimoni 2:17).

Tsamba inotipawo zvimwe zvinotibatsira kuvona kuti Pauro aiva akavharirwepi. Chekutanga, pavaiva nechinonzi puratariomu. Uyu anogona kuva waiva musha wemukuru wedunhu rakakura, sewaiva muJerusarema, apo Jesu akatongerwa naPirato (Mateo 27:27, Johani 18:33), nepaKesaria, apo Pauro akasungirwa (Mabasa 23:35). Asi Pauro anoshandisa vara iri, isiri nzvimbo, asi achitaura nezvevanhu. Anoti “vuto rose revarindi” rakaziva evhangeri (VaFiripi 1:13). MuRoma, aya aiva masoja epamusoro, aiva akawanda zvekusvika 14,000, aidzivirira mutongi mukuru nekuchengetedza vasungwa vake.

Pachipiri Pauro anotumira kwaziso inobva kuvatendi “vemuimba yaKesaria” (VaFiripi 4:22). Izvi zvinoratidza kuti Pauro aiva musungwa muRoma maaivonana nevashandi veimba yamambo.

`Tinodzidza sei kuburitsa zvakanaka muchimiro chipi zvacho chingatiwira? Nemhaka yei nguva zhinji izvi zvisiri nyore kuita?`