---
title:  Pauro Musungwa
date:  29/12/2025
---

Ari muMasedonia, Pauro anotaura kakawanda nezvehusungwa hwake (2 VaKorinde 6:5, 2 VaKorinde 11:23, 2 VaKorinde 7:5). Pekutanga paFiripi (Mabasa 16:16–24).

Akazosungwazve paJerusarema kanguva kaduku asati apfuvudzwa kuinda kujere repaKesaria. Pauro “aiva akasungwazve” (Firimoni 10, 13). Kana nepo aiva akachengeterwa pamba muRoma, akabatanidzwa neketani nemusoja mukuru wechiRoma. Ignatius, muKristu akararama muzana rechipiri remakore akasungwawo saizvozvo, panotsanangurwa masoja achiita “mhuka dzesango. . . vaitoita zvakaipisisa chete kana vakabatwa zvakanaka.”—Michael W. Holmes.

`Verenga 2 VaKorinde 4:7–12. Mundima iyi, tinoziviswa kuti Pauro wakakunda miedzo yaaiva mairi sei? Chinangwa chevupenyu hwake chaiva chei?`

Zvisinei nekuwoma kwevupenyu, Pauro akakwanisa kugara akatarisa divi rakanaka chete, izvi zvakamupa hushingi hwekumira. Zvisinei nekuposerwa kwezvinhu zvose-zvose kwaari, Pauro akaziva kuti akanga asina kusiiwa oga.

`Verenga 2 VaKorinde 6:3–7. Ndezvipi zvombo zvepamweya izvo Pauro aiva nazvo zvakamubatsira kumira mumatambudziko ose aya?`

Dzimwe nguva tinotarisa kumiedzo, tigotarisazve kushaya simba kwedu, kana kutadza kwedu kwekare tobva takuhunika. Panguva dzakadai tinofanira kurangarira kutungamirira kwaMwari kunoshamisa kunopa kukunda muhondo dzewakaipa. Chimwe chazvo iBhaibheri pacharo, “shoko razvokwadi,” nekuti tinogona kudzidza kubva kukunda kwevamwe nekudzidza kuti vakakunda sei. NeMweya Mutsvene wo “anobatsira kusimbisa zvakaitwa neMudzikinuri wenyika yose. Mweya ndiye anochenesa mwoyo. Kuburikidza neMweya Mutsvene mutendi anopiwawo chimiro chinoera. Kristu akapa Mweya rake sesimba rekukurira zvechibarirwe netsika dzakaipa dzinenge dzasakurirwa, nekusimbisa chimiro chake mukereke.”—Ellen G. White, *The Desire of Ages*, p. 671.

`Ko isu sevanhu havo kana vafudzi, tingazvirumbidza sei sevashumiri vaMwari” (2 VaKorinde 6:4)? Ko izvi zvinorevei?`