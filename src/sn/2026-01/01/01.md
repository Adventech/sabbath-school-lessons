---
title:  Kutambudzwa Asi Pasina Kurashwa
date:  27/12/2025
---

### Verenga Kugadzirira Chidzidzo Chevhiki Ino
VaEfeso 3:1; 2 VaKorinde 4:7–12; Mabasa 9:16; Firimoni 15, 16; VaKorose 4:9; VaFiripi 1:1–3; VaKorose 1:1, 2.

> <p>Chemusoro:</p>
> “Farai munaShe nguva dzose, ndinopamhidzazve farai” (VaFiripi 4:4).

Mumwe mufudzi wechiSabata akaiswa mujere akagaramo kwemakore maviri nekuda kwemhosva yaaiva asina kupara. Kana nepo pakutanga zvakamunetsa kwazvo, asi akazoziva kuti jere waiva munda wake wekushandira Mwari ari. Apo vasungwa pavakaziva kuti aiva mufudzi, vakamukumbira kuti avaparidzire. Akazviita achivapawo zviverengwa. Akatosvika pakubhapatidza vasungwa nekuvapa chirairo.

“Dzimwe nguva aitobvuma,” kuti, “Zvakanga zvakawoma kuitira basa raMwari mutirongo, asi zvaivawo nemufaro, zvikurusei paaivona minamato yake ichipindurwa nevupenyu hwevamwe huchishandurwa.”

Pauro akanyora mabhuku anosanganisira tsamba kuvaFiripi nekuvaKorose ari mujere (tarisa VaFiripi 1:7, VaKorose 4:3). Kutaura chokwadi paFiripi chaipo, Pauro naSairasi vakapomerwa mhosva yekunyepa, mukuru wetirongo akavachengetamo “vakasungwa makumbo neketani dzesimbi” (Mabasa 16:24). Pakati pevusiku, vakanga “vachinyengetera kuna Mwari nekuimba nziyo, vamwe vasungwa vakateerera” (Mabasa 16:25). Zvechokwadi vaiziva “kufara nguva dzose.”

Vhiki ino tichatarisa zvakasanganikwa nazvo naPauro. Akavona chinangwa chikuru chezvaiva zvichiitika kwaari, zvimwe tingadzidzawo kubva kwaari kana tasanganawo nemiedzo yeduwo.

_*Dzidza chidzidzo chevhiki ino kugadzirira Sabata, January 3._