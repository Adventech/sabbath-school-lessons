---
title:  Vukuru HwaKristu Kupfuvura Vamwe Vose
date:   14/02/2026
---

### Verenga Kugadzirira Chidzidzo Chevhiki Ino:
Gen. 1:26, 27; VaKorose 1:13–19; Johani 1:1–3; VaEfeso 1:22; 1 VaKorinde 12:12–27; 1 VaKorinde 4:9; VaRoma 6:3, 4.

> <p>Chemusoro:</p>
> “Ndiye mufananidzo waMwari usingavonekwi, dangwe rezvisikwa zvose; nekuti maari zvinhu zvakasikwa, zviri kudenda nezviripanyika, zvinovonekwa nezvisingavonekwa, kana zviri zvigaro zvovushe, kana vushe kana vabati, kana masimba; zvinhu zvose zvakasikwa naye, zviripo nekuda kwake” (VaKorose 1:15–17).

Muchidzidzo chevhiki ino, tinotanga kutarisa zviri muna VaKorose (Tarisa zvidzidzo 1 na2). Muchidzidzo 2, chechina, takavona kuti muna VaKorose 1:9–12, Pauro anonamatira vatendi vemuKorose, achikumbira kuti vararame sezvinofadza Mwari. Mumavhesi 12 ne13, tinoenzanisa mativi maviri: rechiedza nererima, “vushe hwechiedza” (VaKorose 1:12) ne “vushe hwerima” (VaKorose 1:13). Mwari Baba vakatikwanisa kuti tigoverwe nhaka isingaperi yevushe hwechiedza, nekudzikunurwa kubva kusimba rerima, ne “kutiisa kuvushe hweMwanakomana wake, umo matine rudzikinuro, kuregererwa kwezvivi” (VaKorose 1:13, 14).

Mune kumwe kutaura, ndiJesu, hunhu hwaJesu, uyo ari Mwari wo Musiki wedu, matine rudzikinuro. Akashandira ruponeso rwedu, uye nekutenda maari takabviswa kuvushe hwerima tichiiswa kuhushe hweMwanakomana wake anodikanwa.

Vhiki ino tichatarisa mamwe mashoko akakosha zvikuru ezvaJesu muTestamende Itsva. Ko kuti Jesu “arimumufananidzo waMwari asingavonekwi zvinorevei” zvinorevei, asizve, ari “dangwe rezvisikwa zvose” (VaKorose 1:15)?

_*Dzidza chidzidzo chevhiki ino kugadzirira Sabata, February 21._