---
title:  Kudzidza Kuenda Mberi
date:   20/02/2026
---

“Munhu aingavawo munhu hake akataura nezvaJesu achiti akanga asiri mudzidzisi mukuru wezvekuita zvakanaka. Anogona kuva irwara nepfungwa—akaenzana nemunhu anoti izai rakabiwa—kana kuti aingava Diaborosi weGehena. Unofanira kuzvisarudzira. Kuti munhu uyu ndizvo zvaaiva, kana kuti Mwanakomana waMwari: kana kuti munhu aipenga kana zvimwe zvingapfuura ipapo. Unogona kumunyaradza sebenzi, unogona kumupfira mate nekumuuraya sedimoni; kana kuti unogona kuwira patsoka dzake uchimudaidza kuti Tenzi naMwari. Asi ngatirege kutaura zvisina basa nenyaya yekuti aiva mudzidzisi mukuru. Hatina kusiiwa tisingazivi nezvake zvakudaro. Akanga asingadi kuti zvidaro.”—C. S. Lewis,

“Baba vakazara neHumwari hwese mavari, asi havavonekwi nevanhu.

“Mwanakomana ndiye kuzara kweHumwari hunovonekwa. Shoko raMwari rinoti nezvake ‘ndiye chadzera chekubwinya kwechimiro Chavo.’”—Ellen G. White,

“Kristu ndiMwari akagara aripo, anozviraramisa seMwanakomana waMwari. . . . Mukutaura nezvekuvapo kwake nekusingaperi kare, Kristu anodzorera pfungwa kare kusingasviki pfungwa. Anotisimbisa kuti hakuna nguva yaakanga asipo naMwari anogara nekusingaperi. . . .

“Akanga akaenzana naMwari, asingafi, aripose-pose. . . . Ndiye Mwanakomana wekusingaperi anozviraramisa.”—Ellen G. White,

**Mibvunzo Yekutaurirana**:

`Fungisisa nezvehutsvene hwaJesu hwaivapo kubva kusingaperi. Fungisisa nezvezano rose reruponeso nezvinoreva kuzvipira kwepamuchinjikwa kuda Jesu akanga asiri chinhu kunze kwekuva Mwari, asina kusikwa asi akagara kubva kare kusina mavambo. Nemhaka yei dzidziso iyi yakakosha zvakadai? Mukirasi, tauriranai kuti zvaingarevei kudai Jesu aiva chisikwa wo zvacho chisingagari nekusingaperi. Chii zvakare chingarasika mupfungwa iyi?`

`Kana tava kufunga nezvaJesu, neevhangeri, nezano reruponeso, nemhaka yei tichifanira kusakanganwa kupinda kwedenga nenyika mazviri nekutarisa zvatakaitirwa naJesu wo? Chii chinogona kuva chakapinda mupfungwa dzevatumwa pavakavona Musiki wavo, asingafi, ari pamuchinjikwa? Chimwe chinhu kwatiri kushamiswa nazvo, asi nyika dzisina kumbotadza nekumuziva seanogara nekusingaperi. Chii chinogona kuvachapinda mupfungwa dzavo pavakavona uyo wavakambonamata kudenga achifa pamuchinjikwa?`

`Ungati kudini kune munhu asingatendi kuti Baba neMwanakomana vakagara variko kubvira kare? Nemhaka yei zvokwadi iyi yakakosha? Ungatsanangura sei kuti hakuna kumbova nenguva apo Baba vakanga vasina Mwanakomana, kunze kwepamuchinjikwa, pavakaparadzana kwenguva duku “kutsemura masimba matsvene”? (Tarisa Ellen G. White.)`