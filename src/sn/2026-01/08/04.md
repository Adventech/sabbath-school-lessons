---
title:  Musoro Wemuviri (Kereke)
date:   17/02/2026
---

`Verenga VaEfeso 1:22 na VaKorose 2:10. Ko “musoro” zvinorevei mundima iyi? Ko Pauro arikuti kudini paanodaidza Jesu kuti “musoro wekereke” (VaEfeso 5:23)?`

Zvakajairika kutaura nezvemusoro semufananidzo wechigaro chekutungamirira, sezvinoratidzwa mundimi dzakawanda pasi rose. Tinowana kushandiswa kwaro muTestamende dzose Itsva neYekare. Tarisa kuti “musoro” unoshandiswa sei mundima dzinotevera:

1.	Eksodo 18:25—Mosesi akasarudza “varume vakachenjera vaikwanisa pakati pevaIsraeri, akavaita misoro yevanhu, vatongi vezviuru, vatongi vemazana nevatongi vemakumi.”

2.	Numeri 31:26—“vakuru/misoro yedzimba”.

3.	Deuteronomio 28:13—Mwari achaita kuti Israeri “ive musoro, isaita muswe” kana vakamuteerera.

4.	Isaya 7:8—“Nekuti musoro weSiria iDamasko nemusoro weDamsko ndiRezini.”

5.	Hosea 1:11—“Vana vaJudha nevana nevana vaIsraeri vachazvisarudzira musoro mumwechete”.

6.	Mika 3:9—“Imi vakuru/misoro yaJakobo nevatongi veimba yaIsraeri”.

7.	1 VaKorinde 11:3—“Musoro wemurume mumwe nemumwe ndiKristu.”

Saka Kristu semusoro wekereke anoitungamirira, nekuichengetedza nekuisimbisa nezvekudya kuti ibatane nekukura (VaKorose 2:19).

`Verenga 1 VaKorinde 12:12–27. Apawo Pauro anotsangura kereke “semuviri.” Ndezvipi zvimwezve zvekereke zvinoziviswa apa?`

Sezvinongoitavo kuti muviri haugoni kurarama usina musoro, kana imwe nhengo yemuviri ikarashika kana kuvara, vupenyu hunogona kurwadza chaizvo. Hatiwanzo vona kukosha kwazvo kusvikira chimwe chisisipo.

`Kudai wainzi ubviswe imwe nhengo yemuviri ringava ziso kana imwenhengo, waingada zvipi? Ko izvi zvinokuvudzei nezvekukosha kwemunhu mumwechete senhengo yekereke?`