---
title:  Mufananidzo WaMwari Asingavonekwi
date:   15/02/2026
---

Kana tichitarisa pachivoni-voni kana pamufananidzo, tinovona mufananidzo wedu, asi zvinenge zviri parifulati. Dzimwe nguva zvivezwa zvinopa mufananidzo urinani wechinhu asi pasina vupenyu, kufema kana kufamba. Pfungwa yemufananidzo muBhaibheri, dzimwe nguva ichitaura nezvisingasviki ipo chaipo, inotaura nezvimwe zvakakurisa kwazvo.

`Verenga Genesi 1:26, 27; Genesi 5:3; 1 VaKorinde 15:49; 2 VaKorinde 3:18; naVaHeberu 10:1. Isa mumashoko mashoma zvingangoreva “mufananidzo” mundima idzi. Anogona kusiyana sei kubva mutsananguro dzaJesu dzemufananidzo waMwari?`

Vanhu vakasikwa vachifanana naMwari muzvinhu zvose zvingakwanisika—pakuvonekwa muviri, pamweya, muhukama nemukuita. Asi vanoramba vachiratidza chimiro chaMwari mune dzimwe nzira chete, asi chitema chakazvibvonyongodza izvi. Asi Jesu anotigonesa kuti “tivone” Mwari asingavonekwi. “Uyo avona ini” Jesu anoti “avona Baba” (Johani 14:9). Ndiye “mufananidzo wakazara” wechimiro chaMwari (VaHebheru 1:3). Ifungwa dzaMwari dzakaiswa mumazwi nechimiro chaMwari chakavonekwa.

`Verenga Mateo 11:27 na Johani 1:1, 2, 14, 18. Nemhaka yei Jesu achikwanisa kuratidza Baba nenzira yakasiana nevamwe vose?`

Tarisa dzimwe nzira umo Jesu anotsangura vukama hwake naMwari Baba:

•	“Baba vangu vakanga vari kushanda kusvika nazvino, neniwo ndichishanda” (Johani 5:17).

•	“Ini naBaba vangu tiri vamwe” (Johani 10:30).

•	“Hakuna anovuya kuna Baba asi nekwandiri” (Johani 14:6).

Jesu wo Pachake anotaura kakawanda nezvaari nezita raMwari: “NDIRI IYE” (Tarisa Eksodo 3:14); “Ndiri chingwa chevupenyu” (Johani 6:35); “Ndiri chiedza chenyika” (Johani 8:12); “Ndiri mufudzi wakanaka” (Johani 10:11, 14); “Ndini kumuka nevupenyu” (Johani 11:25); “Ndiri muna Baba, naBaba vari mandiri” (Johani 14:11); ne “Abrahama asati avapo, Ndiripo” (Johani 8:58).

`Kudai Jesu asiri Mwari Pacheke, zvinoreva here kuti Mwari akatumira chimwe chisikwa kuzotifira? Ko nemhaka yei izvi zvaiva zvisingamboiti kuti kungava nemumwe asiri Mwari aingatifira asiri Kristu Munhu?`