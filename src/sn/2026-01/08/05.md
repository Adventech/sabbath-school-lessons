---
title:  “Mavambo” (Newakatanga)
date:   18/02/2026
---

`Verenga VaKorose 1:18. Ko chii chinobatanidza pfungwa yekuti Kristu ndiye musoro ari iyezve “seMavambo”?`

MuchiHeberu mazwi ekuti musoro (roʾš) nemavambo (rēʾšît) akafanana. Patinotangira kuvona izwi iri muMagwaro ndemuna Genesi 1:1, “Pakutanga Mwari [rēʾšît] Mwari wakasika denga nenyika.” Jesu ndiye musoro wevanhu newekereke, asingazviiti chete nekuda kwekuva munhu asi nekuti ndiye Musiki.

MuGiriki, izwi rekuti mavambo (archē) rinoreva zvakawanda. Apa “pakutanga” rinoreva Jesu saiye mavambo kana mutangi wekereke (VaKorose 1:18), naizvozvo anova Musoro, sezvaari “pakutanga/mavambo kana kuti wakatanga kusika.

Jesu haasi muvambi chete kana pari pakusika nekereke, Ndiyewo zvekare—kuburikidza nerumuko rwake kuvakafa (VaRoma 6:3, 4)—muvambi wechisikwa chitsva. Nekuti mubairo wezvivi rufu, kukurira kwake rufu kunoratidzawo kukurira kwake chitema nesimba rake rekutisikazve mumufananidzo wake. Izvi zvose zvinoratidza kuti nemhaka yei “ari dangwe kubva kuvakafa” (pane zvinoreva dangwe, tarisa chidzidzo cheMonday). Ndiye mukuru panevose vakamuka, kana nepo asiri iye wekutanga (Mosesi ndiye wekutanga, chiri icho chikonzero nei pakava nekukakavadzana nadiaborosi nekuda kwemuviri wake [Judasi 9]). Pasina kumuka kwaKristu, hakuna mumwe aingamutswa kubva kuvakafa.

Zvinobatsira apa kutarisazve nenguva pfupi zvikonzero zvose nei Pauro achiti Jesu mukuru kupfuvura vamwe vose:

1.	Ndiye chadzera chekubwinya kwaMwari usingavonekwi.
2.	Zvinhu zvose zvakasikwa kuburikidza naye.
3.	Akararama zvinhu zvose zvisati zvavapo, uye zvakabatana maari.
4.	Ndiye Musoro wekereke, uri muviri wake.
5.	Ndiye muvambi kana Musiki neanozvisikazve.
6.	Akakurira zvivi nerufu saka akapiwa simba rekumutsa vose vanotenda maari saMuponesi.
7.	Jesu akagara aripo kubva kusingaperi, asi ikozvino nekuda kwaizvozvi zvose, avamukuru kupfuvura zvose seMusoro wevanhu vose newekereke.

`Chii chaungashandura chingabatsira kuti Kristu avemukuru muvupenyu hwako?`