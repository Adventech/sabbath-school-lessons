---
title:  Kudzidza Kuenda Mberi
date:  23/01/2026
---

“Rudo rwose rwemadzibaba runoburukira kumazera nemazera nemumwoyo yevanhu, zvitubu zvose zverudo rwakapfava zvakazarurwa muvanhu, zvinova hazvo zvinhu zviduku-duku kwazvo mugungwa rerudo rusingaperi, rusingapedzwi rwaMwari. Rurimi harugoni kurutaura rudo urwu; chinyoreso hachigoni kurunyora. Unogona kufungisisa nezvarwo zuva nezuva; unogona kunzvera magwaro zvakasimba kuti urinzwisise; unogona kutsvaka masimba ose nekugona kwose kwawakapiwa naMwari, mukuedza kurunzwisisa rudo urwu netsitsi dzaBaba vekudenga; asi pane zvisingaperi pamberi. Unogona kudzidza rudo urwu kwemakore nemakore; asi haunganzwisisi kudzama, kufara nekukwirira kwerudo rwaMwari rwekupa Mwanakomana wake kuti afire nyika. Nguva isingaperi haigoni kuzviisa pachena izvi. Asi tinodzidza Bhaibheri nekufungisisa nezvevupenyu hwaKristu nezano reruponeso, nyaya huru idzi tichadzinzwisisa zvakazara.”—Ellen G. White, Testimonies for the Church, vol. 5, p. 740.

“Kana tiri mukurairwa, sezvakaitwa Mosesi muchikoro chaKristu, tichadzidzei? —Kuzvikudza? —kufunga kuti tave nani kupfuvura vamwe vose? —Kwete, hazvifaniri kudaro. Patinoramba tichidzidza muchikoro ichi, ndizvo zvichaita kuti tirambe tichienderera mberi mukuzvininipisa nekuzvideredza mumwoyo. Hatifaniri kumbofunga kuti tadzidza zvose zvingazivikanwa. Tinofanira kushandisa materenda edu atakapiwa naMwari, kuti tishandurwe kubva mukufa tichienda mukusafa, hatichasiyi izvo zvatawana, asi tichaenda nazvo kune rumwe rutivi. Mumakore asingaperi, Kristu nebasa rake rekudzikinura zvichava nyaya huru dzatichadzidza.”—Ellen G. White.

**Mibvunzo Yekutaurirana**:

`Munzira dzipi umo wakazvidzidzira wega rudo rwaMwari kwauri? Mukirasi taurai nezvenzira dzakasiyana-siyana dzamakavona nadzo rudo rwake.`

`Zvinomborevei chaizvo kuti Jesu akauya “sevanhu” (VaFiripi 2:7)? Enzanisa naVaRoma 8:3. Kurukurai makazvitarisa`

`Ndeapi matambudziko anogona kukonzera kusabatana pakereke yenyu? Zvisinei nekuti inyaya dzipi, ko kuda kuzvininipisa, nekusada kuita chimwe chinhu kuburikidza “nechindini chekuzvifunga chete kana kuzvikudza” (VaFiripi 2:3), pangava pakanakisisa kutangira kushandira nyaya idzi?`