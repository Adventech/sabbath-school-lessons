---
title:  Kupesana PaFilipai
date:  18/01/2026
---

`Verenga VaFiripi 2:1–3. Zvii zvakakonzera kusabatana mukereke? Ko Pauro anoti chii chingabatsira kugadzirisa dambudziko iri?`

Zvinogona kuva zvakakuhunisa Pauro zvikuru kuvona kereke yaakatanga yavakuparadzwa nekupesana nenharo. Anoshandisa mashoko akasimba chaizvo kutsanangura dambudziko iri. “Chindini chekuzvidudza” mashoko anotsanangurwa muchiGiriki neizwi, *eritheia*), rakamboshandiswa pakutanga muna VaFiripi 1:17 richitaura nezvakaitwa naPauro achizviitira nekuda kwevaimupikisa muRoma vaizvikurudzira kupfuvura zita raKristu.

“Chindini chekuzvikudza” mabasa enyama (VaGaratia 5:20) sezviri muna Jakobo achiti, “pane godo nerukave ndipo, pane nyonganiso nemabasa ose akaipa” (Jakobo 3:16). Izwi rechiGiriki rekuti “kuzvikudza” rinoshandiswa apa chete muTestamende Itsva, asi rinowanikwa mune zvimwe zvinyorwa richireva kusindimara nekuda kwekuzvivona munhu asina chaanacho. Pauro anorishandisa achida kukurudzira vaGaratia: “Tirege kuzvikudza, tichimutsana mwoyo, tichigodorana” (VaGaratia 5:26).

Tarisa nzira dzaPauro dzekugadzirisa matambudziko aya:

_1. Kunyaradzwa muna Kristu._ Pauro anoenda mberi nekushandisa muenzanisa waKristu senzira yakasimba yekukurudzira vamwe.

_2. Kunyaradza kwerudo._ Jesu anoratidza rudo rutsvene nekutiraira kuti “dananai sezvandakudai ini” (Johani 15:12).

_3. Nekuyanana kweMweya Mutsvene._ Kuvapo kwaMweya Mutsvene kunogadzira vukama hweChikristu hwakasimba sehwaiva mukereke yekutanga (Mabasa 2:42; enzanisa 2 VaKorinde 13:14).

_4. Tsitsi (kana ngoni)._ Tinovona chimiro ichi chitsvene nguva zhinji muvupenyu hwaKristu (Tarisa Mateo 9:36, Mateo 20:34, Marko 1:41) nekutsanangurwa mumifananidzo yemuSamaria wakanaka (Ruka 10:33) newe mwanakomana muparadzi (Ruka 15:20).

_5. Ngoni._ Chimiro ichi chakaratidzwa naJesu, chinofanira kuvonekwawo muvupenyu hwevateveri vake (Ruka 6:36).

_6. Kuva nemwoyo uyo wakanga uri maari, kuva nerudo rumwechete, nekufunga kumwe._ Haa mufananidzo wakadini uyu! Zvakawoma kufungidzira kuti Pauro aingasimbisa kukosha kwehumwe nenzira yaingapfuvura apa. Sezvaachataura, pfungwa dzatinofanira kuva nadzo “dzaivawo muna Kristu Jesu” (VaFiripi 2:5).