---
title:  Panobva Kubatana
date:  19/01/2026
---

Fungisisa nekusimbisa kunoita Pauro kubatana muna VaFiripi 2:2, achitaura chinhu chimwechete kana nenzira dzakasiyana siyana. Tarisazve kutaura kwaanoita pfungwa, ndangariro, nezvinonzwikwa nemunhu munyama yake. Apo vakuru vezvekunamata vaisimbisa zviito zvekunze, Jesu anotarisa mupfungwa nezvinonzwikwa nemunhu pachake. Semuenzaniso, jaya mufumi akati akachengeta mutemo wose. Asi mukuudzwa kuti atengese zvose zvaanozvo, agogovera kuvarombo, agomutevera, Jesu akada kuvona vukama hwake nefuma yenyika. Akativo zvinobuda mumwoyo (mupfungwa) ndizvo zvinosvibisa munhu: “Nekuti mumwoyo ndimo munobuda mifungo yakaipa, kuvuraya, vupombwe, kuita vutere, kuba, kunyepa, nekumhura” (Mateo 15:19), uye “kubva mumwoyo muromo unotaura” (Mateo 12:34).

`Verenga VaFiripi 2:3, 4. Ndeapi matanho anokurudzirwa naPauro kuti humwe huve pakereke?`

Mashoko aPauro anoratidza mufananidzo wekuzvininipisa: kuzvidzikisira mupfungwa, kuti vamwe varinani kutipfuura, kutsvaka kuitira vamwe zvakanaka tisingatsvaki zvedu zvoga. Zviri nyore kutaura pane kuita, ka izvi? Asi iyi mirairo yevupenyu yakanaka kugara nayo mukufambidzana nevamwe. Nguva zhinji mukutaurirana nevamwe tinonyanya kufunga zvekupindura kupfuvura kunzwa zviri kutaurwa, pane kuteerera kuti tinzwisise zviri kutaurwa nemumwe kuti tivonere pamwechete. Nguva zhinji kunetsena kunomuka nekuda kwekusanzwisisana mukutaura zvinogona kupedzwa nekunyatsoterera. Tinogona kusatenderana, asi kuteerera nekutsvaka kunzwisisa mumwe ndiro danho rekutanga mukugadzirisa kunzwanana nekuvimba mune mumwe.

Pauro anotaura nezve kubatana “[kunobva kuna] Mweya” (VaEfeso 4:3), uyo anogadzira “rugare runobatanidza” (VaEfeso 4:3). Kana mukereke mune kunetsana, Mweya Mutsvene anogona kunyaradza mananda nekuisa rugare. Muchitsauko chimwechete ichi Pauro anotaura nezve “kubatana kwekutenda nemukuziva Mwanakomana waMwari” (VaEfeso 4:13). Zviviri zvinobatsira kunzwisisa Magwaro nedzidziso dzaKristu zvinobatsira kuunza rugare pakati pedu.

`Rufu rwemhandoi kuchindini rungatiita kuti tivone vamwe varinani kutipfuvura? Ungadzidza sei kuzviita izvi? Vukama hwedu hungadai hwakaita sei kudai tose tairarama saizvozvo?`