---
title:  “Kristu Achasimudzirwa”
date:  11/01/2026
---

`Verenga VaFiripi 1:19, 20. Ko Pauro aitarisira kuti chii chaizobuda mukutongwa make? Chii chaanokoshesa kupfuvura kusunungurwa kwake?`

Kana nepo Pauro akanga asiri gororo, uku kwakanga kusiri kutanga kusungwa, kana kusaziva kutambudzirwa vhangeri. KuvaKorinde, akatsanangura kutambudzwa kwake kusvika panguva iyo: “mutirongo kakawanda, murufu nguva zhinji. Akarohwa nevaJudha kashanu shamhu dzinosvika 39. Katatu akarohwa nematanda; kamwechete akatakwa nemambwe; katatu akakudubuka muchikepe; akaita vusiku nezuva rose ari mugungwa; munzendo kakawanda, mumatambudziko emumvura kazhinji, kurohwa nemakororo, kutambudzwa nevanhu vekwake, kutambudzwa nevahedheni, kushungurudzwa muguta, kushungurudzwa murenje, nemugungwa, pakati pehama dzake nepakati pehama dzainyepera; mukuneta nebasa, nemukushaya hope, mukushaya zvekudya nenyota nemukuzvinyima zvekudya kakawanda, muchando nekumukushaya zvekufuka” (2 VaKorinde 11:23–27).

Dzimwe nguva tinogona kufungidzira kuti matambudziko aya ndiwo aiva mupfungwa dzake nguva dzose, Pauro anokurumidza kuwedzera achiti, “kunze kwezvimwe zvose, chinovuya mupfungwa dzangu zuva rimwe nerimwe: ihanya yangu yemakereke ose” (2 VaKorinde 11:28).

`Verenga 1 VaKorinde 4:14–16; 1 VaTesaronika 2:10, 11; VaGaratia 4:19; na Firimoni 10. Hukamai kuna Pauro nemakereke aakatanga nevanhu vakawanira Kristu?`

SaJesu asina chaakasiya kutiponesa, Pauro akanga akagadzirira “kupedzwa nekupedziswa” nekuda kwevamwe vatendi saiye (2 VaKorinde 12:15). Asi zvinoshamisa kuti munhu paanonyanya kufanana naJesu, ndipo paanonyanya kusadiwa kana kufarirwa nevamwe. “Vose vanoda Mwari vachatambudzirwa Kristu Jesu” (2 Timoti 3:12). Asi vatendi vakatendeka vacharamba vane simba guru kwazvo rekurumbidza Mwari nekuratidza zvokwadi yeevangeri (enzanisa VaFiripi 1:7). “Kutsungirira kwaPauro nekufara munguva yakareba arimuhusungwa hwaiva asina mhosva, kushinga kwake nekutenda, zvaiva mharidzo dzaigara dziripo.”—Ellen G. White.

`Tarisa mararamiro ako nemabatiro aunoita vamwe, zvikuru sei avo vasingakubati zvakanaka. Kupupurira Jesu kwemhandoi kwaunovaratidza?`