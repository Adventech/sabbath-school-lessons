---
title:  Kufa Ifuma
date:  12/01/2026
---

Zvimwe wazvivona kuti isu tose seMakristu tiri muhondo huru, inotsviriridza pakati pedu, hongu nemukati medu chaimo. Rimwe remazuva takatombokanganiswa nayo, uye tichazviita kusvikira tafa, kupi nekupi kana nenzira ipiwo zvayo.

`Verenga 2 VaKorinde 10:3–6. Chii chiri muhondo iyi uye zvombo zvedu ndezvipi mairi?`

Zvombo zvinoparadza chaizvo zvemweya ipfungwa, dzakanaka kana dzakaipa. Satani anoshandisa kutsoropodza, kutengesana, kunyadzisa, kutya, kufurirwa neshamwari nezvimwe zvakawanda zvakadaro izvo Makristu asingambofaniri kushandisa, asi tinofanira kushandisa rudo, tsitsi, rugare, vunyoro, mwoyo murefu, mwoyo munyoro nekuzvidzora. Chombo chedu chinesimba kwazvo chikashandiswa zvakanaka-naka, “Shoko raMwari” chiri mumavoko aMweya (VaEfeso 6:17), nekuti ndiMwari woga anogona kusvitsa zvokwadi mumwoyo wemunhu. Isu tinongova midziyo inoshandiswa naMwari kuita zvaanoda.

`Verenga VaFiripi 1:21, 22. Ko tinonzwisisa sei zviri kutaurwa naPauro, zvikuru sei muhondo huru?`

Nekuti hondo iyi ndeye mweya, tiri muhondo yepfungwa nezvinokosheswa. Asi Kristu akakurira pamuchinjikwa nekuda kwedu, saka kana tikagara tiri maari chete, hatingakundwi, kunyange tikavuraiwa. Pauro akapira vupenyu hwake kune chipi nechipi chaingaitika panyika, zvisinei kuti chakaipa sei, nekuti akapa vupenyu hwake neremangwana rake kudare rekumusoro.

SeMakristu, hatifaniri kurwira kodzero dzedu zvakanyanya asi kurwira zvakanaka. Nekuti “harisi simba rinoburitsa zvakanaka asi zvakanaka ndizvo zvinopa simba.” Kuzvipa kuzvidiso zvaMwari ndiko kuremekedzwa; chokwadi ndechekuti ndiyo nzira yoga yekukurira muhondo yatiri. Hongu, Jesu, mukuzvininipisa kunotarisirwa hako kuzvidiso zvaMwari, sezvicharatidzwa naPauro munaVaFiripi 2.

`Munzira dzipi izvozvi umo unovona huvepo hwehondo huru muvupenyu hwako? Ko ungawana kunyaradzwa nesimba sei kubva mukuziva kuti Kristu akatiwanira kukunda kare?`