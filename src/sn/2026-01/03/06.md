---
title:  Kubatana Nekusatya
date:  15/01/2026
---

`Verenga VaFiripi 1:27–30. Ko kubatana kwedu “nekushingirira pakutenda muevangeri” zvingadyidzana sei nekusatya?`

Zano rekurwisa naro raSatani nderekupesanisa nekutonga. Kusabatana kunovuraisa. Jesu akati, “Kana imba isina kubatana, imba iyi haingamiri” (Marko 3:25). Mutemo unozivikanwa wekuti Satani anofarira kuti tikanganwe. Kubatana kwedu kunokonzera kuzadzisa basa redu rakaprofitwa sekereke yemusaririrwa remuBhaibheri (Zvakazarurwa 12:17), kuparidza “evangeri isingaperi kunyika dzose, nevanhu vose nendimi dzose nemarudzi ose” (Zvakazarurwa 14:6). Nekuti kubatana kwakakoshera kuzadzisa basa redu rekuparadzira shoko ratakapiwa naMwari, uye sezvinovonekwa mumunamato waJesu muna Johani 17 achiti “zvokwadi” zveShoko raMwari rinotibatanidza (Johani 17:17, 19), shoko redu harina kusiyana nebasa redu kana kubatana kwedu. Zvose zveri zvitatu zvinomira pamwechete kana kudonha pamwechete. Kana chimwe chezvitatu izvi chikashaikwa, hatibudiriri. Asi kana tinazvo zvose zvitatu, hakuna chekutya. Hatifaniri “kumbotya” kupikiswa (VaFiripi 1:28). Satani imhandu yakakurirwa. Kunyange tikavuraiwa nekuda kwekutenda kwedu, hakuna chingatikanganisa kana “tikava vateveri vezvakanaka” (1 Petro 3:13). Diaborosi haana simba rekumisa kuinderera mberi kwezvokwadi yaMwari.

`Verenga mavhesi anotevera emuBhaibheri ugoisa mumazwi mashoma nyaya yawo huru: Mateo 10:38, Mabasa 14:22, VaRoma 8:17, 2 Timoti 3:12.`

Vupenyu pachahwo munyika ino yechitema hwakaoma, kunyange “kune vamwe vedu vakanakisisa”. Jobho aiva munhu akarurama; rinodaro Bhaibheri kuti “aiva asina chaanopomerwa, akarurama, achitya Mwari nekunzvenga zvakaipa” (Jobho 1:1). Asi tarisai, nevusiku humwe, nhamo yakamurova iye nemhuri yake. Ndiani asina kudzidza, zvimwe muvupenyu hwake chaihwo, kana mukuvona zvakaitika kune vamwe, kuti zviri muvupenyu huno, zvinoita sekuti tiri pamawere, usangazivi kuti uchawira seri riini? Kutambudzika, dzimwe nguva, ndiyo nhaka yedu. Pakupedzisira, zvirinani kutambudzikira Kristu pane zvimwe zvose.

`Itariro ipi, kunyaradzwa kupi, kwatinowana seMakristu mukati mematambudziko ose aya?`