---
title:  Vupenyu Nerufu
date:  10/01/2026
---

### Verenga Kugadzirira Chidzidzo Chevhiki Ino
VaFiripi 1:19–30, 1 VaKorinde 4:14–16, 2 VaKorinde 10:3–6, Johani 17:17–19, Mika 6:8, Mabasa 14:22.

> <p>Chemusoro:</p>
> “Nekuti kwandiri kurarama ndiKristu, kufa ifuma” (VaFiripi 1:21).

Rufu tinowanza kuvudzwa kuti vupenyu. Inhemaidzi. Rufu nderimwe divi rinopikisana nevupenyu, mhandu yevupenyu. Rufu haruna kumboiswa muvupenyu sezvakangoita chikwechere chemota chisina kuiswa mumota.

Pauro anosimbisa kuti Kristu akafa “kuti aparadze uyo anesimba rerufu, iye diaborosi; nekudzikinura avo nekuda kwekutya rufu vakagara vaivaranda” (VaHebheru 2:14, 15).

Kana nepo Pauro akanga akagadzirira kufira Kristu, Pauro aiziva zvakanga zvakamumirira mushure menguva refu. Chinhu chakanga chakamukoshera panguva iyi, mukurarama kana mukufa kwake, chaiva kukudza Kristu nekuparidza evhangeri kuvanhu vakawanda chaizvo. Zvimwe ndicho chikonzero nei tiine matsamba akawanda ane zita rake. Kuburikidza nezvinyorwa zvake, aikwanisa kusvikira vanhu vazhinji munzvimbo dzakawanda, kusanganisira nzvimbo dzaasina kana kutomboshanyira.

Vupenyu hupfupi, uye zvakakosha kuitira Mwari zvikuru munhu achiri mupenyu. Zvikuru zvatinofanira kuita munguva iyi kukurudzira “kubatana mukutenda.” Sezvatichavona kutanga vhiki ino, nyaya iyi ndicho chimwe chikonzero chakakosha nei Pauro akanyorera VaFiripi.

_*Dzidza chidzidzo chevhiki ino kugadzirira Sabata, January 17._