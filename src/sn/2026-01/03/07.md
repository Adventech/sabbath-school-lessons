---
title:  Kudzidza Kuenda Mberi
date:  16/01/2026
---

“Kubva mumasherefu ekupiswa, pamirwi yehuni, mumakomba eshumba, mumatirongo ari pasi penyika nemapako enyika kuchema kunowira munzeve dzake kwekudaidzira kwevatendi vari kuvurairwa kutenda kwavo. Muponesi anonzwa huchapupu hwevakatendeka vake avo kana nepo vari mukushungurudzwa kukuru, vachirwadziswa, asi vasingatyi, vachipupura nekutenda kunoyera, vachiti, ‘Ndinoziva wakandatenda maari.’ Ava vachirasa vupenyu hwavo nekuda kwekutenda kwavo, vanotaura zvakasimba kuti uyo wavakavimba maari anogona kuvaponesa kwazvo.”
—Ellen G. White.

“Hakuna kumbova nekupesana mukutenda muChikristu sezviriko nhasi uno. Kudai zvipo zvevaapostora, zvevaprofita, zvevavhangeri, zvevafudzi nevadzidzisi (VaEfeso 4:11–13) zvaigona kuchengetedza humwe sehwaiva mukereke yekutanga, zvaingadai zviri seiwo nhasi mukutibatanidza! Uye kuti chinangwa chaMwari kudzorera kubatana kwekereke mumazuva ekupedzisira, zvinovonekwa zvikuru muzviprofita. Tinovimbisaswa kuti varindi vachavonana wuso newuso, kana Tenzi vave kudzorera Zioni. Uyezve kuti munguva yekupedzisira vakachenjera vachanzwisisa, Kana izvi zvazadziswa kuchavapo nekubatana mukutenda pakati pavose vanonzi naMwari vakachenjera; avo vanoziva zvakanaka chaizvo, vanofanira kunzwisisa zvakanaka. . . . Kubva mukuvona kwakadai, zviripachena kuti chimiro chakaperera ichi chekereke chichiri kumberi; nezvipowo izvi hazvisati zvapedza basa razvo.”—R. F. Cottrell.

**Mibvunzo Yekutaurirana**:

`Nekuda kwechinyorwa chaR.F. Cottrell chiri pamusoro, chii chinodiwa kuti Mweya Mutsvene aunze humwechete mukereke nhasi? Kurarama zvinotaurwa mumazano emweya wechiprofita kwakakosha sei mukuunzwa kwekubatana?`

`Ungatsangura sei dzidziso yeBhaibheri yevakafa kushamwari inodavira kuti Pauro nemamwe maKristu vakafa kuti ikozvino vatova kudenga “naKristu”?`

`Ko tinonzwisisa sei kurwadza kwekutambudzika kuri munyika nhasi? Ko dzidziso yehondo huru inobatsira sei mukutipa kunzwisisa zvose izvi? Nemhaka yei kanyange zvakadaro pakupedzisira tichifanira kutarisa pana Jesu pamuchinjikwa sechiratidzo chikuru cherudo rwaBaba nekudzidza kuvimba navo kunyange munguva dzakaipisisa?`