---
title:  Kuva neidi
date:  13/01/2026
---

`Verenga VaFiripi 1:23, 24. Ko Pauro arikuti kudini kana achiti “kubva, kuti ndinova naKristu” zviri “nani here izvi”?`

Ndima yava nenguva isinganzwisiswi. Muchidzidzo chevhiki, Pauro anoenzanisa vapenyu nevakafa. MuKristu anoraramira Kristu kana kufa nekuda kwake. Saka kana zvakadaro “ifuma” nekuti huchapupu hwedu hunesimba kwazvo nehwezvero yakasimba (VaFiripi 1:21). Saka hazvina mubvunzo wekuti munhu anotenda kufira zvaanotenda.

Asi tinofanira kuzivawo kuti vakafa, vakafa zvirikwazvo. “Havana chavanoziva.” Vanozorora murinda kusvikira parumuko (Tarisa Eccl. 9:5; Johani 5:28, 29). Ndicho chikonzero nei pamusoro paLazaro Jesu akati, “Shamwari yedu Lazaro wavata; asi ndinoenda kunomumutsa pahope dzake” (Johani 11:11).

Kudai zvichinzi kana vanhu vafa vanobva vananga kudenga, chimbofungidzira kuti Lazaro aingazvitora sei? Kwapera mazuva mana achifara puParadiso, mutumwa wobva avuya nenyaya “inosuwisa”: “Ndine vurombo Lazaro Jesu arikukudana kuti udzokere kunyika. Hazvichaiti kuti urambe uri kuno.”

Kana tikatevedza manyepo kusvika paanoperera, tinobva tavona kunyepa kwawo chaiko. Rufu rwakafanana nekuvata pasina zviroto, umo Jesu achatimutsa pakudzoka Kwechipiri; ipapo tose nevatsvene vapenyu, tichatorwa mudenga tonogara naJesu nekusingaperi (tarisa 1 VaTesaronika 4:16, 17).

“Kuenda” kwaPauro kubva muvupenyu huno kunova naKristu zvinoreva kupinda mukutambudzika naye nekufa naye (2 Timoti 4:6) kuti “ndisvike parumuko rwekubva murufu” (VaFiripi 3:11). Hazvina mubvunzo kuti aizivawo kuti akanga ava pedyo kuvhara meso ake murufu uyezve nekuti chinhu chaibva chatevera mukubwaira kweziso, kuvona Jesu, uyo aizomutora, nevanhu vaMwari kuinda kunzvimbo iyo Jesu akagadzirira vose vanomuda (Johani 14:3, 1 VaKorinde 2:9).

Kana nepo Pauro aida kufira Kristu, aiziva kuti zvaiva nani kuvaFiripi kuti “varambe vari mumuviri wenyama” (VaFiripi 1:24). Zvinofadzawo hazvo kuti kuMakristu, kuraramira Kristu kana kumufira hazvisi nyore hazvo kupindura. Pauro “akanga ava parumana-nzombe pakati pesarudzo mbiri” (VaFiripi 1:23), Kuramba ari mupenyu kana kuzorora ari murinda.

`Uyezve, hazvinei nekuti munhu angada kufa hake, wakambofungawo here nezvenguva yaunofa, chinhu chichatevera chauchaziva kudzokazve kwaKristu? Ko pfungwa iyi ingakubatsira sei kunzwisisa zvaifungwa naPauro apa?`