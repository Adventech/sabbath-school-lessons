---
title:  Mirai Nesimba Makabatana
date:  14/01/2026
---

Munamato waJesu wekupedzisira achinamatira vadzidzi vake wakanga wakazara nepfungwa imwechete: yekubatana. Jesu akatarisa mberi kwemuchinjikwa kusvika kudzokera kwake kuna Baba nekugara navo nekuzogarawo nesu: “Baba ndinokumbira kuti ava vamakandipa vagovavo neni, kuti vavone kubwinya kwangu kwamakandipa” (Johani 17:24). Jesu akanamatira kuti Baba vachengete vana vavo “vari vamwe sezve iye naBaba vari vamwe” (Johani 17:11). Akazivavo dambudziko guru sekusabatana—chikonzero chevavazhinji chekusatenda. Kaviri mumunamato uyu mupfupi, Jesu anosimbisa humwe naye nehumwe naBaba kuti “kuti nyika itende kuti makandituma” (Johani 17:21, 23).

`Verenga VaFiripi 1:27 ugoinzanisa na Johani 17:17–19. Ko vose Jesu naPauro vanoti kubatana kwakakosha zvakadini mukereke?`

ChiGiriki muna VaFiripi 1:27 chinodudzirwa “mufambiro wenyu ngauve wakafanira” izwi *politeuomai*, rinoreva “kurarama sevagari vemunyika yavo”—kusiri kwevushe hwepanyika, asi hwekudenga. Mharidzo Yepagomo inopa mufananidzo wakanaka chaizvo wezvazvinoreva kuva vana vaBaba vekudenga nenhengo dzehushe hwavo: hurombo pamweya, hunyoro, nzara nenyota yekururama, ngoni, kuchena pamwoyo, kuda kuyanana, kupa rimwe dama, kuda vavengi, kuropafadza avo vanokutambudza, nekuitira zvakanaka avo vanotivenga. Kureva kuti “kururamisira, nekuda ngoni, nekufamba nekuzvininipisa pamberi paMwari wako” (Mika 6:8).

Zvakawoma kutsamwira munhu akadai, ndizvozvo ka? Dzimwe nguva tinovenga vanhu vakanakisisa, tinonomboedza kuda kuvadzikisa kusvika pachiero chatinoda kana kutsvaka pavanokonewa kuda kuratidza kuti havana kunaka sezvavanoratidza, zvose izvi kuitira kuti isu tinzwe tirinani. Asi zvinofanira ndezvekuti tivone kuti tingavada sei, nekuvapa, nekuva netsitsi, nekuzvininipisa zvakadini kune vamwe?

Ellen G. White akataura nezve avo “vanoda nyika yazvino nezvainopa kupfuvura kuda kwavanoita Mwari nezvokwadi.”—Testimonies for the Church, vol. 5, p. 277.

Saka kusabatana mukereke kunobva mukuzvikudza. “Sekuda neshungu dzezvenyika zvakadiwa chaizvo, mweya waKristu wakatama, kurwisana nemakwikwi, nekupesana zvikakanganisa nekupedza simba rekereke.”—Testimonies for the Church, vol. 5, pp. 240, 241.

Zvakakosha sei kuti tose tidzidze kuzvininipisa kwaJesu uko akatiratidza! Tingava nesangano rakadini, ichokwadika ichi?