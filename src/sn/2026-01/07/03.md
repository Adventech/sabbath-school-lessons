---
title:  “Mira MunaShe Wakasimba”
date:  09/02/2026
---

`Verenga VaFiripi 3:20, 21. Ko Pauro anotsanangura zvakasimba zvinoreva kuti paChikristu kuva “nenyika yekudenga” zvakaita sei?`

Kusiyana nevavengi vemuchinjikwa, “vanoisa pfungwa dzavo pazvinhu zvepanyika” vasina chimwari chinopfuvura matumbu avo” (VaFiripi 3:19), kuva nenyika yekudenga, nemutongi wedu ari Jesu Kristu Pachake. Kusimbisa pfungwa iyi, Pauro anoratidza pachena kudikanwa kwekuva ne “muviri wekuninipiswa” (VaFiripi 3:21), unorwara, unochembera, unofa, kuti ushandurwe uchifanana newaKristu unobwinya uchamuka kubva kuvakafa.

`Ko matsamba anotevera anotsanangura sei chimiro ichi chekubwinya?`

•	Jobho 19:25–27

•	Ruka 24:39

•	1 VaKorinde 15:42–44

•	1 VaKorinde 15:50–54

•	VaKorose 3:4

Pakupedzisira kuburikidza nerufu rwaJesu “muvengi wekupedzisira,” achaparadzwa (1 VaKorinde 15:26). Iyi ndiyo tariro yedu huru, kuzadziswa kwechitsidzo chatakapiwa muna Jesu—kusiri kupera kwerufu chete asi muviri mutsva chaiwo, “unotobwinya” (VaFiripi 3:21).

Mubhuku rezvekuwanikwa kwe “ruponeso” pasina Mwari, rinopikisa, zvehupenzi haro, richiti kukurira kutya rufu ndirwo “ruponeso,” munyori Luc Ferry anobvuma kuti Chikristu “chinotibatsira kusvika pakusatya rufu, asi kukunda rufu rwacho. Zvichiitwa nekuzviziva pane kusaziva kana kufungidzira, inoita saiyo chete nzira inoratidza kukurira chaiko kusafa kwedu sevanhu.”—Ferry. Kubvuma kwechokwadi kunobva kumunhu asinganamati.

Saka, kuna Pauro, kuva kwedu vagari venyika yekudenga kunosanganisira chitsidzo cherumuko nevupenyu husingaperi muvupenyu hutsva hwatisingambokwanisi kufungidzira ikozvino.

`Nemhaka yei chitsidzo chevupenyu husingaperi chakakoshera zvose zvatinotenda? Chii chatingapiwa nenyika chingapfuvura zvatinowana muna Kristu?`