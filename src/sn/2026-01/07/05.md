---
title:  Fungisisai Izvozvo . . .
date:  11/02/2026
---

Rugare runopfuvura kunzwisisa wo “runochengetedza mwoyo wako nepfungwa kuburikidza naKristu Jesu” (VaFiripi 4:7). Vupenyu hwedu hwemukati hunoda kuchengetedzwa. Zvinofadza kuvona kuti, VaFiripi 4:7 inoshandisa mufananidzo wemuhondo panyaya yezverugare rwaMwari. Izwi rechiGiriki rechiito (*phroureō*) rinotsanangura boka guru remasoja akchengetedza guta kubva kuvabvuti (2 VaKorinde 11:32; enzanisa naMabasa 9:24).

Chimwezve chikamu cherugare rwemukati chinosanganisira kurarama zvinowirirana nekuda kwaMwari. “Vanoda murairo wenyu vane rugare rukuru; Hapana chinovagumbusa” (Mapisarema 119:165).

`Verenga VaFiripi 4:8, 9. Ndezvipi zvinofanira kuitwa zvinokurudzirwa apa?`

Pauro anotanga VaFiripi 4:8, 9 neizwi rekuti “pakupedzisira” nezvimiro 6 zvakakosha, zvichiteverwa nemashoko mapfupi ekuvakurudzira kuti vatevedzere muenzaniso wake. Kurudziro iyi inowirana chaizvo netsika yevanhu vaibatanidza chiGiriki-neRoma muguta reFiripai, nekusimbisa kwaro zvinhu zviviri zvinoti hunhu hwakanaka nemuenzaniso. Zvinofadza kwazvo kuvona kuti kana nepo takanyanya kutarisa patsika dzakanaka dzeBhaibheri, zviripachena kubva pakusiya kwaPauro zvimiro zvikuru zvechiGiriki (vuchenjeri, kururamisa, kuzvidzora nekushinga).

1.	Zvazvokwadi—hapana tsaona, yekuti anotanga nechimiro chikuru chemuBhaibher chezvokwadi, icho Jesu anoti (“Zvirokwazvo, Ndinoti . . .”) neTestamende Itva inowanza kusimbisa (Tarisa, semuenzaniso, Mabasa 26:25, VaRoma 1:18, 1 VaKorinde 13:6, 2 VaKorinde 4:2, VaEfeso 4:15, 1 Timoti 3:15, Jakobo 1:18, 1 Petro 1:22, 1 Johani 2:21).

2.	Zvinokudzwa—izwi rechiGiriki rinoreva chimiro chemunhu pachake (enzanisa mushandisirwe mamwe arinoitwa muna 1 Timoti 3:8, 11; Tito 2:2, umo chinodudzirwa kureva “kuremekedza”).

3.	Kunaka—chimiro ichi chinoratidzwa nekururama kwechimiro chaMwari (enzanisa mashandisirwe acho muna VaFiripi 1:7).

4.	Kuchena—mupfungwa nemukuita zvinoerera kubva mukururamisa kwekururama kwaMwari kunogashirwa nekutenda (Tarisa 1 Johani 3:3).

5.	Zvakanakisisa—runako rwekuvona zvakasikwa naMwari.

6.	Zvinoyemurwa—“vunyoro nehwezvero nekunzvira”.

Pauro anopazve zvimwe zvinodikanwa, kuitira kuti pashaikwe zvimiro zvechihedheni zvingadzimikirwa apa: “kana pane chingarumbidzwa nekuda kwekuperera kwacho” (VaFiripi 4:8), tinofanira kufungisisa nezvinhu izvi. Zvinokubvisa kusatenda kose kana kusanzwisisa kungangopindawo, Pauro anotikokera kuita zvatakadzidza, zvatakagashira nezvatakavona kubva kwaari (VaFiripi 4:9).