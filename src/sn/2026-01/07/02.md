---
title:  Mienzaniso Inoratidzwa
date:  08/02/2026
---

Isu tose pane imwenguva pane vanhu vatakamboyemura kana kuda kuvatevedzera. Kuvana vaduku zvirinyore kwazvo, kuti vawane munhu wavanotevedzera. Ava vanofanira kuva baba kana mai vavo. Pavanenge vachikuru, vanowana vamwe vekutevedzera, dzimwe nguva vanowirirana nezvavanoda kuzoita kana vakura kana mune zvavakaverenga. Vanogonawo kudzidza nezvevanhu vemuBhaibheri vakasiyana-siyana vakasangana nematambudziko akasiyana-siyana vachibva vaaenzanisa neavo.

Nerombo rakaita munezvinoshambadzwa mazuva ano, vanoita ndivo vakawandisa. Tinorohwa mativi ose nekungobaya—nyaya dzinonakidza zvinotsanangura vupenyu hwakaipa hwevanhu vanemukurumbira. Vaverengi vaPauro vepaFiripai, kana nepo vakanga vasina dandemutande, vaiva nematambudziko akadarowo.

Chokwadi ndechekuti, nguva yaPauro yakanga yakaipawo chaizvo, muine chifambi nekusarurama sezvazviri nhasi uno. Zvakagara zvakangodaro—uye zvicharamba zvakadaro, kana kusvikira kumagumo—kuchava nehuipi hwakanyinyisa pakati pedu. Mubvunzo watingabvunza isu ndewekuti: Toita sei nazvo?

`Verenga VaFiripi 3:17–19. Ko mienzaniso yakanaka neyakaipa inotsanangurwa sei mundima iyi? Chii chinoratidza kusiyana kwavo?`

Hatifaniri kurasikirwa nerudo rwaPauro kune avo vaaipikisana navo—anowungudza nekuda kwavo! Tarisazve kuti havadaidzi kuti vavengi vake asi “vavengi vemuchinjikwa waKristu” (VaFiripi 3:18). Pauro anovona kuti pane nyaya huru kwazvo apa, dzinoti, muchinjikwa inopwanya-panya mipanda yekusarudzana nekutienzanisa tose, sevatadzi vanoda Muponesi (Tarisa VaEfeso 2:11–14).

Uyezve, hatifaniri kutadza kuvona makurudziro anoitwa VaFiripi naPauro kutarisa pamienzaniso yakanaka, vusingatarisi pane yakaipa; kucherechedza vairarama sezvaaita. Zvinofadza kuvona kuti Pauro anoshandisa ndimi imwechete iyi mukuyambira vaRoma achiti “cherechedzai avo vanopesanisa nevanogumbusa, vachiita zvinopesana nedzidziso yamakadzidza imi; muvanzvenge” (VaRoma 16:17). Vanyengeri muRoma vanotsangurwa seavo “vasingabatiri Ishe Jesu Kristu, asi dumbu ravo” (VaRoma 16:18).

`Kana nepo, Jesu ari Iye woga muenzaniso wakaperera wakanaka, kunevamwewo, mune zvinhu, vanogona kuvawo mienzaniso yakanaka. Asi iwewo unoratidza vamwe muenzaniso wakaita sei?`