---
title:  Farai Muna She—Nguva Dzose
date:  10/02/2026
---

`Verenga VaFiripi 4:4–7. Ko tingararama sei “rugare rwaMwari”?`

Apedza kutaurazve nekukosha kwekubatana (VaFiripi 4:1–3), Pauro anoinda kune imwezve nyaya: kufara muna She (VaFiripi 4:4–7).

Inguva dzakawanda zvakadini apo wakashushikana chaizvo nekuda kwezvinhu zvinongopera nenguva duku-duku? Nekuda kwechikonzero chakanaka, Jesu akaramba achisimbisa kuti hatifaniri kushushikana (Tarisa Mateo 6:25–34, Mateo 10:19), Petro anotiyambira kuti tinogona kukandira kufunganya kwedu nekushushikana kunaShe, “nekuti anehanya newe” (1 Petro 5:7). Kuwanda kwenhamo dzepanyika kunofanira kutipa tariro yekuti kudzoka kwaShe kwave pedyo (enzanisa Mateo 24:33, Ruka 21:28, Jakobo 5:8).

Mushonga wekushushikana muzvinhu zvose, kusanganisira zvimiro zvose, kutumira munamato wekutenda (VaFiripi 4:6, 7). Zvechokwadi tinofanira kudaira nekuita setatogashira zvatanamatira tisati tazvivona, nekuti tinofanira kunamata “nekuvonga.” Panowedzerwawo izwi rekuti “kukumbira” (Giriki: *deēsis*), kuratidza nguva dzekawoma nekukurumidza (Tarisa, semuenzaniso, Ruka 1:13, VaFiripi 1:19, 1 Timoti 5:5, Jakobo 5:16). Munamato yedu “mikumbiro,” asi tinogona kuziva kuti mikumbiro yagashirwa kana tangokumbira chete (zvinowirirana nekuda kwake” (1 Johani 5:14). Saka tinogona kuzorora nekuva nerugare, tichiziva kuti mikumbiro yedu yose iri mumavoko aMwari.

`Ko ndima dzinotevera dzinowedzera sei kunzwisisa kwedu rugare rwaMwari? Mapisarema 29:11, Isaya 9:6, Ruka 2:14, Johani 14:27, 1 VaKorinde 14:33.`

Rugare rwaMwari dzimwe nguva chinhu icho nyika isingakwanisi kumbopa, nekuti rugare rwaMwari runobva mukutendeseka kuti chipo chevupenyu husingaperi tochiwana kuburikidza naJesu Muponesi wedu woga (VaRoma 5:1, VaRoma 6:23). Rugare urwu runobata zvevupenyu hwedu zvose “kupfuvura zvatinganzwisisa” (VaFiripi 4:7). Hazvigoni kubatwa nepfungwa chete, sezvinotaurwa neizwi rechiGiriki *nous* (pfungwa) rinoshandiswa apa.

`Ungatsanangurira mumwe munhu sei zvinoreva kurarama mu “murugare rwaMwari”?`