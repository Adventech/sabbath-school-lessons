---
title:  Kuva Vagari Vekudenga
date:  07/02/2026
---

### Verenga Kugadzirira Chidzidzo Chevhiki Ino
VaFiripi 3:17–4:23, 1 VaKorinde 15:42–44, Johani 14:27, Mapisarema 119:165, Jobho 1:21, 1 Timoti 6:7.

> <p>Chemusoro:</p>
> “Musafunganya pamusoro pechinhu chimwe; asi pazvinhu zvose, mikumbiro yenyu ngaiziviswe Mwari nekunyengetera nekukumbira, pamwechete nekuvonga ” (VaFiripi 4:6).

Chidzidzo chevhiki ino kupedzisa zvidzidzo zvemunaVaFiripi, uye chakazara nezvidzidzo nezvirevo zvezuva nezuva. Zvinoita sekuti kuzvidzora kukuru kwaiva muvupenyu hwamuapostora Pauro kunonowanikwa mumavhesi akupedzisira etsamba iyi. Zvakavanzika mukurarama hupenyu hweChikristu hunopa rufaro zvatinovudzwa naPauro apa zvakafanana nezvatinovana mudzidziso dzaJesu.

Kana nepo zvinhu zvisingafambi sezvatinotarisira, zviri zvinhu zvinoitika nguva zhinji kupfuvura zvatingada, hatifaniri kunetsekana nazvo kana kukuhuniswa nazvo. Asi kutoti mazviri tinowana zvitsidzo zvinosimbisa munhu wemukati kutigadzirira matambudziko evupenyu, zvinopa rugare runogara nguva refu runongobva kuna Mwari chete. Nhasi neremangwana zviri mumavoko ake, uye achatipa zvose zvatingada.

Hatifaniri kuisa tariro yedu muzvinhu zvenyika nemuhurongwa hwedzihurumende, izvo zvinowanza kutikuhunisa. SeMakristu tiri vagari vehushe hwekudenga hwaMwari. Uye mukuva vagari, munovuyavo nemigove nemitoro wo.

_*Dzidza chidzidzo chevhiki ino kugadzirira Sabata, February 14._