---
title:  Kudzidza Kuenda Mberi
date:  13/02/2026
---

“Avo chete vanogashira nyasha itsva zuva nezuva, vachava nesimba rinoringana nezvidiso zvavo zvezuva rimwe nerimwe nekukwanisa kwavo kushandisa simba iri. Pane kutarisa mberi kune zvichavuya, kuburikidza nekuzadzwa nesimba remweya, vachagashira chishamiso chichavagadzirira kuwana mweya, vanozvipira kuna Mwari zuva nezuva, kuti avaite midziyo yaangashandisa. Zuva rimwe nerimwe vanowedzera mikana yekuita basa riripedyo navo. Zuva rimwe nerimwe vanopupurira Tenzi kwese kwavanenge vari, kunyange munzvimbo dzakadzikira dzemabasa mudzimba dzavo, kana kunze kwavanowana zvekuita.

“Kumushandi akazvipira kune kunyaradzwa kunoshamisa mukuziva kuti kunyange Kristu mumazuva ake ebasa pasi pano akatsvaka Baba vake zuva rimwe nerimwe kuti awane nyasha itsva; uye mukutaurirana uku naMwari akakwanisa kusimbisa nekuropafadza vamwe. . . .

“Mushandi mumwe nemumwe anotevedzera muenzaniso waKristu achagadzirira kugashira nekushandisa simba iro Mwari akavimbisa kukereke yake kuibvisa goho renyika.”—Ellen G. White.

“Mwari anoziva zvatinoda, uye akatogadzirira kuti tizviwane. Ishe vane dura rezvino zvevana vavo, uye vanogona kuvapa pavanenge vachizvida pose. Saka nemhaka yei tisingavimbi navo? Vakaita zvitsidzo zvinoshamisa kuvana vavo kana vachiteerera mirairo yavo. Hakuna mutoro wavasingagoni kubvisa, hakuna rima asi vanobvisa ose, hakuna kushaya simba asi vanoshandura simba, hakuna kutya asi vanonyaradza, hakuna chishuvo chakakosha asi vanotungamira nekururamisira.

“Hatifaniri kuzvitarisa. Patinopedza nguva takatarisa kutadza kwedu, ndipo panopererawo simba redu nekukwanisa kukurira zvinotiedza.”—Ellen G. White.

**Mibvunzo Yekutaurirana:**

`Funga nenguva dzinofadza chaizvo apo minamato yako yakapindurwa. Ko zvakakubatsira sei kuvona rugare rwaMwari runopfuvura kunzwisisa kose? Ko minamato iyo isina kupindurwa? Ungaramba inerugare sei rwezvitsidzo izvi?`

`Munyaya ye VaFiripi 4:8, unopedza nguva dzako uchifungei? Ko zvaunofunga zvinosimbisa kutenda kwako zvakadini nekufamba kwako naShe?`

`Tauriranai nezvechinyorwa chiri pamusoro. Chii chiri mumashoko awa: “Patinoramba tichitarira kusarurama kwedu, simba redu rekugona kukurira rinobva rapera zvakanyanya rekugona kuzvikurira”? Ko saka zvoitwa sei kuti tikurire?`