---
title:  Muchero Wevhangeri
date:  07/01/2026
---

Vukama hwaPauro neVaKorose hwakanga hwakasiyana nehweVaFiripi. Akavaisavo muboka revavo “vasina kuvona chiso changu munyama” (VaKorose 2:1). Kunyange vakangodaro, Pauro anovasimbisa, sezvaakaita VaFiripi, kuti kutenda kwake Mwari nekuda kwavo “kwavapo nguva dzose” achivanamatira. 

`Read Colossians 1:3–8. Ndezvipi zvitatu izvo Pauro anotenda Mwari nekuda kwazvo?`

Pauro anunza zvimiro zvitatu izvo anotaura nezvazvo mudzimwe nzvimbo: kutenda, tariro nerudo (tarisa 1 VaKorinde 13:13, 1 VaTesaronika 1:3, 1 VaTesaronika 5:8). Tarisa kuti Pauro haatendi vaKorose nekuda kwezvinhu izvi. Anotenda Baba nekuda kwavo, nekuti Jakobo anoti ndezvimwe “zvezvipo zvakanaka” zvinobva kwavari (Jakobo 1:17). Kana tichivona rudo rwatinoitirwa naMwari, runotitungamirira mukutenda muna Kristu (VaEfeso 2:4–8), nekubva tawana tariro yedenga. Petro anozvitsanangura achiti “nhaka isingavori isina chaingapomerwa uye isingaperi, yamakachengeterwa kudenga” (1 Petro 1:4).  

Pauro anozvisimbisisazve achiti evangeri inovimbika nayo nekuti yakatsamira “pashoko razvokwadi.” Aya mashoko anoshandiswazve naPauro mune dzimwe ndima kureva shoko raMwari (tarisa 2 VaKorinde 6:7, 2 Timoti 2:15). Kusiyana “neshoko revanhu,” rinoshanda “zvakasimba/kwazvo-kwazvo” kune vanotenda (1 VaTesaronika 2:13) nekuzadzisa kuda kwaMwari (Isaya 55:11). Saka kana evhangeri ikaparidzwa, simba raMwari rinovonekwa kuburikidza nekushanda kwaMweya Mutsvene pamwoyo yevanzwi, vanhu vogashira. Evhangeri pachayo inobereka muchero nekuti “shoko vupenyu” (VaFiripi 2:16).  

Zvimwe chinoshamisa kufamba kwevhangeri nekunguva duku-duku yakadai. Munenge mumakore 30 Kristu afa nekumuka, Pauro aigona kutoti rapararira “mupasi rose” (VaKorose 1:6). Pamberi zvishoma muchitsauko chimwechete ichi, anoti evhangeri “yakaparidzirwa zvisikwa zvose pasi pedenga” (VaKorose 1:23). Kugadzirwa zvakanakisisa kwemigwagwa yeRoma kwakaita kuti kufambisa mashoko nekufamba kwevanhu, dziri idzo nzira dzakashandiswa naPauro rifambe nekukurumidza kose-kose. Asi isimba raMwari rinoshanda mushoko nekubereka zvemweya mumunhu (Jakobo 1:18, 1 Petro 1:23), richivaita zvisikwa zvitsva muna Kristu (2 VaKorinde 5:17).

`Muna VaKorose 1:5, Pauro anonyora nezve “tariro yawakachengeterwa kudenga.” Unoinzwisisa sei tariro iyi, uye nemhaka yei ichikubata iwe woga, kunyange zvechokwadi usina kufanira zvechokwadi?`