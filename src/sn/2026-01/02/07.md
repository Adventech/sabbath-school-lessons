---
title:  Kudzidza Kuenda Mberi
date:  09/01/2026
---

“Vakaawanda havagoni kurongera remangwana. Vupenyu hwavo hauna runyararo. Havagoni kuvona zvazvichava, izvi zvinovaakonzera kusagadzikana nekusazorora. Ngatirangarirei kuti vupenyu hwevana vaMwari pano panyika ndehwe vafambi nevapfuvuri. Hatinadzo njere dzekuzvirongera remangwana. Hatigoni kutungamirira ramangwana redu kuinda kwatinoda. ‘Nekutenda Abrahama, paakaudzwa kuinda kunyika yaizova yake senhaka, akateerera; akaenda, asingazivi kwaaienda.’ VaHebheru 11:8.

“Kristu panyika pano haana kuzviitira mazano evupenyu hwake. Akabvumira mazano aMwari muvupenyu hwake, saka zuva nezuva Baba vaimuzarurira mazano avo. Nesuwo tinofanira kutsamira pana Mwari, kuti vupenyu hwedu hugova sekuda kwake. Patinozvipira kwaari, iye achatungamirira nzira dzedu. 

“Vanhu vakawanda vanonyatsoronga zvine huchenjeri, vanokundikana zvikuru. Regai Mwari akurongere. Semwana muduku, vimba nekutungamirirwa ne uyo “achachengetedza tsoka dzevatsvene vake.’ 1 Samueri 2:9. Mwari haatungamiriri vana vake kwavasada kuenda, kudai vaiziva mavambo nemagumo nekuvona kunaka kwezvinangwa zvavanozadzisa sevashandi pamwechete naye.”—Ellen G. White, The Ministry of Healing, pp. 478, 479.

**Mibvunzo Yekutaurirana**:

`Funga nezvevhiki yapera ugonyora zvaungatenda nazvo. Ungava nezvakawanda zvaunofunga kutenda nekuda kwazvo?`

`Fungisisa nemutsetse wekupedzisira wechinyorwa chaEllen G. White chiripamusoro. Kutaura kwakasimba kwekutenda. Ungadzidza sei kuvimba naMwari nenzira yakasimba kudai?`

`Takatarisa VaKorose 1:6, 23, tauriranai nezvemashoko anotevera: “Kwemakore makumi mana kusatenda, kunyunyuta, nekupanduka zvakakanganisa Israeri kupinda muKenani. Zvitema zvimwechete izvi zvakanonotsawo Israeri yanhasi kupinda muKenani yekudenga. Munguva idzi dzose dambudziko rakanga risiri muzvitsidzo zvaMwari. Kusatenda, kuda zvenyika, kusava vatsvene nekukakavara pakati pevanhu vanodaidzwa nezita raShe ndizvo zvarebesa nguva vedu munyika ino yechitema nemarwadzo kwemakore akawanda aya. Kudai kereke yaKristu yakaita basa rayo rayakapiwa naIshe, nyika dzose dzaingadai dzakayambirwa, Tenzi vakavuya kare panyika yedu nesimba nembiri.”—Ellen G. White, Last Day Events, p. 38. In what ways might we today be guilty of the same things?`