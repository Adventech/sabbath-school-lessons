---
title:  Kuwana Kushinga Muna Kristu
date:  31/01/2026
---

### Verenga Kugadzirira Chidzidzo Chevhiki Ino
VaFiripi 3:1–16; VaRoma 2:25–29; Johani 9:1–39; VaEfeso 1:4, 10; 1 VaKorinde 9:24–27.

> <p>Chemusoro:</p>
> “Kuti ndimuzive iye, nesimba rekumuka kwake, nekusongana naye pamadambudziko ake, ndifanane naye pakufa kwake; kuti zvimwe ndisvike pakumuka kwevakafa” (VaFiripi 3:10, 11).

Kune chiri matiri chinonetsa kubvuma kuti tinoponeswa nekutenda, pasina mabasa emurairo. Kureva kuti, tinoita sekuti tose takatsamira pamabasa, achiita sekuti anowedzera paruponeso rwedu. Munzira inoshamisa, Pauro anobata nyaya iyi zvakasimba kwazvo kune avo vaifunga kuti kudzingiswa kunotodiwa kuti munhu aponeswe.

Kudzivirira vamwe vangafunga kuti mabasa avo, akafanana nekudzingiswa, anobatsira kuponeswa kwavo, Pauro anozviisa pachena kuti kururama kunobva kuna Kristu sechipo chinovuya nekutenda pasina mabasa emurairo. Kana nepo kudzingiswa isiri nyaya nhasi, zvakwaiitirwa zvichipo nanhasi.

Kumutsiridzwa neKushanduka pachako kwakabva munyaya idzi: basa rekutenda nemabasa muvupenyu hwe avo vanotevera Kristu. Pakupedzisira, Kristu ndiye zvose kwatiri, “muvambi nemukwanisi wekutenda kwedu” (VaHebheru 12:2). Kana zvatinokoshesa zvichinzwisisika, tichararama nekugutsikana murudo rwaMwari nekufara muzvitsidzo zvake, kunyange zvino, muruponeso, “tisingaisi kutenda kwedu mukugona kwenyama” (VaFiripi 3:3).

_*Dzidza chidzidzo chevhiki ino kugadzirira Sabata, February 7._