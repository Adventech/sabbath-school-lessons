---
title:  Kutenda KwaKristu
date:  04/02/2026
---

Shoko guru raPauro rinogona kuva risina kubatwa. Pane kutsinhanisa kukuru kwakaitika munzira yeDamsko, kutengesa zvekare, vupenyu hwekurarama nemutemo achitora kuvapo kwaKristu Pachake—“kuti ndiwane Kristu nekuwanikwavo maari” (VaFiripi 3:8, 9).

`Kuwanikwa “maAri,” munaKristu umu, mashoko anofadza kwazvo. Verenga VaEfeso 1:4, 2 VaKorinde 5:21, VaKorose 2:9, na VaGaratia  2:20. Wakatsamira pandima dziripazasi, unofunga kuti Pauro arikuti kudini nepfungwa iyi?`

Kuva kwaPauro muna Kristu zvakurukurwa zvakanyanya. Asi chinoshamisa ndechekuti tsanangudzo yakanakisisa inobva kunaPauro pachake: “Kuti afambise kuzara kwenguva, avunganidze muna Kristu zvose zviri kudenga nezviri pasi—maAri” (VaEfeso 1:10). Ndicho chakagara chiri chinagwa chaMwari kubva pakutanga. Apa Pauro anozviisa pachena kuti zvaiitika sei: “Asi naye muri muna Kristu Kesu, Iye wakatiitirwa isu vuchenjeri hunobva kuna Mwari, nekururama, nevutsvene, nerudzikinuro” (1 VaKorinde 1:30).

Kuva “muna Kristu” kunotarisa zvose zviri muzano reruponeso, kubva kukufungisisa kwevuchenjeri hwedu, kusvika kukururamiswa nekutenda, kusvika kukugadzirira denga (kunatswa), nekupedzisira kuitwa (vatsvene paKudzoka Kwechipiri (rudzikinuro). Ruponeso ibasa raKristu kubva pakutanga kusvika pakupedzisira—kuitirwa isu. Saka, kuwana Kristu, tinova nazvo zvose zvinodikanwa.

`Verenga VaFiripi 3:9. Ndezvipi zvinhu zviviri izvo Pauro anoenzanisa, uye nemhaka yei zvakakosha kuzvirangarira nguva dzose?`

Pauro paakatanga kuziva kuti kuva “nekururama kwako” hakusi kururama chaiko nekuti mutemo haupi vupenyu (tarisa VaGaratia 3:21, 22); kuburikidza nekutenda. Hakusi kutenda kose-kose. Garazviya kana nemadimoni anotendawo nekudedera (Jakobo 2:19). Kutenda koga kunoponesa “kutenda kwaKristu.” Kutenda kwake koga kwakateerera zvakazara uye kunogona kuteerera. (Izwi rechiGiriki rekuti kutenda, *pistis*, rinorevawo kutendeka.) Saka, kana tiri munaKristu uye achirarama matiri VaGaratia 2:20), saka tinorarama nekutenda kwake kuburikidza nekutenda maari.