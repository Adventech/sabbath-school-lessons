---
title:  Zvinhu Zvakakosha
date:  03/02/2026
---

Sezvakataurwa nechidzidzo chanezuro, zvinhu zvaidada nazvo naPauro zvaitova zvigumbuso mukutenda nekuti zvakamupofumadza zvekusavona Kristu. Pauro anoshandisa ndimi yezvekutengeserana, kuwana fuma yakawanda kana kushaya chinobuda, kutsanangura wongororo zvakabuda muhupenyu hwake hwekutenda. Kana nepo tisingadi kuzvifunga zvakanyanya, munhu wose “anenguva yekuwongorora zvirimuvupenyu hwake hweChikristu.” Kare, bhuku revupenyu hwaPauro raiwongororwa nechiyero chechiJudha pasina hukoshi hweBhaibheri sezvaidzidziswa naJesu.

Mushure mekutendevuka kwake, bhuku rezvekunamata kwake rakaratidza musiyano mukuru kwazvo nezvaakanga ava kukoshesa zvakashanduka nenguva duku-duku, kubva “kumhando yemari” yechiJudha kuinda “kumhando yemari” yekudenga.”

“Uyo akabva kudenga anogona kutaura nezvekudenga, nekuzviratidza sezvazviri chaizvo nekukosha kwefuma yekudenga, yaakaisa mufananidzo wake pairi nerunyoro rwake. Anoziva njodzi inosanganikwa nayo neavo vaakavuya kuzosimudzira kubva pasi, nekuvasvitsa pakakwirira pedyo naye pachigaro chekutonga. Anovaratidza njodzi yekuzvifadza nezvinhu zvinofadza asi zvisingavabatsiri zvinokuvadza. Anotsvaka kukakatira pfungwa dzavo kubva pazvinhu zvenyika achidziisa kunezvekudenga, kuti vasapedza nguva, matarenda, nemikana muzvinhu zvisina maturo.”—Ellen G. White.

Munguva yekutanga muchiJudha, Pauro akaramba ari munhu aibudira kusvika, pakuva kwake bofu nekuda kwekupenyerwa naJesu mumugwagwa weDamasko (Mabasa 9), dambudziko rekuvona kwake parakagadziriswa, akabva avona zvakanakisisa.

`Johani 9 inotuvudza nenyaya yemumwe murume aiva asingavoni asi akazovona Jesu zvakanakisisa Jesu akati akavuya panyika kuitira kuti “avo vasingavoni vavone, nevanovona vaitwe mapofu” (Johani 9:39). Ko mashoko aya anogona kutaura nezvako sei?`

Chii chingakosha kupfuvura vupenyu husingaperi kudenga nemunyika itsva? Asi zvakakosha zvenyika zvinotiita mapofu ezvinhu zvose izvi. Pane makakatanwa pakati pezvinhu zvataurwa apa (tarisa Mateo 13:22; Ruka 4:5, 6; 1 Johani 2:16) nezvinokosheswa nedenga—kufanana naKristu nekuvona mweya ichiponeswa.

`Nyika inogona kutipofumadza kuti tisavona zvokwadi zvekunamata nezvinhu vakakosha zvechokwadi. Ndechipi chingaitwa kuti tirambe takaisa meso edu pane zvinokosha chaizvo?`