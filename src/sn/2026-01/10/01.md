---
title:  Kuperera Muna Kristu
date:  28/02/2026
---

### Verenga Kugadzirira Chidzidzo Chevhiki Ino
VaKorose 2; VaHebheru 7:11; Isaya 61:3; 1 VaKorinde 3:6; Deuteronomio 31:24–26; VaRoma 2:28, 29; VaRoma 7:7.

> <p>Chemusoro</p>
> “Naizvozvo munhu ngaarege kuvapo unokutongai pazvekudya, kana zvekunwa, kana nekuda kwemusi wemutambo, kana pakugara kwemwedzi, kana pasabata, izvo mumvuri wezvichavuya; asi muviri ndewaKristu” (VaKorose 2:16, 17).

Wakambobvunzwa wo here kuti nemhaka yei uchichengeta Sabata? Zvimwe kana chemusoro chevhiki ino chakamboshandiswa “sechiratidzo” chekupikisa kuchengetwa kweSabata. Asi vhesi iyi haina kunyorerwa murairo wechina, asi semhinduro yekukanganisa kwaidzidziswa nevadzidzisi venhema mukereke. Nhema dzaiva dzekuti kudini?

Pakutanga, dzidziso yenhema inotsanangurwa se “vuchenjeri hwedzidzo,” “dzidziso dzevanhu, zvinonzi ndizvo zvakakosha zvenyika ino, zvisingabvi kuna Kristu” *(VaKorose 2:8)*.

Dzinosanganisirawo kudzingiswa nekuchengeta mhemberero dzechiJudha *(VaKorose 2:11, 16)*, netsika dzekuchena mumitambo nezvekudya mutsika idzi *(VaKorose 2:16, 21)*. Zvinosanganisira kunamata vatumwa kana kuedza kutevedzera kushumira kwevatumwa *(VaKorose 2:18)*.

Uyezve, dzakatsamira “pamirairo nedzidziso dzevanhu” nekusanganisira tsika dzekuzvirambidza zvinhu zvakawanda *(VaKorose 2:22, 23)*.

Vadzidzisi ava venhema vaiva vanamati vakaperera, asi vaine vhangeri isiri iyo. Vhiki ino tichavona kuti nemhaka yei. Uyezve tichavona kuti nemhaka yei vhesi yechemusoro isinei nechekuita nekuchengetwa kweSabata rezuva rechinomwe.

_*Dzidza chidzidzo chevhiki ino kugadzirira Sabata, March 7._