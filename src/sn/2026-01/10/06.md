---
title:  Mirairo Yevanhu
date:  05/03/2026
---

`Verenga VaKorose 2:20–23. Unonzwisisa sei kurudziro yaPauro takatarisa zvimwe zvinhu zvatataura muchitsauko ichi?`

Sezviri mutsamba yekuvaGaratia, Pauro anotaura nezve hanya yake mumitambo “sekararamiro kangaitwa munyika” (VaKorose 2:8, 20; Enzanisa VaGaratia 4:3, 9). Mune kumwe kutaura, semutembere yepanyika, zvinhu izvi ndezvepanyika, asi musha wedu uri kudenga. Hatifaniri kunyanya kubatikana nezvemitemo yemhemberero nekuti yaiva mimvuri hayo yezvinhu zvechokwadi izvo tinofara mazviri nhasi muna Kristu. Kureva kuti kunyange zvakapiwa naMwari pakutanga, mitambo iyi, yapedza basa rayo, haichina basa hayo.

Nekuti mirairo yose iyi yakabviswa pamuchinjikwa, sezvaratidzwa neruvoko rusiri rwemunhu rwakatsemura jira mutembere (Mateo 27:51; Enzanisa Danieri 9:27), Makristu kusanganisira echiJudha, havasi pasi pazvo. Nekuzviisa pasi pazvo, tinenge tichizviita venyika ino, iyo inopfuvura, kana ichienzaniswa neitsva yatakavimbiswa naKristu.

Asi pamusoro pazvo zvose, tinotarisira “denga idzva nenyika, umo munogara kururama” (2 Petro 3:13) musiri munzvimbo yekare yakangogadziriswa hayo.

Pasina kutarisa kuti vaFarise nevanyori vakana vawedzerawo mimwe mirairo nemitemo yekuti vanhu vaite pamusoro peyaMosesi (tarisa  Marko 7:1–13), kuti mitemo irambe iri muTestamende Yekare, iyo yakanga yazadziswa munaKristu izvi zvakanga zvisisiri kudiwa mukunamata, asi semitoro yevanhu. Zvechokwadi vakanga vave mitoro mukunamata, kupfuvura kubatsira kunamatana. Zviri nyore kwazvo kutanga kutarisa kuitwa kwezvose izvi kusiri kungoda kuva vanhu varinani kupfuvura vasingazviiti zviri zvinhu zvakaipa kwazvo, nekunyengera kunopinza pfungwa yekuponeswa nemabasa, muteyo watisingadi kuwira mauri.

Munhoroondo yose yeChikristu, vadzidzi vakuru veBhaibheri vakawira mumuidzo wekuraira zvinofanira kuitwa, vachibvuta basa raMweya Mutsvene rekutungamirira vatendi kukunzwisisa zvinotaurwa nematsamba. Kristu Pachake ndiye chitubu munobva zvokwadi yemuMagwaro sekudzidziswa kwayo naPauro nevamwe vanyori veBhaibheri.

`Ko tingava nechokwadi sei chekunzwisisa kuti ruponeso rwedu rwose rwuri mune zvatakaitirwa, pasina chedu, achitiitira—zvisinei nezvaanoita matiri?`