---
title:  Mumvuri Kana Chinhu Icho Chaicho?
date:  04/03/2026
---

`Verenga VaKorose 2:16–19. Ndedzipi tsika dzaiitwa neMakristu echiJudha dzinotaurwa nezvadzo naPauro apa?`

Kusvika nhasi, vadzidzi veBhaibheri havabvumirani kuti Pauro ainyatsotaura nezvei apa. Chinogona kuva chokwadi apa ndechekuti tsamba yaPauro pachayo inozivisa dambudziko raiva paMakristu echiJidha nekereke yeVahedheni (VaKorose 2:13). Kureva kuti vatendi vechiJudha vaimanikidza zvinhu zvaiva zvisina basa kunhengo idzi.

Zviripachena kuti, VaKorose 2:16 ine zvinhu zvakawanda zvetsika dzechiJudha zvakanga zvapera pakati pemaJudha aiva atendevukira kuChikristu. Asi kunyange zviri muna VaKorose 2:18 zvinopindavo munyaya iyi. Jesu anoshora kunyepera kwevatungamiriri vezvekunamata (semuenzaniso, Mateo 6:1, 5, 7, 16). Kubva muzvinyorwa zvepabako Kwamurani (Qumran), tinodzidza kuti vatumwa vanovonekwa zvakanyanya mumarusando echiJudha ekunamata. Saka matambudziko aitariswa naPauro paKorose aiva akanyanya kufanana neanowanikwa kose-kose.

Sezvo VaKorose 2:16 ichiwanza kusanzwisiswa, zvakakosha kuzvitarisa mukuzara kwazvo. Tarisa zvakakosha izvi:

Kushandiswa kweizwi rekuti “naizvozvo” rinoratidza kuti kupeta nyaya yanga ichitaurwa kumashure. Kumashure, kudzingiswa kwakanga kwava kwabviswa nekuti shanduko yemumwoyo ndiyo yaiva yavakukosha (VaKorose 2:11–15).

“Zvekudya nezvekunwa” ndezvaiitwa muzvipiriso zvevaIsraeri zvaiunzwa kutembere.

Kutaurwa pachena kwe “kwemutambo wekugara kwemwedzi kana pamasabata” (VaKorose 2:16) inotaura zviri muna Hosea 2:11, munovonekwa mumafambiro emitambo yaanotaura nezvayo, zvinosanganisira masabata emhemberero (tarisa semuenzaniso, Revhitiko 23:11, 24, 32).

Chakatikoshera kuti tinzwisise vhesi iyi mududziro yaPauro pachake: yekuti “ izvi mumvuri wezvichavuya, asi muviri ndewa Kristu” (VaKorose 2:17). Mazuva emhembero aya, sezvibairo, ainongedzera kubasa raKristu (tarisa  1 VaKorinde 5:7, 1 VaKorinde 15:23). Sabata yezuva rechinomwe, kune rumwe rutivi, yakatangwa muEdeni, chitema chisati chapinda, zvibairo zvemitambo zvisati zvavapo musenjuwari; saka, yakanga isiri mumvuri waizobviswa mushure memuchinjikwa.

`Kana nepo Sabata remusi wechinomwe risiri nyaya apa, ungashandisa sei zano raPauro rekusatonga vamwe?`