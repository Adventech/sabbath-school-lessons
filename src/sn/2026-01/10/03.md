---
title:  Kudzika Midzi Nekukura MunaKristu
date:  02/03/2026
---

Nyaya huru muna VaKorose ndeimwe yezvirevo zviripachena kwazvo muChikristu: “Naizvozvo zvamakagashira Kristu Jesu, garai maari” *(VaKorose 2:6)*. Tinowana ruponeso nekugashira Munhu, zvisiri zvidzidzo zvoga, sezvazvinopiwa kuburikidza nekudzidzisa kwemupostora nevaprofita vemuBhaibheri *(tarisa  VaEfeso 2:20)*.

Kupfuvura zvimwe zvose, kugashira Kristu kureva kufa kuchindini, nekuzvipira zvakaperera kuna Kristu.

Shoko Benyu (Jesu) haagoni kuparadzaniswa neShoko Rakanyorwa (Bhaibheri). Mativi maviri echinhu chimwechete. Kuburikidza neMagwaro chete umo tingaziva Jesu. “Tinofamba nekurarama maari,” kureva kuti tinobvumira Shoko rake neMweya wake kutitungamirira musarudzo dzedu dzose nezvatinoita zvose.

Muna VaKorose 2:7, Pauro anoshandisa mufananidzo weBhaibheri wakajairika unotora Mukristu semuti. Tinoisa midzi yedu muna Kristu nekumugashira saMuponesi nekurarama sezvinodiwa neShoko rake. Izvi ndizvo zvinoita kuti “tisimbiswe mukutenda.”

`Ko ndima dzinotevera dzinojekesa sei mufananidzo wemuti uchiita sevatendi? (Tarisa Isaya 61:3, Mateo 3:10, Ruka 8:11–15, 1 VaKorinde 3:6.)`

Pauro anonyatsotsangura zviripachena zviviri izvo vatendi vanogona kuva. Chikutanga kugona kuramba “takasimwa munaShe” *(Isaya 61:3)* nekuramba takakwana munaKristu nekuramba takatarira kwaari nedzidziso dzake. Chimwe ndechekuita semuti wakagadzirwa nepurasitiki unogona kuita semuti chaiwo asi usina vupenyu. Mukutora vuchenjeri hwevanhu netsika dzevanhu, tinobva taitwa “vatapwa” *(VaKorose 2:8)*. Kana nepo Kristu akatisunungura, tinogona kuitwa nhapwa zvekare nejoko revuranda *(VaGaratia 5:1; Enzanisa Mabasa 15:10)*.

Mumazwi mashoma, kugashira dzidziso isiri yeBhaibheri zvinoreva kuramba Kristu nekuti avo vanobvuma dzidziso dzenhema, vatogashira imwevo vhangeri nekubvuma simba revanhu nekupikisa reMagwaro *(tarisa  VaGaratia 1:6–9)*. Iyi yakanga iri njodzi huru kukereke yekutanga uye inoramba iri yeduwo nhasi.

`Koi we wakambofa here kuchindini kuti ubvume zvinodiwa naKristu? Nemhaka yei izvi zvichifanira kuva mararamiro nguva dzose?`