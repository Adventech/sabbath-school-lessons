---
title:  Vuchenjeri Neruzivo RwaMwari
date:  01/03/2026
---

Jobho akabvunza, “Asi vuchenjeri vuchawanikwepiko? Kunzwisisa kunogarepi?” *(Jobho 28:12)*. Pauro anopindura: muna Kristu, “maari fuma yose yevuchenjeri nekuziva yakachengetwa” *(VaKorose 2:3; Enzanisa 1 VaKorinde 1:30)*. Kana tinaKristu, tinazvo zvose, kunyange “kunzwisisa kwakakwana” chinangwa chevupenyu *(VaKorose 2:2)*. Maari chakavanzika chehuMwari, chinosanganisira kuratidzwa kwezano rose reruponeso.

`Verenga VaKorose 2:1–7. Ko chikonzero chaPauro chekunyora tsamba iyi ndechei?`

Izwi rechiGiriki *paraklēthōsin* rinoreva “kukurudzira”  “kusimbiswa” *(VaKorose 2:2)*. Chidiso chaPauro chakanga chisiri chekubatsira vatendi veKorose chete kuti vazive dzidziso dzenhema “asi kuvabatanidza” *(sumbibasthentes)* murudo rweChikristu. Kashandisirwe kakaita mazwi aya maviri anoti “kukurudzira nekubatana”— anoratidza kuti Pauro aiva nechokwadi chekuti chinangwa chetsamba chaiva chawanikwa.

Akabva avarumbidza “kurongeka kwenyu/ kunzwanana kwenyu, nekusimbira kwenyu mukutenda muna Kristu” *(VaKorose 2:5)*.

Izwi rechiGiriki *taxis*, rinodudzirwa richinzi “kurongeka,” rinoshandiswa muTestamende Itsva munyaya dzehurongwa hwemadzoro ehuprisita hwaAaroni  *(Ruka 1:8, VaHebheru 7:11*) nehwa Melchizedeki *(VaHebheru 5:6, 10; VaHebheru 6:20; VaHebheru 7:11, 17)*, asi Pauro anokushandisa sekurongeka kwemukereke *(1 VaKorinde 14:40)*, kusanganisira apa. Dzimwe nguva panekufungidzira kuti hurongwa hwekereke nezvekunamata chete husinei nedzidziso ingabva muruzivo rweBhaibheri.

Asi nekukurudzira kurongeka mumarusando *(tarisa semuenzaniso, 1 VaKorinde 11),* nekutaura zvinofanira kuitwa mukusarudza maheridha nemadhikoni *(1 Timoti 3, Tito 1),* Pauro akangwarira chaizvo kuchengetedza kurongeka mukereke. Mazviri izvi, vuchenjeri hwaMwari nedzidziso dzeBhaibheri zvaichengetedzwa nekuendeswa mberi.

Nekuda kwedzidziso yezvokwadi yakagashirwa neVaKorosi kubva kushamwari dzaPauro, vakava “nekusimba” mukutendaa. Kwakanga kusingagoni kuzungunuswa nekuti kwaiva kwadzika midzi muBhaibheri, zvekuti kana zvaitendwa, zvaibatsira kuvadzivirira kubva kumanyepo aifambiswa nevadzidzisi venhema.

`Wakambovona “kurongeka” kwakakosha sei muvupenyu hwako hwekunamata?`