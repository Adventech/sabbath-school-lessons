---
title:  Kuyananiswa Kubva Mumabasa Akaipa
date:   22/02/2026
---

`Verenga VaKorose 1:21, 22. Ko Pauro anotaura nezvei munyaya iyi panezvekuparadzana nekuva vavengi? Chii chinotarisirwa murufu rwaKristu (tarisa vo VaEfeso 5:27)?`

Pauro ataura kakawanda nezvechimiro chevanhu chakaipa, zvinoitwa nevanhu pasina kururama kwaKristu. Ndiani mushure memakore 2000 akaramba achidaro? Mumwe munhu akamboti dzidziso yeChikristu isingambodi kutorwa nekutenda ndeye kuipa kwevanhu.

Asi kubva pakupinda kwechitema, Mwari ndiye akatanga kutsvaka kuyanana nesu, nekuipa kwatakaita, kutidzosa kwaari. Kureva kuti kubvira pakutanga, Mwari akashanda kugadzirisa dambudziko rechitema, kana nepo mhinduro yaiwanikwa chete murufu rwake pamuchinjikwa.

MuEdeni, akadana Adamu, chisikwa chake chakanakisisa kupfuura zvimwe zvose, “Uripi?” (Genesi 3:9). Nanhasi, anoramba achitsvaka hwai dzake dzakarasika—isu. Anotsvaka imwe neimwe. Anezano rakaperera rekutisvikira, nekuisa zano rakavambira pavhangeri yemuna Genesi 3:15, nekuisa ruvengo pakati pedu naSatani.

Dzimwe nguva vhangeri inovuya yakawoma chaizvo nekungoita sechinhu chisingararamiki zvekuti inoshaya basa munguva dzino dzema2000. Asi haina kumbowoma iripachena.

Vhangeri rine mativi matatu:

Rekutanga, nekuti hatigoni kuzviponesa, Jesu akavuya akatifira nekuda kwezvivi zvedu. (Tarisa VaRoma 5:6–8.)

Rechipiri, nekugashira rufu rwake serwedu kuburikidza nekutenda, kutendevuka, nerubapatidzo, tinoitwa vatsvene nekusunungurwa kubva mukupiwa mhosva nezvivi. (Tarisa VaRoma 5:9–11; VaRoma 6:6, 7.)

Retatu, vupenyu hwatinorarama nhasi runobva pakuyanana kwedu naKristu, tichirarama simba rake rekutisikazve, nekurarama vupenyu hwake matiri. (Tarisa 2 VaKorinde 5:17–21, VaGaratia 2:20.)

Aya haasi matsiko akaparadzana anoitika apo nepapo. Anogona kuitika ose nguva imwechete, patinenge tangogashira Jesu muvupenyu hwedu. Uye anogona kuitwa matsva zuva nezuva patinenge tichizvipira kwaari mangwanani oga –oga. Zvisinei nekuti wakararama sei munyasha dzaKristu dzinoponesa, zvinobva murufu rwaJesu. Ndiko kwatinofanira kudzokera nguva dzose.

`Kana uchizvitarisa, chimiro chako, nemumwoyo mako, unovonei mazviri zvinokuudza chidiso chako chemuchinjikwa?`