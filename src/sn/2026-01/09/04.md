---
title:  Zano RaMwari Risingaperi
date:   24/02/2026
---

`Verenga VaKorose 1:24, 25. Ko Pauro arikuti kudini nezvekutambudzwa kwake nekuda kwaKristu?`

Kana nepo Pauro akanyora VaKorose ari mujere repamba muRoma, zvimwe kutambudzika kwake kukuru kwakabva mukukwanisa kwake kushanda zvakasimba achibva apa achienda apo, nemudzimba, sezvakamboita kare (Mabasa 20:20). Matambudziko aya (kana nhamo idzi), idzo Kristu akamboyambira kuti dzaizovuya (Mateo 24:9, Johani 16:33), “hadzina kufanira kuenzaniswa nekubwinya kuchazoratidzwa matiri” (VaRoma 8:18). Iyi ndiyo nyaya huru yacho. Sekunyora kwakaita Pauro achinyorera vatendi vepaFiripai, zvino anonyorera vepaKorosi achifara nekuda kwekutambudzika kwake, zvinovabatsira (VaKorose 1:24).

Pauro anogona kuva mujere, asi “shoko raMwari harina kusungwa” (2 Timoti 2:9). Pauro paaiva akavharirwa, VaFiripi, VaEfeso, na Firimoni ndipo paakanyorwa. Abva kusunungurwa, Mwari akamufemera kunyora rairo yakakosha kwazvo inowanikwa muna 1 Timoti naTito. Pakuzosungwa kwake kwekupedzisira ari mujere remuRoma, akazonyora 2 Timoti. Saka makore ekupedzisira aya akapa Pauro mukana wekunyora mabhuku akatiwandei emuTestamende Itsva, anogona kusanganisira VaHebheru.

Zano risingaperi raMwari raivona izvi nezvimwezve zvakawanda. Izwi rechiGiriki rinoshandiswa naPauro munaVaKorosi 1:25, rinowanza kududzirwa kuti “mutariri,” nderinoti oikonomia. Kana risingashandiswi zvakanyanya (semuenzaniso, muna1 Timoti 1:4), rinotaura nezve “nzira dzaMwari dzekuita zvinhu.” Zvinogona kuva zvaisanganisira huapostora hwaPauro. Asi munekumwe kutaura, zvinosanganisira zvakaitwa naMwari muzano reruponeso. Basa raPauro, nerevamwe vaapostora, kana revaprofita veTestamende Yekare (VaEfeso 2:20, VaEfeso 3:5), kusanganisira Mosesi, aiva ari “ekuzadzisa shoko raMwari” (VaKorose 1:25), zvose izvi zviri muzano rinoera.

Kana nepo tichazotarisa zvakanyanya panyaya iyi muchidzidzo chemangwana, zvinobatsira ikozvino kuvona kuti Pauro anovona basa rake sechinhu chiduku-duku pakati pezvikuru, muzano rakareba rinoera rakatanga “nyika isati yasikwa” (Mateo 13:35, VaEfeso 1:4).

`Funga nezvevupenyu hwako. Ko mazano aunoita (maduku nemakuru) anopinda sei muzano guru raMwari? Tingaziva here kana sarudzo iri (duku”? Ingava nematuso makuru sei zvichazovonekwa pamberi apo?`