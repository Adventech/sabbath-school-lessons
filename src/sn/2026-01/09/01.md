---
title:  Kuyanana Nekutariro
date:   21/02/2026
---

### Verenga Kugadzirira Chidzidzo Chevhiki Ino:
VaKorose 1:20–29, VaEfeso 5:27, VaEfeso 3:17, VaRoma 8:18, VaEfeso 1:7–10, VaEfeso 3:3–6, Zvirevo 14:12.

> <p>Chemusoro:</p>
> “Wakamuita kuti ave zvivi nekuda kwedu; kuti isu tive kururama kwaMwari maari” (2 VaKorinde 5:21).

Pauro anoenda mberi nenyaya yekuyananisa, yakaratidzwa zvakanaka muna VaKorose 1:20 (tarisa chidzidzo 8, Thursday). Ipapo akatsanangura kubata kwainoita zvose zvepasi rose, mushure maizvozvo anonyora nezvemunhu mumwechete. Kuburikidza nerufu rwake pamuchinjikwa, Jesu akapedza kuyananisa munhu wose nazvose, zvikuru sei vanhu, vakanga vabviswa pavupenyu hwaMwari kuburikidza nezvivi, asi zvino vanogona kuyananiswa naye kuburikidza nekutenda.

Zvinoitika pakuyananiswa kwemunhu mumwe-nemumwe zvinoiswa pachena muchidzidzo chevhiki ino. Sezvinoitika munyaya dzepasi rose, zvinoitika kuburikidza naKristu. Kumunhu nemunhu, muchinjikwa, haugoni kuita sekuti hapana chinenge chichiitwa, asi chinhu chakaitika, nerudo rwaMwari ruchishandura vanhu pavanonzwa evhangeri nekugashira Kristu Pachake, tariro yoga yekubwinya.

Pauro anotaurawo nezve “chakavanzika chakavanzwa kwemakore-nemakore kubva kumarudzi” (VaKorose 1:26). Chakavanzika ichi chii, nezvingaitwa kuti chinzwisiswe—kumunhu mumwechete nemupasi rose? Ko “chakavanzika” ichi chinei nechekuita neevhangeri yakaparidzwa naPauro nemwoyo wose?

_*Dzidza chidzidzo chevhiki ino kugadzirira Sabata, February 28._