---
title:  Chimiro Chakaidzwa
date:  28/01/2026
---

Mumwe akatumira tsamba iyi naTimotio atotaurwa kare (VaFiripi 1:1). Zvino Pauro avakutaura kukosha kwa Timoti semushandi pamwechete naye. Anotsanangurwa semuvhangeri (2 Timoti 4:5) wakanga atumwa naPauro kuinda kuMasedonia (1 Tesaronika 3:2; Enzanisa Mabasa 18:5, Mabasa 19:22) iye nguva dzakawandazve achiinda kuKorinde (1 VaKorinde 4:17, 1 VaKorinde 16:10). Akanga amboshanda naPauro naSairasi paKorinde kare (1 VaTesaronika 1:1, 2 VaTesaronika 1:1) nepa Efeso kumberi uko (1 Timoti 1:2, 3; Enzanisa Mabasa 19:22). Pauro anotsanangura Timoti semunhu “ane mwoyo wakafanana newake” (VaFiripi 2:20). Izwi rechiGiriki (*lit. “kuenzana pamweya”*) rinoreva kuti akanga akafanana naPauro muzvinhu zvizhinji, kusanganisira kuzvipira kwake kuna Kristu, simba rake rekushingairira kuparidza evangeri, nehanya yake nekuda kwe vaFiripi zvikurusei.

`Unofunga kuti nemhaka yei Pauro akataura zvakanyanya nekunaka kwaTimotio (tarisa VaFiripi 2:19–23)? Ko Pauro anoti kudinizve nezvake (tarisa 1 VaKorinde 4:17, 2 Timoti 1:5)?`

Chimiro chimwe chaTimotio chinotaurwa naPauro ndeche “chimiro chakayedzwa chikavonekwa chakanaka” (VaFiripi 2:22). Izwi rechiGiriki rinotsanangura munhu akaedzwa zvakasimba nemiyedzo mikuru (VaRoma 5:4) uyezve akavonekwa kuti basa rake rakanaka uye rine kurevesa (2 VaKorinde 2:9, 2 VaKorinde 9:13). Pauro anoziva kuti ichi ichokwadi muna Timoti nekuti akamuona achizviita munzvimbo dzakawanda pavashandidzana mukuparidza evangeri.

Munguva dzakawoma dzevupenyu umo tinoedzwa kuratidza zviri mukati medu. Ellen G. White anoti: “Vupenyu chikoro. . . . Kuchava nekudenhwa kunoratidza kuzvidzora; saka zvichaitwa munguva idzi nemweya wakanaka ndizvo zvinoratidza kukura pamweya. Kana kutukwa nekukuvadzwa kukagashirwa nemwoyo wakazvirereka, kana mashoko ekutuka akadzorerwa nemhinduro nyoro, nekuitirwa zvakaipa kuchidzorerwa nehunyoro, izvi ndizvo zvinoratidza kuti Mweya waKristu uri mumwoyo.”—Ellen G. White. Anoinda mberi achiti kana “zvakagozha zvatinopiwa kutaura zvikagashirwa zvakanaka, zvinogadzira matiri chimiro chakafanana nechaKristu nekuratidza kusiyana kwemuKristu nevenyika.”

`Imbofunga nekudenhwa, kuwoma, nezvinotsamwisa zvawakasangana nazvo nguva shoma yapfuura. Wakazvigashira “nevunyoro here ukashingirira zvakanaka”? Ungaitei kuti zvimiro izvi zvikubatsire kudzoreka zvakanyanya?`