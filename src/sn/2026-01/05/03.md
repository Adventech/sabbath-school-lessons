---
title:  Chiedza Munyika Ine rima
date:  26/01/2026
---

Muna VaFiripi 2:14, Pauro anokurudzira vaFiripi “itai zvose musinganyunyuti”. Matambudziko ekubatana pakereke akakura zvakadaro zvekuti haagoni kugadziriswa pasina zvikuru zvataita. Kubatana pakereke kunobva pakubatana naKristu nemukuteerera Shoko rake. Uye kwakakoshera kupupura kwedu, sezvinotaurwa naPauro zvakare, achitikokera “tive sechiedza panyika tipenye” (VaFiripi 2:15).

Muhusiki husina mwedzi, kure nemwenje yemaguta neye mumigwagwa yemumaguta, nyeredzi dzakawanda dzinoonekwa, dzichiita sedzawera kujeka kwadzo. Kusiyana kupikisana kwazvo kunoratidza kusiyana kwacho. Kana kune rima guru kwazvo, nyeredzi dzinonyanyisa kuvonekwa. Ndizvo zvakafanana nehuchapupu. Kana kusarurama kwatipoteredza kwanyanyisa, musiyano wevaMwari nevenyika unonyatsovonekwa. Zvakakosherei izvi, saka, kuti tisabvumira zviyedza zvevanhu zvisina kugadzirwa naMwari zvepfungwa dzevanhu, kumanikidza, zvinoitwa zvichikonzera huchapupu hwedu kushaya simba kuseri uko kana kutoshaikwa zvachose.

`Verenga VaFiripi 2:15, 16. Ko Pauro anotsangura sei zvatinofanira kuva nekuita isu sevana vaMwari?`

“Kushaya chatinopomerwa” kureva “kuva vasina mhosva.” Zvinotaurwa pamusoro paJoboo nechimiro chake chekushaya chipomerwa (tarisa Jobho 1:1, 8; Jobho 2:3; tarisa zvekare Jobho 11:4; Jobho 33:9). Izwi rechiGiriki rinodudzirwa kuti “kushaya chipomerwa” rinotoreva “kusasanganiswa, kuperera mukuchena.” Jesu, nekuziva kuti vateveri vake vaizorwiswa sei nguva dzose anotikurudzira ku “kupfava senjiva” (Mateo 10:16). Na Pauro vo anotikurudzira “kuva vakachenjera mune zvakaipa” (VaRoma 16:19). Materevizheni edu emazuva ano anozikanwa nekusaratidza zvakachena, kana kusimudzira kana kubatsira pamweya. Munguva dzakaita seidzodzi, tsika yaDavidi yakatinakira nhasi: “Handingaisi pamberi pangu chinhu chakaipa” (Mapisarema 101:3).

Hatifaniri kumbotya kusiyana—kutenda kwedu kunofa kukura zvekutiparadzanisa nevamwe vanhu vose. Chinangwa chiri “kuva sechiedza panyika” (VaFiripi 2:15). Nzira yoga yekuzviita izvi kuramba kufanana nenyika ino (VaRoma 12:2) “kuramba takabatirira pashoko revupenyu” (VaFiripi 2:16). Sarudzo dzedu dzekararamiro kedu dzinoratidza kuti takamirira “zuva raKristu” kana kuti “takamhanyira pasina” (VaFiripi 2:16; Enzanisa 1 VaKorinde 9:24–27).

`Kana pane zviri muvupenyu hwako zvinonzi ndezve “nyika” (izvo zviri), ungacheneswa sei kubva kwazviri?`