---
title:  “Mukudze Varume Vakadai”
date:  29/01/2026
---

`Verenga VaFiripi 2:25–30. Ko Pauro anotsanangura sei Epaphroditusi? Ndezvipi zvaanoita zvinoratidza chimiro chemushandi wechiKristu?`

Epaphroditusi anotaurwa chete mutsamba iyi, asi tine zvimwe zvatinodzidza nezvake kubva mune dzimwe nzvimbo maanovonekwa. Tichitonga kubva muzita rake (rinoreva chinamato chaAphroditi), akatendevuka kubva kuchihedheni. Kukumudaidza kuti “mushandi pamwechete naye” zvinogona kureva kuti vaishanda vose naPauro paFiripai. Kuva “murwi naye” (Enzanisa VaFiripi 1:27) zvinogona kuva aitaura nehondo yakamboitika kunaEpaphroditusi paaiparidza evangeri, nekugadzirira kwake kuisa vupenyu hwake munjodzi (VaFiripi 2:30).

“Semuranda” (izwi rechiGiriki: *apostolos*) akasarudzwa nekereke paFiripai, Epaphroditusi anotumirwa kunoshandira Pauro ari mujere nekuvona zvimwe zvose zvaaingada (VaFiripi 2:25). VaFiripi ndiye munhu wavakavimba naye nekunopa Pauro mipiro yake yemari (VaFiripi 4:18). Zvibairo izvi zvakanga zvakakosha nekuti zvekudya, nguvo, magumbeze nezvimwe zvinodiwa muvupenyu hwaPauro zvaikosha kuvasungwa veRoma nekuti zvaizotengwa nemari yehama dzavo neshamwari (Enzanisa Mabasa 24:23). Pedyo nemagumo ehusungwa hwake hwechipiri mujere reRoma, Pauro akakumbira Timoti achiti “Shingaira kuvuya chando chisati chasvika” uyezve “uvuye nenguvo yandakasiya paTroasi (2 Timoti 4:21, 13). Zvechokwadi Pauro aizoda nguvo iyi yeshinda yakakora inodziya mujere iri redombo raitonhora chaizvo. NdiEpaphroditusi akapiwa basa iri rekutakura tsamba iyi kudzokera nayo kuFiripai (tarisa Ellen G. White, The Acts of the Apostles, p. 479).

Zvimwe nekuda kwematambudziko epaFilipai (tarisa Chidzidzo 4), Pauro “akavona zvakafanira” kutuma Epaphroditusi kuti adzokere nekukurumidza kupfuvura zvaitarisirwa, saka akakurudzira vaFiripi “kumugamuchira munaShe nemufaro” (VaFiripi 2:29). Pauro anoda kuti vasanetsekana nechimiro chake chekuva mujere. Anosimbisa zvekuti Epaphroditusi ndiye Mukristu aidiwa panguva yakadai, zvisinei nefuma yavo kana zvigaro zvavo muvupenyu asi nekuda kwemweya wavo wekuzvipira mukutevedzera muenzaniso waJesu (VaFiripi 2:6–11, 29, 30; Enzanisa Ruka 22:25–27). Izwi rechiGiriki rekuti rukudzo kana chiremerera rinovonekwa nguva dzakati wandei muTestamende Itsva: kumuranda wemukuru wezana “waikosha kwazvo kwaari” (Ruka 7:2), kune avo vairatidzwa rukudzo nepavaigariswa pamutambo (Ruka 14:8), naJesu “dombo repakona rakakosha” (1 Petro 2:4, 6). Kuiswa kwaEpaphroditusi muboka iri, aifanira kuva murume akatendeka zvikuru.