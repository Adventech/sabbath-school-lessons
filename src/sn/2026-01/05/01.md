---
title:  Kupenya Sezviedza Vusiku
date:  24/01/2026
---

### Verenga Kugadzirira Chidzidzo Chevhiki Ino
VaFiripi 2:12–30; VaRoma 3:23, 24; VaRoma 5:8; 2 Timoti 4:6; 1 VaKorinde 4:17; 2 Timoti 4:21, 13; Ruka 7:2.

> <p>Chemusoro:</p>
> “Itayi zvose musinganyunyuti, musina nharo; kuti muve vanhu vasina chavangapomerwa, nevasina kusarurama, vana vaMwari vasina mhosva pakati perudzi rwakakombama, rwakatsauka, rwamunovonekwa pakati parwo sezviedza panyika” (VaFiripi 2:14, 15).

Mwari akataurira VaHebheru kuti vateerere nekuti kuteerera uku “nekuti ndiko kuchenjera kwenyu, nekungwara kwenyu pamberi pevanhu vachanzwa zvose izvi zvakatemwa, vachiti, ‘Zvirokwazvo rudzi urwu rukuru ndivanhu vakachenjera vakangwara’” (Deuteronomio 4:6).

Mazana emakore mberi uko Jesu akazoti, “Ndini chiedza chenyika; unonditevera haangatongofambi murima, asi uchava chiedza chevupenyu” (Johani 8:12). Akatizve, “ ‘Imi muri chiedza chenyika. Guta rakavakwa pagomo haringavanziki’ ” (Mateo 5:14). Ko tingava zviedza sei? Kuburikidza nekufamba pedyo-pedyo naJesu chete, “chiedza chazvokwadi chinovhenekera munhu mumwe nemumwe, pakusvika kwacho panyika” (Johani 1:9). Sezvinotaurwa naVaFiripi 2 ichiti, Mwari “wakamukudza zvikuru, akamupa zita rinopfuura mazita ose, kuti muzita raJesu mabvi ose apfugame, evari kudenga nevari panyika, nevari pasi penyika kuti ndimi dzose dzibvumire dziti, Jesu Kristu ndiShe, kuti Mwari Baba arumbidzwe” (VaFiripi 2:9–11).

Chiedza nesimba redenga takazvipiwa isu vakazvipira kuna Jesu. Asi nguva dzakawanda tinotarisira Mwari kutiitira zvose kana kutoita mazano edu nepfungwa dzedu. Ndicho chikonzero nei mashoko aPauro kuvaFiripi akatikoshera chaizvo nhasi.

_*Dzidza chidzidzo chevhiki ino kugadzirira Sabata, January 31._