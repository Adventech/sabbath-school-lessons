---
title:  Kudzidza Kuenda Mberi
date:  30/01/2026
---

“Anomira pedyo-pedyo naKristu ndiye achanwa zvekubatwa mumweya werudo lwekuzviramba, —rudo rusingazvikudzi, . . . harutsvaki rwazvo, haruna zishura, harutsvaki zvakaipa’ (1 VaKorinde 13:4, 5), —rudo rwunosunda mudzidzi, sezvarwakasunda Tenzi wedu, kupa vose nekuzvipira, kusvika kana murufu, kuponesa vanhu. Mweya uyu unovonekwa muvupenyu hwaPauro. Akati, ‘Nekuti kwandiri kurarama ndiKristu;’ nekuti vupenyu hwake hwairatidza Kristu kuvanhu; ‘uye kufa ifuma,’—fuma kuna Kristu; rufu pacharwo runoratidza simba renyasha, nekuwunganidzira vanhu kwaari. ‘Kristu achasimudzirwa mumuviri wangu,’ akadaro, ‘mungava mukurarama kana murufu.’ VaFiripi 1:21, 20.”—Ellen G. White, The Desire of Ages, p. 549.

“Nguva haisikure apo munhu mumwe nemumwe achaedzwa. Munembo wechikara uchamanikidzwa patiri. Avo vakatora danho rimwe nerimwe vachibvumira zvidiso zvenyika nekufanana nayo netsika dzayo hazvizovawomeri kubvumirana nemasimba anenge avekutonga, pane kuzvimisira kusekwa nekutukwa, vachitambudzwa mumatirongo, nemurufu. . . .

“Kana zviuru nezviuru zvehama zvave kubviswa muzvokwadi, vakavanzika vanobva vabuda pachena, nekurumbidza kuchibva pamureza waKristu. Avo vaimbotya vasina kushinga mune zvavaiita vachabuda pachena kuti ndevaKristu nezvokwadi yake. Vane vutera vukuru nevanotya vari mukereke vachofanana naDavidi—vachada nekuzvipira kuita. Kusviba kwehusiku hwevanhu vaMwari, kuchaburitsa nyeredzi dzakajekesesa. Satani achamira iye pachake achishungurudza vakatendeka; asi muzita raJesu, vachava vakundi nekupfuvurisa.”—Ellen G. White. 

**Mibvunzo Yekutaurirana**:

`Funga nezveyambiro iri muchinyorwa chiripamusoro chezveavo “vanobvumira zvenyika zvishoma nezvishoma nekufanana nayo mutsika.” Ko izvi zvinogona kusanganisira chiivo? Tauriranai kuti izvi zvinogona kusabata munhu nemumwe chete asi kereke yose.`

`Mwari anoti, “ ‘Avo vanokudza ndichavakudza’ ” (1 Samueri 2:30). Munzira dzipi umo tinokudza Mwari? Zvakafanana here “nekumupa mbiri” (Zvakazarurwa 14:7)? Nemhaka yei kana zvakadaro kana kuti zvisina kudaro?`

`Ko tinganzwisisa sei dzidziso yekupedzisa ruponeso rwedu tisingawiri mumuteyo wekuda kuponeswa nemabasa?`