---
title:  További Tanulmányozásra
date:  02/04/2021
---

A Bibliából felhívások áradnak a bűnösöknek, a visszaesőknek is. Nézzük meg Zsolt 95:7-8, Ézs 55:1-2, 6-7, Lk 15:3-7 és 19:10 verseit! Még milyen igéket találunk?

Ellen G. White: Pátriárkák és próféták. Budapest, 1993, Advent Kiadó, „A teremtés”, „Kísértés és bukás” és „A megváltás terve” c. fejezetei, 18-44. o.

„»Hol vagy?« – Azt hiszem, Istennek ebben a két szavában egy evangéliumi prédikáció volt, amely a fák sűrűjén át eljutott a menekülők viszkető füléhez. Istened nem akar elveszíteni, azért jött, hogy megkeressen, mint ahogy a jövőben szándékozik eljönni Fia személyében, nemcsak megkeresni, hanem meg is menteni azt, aki elveszett” (Charles Haddon Spurgeon: The Treasury of the Bible. Old Testament. 1. köt. Grand Rapids, MI., 1962, Zondervan Publishing House, 11. o.).

**Beszélgessünk róla!**

`1) A szerető, gondviselő Isten keresi az embert. Ennek fényében hogyan válaszolhatunk most arra, hogy az Atya és Jézus Krisztus kifejezi a szeretetét? Milyen reakciót vár tőlünk az Úr?`

`2) A Biblia képe szerint az ember lezuhant magasztos helyéről, ahová Isten a teremtéskor állította, és megváltásra van szüksége. Hasonlítsuk ezt össze az élet kialakulásának evolúciós elméletével! Melyik reményteljesebb, és miért?`

`3) Az emberi boldogság szempontjából mennyire fontosak a szeretetteljes kapcsolatok? Miért szükséges az Istennel való élő kapcsolat a jól működő emberi viszonyokhoz? Beszéljük meg, hogyan hat az egészséges kapcsolat az érintett személyekre (szülő-gyerek, barátok, férj-feleség, munkavállaló-munkáltató stb. kapcsolatára)!`

**Összefoglalás**: Isten a saját képére teremtett bennünket, hogy szeretetteljes kapcsolatban lehessünk vele. Az eredeti egységet ugyan megtörte a bűn belépése, de Isten arra törekszik, hogy a megváltási tervvel helyreállítsa a kapcsolatunkat. Istentől függő teremtményekként az életünk akkor nyer igazi jelentőséget és értelmet, ha a Teremtőhöz fordulunk.