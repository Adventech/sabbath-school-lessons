---
title:  Isten és a szövetség
date:  16/11/2019
---

### E hetitanulmányunk
1Mózes 4:8-19; Józsué 24; Nehémiás 10; Zsidók 8:1-7; 13:20

> <p></p>
> „Mindezek alapján írásbeli szerződést kötünk, amelyet megpecsételnek fejedelmeink, lévitáink és papjaink… Így nem hanyagoljuk el Istenünk házát” (Neh 9:38; 10:39, ÚRK).

Mi értendő „szövetség” alatt a Bibliában? A legegyszerűbb magyarázat az ilyen bibliai szövetségre az, hogy Isten és népe kapcsolatának törvényes megalapozása. Isten kijelenti: „Ti vagytok az én népem, én pedig az Istenetek vagyok.” Ismerünk még emellett az ókori világból olyan emberi, írásos szövetségeket, amelyek általában vezetők és az alattvalóik között köttettek.

Azért állapodtak meg, mert ez mindkét fél javát szolgálta. A vezető gondoskodott a népről, ők pedig adót fizettek neki. Istennel azonban más volt a helyzet. Valójában neki nem származott semmi haszna belőle, de megígérte, hogy hűségesen betartja szavát, még ha a nép nem is úgy tett. Lényegé­ben a kapcsolódó áldásokból és átkokból tudhatták az izraeliták, hogy megszegték a szövetséget, amikor rossz dolgok kezdtek történni velük.

Ezen a héten áttekintjük a szövetséget, amit az izraeliták megújítottak Istennel Nehémiás 10. fejezetében. Szót ejtünk még általános bibliai információkról is a szövetségkötés történelmével és fontosságával kapcsolatban.