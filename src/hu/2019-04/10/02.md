---
title:  Az Úr Énekei
date:  01/12/2019
---

`Olvassuk el Neh 12:27-29 verseit! Figyeljünk meg néhány kulcsszót, amelyekből kiderül, hogy milyen lehetett az istentiszteletük, a dicsőítésük! Hogyan foglalnánk össze a saját szavainkkal?`

`Az izraeliták egy külön csoportjának, a lévitáknak kellett biztosítani az éneket és a zenét a templomi szolgálatok idején. Isten irányította a folyamatot, adott utasításokat a szolgálatra vonatkozóan, hogy a templomi istentisztelet szép, magas színvonalú legyen.`

Dávid király még jobban kidolgozta a korábban követett rendszert, kifinomultabbá tette. Aszáfot nevezette ki a templomi istentiszteletek vezetésére, akinek a leszármazottai „az Isten háza szolgálatában énekelni szoktak” (Neh 11:22, RÚF).

`1Krón 25:6-8 szakasza szerint mennyire volt központi és fontos szerepe a zenének az istentiszteletben, amikor az Úr énekét énekelték?`

Az énekesek léviták voltak, ezért hivatalosan őket rendelték ki a templomi szolgálatra. A zenei szolgálatokért kapták a fizetésüket. Dávid király idejében egy zenei akadémiát is szerveztek, amit a király felügyelt. Tanárai és diákjai voltak, fiatalok és idősek, akik váltották egymást a templomi zeneszolgálatokban. Némelyek hangszereken játszottak, mások énekeltek, és voltak, akik a szolgálatok közben használt hangszerekről és ruhákról viseltek gondot. Mi volt a célja a szakszerű képzésnek? Az, hogy az istentiszteletekre kineveljenek kiválóan tehetséges embereket, akik magas színvonalra törekszenek. Az istentiszteletek alkalmával mindig a lehető legmagasabbra tűzzük a célt! A dicsőítésnek a szívből kell fakadnia, amit a legjobb módon kell kifejezni, lelkileg felemelően. A templomi zenészeket és énekeseket feltehetőleg nagy gonddal választották ki az istentiszteleti szolgálatok vezetésére.

`Mondjunk példákat arra, hogyan tapasztaltuk már az istentisztelet örömét a zene által! Miért fontos ez a számunkra?`