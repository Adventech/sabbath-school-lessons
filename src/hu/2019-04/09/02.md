---
title:  A Történelem Istene
date:  24/11/2019
---

`Olvassuk el Ezsd 1:9-11 és Dán 1:1-2 verseit! Dániel szavai hogyan világítanak rá, hogy mire utalt Ezsdrás?`

Ezsdrástól megtudjuk a részleteket, míg Dánielnél a nagy képet látjuk. Ezek a szakaszok együttnézve azt mutatják, hogy az Úr kézben tartja a dolgokat.

„A nemzetek történelme nekünk is szól. Minden népnek és minden egyes embernek megvan a helye Isten csodálatos tervében. Az egyének és nemzetek megméretése ma is folyik. A mérleg annak kezében van, aki soha nem téved. Mindenki maga határoz sorsáról, Isten pedig mindent kezében tartva megvalósítja saját szándékát” (Ellen G. White: Próféták és királyok. Budapest, 1995, Advent Kiadó, 332. o.).

`Dániel 5. fejezetéből mit tudhatunk meg a Belsazárra kimondott ítéletről?`

 

Babilon Kr. e. 539 októberében esett el, amikor legyőzte Círusz, a méd-perzsa sereg királya. Belsazár tévedett, mert a sikereiben, pompájában és hírnevében bízva, önteltségében vad tivornyázást rendezett azon az éjszakán, amit aztán nem élt túl. Az isteni kéz a palota falára írta fel, hogy a napjai megszámláltattak és véget érnek. Ismerte ugyan a hatalmas Nabukodonozor király sorsát és megtérésének történetét, mégsem tanult belőle. Tragikus, ha nem hallgatunk Isten figyelmeztetéseire és nem követjük az útmutatásait.

Dániel próféta végig ott volt, csak nem törődtek vele. Amikor az ember elfeledkezik Isten szentségéről és jelenlétéről az életében, bonyodalmakkal, problémákkal és tragédiákkal teli úton jár, ami halálba visz.

`Dániel elmondta a királynak Nabukodonozor történetét, majd így folytatta: „És te, Belsazár, az ő fia, nem aláztad meg a szívedet, noha mindezt tudtad” (Dán 5:22). Hogyan bizonyosodhatunk meg arról, hogy mi nem követünk el hasonló hibákat, mint Belsazár? Miért kell a keresztnek mindig alázatra késztetnie Isten előtt?`