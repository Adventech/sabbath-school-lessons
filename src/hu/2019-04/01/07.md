---
title:  További Tanulmányozásra
date:  04/10/2019
---

Ellen G. White: Próféták és királyok. Budapest, 1995, Advent Kiadó, „Ezsdrás, a pap és írástudó” c. fejezet, 376-382. o.

Gondoljunk bele, milyen szorgalmasan dolgozott Ezsdrás! „Isten szócsöve lett, aki környezetét a menny elveire oktatta. Hátralevő éveiben – akár a méd-perzsa királyi udvar közelében, akár Jeruzsálemben – legfőbb munkája a tanítás volt. Amint másoknak tolmácsolta a megismert igazságokat, munkaképessége nőtt. Kegyes és buzgó emberré vált. Az Úr tanúja volt, bizonyságot tett a világnak arról, hogy a Biblia igazságának ereje nemessé teszi a mindennapi életet” (i. m. 377. o.).

„A ma végrehajtandó reformációs munkában szükség van Ezsdrásokra és Nehémiásokra, akik nem szépítgetik és nem mentegetik a bűnt, hanem bátran megvédik Isten méltóságát. Azok, akikre ennek a munkának a terhe nehezedik, nem hallgathatnak a gonoszság láttán, és nem takarhatják be a bűnt a hamis könyörület köpenyével. Tudjuk, hogy Isten nem személyválogató, és hogy a kevés emberrel szemben gyakorolt szigor irgalmasságnak bizonyul a tömegek iránt. Azt sem felejthetik el, hogy a bűn megfeddőjében Krisztus Lelkének mindig meg kell mutatkoznia” (i. m. 417. o.).

**Beszélgessünk róla!**

`1) Igen, számos csodálatos ígéretet kaptunk az Úrtól, de Isten nem erőlteti ránk magát. Milyen döntéseket hozunk meg az életünkben, amelyek gátolhatják nekünk tett ígéretei megvalósulását?`

`2) Olvassuk el Dániel imáját Dán 9:1-23 szakaszában! Milyen elveket találunk itt, amelyeket a saját életünkben is alkalmazhatunk? Mi jellemezte Dániel hozzáállását? Mit kért? Még mit találunk az imájában, amit mi is megtehetünk ma?`

`3) A csütörtöki rész idézi Ellen G. White írását arról, hogy Ezsdrás szolgálatában központi szerepe volt Isten Igéjének, nagy szorgalommal terjesztette az Írást a nép körében. Ezek szerint milyen szerepet kell kapnia az Igének a mi életünkben is?`