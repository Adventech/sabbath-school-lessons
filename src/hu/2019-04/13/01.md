---
title:  Izrael vezetői
date:  21/12/2019
---

### E heti tanulmányunk
1Királyok 12:1-16; Ezsdrás 8:21-23, 31-32; Nehémiás 4:7-23; János 11:46-53; Apostolok cselekedetei 15:7-11

> <p></p>
> „Ekkor elment az egész nép, hogy egyenek, igyanak, és másoknak is juttassanak belőle, és nagy örömünnepet tartsanak, mert megértették mindazt, amire oktatták őket” (Neh 8:12, RÚF).

Ezsdrás és Nehémiás egyaránt példás, Istennek szentelt életű vezető volt, akik végre is hajtották a feladatokat, amelyekre az Úr elhívta őket. Isten iránti szeretetük hűséges szolgálatra késztette őket. Tanulmányunkban központi szerepet kapott az ő hűségük.

A héten vezetőkkel kapcsolatos bibliai példákat tekintünk át – köztük Ezsd­rásét és Nehémiásét. Mindenre nem térünk ki, még számos más dologról is lehetne szót ejteni, de a kiválasztott tanulmányok minden vezető számára alapvetően fontosak. Talán nem mindenki tekinti magát éppen ebben az életszakaszban vezetőnek, de mindenki hat legalább néhány emberre, ezért a tanulságokból bárki kamatoztathat.

Ezeknek a vezetőknek a történetében központi szerepe van Isten Igéjének. Ez formálta át a gondolkodásukat, az életüket, amiből következett az ébredés és reformáció egész programja. Isten Igéjének, az útmutatásainak köszönhettek mindent. Így függetlenül attól, hogy kik vagyunk, mi a szerepünk, hetednapi adventista keresztényként központi helyet kell biztosítanunk az életünkben Isten Igéjének!