---
title:  A Vezetők Befolyása
date:  22/12/2019
---

Az egész Bibliában találhatunk a vezetéssel kapcsolatos példákat, jókat és rosszakat egyaránt, vagy akár olyanokat is, amelyekben keveredik a kettő. Rossz vezetők időnként tettek jót is, jó vezetők pedig alkalmanként rossz dolgokat is elkövettek. Mindannyian emberek vagyunk, jóra és rosszara is képesek, helyesen és helytelenül is cselekedhetünk. Ugyan ki az, aki ne tapasztalta volna ezt a saját életében?

A helyzet viszont az, hogyha az ember vezető, nő a befolyása – akár jó, akár rossz értelemben. Éppen elég nagy baj, ha valakinek rossz a hatása otthon, a munkahelyén vagy bárhol másutt. Vezetői tisztségben azonban, legyen az lelki vagy politikai természetű, esetleg mindkettő, megsokszorozódik a befolyás ereje. Igen fontos tehát, hogy a Szentírás elveit és tanításait tükrözzük minden szerepkörben, vezetőként azonban különösen!

**Keressük ki az alábbi igehelyeket! Milyen vezetői hozzáállással találkozunk az egyes szakaszokban? Ha jót látunk, nevezzük meg, hogy miért jó, de a rosszat is indokoljuk meg!**

`Roboám (1Kir 12:1-16)`

`Péter (ApCsel 15:7-11)`

`Jósiás (2Kir 23:1-10)`

`Debóra (Bír 4:1-16)`

`Akháb (1Kir 21:1-16)`

`Mitől lesz jó vagy rossz a vezetés? Milyen tanulságokat találunk ezzel kapcsolatban az említett történetekben így futólag? Hogyan alkalmazhatjuk a tanultakat a saját életünkben?`