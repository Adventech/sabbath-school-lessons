---
title:  Tanítói Melléklet
date:   08/06/2018
---

**Alapige**: Jelenések 13:1-18 

**A tanuló célja**

- **Tudni**: Azonosítsuk be a két fenevad által jelképezett történelmi hatal-mat, és soroljunk fel még több okot arra, hogy miért bízunk a történel-met irányító Istenben!
- **Érezni**: Mérjük fel, hogy mi minden forog itt kockán, és irányítsuk a cso-port tagjainak figyelmét az imádat tapasztalatára!
- **Cselekedni**: Dokumentáljuk a prófécia teljesedését! Nevezzünk meg még több okot arra, hogy bízunk a történelmet irányító Istenben! 

**A Tanulmány vázlata** 

1. Babilon és Amerika 
	+ Milyen utalások sejtetik, hogy a tengerből feljövő fenevad a Római Katolikus Egyházat jelképezi?
	+ Mi mutat arra, hogy a földből feljövő fenevad az Amerikai Egyesült Államokat szimbolizálja? 

2. Érzelmi kontroll 
	+ Ha jól érzem magam, ez még miért nem megbízható bizonyítéka Isten jelenétének?
	+ Hogyan lehetünk biztosak abban, hogy istentiszteleti érzéseink összhangban vannak az igaz Istennel?
	+ Miért kell szeretnünk az embereket, még ha talán a fenevad táborához tartoznak is? 

3. Ragaszkodjunk Istenhez! 
	+ Mi a hamis imádat leggyakoribb kísértése?
	+ Hogyan futnak ki az emberek Babilonból?
	+ Miért nem elég kifutni Babilonból ahhoz, hogy elkerüljük a hatását? 

**Összefoglalás**: Babilon arra törekszik, hogy az egész világ őt imádja. 

**Tanulási útmutató** 

#### 1. Lépés: Motiválj!

**A lelki növekedés alapja**: A lelki élet nem öncélú; az a lényege, hogy tapasztaljuk, milyen csodálatos Istent imádni és benne bízva élni. Az igaz istentisztelet nem csak azt jelenti, hogy ápoljuk a közösséget a testvéreinkkel és jól érezzük magunkat együtt. Nem is csupán annyi, hogy a hívők jó táborához tartozunk. Sokkal inkább azt jelen-ti, hogy szívből átadjuk magunkat Istennek. 

**Tanítók részére**: Jelenések 13. fejezetében a fenevadak által jelképezett hatalmak beazonosítása segít meghatározni azt a prófétai időszakot, amelyben élünk. Arról is olvashatunk, miként éljünk erre való tekintettel. Vizsgáljuk meg a történelmi bizonyítékokat! Amennyire lehetséges, válasszunk jól ismert forrásokat, történelemtankönyveket, hogy megőrizzük az objektivitást és a hitelességet! A tanulmány fő célja, hogy mindenkit az igaz Isten iránti elkötelezettségre és imádatára bátorítson. 

**Nyitó tevékenység/beszélgetés**: Még sosem volt annyi felekezet, mint manapság, és mind az Isten igaz egyházának tartja magát. Beszéljük meg, miért védekeznek a szekták gyors szaporodása ellen általában úgy az emberek, hogy abban az egyházban keresnek menedéket, ahol felnőttek! 

**Megbeszélendő kérdések**: 

1. Mivel magyarázhatjuk a szekták elszaporodását? 
2. Gondoljuk tovább, miért tévút az, hogy sokan csak azért maradnak a hagyományos egyházakban, mert azok létjogosultságát történelmi-leg igazoltnak látják! Hogyan cáfolhatjuk ezt anélkül, hogy a laodiceai gyülekezetre (Jel 3:17) jellemző önteltség és beképzeltség csapdájába esnénk? 

#### 2. Lépés: Fedezd fel!

**Tanítók részére**: Fontos megőrizni a legnagyobb érzékenységet ennél a leckénél! Először is napjaink eseményeinek fényében mutassunk rá a két fenevad azonosságára! Másodszor mondjuk ki, mi a legfőbb tét itt, és beszéljük meg, miért fontos lelki életünk szempontjából megcáfolni, hogy az embereknek vissza kellene térni a történelmi egyházakba! Legyünk kreatívak! 

**Bibliakommentár** 

**I. Babilon és szövetségesei** (Tekintsük át Jel 13:12 versét az osztályban!) 

A tengerből feljövő fenevad vonásai Dániel 7. fejezetéből a négy állatot idézik meg. Az első három az oroszlán, a medve és a párduc (Jel 13:2; vö. Dán 7:2-6). Itt azonban a negyedik állat a legfontosabb (Jel 13:1; vö. Dán 7:7). A jellegzetessége a kis szarv, ami felkelti János figyelmét. A kis szarvhoz hasonlóan a tengerből feljövő fenevad is Isten hatalmát próbálja bitorolni és imádatot követel magának. „Kicsoda hasonló e fenevadhoz?” – ez a kifejezés, amit az imádói szájából hallunk (Jel 13:4), a hagyományos formula mintájára fogalmazódik meg. Isten tiszteletére mondták ezt az ősi Izraelben: „Kicsoda... olyan, mint te Uram” (2Móz 15:11; Zsolt 35:10)? Ráadásul a kis szarvhoz hasonlóan ez a fenevad ugyanannyi ideig üldözi Isten népét (42 hétig), mint a kis szarv (ideig, időkig, félidőkig, Jel 13:5; Dán 7:25), Kr. u. 538-tól kezdve 1798-ig. A tengerből feljövő fenevad tehát ugyanazt a hatalmat jelképezi, amit a kis szarv: konkrétan a Római Katolikus Egyház intézményrendszerét. 

A jelenések könyvének látomása még egy jellegzetes jegyet is megad a kis szarv beazonosításához: a tengerből feljövő fenevad (kis szarv) sebet fog kapni, elveszíti egy időre a hatalmát, majd újra visszakapja és ismét imádni fogják (Jel 13:3, 8). A seb a nagy francia forradalom nyomására utal, még konkrétabban Napóleonra, amikor 1798-ban fogságba vitette és börtönbe vettette a pápát. A seb begyógyulása arra vonatkozik, hogy az egyház újra megerősödött a XIX. századtól kezdődően, amikor – sok egyéb dolog mellett – a pápa tévedhetetlenségének dogmáját is kihirdették (1870). A pápaság népszerűsége és politikai befolyása pedig sosem volt nagyobb a modern korban, mint napjainkban. 

**Elmélkedjünk**: A jelenések könyve szerint mely tulajdonságai miatt lesz a negyedik fenevadból üldöző hatalom? 

**II. A tét: az imádat**  (Tekintsük át Jel 13:16-17 verseit az osztályban!) 

A tengerből feljövő fenevadról szóló látomás után János lát egy másik vadállatot, amely a földből jön elő. Ez az állat támogatni fogja a tengerből feljövő fenevadat, sőt, az embereket is az imádatára bátorítja (Jel 13:12), éppen úgy, ahogyan a sárkány elősegítette a fenevad imádatát (Jel 13:4). 

A földből feljövő fenevad megjelenésével újra csak megerősítést nyer, hogy a tengerből jövő fenevadat imádni kell. A földből feljövő fenevad mindent megtesz, amire csak politikai hatalmával képes azért, hogy előmozdítsa a tengerből feljövő fenevad imádatát. János látomásának nyelvezete Dániel 3. fejezetének történetére emlékeztet, arra, hogy Nabukodonozor egy szobrot állíttatott az álmában látott szobor mására (Dániel 2. fejezet), majd rendeletbe adta, hogy mindenki imádja az állóképet. Az ellenállókra halál várt (Dán 3:4, 7). A földből feljövő fenevad szintén oda akar hatni, „hogy mindazok, akik nem imádják a fenevad képét, megölessenek” (Jel 13:15). 

A jelenések könyvének bibliai szövege konkrétan elmagyarázza, miben fog megnyilvánulni a földből feljövő fenevad imádata: aki imádja a fenevadat, az bélyeget kap a kezére és a homlokára (Jel 13:16). A hithű zsidó fejében és szívében ez a formula a régi szokást idézi fel (5Móz 6:8), az imaszíjak (tfillin) használatát az ember kezén és homlokán. Ez a jelkép erőteljesen utal arra, hogy a hívő teljesen alárendeli magát Isten parancsolatainak (lásd Péld 3:3; 6:21; 7:3) úgy tetteiben (kezek), mint gondolkodásában (homlok). Ugyanez a jelkép jelenik meg Jel 14:9-ben, ahol a teremtés gondolatával kapcsolódik össze, így utalva még konkrétab-ban a szombatra (lásd a 6. tanulmányt). Sok jel mutat arra, hogy a föld-ből feljövő fenevad az Amerikai Egyesült Államokat szimbolizálja. Az alábbi jelek segítenek beazonosítani a földből feljövő fenevadat: 

1. Ez a hatalom mást jelképez, mint a tengerből feljövő vadállat: nem vallási jellegű, nem imádják (Jel 13:12, 15). Politikai jellegű, képes ölni (Jel 13:15), gazdasági hatalomként működik, parancsba adja, hogy ki adhat el vagy vásárolhat (Jel 13:17). 
2. Ez a hatalom a tengerből feljövő vadállat után támad, és rögtön azt követően kezd tevékenykedni, miután a tengerből feljövő fenevad sebet kapott (Jel 13:12); tehát, a XVIII. század végétől. 
3. Ennek a hatalomnak bizalmat keltő a jellege. Hasonlít a bárányhoz (Jel 13:11), ami Jézus Krisztus jelképe, sebezhető volta miatt. Ugyanakkor úgy szól, mint a sárkány, tehát óriási hatalommal rendelkezik. A földből jön, vagyis a föld gyérebben lakott részéről, ellentétben a tengerből feljövő vadállattal (lásd Jel 17:15). 
4. Ennek a hatalomnak nagy politikai és kulturális befolyása van a világban, vagyis szuperhatalom. 

A bibliai próféta nem vádolja a gonosz hatalmakat. A történelmi indítékok leleplezésének lelki célja nem az, hogy ítélőbírót játsszon és emberekre ujjal mutogasson. 

Sürget, hogy meneküljünk ki Babilonból (Jel 18:2) és erősödjünk meg a hitünkben, reményünkben (Jel 13:10), bízzunk Isten Igéjében meg abban, hogy az Úr irányítja a történelmet. Arra int, hogy csak az egyetlen igaz Istent imádjuk.  

**Megbeszélendő kérdések**: A földből feljövő fenevad tulajdonságai közül melyek illenek az Amerikai Egyesült Államokra? Milyen események zajlanak napjainkban, amelyek abba az irányba mutatnak, hogy Amerika teljesíti A jelenések könyve próféciájában bemutatott szerepét? Mitől lesz a szombat az imádat ideális próbája? Hogyan hat lelki életünkre a prófécia beteljesedése? Miként illik a bárány és a sárkány ellentmondásos képzettársítása a próféciákban az Egyesült Államokra? Miként idézi ez fel az emberi vonásokkal rendelkező kis szarvat? 

#### 3. Lépés: Gyakorolj!

**Tanítók részére**: Az internet tele van próféciamagyarázatokkal. Sokan nem hisznek Istenben, mert csupán naiv hiedelemnek tartják a létét, ugyanakkor állandóan tanulmányozzák a horoszkópokat és mohó kíváncsisággal keresik fel a jósokat, vallatják őket jövőjükről. Minek tudható be ez a paradox helyzet? 

**Gyakorlati kérdések**:  

1. Hogyan tarthatjuk magunkat távol A jelenések könyve szélsőséges magyarázataitól?  
2. Miért létezik olyan sok, egymástól eltérő, sőt, egymásnak ellentmondó magyarázat A jelenések könyvével kapcsolatban? 

#### 4. Lépés: Alkalmazd!

**Tanítók részére**: Beszéljük meg az alábbi dokumentumot, ami Ferenc pápa Egyesült Államokban tett látogatásáról szól! „Pásztorként jött, és olyan gyöngéd emberi érintéssel gondozta mindenütt a nyáját, hogy az még a kétkedőket is lenyűgözte… E látványos külsőségek bizonyos elemeit már láttuk korábban is: VI. Pál pápa volt az első, aki ellátogatott az Egyesült Államokba még 1965-ben, amikor a II. vatikáni zsinat épp lezárult... II. János Pál pápa hétszer látogatott el az Egyesült Államokba 27 éves szolgálati ideje alatt... De akkor még nem volt Instagram, aminek segítségével az emberek milliói, akik személyesen láthatták a pápát, még több millióval azonnal megoszthatták magát az élményt... Ő az első pápa, aki a Google Hangout program segítségével élőben beszélgethet a hívekkel, misét celebrálhat egyszer-re mintegy 20 millió Twitter követőnek” (Time magazin, 2015. október 5., 36., 40. o.). 

**Tevékenység**: Gyűjtsünk népszerű magazinokból friss dokumentumokat, amelyek alátámasztják Jelenések 13. fejezete próféciájának teljesedését! 
