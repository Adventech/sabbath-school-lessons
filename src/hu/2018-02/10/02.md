---
title:  A Halálos seb begyógyul
date:   03/06/2018
---

`Olvassuk el Jel 13:1-10 szakaszát, majd tekintsük át újra, hogy miért is utal ez a rész a pápaságra, a múltbeli és a jövőbeni szerepében egyaránt! Különösen figyeljük meg, hogy milyen kiemelt szerepe van! Mit jelent ez a végidei események tekintetében?` 

Istennek minden egyházban vannak hűséges gyermekei, ezzel együtt a Szentírás konkrétan bemutatja, hogy ez az intézmény milyen szerepet töltött be a történelemben és fog majd játszani a végidei események során. 

`Mi történik Jel 13:3 verse szerint? Mit tudhatunk meg ebből a hatalom kiemelkedő voltáról?` 

A nyugati világban évszázadokon át a római egyház volt a központi vallás és sok szempontból a politikai központ is. Hatalmának nagyságára sokatmondó példa az az eset, amikor IV. Henrik német-római császár megharagította VII. Gergely pápát, utána azonban a pápa palotájához ment békét kötni. A téli hidegben a pápa három napig váratta a német-római császárt egy külső udvarban, mielőtt bebocsátást adott volna neki. A győzelemtől örömmámorban úszó VII. Gergely pápa azzal dicsekedett, hogy az ő kötelessége letörni a király büszkeségét. 

Ám a reformáció, a felvilágosodás és a francia forradalom hatására Róma politikai és vallási egyeduralma megtört a XVIII. század végére. 1798-ban 

VI. Piusz pápát a francia csapatok fogságba vitték, majd ott is halt meg 1799-ben. 

A jelenések könyve 13. fejezete azonban a feléledéséről, a „halálos seb” begyógyulásáról is szól. És noha Rómának ma nincs akkora politikai ha-talma, mint amivel VII. Gergely pápa korában bírt, az utóbbi pápák népszerűsége folytán valóban befolyásos erő lett, úgy vallási, mint politikai értelemben (pl. Ferenc pápa 2015-ben az Amerikai Kongresszus mindkét házában beszédet mondott, a történelemben először). A prófécia szerint pedig ez a befolyás csak erősödni fog. 

`Hogyan lehetünk hűségesek annak az üzenetnek a képviselésében, amire Isten elhívott, de úgy, hogy a lehető legkevesebb sérelmet okozzuk? A jelenvaló igazság hirdetésekor miért nem lehet a „politikai korrektséget” követni?`