---
title:  „A nagy Babilon” 
date:   06/06/2018
---

`Mit tudhatunk meg a következő szövegekből Babilonról? Jer 51:6-7, 53, 57; Zak 2:7; Jel 17:5-6; 18:2-3` 

Amint a tegnapi részben is láttuk, nagy múltra tekint vissza Babilon a ha-mis istentisztelet fővárosaként, éppen ezért lett találó szimbóluma annak a végidei hatalomnak, ami megtéveszti a nemzeteket. 

`Hasonlítsuk össze a sárkányt, a tengerből feljövő fenevadat és a vörös fenevadat (Jel 12:3; 13:1-3; 17:3)! Nevezzük meg a hasonlóságokat és a különbségeket!` 

Mindhárom fenevadnak hét feje és tíz szarva van, a Dániel 7. fejezetében feltűnő állatok fejeinek és szarvainak összességét jelképezve. Mindegyik bi-rodalom az előzőre épült. Hasonlóképpen a vörös fenevadban megjelennek bizonyos elemek a sárkányból, a tengerből feljövő fenevadból (ami Róma pogány, majd pápai korszakát szimbolizálja), valamint a földből feljövő fenevadból is (Jel 13:11-14). Így „ez a három erő – Isten minden ellensége – valóságos koalíciót alkot” (Jacques B. Doukhan: Secrets of Revelation, The Apocalypse Through Hebrew Eyes. Hagerstown, Md., 2002, Review and Herald® Publishing Association, 162. o.). Jelenések 17. fejezetében ezekhez még csatlakozik a vörös fenevadon ülő asszony, a vallási és politikai erők törvénytelen egységét szimbolizálva. Ez az asszony pontosan az ellentéte a 12. fejezetben szereplő tiszta asszonynak. 

| Tiszta asszony (Jelenések 12. fejezet) | Parázna (Jelenések 17. fejezet) |
| ------------ | ------------ |  
| Az égen | Sok vízen |
| A napba öltözött | Bíborba és skarlátba öltözött |
| Tizenkét csillagos koronája van | Arany, drágakövek és gyöngyök díszítik |
| Megtámadta a sárkány | Támogatja a sárkány |
| A maradék anyja | Paráznák anyja |

Isten népét ugyan folyamatosan támadta Sátán, mégis túlélte az évszázadokon át. Jel 14:8 már figyelmeztetett Babilon elestére vagy az igazságtól való eltérésére, ami végül elvezet az utolsó csaláshoz, a fenevad bélyegének a kiadásához (Jel 14:9-11). Egy utolsó felhívás hangzik Isten népe felé, akik még mindig Babilonban vannak, hogy fussanak ki belőle és csatlakozzanak Isten végidei maradék egyházához (Jel 18:1-4).