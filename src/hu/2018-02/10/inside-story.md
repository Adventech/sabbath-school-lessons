---
title:  Belső történet
date:   08/06/2018
---

#### „BÍZZ JÉZUSBAN!” FELIRAT A SAPKÁN 

_Írta: Andrew McChesney, Adventista Misszió_ 

Tony Pouesi kilenc hónapig börtönben volt, mert egy kocsmai verekedésben meghalt miatta egy férfi. Miután meglepő módon szabadult, Istent követni kezdte Alaszkában. 

Tonynak nem volt hová mennie, végül Anchorage-ben egy olyan otthonban kapott szállást, amit börtönből szabadultak számára létesítettek. Reggeli áhítatokat tartott, részt vett a szerdai és péntek esti imaórákon, szomba-tot ünnepelt. 

Itt tapasztalta életében először, hogy milyen az élet egy igazi keresztény családban. 

Alig várta, hogy másoknak is bemutathassa Jézus iránti szeretetét, ezért megalapította az Alaszkai Utcai Szolgálat missziót, amelynek keretén belül a hét öt napján osztogat GLOW füzeteket, bibliai ígéretekről szóló könyveket, ételt és ruhát. Imádkozik az idegenekkel és Jézusról beszél nekik. Tapasztalta, hogy nagyszerű beszélgetéseket tud kezdeményezni, ha rajta van egy sapka vagy póló „Bízz Jézusban!” felirattal. 

Tony leginkább mégis a családjáért érez felelősséget. Felhívta egyedülálló édesanyját a Washington állambeli Sheltonban. Megkérte, hogy adjon magának egy esélyt, és végezze el a Bibliai Levelező Iskolát. Édesanyja hallgatott rá, és azóta leszokott a dohányzásról, leadott 14 kilót és szombatot ünnepel. „Tudtam, hogy a bibliatanulmányok őt is megváltoztatják” – mondja örömmel Tony. – Ez Isten hatalma!” 

Egy szombaton hazafelé tartott a gyülekezetből, amikor találkozott egy férfival, aki hatalmas, fehér keresztet cipelt. A kérdésére elmondta neki a férfi, hogy már hat éve hordozza ezt a keresztet, de amikor meghallgatta Tony történetét, átadta neki a keresztet. Tonynak nem kevés bátorsá-got kellett gyűjtenie ahhoz, hogy körbehurcolja az utcákon a keresztet, de nem bánta meg, mert az emberek reakciója lenyűgöző volt. „Az autósok dudáltak, integettek és kiabáltak: Dicsőség az Úrnak! – meséli Tony. Nagyszerű volt!” 

Tony azonban nem biztos abban, hogy a kereszt körbehordása a legjobb missziós módszer. Azt viszont tapasztalta, hogy a „Bízz Jézusban!” feliratú ruhadarabok igen hatékonyak. „Isten tüzet adott szívembe, hogy hirdessem az evangéliumot, és ez a tűz most is ég” – mondja.  