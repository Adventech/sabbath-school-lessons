---
title:  Egy Tökéletes Teremtmény Bukása
date:   01/04/2018
---

A kozmikus küzdelem a bibliai világkép háttere, ez viszont elvezet számos kérdéshez, amelyek közül az első: Hogyan kezdődött ez az egész? Mivel a szerető Isten hozta létre az univerzumot, logikus azt feltételezni, hogy a teremtésbe nem építette bele kezdettől fogva a gonoszságot, az erőszakot, a küzdelmet. A harc az eredeti teremtéstől függetlenül indult el, semmiképpen sem volt annak szükséges következménye, viszont zajlik, valóságos és mindannyian belebonyolódtunk.

`Mit tudhatunk meg Ézs 14:12-14 és Ez 28:1-2, 11-17 verseiből Lucifer bukásáról, ill. a gonoszság kezdetéről?`

Lucifer, a tökéletes teremtmény a mennyben élt. Hogyan indulhatott el benne a gonoszság, méghozzá ilyen környezetben? Nem tudni. Talán ezért említi a Biblia a törvényszegés titkos bűnét (2Thessz 2:7).

Nincs más magyarázat Lucifer bukására azon kívül, hogy Isten minden értelmes teremtményének szabad akaratot adott. Ellen G. White gondolata mélyenszántó: A bűn eredetére lehetetlen olyan magyarázatot találni, ami megindokolná létezését A bűn ťbetolakodóŤ, amelynek jelenlétét nem lehet megindokolni. A bűn titokzatos, érthetetlen; mentegetése egyenlő volna igazolásával. Ha mentséget lehetne találni rá vagy okot létezésére, akkor megszűnne bűn lenni (A nagy küzdelem. Budapest, 2013, Advent Kiadó, 423. o.).

A bűn szó helyett írjuk azt, hogy gonoszság, és az idézet éppen annyira helytálló lesz. A gonoszság eredetére lehetetlen olyan magyarázatot találni, ami megindokolná létezését A gonoszság betolakodó, amelynek jelenlétét nem lehet megindokolni. A gonoszság titokzatos, érthetetlen; mentegetése egyenlő volna igazolásával. Ha mentséget lehetne találni rá vagy okot létezésére, akkor már nem lenne gonoszság.

`Gondolkodjunk el azon, hogy mi a saját tapasztalatunk a szabad akarat valóságával! Miért olyan fontos tehát, hogy imádkozva, jól megfontolva döntsünk és úgy éljünk szabad akaratunkkal?`