---
title:  A Törvény és az Evangélium
date:   05/04/2018
---

Hetednapi adventistaként nagyrészt a nevünkben hordozzuk, ami mellett kiállunk. A hetednapi kifejezés a hetedik napot, a szombatot jelöli, hogy hiszünk nemcsak abban az egy parancsolatban, hanem mind a tízben. Az adventista meghatározás arra utal, hogy hiszünk Jézus második adventjében. Ez az igazság csak azért létezik, amit engesztelő halálával Krisztus tett első adventje idején. Tehát a hetednapi adventista név a jelenvaló igazság két meghatározó és elválaszthatatlan összetevőjére mutat: a törvényre és az evangéliumra.

**Hogyan érzékeltetik az alábbi igehelyek, hogy milyen szoros a kapcsolat a törvény és az evangélium között?**

`Jer 44:23`

`Róm 3:20-26`

`Róm 7:7`

Az evangélium jó hír, méghozzá arról, hogy noha bűnt követtünk el, áthágtuk Isten törvényét, Krisztus keresztáldozatába vetett hit által bocsánatot nyerhetünk vétkeinkre, törvényének megszegésére. Emellett erőt is kapunk, hogy a törvényt teljesen és egészen betarthassuk.

Nem csoda tehát, hogy a végidővel kapcsolatban, amikor különös hevességgel dúl a nagy küzdelem, Isten népét az Ige konkrétan bemutatja.

`Mit tudhatunk meg Jel 14:12 verséből a törvény és az evangélium kapcsolatáról?`

`Hetednapi adventistaként hiszünk az isteni törvények betartásának fontosságában. Hogyan mutathatjuk be, hogy a törvénytisztelet nem törvényeskedés, hanem természetesen fakad a megváltó Isten iránti szeretetből? Hogyan támasztja alá ezt a gondolatot 5Móz 11:1 és 1Jn 5:3?`