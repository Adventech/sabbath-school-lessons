---
title:  Kozmikus küzdelem
date:   31/03/2018
---

### E Heti tanulmányunk
1Mózes 3:1-7; Ezékiel 28:1-2, 11-17; Róma 8:31-39; Jelenések 12; 14:12

> <p></p>
> Megharagudott a sárkány az asszonyra, és elment, hogy hadat indítson a többiek ellen, akik az asszony utódai közül valók, akik megtartják az Isten parancsait, akiknél megvan Jézus bizonyságtétele (Jel 12:17, RÚF).

A Biblia világképét meghatározza a kozmikus harc, amit nagy küzdelemnek nevezünk. Ennek a hátterén bontakozik ki földünk   sőt az egész univerzum   drámája. Bűn, szenvedés, halál, nemzetek felemelkedése és hanyatlása, az evangélium terjedése, végidei események   minden a kozmikus küzdelemmel összefüggve történik.

Ezen a héten megnézzük a harc néhány kiemelkedő színterét. Titokzatos módon minden a tökéletes teremtmény, Lucifer szívében kezdődött el, aki lázadását a földre is áthozta a másik két tökéletes teremtmény, Ádám és Éva bűnesete következtében. E két sarkalatos pont, Lucifer, majd az első emberpár bukása nyomán vert gyökeret a nagy küzdelem, ami dúl azóta is. A kozmikus drámának mindannyian részesei vagyunk.

A jó hír viszont, hogy egy nap majd véget ér, amikor is Krisztus teljes győzelmet arat Sátán felett. Jézusnak a kereszten bemutatott, tökéletes áldozata révén pedig mindannyian részesei lehetünk diadalának. Isten ezért most hitre és engedelmességre hív, amíg várjuk Jézusban adott ígéretei teljesedését, Urunk biztos visszatérését.