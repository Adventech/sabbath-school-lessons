---
title:  Belső történet
date:   06/04/2018
---

#### A Hawaii esküvő – 1. Rész 

_Írta: Benjie Leach_ 

A szombat délután pontosan úgy kezdődött, ahogy terveztük. 

A Campion Középiskola káplánjaként 30 diákkal (egy egész zenekarral) Ellen G. White Jézushoz vezető út c. könyvét osztogattuk egy kisvárosban, a Sziklás-hegység lábánál, USA Colorado államában. 

A könyvmunka után visszamentünk a helyi adventista gyülekezetbe, ahol a diákok délelőtt szolgáltak. Átöltöztünk, hogy túrázni menjünk a közeli Sziklás-hegység Nemzeti Parkba. Ám amikor buszunk megállt egy helyen a hegycsúcs közelében, ahol gyönyörű volt a panoráma, én inkább vissza akartam fordulni. Egy csoportot láttunk hosszú, fehér ruhákban. Hirtelen azt gondoltam, valami keleti vallás képviselői lehetnek, és nem volt kedvem vitába bonyolódni velük. A csoportom azon-ban kérte, hadd kapjanak öt percet, hogy bizonyságot tegyenek nekik. Vonakodva bár, de beleegyeztem. 

Néhány perc múlva visszajött az egyik diák, azt újságolta, hogy a fehér ruhások nem keleti vallás hívei, hanem egy hawaii esküvő násznépe. Kiderült, hogy a vőlegény eredetileg hawaii származású. Volt azonban egy nagy gondjuk: a lelkész már 45 perce késett. A menyasszony sírva panaszolta, hogy a lelkész balesetet szenvedett az úton, így nem tud ott lenni az esküvőn. Nagyon szimpatikus lett számomra a fiatal pár, és felajánlottam nekik, hogy én összeadhatom őket, hiszen lelkész vagyok. Miután megmutattam az igazolványomat és ők is a kezembe adták a házassági anyakönyvi kivonatukat, felkészültünk a szertartásra. Közben a zenészeink már hangoltak, majd eljátszották a nászindulót. 

Benjie Leach önkéntes egészségügyi munkás és káplán a texasi Fort Worthben 

Folytatjuk 