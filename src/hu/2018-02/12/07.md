---
title:  További tanulmányozásra
date:   22/06/2018
---

„Több helyen is az armageddoni csatáról szóló leírásban az irtózatos lények és szörnyű események egy pillanatra háttérbe kerülnek, és felvillan valamilyen személyesebb igazság. Amint már láttuk, ezek egyike Jel 16:15: 

»Ímé eljövök, mint a tolvaj. Boldog, aki vigyáz és őrzi az ő ruháit, hogy mezítelenen ne járjon, és meg ne lássák az ő rútságát.« Ez a vers pontosan annak az egyik résznek a közepén található, ami ténylegesen megnevezi Armageddont, és több újszövetségi szakasz visszhangzik benne a Jézus visszatérésé-re és a vég eseményeire való egyéni felkészüléssel kapcsolatban. 

Újabb ilyen vers Jel 17:14: »Ezek hadakozni fognak a Báránnyal, de a Bárány legyőzi őket, mert Ő az uraknak Ura és a királyoknak Királya – és akik vele vannak, azokat nevezi választottaknak és hűségeseknek« (a szerző fordítása nyomán). Itt a végső nagy háborúban van egy hadsereg, emberek, akiknek nem az az elsődleges célja, hogy fegyverekkel pusztítsanak el másokat, ha-nem hogy hűségesek maradjanak Istentől kapott elhívásukhoz, kiválasztásukhoz. Ez a csata alapjában eltér az országok és lázadó csoportok által ma is vívott küzdelmektől. Amint már többször is mondtam, az armageddoni csata az elméért, valamint a szívért is folyó harc: a megöletett Bárány szív-ből fakadó szövetségi hűségre szólít (Jel 5:9-10, 12; 13:8)” (Jon Paulien: Armageddon at the Door. Hagerstown, Md., 2008, Autumn House Publishing, 193. o.). 

**Beszélgessünk róla!** 

`Hogyan tudnánk segíteni annak, aki szerint A jelenések könyvében szereplő események legtöbbje a valóságban is azon a helyen megy majd végbe, amit a könyv megemlít? Hogyan lehetne rávezetni, hogy ez helytelen magyarázati módszer volna?` 

`Amint láttuk, Babilon befolyása az egész világra kiterjed. Nevezzük meg Babilon néhány tanítását! Hogyan tanulhatjuk meg felfedezni, mi tartozik oda? Hogyan kerülhetjük el az ilyen tanításokat?` 

`A hétfői White-idézetben szerepel ez a rész: „Amíg… az egyház és a világ nem egyesül teljesen az egész keresztény világban, addig Babilon még nem bukott el egészen.” Gondolkodjunk el a következő mondatrészen: „az egyház és a világ nem egyesül teljesen”! Milyen komoly figyelmeztetést találunk ebben?`