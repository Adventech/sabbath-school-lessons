---
title:  Tanítói Melléklet
date:   22/06/2018
---

**Alapige**: Jelenések 14:8 

**A tanuló célja**

- **Tudni**: Tudakozódjunk az Isten és Babilon tábora közötti végső ütközet-ről!
- **Érezni**: A küzdelem lelki jellegű, érinti az Istennel való személyes kapcsolatunkat.
- **Cselekedni**: Álljunk ellen az ellenségnek Isten fegyverzetével, hogy küzdjünk ellene, így készüljünk a végső ütközetre! 

**A Tanulmány vázlata**

1. Az armageddoni csata 
	+ Mit jelent a héber Armageddon szó?
	+ Mikor és hol zajlik majd ez a csata?
	+ Pontosan kik alkotják majd az ellenséges csapatokat?

2. A lelki csata 
	+ Miért mondhatjuk, hogy ez lelki jellegű küzdelem lesz?
	+ Hogyan fogja befolyásolni ez a csata a személyes életünket?
	+ Miben különbözik majd ez a lelki harc a jelenlegi küzdelmeinktől?

3. Felkészülés a csatára 
	+ Milyen lelki fegyverzetre van szükségünk ahhoz, hogy túléljük a csatát?
	+ Miért és hogyan térít el a gyakorlati cselekvéstől az a gondolat, hogy ez szó szerinti, valóságos háború lesz?
	+ Hogyan készülhetünk ma a jövőbeni Armageddonra? 

**Összefoglalás**: Az armageddoni csata lelki jellegű, aminek során a gonosz minden hadereje áll majd szemben Isten országának táborával. 

**Tanulási útmutató** 

#### 1. Lépés: Motiválj!

**A lelki növekedés alapja**: Az armageddoni csata lelki jellegű, de ez nem jelenti azt, hogy kevésbé lesz kemény és valóságos, mint a katonai hadműveletek.  „Mert nem vér és test ellen van nekünk tusakodá-sunk, hanem a fejedelemségek ellen, a hatalmasságok ellen, a sötétség világának urai ellen, a gonoszság lelkei ellen, amelyek az ég magasságá-ban vannak” (Ef 6:12). A történelemben először a gonosz minden hatalma összejön, minden korábbinál inkább megmutatja valódi arcát és valódi szándékait. A lelki harc kozmikus kiterjedésű. Naponkénti harcaink fel fognak erősödni.    

**Tanítók részére**: Az e heti lecke az utolsó armageddoni csata bevezetésének része. Vázoljuk fel, majd részletezzük a forgatókönyvét, és közben hozzuk összefüggésbe jelenlegi lelki harcainkkal! Beszéljünk a lelki csatáról, a „nagy küzdelemről”, ahogyan az a Szentírásban sze-repel! Mutassunk be kulcsszövegeket az Ó- és Újszövetségből, amelyek a lelki harcra vonatkoznak (4Mózes 24; Dániel 10–11; Mt 26:36-42 stb.)! 

**Nyitó beszélgetés**: Sok evangéliumi keresztény azt hiszi, hogy az armageddoni csata valóságos lesz és Izraelben fog zajlani, igazi seregek összecsapásával. Beszéljünk az evangéliumi keresztények által hirdetett, manapság népszerű magyarázatokról! 

**Megbeszélendő kérdések**: Az armageddoni csata szó szerinti értelmezése beleillik az evangéliumi keresztények látásmódjába. Miért mond ez ellent a nagy küzdelem lelki értelmezésének? Milyen érveket hozhatunk fel Armageddon szó szerinti értelmezésével szemben? 

#### 2. Lépés: Fedezd fel!

**Tanítók részére**: Bábel tornyának története úgy maradt meg a bibliai próféták emlékezetében, mint az emberi büszkeség ostoba voltának a példája. Nézzük át a történetet az osztály tagjaival (1Móz 11:1-9)! Vigyünk magunkkal egy fotót az Urban (jelenleg: Ali légi bázis Irakban) felfedezett nagy ziggurat romjairól! 

János szemében Bábel (vagy Babilon) az a gonosz hatalom, amely Isten helyére tör. Babilon motívuma (ez Bábel görög neve) többször is felbukkan A jelenések könyvében (pontosan hatszor, ez is egy olyan szám, ami Babilon hallatán eszünkbe jut), és az armageddoni csata leírásában éri el tetőpontját. Akár az ősi Bábel tornyának építői, a gonosz erők ezúttal is egységet alkotnak a mennyei Király ellen. A nagy összecsapás itt szintén azzal végződik, mint Bábel tornyának történetében: a menny Istene leszáll, a lelki Babilon pedig elbukik, leomlik. Vereségéről hasonló kifejezésekkel ír János, mint amilyenek az ősi, történelmi Babilon bukásának történetében szerepeltek. 

**Bibliakommentár** 

**I. Babilon gyülekezik** (Tekintsük át Jel 16:16 és Dán 11:43 szakaszát az osztályban!)

A jelenések könyve úgy utal az emberi történelem utolsó eseményére, mint egy gigantikus méretű csatára, ahová egybegyűl minden gonosz erő (Jel 16:16), összefog a sárkány és a két fenevad (Jel 16:13; vö. 12:17; 13:1, 11). Ez a hármas hatalom magával húzza a világ összes királyát (Jel 16:14). A tábort úgy nevezi az Írás, hogy nagy város (Jel 16:19), ami Babilont jelzi (Jel 14:8). 

Dániel prófétának ugyanilyen látomása volt. A királyságokról szóló próféciájában (amelyben a birodalmakat egy ember alakú szobor jelképezi), látja, amint a föld királyai nagy számban összegyülekeznek (Dán 2:4344). Hasonló forgatókönyv ismétlődik meg „a nagy háborúról” szóló próféciában (Dán 10:1), aminek a végén szintén összegyűlnek az erők északról és délről (Dán 11:40). 

E próféciák szerint az emberi történelem végére utaló jelek közé tartoznak majd az egységtörekvések. Nem világos, hogy ezek miként fognak megvalósulni. Érdekes azonban, hogy a történet a szemünk láttára bontakozik ki: minden hatalom egységre törekszik azért, hogy minden szinten egy formába öntse a világot: egy kultúra, egy vallás, egy gazdaság, egy politikai rendszer és egy katonai komplexum legyen. Egyre inkább haladunk afelé, hogy egy nyelvet beszéljünk, ugyanúgy öltözködjünk, ugyanazokat a dalokat énekeljük, egyforma ételt együnk, sőt, egyformán gondolkod-junk és higgyünk. A világ még sosem volt ennyire szorosan összefonva. Lassan, de biztosan globális faluvá kezdünk válni. 

**Elmélkedjünk**: Mely világszéles intézmények támogatják a globális egység létrehozásának irányvonalát? Mely világszéles intézmények esetében tűnik ki világosan Babilon mentalitása? Ellenben mely világszéles intézmények érdemlik meg jogosan a támogatásunkat és miért? Milyen személyes élményeink vannak a globális faluval kapcsolatban?  

**II. Babilon csatája** (Tekintsük át Dán 2:35, 45 és 11:45 verseit az osztályban!) 

Dániel mindkét próféciájában a mennyei szent heggyel szemben gyülekeznek a gonosz erők. Hasonlóképpen A jelenések könyve is a mennyei templommal átellenbe helyezi az utolsó gyülekezőt (Jel 16:17), de még a szent hegyre is, ahogy a „har” (hegy) előtag  jelzi Armageddon nevében. A Mageddon szó Megiddó völgyének ősi neve, sok csata emlékét idézi fel (Bírák 7; 2Kir 10:11; 2Kir 23:29-30). A prófécia a mennyei Jeruzsálemre vonatkozik, nem pedig a mai Izrael állam fővárosára, Jeruzsálemre. Ez a leírás nem ellenséges, földi hadseregek összecsapásaira vonatkozik, semmi köze a közel-keleti konfliktushoz, ahogy sok evangéliumi keresztény hiszi. 

Az armageddoni csata lelki jellegű, lelki ellenségek állnak egymással szemben: Babilon és a mennyei Jeruzsálem. A babiloni tábort három fenevad képviseli: a sárkány, a tengerből feljövő fenevad és a földből feljövő fenevad. Ez utóbbit itt új néven nevezi az Ige: „hamis próféta”. Ez a címe megerősíti, hogy nem más a szerepe, mint támogatni a pápaság földi hatalmát (Jer 5:30-31; 23:14) és becsapni a föld népeit (Jer 5:13; 23:16). A prófécia konkrétan kifejti, hogy ezek a hatalmak természetfeletti módszerek, ördögi lelkek segítségével gyűjtik egybe a világ királyait (Jel 16:14).  

**Elmélkedjünk**: Nézzük meg a térképet és próbáljuk megtalálni, hol van Megiddó városa! Milyen messze van a Kármel-hegy Megiddó városától? Milyen csatákat jegyez le a Biblia Megiddóból? Miért lehetetlen tehát, hogy az armageddoni csata a hegyen vagy akár Megiddó völgyében dúljon? 

**III. Babilon bukása** (Tekintsük át Dán 2:35, 45, 11:45 és Jel 16:17-21 szakaszát az osztályban!) 

Dániel látomásaiban éppúgy, mint János látomásában ugyanaz a megoldás tárul elénk: Isten lejön és megsemmisíti az összegyűlt, gonosz erőket. A jelenések könyvének szerzője úgy írja le ezt a pusztulást, mint Babilon, a nagy város háromfelé szakadását (Jel 16:19; vö. 14:8). A nagy gyülekezőt tehát szétverik, mint ahogy Bábel tornyának egy akaraton lévő építőit is megosztotta a hirtelen támadt nyelvi sokszínűség, majd szétszéledtek (1Móz 11:7-8). 

A történelmi Babilon bukásának ősi története olyan, mint egy sablon, aminek mintájára történik meg a lelki Babilon jövőbeni bukása is. Az Eufrátesz vize kiszáradt, „hogy a napkelet felől jövő királyoknak út készíttessék” (Jel 16:12). A Biblia összekapcsolja az Eufrátesz kiszáradásával azt, hogy Círusz elfoglalta Babilont (Kr. e. 539): „Aki azt mondja a mélységnek: »Száradj ki!«, és: »Kiapasztom folyóvizeidet!« Én vagyok, aki azt mondja Círuszról: »Pásztorom ő«, és véghezviszi minden szándékomat” (Ézs 44:27-28; Jer 50:38)! Az ókori történetíró, Hérodotosz (Kr. e. 484-425) így ír erről a stratégiáról: „Círusz azon a helyen állomásoztatta a seregét, ahol a folyó belép a városba, egy másik részét pedig ott, ahol a víz elhagyja a várost, és azt parancsolta embereinek, hogy az Eufrátesz med-rében lépjenek be a városba, amikor úgy látják, hogy átkelhetnek rajta... Amikor a víz elég sekély lett, csak a katonák combjáig ért, a perzsák, akik ezzel a céllal várakoztak ott, az Eufrátesz medrén át jutottak be Babilonba” (Hérodotosz I., I-II. köt. Mass., 1975, Harvard University Press, 239. o.). 

**Nyitó kérdés**: Figyeljük meg, hogy a „Leomlott, leomlott Babilon” múlt idejű igealakkal megfogalmazott kijelentés, ami tulajdonképpen a lelki Babilonnak a jövőben bekövetkező bukására utal. 

**Megbeszélendő kérdések**: 

1. Miért volt olyan fontos Babilon bukása a zsidók számára abban az időben? Ki volt az egyetlen pogány király, akit Messiásnak neveztek? Vajon miért? 
2. Milyen párhuzamokat fedezhetünk fel a történelmi Babilon és a lelki Babilon bukása között? 

#### 3. Lépés: Gyakorolj!

**Tanítók részére**: A Biblia gyakran utal egy jól ismert, múltbeli eseményre azzal a céllal, hogy egy még bekövetkezendő történésre hívja fel a figyelmet. Mondjunk példát erre a gyakorlatra az Ótestamentumból és az Újszövetségből is!  

**Gyakorlati kérdések**: 

1. Mi a pedagógiai tanulsága annak, hogy egy jól ismert, múltbeli eseményre történő utalással kívánunk egy olyan eseményre mutatni, ami még nem következett be? 
2. Miért használja a próféta a múlt idejű igealakot annak az eseménynek az érzékeltetésére, ami a jövőben fog bekövetkezni? Milyen egyéb példákat tudunk felhozni erre a bibliai gyakorlatra? 

#### 4. Lépés: Alkalmazd!

**Tanítók részére**: A média tele van utalásokkal Armageddonra. Soroljunk fel néhány hírt az osztályban! 

**Tevékenység**: Ha lehetséges, válasszunk ki egy példát, mondjuk egy dalt, ami szemlélteti, mennyire népszerű a médiában az Armageddon témája! Fejtsük ki, milyen sokféle oka lehet ennek a jelenségnek!  