---
title:  Leomlott babilon
date:   18/06/2018
---

A Biblia tanítása szerint egy nap majd vége lesz Babilon romlott befolyásának a világ felett.  

`Mit tudhatunk meg Jel 18:1-10 szakaszából a „nagy Babilonról”?` 

Jel 18:2 megismétli a harmadik angyal üzenetét (Jel 14:8), ami Babilon leomlásáról szól. Azt fejezi ki, hogy mennyire romlottá vált. 

„A Biblia kijelenti, hogy az Úr eljövetele előtt Sátán »a hazugságnak minden hatalmával, jeleivel és csodáival, és a gonoszságnak minden csalárdságával« fog dolgozni. Isten engedi, hogy azok, akik »nem fogadták be az igazságnak szeretetét az ő üdvösségükre«, megkapják »a tévelygés erejét, hogy higgyenek a hazugságnak« (2Thessz 2:9-11). Amíg ez az állapot nem következik be, amíg az egyház és a világ nem egyesül teljesen az egész keresztény világ-ban, addig Babilon még nem bukott el egészen. A változás fokról fokra történik, és Jel 14:8 teljes megvalósulása még a jövőben van” (Ellen G. White: A nagy küzdelem. Budapest, 2013, Advent Kiadó, 337. o.).  

Egyedül Isten tudja, hogy mikor következik be „Jel 14:8 teljes megvalósulása”. Azt viszont tudjuk, hogy e szövegek szerint nagy gonoszsága miatt a lelki Babilon egy nap majd Isten ítélete alá kerül. „Mert az ő bűnei az égig hatottak, és megemlékezett az Isten az ő gonoszságairól” (Jel 18:5). Ebben a kifejezésben tükröződik az ókori Babilonra is vonatkozó nyelvezet (lásd Jer 51:9), és azt jelenti, hogy biztosan eljön az ítélet ideje. 

Természetesen nem lepődhetünk meg az ítéleten, hiszen az ókori Babilon is ítélet alá esett (lásd Dániel 5. fejezete). A Szentírás számos helyen egészen világosan kifejezi, hogy egy nap majd mindenkinek számot kell adnia a tetteiről, így Babilonnak is. Mennyire bátorító a tudat, hogy keresztényként van Közbenjárónk az ítélet során, aki mellettünk áll (Dán 7:22; 1Jn 2:1)! Máskülönben a sorsunk nem lenne sokkal jobb, mint Babiloné. 

`Hogyan találunk vigaszt és bátorítást abban, hogy még ha most látszó-lag büntetlenül is marad sok igazságtalanság és gonoszság, egy nap Isten majd mindent megtorol?`