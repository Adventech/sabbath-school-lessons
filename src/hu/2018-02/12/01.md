---
title:  Babilon és Armageddon
date:   16/06/2018
---

### E heti tanulmányunk
1Királyok 18:1-40; Ézsaiás 52:9; 1Korinthus 15:1-2; Jelenések 14:8; 16:12-16, 19; 18:1-10 

> <p></p>
> „homlokára pedig fel volt írva egy titokzatos név: Nagy Babilon, a paráznáknak és a föld utálatosságainak anyja” (Jel 17:5, ÚRK). 

Amint korábban is megállapítottuk, A jelenések könyve tele van közvetlenül az Ószövetségből származó képekkel és kifejezésekkel. A Babilon név például hatszor fordul elő benne, de nem Nabukodonozor ókori birodalmára vonatkozóan, ami már évszázadokkal korábban letűnt a történelem színpadáról. János az ószövetségi képekkel inkább valamilyen igazságot akart kifejezni. Ebben az esetben Babilon, ami Isten népét elnyomó, masszív politikai és vallási hatalom volt, most azokat a súlyos vallási és politikai erőket jelképezi, amelyek hasonlókra törekszenek majd a végidőben. 

Ilyesmi figyelhető meg az Armageddon szóval kapcsolatban is, ami csak A jelenések könyvében fordul elő, de egy héber kifejezés az alapja, ami azt jelenti, hogy „Megiddó hegye”. Ez utalás az ókori Izrael egy helyére. Ar-mageddonnal kapcsolatban rengeteg a spekuláció, sokan arra számítanak, hogy a világ végéhez közeledve hatalmas katonai konfliktusra kerül majd sor Megiddóban. 

Ezen a héten közelebbről megvizsgáljuk Babilont és Armageddont, miközben igyekszünk megtudni, mit akar a Biblia közölni ezekkel a képekkel.