---
title:  A hetedik nap az újszövetségben 
date:   09/05/2018
---

Amint a tegnapi részben is megállapítottuk, a versek, amelyekkel általában igazolni próbálják, hogy a vasárnap váltotta volna fel a szombatot, egyáltalán nem mondanak ilyesmit. Valójában azt mutatja az Újszövetségben minden utalás a hetedik napra, a szombatra vonatkozóan, hogy továbbra is megtartották Isten Tízparancsolatának egyik rendelkezéseként. 

`Mit tudhatunk meg Lk 4:14-16 és 23:55-57 verseiből a szombatról a Krisztus halála előtti és utáni időből?` 

Figyeljük meg, hogy Krisztus női követői „Szombaton azonban pihentek a parancsolat szerint” (Lk 23:57), ami nyilván a Sínainál kőbe vésett negyedik parancsolat volt. Tehát semmi utalást nem találunk arra, hogy az asszonyok mást tanultak volna Jézustól, mint Isten parancsolatainak, benne a szombat törvényének a betartását. „Ha engem szerettek, az én parancsolataimat megtartsátok” (Jn 14:15) – mondta Krisztus a tanítványainak. Ő maga is betartotta a parancsolatokat, köztük a hetedik napot, a szomba-tot. Hogy a vasárnap felváltaná a szombatot? Ilyesmiről az asszonyok nem hallottak.  

`A szombat megtartásának milyen bizonyítékait találjuk ApCsel 13:14, 42-44 és 16:12-13 verseiben? Látunk itt bizonyítékot a hét első napjára vonatkozóan?` 

Ezek az igeszakaszok nem támasztják alá, hogy a szombatot vasárnapra változtatták volna. Ellenkezőleg! Kitűnik belőlük, hogy az őskeresztény hí-vők szombatot ünnepeltek. 

ApCsel 16:13 azért különösen érdekes, mert leírja, hogy nem a zsinagógá-ban jöttek össze a hívők, hanem a folyóparton, „hol az imádkozás szokott lenni”. Ez szintén szombaton történt, hosszú évekkel Jézus halála után. Ezekben az igeszakaszokban semmi nem utal arra, hogy áttértek volna a vasárnapünneplésre. 

`Hogyan tudunk bizonyságot tenni vasárnapot ünneplő ismerőseink nek a szombatról, méghozzá szelíden és bírálgatás nélkül? Említsünk néhány példát!`