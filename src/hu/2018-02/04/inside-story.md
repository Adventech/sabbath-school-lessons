---
title:  Belső történet
date:   27/04/2018
---

#### Bemutatni istent 

_Írta: Andrew McChesney, Adventista Misszió_ 

David Kim adventista üzletember egy kollégájával váltott pár szót egy temetésen. Arról érdeklődött tőle a férfi, mit szeret csinálni hétvégén. „Gyülekezetbe megyek és a családdal töltöm az időt.” Mivel a kolléga csak a család említésére reagált, David arra következtetett, hogy nem akar a hitről beszélgetni. Így hát inkább a családról beszélgettek. Később David rákérdezett. „A családról beszélgettünk, de a hitről úgy éreztem, nem szeretnél szót ejteni. Miért?” „Ateista vagyok” – válaszolta a férfi. Miután többen is köréjük gyűltek, Davidnek volt lehetősége arra, hogy elvesse a magot a kollégája és a többiek szívében is. Reméli, hogy valakinek majd tarthat bibliaórát ennek révén. 

David elmondja, hogy nagyon könnyű Istenre terelni a szót a hétköznapi beszélgetések közben.  

- Hogy telt a hétvégéd? Ó, remekül! Szombaton a gyülekezetben voltam, vasárnap pedig bevásároltunk a családdal. 
- Hogyan találkoztál a feleségeddel? Egy chicagói gyülekezetben találkoztunk. 
- Még mindig csellózol? Nem olyan sokat, mint régebben, de a fiamat tanítom, és kísérek egy keresztény énekest is, aki érdekes zenei anya-got állított össze Dániel és Jelenések könyvéhez. 
- Mit csinálsz szabadidődben? Többnyire a szabadidőmet a családommal és a hitemmel kapcsolatos dolgokkal töltöm. 
- Hogyan találod meg az egyensúlyt az ambícióid és a vágyaid között a mun-ka-magánélet területén? Ez bizony igazi kihívás, de számomra az egyik leghasznosabb dolog – nem tudom, te hogy vagy vele – az imaéletem. 
- Mit tanácsolsz, hogyan lehetünk sikeresek a munkában? Az egyik leg-hasznosabb szokás, amit én kialakítottam, hogy minden reggel imádkozom és olvasom a Bibliát. Ez segít minden napot úgy kezdeni, hogy arra összpontosítok, ami lényeges. 

David a horgászokhoz hasonlítja magát. „A horgászok kitartóan dobják be a különböző csalikat. Én is folyton kivetem a csalit, és várom, hogy az éhes halak ráharapjanak.”  

A kollégái egyre többet és többet akartak tudni Istenről a beszélgetések során, és David most hetente 2-4 bibliaórát tart. Két munkatársa már megkeresztelkedett.  