---
title:  Az üdvösség és az utolsó idők
date:   21/04/2018
---

### E heti tanulmányunk
Zsoltár 91:15-16; Zofóniás 3:17; János 1:1-3; 14:9; Róma 8:38-39; Efezus 1:4-5; Jelenések 14:6-7 

> <p></p>
> „Nem abban van a szeretet, hogy mi szerettük az Istent, hanem hogy ő szeretett minket, és elküldte az ő Fiát engesztelő áldozatul a mi bűneinkért” (1Jn 4:10). 

A kereszténység és a nem keresztény vallások közötti fő különbségek so-rába tartozik egy érdekes és döntő szempont. A többiek kiemelik alapítóik tanítását, azt viszont nem hangsúlyozzák, hogy mit tettek értük. Mégpedig azért, mert bármit is tettek az alapítók híveikért, azzal nem menthetik meg őket. Csak annyit tehettek, hogy megpróbálták megtanítani az embereket, hogyan „mentsék meg” magukat. 

Ezzel szemben viszont a keresztények nemcsak Jézus tanításait hangsúlyozzák, hanem a tetteit is, mivel Krisztus áldozata a megváltásunk egyetlen eszköze. Emberi testet öltése (Róm 8:3), kereszthalála (Róm 5:8), feltámadása (1Pt 1:3) és mennyei szolgálata (Zsid 7:25) – csak ezek által üdvözülhetünk, nem magunk miatt. „Ha mindent összegyűjthetnénk, ami jó, szent, nemes és kedves az emberben, majd pedig Isten angyalai elé tárnánk, mint-ha az ember megváltásában része lenne vagy érdemként tűnne fel, a javaslatot felségárulásként vetnék el” (Ellen G. White: Faith and Works. 24. o.). 

Az utolsó idők veszélyei és megtévesztései között különösen fontos számunkra ez a nagyszerű igazság.