---
title:  Tanítói Melléklet
date:   15/06/2018
---

**Alapige**: Jelenések 14:9 

**A tanuló célja**

- **Tudni**: Tudjunk meg többet Isten pecsétje és a fenevad bélyege jelentéséről, amelynek viselése egyrészt Isten népét, másrészt a fenevad köve-tőit jellemzi az emberi történelem utolsó napjaiban!
- **Érezni**: A pecsét annak lelki jelképe, hogy személyes és szeretetteljes kapcsolatban vagyunk Istennel, akit imádunk!
- **Cselekedni**: Szenteljük magunkat újra Teremtőnknek és Megváltónknak, hogy bizonyosan Isten táborába tartozzunk, ne a gonoszéba! 

**A Tanulmány vázlata** 

1. A pecsét jelentősége 
	+ Mit jelképez a pecsét?
	+ Miért kerül a bélyeg az emberek homlokára és kezére?
	+ Mi a különbség Isten pecsétje és a fenevad bélyege között? 

2. Az imádat lényege 
	+ Mi az imádat oka és célja?
	+ A teremtésbe vetett hitünk miként fejezi ki Istentől való függésünket?
	+ Miért mondhatjuk a szombatról, hogy az igaz istentisztelet jele? 

3. Az életünk fejezi ki az imádatunkat 
	+ Hogyan kell megünnepelnünk a szombatot, hogy valóban Isten igaz imádatának a jele legyen?
	+ Isten imádata miért jelent sokkal többet annál, hogy a megfelelő napot tartjuk nyugalomnapnak?
	+ Hogyan hat mindennapi életünkre a szombat megtartása? 

**Összefoglalás**: Isten pecsétje jelzi, hogy hozzá tartozunk, aki a Teremtőnk és Megváltónk, tehát ez az élet és a reménység jele. A fenevad bélyege azonban a hitehagyást jelzi, így a veszteség és a halál jele. 

**Tanulási útmutató** 

#### 1. Lépés: Motiválj!

**A lelki növekedés alapja**: Isten pecsétje tulajdonképpen egy egész folyamatot jelöl, amelynek során a Szentlélek dolgozik bennünk, és megerősíti, hogy hallottuk az igazságnak beszédét és bíztunk abban (Ef 1:13), vagyis a pecsét nem mágikus, tetszőleges jelkép. A körülmetélkedéshez és a keresztséghez hasonlóan Isten pecsétje is az Isten és népe közötti szövetség jele. A lélek szentségét tükrözi és a hitben való járásra utal. A jel Isten gyermekeinek szívében mutatkozik meg, legbensőbb gondolataikban és érzelmeikben. Azt fejezi ki, hogy mennyire szeretik Istent. Látható a tetteik dinamikájában, bizonyítva, hogy szívük őszintén válaszol Istennek.          

**Tanítók részére**: Az e heti tanulmány témája a végső küzdelemre való felkészülésünk része. Ez fog határvonalat húzni a két tábor: az igazak és a gonoszok közé. A kihívást az jelenti, hogy megismerjük és magyarázni tudjuk az igazakat megkülönböztető jelnek (Isten pecsétje) és a gonoszokat leleplező jelnek (a fenevad bélyege) a jelentőségét. Vizsgáljuk meg a szombat szerepét ebben a folyamatban! 

**Nyitó beszélgetés**: Egyes keresztények szó szerint értelmezik a fenevad bélyegét, és azt állítják, hogy az egy vonalkód, hitelkártyaszám vagy biometrikus személyazonosító (igazolvány, útlevél). Keressünk mindhárom állításra egy-egy példát, és figyeljük meg, milyen érvekre hivatkoznak! 

**Megbeszélendő kérdések**: Miért jelenthetjük ki, hogy a fenevad bélyegével kapcsolatos, szó szerinti magyarázatok ellentmondanak A jelenések könyve lelki és jelképes szemléletmódjának? Milyen kulcsokat találunk a Biblia szövegében arra vonatkozóan, hogy a fenevad bélyegének témáját inkább lelki módon kell magyarázni és alkalmazni? 

#### 2. Lépés: Fedezd fel!

**Tanítók részére**: A jelenések könyvében egy sor olyan jelképet és fogal-mat használ János, amit az Ószövetségből kölcsönöz, hogy bemutassa, milyen éles ellentét van azok között, akik megkapják Isten pecsétjét, mert hozzá tartoznak, ill. azok között, akik a fenevad bélyegét fogják hordozni, mert a gonoszhoz hűségesek. Fejtsük meg a jelképes nyelvezetet, majd beszéljünk az alábbi kérdésekről! 

1. Mit jelent az, hogy az emberek a kezükre és a homlokukra kapnak bélyeget? 
2. Mire utal ez az eljárás, ami a fenevaddal való kapcsolatot illeti? 
3. Milyen tanulságokat rejtenek ezek a jelképek az imádat lényegi jelentősége szempontjából? 
4. Mi a szombat helye a végidőben zajló drámában? 
5. Hogyan kapcsolódik a szombat Isten pecsétjéhez és a fenevad bélyegéhez? 

**Bibliakommentár** 

**I. Isten pecsétje** (Tekintsük át Jel 7:1-4 és 9:4 versét az osztályban!) 

A hét pecsétről szóló látomás szövegösszefüggésében (Jel 6:1–8:1), rögtön a hatodik pecsét után – ami az Isten haragjával kezdődik – (Jel 6:17), János látja az Isten pecsétjét, amely megjelöli az Isten haragját túlélő hűségeseket (Jel 7:3). Ez a különleges pecsét különbözik a másik hét pecséttől. Miközben a hét pecsét a pusztulás és a halál üzenetét hozza, addig ez a megváltás és az élet ígéretét hordozza. A többi pecsét a bizalmasság, a titkosság záloga, ám ez a pecsét a tulajdonjog jelzése.   

A múltban az emberek gyakran tettek pecsétet a portékájukra, ezzel jelezve, hogy az az ő tulajdonuk. A pecsétnyomó egy darabka fém vagy drágakő volt (2Móz 28:11; Eszt 8:8), amelybe belemetszették a tulajdonos nevét, jelét. A pecsétet belenyomták a dokumentumot vagy adásvételi szerződést lezáró, puha agyagdarabkába. János prófétai látomásában a pecsétet azért helyezik Isten gyermekeinek a homlokára, hogy ez megóvja őket a közelgő veszedelmektől (Jel 7:3; 9:4). Ezékiel szintén utal a homlokon lévő jel oltalmazó szerepére (Ez 9:4-6; vö. 1Móz 4:15). Ezékiel próféta könyvének ebben a szakaszában csak azoknak a homlokán van pecsét, akik az élő Istent, a Teremtőt imádják, ez különbözteti meg őket azoktól, „akik kelet felé leborulva imádták a napot” (Ez 8:16). 

Jelenések 7. fejezetének látomása ugyanezt fejezi ki. Tartalmaz egy kép-sort, ami a teremtés beszámolójára mutat vissza. „Ne ártsatok se a földnek, se a tengernek, se a fáknak” – írja János a 3. versben. Ugyanez a sor-rend látszik a teremtésről szóló beszámolóban is (vö. 1Móz 1:9-13). Ennek a képsornak a megemlítése is arra mutat, hogy a pecsét azokat jelöli, akik elismerik Istent Teremtőjüknek, akik hozzá tartoznak (Zsolt 24:1-2; 89:13-14; 100:3). Isten pecsétjének a ránk helyezése azt jelenti, hogy hozzá tartozunk mi magunk és amink csak van.  

**Elmélkedjünk**: Milyen látható bizonyítéka van annak, hogy Isten gyermekei megkapják „Isten pecsétjét”? 

**II. A fenevad bélyege** (Tekintsük át Jel 13:15-16 és 14:9 verseit az osztályban!)

Isten ellensége, akit „a fenevad” jelképez, szintén megalkotta a saját bélyegét, a hűsége jeleként, hogy versenyre keljen Istennel és összezavarja az embereket. A jelenések könyvében ez egy bélyeg, amit az emberek jobb kezére vagy homlokára helyeznek (Jel 13:16). Ezt a jelképet Mózes ötödik könyvéből kölcsönözte János, ahol az Isten törvényéhez való hűség jeleként szerepel. Annak biztosítására, hogy Izrael népe soha ne feledkezzen meg arról, hogy Isten szavát megtartsák és parancsolatai mindig szívükben legyenek, az Úr egy képletes parancsot adott nekik: 

„Kösd ezeket jelül a kezedre, és legyenek homlokkötőül a szemeid fölött” (5Móz 6:8; vö. 2Móz 13:9). Ortodox zsidók ma is használják ezt az emlékeztető eszközt. Az imaszíjakat (tfillin) a kezükre és a homlokukra kötözik, hogy soha ne feledkezzenek meg Isten törvényének való teljes alárendeltségükről, ami kiterjed a tettekre (a kéz) és a gondolkodásra (homlok). 

Isten pecsétje a homlokon emlékeztető jel Isten népe számára, hogy vessék alá magukat az Ő parancsolatainak, a fenevad bélyege az ember kezén vagy homlokán pedig szintén az elköteleződés jele – ez azonban a fenevadhoz köt. Miként a harmadik angyal pontosan közli, az imádat kérdése itt a tét. A figyelmeztetés, hogy „ha valaki imádja a fenevadat”, magyarázatot is nyer (Jel 14:9) a párhuzamos kijelentésben: „annak képét, és bélyegét felveszi vagy homlokára vagy kezére” (Jel 14:9). Az állítás elején szereplő, görög kai kötőszó, aminek jelentése „és”, megfelel a héber waw szónak. Ez jelzi a közvetlen kapcsolatot a fenevad imádata és jegyének felvétele között. 

**Elmélkedjünk**: Miért mondhatjuk, hogy „a fenevad bélyege” az imádat jele? Hasonlítsuk össze „a fenevad bélyegét” és „Isten pecsétjét”! Miért éppen az imádat lesz a döntő próba a nagy küzdelem utolsó szakaszá-ban? 

**III. A szombat az imádat jele** (Tekintsük át 1Móz 2:1-3 és 2Móz 20:8-11 szakaszát az osztályban!) 

Az emberiség története szombaton kezdődött, Isten imádatának a nap-ján. A szombat jelzi tehát az első, emberek által tartott istentiszteletet a történelemben. Ez valóban az ember első reakciója volt Isten ajándékára, a teremtett világra. Fontos az is, hogy a teremtésre utaló szombat a Tízparancsolat szívében, annak közepén helyezkedik el. A negyedik parancsolat (az első hárommal együtt) ugyanúgy vonatkozik az Istennel, mint az embertársainkkal való kapcsolatunkra (akár az 5-10. parancsolatok).  

Érdekes, hogy az ókori szerződések dokumentumain a pecsét mindig középen szerepelt, mégpedig azért, hogy senki se javíthasson vagy törölhessen bele a megállapodás szövegébe. A szombat központi helye a Tízparancsolatban annak a jele, hogy valóban a Teremtő pecsétjének számít (6. tanulmány, 2. lépés, III. rész, Az idők jelei). 

**Megbeszélendő kérdések**: 

1. A szombat a Tízparancsolat egyik parancsa, amit a történelmi kereszténység megkérdőjelezett és megváltoztatott. Miért vita tárgya azóta is ez a parancsolat? 
2. Hogyan befolyásolja a szombat a keresztények és a zsidók kapcsolatát? 

#### 3. Lépés: Gyakorolj!

**Tanítók részére**: A szombat a teremtésre utal a negyedik parancsolat szerint, míg a római katolikus hagyomány szerint a vasárnap a feltámadásnak állít emléket. Beszéljük meg az osztályban, hogyan hatott a két irányvonal gondolkodására e kétféle magyarázat a nyugalom-nap ünneplésére vonatkozóan!   

**Elgondolkodtató/gyakorlati kérdések**: 

1. Hogyan ünnepeljük meg a szombatot a családban, hogy értelmes, tartalmas legyen és betöltse szerepét Isten pecsétjeként? 
2. Mi a különbség aközött, amit a többi keresztény vasárnap tesz és aközött, amit az adventisták szombaton tesznek? 

#### 4. Lépés: Alkalmazd!

**Tanítók részére**: Figyeljük meg és elemezzük a szombati istentiszteletet a gyülekezetben, és hasonlítsuk össze más egyházak vagy vallások istentiszteleteivel! Beszéljük meg a csoportban, mi az istentiszte-let igazi jelentősége! 