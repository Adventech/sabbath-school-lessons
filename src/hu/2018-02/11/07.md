---
title:  További tanulmányozásra
date:   15/06/2018
---

„Amint Isten népe megkapja a pecsétet a homlokára – ez nem látható pecsét vagy jel lesz, hanem az igazságban való megállapodás, értelmileg és lelkileg egyaránt, hogy ne lehessen elmozdítani őket –, amint Isten népe elpecsételtetik és felkészül a rostálásra, el is fog jönni. Valójában már el-kezdődött; Isten ítéletei elérik a földet… hogy tudjuk, mi közeleg” (Ellen G. White: The Faith I Live By, 285. o.). 

„A hűség nagy próbája a szombat lesz, mert az igazságnak az különösen vitatott pontja. A végső próbatétel idején éles határvonal fog húzódni Isten szolgái és azok között, akik nem szolgálják Őt. Míg a negyedik parancso-lat megtagadása és a hamis szombat megtartása, amit az állam törvénye megkíván, egyenlő az istenellenes hatalomnak tett hűségesküvel, addig az igazi szombat megtartása, ahogy az Isten törvénye megszabja, a Teremtő iránti hűség bizonyítéka. Míg az egyik csoport a földi hatalmaknak való engedelmesség jelét elfogadva a fenevad bélyegét veszi fel, a másik a menny tekintélyéhez való hűség jelét választva, megkapja Isten pecsétjét” (Ellen G. White: A nagy küzdelem. Budapest, 2013, Advent Kiadó, 518-519. o.). 

**Beszélgessünk róla!** 

`Hogyan képviselhetjük az igazságot a fenevad bélyegéről és Isten pecsétjéről, de úgy, hogy ne váltsunk ki szükségtelen vitákat? Miért fontos például hangsúlyozni, hogy most még senki sem vette fel a fenevad bélyegét?` 

`Hogyan kapcsolódik a szombat a Szentlélek általi elpecsételéshez?` 

`Gondolkozzunk el ezen a néhány szón: „az igazságban való megállapodás, értelmileg és lelkileg egyaránt”. Mit jelent ez?` 

`Beszélgessünk a lelki Babilon jellemzőiről, az értékeiről és módszereiről! Mennyiben térnek el Isten országának az értékeitől? Hogyan fordulhat elő, hogy Babilon bizonyos jellemzői most is beszűrődnek az egyházba? Hogyan tanulhatjuk meg felismerni és kiküszöbölni ezeket, de keresztényi módon, úgy, hogy abban Isten országának az értékei látszódjanak meg?`