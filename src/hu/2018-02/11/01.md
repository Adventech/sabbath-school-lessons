---
title:  Isten pecsétje vagy a fenevad bélyege?
date:   09/06/2018
---

### E heti tanulmányunk
1Mózes 17:9-11; 2Mózes 31:13, 17; Efezus 1:13-14; Zsidók 4:9-10; Jelenések 13:17 

> <p></p>
> „Nagyok és csodálatosak a te tetteid, mindenható Úristen, igazságosak és igazak a te utaid, nemzetek Királya” (Jel 15:3, ÚRK)! 

Mózes és a Bárány éneke a heti tanulmányunk alapigéjével kezdődik. Azok éneklik, „akik diadalmasok a fenevadon és az ő képén, és bélyegén és az ő nevének számán”, akik az üvegtenger mellett állnak (Jel 15:2). Hogyan kerülhetünk mi is közéjük? 

Isten végidei igaz népének egyik legkifejezőbb jele, hogy hirdetik a harmadik angyal üzenetét, ami óv a fenevad bélyegének felvételétől. Nincs ennél szigorúbb figyelmeztetés az egész Bibliában, viszont az évek folyamán szá-mos zavaros elképzelést felvetettek már e bélyeggel kapcsolatban, mint pl. vonalkód a homlokon, hitelkártyaszám vagy valamiféle biometrikus azonosító. 

Nem meglepő, hogy Babilonban burjánzanak a zavaros elgondolások, hi-szen már pusztán a név is azt jelenti: „zűrzavar”. Isten maradék népének azonban tisztán kell látnia ezt a témát, hogy erővel hirdethesse a harmadik angyal üzenetét. A héten szeretnénk pontosabban meghatározni, hogy mi is a fenevad bélyege és hogyan kerülhetjük el – Isten pecsétjének felvételével.