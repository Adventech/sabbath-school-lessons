---
title:  Az úr napja
date:   24/06/2018
---

Még ha némelyek csak újszövetségi tanításnak gondolják is Jézus második adventjét, nem ez a helyzet, de természetesen csak az első eljövetele, halála, feltámadása és mennybemenetele után kaptunk még teljesebb és gazdagabb kinyilatkoztatást a második adventet övező igazságról. Viszont amint az Újszövetség annyi más kérdésében szintén megfigyelhető, erre a meghatározó igazságra is már jóval korábban célzott, utalt az Ószövetség. A Jézus visszajöveteléről szóló tanítással az újszövetségi írók nem új igazságot mutattak be, csak erősen kiemelték azt, amit a Biblia már koráb-ban kijelentett. A második advent ígéretét csakis a megfeszített és feltámadt Megváltó fényében lehet még teljesebben megérteni és igazán értékelni. 

`Mit tanulhatunk Jézus második adventjéről a következő bibliaszövegek-ből? Ézs 13:6, 9; Dán 12:1; Zak 14:9` 

„Az Úr napja” vitathatatlanul pusztulás, szomorúság és teljes felfordulás napja lesz azok számára, akik elvesznek, ám Isten népe számára, „akinek neve benne van az élet könyvében” (Fil 4:3, ÚRK; lásd még Jel 3:5; 13:8), az a szabadulás napja. Az Ószövetség említi azt a témát, hogy „az Úr napja” a gonoszok számára az ítélet ideje lesz, míg Isten hűségesei védelmet és jutalmat kapnak. Például lesznek ugyan, akikre „az Úr haragjának tüze” vár, ám akik hallgatnak a szóra, hogy „Keressétek az igazságot, keressétek az alázatosságot”, oltalmat találnak „az ÚR haragjának napján” (Zof 2:1-3, ÚRK). 

`Hogyan mutatnak Mt 24:30-31 versei is ilyen kettősséget a megváltottak és az elveszettek között Jézus visszajövetele idején?` 

`A végső események kibontakozása közben egyre nyilvánvalóbbá lesz, hogy melyik oldalon állunk. Melyek azok a döntések, amelyeket meghozhatunk és meg is kell hoznunk most, hogy biztosan a helyes oldalon legyünk?`