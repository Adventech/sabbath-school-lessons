---
title:  „Imádjátok azt, aki teremtette a mennyet és a földet”
date:   24/05/2018
---

`Olvassuk el újból Jel 14:6-7 versét! Milyen elemeket különböztethetünk meg az első angyal üzenetében, és ezek hogyan kapcsolódnak egymáshoz?` 

Az evangéliummal, valamint a világmisszióra, az Isten félelmére és dicsőítésére való felhívással együtt hangzik az is, hogy imádjuk Istent, a Teremtőt. Nem is csoda. „A jelenvaló igazság” minden egyéb aspektusa – „az örökkévaló evangélium”, a misszióparancs és az ítélet ugyan mit jelentene anélkül, hogy Isten a Teremtő? Ezek az igazságok az összes többivel együtt abból az alapvető igazságból fakadnak, hogy mindent az Úr alkotott meg. Ami-kor Teremtőként imádjuk az Urat, visszatérünk az alapokhoz, oda, hogy mit jelent emberként élni, minden más földi teremtménytől eltérően Isten képére formáltatva. Amikor Teremtőnkként imádjuk az Urat, elismerjük, hogy tőle függ az életünk és minden reményünk a jövőre nézve. Éppen ezért olyan fontos a hetedik nap, a szombat megtartása. Ezzel különleges módon kinyilvánítjuk, hogy egyedül Isten a Teremtő és csak Őt imádjuk. Pontosan ez kerül itt előtérbe, természetesen az evangéliummal, az ítélettel és a Teremtő Isten imádatára való felszólítással együtt. 

`Mit tudhatunk meg Jel 14:8-11 verseiből, ami segíthet megérteni a Teremtő, az Úr imádatának fontosságát?` 

Amint a végső események kibontakoznak, nyomás helyeződik a világra, hogy a Teremtő helyett a fenevadat és annak képét imádják. Jobban megérthetjük, hogy miért hangsúlyozza annyira az Ige az ember imádatára egyedül méltó Teremtő Isten imádatát, ha gondolunk a félelmetes figyelmeztetésre azoknak a sorsát illetően, akik imádják a fenevadat és annak képét. A végső krízis idején ez az igazság sokkal inkább meghatározó lesz, mint valaha. 

`Gondolkozzunk még a teremtett világ felfoghatatlan csodáin! Mit tudha tunk meg ennek kapcsán Istenről, aki egyedül méltó az imádatunkra?`