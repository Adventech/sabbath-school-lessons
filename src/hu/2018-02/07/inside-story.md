---
title:  Belső történet
date:   18/05/2018
---

#### A szentlélek pillanata

_Írta: Christopher Holland_ 

16 éves koromban eldöntöttem, hogy nem járok tovább a Római Katolikus Egyházba. Döntésem fő oka az volt, hogy végül elváltak a szüleim, akik korábban házasságépítő kurzusokat tartottak a templomban. A pap azelőtt sokszor vendégeskedett nálunk, de amikor a szüleim szétköltöztek, egyszer sem jött el hozzánk. 

Úgy éreztem, ha ilyen Isten és az egyháza, akkor nincs rá szükségem. Négy év telt el. Chicagóból Indiana állam északi részébe költöztem, éjszakai műszakban dolgoztam egy benzinkútnál. Ott találkoztam leendő feleségemmel, Debbie-vel, aki a szemben lévő idősek otthonában dolgozott. 

Debbie mindig beszélgetett velem, amikor csak megállt tankolni. Ő nagyon is értette lelki érdeklődésemet, és a kérdéseim felébresztették benne is a vágyat Isten után. A családja hetednapi adventista volt. Hallottunk az Andrews Egyetemről, és egy nap besétáltunk Mark Finley NET '95 műholdas evangelizációjára. A sorozat után elkezdtem tanulmányozni a Bibliát. Majdnem csatlakoztam egy karizmatikus közösséghez, de Debbie megállított, amikor egy bibliatanulmányt olvastam a titkos elragadtatásról. Debbie megkérdezte, valóban hiszem-e, hogy a keresztények csendben és titokban felemeltetnek a mennybe. Amikor megvon-tam a vállamat, ő meggyőző bibliaórát tartott arról, hogy minden szem meglátja majd Jézust, amikor visszajön az ég felhőiben. Ez a Szentlélektől áthatott pillanat volt. Én 1995 szeptemberében keresztelkedtem meg, Debbie pedig egy hónappal később. A következő év tavaszán összeházasodtunk. Érezni kezdtem, hogy Isten a lelkészi szolgálatra hív. A tanulmányaim befejezése után az első evangelizációs sorozatomat a chicagói területen tartottam, ahol felnőttem. Néhány évvel később Mark Finley-vel dolgoztam egy csapatban egy olyan sorozatban, amelynek végeredményeként több mint ötszázan keresztelkedtek meg. 

Jelenleg az It Is Written kanadai adásának igazgatója és előadója vagyok. Ha 17 évvel korábban valaki elmondta volna, mit hoz számomra a jövő, kinevettem volna. Isten különleges utakon vezet! 