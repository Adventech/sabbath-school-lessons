---
title:  A tíz szűz
date:   16/05/2018
---

Máté evangéliuma 24. fejezetében Jézus a visszajövetele jeleiről beszél, majd a 25. fejezetben azt mondja el, hogyan lehet felkészülni érkezésére. 

`Olvassuk el Mt 25:1-13 szakaszában a tíz szűz példázatát! Milyen segítséget találunk Jézus szavaiban a visszatérésére való felkészüléshez?` 

Tanításának ezt a szakaszát Jézus úgy kezdi, hogy beszél tíz szűzről. A jelző azokat szimbolizálja, akik kereszténynek mondják magukat, a küzdelemben nem Sátán oldalán állnak, hanem a mennyek országához kötődnek (Mt 25:1). Végül azonban mindannyian elalszanak (Mt 25:5). Krisztus korábban is figyelmeztetett rá, hogy fontos vigyázni (Mt 24:42) vagy ébernek maradni a visszatérése előtt. 

Mind a tíz szűznek volt lámpása, mindannyian elindultak a vőlegény elé, ami azt jelenti, hogy egyaránt várták az érkezését, ami késett. Várakozás közben az összes hívő elaludt. Majd hirtelen, a legsötétebb éjszaka idején mindannyian felébredtek, mert megérkezett a vőlegény (Mt 25:1-6). 

A balga szüzek meglepődtek és készületlennek bizonyultak. Miért? Mert a lámpásaik kialudtak vagy „kialusznak” (Mt 25:8). Pislákolt még egy kicsit a fény, volt némi olaj a lámpásukban, de nem annyi, amennyi elég lett volna ahhoz, hogy felkészülten fogadják Krisztust. 

Akkor tehát mi a probléma? 

Ezek a szüzek azokat a keresztényeket jelképezik, akik várják Krisztus viszszatérését, de csak felszínes a kapcsolatuk vele. Van némi olajuk, a Lélek némiképp munkálkodik az életükben, de csak pislákolva. Kevéssel is beérték, amikor pedig sokra lett volna szükségük. 

„A Szentlélek csak akkor munkálkodik az ember szívében, csak akkor ala-kítja újjá, ha az ember vágyik erre és hagyja, hogy a Lélek alakítsa. A bolond szüzekkel jelképezett csoport azonban megelégszik felszínes cselekedetekkel. Nem ismerik Istent. Nem tanulmányozzák jellemét, nincs közösségük vele. Ezért nem tudnak bízni Istenben és hinni Igéjében. Istenszolgálatuk formasággá süllyedt” (Ellen G. White: Krisztus példázatai. Budapest, 1983, H. N. Adventista Egyház, 284. o.).

Hogyan tekinthetünk magunkba, nehogy mi is a példázat szereplői hez hasonló hibákat kövessünk el? Mondjunk erre néhány példát! 

`Hogyan változtathatunk, ha magunkra ismernénk ebben a képben?`