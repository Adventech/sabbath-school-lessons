---
title:  A prófécia bizonyossága
date:   13/05/2018
---

A kereszt előtti utolsó napokban a tanítványok az Olajfák hegyén beszélgettek a Mesterrel. Képzeljük csak el, milyen lehetett, amikor hallották, hogy Jézus a templom pusztulását említi! Ki tudhatná, milyen gondolatok cikáztak át a fejükön, viszont későbbi kérdéseik mutatják, hogy a templom pusztulását összekötötték a világ végével (Mt 24:3). 

`Olvassuk el Mt 24:1-25 szakaszát! Összességében mit mondott Jézus a tanítványainak a végidőről?` 

Mt 24:1-25 szakasza többek között azt is világossá teszi, hogy Krisztus fog-lalkozott azokkal a megtévesztésekkel, amelyek az évszázadok során, egészen a végidőig megzavarják népét. A csalások közé tartoznak a hamis próféták és hamis Krisztusok. Lesznek, akik Krisztus képviselőiként lépnek fel (hamis próféták), mások pedig Krisztusnak mondják magukat. A legrettenetesebb pedig az, hogy az emberek hisznek nekik. 

Láttuk Isten Igéjének szomorú, de komoly bizonyságát. A történelem folyamán, egészen napjainkig valóban felléptek csalók, akik azt mondták ma-gukról, hogy „én vagyok Krisztus.” Lélegzetelállító prófécia! Mi, akik most élünk, visszatekintve a történelem évszázadaira láthatjuk (úgy, ahogyan a Krisztus korában élők nem), hogy mennyire pontos is a jövendölés. Nem lepődhetünk meg azon sem, ha az efféle csalások egyre gyakoribbá válnak a végső krízis közeledtével. 

A hitünket erősítve pedig figyeljük meg, hogy milyennek írta le Jézus a vi-lág állapotát! Krisztus után a föld történelmének különböző időszakaiban az emberek olyan dolgokban bíztak, amelyekről azt hitték, hogy azok majd elejét veszik a rossznak, vagy legalábbis nagymértékben csökkentik az em-beriség szenvedéseit és megpróbáltatásait. Hatalmas reményt fűztek olyasmikhez, akár politikai mozgalmakhoz, akár a technológiához, akár a tudományhoz vagy az észhez, amelyektől azt várták, hogy elvezetnek a földi utópiához. Ám amint a történelem újból és újból fájdalmasan tanúsította, e remények mindig alaptalannak bizonyultak. A világ állapota ma pontosan olyan, amilyennek Jézus lefestette. Krisztus közel kétezer éve elhangzott szavai mutatják, hogy mennyire csalókák az emberi remények. 

`Mit találunk Mt 24:25 versében, ami megerősíti a hitünket?`