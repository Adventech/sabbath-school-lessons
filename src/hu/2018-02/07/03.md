---
title:  Mindvégig kitartani
date:   14/05/2018
---

`Milyen párhuzamokat találunk Mt 24:9 és Jel 13:11-17 között, vagyis amit Jézus Máté evangéliumában mondott, illetve amire Jánost ihlette A jelenések könyve megírásakor?` 

Krisztus utalt rá, hogy népe a végidőben olyan világszéles megtévesztés-re számíthat, ami miatt a nemzetek szembehelyezkednek az igaz hittel és hamis istentiszteletet kényszerítenek majd a világra. Akik pedig szilárdan állnak a hitben, azok gyűlöletre, megpróbáltatásokra, sőt halálra számíthatnak. 

`Mt 24:13 szerint hogyan lehet üdvözülni, hűségesnek maradni a globális fenyegetések dacára is?` 

„Csak azok fognak az utolsó nagy küzdelemben végig kitartani, akik felvértezték értelmüket a Biblia igazságaival” (Ellen G. White: A nagy küzdelem. Budapest, 2013, Advent Kiadó, 509. o.). Ez azt jelenti, hogy aki megerősíti gondolatait a bibliai igazságokkal, azt nem sodorhatja el egyetlen végidei megtévesztés sem. Az embernek szilárdan kell állnia a jelenvaló igazság-ban, máskülönben a csalás el fogja söpörni. 

`Még mire van feltétlenül szükség ahhoz, hogy hűségesek maradjunk Is-tenhez? Lásd Mt 7:24-27!` 

Fontos gondolatilag megalapozódni Isten Igéjében, de Jézus szerint ez még nem elég ahhoz, hogy meg tudjunk állni a ránk váró megpróbáltatások idején. Cselekednünk is kell azt, amit megtanultunk, vagyis követnünk kell az igazságot, amint az Jézusban van. A fentebb említett példázatban mindkét építő hallotta, amit Jézus mondott. Az különböztette meg őket – mármint hogy kitartottak vagy sem –, hogy engedelmeskedtek-e Jézus tanításának. 

`Mi az oka annak, hogy aki engedelmeskedik, az megáll, aki pedig nem, az elesik? Hogyan járul hozzá a hitben való kitartáshoz az enge delmesség?`