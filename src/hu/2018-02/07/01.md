---
title:  Máté 24. és 25. fejezete
date:   12/05/2018
---

### E heti tanulmányunk
Máté 7:24-27; 24:1-25; 25:1-30; Lukács 21:20; Jelenések 13:11-17 

> <p></p>
> „Mert hamis Krisztusok és hamis próféták támadnak, és nagy jeleket és csodákat tesznek, annyira, hogy elhitessék, ha lehet, a választottakat is” (Mt 24:24). 

Máté evangéliuma 24. és 25. fejezetében Jézus fontos dolgokat közöl a végidőről és a felkészülés módjáról. Bizonyos értelemben ezt tekinthetjük az utolsó idők eseményeivel kapcsolatos tanításának. Ugyanakkor a közvetlen jövőbe tekintve népe rettenetes katasztrófáját, a Jeruzsálemre nem sokkal később rászakadó pusztulást is látta. 

Amikor Krisztus a tanítványaihoz szólt, üzent a későbbi nemzedékekhez tartozó követőinek is, köztük leginkább az utolsó generációnak, akik a visszajövetele idején élnek. Erről sem festett tetszetős képet. Háborúk, háborúk hírei, járványok, hamis Krisztusok és üldözés – ez lesz a világ és Krisztus népének a sorsa. Bámulatos, hogy mi, az időben visszatekintve már láthatjuk, mennyire pontosan megjövendölt mindent! Ezért bízhatunk benne az életünkben eddig még nem teljesedett próféciákat illetően is. 

Azonban Jézus nem csupán figyelmeztetett a bekövetkezendő dolgokra. Máté evangéliuma 25. fejezetében példázatokat mondott, amelyek felkészítik a népét, mire az „embernek Fia” eljön, persze csak ha hallgatnak rá. Igen, jönnek majd nehéz idők, de az Úr felkészít egy népet a vele való találkozásra.