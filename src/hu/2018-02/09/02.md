---
title:  A legnagyobb csalás
date:   27/05/2018
---

A negyedév első tanulmányában szó volt arról a „kozmikus küzdelemről”, ami sajnálatos módon elért a földünkre is. Viszont még sok keresztény sem hiszi, hogy valóságos a nagy küzdelem, mivel nem hisznek Sátán létezésében, és ez probléma. Amikor a bibliaszövegekben Sátánról vagy az ördögről van szó, az szerintük csupán a tudomány előtti kor kultúrájának megnyilatkozása, az, ahogyan régen magyarázni próbálták a gonoszság és a szenvedés létét a világban. Az emberiség ellen rosszakaratú terveket szövő, valóságos, természetfeletti lényt túlságosan sok ember úgy fogadja, mint a tudományos-fantasztikus regényeket, vagy mint a „Csillagok háborújából” Dart Vadert vagy a hasonlókat. 

`Mit tudhatunk meg a következő igeszakaszokból Sátán valóságos vol-táról és a végidei eseményekben betöltött szerepéről? Jel 2:13, 24; 12:3, 7-9, 12, 17; 13:2; 20:2, 7, 10` 

A jelenések könyve megmutatja, hogy az utolsó időkben Sátánnak milyen nagy hatalma lesz a világ megannyi lakója felett. Nemcsak az üdvösségtől téríti el őket, hanem azt is eléri, hogy üldözzék azokat, akik hűségesek ma-radnak Jézushoz. 

Minden „csalása” (2Kor 2:10) közül talán az a legnagyobb, hogy eléri: az emberek nem hisznek a létezésében. Hiszen ugyan ki keresne védelmet egy elsöprő erejű ellenséggel szemben, ha nem hiszi, hogy valóságos? Megdöbbentő, hogy hányan mondják magukat kereszténynek, miközben nem veszik komolyan az ördög valóságát! Ezt az álláspontot azonban csak úgy foglalhatják el, ha figyelmen kívül hagyják vagy alapvetően másként értelmezik azt a sok bibliai igehelyet, amelyek lerántják a leplet a gonosz manővereiről és cselszövéseiről, főként a végidőhöz közeledve. Legyen intő jel már pusztán az a tény, hogy a bőséges bibliai bizonyíték ellenére is annyian elvetik a valóságos Sátán létezésének gondolatát! Éppen ezért döntő, hogy megértsük, mit tanít a Biblia! 

`A jelenések könyve említést tesz Sátán cselszövéseiről, kiváltképp az utolsó időkben. Viszont minek a reményét találjuk Jel 12:11 versében? Milyen forrásból meríthetünk erőt az ördöggel szemben?`