---
title:  Belső történet
date:   01/06/2018
---

#### Börtönbüntetés emberölésért 

_Írta: Andrew McChesney, Adventista Misszió_ 

Az USA egyik államában, Alaszkában tragédiába fordult egy éjszakai kocsmai verekedés, amikor a 28 éves Tony Pouesi ököllel leterített egy férfit. 

A férfi úgy esett el, hogy bevágta a fejét a padlóba. Másnap meghalt. Tonyt hirtelen felindulásból elkövetett emberölés miatt ítélték el, aminek maxi-mális büntetése 20 év szabadságvesztés. 

„Nagyon magam alá kerültem – idézte fel a történteket Tony. – Féltem. Az egész életem lepergett előttem.” Amikor már a cellában volt, visszaemlékezett gyerekkorára, amit a messzi Sheltonban töltött. Ez egy kisváros Washington államban. A családjában senki nem olvasta a Bibliát, nem jártak templomba. Kamaszkorában ivott és drogozott. A középiskolát otthagyta, még mielőtt a 11. osztályt befejezte volna. Felnőttként halásznak állt Alaszkában. 

A börtönben szívből kezdett imádkozni. Naponta több órán át könyörgött Istennek, hogy bizonyítsa létezését. 

Kivett egy Bibliát a börtön könyvtárából, és miközben olvasta, túláradó békét és örömöt érzett. Különleges reményt talált 5Móz 31:6 versében. Ez volt az egyike azoknak a bibliaszövegeknek, amiket először megtanult kívül-ről: „Legyetek erősek és bátrak, ne féljetek és ne rettegjetek tőlük, mert maga az ÚR, a te Istened megy veled. Nem marad el tőled, és nem hagy el téged.” 

Egy kis idő után Tony kirendelt ügyvédje örömhírt hozott: a letöltendő büntetést 2-4 évre mérsékelték. Azután pedig gondatlanságból elkövetett emberölésre minősítették vissza a tettét, aminek büntetése 1-3 év. 

Tony egy nap talált egy Bibliai Levelező Iskola kártyát a könyvtárban, kitöltötte a jelentkezési lapot, visszaküldte, majd komolyan tanulmányozta a kapott leckéket. „Az a csodálatos, hogy én ittam, drogoztam, a középiskolát sem fejeztem be, de a Bibliát értettem – vallotta Tony. – Ugye különös? Az embernek nem kell tudósnak lennie ahhoz, hogy megértse a Bibliát.” 

Nem sokkal azután, hogy befejezte a bibliatanulmányokat, Tony ügyét újratárgyalták a bíróságon. Ott Isten csodát tett. A bíró végül három évre ítélte, de felfüggesztett büntetést kapott, így kiszabadult. 

„Isten megszabadított a börtönből – mondta Tony. – Mindössze kilenc hónapot töltöttem rács mögött.” 

_Folytatjuk_