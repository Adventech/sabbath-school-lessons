---
title:  Végidei megtévesztések
date:   26/05/2018
---

### E heti tanulmányunk
1Mózes 1–2:3; Zsoltár 146:4; 2Korinthus 11:13-15; Jelenések 2:13, 24; 13:1-17 

> <p></p>
> „hanem levettetett a nagy sárkány, az ősi kígyó, akit ördögnek és Sátánnak neveznek, aki az egész földkerekséget megtéveszti, levettetett a földre, és vele együtt angyalai is levettettek” (Jel 12:9, ÚRK). 

Sátán már a mennyben, a levettetése előtt igyekezett megtéveszteni az angyalokat. „Lucifer eltávozott Isten közvetlen közeléből. Elment, hogy elégedetlenséget szítson az angyalok között. Munkáját titokban végezte, és egy ideig valódi szándékát az Isten iránti tisztelet látszata mögé rejtve igyekezett elégedetlenséget ébreszteni a mennyei lények között. A törvény ellen lázította őket. Azt állította, hogy e törvények szükségtelen korlátokat szabnak” (Ellen G. White: A nagy küzdelem. Budapest, 2013, Advent Kiadó, 425. o.). 

Az Édenben a kígyó álcája mögé bújva csapta be Évát. Az egész történelem során, mind a mai napig, sőt még a millennium után is csaláshoz folyamodik (Jel 20:8), hogy elérje célját. 

Sajnos sokkal okosabb, erősebb és fondorlatosabb mindannyiunknál, ép-pen ezért kell Jézusba és Igéjébe kapaszkodnunk, hogy megvédjük magunkat mesterkedéseitől! „Ti pedig, akik ragaszkodtatok az Úrhoz, a ti Istenetekhez, mindnyájan éltek e napig” (5Móz 4:4). Az itt kimondott elv valóban igaz még ma is. 

Ezen a héten az ördög leghatásosabb csalásai közül nézünk át néhányat, hogy megtudjuk, miként védekezhetünk ellenük.