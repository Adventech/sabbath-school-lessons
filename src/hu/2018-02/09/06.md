---
title:  Hamis hármasság
date:   31/05/2018
---

A Biblia egészében megtalálható a háromszemélyű egy Isten fogalma. A végidei csalásokkal és üldözésekkel kapcsolatban azonban A jelenések könyve 13. fejezete bemutatja a „hamis hármasságot”, amit a sárkány, a tengerből feljövő fenevad és a földből feljövő fenevad alkot. 

`Olvassuk el Jel 12:17 és 13:1-2 verseit! Mit látunk itt?` 

A sárkány az Atya hamisítványaként jelenik meg, mivel egyértelmű, hogy ő irányt. Ő adja a hatalmát és a tekintélyét a tengerből feljövő fenevadnak, Krisztus hamisítványának. Miért tűnik ez a második erő Krisztus hamisítványának? 

`Milyen tulajdonságai vannak a tengerből feljövő fenevadnak Jel 13:2-5 szerint?` 

A hatalmát a sárkánytól kapja, ami emlékeztet arra, amikor Jézus elmondta, hogy Ő az Atyától kapta a hatalmát (lásd Mt 28:18). A tengerből feljövő fenevad Jézushoz hasonlóan szintén meghalt, majd feltámadt (lásd Jel 13:3). Továbbá „negyvenkét hónapig” vagy három és fél évig gyakorolja a hatalmát, ami a nap-év elv alapján Krisztus valóságosan három és fél évig tartó szolgálatának profetikus értelemben vett hamisítványa. 

`Hogyan mutatja be Jel 13:11-17 a földből feljövő fenevadat?` 

A földből feljövő fenevad a tengerből feljövő fenevad érdekeit szolgálja, mint ahogyan a Szentlélek nem önmagát, hanem Jézust dicsőíti (Jn 16:13-14). És éppen úgy, amint a Szentlélek hatalmas tettével „tüzet” hozott le az égből (ApCsel 2:3), a tengerből feljövő fenevad is valami hasonlót visz végbe (lásd Jel 13:13). 

„Végül a tengerből feljövő fenevad hamis pünkösdöt hoz! Milyen céllal? Ezzel akarja bizonyítani a világ előtt, hogy a hamis hármasság az igaz Isten” (Jon Paulien: What the Bible Says About the End-Time. Hagerstown, Md., 1998, Review and Herald® Publishing Association, 111. o.).  

`Még milyen végidei csalások léteznek, amelyekkel tisztában kell len nünk? Hogyan segíthetünk másoknak is felismerni, hogy ezek csalá`