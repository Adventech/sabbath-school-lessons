---
title:  Két nagy tévedés
date:   28/05/2018
---

**Mit tudhatunk meg az alábbi versekből Sátán megtévesztő hatalmáról?** 

`2Kor 11:13-15` 

`2Thessz 2:9-10` 

`Jel 12:9` 

`Jel 20:10` 

Amint már egy korábbi tanulmányban megállapítottuk, Jézus figyelmeztette a követőit a végidei csalásokra. Különösen kiemelte azt, hogy lesznek majd hamis krisztusok és hamis messiások, akik „sokakat elhitetnek” (Mt 24:5). 

Persze nem csak a hamis krisztusok és hamis próféták jelentik azokat a végidei csalásokat, amelyektől óvakodnunk kell. Ellenfelünk a nagy küzdelemben számtalan cselhez folyamodik, hogy akit csak tud, megtévesszen. Keresztényként tudnunk kell róla, hogy miben mesterkedik, ami pedig csak a Szentírás ismeretéből, illetve a tanításainak betartásából származik. 

Ellen G. White elmagyarázza, hogy mi a két nagy csalása: „E két nagy tévedéssel – a lélek halhatatlanságával és a vasárnap szentségével – fogja Sátán az embereket csalásainak foglyává tenni. Míg az előbbi a spiritizmus alapját rakja le, az utóbbi Rómával hozza közös nevezőre az embereket. Az Amerikai Egyesült Államok protestánsai elsőként fognak a szakadékon át kezet nyújtani a spiritizmusnak; és átnyúlnak a mélység felett is, hogy a római hatalommal kezet fogjanak. E hármas szövetség hatására ez az or-szág követni fogja Rómát a lelkiismeret jogainak sárba tiprásában” (A nagy küzdelem. Budapest, 2013, Advent Kiadó, 503-504. o.). 

Sok évvel azután is, hogy Ellen White mindezt leírta, megdöbbentő látni, mennyire terjed ez a „két nagy tévedés” a keresztény világban! 

`Miért számít a bibliai igazságok ismerete és követése a legerősebb fegy vernek az ördög csalásaival szemben, kiváltképp az utolsó időkben?`