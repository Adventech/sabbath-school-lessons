---
title:  'Krisztus a Jelenések Könyvében, 1. rész'
date:   18/04/2018
---

A jelenések könyvének   a szerkezetétől a tartalmáig   egy célja van: bemutatni Jézus Krisztust. Ezért is kezdődik ezekkel a szavakkal: Jézus Krisztus kijelentése (Apocalypsis Iesou Christou). Ezt általában úgy értik, hogy 1) kijelentés Jézus Krisztustól vagy 2) kijelentés Jézus Krisztusról (Jel 1:2). A kijelentés cáfolja azoknak az állítását, akik szerint A jelenések könyvét túl nehéz volna megérteni. Mégis miért vette az Úr a Biblia könyvei közé ezt az iratot, ha nem akarja, hogy az olvasók megértsék?

`Mit tudhatunk meg Jel 1:1-8 verseiből Jézusról?`

A jelenések könyve úgy mutatja be Krisztust, mint aki a föld királyainak fejedelme (Jel 1:5), a vége felé pedig úgy nevezi, hogy királyoknak Királya (Jel 19:16). A földi élet káosza és zavarai között biztosak lehetünk benne, hogy szerető Urunk és Megváltónk mindent kézben tart, ami igazán jó hír!

Jel 1:5 verse egyértelműen kifejezi, hogy Krisztus a Megváltó: aki szeret minket, és vére által megszabadított bűneinktől (RÚF)   ez engesztelő kereszthalálára mutat. Nemcsak megigazított, hanem meg is szentelt bennünket (1Kor 6:11). A hasonló szövegek üdvbizonyosságot adnak, mert bemutatják, hogy Jézus mossa le bűneinket, amire mi magunk képtelenek volnánk.

`Mit tanít Jel 1:7 verse Jézusról?`

A keresztény hit központi üzenete az az ígéret, hogy Krisztus visszatér a felhőkkel. Jézus majd újból eljön, valóságosan, és ennek az eseménynek az egész világ tanúja lesz. Egyszer és mindenkorra véget ér a szenvedés, a káosz és a föld romlása. Akkor majd beteljesednek az örökkévalóság ígéretei.

`Mit tudhatunk meg Jézusról Jel 1:8 verséből? Minek a reményét találjuk ebben a részben, ami vigaszt nyújthat minden megpróbáltatásban?`