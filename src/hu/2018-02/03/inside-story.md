---
title:  Belső történet
date:   20/04/2018
---

#### Egy kis fiatal lány 

_Írta: Vanessa Rocha_ 

A hetednapi adventista vezetők engem is kijelöltek, hogy tartsak evangelizációs sorozatot egy ruandai egyetemen, annak a missziós kampánynak a során, aminek a végén hihetetlenül sokan keresztelkedtek meg, egészen pontosan 110 000 fő. 

A lelkész odajött hozzám, mivel a sorozat végén 173 fiatal megkeresztelkedett az egyetemi hallgatók közül. 

„Mivel már barátok vagyunk, el merem mesélni, hogy amikor azt mondták, egy amerikai prédikátor jön ide előadásokat tartani, nagyon megörültem. Egy jó kiállású, magas, izmos, fehér férfit vártam. Ám amikor bemutattak téged, az alacsony lányt, hogy te leszel az előadónk, hát... igencsak csalódott voltam. Nem vártam sokat tőled. Drága testvérnő, nagyon sajnálom, hogy kishitű voltam. Olyan munkát végeztél, amire egyikünk sem volt még képes ebben az iskolában!”  

Az igaz, hogy én magam nem sok mindent tudok felajánlani. Ám ha készséges szívünk van, Isten nagy dolgokat képes véghezvinni. Ruandában a Teljes tagbevonás hihetetlenül eredményessé tette a missziót. Láttam, hogy a gyülekezeti tagok mindegyike igyekezett a saját szomszédságá-ban bizonyságot tenni. Már félretették azt a tévképzetet, hogy az evangelizáció csakis a lelkész dolga. Nem kaptak különösebb képzést, csak használták Istentől kapott talentumaikat, hogy elérjék azokat, akiknek a megmentéséért jött Krisztus. Tudják, hogy Jézus hamar visszajön és nekünk, hetednapi adventistáknak magasztos elhívásunk van. Találkoztam sok ruandaival, fiatalokkal és idősekkel egyaránt, akik ezt mondták: „Vanessa, régóta vagyunk az egyházban, de ilyet még nem láttunk. Most világos előttünk, hogy nem szabad senkire sem várni! A munka egy személlyel kezdődik – velem.” Fiatalok is odajöttek hozzám, akik elmondták, hogy ők nem prédikátorok, csak énekesek, zenészek stb., de megvan a baráti körük, ahol életük jó befolyás lehet. Az evangelizáció során tanultak után ők is bibliaórákat fognak adni. 

Ezeknek a gyülekezeti tagoknak az őszintesége úgy megváltoztatta Ruandát, mint ahogy Jézus és tizenkét tanítványa megváltoztatták az akkori vilá-got három és fél év alatt. Nekünk is sikerül, ha a Teljes tagbevonást folytatjuk a saját gyülekezetünkben! Mennyivel hamarabb megláthatnánk Jézust! 