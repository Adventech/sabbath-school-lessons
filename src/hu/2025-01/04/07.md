---
title:  További tanulmányozásra
date:  24/01/2025
---

Ellen G. White: Krisztus követése. Gondolatok a Hegyibeszédről. Budapest, 1987, H. N. Adventista Egyház, „Kik a boldogok?” c. fejezet, 13-44. o.

„Akik beismerik lelki szegénységüket, akik érzik, hogy semmi jó sincs bennük, azok Krisztusra tekintve erőt és szentséget nyerhetnek. Ő mondta: »Jöjjetek énhozzám mindnyájan, akik megfáradtatok és megterheltettetek« (Mt 11:28). Kínálja, hogy szegénységünket kegyelmének gazdagságával cseréljük fel. Mi nem vagyunk érdemesek Isten szeretetére; azonban Jótállónk, Krisztus méltó erre, és üdvözítheti is mindazokat, akik hozzá közelednek. Lehet múltunk bár rendkívül szomorú, a jelenlegi helyzetünk pedig még csüggesztőbb, de ha úgy közeledünk Krisztushoz, ahogy vagyunk – gyengén, elhagyottan és nyomorult állapotban –, részvétteljes Megváltónk elénk jön, átölel bennünket szerető karjaival, igazságának fehér öltönyét adja ránk, és így vezet bennünket az Atyához. Istennél értünk könyörög: »Kérlek, ne tekints erre a tévelygő gyermekre, hanem énrám; íme, én állok e bűnös helyére!« Bárhogy harcol is Sátán lelkünk ellen, és ha bűneinkre mutatva igényt tart is reánk, mint zsákmányra, Krisztus vére nagyobb hatalommal beszél” (i. m. 15. o.).

**Beszélgessünk róla!**

`1) Jézus „igazságának fehér öltönyét adja ránk, és így vezet bennünket az Atyához.” Miért kell folyamatosan visszatérnünk ehhez a gondolathoz, még ha időnként el is keseredünk a hibáink, a gyengeségeink miatt, vagy mert sokszor nem tudunk olyan szeretettel fordulni az emberekhez, mint amit Isten áraszt ránk?`

`2) Képzeljük el, mit érezhetett az anya abban a történetben, amikor Salamon előtt egy másik nő is a sajátjának mondta a gyermekét! Milyen érzelmeket jelenít meg 1Kir 3:26 verse? A nyelvezete mennyiben hasonlít pl. Hós 11:8 verséhez, ami Isten érzéseit fejezi ki?`

`3) Az evangéliumokban Jézus gyakran megindult az emberek helyzete láttán. Mit tett ilyenkor? Cselekedett, megadta azt, amire szükség volt. Hogyan segíthetünk egyénileg, vagy akár a csoporttal együtt azoknak, akiknek vigaszra van szüksége?`

---

#### Ellen G. White idézetek

Üzenet az ifjúságnak, „Érzelmek helyett megváltozott élet” című fejezet (71–72. o.)