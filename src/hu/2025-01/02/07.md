---
title:  További tanulmányozásra
date:  10/01/2025
---

Ellen G. White: Jézushoz vezető út. Budapest, 2008, Advent Irodalmi Műhely, „Az ima magasztos kiváltságunk” c. fejezet, 69-77. o.

„Hozzátok gondolatotokat, örömötöket, szükségleteiteket és aggodalmaitokat s mindazt, ami nyom és kínoz Isten elé! Terheiteket sohasem találja nehezeknek, soha ki nem fáraszthatjátok Őt. Ő, aki hajatok szálát is számon tartja, nem közömbös gyermekei szükségletei iránt. »Igen irgalmas az Úr, és könyörületes« (Jak 5:11). Nyomorunk és jajkiáltásunk a szívéig hat. Vigyétek Őhozzá mindazt, ami a szíveteket nyomja! Semmi sem oly nehéz, hogy ne bírná el, mert hiszen Ő tart fenn világokat, kormányozza a világmindenség ügyeit. Békességünk feltételei közül egyik sem olyan jelentéktelen, hogy ne részesítené figyelemben. Élettapasztalatunk egyetlen fejezete sem annyira homályos, hogy el ne olvasná; nem lehet olyan nehéz helyzetünk, hogy meg ne oldhatná. Legkisebb tanítványát sem érheti kár, nem kínozhatja gond a szívünket, nem érhet öröm és őszinte ima nem hagyhatja el ajkunkat, amely iránt ne viseltetne közvetlen érdeklődéssel. »Meggyógyítja a megtört szívűeket, és bekötözi sebeiket« (Zsolt 147:3). Isten és minden egyes lélek között oly gyengéd és bensőséges a viszony, mintha kívüle más lélek nem volna, akiért szeretett Fiának életét áldozta” (i. m. 74-75. o.).

**Beszélgessünk róla!**

`1) Időzzünk még az iménti idézet utolsó mondatánál! Miért vigasztaló ez a gondolat? Mit jelent a hétköznapokban, ha tudjuk, hogy meghitt kapcsolatban vagyunk Istennel, törődik velünk? Hogyan tanulhatunk meg ennek tudatában élni? Milyen az életünk, ha ezt komolyan hisszük?`

`2) A heti tanulmány fényében hogyan értsük Zsolt 103:17-18 verseit? Isten szeretete örök, ugyanakkor a vele való kapcsolatunk attól függ, hogy elfogadjuk-e szeretetét. Mit tudhatunk meg ebből Isten szeretetéről?`

`3) Mit változtat az Istennel való kapcsolatunkon ez a tudat, illetve azon, ahogy mások fájdalmára gondolunk?`