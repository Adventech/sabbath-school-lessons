---
title:  További tanulmányozásra
date:  31/01/2025
---

Ellen G. White: Pátriárkák és próféták. Budapest, 1993, Advent Kiadó, „Bálványimádás a Sínai hegynél” c. fejezet, 273-288. o.

Az aranyborjúval kapcsolatban ezt olvashatjuk: „Az izraeliták az árulás bűnét követték el. Árulásukat pedig éppen olyan Király ellen követték el, aki jótéteményeivel halmozta el őket, és akinek önként fogadtak engedelmességet. Az isteni kormányzat további fenntartása érdekében a vétkesnek jogosan bűnhődnie kell. Isten irgalmassága azonban még ebben az esetben is megmutatkozott. Isten eleget tett törvénye követelményeinek, mindenkinek szabad választást biztosítva, s ezzel lehetőséget adott nekik a bűnbánatra. Isten csak azokat engedte elpusztítani, akik kitartottak az ellene való lázadás és a bálványok imádása mellett. Ezt a bűnt azért is meg kellett büntetni, hogy a környező nemzetek világosan lássák: a bálványimádás milyen nagymértékben magára vonja Isten haragját. Az ítélet végrehajtását a bűnösön Mózesnek fel kellett jegyeznie ünnepélyes és nyilvános tiltakozásként az árulók és a bálványimádók bűne ellen. Mivel az izraelitáknak kárhoztatniuk kellett a szomszédos törzsek bálványimádását, ezért később ellenségeik szemükre vethetik azt a vádat, hogy az a nép, amely saját Istenének vallja Jahvét, borjút készített és imádott a Hóreben. Bár elismerték ezt a megszégyenítő igazságot, de Izrael rá tudott mutatni a vétkesek rettenetes sorsára bizonyítékként, hogy Isten a bűnüket nem bocsátotta meg és nem mentette fel őket a büntetés alól. A szeretetnek, nem kevésbé mint az igazságnak, meg kell követelnie, hogy Isten ítéletet rójon ki a bűnre… Isten irgalma volt az, hogy csak ezreknek kellett elpusztulnia, hogy hasonló ítélettel ne kelljen milliókra lesújtania” (i. m. 281-282. o.).

**Beszélgessünk róla!**

`1) Vajon miért küzdenek olyan sokan az isteni harag gondolatával? Mi segíthet ezt megérteni?`

`2) Milyen problémákat okoz, ha az ember bosszút akar állni – ami nem következik be, ha Istenre hagyjuk a bosszúállást?`

`3) Hogyan mutatkozott meg a kegyelem is az aranyborjú miatti isteni ítéletben? Még milyen bibliai példát említhetünk arra, hogy Isten ítélete a szeretet cselekedete?`

`4) Elismerjük, hogy Isten joggal haragszik a gonoszságra és az ítélete tökéletesen igazságos. Mi viszont miért ne ítéljünk meg senkit? Beszélgessünk erről 1Kor 4:5 fényében!`

---

#### Ellen G. White idézetek

A nagy küzdelem, „Jeruzsálem pusztulása” című fejezet.