---
title:  Történet
date: 17/01/2025
---

#### A HÁLÁS DIAKÓNUS

Andrew McChesney

Jong-Moon Yoont úgy ismerik, mint a hálás diakónust. Minden körülmények között mindig az az első szava, hogy „Hála!” vagy „Köszönöm!” Ha konfliktushelyzet van, azt mondja, „Köszönöm!”, ha nehézségek, veszteségek érik, akkor is hálát ad. Az egyik dél-koreai gyülekezet diakónusa ennyire komolyan veszi Pál apostol szavait, aki ezt írta: „Mindenért hálát adjatok, mert ez Isten akarata Krisztus Jézusban számotokra” (1Thessz 5:18).

Jong-Moonnak már régen van egy presszója Jeongdongjin tengerpartján, ami a legnépszerűbb hely az odalátogatók körében a napkelte megcsodálására, különösen újév hajnalán. Nanum az egyik vendége volt. Tinédzserként sokszor ült ott napkeltekor, és ott reggelizett. Amikor felnőtt és már családja lett, a kislányával, Azsával járt napkeltét nézni és reggelizni a kávézóba. Mindig csodálták Jong-Moon hálás lelkületét. Amikor leadták a rendelést, megköszönte, amikor fizettek, megköszönte, amikor megköszönték a reggelit, ő is megköszönte, hogy a vendégei voltak. Egy nap szóba jött, hogy Jong-Moon szombaton gyülekezetbe jár. Következő szombaton anya és lánya csatlakoztak hozzá. A gyülekezetben elmondták mindenkinek, hogy a hálás diakónus miatt vannak ott. Bár Nanum sosem hallotta konkrétan Jézus nevét a kávézóban, azonban Jong-Moon hálás lelkületéből megismerte. Az evangéliumot nemcsak szóval kell hirdetnünk, hanem az életünk által is! Jong-Moon példája nyomán a fiatalasszony és lánya rendszeresen jár a gyülekezetbe. Most azért imádkoznak, hogy az apuka is csatlakozzon hozzájuk szombat délelőttönként.





---

#### Ellen G. White idézetek

Jézus élete, „Kik az én testvéreim?” című fejezet.