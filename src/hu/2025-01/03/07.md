---
title:  További tanulmányozásra
date:  17/01/2025
---

Ellen G. White: Jézus élete. Budapest, 1989, Advent Kiadó, „Ne nyugtalankodjék a ti szívetek!” c. fejezet, 569-589. o.

„Az Úr csalódik, mikor népének a tagjai kevésre értékelik önmagukat. Az Úr azt akarja, hogy választottai azon ár szerint értékeljék önmagukat, mely árat érettük a Golgotán lefizetett. Isten vágyakozik utánuk, kívánja őket, különben nem küldötte volna el Fiát azzal az igen sokba kerülő megbízással, hogy váltsa meg őket. Az Úrnak feladata van számunkra, és nagyon tetszik néki, ha gyermekei a legmagasabb igényekkel lépnek eléje, csak azért, hogy minél nagyobb mértékben megdicsőíthessék az Ő nevét. Nagy dolgokat várhatnak el az Úrtól, ha hisznek az Ő ígéreteiben. Krisztus nevében imádkozni azonban sokat jelent. Azt jelenti, hogy elfogadjuk jellemét, megmutatjuk lelkületét és végezzük munkáját. Az Üdvözítő feltételhez köti ígéretét. »Ha engem szerettek – mondja –, az én parancsolataimat megtartsátok« (Jn 14:15). Krisztus megment bennünket, nem a bűnben, hanem a bűntől. Azoknak, akik szeretik Őt, engedelmességükkel kell megmutatniuk iránta érzett szeretetüket. Minden igazi engedelmesség a szívből származik. Krisztusnál is az engedelmesség a szív ügye volt. Ha egyetértünk Krisztussal, akkor Krisztus is azonosítja magát gondolatainkkal és céljainkkal. Így vegyül össze szívünk és elménk összhangban Krisztus akaratával, hogy amikor neki engedelmeskedünk, akkor tulajdonképpen nem teszünk mást, csak azt, hogy eleget teszünk saját indítékainknak. Megtisztított és megszentelt akaratunk Krisztus szolgálatának a végzésében találja majd meg legnagyobb örömét. Mikor megismerjük Istent, mivel éppen az a kiváltságunk, hogy megismerhetjük Őt, akkor életünk a folytonos engedelmesség élete lesz. Krisztus lényének az értékelése, megbecsülése által az Istennel való közösség útján a bűn gyűlöletes lesz számunkra” (i. m. 573-574. o.).

**Beszélgessünk róla!**

`1) Mit jelenthet az „önzetlenül fogadni” kifejezés?`

`2) Háromszor is a hámúd („kedves”, „drága”, „szeretett”) szóval utaltak Dániel prófétára a kozmosznak talán még távolabbi részéről érkező mennyei küldöttek, mint ahová a James Hobbs űrteleszkóp elérhet. Dán 9:23 versében Gábriel azt mondja, hogy hámudot attah („te kedves vagy”). Dán 10:11 versében szintén kijelenti: is hámudot („kedves férfiú”). Ezt a kifejezést később megismétli Dán 10:19 verse. Mit árul ez el Istenről? Mennyire jön közel hozzánk? Minek a reményét erősíti ez bennünk?`

---

#### Ellen G. White idézetek

Jézus élete, „Kik az én testvéreim?” című fejezet.