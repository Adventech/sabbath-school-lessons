---
title:  További tanulmányozásra
date:  14/02/2025
---

Ellen G. White: Pátriárkák és próféták. Budapest, 1993, Advent Kiadó, „Miért engedte meg Isten a bűnt?” c. fejezete, 7-17. o.

„A Végtelen Bölcsesség még akkor sem pusztította el Sátánt, amikor már kivetette a mennyből. Mivel Isten csak szeretetből fakadó szolgálatot fogadhat el, teremtményei hűségének azon a meggyőződésükön kell alapulnia, hogy Ő igazságos és jó. Mivel a menny és a világok lakói nem voltak felkészülve a bűn jellegének, sem következményeinek megértésére, Sátán elpusztításában nem látták volna meg Isten igazságosságát. Ha Isten azonnal kitörölte volna az élők sorából, egyesek félelemből szolgálták volna Istent, nem szeretetből. A csaló befolyása nem szűnt volna meg egészen, a lázadás szelleme sem semmisült volna meg teljesen. A meg nem szűnő korszakokon át létező egész világegyetem érdekében Sátánnak ki kellett bontakoztatnia elveit, hogy az Isten kormányzása elleni vádjait minden teremtett lény igazi megvilágításban lássa, és hogy Isten igazságossága, irgalma, törvényének változhatatlansága örökre vitán felül álljon.

Sátán lázadásának tanulságul kellett szolgálnia a világegyetem számára az eljövendő korszakokon át végig – mint a bűn jellegéről és rettenetes következményeiről való örökös bizonyságtevés. Sátán uralmának következményei – mind emberekre, mind angyalokra gyakorolt hatása meg fogja mutatni, milyen gyümölcsöt terem az isteni tekintély mellőzése. Ez fogja tanúsítani, hogy Isten kormányzatával szorosan összefügg a Teremtő minden alkotásának jóléte. Így e lázadás rettenetes történetének minden szent lényt örökké védenie kell, hogy a törvényszegés jellegét megmutatva meggátolja becsapásukat; hogy megőrizze őket a vétkezéstől és a büntetéstől” (i. m. 16-17. o.).

**Beszélgessünk róla!**

`1) A „teodicea” szó jelentése: Isten igazolása a gonoszsággal szemben, nem pedig a gonoszság igazolása. Mintha valaki azt mondaná: „Igen, már értem, miért kínozták és gyilkolták meg a családomat a szemem láttára. Most már mindent értek, köszönöm, Jézus!” Ez abszurd. Hogyan érthetjük meg, hogy a nagy küzdelem Istent igazolja, nem a rosszat? (Lásd a 9. tanulmányt!)`

`2) Éreztél már olyasmit, mint Jób? Megkísértett már az a gondolat, hogy nem lehet magyarázatot találni a saját szenvedésedre vagy a szeretteidére? Jób végül rádöbbent, hogy olyasmiről beszélt, amit nem értett (lásd Jób 42:3). Ezek szerint mi a helyzet velünk és a mi kérdéseinkkel?`

---

#### Ellen G. White idézetek

Jézushoz vezető út, „Isten szeretete az emberek iránt” című fejezet.