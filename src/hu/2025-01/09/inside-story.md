---
title:  Történet
date: 28/02/2025
---

#### A KITARTÓ HÍVÁS – 1. RÉSZ

Andrew McChesney

Azon a héten sokszor megkísérelték a hívást Zoomon. Matrona egy alaszkai kislány volt, és egy gyermekotthonban élt. Mindenáron meg akart ismerkedni Collette-tel. De a jelszó nem működött valamiért, ezért Colette Reahl, a gyermekorvos telefonon beszélgetett vele. Örökbe szerette volna fogadni a tőle 580 km-re, Fairbanksben élő kislányt. „Mik a szabályok nálatok?” – kérdezte először a 13 éves Matrona.

„Erről majd beszélgetünk részletesen, amikor hozzánk érkezel – válaszolta Colette. – De a tiszteletet komolyan vesszük.”

A kislány még vagy fél óráig kérdezgette az asszonyt. Aztán ezt mondta neki: „Tudod, a nevelőanyám örökbe akar fogadni.”

A floridai születésű Colette nyolc éve élt Alaszkában a férjével. „Matronának nagyon érdekes, különös személyisége van. Igazi kaland vár ránk!” – gondolta magában.

Matrona tudta, hogy Colette örökbe szeretné fogadni, de nem akart csalódni, ezért inkább igyekezett távolságot tartani tőle. Colette megkérdezte, hányszor hívhatja egy héten, amire Matrona azt felelte, hogy egyszer, keddenként. Ám amikor Colette hívta, a lány vagy foglalt volt, vagy nem vette fel a telefont. Így áttették az időpontot csütörtökre, majd szombatra. Colette érezte, hogy Matrona zavarban van, de nem értette, miért. Úgy döntött, mégis felhívja a lányt minden héten, akár sikerül beszélniük, akár nem. A nő kitartását látva Matrona kezdett jobban megbízni benne.



---

#### Ellen G. White idézetek

Bizonyságtételek a gyülekezeteknek, 5. köt., „Vallási és tudományos nevelés” című fejezet; Isten csodálatos kegyelme, „A csatamező” című fejezet.