---
title:  További tanulmányozásra
date:  14/03/2025
---

„Nyilvánvalóvá lesz mindaz, ami miatt tanácstalanok voltunk Isten gondviselését illetően. A nehezen érthető dolgokra magyarázatot kapunk, feltárulnak előttünk a kegyelem titkai. Ahol véges elménk csak zavart és megszegett ígéreteket talált, ott meglátjuk majd a legtökéletesebb és gyönyörű harmóniát. Megtudjuk, hogy a végtelen szeretet rendelte el a legnagyobb próbának tűnő tapasztalatokat. Amint felismerjük annak gyengéd szeretetét, aki mindent a javunkra fordít, kibeszélhetetlen örömmel és dicsőséggel örülünk majd” (Ellen G. White: Testimonies for the Church. 9. köt. 286. o.).

**Beszélgessünk róla!**

`1) Volt már, hogy összezavarodtál, amikor igyekeztél megérteni Isten gondviselését? Mennyire vigasztal, hogy végül minden nyilvánvalóvá lesz?`

`2) Gondolkozzunk el azon, hogy miről mondott le Krisztus, amikor emberré lett és meghalt a világért! Mit árul ez el Isten szeretetéről? Ezek szerint bízhatunk benne? Mi mást tehetett volna még?`

`3) Miért olyan fontos Isten „neve”? Mi következik ebből ránk, keresztényekre nézve? Mivel hoznak szégyent a hívők Krisztus nevére? Mit tehetünk, hogy a környezetünk meglássa, a gyakorlatban mit jelent Krisztus követése?`

`4) A gonoszság kérdésére most adott legjobb „magyarázatunk” is hiányos még. Mit tehetünk a szenvedőkért, enyhítve a világ bajain, miközben a gonoszság problémájának végidei megoldását várjuk?`

`5) Gondolkozzunk még azon, hogy Ézs 53:4 szerint Krisztus viselte a betegségeinket, fájdalmainkat! Mi történt a kereszten, ami segít megérteni a megváltási tervet és azt, hogy mibe került a megváltásunk Istennek?`

---

#### Ellen G. White idézetek

Az apostolok története, „Isten terve egyházával” című fejezet.