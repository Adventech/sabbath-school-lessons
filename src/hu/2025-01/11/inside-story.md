---
title:  Történet
date: 14/03/2025
---

#### A KITARTÓ ANYA – 3. RÉSZ

Andrew McChesney

Colette Reahl gyermekorvos remélte, hogy még a szombat kezdete előtt haza tudja vinni a gyermekotthonból a 13 éves alaszkai bennszülött lányát, akit örökbe fogadott. Már korábban elmondta Matronának, hogy ő hetednapi adventista. Szerette volna még szombat előtt hazavinni őt Anchorage-be.

Az alaszkai illetékesek azonban másképp döntöttek. Azt mondták Colette-nek, hogy szombaton kell hazavinnie a lányt, és így is történt. Mivel Colette utána már nem akar gyülekezetbe menni, otthon maradtak. Matrona tévézni szeretett volna, és azzal szembesült, hogy csak keresztény témájú programot, vagy természetfilmet nézhet. Még két hónapot töltöttek békességben együtt Anchorage-ben, aztán Bethelbe költöztek. Ez idő alatt kialakították új szokásaikat, és építették a barátságukat. Reggeli és esti áhítatokat tartottak. Matrona sokat fejlődött lelki értelemben.

Ma már 15 éves, nagyon szeret Bethelben lakni. Otthon tanul, zongoraleckéket vesz, sok barátja van, és aktívan szolgál az adventista gyülekezetben. „Isten mindent szépen rendezett” – emlékszik vissza Colette, aki orvosi munkája mellett a gyülekezet egyik vezetőjeként is szolgál. „A szemtelen Matrona, akivel először beszéltem telefonon, mára teljesen megváltozott – mondja örömmel. – Látom, hogyan dolgozik Isten az életében, és miként érik a hite.” Matrona is kifejezte háláját Colette iránt, hogy olyan kitartóan hívta telefonon, és még kitartóbb az anyai szeretete. „Ha nem próbálkozott volna annyira kitartóan, hogy lerombolja a magam körül felhúzott falaimat, most nem ismerném Istent” – vallja.

---

#### Ellen G. White idézetek

Az apostolok története, „Isten terve egyházával” című fejezet.