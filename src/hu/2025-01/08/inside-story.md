---
title:  Történet
date: 21/02/2025
---

#### A RUMBÁTÓL AZ EGYHÁZIG

Andrew McChesney

Nelsont gyerekkorában még nem vitték rumbázni a szülei, hiszen kicsi volt, később azonban változott a helyzet. A kolumbiai kultúrában a keresztények szilveszterkor elmennek a templomba, hogy Istennek szenteljék magukat, majd az újév beköszöntését már éjszakai mulatókban várják, zenével, tánccal, sok alkohollal. Nelson gyerekkorában is érezte, hogy ez valahogy nincs rendben: a templom szent hely, az éjszakai bárok viszont nem azok. „Miért mennek a szülei a templomba megszentelődni, aztán a bárba, ahol közönséges módon viselkednek?” – tűnődött.

Nelson meg is kérdezte az édesanyját: „Miért mész templomba, aztán pedig rumbázni?”

Nem kapott választ. Felnőtt korában Nelson már nem járt templomba. Nagyszerű tangóharmonikás lett, és nagy lépésekkel haladt álma megvalósítása felé, hogy híres és gazdag legyen. Aztán találkozott jövendőbelijével, Laurával, aki hetednapi adventista családban nevelkedett.

„Tudtad, hogy a halottak nincsenek a mennyben?” – kérdezte egy nap Nelsontól. A fiúnak egyáltalán nem tetszett Laura hite, de maga a lány annál inkább. Megismerkedett a családjával, és az édesapjával egészen jó barátságba került. Elkezdett gyülekezetbe járni velük. Majd a Bibliát tanulmányozva megismerte és elfogadta annak igazságait, többek között a Tízparancsolat szombatról szóló parancsát is. Ma Nelson Silva adventista zenész, aki már nem mulatókban harmonikázik, miközben a vendégek rumbáznak. Éttermekben és születésnapi ünnepségeken zenél. Autóbuszokon is zenélnek az utasoknak a hittestvéreivel, majd pedig Isten kegyelméről beszélnek.

„A zene fényes csillaggá tett engem a világban, de ma már Krisztusért szeretnék világítani!” – vallja Nelson.



---

#### Ellen G. White idézetek

Bizonyságtételek a gyülekezeteknek, 4. köt., „Vallás a mindennapi életben” című fejezet; Jézushoz vezető út, „Öröm az Úrban” című fejezet.