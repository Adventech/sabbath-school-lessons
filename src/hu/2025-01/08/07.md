---
title:  További tanulmányozásra
date:  21/02/2025
---

Ellen G. White: Jézus élete. Budapest, 1989, Advent Kiadó, „Velünk az Isten” c. fejezet, 11-18. o.

„Megváltásunk terve nem Ádám bukása után – mint utólagos megoldás – jött létre. A megváltás terve »ama titoknak kijelentése« volt, »mely örök időtől fogva el volt hallgatva« (Róm 16:25). A megváltás terve azokat az elveket tárta fel, amelyek Isten trónjának alappillérei voltak öröktől fogva. Isten és Krisztus kezdettől tudtak Sátán hitehagyásáról, és arról, hogy az ember is bűnbe esik a lázadó megtévesztő befolyása következtében. Nem Isten akarta a bűnt, de látta előre, hogy lesz, és gondoskodott ennek a rettenetes veszedelemnek a legyőzéséről. Oly nagy volt a világ iránti szeretete, hogy elkötelezte magát egyszülött Fia feláldozására, »hogy valaki hiszen őbenne, el ne vesszen, hanem örök élete legyen« (Jn 3:16)” (i. m. 13-14. o.).

**Beszélgessünk róla!**

`1) Nem mindig az történik, amit Isten akar. Hogy hat ez arra, amit a világ történéseiről gondolsz? Gyakorlatilag mi minden következik abból, ha felismerjük, hogy Istennek vannak teljesületlen vágyai?`

`2) Visszatérve a csütörtöki rész süteményes hasonlatához, érthető, hogy noha „Isten és Krisztus kezdettől tudtak Sátán hitehagyásáról”, mégis vállalták a teremtést. A hozzávalók között ott kellett lennie a szeretetnek is, a szeretettel pedig együtt jár a szabadság. Isten képesnek teremtett bennünket a szeretetre, pedig tudta, hogy Jézust majd keresztre feszítik. Ezek szerint Isten uralmában mennyire volt szent, alapvetően fontos a szeretet, hiszen Krisztus inkább vállalta a szenvedést a kereszten, mint hogy megtagadja tőlünk a szeretethez kellő szabadságot?`

`3) Sokat panaszkodunk a világ számtalan gonoszsága és a szenvedés miatt, de vajon mennyire gondolunk bele abba, hogy Istennek milyen fájdalmat, szomorúságot jelent a szenvedés és a gonoszság? Mit változtat a gonoszságról és a szenvedésről alkotott nézeteden, ha tudod, hogy mindez Istennek is fáj?`

`4) Sok minden történik a világon, amit Isten nem akar. Hogyan segít elviselni a szenvedést, főleg amikor értelmetlennek tűnik, amiből semmi jó nem származik, ha ezt figyelembe vesszük?`

---

#### Ellen G. White idézetek

Bizonyságtételek a gyülekezeteknek, 4. köt., „Vallás a mindennapi életben” című fejezet; Jézushoz vezető út, „Öröm az Úrban” című fejezet.