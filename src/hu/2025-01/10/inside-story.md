---
title:  Történet
date: 07/03/2025
---

#### A KITARTÓ LÁTOGATÓ – 2. RÉSZ

Andrew McChesney

Négy hónappal az első telefonhívás után Colette Reahl gyermekorvos megtette a hétórás utat Anchorage-ből Fairbanksbe, hogy találkozzon Matronával a gyermekotthonban, ahol rajta kívül még 19 lány és fiú lakott. Matrona 13 évesen már 174 cm magasra nőtt, Colette pedig mindössze 162 cm. „Ez egyre érdekesebb lesz… – gondolta magában. – Ez a lány óriásnak tűnik mellettem.” Matrona összekuporodva ült a földön, nagyon félénk volt, először nem akart megszólalni. Colette-nek eszébe jutott, hogy hozott egy ajándékot, egy állatokról szóló enciklopédiát. Átadta, a lány pedig lassan lapozni kezdte a könyvet, miközben centiről centire közelebb húzódott Colette-hez. Együtt nézegették a képeket. A találkozó végül kellemes lett, három órán át tartott.

A következő hónapban újra találkoztak, de miután Colette egy Bibliát ajándékozott Matronának, újra beállt a csönd közöttük. Majd Matronát áthelyezték az Anchorage-ban lévő gyermekotthonba. Annyira egyedül érezte magát, hogy hívogatni kezdte Colette-et, és próbálta rávenni az örökbefogadásra. Colette-nek akkor járt le a szerződése, és Bethelbe kellett költöznie, hogy az ottani kórházban dolgozzon. Matrona nem örült a költözés hírének. Tartott tőle, hogy a kis lélekszámú, csak 6 000 lakosú Bethelben nagyon fog unatkozni.



---

#### Ellen G. White idézetek

Isten csodálatos kegyelme, „Ádáz kísértések” című fejezet.