---
title:  További tanulmányozásra
date:  07/03/2025
---

„A bűnös ember törvény szerint Sátán foglya, és Krisztusnak az volt a küldetése, hogy kiszabadítsa a nagy ellenség hatalma alól. Az ember természetes módon hajlamos követni Sátán javaslatait, és nem állhat sikerrel ellen a rettenetes ellenfélnek, csak ha a hatalmas Harcos, Krisztus benne él, ha Ő irányítja vágyait és ad neki erőt. Sátán hatalmát egyedül Isten képes korlátozni. Az ördög ide-oda, le s föl jár a földön, egyetlen pillanatra sem lankad a figyelme, nehogy kihagyja lelkek tönkretételének akár csak egy esélyét is. Isten népének fontos ezzel tisztában lennie, hogy kikerülhessék csapdáit. Sátán előkészíti csalásait, hogy az Isten népe elleni utolsó hadjáratában ne ismerjék fel őt. »Nem is csoda, hisz maga a Sátán is a világosság angyalának adja ki magát« (2Kor 11:14, ÚRK). A megtévesztettek közül néhányan azt állítják, hogy Sátán nem létezik, pedig ő ejtette foglyul őket, sőt sok mindent tesz általuk. Sátán jobban tudja, mint Isten népe, hogy milyen hatalommal bírhatnak felette, ha Krisztusban van az erejük. Az igazság leggyengébb követője, aki erősen kapaszkodik Krisztusba, képes ellenállni Sátánnak és minden seregének, ha alázattal segítségért folyamodik a hatalmas Harcoshoz. Az ördög ravasz, nem áll ki nyíltan, bátran a kísértéseivel, mert akkor a keresztény felébredne szunnyadásából, és erős, mindenható Szabadítójára hagyatkozna. Ezért Sátán észrevétlenül közelít, álcázva magát az engedetlenség gyermekein keresztül munkálkodik, akik istenfélőnek mutatják magukat” (Ellen G. White: Testimonies for the Church. 1. köt. 341. o.).

**Beszélgessünk róla!**

`1) Mit jelent az, hogy „A bűnös ember törvény szerint Sátán foglya”? Azt, hogy az ördög mindent megtehet vele, amit csak akar? Ha nem, miért nem? Hogyan kapcsolódik ez ahhoz, amit „a hatalom gyakorlásának szabályaiként” említettünk a nagy küzdelemben?`

`2) Miért ad Isten felhatalmazást Sátánnak a kozmikus küzdelemben, még ha csak időlegesen és korlátok között is? Hogyan akarja tehát cáfolni a vádjait?`

`3) Mit mondhatunk azoknak, még keresztényeknek is, akik tagadják Sátán létezését? Hogyan segíthetünk azoknak, akiket álcázásával megtévesztett?`

---

#### Ellen G. White idézetek

Isten csodálatos kegyelme, „Ádáz kísértések” című fejezet.