---
title:  További tanulmányozásra
date:  05/09/2025
---

Ellen G. White: Pátriárkák és próféták. Budapest, 1993, Advent Kiadó, „A szentély és szolgálata” c. fejezetből 302-311. o.

A szent sátor volt az a különleges helyszín, ahol Isten népe engesztelést szerezhetett megvallott bűneire. Izrael pusztai vándorlása idején ezen a helyen valóban megmutatkozott az egész megváltási terv és annak egyes részletei is. Itt tanították a megigazítás, a megszentelés és az ítélet témáit. Minden állatáldozat Jézus halálára, a bűnök bocsánatára és végül azok teljes eltörlésére mutatott előre. Emellett ott helyezték el Isten törvényét, az igazság zsinórmértékét is.

„A frigyládában kegyelettel őrzött törvény az isteni igazság és ítélet zsinórmértéke volt. Ez a törvény halált mondott a bűnösre, a törvény áthágójára. A törvény felett azonban ott volt a kegyelem trónja, amelyben láthatóvá vált Isten jelenléte, és amelyből – a megengesztelődés által – Isten bocsánatot adott a bűneit megbánt bűnösnek. Krisztus munkáját, amelyet megváltásunkért végzett el, így jelképezte a szentély szolgálata: »Irgalmasság és hűség összetalálkoznak, igazság és békesség csókolgatják egymást« (Zsolt 85:11)” (i. m. 306. o.).

**Beszélgessünk róla!**

`1) Hányszor mondtuk már mi is, hogy „Mindazt megtesszük, amit az ÚR parancsolt”? Mennyire sikerült ennek eleget is tenni?`

`2) Az Úr kihangsúlyozta a Sínai-hegyen Mózessel töltött negyven nap végén: az izraeliták annak jeleként tartsák meg a szombatot, hogy Ő a megszentelőjük. Mi a szentség és a megszentelés szerepe a szombatünneplésben?`

`3) Az Úr a szent sátorban akart népe között lakozni. Lenyűgöző gondolat, hogy ez a hely volt Izrael megváltásának központja! Itt, a szentélyben lakozott Isten a népe között, itt mutatta be a megváltási tervet előképek és árnyékok által. Mire utal ez is azzal kapcsolatban, hogy üdvösségünk teljes mértékben Istentől függ?`

`4) Mi a jelentősége annak, hogy a vérrel Izrael minden bűne a szentélybe, Isten házába került? Még ha csak homályosan is, de hogyan tükrözi ez mindazt, amit Jézus tett értünk a kereszten, illetve amit most tesz értünk a mennyei szentélyben?`