---
title:  Történet
date: 05/09/2025
---

#### ALKOHOL, LOPÁS ÉS ISTEN - BETHEL TÖRTÉNETE

Andrew McChesney

Bethel azért iratkozott be a zambiai Rusangu Egyetemre, mert abba akarta hagyni az ivást. Remélte, hogy ha a hetednapi adventista intézménybe jár, ott megváltozik az élete.

Bethel hetednapi adventista családban nőtt fel, de az édesanyja halála után inni kezdett. Mindössze 15 éves volt ekkor, és a barátai azt mondták neki, hogy az alkoholtól majd könnyebb lesz a gyász. Hamarosan rászokott az italra, és két éven keresztül napi szinten ivott. Ám sajnos az egyetemen sem tudott elszakadni a régi életétől. Az egyetem farmján talált egy helyet, ahol titokban tudott inni. Később néhány barátjával lopni kezdtek a többi diáktól, hogy legyen pénzük az italra. Börtönbe kerültek. Bethel könnyek közt kérte Isten bocsánatát, és megfogadta, hogy ha kiviszi onnan, az Ő kegyelméből és segítségével új emberré lesz. 15 nap elteltével kiengedték a börtönből, sőt visszavették az egyetemre is. Ez szokatlan volt, mert a bűncselekményt elkövető diákokat általában véglegesen eltanácsolják. Bethel valóban leszokott az italról, átadta életét Istennek és megkeresztelkedett. Ma ő a diákönkormányzat elnöke és az egyetem médiacsapatának oszlopos tagja. Néhány hónap múlva diplomázik újságírás, kommunikáció, kapcsolatépítés és konfliktuskezelés szakon.

Bethel azon gondolkodik, hogy miután sikerül levizsgáznia, visszatér teológiát tanulni, és lelkipásztor lesz. Vallja, hogy Isten változtatta meg az életét. Az egykori részeges, nagyon is problémás kamaszból Isten hűséges követőjévé vált. „Ha Isten engem meg tudott változtatni, bárkit át tud alakítani, aki kéri.”

