---
title:  Történet
date: 18/07/2025
---

#### EGY BÖLCS DÖNTÉS - GENIUS TÖRTÉNETE

Andrew McChesney

Genius (Zimbabwe, Bulawayo) azt mondja, hogy 14 éves korában nagyon buta döntést hozott. Ekkor gyújtott rá először. Nem tervezte, hogy dohányozni fog, de az egyik nagynénje esküvője előtt felnőtt férfiak cigarettával kínálták, miközben a hagyományos táncot tanították neki. A dohányt hamarosan marihuána is követte. A felkészülés két hónapig tartott. Az esküvő után nem látta többé azokat a férfiakat, de a marihuánával nem hagyott fel. Genius nem hetednapi adventista családból származott, viszont adventista iskolába járt. Egy nap nem tudta türtőztetni magát, és rágyújtott az iskola mellékhelyiségében. A tanárok azonnal felfigyeltek a szagra, és mivel a figyelmeztetés ellenére másodjára is rágyújtott, a fiút eltanácsolták az iskolából.

Genius anyja nagyon elkeseredett, amikor erről tudomást szerzett. Kezdetét vette a leszokásért folytatott hosszú küzdelem. Geniusnak eszébe jutott, amit az iskolában tanítottak, hogy bármilyen helyzetben lehet Isten segítségét kérni. Imádkozni kezdett hát, és abban a pillanatban elmúlt a sóvárgása a marihuána után. A fiút lenyűgözte a hirtelen változás, és jobban meg akarta ismerni Istent. Olvasni kezdte a Bibliát. Egy évvel később megkeresztelkedett, és ma már semmi sem olyan fontos számára, mint az, hogy a Biblia tanulmányozásával és imával kezdje a napot.  „Töltsetek időt Istennel!” – tanácsolja.



