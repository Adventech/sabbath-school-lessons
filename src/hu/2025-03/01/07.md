---
title:  További tanulmányozásra
date:  04/07/2025
---

Ellen G. White: Pátriárkák és próféták. Budapest, 1993, Advent Kiadó, „Mózes” c. fejezetből 200-209. o. Ebben a részben komoly bepillantást nyerünk a héten tanulmányozott bibliai történetbe.

A Bibliából megtudjuk, hogy „a bábák félték Istent, és nem cselekedtek úgy, ahogy Egyiptom királya parancsolta nekik, hanem életben hagyták a gyermekeket” (2Móz 1:17, ÚRK). Ellen G. White találóan ír a bábák hűségéről és messiási reményéről: „Rendeletet adtak ki a bábáknak, mely szerint megszületéskor meg kell ölni minden héber fiúgyermeket. E rendeletnek Sátán volt az indítványozója. Ő tudta, hogy a szabadító Izraelből származik. Azzal, hogy rávette a királyt az izraeliták fiúgyermekeinek elpusztítására, Isten szándékát remélte meghiúsítani. Ezek az asszonyok azonban félték az Istent és nem merték végrehajtani a király kegyetlen parancsát. Az Úr elismerően vélekedett magatartásukról és megáldotta őket” (i. m. 201. o.).

A jó hír mindebben, hogy bármilyen terveket forralt is Sátán, Isten azokat felülírta, és felhasznált hűséges embereket az ellenség fondorlatainak keresztülhúzására. Az ellenség térfelén élünk, akit Jézus a világ fejedelmének nevezett (Jn 14:30; lásd még Ef 2:2). Sátán Ádámtól bitorolta el ezt a posztot, de életével és kereszthalálával Jézus Krisztus győzelmet aratott felette (Mt 4:1-11; Jn 19:30; Zsid 2:14). Sátán ugyan most még él és pusztítani akar, de már biztos a végzete (Jn 12:31; 16:11; Jel 20:9-10, 14). Isten kegyelme képes győzni az élet nehézségei felett (Fil 4:13), és a kegyelem az egyetlen reményünk.

**Beszélgessünk róla!**

`1) Miért hagyta Isten, hogy a héberek Egyiptomban, elnyomás alatt éljenek? Miért várt olyan sokáig, hogy közbelépjen értük? Ne feledjük, minden ember csak a saját élete idejében viselt el szenvedést, vagyis a nép szenvedése sokáig tartott, de ebből mindenki csak a saját életére eső részt tapasztalta. Miért fontos ezt külön megjegyezni, amikor általában az emberi szenvedésről gondolkodunk?`

`2) Időzzünk még annál a kérdésnél, hogy Isten képes volt felhasználni Mózes hirtelen tettét is, amikor leütötte az egyiptomi férfit! Tegyük fel, hogy Mózes nem bántja az egyiptomit! Vajon akkor az izraeliták nem szabadultak volna meg Egyiptomból? Indokold meg a válaszodat!`

„Amikor a gyermek nagyobb lett, elvitte a fáraó leányához, aki a fiává fogadta. Mózesnek nevezte el, mert ezt mondta: A vízből húztam ki” (2Móz 2:10, RÚF).

---

#### Ellen G. White idézetek

A nagy Orvos lábnyomán, „Tanulságok Mózes életéből” című fejezet (474–478. o.); Boldog otthon, „Az édesanya befolyása” című fejezet (240–243. o.).