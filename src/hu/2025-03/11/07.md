---
title:  További tanulmányozásra
date:  12/09/2025
---

Ellen G. White: Pátriárkák és próféták. Budapest, 1993, Advent Kiadó, „Bálványimádás a Sínai-hegynél” c. fejezetből 273-285. o.

Az e heti tanulmány különösen arra a munkára fordítja a figyelmet, amit Isten a hívőkben végez. Az Úr „kéréseink és gondolataink mértékén felül is képes mindent bőségesen megtenni bennünk” (Ef 3:20, ÚRK). Nem szabad csak önmagunkra és a személyes vágyaink kielégítésére összpontosítani, mert az bálványimádáshoz vezet. Figyeljünk inkább Istenre, az Ő hatalmára! Ő megadja az erőt ahhoz, hogy új, győztes életet élhessünk (Fil 4:13; Júd 1:24-25).

„A szeretetnek, nem kevésbé mint az igazságnak, meg kell követelnie, hogy Isten ítéletet rójon ki a bűnre. Isten éppen úgy az őrzője, mint az egyeduralkodója népének. Isten csak azokat pusztítja el, akik megrögzött lázadók, nehogy másokat is bűnbe, romlásba sodorjanak. Kain életének megkímélésével azt bizonyította be az egész világegyetemnek, hogy a bűn meg nem büntetésének mi az eredménye. Az a befolyás, amit Kain az életével és tanításával leszármazottaira gyakorolt, olyan romlásba döntötte a világot, hogy özönvíz által kellett elpusztítani… Az emberek minél tovább éltek, annál romlottabbakká váltak. Így volt ez a Sínai-hegynél megmutatkozott hitehagyással kapcsolatban is. Ha a büntetés nem sújtott volna le nagyon gyorsan a bűnösökre, akkor hamarosan ugyanaz lett volna a következmény, mint az özönvíz előtti világban” (i. m. 282. o.).

**Beszélgessünk róla!**

`1) Térjünk még vissza a hétfői rész utolsó kérdéséhez! Hogyan történhet meg, hogy valaki teremtményt imád a Teremtő helyett? Említsünk erre példákat! Hogyan lehetünk a föld jó sáfárai, törekedve a környezetvédelemre anélkül, hogy imádnánk vagy bálványoznánk azt?`

`2) Felmérhetjük egy helyzet súlyosságát egy tett következményeiből vagy a kiváltott reakció komolyságából. Miért rendelte el Mózes, hogy végezzék ki azokat, akik nem voltak hajlandóak a bűnbánatra, és továbbra is lázadtak Isten és a tanításai ellen?`

`3) Miért mondjuk, hogy az engesztelés egyetlen megfelelő formája a helyettes áldozat? Miért súlyos teológiai tévedés az engeszteléssel kapcsolatban minden olyan elképzelés, ami tagadja, hogy az evangélium alapja a helyettes áldozat? Olvassuk el 1Pt 2:24 versét! Hogyan mutat rá ez az ige arra, hogy Jézus a Helyettesünk?`