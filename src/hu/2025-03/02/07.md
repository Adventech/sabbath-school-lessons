---
title:  További tanulmányozásra
date:  11/07/2025
---

Ellen G. White: Pátriárkák és próféták. Budapest, 1993, Advent Kiadó, 208-214. o.

Valószínűleg az égő csipkebokornál történt elhívás volt Mózes életének a leginkább átformáló tapasztalata, utána minden kimagasló pont az Istentől kapott megbízatásra akkor adott pozitív, engedelmes válaszára támaszkodott. Ennek értelmében a hébereket ki kellett vezetnie Egyiptomból, majd el az ígéret földjére.

Persze most már tudjuk, hogyan is alakult ez végül, de képzeljük csak bele magunkat Mózes helyzetébe ott, az égő csipkebokornál! Az életét mentve futott el Egyiptomból. Az utána következő negyven év alatt a héberek új generációja lépett színre, akik közül sokan keveset tudtak róla, vagy talán nem is felelt meg a valóságnak, amit az idő múlásával elferdített történetek filterén átszűrődve hallottak róla. Most pedig Isten őt hívta el, hogy ezt a népet kivezesse egy hatalmas országból? Nem is csoda, hogy eleinte habozott.

Igen, rendkívül megterhelő feladat volt, de gondoljunk csak bele, miből maradt volna ki, ha végleg nemet mond Istennek! Egyszerűen eltűnt volna a történelem ködében, ahelyett, hogy Isten benne munkálkodó hatalma által ő maga alakította a történelmet, az egyik legnagyszerűbb és legbefolyásosabb emberré válva, nemcsak a Bibliában, hanem az egész világon!

**Beszélgessünk róla!**

`1) A pusztában töltött csendes évek alatt Mózes azt tette, amire Isten késztette: családapa volt, juhokat legeltetett és isteni ihletés alatt két bibliai könyvet írt. Az Úr csak utána hívta el népe nagy vezetőjéül. Milyen tanulság rejlik Mózes tapasztalatában a hétköznapi kötelességekkel kapcsolatban?`

`2) Mondhatná valaki, hogy Mózes kifogásai elsőre eléggé érthetőnek tűntek, nem igaz? Miért hinne nekem a nép? Különben is, ki vagyok én? Nincs jó beszélőképességem. E történet alapján hogyan tanulhatunk meg bízni abban, hogy Isten képessé tesz bennünket arra, amire elhív?`

`3) A vasárnapi részben szó volt Mózes első könyvének megírásáról, illetve, hogy mennyire fontos ez az irat a szent történelem és a megváltási terv megértéséhez. Miért kell küzdeni minden olyan próbálkozás ellen (és sok van ilyen), amelyek próbálják aláásni ennek a könyvnek a történelmi hitelességét, különösen az első tizenegy fejezetét?`