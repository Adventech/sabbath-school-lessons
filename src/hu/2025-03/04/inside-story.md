---
title:  Történet
date: 25/07/2025
---

#### ESŐÉRT KIÁLTANI - SIBONGILE TÖRTÉNETE

Andrew McChesney

Hónapok óta nem esett eső. Az afrikai talaj kiszáradt, kirepedezett. A kukorica- és búzamezők kiszáradtak. A paradicsom, a hagyma, a sárgarépa, a burgonya szintén száradni kezdett, majd minden tönkrement. Elterjedt a hír, hogy a Solusi Adventista Középiskolát is be kell zárni, ahová Sibongile járt. A diákok közül sokan úgy fedezték a tandíjat és azzal biztosították a megélhetésüket, hogy dolgoztak a földeken és a kertekben. Mivel az iskolai étterembe is a földekről és a kertekből hozták az alapanyagokat, úgy tűnt, azt is be kell zárni.

A víztározónak is apadt a vízszintje, ezért korlátozták a vízellátást is: reggel, délben és este egy-egy órát használhattak csapvizet a tanárok és a diákok. Víz nélkül nagyon nehéz lett az élet, sőt a túlélés is.

Amikor a szerda esti áhítatra összegyűltek, az igazgató kijelentette, hogy az imádság az egyetlen kiút. Ugyanez hangzott el a szombatkezdő áhítaton, a szombat reggeli istentiszteleten és az esti záróáhítaton is. Sibongile és a társai két hónapig imádkoztak, böjtöltek az esőért. Komoly biztatást és erőt jelentett számukra, hogy ismerték középiskolájuk történetét, hogyan alapították az egyetem kampuszán az elődök a 13. szombati adományokból az intézményüket még 1994-ben. Azóta folyamatosan működött az iskola, és ők komolyan hitték, hogy most sem kell bezárni. Amikor végre megérkezett az eső, mindenki ünnepelt – a mezőgazdasági munka újra indulhatott, az élet visszatért a normális kerékvágásba. Sibongile ma már az egyetemen dolgozik, de soha nem felejti el, milyen csodákat és áldásokat tapasztaltak a Solusi Középiskolában.





