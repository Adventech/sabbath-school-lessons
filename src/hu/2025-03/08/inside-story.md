---
title:  Történet
date: 22/08/2025
---

#### MEG AKARTAM ISMERNI ISTENT - KAZUVAKUA TÖRTÉNETE

Andrew McChesney

Kazuvakua érdeklődéssel fordult az idegen felé, aki feltűnt a kunyhójuknál a namíbiai sivatagban. Sosem látta az illetőt korábban, aki olyan helyre hívta, ahol még azelőtt nem járt: egy vallásos alkalomra.

A nő szombaton elsétált a tőle úgy negyedóra járásra lévő fához, ahol már vagy 15 falubeli gyülekezett, főleg nők és gyerekek. A lelkész énekeket tanított nekik és beszédet mondott. Kazuvakua sosem hallott Istenről, akiről az énekek szóltak. A beszéd végére megértette, hogy a lelkész egy olyan Istenről beszél, aki gondoskodik gyermekei szükségleteiről és megtérésre hívja őket. Ezután minden szombat reggel visszament a fához. Esténként is elment az evangelizációs összejövetelekre. Családi kötelezettségei miatt sajnos nem tudott ő is részt venni a keresztségen, amikor hárman alámerítkeztek, de egy napon ő is szeretne szövetséget kötni Istennel, mert úgy érzi, hogy készen áll rá. Szívből megszerette Istent, a Megváltót és Gondviselőt. A himba törzshöz tartozó emberek általában írástudatlanok, de Kazuvakua kivétel: ő tud olvasni. Nagyon szeretne hozzájutni egy Bibliához, csakhogy az ő nyelvükön sajnos nagyon kevés Biblia van.

„Szeretnék egy Bibliát, mert jobban meg akarom ismerni Istent!” – mondja a namíbiai sivatagban élő Kazuvakua.

