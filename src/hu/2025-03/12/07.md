---
title:  További tanulmányozásra
date:  19/09/2025
---

Ellen G. White: Pátriárkák és próféták. Budapest, 1993, Advent Kiadó, „Bálványimádás a Sínai-hegynél” c. fejezetből 284-288. o.

Egy borús napon egy apa belépett egy katedrálisba a fiával. Nézegették a különböző bibliai jeleneteket ábrázoló festett üvegablakokat, és egyszer csak kisütött a nap, átragyogva az üvegablakokra festett emberek képén, fényesen megvilágítva az alakokat. A kisfiú az apukájához fordult: „Apa, kik ezek az emberek?” Az apa, aki nem sokat tudott a kereszténységről, Krisztusról vagy a tanítványairól, gyorsan így felelt: „Keresztények.” A tündöklő kép szinte beleégett a gyerek gondolataiba. Egy későbbi alkalommal a fiú tanára feltette a kérdést az osztályban: „Tudjátok, gyerekek, hogy kik a keresztények?” A kisfiúnak eszébe jutott a katedrálisban látott fényes kép. „Én tudom! – mondta. – A keresztények olyan emberek, akik ragyognak.” Jézus meghagyta a követőinek: „Úgy ragyogjon a ti világosságotok az emberek előtt, hogy lássák jó cselekedeteiteket, és dicsőítsék a ti mennyei Atyátokat” (Mt 5:16, RÚF). Csak fénylő, ragyogó emberek lehetnek a változás cselekvő erői.

**Beszélgessünk róla!**

`1) „Ha megaláznánk magunkat Isten előtt, ha kedvesek, udvariasak, jószívűek és együttérzőek volnánk, százan megtérnének az igazsághoz ott, ahol csak egy megtérő van” (Ellen G. White: Testimonies for the Church. 9. köt. 189. o.). Tehát a jellemünk, a tetteink és a hozzáállásunk nagy mértékben befolyásolja a bizonyságtételünket. Ki milyen személyes üzenetet talál ebben a gondolatban?`

`2) 2Móz 34:6-7 olyan az Ószövetségben, mint az Újszövetségben Jn 3:16. Miért?`

`3) Mit mondhatunk Isten jellemének a szépségéről 2Móz 34:6-7 verseiben adott önkinyilatkoztatása alapján, ha arról kérdeznek bennünket, hogy milyen az Isten?`

`4) Miként hatottak rád a kedves, alázatos, megbocsátó keresztények? A barátságtalan, arrogáns, megbocsátani nem akaró „keresztények” viszont hogyan befolyásolták az Úrral való kapcsolatodat?`

---

#### Ellen G. White idézetek

Jézushoz vezető út, „Odaadás” című fejezet (43. o).