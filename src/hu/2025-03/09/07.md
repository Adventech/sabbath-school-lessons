---
title:  További tanulmányozásra
date:  29/08/2025
---

Ellen G. White: Pátriárkák és próféták. Budapest, 1993, Advent Kiadó, „Az Izraelnek adott törvény” c. fejezetből 267-272. o.

Az ellenség területén élünk, ezért nem csoda, hogy mesteri megtévesztő módszereivel nagy károkat okozhat az életünkben. Vajon ki ne ismerné a fájdalmat és a szenvedést, amit a bűn és a bűnös világ hoz magával, amelyben élünk?! Ez sajnos most az élet része, Isten azonban ad erőt az elviseléséhez. „Drága Megváltónk akkor küld segítséget, amikor szükségünk van rá. Az utat, amely a mennybe visz, az Ő lába nyoma szentelte meg. Minden tövis, amely megsebzi lábunkat, az Övét már megsebezte. Minden keresztünket Ő már előbb hordozta. Az Úr megengedi a harcot, hogy felkészítse lelkünket a békére. A nyomorúság ideje súlyos megpróbáltatást hoz Isten népének, de akkor minden őszinte hívőnek felfelé kell tekintenie, hogy hitben megpillantsa maga körül az ígéret szivárványát” (Ellen G. White: A nagy küzdelem. Budapest, 2020, Advent Kiadó, 540. o.).

**Beszélgessünk róla!**

`1) Az emberek évszázadokon át küszködtek azzal a gondolattal, hogy az Úr kiűzött pogány népeket az ígéret földjéről, sőt némelyeket el is törölt. Ez valóban zavarba ejtő tény. Isten szeretetében azonban az igazságszolgáltatásnak is benne kell lennie. Ez a felismerés hogyan erősíti a bizalmunkat abban, hogy Isten igazságszolgáltatása közben megnyilvánult a szeretete is?`

`2) Jézus azt mondta, hogy szeressük embertársainkat, még az ellenségeinket is, majd ezután közvetlenül hozzátette: „Legyetek azért ti tökéletesek, miként a ti mennyei Atyátok tökéletes” (Mt 5:48). Miért parancsolta ezt Jézus éppen akkor? Mit jelent ez nemcsak egyszerűen a „tökéletességgel” kapcsolatban, hanem „a mennyei Atya” tökéletességére tett utalással együttvéve?`

`3) Pál apostol pozitív módon viszonyult Isten törvényéhez és annak feladataihoz, mint ami felemel, viszont fellépett a törvény helytelen alkalmazása ellen. Tehát mit jelent az, amikor kijelenti: „nem vagytok törvény alatt, hanem kegyelem alatt” (Róm 6:14)? Említsünk példákat a törvény helytelen alkalmazására!`

`4) Mi a különbség az igazságtétel és a bosszú között? Egészen más fogalmakat takar a kettő, vagy pedig ugyanannak a gondolatnak más megnyilvánulásai? Hogyan dönthetjük el, hogy ha igazságszolgáltatásra vágyunk, az valójában nem bosszúszomj-e?`