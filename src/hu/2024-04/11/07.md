---
title:  További tanulmányozásra
date:  13/12/2024
---

Ellen G. White: Jézus élete. Budapest, 1989, Advent Kiadó, „Ne nyugtalankodjék a ti szívetek!” c. fejezet, 569-589. o.

Jézust az ellenfelei emberi mértékkel, „test szerint” (Jn 8:15) ítélték meg, ami valószínűleg még rosszabb, mintha pusztán „a látszat után” (Jn 7:24) tették volna. Nem a Szentlélek késztető, ellenállhatatlan erejére (lásd Jn 3:3-7), hanem csupán a test, a bűnös világban élő, bűnös ember kritériumaira hagyatkoztak. Látták Jézus „testét”, de nem gondolkodtak el azon, hogy talán Ő a testté lett Ige (Jn 1:14). Krisztust ennyire szűk mértékkel mérni azt jelenti, hogy az ember csak világi szempontból próbálja felfogni, ki is Ő (2Kor 5:16).

„A Vigasztalót Jézus »az igazság Lelkének« (Jn 16:13) nevezi. A Vigasztaló feladata az, hogy meghatározza és őrizze az igazságot. Mindenekelőtt az igazság Lelkeként lakozik a szívünkben, és így lesz Vigasztalónk. Az igaz­ságban vigasztalás és békesség van, de a hamisságban nem találhatunk sem igazi vigasztalást, sem igazi békességet. Sátán hamis elméletek és hagyományok útján tesz szert hatalomra elménk felett, s miközben az embereket a tévedések útjára vezeti, eltorzítja jellemüket. A Szentlélek a Szentírás útján szól az elménkhez, és az igazság bélyegét nyomja rá szívünkre. Így tárja fel a tévedésünket és űzi ki azt a lelkünkből. Krisztus az igazság Lelkével, aki Isten szava által munkálkodik, von oltalma alá bennünket, választott népét” (i. m. 577. o.).

**Beszélgessünk róla!**

`1) Az az örök élet, hogy megismerjük Istent (Jn 17:3). Mit jelent megismerni Istent, szemben azzal, hogy van, amit tudunk róla, például azt, hogy hatalmas, szeretetteljes, vagy pedig Ő az igazság Istene? Mit felelnél, ha valaki megkérdezné, hogy „Ismered Istent?”`

`2) Mi mindent ölel fel Jézus kijelentése: „A te igéd igazság” (Jn 17:17)? Hogyan mondhatjuk el ezt gyakorlatias, hétköznapi módon?`

`3) Jézus így imádkozott: „Nem azt kérem, hogy vedd ki őket e világból, hanem hogy őrizd meg őket a gonosztól” (Jn 17:15). Milyen mértékben teljesedik az életünkben az, amiért Jézus imádkozott? Mennyire határozzák ezt meg saját döntéseink?`