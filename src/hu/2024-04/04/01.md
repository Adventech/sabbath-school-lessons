---
title:  Krisztus A Messiás – És A Tanúi
date:  19/10/2024
---

### E heti tanulmányunk
Ézsaiás 40:1-5; János 1:19-23, 29-40, 44-52; 3:1-21; Róma 5:6

> <p></p>
> „Jézus így válaszolt neki: Bizony, bizony mondom neked, ha valaki újonnan nem születik, nem láthatja meg az Isten országát” (Jn 3:3, ÚRK).

Jézus vitathatatlanul komoly szentírási bizonyítékokkal támasztotta alá a kijelentéseit önmagáról, mint például ezt: „Bizony, bizony mondom néktek: Aki énbennem hisz, örök élete van annak” (Jn 6:47).

Sok minden történt: vizet változtatott borrá, ezreknek adott enni néhány kenyérből, meggyógyította a királyi ember fiát meg a Bethesda tavánál fekvő beteget, látóvá tette a vakon született férfit és feltámasztotta Lázárt. Az evangélista számos eseményt és embert felsorakoztat, hogy tanúsítsák, kicsoda Jézus – zsidókat, pogányokat, gazdagokat, szegényeket, férfiakat, nőket, vezető embereket és a köznépből valókat, művelteket és tanulatlanokat.

Az Atya bizonyságtételére is rámutat, valamint a Szentírásra, amelyek egyaránt bizonyítják kilétét.

A heti részt Keresztelő János hatalmas erejű tanúságtételével kezdjük, de más tanúk is színre lépnek: András, Simon Péter, Fülöp, Nátánaél és még valaki, akinek a bizonyságtételére a legkevésbé számítottak: Nikodémus, a farizeus. Az árnyékban pedig meghúzódik még egy tanú (az Andrással lévő másik tanítvány Jn 1:35, 41 verseiben), aki nem más, mint János.

---

#### Ellen G. White idézetek

Az Írások minden világossága, amint összeköti az Ó- és Újszövetséget, Jézus Krisztusra mutat, és róla tesz bizonyságot. Krisztust úgy mutatja be, mint a hit szerzőjét és bevégzőjét (vö. Zsid 5.), Őt magát, akiben az örök élet reményei összpontosulnak. „Mert úgy szerette Isten e világot, hogy az ő egyszülött Fiát adta, hogy valaki hiszen őbenne, el ne vesszen, hanem örök élete legyen.” (Jn 3:16) […]

Jézus Krisztust megismerni annyi, mint az Atyát megismerni. Krisztus az Atyától küldött nagy tanítónk. Krisztus kijelentette János evangéliuma 6. fejezetében, hogy Ő a mennyből küldött kenyér. „Bizony, bizony mondom néktek: Aki énbennem hisz, örök élete van annak.” – A keresztény nevelés alapjai, 383. o.

Jézus így szólt [az írástudókhoz és a farizeusokhoz]: „És nem akartok hozzám jönni, hogy életetek legyen.” „Mert minden, aki hamisan cselekszik, gyűlöli a világosságot és nem megy a világosságra, hogy az ő cselekedetei fel ne fedessenek.” „Ti elküldtetek Jánoshoz, és bizonyságot tett az igazságról. De én nem embertől nyerem a bizonyságtételt; hanem ezeket azért mondom, hogy ti megtartassatok.” Arra a mély meggyőződésre emlékeztette őket, amelyet éreztek János prédiká­cióit hallgatva. Így szólt: „Ő az égő és fénylő szövétnek vala, ti pedig csak egy ideig akartatok örvendezni az ő világosságában. De nékem nagyobb bizonyságom van a Jánosénál: mert azok a dolgok, amelyeket rám bízott az Atya, hogy elvégezzem azokat, azok a dolgok, amelyeket én cselekszem, tesznek bizonyságot rólam, hogy az Atya küldött engem. Aki elküldött engem, maga az Atya is bizonyságot tett rólam. Sem hangját nem hallottátok soha, sem ábrázatát nem láttátok. Az ő igéje sincs maradandóan bennetek: mert akit ő elküldött, ti annak nem hisztek.” Az Atya is bizonyságot tett. „És Jézus megkeresztelkedvén, azonnal kijöve a vízből; és ímé az egek megnyilatkozának néki, és ő látá az Istennek Lelkét alájőni mintegy galambot és ő reá szállani. És ímé egy égi hang ezt mondja vala: Ez amaz én szerelmes fiam, akiben én gyönyörködöm.” – Signs of the Times, 1893. november 13.

Földi munkásságának kezdetén Jézus öt tanítványt hívott el: Jánost, Andrást, Simont, Filepet és Nátánaelt. Ezek a férfiak szerény tevékenységüktől hívattak el, hogy kísérjék a Megváltót a szolgálatban, hogy mennyei tanításokban részesüljenek, és tanúi legyenek magasztos csodáinak, s mindezeket elmondják a világnak is.

A galileai Kánában menyegzőre készülődtek. Az ifjú pár József és Mária rokonságához tartozott. Krisztus is tudomást szerzett a családi ünnepségről és arról, hogy számos befolyással bíró személy is jelen lesz ott, ezért új tanítványaival együtt Kánába ment. Amint elterjedt a hír, hogy Jézus a környéken van, meghívták Őt és a barátait is. Valójában ez volt Jézus szándéka is, és a jelenlétével megáldotta az ünnepet. – Redemption: Or the Miracles of Christ, the Mighty One, 3. o.