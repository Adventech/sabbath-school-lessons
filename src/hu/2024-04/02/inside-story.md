---
title:  Történet
date: 11/10/2024
---

#### IDEJE, HOGY FELMONDJAK?

Andrew McChesney 

Kemény nap volt. Pedro úgy döntött, hogy ideje lemondania az arizonai Holbrook Hetednapi Adventista Indián Iskola igazgatói posztjáról.

Ez volt Pedro 12. igazgatói évének kezdete. Amint befejezte a személyzet több tagjával folytatott nehéz beszélgetést, az új iskolaév kihívásain kezdett gondolkodni. A teher nyomasztónak tűnt, de Pedro visszaemlékezett arra, hogy az első igazgatói napján tett egy ígéretet Istennek. Így imádkozott: „Istenem, nagy segítségre van szükségem tőled ebben a munkában! Itt maradok, amíg másként nem mondod.”

Most, a nehéz napon Pedro ismét elbeszélgetett Istennel:

„Emlékszem az ígéretemre, nem akarom meghazudtolni magam. Te mondod most, hogy itt az idő elmenni?”

Nem kapott azonnali választ, ezért azt tette, amit eddig is képviselt a holbrooki tanárok és diákok előtt: várta, hogy Isten jelt adjon.

Egy hét elteltével Pedro azt a hírt hallotta, hogy egy kislány, aki két évvel korábban végezte el az első osztályt Holbrookban, vissza akar térni. Raine értékes és nagyon okos gyerek volt. 

Péntek reggel Pedro látta, hogy egy kocsi behajt a parkolóba. Figyelte, amint kiszállt az autóból Raine és az édesanyja. Az adminisztrációs épület felé sétáltak.

Raine meglátta őt, és örömmel szaladt hozzá. Ahogy közeledett, Pedro kinyitotta az ajtót, és a kislány a karjába szaladt. Abban a pillanatban Pedro tudta, hogy megkapta a választ. Még nem jött el az idő arra, hogy elhagyja Holbrookot. Istennek még volt vele terve vele az iskolában.

„Hiányoztál” – mondta Raine-nek.

„Az igazgató úr is hiányzott” – felelte a kislány. 

„Alig várom, hogy találkozzunk a regisztrációs napon, 13-án” – mondta.

Pedro hitvallása megegyezik Páléval: „Mindenre van erőm a Krisztusban, aki megerősít engem” (Fil 4:13).

