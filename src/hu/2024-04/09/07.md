---
title:  További tanulmányozásra
date:  29/11/2024
---



Ellen G. White: Jézus élete. Budapest, 1989, Advent Kiadó, „Velünk az Isten” (11-18. o.) és „Küzdelem” (506-513. o.) c. fejezetei

„Amikor Krisztus megalázkodott, hogy emberi természetet öltsön magára, olyan jellemről tett tanúságot, amely Sátán jellemének az ellentéte. Ám még ennél is mélyebbre ereszkedett a megalázkodás ösvényén. »És mikor olyan állapotban találtatott mint ember, megalázta magát, engedelmes lévén halálig, mégpedig a keresztfának haláláig« (Fil 2:8). Amiképpen a főpap levetette a méltóságát kifejező ékes ruhát, és mint egyszerű pap fehér gyolcsban folytatta szolgálatát, akképpen Krisztus is szolgai formát öltött, s úgy hozott áldozatot. Ő volt a pap, és Ő volt az áldozat is. »És ő megsebesíttetett bűneinkért, megrontatott a mi vétkeinkért, békességünknek büntetése rajta van« (Ézs 53:5).

Krisztussal úgy bántak, ahogy mi megérdemelnénk, hogy mi olyan bánásmódban részesüljünk, amilyet Ő kapott. Elítélték Őt a mi bűneinkért, amelyekben semmi része sem volt, hogy mi felmentést kapjunk az Ő igazságáért, amelyben nekünk semmi részünk nincs. Elszenvedte a mi halálunkat, hogy mi elnyerhessük az Ő életét, »és az Ő sebeivel gyógyulánk meg« (Ézs 53:5)” (i. m. 16-17. o.).

**Beszélgessünk róla!**

`1) Jézus annyi mindent odaadott a világ megmentéséért! Szerinted mi a legjobb módja annak, hogy másoknak is bemutasd ezt a hatalmas igazságot, és így ők is hitre jussanak?`

`2) Melyek az alapvető különbségek az emberi, világi szinten meghozott döntések és azok között, amelyeket az isteni kijelentés alapján határozunk el?`

`3) Hogyan illeszkedik a logika és az értelem Isten Szavának megértéséhez? Milyen logikus és racionális okokat tudunk felsorolni a hitünk mellett? A próféciák teljesedése és a teremtett világ bámulatos szépsége, bonyolultsága hogyan mutat logikai és racionális szempontból is Isten létezésére és a megváltási terv valóságára?`

`4) Beszélgessünk a csoportban a keddi rész utolsó kérdéséről! A hited min alapszik? Mit felelnél, ha valaki megkérdezné, hogy miért hiszel Jézusban és az evangélium állításaiban?`