---
title:  Történet
date: 20/12/2024
---

#### MEGZSAROLVA

Andrew McChesney

Josephine és Emily testvérek. Egy késő nyári estén az alaszkai őslakosok kis falujában, Togiakban sétáltak a poros utcán. 

Este 7 óra körül a nap még magasan járt az égen, hosszú órákkal később ment csak le, nagyjából éjfélkor.

A hosszú nyári napokon a faluban nem sok programjuk volt a gyerekeknek. 

„Nézzétek!” – kiáltotta a 12 éves Emily, amikor megállt a hetednapi adventista gyülekezet előtt. „Ebben a templomban szünidei bibliaiskolát tartanak. Én szeretnék résztvenni.”

Josephine-nek viszont nem volt kedve hozzá.

„Ha nem megyünk, nem adok a rágóból!” – fenyegetőzött Emily.

Josephine haragosan nézett a húgára. Nem volt több rágódohánya, és nem tudta, honnan szerezhetne még. 

„Jól van – mondta –, menjünk!” Így történt, hogy zsarolás hatására Josephine bement az adventista gyülekezetbe. Életében először járt ott. 

Chad, a lelkész látta, hogy Josephine idősebb a legtöbb gyereknél, ezért megkérdezte, hogy nem szeretne-e segíteni a szünidei bibliaiskola tennivalóiban. Josephine beleegyezett. A lelkész aztán meghívta a nyári táborba is.

Így jutott el Josephine a Polaris táborba tanácsadóként. Egy állandó tábori tanácsadónak segített egy faházban, ahol különböző falvakból származó alaszkai őslakos lányok szálltak meg. A táborban töltött egy hét alatt sokat tanult Jézusról.

Josephine annyira jól érezte magát a táborban, hogy a következő évben is visszament, majd a következőben is.

Josephine ma is a Polaris táborban dolgozik – de már vezetőként, minden évben 7-10 gyereket visz el a falujából, akik így szintén hallanak Jézusról. Megtanulják, hogy Ő segíthet nekik elszakadni a rossz szokásaiktól. Hazatérve tudják, hogy sosem unalmas az élet Jézussal, és vele bármire képesek. 

Josephine-t egykor a kishúga vitte el a gyülekezetbe, és most ő viszi a gyerekeket a Polaris táborba. Persze neki nem kell zsarolással rávennie őket, csak imádkozik és meghívja őket.