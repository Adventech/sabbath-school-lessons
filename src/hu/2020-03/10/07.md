---
title:  További Tanulmányozásra
date:  04/09/2020
---

Évekkel ezelőtt Európa egyik nagyvárosa közelében egy kis gyülekezet tagjai elhatározták, hogy tesznek valamit az Úrért. A gyülekezet stagnált, már évek óta nem volt náluk keresztség. Ez a trend nem sok jóval kecsegtetett. A lelkész és a gyülekezeti bizottság tagjai sokat imádkoztak és azt fontolgatták, hogy mit tehetnének. Az Újszövetséget tanulmányozva eldöntötték, hogy kis csoportos szolgálatot indítanak. A gyülekezet tagjai közül kilencen lelkesen összefogtak. Megfogadták, hogy együtt imádkoznak és azt fogják kutatni, hogyan működtethetik jó eredménnyel a kis csoportokat. Az otthonaik csakhamar evangelizációs központok lettek. A hívők megtanulták, hogyan tudják többféleképpen is hasznosítani lelki ajándékaikat. Ima- és vendéglátó szolgálatokba kezdtek, összebarátkoztak a környékbeliekkel. A családtagjaiknak, barátaiknak, korábbi gyülekezeti tagoknak kedveskedtek valamivel. A kis csoportok vezetői elkezdték tanulmányozni a Bibliát kilenc családnál, negyven vendég részvételével. Nem győztek csodálkozni azon, amit a Szentlélek ezek után tett. A negyven vendég közül később tizenheten megkeresztelkedtek. Ennek a korábban kicsi, stagnáló gyülekezetnek az esete azt bizonyítja, hogy óriási a hatása a kis csoportoknak. Isten ezek révén számos gyülekezeti tagot be tud vonni az egyház missziójába.

**Beszélgessünk róla!**

`1) Nevezzük meg a csütörtöki részben felvázolt kis csoportok további lényeges elemeit! Még milyen szolgálatokba kapcsolódhatnánk be? Hogyan hasznosíthatók a különböző ajándékok ezekben mindennél jobban?`

`2) Miért lényeges, hogy a kis csoportok kifelé, a misszióra összpontosítsanak? Vagyis bármennyire is fontos a tagok erősítése, táplálása, miért kell mégis elsődlegesnek tartani az evangélium hirdetését? Miért igen lényeges az is, hogy ezek a csoportok állandó összeköttetésben legyenek a gyülekezettel? `

`3) Részt vettünk már nem megfelelően működő csoportok munkájában, amelyek idővel meg is szűntek, vagy hallottunk ilyenekről? Beszélgessünk ennek az okairól!`

`4) Térjünk vissza az európai gyülekezet esetéhez! Vajon miért bizonyult ez a mód hatékonynak? Mit tettek, ami igen egyszerű, ugyanakkor eredményes lépés volt? Miért lehet jobb módja a szomszédságban, a környéken végzett missziónak, ha a „biztonságosabb” otthoni közegben és nem egy gyülekezeti épületben kezdjük?`

 

---

#### Ellen G. White idézetek

Az evangélium szolgái, „A titkos ima” című fejezet.