---
title:  A Szeretet Késztetése
date:  02/07/2020
---

Ezen a héten arra a kérdésre keressük a választ, hogy „Miért tegyünk bizonyságot?” Amire eddig jutottunk: a bizonyságtétel közben tapasztaljuk annak örömét, hogy együttműködhetünk Istennel a világért végzett küldetésében. Ha bemutatjuk Isten szeretetét az embereknek, akkor így jobb lehetőségük lesz az üdvösségre, hiszen világosabban megláthatják az Úr kegyelmét és igazságát. Ugyanakkor a bizonyságtétel Isten eszköze arra is, hogy lelkileg fejlesszen minket. Az őszinte lelki életet megfojtja, ha az ember nem beszél arról, hogy mit tett érte Krisztus és nem szolgálja a többi embert. A bizonyságtétel által kapcsolatba kerülünk Isten szívével, aki az egész emberiség megváltására vágyik. Így engedelmeskedhetünk parancsának. A mai tanulmányban a bizonyságtétel legfőbb ösztönző erejével foglalkozunk.

`2Kor 5:14-15, 18-20 versei szerint mi késztette Pált arra, hogy az evangéliumért elviseljen próbát, szenvedést, nehéz és viszontagságos helyzeteket? Hogyan ösztönözhet ugyanez bennünket is a Krisztusért végzett szolgálatra?`

Pál apostolt a szeretet motiválta. Vannak dolgok, amelyeket másért nem, csak szeretetből tesz meg az ember. Amikor Pál kijelentette: „A Krisztus szeretete szorongat minket” (2Kor 5:14, ÚRK), ezzel egy örök igazságot fogalmazott meg. A szorongat szó azt jelenti, hogy „buzdít”, „késztet”, „irányít” vagy „erősen ösztönöz”. Krisztus szeretete irányította Pál tetteit és motiválta a bizonyságtevését, ezért elszánt céltudatossággal és kizárólag arra összpontosítva hirdette a megváltási tervet a Földközi-tenger térségében.

„A szívben szeretetnek kell lakoznia. Az igaz keresztény a Mestere iránti mélységes szeretetéből meríti tettei indítékait. Krisztus iránti vonzalmának gyökeréből sarjad a testvérei iránti önzetlen érdeklődése” (Ellen G. White: Boldog otthon. Budapest, 1998, Advent Kiadó, 358-359. o.).

Amikor igazán felmérjük, milyen végtelen nagy áldozatot hozott Krisztus értünk, teljesen lenyűgöz a szeretete. Ez arra késztet, hogy másoknak is elmondjuk, mit tett értünk.

`Az egész teremtett világ (galaxisok, csillagok, angyali seregek, az egész világűr, más világok) Alkotója volt az, aki a kereszten meghalt értünk. Hogyan is ne váltana ki Isten iránti nagy szeretetet belőlünk ez a felfoghatatlan igazság, arra késztetve, hogy igyekezzünk bemutatni a szeretetét?`

---

#### Ellen G. White idézetek

[Pál] meg volt győződve arról, hogyha rá lehetne vezetni őket a menny Fensége által hozott csodálatraméltó áldozat átgondolására, eltűnne az önzés a szívükből. Az apostol hosszasan időzik egyik pontnál a másik után, hogy valamennyire felfogjuk, milyen csodálatos, ahogy a Megváltó leereszkedett a bűnösök érdekében. A figyelmet először arra irányítja, hogy Krisztus a mennyben Atyja keblén volt. Azután bemutatja Őt, amint félreteszi dicsőségét, és önként kiteszi magát az emberi élet megalázó állapotának, vállalva egy szolga kötelezettségeit, engedelmes lévén halálig - és ami a legszégyenletesebb, legfelháborítóbb és legy- gyötrelmesebb -, a kereszthalálig. Tudunk-e Isten szeretetének e csodálatos megnyilatkozására hála és szeretet nélkül és annak a ténynek a mélységes átérzése nélkül gondolni, hogy mi nem a magunkéi vagyunk? - A nagy Orvos lábnyomán, 501. o.

Akik Istent szeretik, nem adhatnak szállást a gyűlöletnek vagy az irigységnek. Mikor az örök szeretet mennyei elve tölti be a szívet, másokra is kiárad, de nem csupán azért, mert előnyökkel jár, hanem mert a szeretet a cselekedetek rúgója, mivel az alakítja a jellemüket, kormányozza ösztöneiket, uralkodik szenvedélyeiken, lecsillapítja az ellenségeskedést, magasztossá és nemessé teszi szeretetüket. Ez a szeretet nemcsak azért fejlődik ki, hogy csupán mi magunkat és a mieinket foglalja magába, hanem széles, mint a világ, magas, mint a menny, és összhangban áll a munkálkodó angyalok szeretetével. Ha ezt a szeretetet ápoljuk leikünkben, megédesíti egész életünket, és finomító légkört áraszt maga körül mindenfelé. Ha ez él bennünk, csakis boldogok lehetünk, akár ránk mosolyog a szerencse, akár mellőz minket. Ha teljes szívvel szeretjük Istent, akkor szeretni fogjuk a gyermekeit is. Ez a szeretet az Isten Lelke... Ha lelkünket nem keresztelte meg a Mindenható és az egymás iránti szeretet mennyei kegyessége, akkor hiányzik belőlünk az igazi jóság, akkésor alkalmatlanok vagyunk a mennyre, ahol minden csupa szeretet, csupa egyetértés. - Bizonyságtételek, 4. köt., 223. o.

Az őszinte megtérés legfőbb bizonyítéka: az Isten és az emberek iránti szeretet Aki Jézust elfogadta Üdvözítőjének, mélységes és őszinte szeretetet érez mindazok iránt, akik vele egy hitet vallanak. Így történt ez a thesszalonikai hívőknél is. Az apostol ezt írja: „Az atyafiúi szeretetről pedig nem is szükség írnom nektek; mert titeket Isten maga tanított meg arra, hogy egymást szeressétek. Sőt, gyakoroljátok is azt minden atyafiak iránt, akik egész Macedóniában vannak. Kérünk azonban titeket, atyámfiai, hogy mindinkább gyarapodjatok. És becsületbeli dolognak tartsátok, hogy csendes életet folytassatok, saját dolgaitoknak utána lássatok, és tulajdon kezetekkel munkálkodjatok, amiként rendeltük nektek, hogy a kívül valók iránt tisztességesen viselkedjetek, és semmi szükséget ne érezzetek.” (lThessz 4:9-12) - Az apostolok története, 262. o.