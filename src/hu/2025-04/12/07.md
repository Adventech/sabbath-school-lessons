---
title:  További tanulmányozásra
date:  19/12/2025
---

Ellen G. White: Pátriárkák és próféták. Budapest, 1993, Advent Kiadó, „Józsué utolsó szavai” c. fejezetéből 485-487. o.

„Sátán félrevezet sok embert azzal a tetszetős elmélettel, amely szerint Isten annyira szereti népét, hogy mentséget talál bűneikre. Sátán állítja, hogy míg az Isten Igéjében lévő fenyegetések bizonyos célt szolgálnak erkölcsi kormányzatában, azok mégsem teljesednek be szó szerint. De Isten, teremtményeivel való bánásmódjában mindenkor megőrizte az igazság alapelveit – kinyilatkoztatva a bűnt igazi jellegében – bemutatva: annak biztos következménye a halál. A bűnre sohasem volt és nem is lesz soha feltétel nélküli bűnbocsánat. Az ilyen megbocsátás az Isten uralmának igaz alapját képező igazságosság elveinek felhagyását jelentené. Ez megdöbbentené az el nem bukott világegyetemet. Isten hűségesen bemutatta a bűn következményeit, és ha ezek az intések nem igazak, hogyan lehetünk biztosak abban, hogy ígéretei beteljesednek? Az úgynevezett jóindulat, amely félretenné az igazságot, nem jóindulat, hanem gyengeség.

Isten az életadó. Törvényei kezdettől fogva az életért adattak. De a bűn megtörte Isten rendjét és viszályt idézett elő. Ameddig bűn van, addig elkerülhetetlen a szenvedés és a halál. Mivel a Megváltó hordozta értünk a bűn átkát, csakis általa remélhetjük annak szörnyű következményeitől való megmenekülésünket” (i. m. 486. o.).

**Beszélgessünk róla!**

`1. Tekintsd át Isten hűségének bizonyítékait a saját életedben! Mit látsz? Viszont hogyan reagálsz, amikor a dolgok nem úgy alakulnak, mint remélted, mint amiért imádkoztál, vagy amikor az ígéretek helyett csend a válasz?`

`2. Beszélgessünk az Isten haragjával kapcsolatos bibliai tanításról! Hogyan lehet ezt úgy bemutatni, mint ami része a jó hírnek?`

`3. Milyen alapelveket tudsz összeszedni a heti tanulmányból a nem hívő emberekkel való helyes kapcsolat módjáról? Miközben az emberek között járunk, szolgáljuk őket és a jólétükért fáradozunk, hogyan tarthatunk ebben megfelelő egyensúlyt az elvek és a gyakorlat szintjén, a világos határok megtartásával?`

`4. Milyen akadályok hátráltatnak abban, hogy teljes szívből tudj ragaszkodni az Úrhoz?`