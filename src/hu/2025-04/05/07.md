---
title:  További tanulmányozásra
date:  31/10/2025
---

Ellen G. White: Pátriárkák és próféták. Budapest, 1993, Advent Kiadó, „Jerikó bevétele” c. fejezetből 456-459. o.

Mint mindenütt a Bibliában, az összefüggés és a háttér ismerete itt is elengedhetetlen. Meghatározó, hogy tudjunk a kozmikus konfliktusról, és lássuk, mi a célja Istennek, aki a bíránk, ennek fényében kell a kánaániakkal vívott csatákra tekinteni.

„Isten késedelmes a haragra. A gonosz nemzeteknek adott próbaidőt, hogy megismerhessék Őt és jellemét. A rendelkezésükre álló világosság szerint estek ítélet alá, mivel visszautasították a világosságot, a maguk útját választották Isten útjai helyett. Isten megindokolta, miért nem azonnal űzte ki a kánaánitákat: az emoreusok gonoszsága még nem telt be. Bűnösségük fokozatosan juttatta el őket addig a pontig, amikor Isten már nem kegyelmezhetett tovább nekik és elvesztek. Isten addig nem hajtotta végre a büntetést, amíg el nem érték azt a pontot és be nem telt a gonoszságuk mértéke. Minden nemzetnek megvolt a maga próbaideje. Akik semmibe vették Isten törvényét, a gonoszság egyik fokáról haladtak a másikra. A gyerekek öröklik szüleik lázadó jellemét, és rosszabbul cselekszenek, mit elődeik, amíg végül Isten haragja elsöpri őket. A büntetés nem csökkent attól, hogy később érte el őket” (Ellen G. White megjegyzései, The SDA Bible Commentary. 2. köt. 1005. o.).

**Beszélgessünk róla!**

`1. Beszéljük meg, mit jelent az, hogy Isten a bíránk, ahogy az univerzum legfelsőbb bírája is egyben! Miért van alapvető jelentősége ennek az evangélium és a megváltásunk szempontjából egyaránt?`

`2. Milyen betekintést nyerünk Isten türelmébe és igazságosságába a kánaániták esete által? Miként tükrözhetjük vissza az Ő jellemét azzal, ahogy embertásainkkal bánunk?`

`3. Gondolkodjunk el a szabad akarat alapvető voltán! Vajon miért tartja Isten tiszteletben a választási szabadságunkat? Hogyan kapcsolódik egymáshoz a szeretet és a szabad választás kérdése?`

`4. Az Ótestamentum számos háborús és konfliktusos történetet közöl, végső soron mégis a béke vízióját vetíti előre. Milyen szerepet kellene a keresztényeknek betölteni a béketeremtésben a környezetükben?`