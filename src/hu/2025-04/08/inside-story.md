---
title:  Történet
date: 21/11/2025
---

#### Nem túl meggyőző tanúságtétel

Kim Sun, a Fülöp-szigeteki Adventista Egyetem tizenéves dél-koreai diákjaként azon tűnődött, vajon lehet-e sikeres életpályája valakinek a házról házra való járással, ugyanis megkeresztelkedett egy férfi, akit ő evangelizációs összejövetelekre hívott. Kim nem volt adventista, és életében először kopogtatott be házakba.

„Mi ez, amit csinálunk? – kérdezte a lelkésztől. – Közösségi szolgálat?”

A lelkész elmosolyodott. „Nem – felelte. – Missziónak hívják.”

„Van ilyen teljes munkaidős állás?” – érdeklődött Sun.

„Igen – felelte a lelkész –,  ezt teszik a misszionáriusok.”

„Én is dolgozhatok így?”

„Igen, a fizetés nem túl sok, de vállalkozhatsz rá.”

„Hogyan?”

„Ápolói szakról teológia szakra kell átjelentkezned.”

„Hát… meg kell kérdeznem az édesanyámat.”

Amikor beszélt az édesanyjával, Sun megkérdezte, hogy válthat-e szakot.

Az édesanyja azt válaszolta, hogy átmehet teológia szakra, ha az ápolói szakot is befejezi.

Nem az volt a célja, hogy Sun gazdag legyen, inkább az, hogy jó ember váljék belőle. „Ha teológiát tanulsz, lehet innod meg dohányoznod?” – kérdezte.

Amikor a fia nemleges választ adott, felkiáltott: „Akkor, kérlek szépen, változtass a szakirányodon!”

Sun élvezte a teológiát. Megismerte a szombat bibliai alapjait. Olvasta Dániel próféta könyvét és A jelenések könyvét. Megkeresztelkedett.

Amikor a szünetekre hazatért, próbálta meggyőzni a szüleit, hogy fogadják el új hitét. „Apa és Anya, kérlek, üljetek le, beszélni szereznék veletek! – kérte. – Nem a vasárnap a nyugalomnap, hanem a szombat. Hallottatok róla, hogyan értelmezte Dániel próféta Nabukodonozor király álmát?”

Nem értette, hogy a szülei miért nem nyitottabbak. Elkeseredett, amikor az édesanyja végül megkérte, hogy hagyja abba a győzködést: „Tartsd meg az Istenedet, és én is megtartom a magamét.”

„De hát ugyanarról az Istenről beszélünk! – kiáltott fel. – Engedelmeskednünk kell a szavának.”

Kim Sun ma az 1000 Misszionárius Mozgalom nevű szervezet helyettes vezetője. A szervezet székházát a Fülöp-szigeteki Silangban egy 1996-os 13. szombati adományból építették.

