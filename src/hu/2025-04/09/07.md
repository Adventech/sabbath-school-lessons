---
title:  További tanulmányozásra
date:  28/11/2025
---

Ellen G. White: A nagy küzdelem. Budapest, 2020, Advent Kiadó, „A küzdelem véget ér” c. fejezetből 572-578. o.

„Megmentésünk örökérvényűsége akkor jön el, amikor belépünk a kapukon a városba. Akkor örülhetünk annak, hogy egyszer és mindenkorra megváltást nyertünk. Addig azonban meg kell fogadnunk az apostol tanácsát, miszerint »vigyázzunk, nehogy valaki közületek fogyatkozásban levőnek láttassék« (Zsid 4:1, ÚRK). Nem vitte el Izrael fiait az ígéret földjének szőlőskertjeibe és olajfaültetvényeibe pusztán az, hogy tudtak Kánaánról, Kánaánról énekeltek, örvendeztek a Kánaánba való bevonulás reményének. Valójában csak a föld elfoglalásával, a feltételek teljesítésével, az Istenbe vetett élő hit gyakorlásával, az Ő ígéreteinek megtartásával tehették azt magukévá” (Ellen G. White: The Youth’s Instructor, 1898. február 17.).

„A Biblia »hazának« nevezi a szentek örökségét (Zsid 11:14-16). Ott a mennyei Pásztor élő vizek forrásához vezeti nyáját. Az élet fája minden hónapban megtermi gyümölcsét, és leveleivel a népeknek szolgál. Ott kiapadhatatlan, kristálytiszta vízforrások fakadnak, és partjukon hajladozó fák vetnek árnyékot az Úr megváltottai számára készített ösvényekre. A szélesen elterülő síkságok gyönyörű dombokba torkollnak, és Isten hegyeinek fenséges ormai emelkednek a magasba. A békés síkságokon, az élő vizek folyamai mellett az oly sokáig zarándokló vándor nép végre otthonra talál” (Ellen G. White: A nagy küzdelem. Budapest, 2020, Advent Kiadó, 575. o.).

**Beszélgessünk róla!**

`1. Gondolkodjunk az ígéret földjéről mint a bővölködő élet szimbólumáról, amit Jn 10:10 versében Krisztus a követőinek ígért! Hogyan ábrázolják ki a bőséges földön való élet előnyei az üdvösség áldásait?`

`2. Milyen kapcsolat van aközött, hogy egy ország állampolgárai vagyunk és egy bizonyos életmódot élünk? Miként hat egyik a másikra? Milyen dolgokban mutatkozik meg, ha Isten királyságának a polgárai vagyunk?`

`3. Emberként folytonosan csalódunk mások ígéreteiben, és néha talán mi is csalódást okozunk. Isten ígéreteiben miért bízhatunk mégis?`

`4. Hogyan válhat az új föld ígérete már most a jövőnk részévé?`