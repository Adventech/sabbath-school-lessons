---
title:  További tanulmányozásra
date:  03/10/2025
---

Ellen G. White: Pátriárkák és próféták. Budapest, 1993, Advent Kiadó, „Átkelés a Jordánon” c. fejezetéből 449-450. o., valamint A megváltás története. Budapest, 2022, Advent Kiadó, „Bevonulás az ígéret földjére” című fejezete

„Ígéreteiben és figyelmeztetéseiben Jézus engem tart szem előtt. Isten úgy szerette a világot, hogy egyszülött Fiát adta, hogy ha én hiszek Őbenne, el ne vesszek, hanem örök életem legyen. Az Isten Igéjében feljegyzett tapasztalatok az enyéim. Enyém az ima és az ígéret, a parancs és a figyelmeztetés… Amint a hit így elfogadja és magába szívja az igazság alapelveit, azok a személyiség részévé és éltető erővé válnak. A lélek által befogadott isteni Ige formálja a gondolatokat, megindítja a jellem fejlődését” (Ellen G. White: Jézus élete. Budapest, 1990, Advent Kiadó, 326. o.).

„Nincs olyan pont, amelyre komolyabban kellene kitérni, amelyet gyakrabban kellene ismételgetni, vagy amelyet szilárdabban kellene mindenki tudatában rögzíteni, mint azt, hogy a bűnös ember semmit sem érdemelhet ki, akár a legjobb jó cselekedeteivel sem. Az üdvösség egyedül Jézus Krisztusba vetett hit által van” (Ellen G. White: Faith and Works. 19. o.).

**Beszélgessünk róla!**

`1. Habár Józsué életének és tapasztalatainak körülményei nem azonosak a mieinkkel, milyen lelki alapelveket emelhetünk át saját életünkbe az övéből, hogy éljünk azokkal? Miért kell folyton a kontextusra, a körülményekre tekintettel lenni, amikor párhuzamokat keresünk az életek között?`

`2. Beszéljétek meg, milyen összefüggés van Isten ígéretei és a mi engedelmességünk között! Miként egészíti ki az egyik a másikat? Milyen veszélyt rejt, ha túlhangsúlyozzuk az egyiket a másik kárára? Például milyen veszélyt rejt a törvény túlhangsúlyozása a kegyelem kárára? És fordítva?`

`3. Ha az e heti tanulmányt vesszük alapul, miként határoznád meg a sikert bibliai szemszögből nézve? Hol foglal helyet a jólét a siker keresztény megközelítésében?`

`4. Képzeld el, milyen érzés lehetett Józsuénak Mózest követni! Milyen ígéretet adott neki Isten, ami megtartotta nagy felelőssége hordozása közben (Józs 1:5)?`

„Légy erős és bátor, mert te viszed be Izráel fiait arra a földre, amely felől megesküdtem nékik; és én veled leszek” (5Móz 31:23).

---

#### Ellen G. White idézetek

Isten csodálatos kegyelme: „Jobb ígéretek” című fejezet, 136. o.; Pátriárkák és próféták: „A törvény és a szövetségek” című fejezet, 372–373. o.