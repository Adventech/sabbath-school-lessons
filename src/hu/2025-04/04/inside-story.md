---
title:  Történet
date: 24/10/2025
---

#### „Ez nem volt véletlen”

Laurie Denski-Snyman

Maria aggódva nézett társára, Davidra, miközben feléjük közeledett a vendéglátójuk dél-ázsiai otthonában. A mobiltelefonjával felvételt készített a válaszukról, amit a vallási nézeteikről mondtak a felesége kérdésére.

„Ahogyan már említettem, hetednapi adventisták vagyunk” – mondta David.

„Ez azt jelenti, hogy keresztények?” – kérdezte a férfi.

David magában imádkozott. Tudta, hogy az országban sokan nem nyitottak a kereszténységre, mert megbotránkoztatja őket, hogy sok keresztény alkoholt iszik és tisztátalan ételt eszik, amelyet a vallásuk tilt.

„Hadd magyarázzam el – folytatta David. – Hiszünk abban, amit a Tóra tanít, beleértve olyan igéket is, mint 5Móz 6:4: »Az Úr, a mi Istenünk, egy Úr!« Hisszük, hogy egy Isten van.”

„Érdekes” – szólalt meg a férfi.

„Hiszünk a Tórában leírt parancsban, hogy szombaton kell imádni az Urat, péntek naplementétől szombat naplementéig” – folytatta Dávid.

Aztán beszélt arról, hogy Ézs 66:17 szól a disznóhúsevés ellen.

A férfi továbbra is vette a beszélgetést, de mogorva tekintete lassan változott, arca felderült.

David folytatta: „Hisszük, hogy testünk Isten temploma, és vigyáznunk kell rá, ameddig élünk.”

A férfi most már szélesen mosolygott.

„Hitünk szerint nem szabad a testünknek ártani dohányzással vagy alkoholfogyasztással” – tette hozzá David.

A férfi megszólalt: „Hiszem, hogy Isten rendelte el a találkozásunkat.” Felállt és kiment. Ételekkel teli tálakkal tért vissza, mindent az asztalra tett, és ragaszkodott hozzá, hogy látogatói egyenek. „Ez nem véletlen találkozás volt” – ismételte –, felülről rendelték el.”

Hálaimát mondott a váratlan találkozásért, aztán áldást kért az ételre. Felnőtt fiát előhívta az egyik belső szobából: „Szeretném, ha találkoznál ezekkel az emberekkel.” Majd Davidhoz és Mariához fordult: „Szeretném bemutatni önöknek a családomat.” Elnézést kért, amiért a családja és ő a böjt miatt nem ehetnek.

Miközben látogatói falatoztak, kérdésekkel halmozta el őket A nagy küzdelem című könyvről. Úgy tűnt, elégedett a válaszokkal. Végül azt mondta: „Boldogok vagyunk, hogy ma találkoztunk, és tudjuk, hogy Isten küldött titeket. Ez nem volt véletlen. Béke veletek!”

A látogatók szedelőzködni kezdtek, ő pedig megáldotta őket: „Béke és áldás kísérjen titeket, amikor a mi térségünkben dolgoztok.”

