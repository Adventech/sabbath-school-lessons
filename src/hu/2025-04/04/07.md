---
title:  További tanulmányozásra
date:  24/10/2025
---

Ellen G. White: Pátriárkák és próféták. Budapest, 1993, Advent Kiadó, „Jerikó bevétele” c. fejezetéből 455-459. o.

Amikor a világegyetemben lázadás tört ki Isten hatalma ellen, Isten feladhatta volna lényegi tulajdonságait, változhatatlanságát és örökkévalóságát, hogy a világ vezetését a lázadó teremtményei egyikének adja át, vagy szent, igazságos, szerető és kegyelmes Atya maradhatott minden teremtménye számára. A Biblia a második képet tárja elénk, és azt, hogy emiatt elkerülhetetlen lett az összecsapás a jó és a rossz erői között.

Amikor politikai és társadalomi erők összekapcsolódtak a kaotikus és lázadó, kozmikus hatalmakkal, ugyanilyen dacos kiállást hoztak létre, és Jahve, a kozmosz szuverén Ura közbeavatkozott. A harcos Jahve motívuma egyfajta előképe lett a végső győzelemnek, amely majd véget vet a jelenleg a jó és a gonosz között dúló kozmikus konfliktusnak (Jel 20:8-10). Ráadásul Izrael Isten által elrendelt harcai nem csupán reflektálnak a kozmikus konfliktus egyik-másik pillanatára, hanem szerves részei ugyanannak a küzdelemnek, leképezve Isten végidei ítéletét a jelen történelem keretein belüli események által.

„Isten kiváltságukká és kötelességükké tette Kánaán földjére való bevonulásukat, de engedélyét visszavonta tőlük, amikor önfejűen semmibe vették akaratát… Istennek nem az volt a terve, hogy hadakozással, háborúk útján foglalják el az ígéret földjét. Istennek mindig is az volt a célja, hogy az Ő parancsainak való engedelmesség útján vegyék birtokukba Kánaánt” (Ellen G. White: Pátriárkák és próféták. Budapest, 1993, Advent Kiadó, 355-356. o.).

**Beszélgessünk róla!**

`1. Miként érthetjük meg jobban a kozmikus konfliktus hátterén azt, hogy az Úr háborúba küldte Izraelt?`

`2. Beszélgessünk a csoportban a hétfői tanulmány kapcsán a nagy küzdelem valóságáról, és arról, hogy miként rajzolódik ez ki körülöttünk is! Mi a szerepünk ebben a küzdelemben, és miként tölthetjük be a ránk szabott részt?`

`3. Hogyan alkalmazható a Legyetek veszteg, az Úr hadakozik értetek! alapelv a saját lelki életünkben?`

`4. A vitákban és amikor egyet nem értés van a gyülekezetben, gyakran azt keressük, hogy ki áll a mi oldalunkon. Miért kellene másként viselkednünk Józs 5:13-15 fényében?`