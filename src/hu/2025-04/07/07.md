---
title:  További tanulmányozásra
date:  14/11/2025
---

Ellen G. White: Pátriárkák és próféták. Budapest, 1993, Advent Kiadó, „Áldás és átok” c. fejezetből 465-467. o.

„Mózes utasítása szerint az Ebál hegyén nagy kövekből emlékművet állítottak. E köveket előzőleg vakolattal bevonták, aztán ráírták a törvényt; nemcsak a Sínairól kihirdetett és kőtáblákba vésett Tízparancsolatot, hanem azokat is, amelyeket Mózessel közöltek és azt könyvbe írta. Az emlékmű mellett faragatlan terméskövekből oltárt emeltek és áldozatot mutattak be az Úrnak. Az a tény, hogy az áldozati oltárt az Ebál hegyén emelték, jelentőségteljes volt, és arra mutat, hogy a törvény áthágása miatt Izrael jogosan vonta magára Isten haragját, és Ő azonnal végre is hajtaná ítéletét, ha Krisztus engesztelése nem lenne, amit az áldozati oltár jelképez” (i. m. 466. o.).

„Az úrvacsorai istentisztelet azonban nem lehetett a szomorkodás ideje. Nem ez volt a célja. Amikor az Úr tanítványai az Ő asztala köré gyülekeznek, nem hiányosságaikról kell megemlékezniük, és nem azokon kell siránkozniuk. Ne időzzenek múltbeli vallásos tapasztalataiknál, akár felemelők, akár lehangolók voltak ezek! Ne emlegessék fel a köztük és testvéreik között lévő különbségeket! Mindezek az előkészületi szolgálathoz tartoznak. Az önvizsgálat, a bűnvallás, a viszályok megszüntetése már mind megtörtént. Most azért jönnek, hogy Krisztussal találkozzanak. Nem a kereszt árnyékában kell állniuk, hanem annak megmentő világosságában. Meg kell nyitniuk lelküket az Igazságosság Napjának ragyogó sugarai előtt” (Ellen G. White: Jézus élete. Budapest, 1990, Advent Kiadó, 565. o.).

**Beszélgessünk róla!**

`1. Mit jelent számodra, hogy először Isten országát kell keresnünk? Miként alakítja ez az elv a mindennapjaidat?`

`2. Nézd meg, mit válaszoltál a szerdai tanulmány utolsó kérdésére arról, hogy mennyire könnyű elfelejteni Istent a mindennapi rohanásban! Beszéljétek meg a csoportban, miért annyira könnyű belecsúszni ebbe a problémába! Milyen megoldásaitok vannak ennek elkerülésére?`

`3. Adventistaként hisszük, hogy Jézus közbenjár értünk a mennyei szentélyben (Zsid 7:25). Hogyan lehet ez a meggyőződés a remény és az erő állandó forrása? Hogyan segít ennek a tudata felmérni, hogy mennyire örülhetünk annak, amit Jézus most a mennyei szentélyben tesz értünk, különösen a nagy engesztelési nap idejében?`