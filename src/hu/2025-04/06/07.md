---
title:  További tanulmányozásra
date:  07/11/2025
---

Ellen G. White: Pátriárkák és próféták. Budapest, 1993, Advent Kiadó, „Jerikó bevétele” c. fejezetből 458-464. o.

„Az Ákán vesztét okozó halálos bűn a kapzsiságban gyökerezett, amely a legáltalánosabbnak és legkönnyebbnek tekintett bűnök egyike… Ákán beismerte bűnét, de csak akkor, amikor már túl késő volt ahhoz, hogy vallomása segítsen rajta. Látta Izrael seregeit megveretve csüggedten visszatérni Aitól, és mégsem lépett elő, hogy bűnét beismerje. Látta Józsuét és Izrael véneit olyan fájdalomban a földre borulni, amely sokkal nagyobb volt, semhogy szavakkal kifejezhető lenne. Ha akkor bűnvallomást tesz, az némi bűnbánatról tanúskodott volna, de még mindig hallgatott. Hallotta a kiáltványt, hogy nagy bűnt követtek el, sőt hallotta annak pontosan megjelölt jellegét; de ajkai le voltak pecsételve. Azután jött az ünnepélyes vizsgálat. Mily rémülettel remegett meg lelke, mikor rámutattak törzsére, nemzetségére, majd házanépére! De ő még mindig nem tett vallomást, míg Isten ujja végül rá nem mutatott. Amikor már bűnét nem titkolhatta tovább, engedett az igazságnak. Mily gyakran történnek ehhez hasonló bűnvallomások! Pedig mily nagy különbség bevallani a tényeket, miután azokat bebizonyították; és megvallani a bűnöket, amelyekről csak mi tudunk és az Isten! Ákán nem tett volna vallomást, ha nem reméli, hogy ezáltal bűneinek következményeit elfordíthatja. De bűnvallomása azt szolgálta, hogy kimutassa büntetése igazságosságát. Ez nem volt igazi bűnbánat, sem összeroppanás, sem elméjének megváltozása, sem a gonosztól való irtózás” (i. m. 462-464. o.).

**Beszélgessünk róla!**

`1. Beszéljük meg, hogyan alkalmazható a tizedik parancsolat (2Móz 20:17) abban a világban, amelyet a hirdetések és a fogyasztói szellem ural! Hogyan tehetünk a gyakorlatban különbséget aközött, amit akarunk és ami tényleg szükséges, és miért fontos, hogy e két dolgot ne mossuk össze?`

`2. Olvassuk el Dániel imáját Dán 9:4-19 verseiben! Mi a jelentősége annak, hogy miközben Dániel megvallja Izrael bűneit, folyamatosan a „mi” névmással fogalmaz, miközben nincs arról feljegyzés, hogy ő maga bármilyen gonoszságot elkövetett volna?`

`3. Gondolkodjunk el a csütörtöki tanulmány végén feltett kérdésen! Miért volt annyira fontos Izrael tanúskodásában a „törvénynek és ítéleteknek” való teljes engedelmesség? Miként alkalmazható ma ez a szabály az egyházban? Ez mutat rá, mennyivel hatékonyabb tanúk lehetnénk, ha követnénk mindent, amit Istentől kaptunk!`