---
title:  Jézus Visszatér
date:  03/07/2018
---

`Hogyan ír Jézus mennybemenetelérõl Lukács ApCsel 1:9-11 verseiben? Mi a jelentõsége annak, hogy két angyal szólt a tanítványokhoz (lásd 5Móz 19:15)?`

Lukács elég röviden számol be a mennybemenetelrõl. Jézus a tanítványokkal volt az Olajfák hegyén és még áldást mondott rájuk (Lk 24:51), amikor felemelkedett a mennybe. A szöveg természetesen a látványt írja le. Azaz a jelenetet emberi szemszögbõl mutatja be, nem úgy, ahogy az egészen pontosan megtörtént. Jézus elhagyta a földet, és ezt nem lehetett más látható módon tenni, csak úgy, ha felemelkedik.

Jézus mennybemenetele Isten természetfeletti tette volt, a Bibliában olvasható sok csoda egyike. Erre utal az is, hogy Lukács szenvedõ szerkezettel (epērthē, "felvitetett", ApCsel 1:9, RÚF) írja le. Az Újszövetségben csak itt fordul elõ ez a szó, de a görög fordítású Ószövetségben (a Septuagintában) több helyen megtalálható ez az igealak. Mindegyik Isten tetteire vonatkozik, ami arra enged következtetni, hogy maga Isten volt az, aki Jézust a mennybe vitte, amint Õ volt az is, aki a halálból feltámasztotta (ApCsel 2:24, 32; Róm 6:4; 10:9).

Lukács beszámol róla, de csak Az apostolok cselekedeteiben, hogy miután Jézust már eltakarta egy felhõ, két fehérbe öltözött alak állt meg a tanítványok mellett. A leírás egyezik azzal, ami a fényes ruhájú angyalokról szól (ApCsel 10:30; Jn 20:12). Azért jöttek, hogy biztosítsák a tanítványokat: Jézus ugyanúgy fog visszatérni, ahogyan elment. Mellesleg egyedül Az apostolok cselekedetei említi meg azt, hogy Jézus a "szemük láttára" (ApCsel 1:9, RÚF) emelkedett fel.

A látható felemelkedés lett a látható visszatérés garanciája, ami úgyszintén felhõben fog megtörténni, akkor viszont már "hatalommal és nagy dicsõséggel" (Lk 21:27) jön el Jézus, nem privát jellegû esemény keretében. Mivel "minden szem meglátja Õt" (Jel 1:7), nem lesz egyedül (Lk 9:26; 2Thessz 1:7). A második eljövetel dicsõsége messze felülmúlja majd a mennybemenetelét.

`Hogyan tarthatjuk mindig szem elõtt a második advent valóságát és ígéretét? Hogyan befolyásolja ez életünk minden területét, például az anyagiakat, a fontossági sorrendünket és az erkölcsi döntéseinket?`