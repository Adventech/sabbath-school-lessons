---
title:  További Tanulmányozásra
date:  17/08/2018
---

"Földi élete során Krisztus ki akarta vezetni a zsidókat az elzárkózottságukból. A százados és a szirofõníciai nõ megtérése két olyan eset volt, amikor Isten közvetlenül munkálkodott Izrael elismert népén kívül. Most eljött az idõ, hogy tevékenyen és folyamatosan dolgozzanak a pogányok között, akik közül egész közösségek fogadták el örömmel az evangéliumot és dicsõítették Istent az értelmes hit világosságáért. A zsidók hitetlensége és rosszindulata nem torzíthatta el Isten szándékát. Új ágat oltottak az öreg olajfába. A zsinagógák bezárultak az apostolok elõtt, a magánházak viszont kitárták ajtóikat, hogy használják azokat, és a pogányok közösségi épületeiben is Isten Igéjét hirdették" (Ellen G. White: Sketches From the Life of Paul. 51. o.).

"Missziós törekvésében Pál és Barnabás igyekezett Krisztus áldozatkészségének és a lélekmentésben végzett hûséges, komoly munkájának példáját követni. Körültekintõ, buzgó és fáradhatatlan munkájukban nem törõdtek saját kívánságukkal és kényelmükkel, hanem imádságos aggodalommal, lankadatlan szorgalommal hintették az igazság magvát. A mag vetésekor az apostolok tekintettel voltak arra is, hogy mindazoknak, akik az evangélium mellé álltak, felmérhetetlen értékû gyakorlati oktatást adjanak. Az evangéliumi üzenet fontosságát hangsúlyozó komoly és istenfélõ lelkület maradandó hatással volt az új tanítványokra" (Ellen G. White: Az apostolok története. Budapest, 2001, Advent Kiadó, 124. o.).

**Beszélgessünk róla!**

`1.	Idõzzünk még János Márk történeténél, aki megfutamodott, amikor nehézzé vált a helyzet! Pál és Barnabás a késõbbiekben vitába keveredett János Márk miatt. Barnabás kész volt ismét együtt dolgozni vele, Pál azonban nem (ApCsel 15:37). Évek múlva viszont Pál így írt: "Márkot vedd magad mellé, hozd el magaddal, mert hasznomra van a szolgálatban" (2Tim 4:11, RÚF). Milyen tanulságot szûrhetünk le azokkal kapcsolatban, akik egyes esetekben hûtlennek bizonyultak az elhívásukhoz?`

`2.	Nézzük meg, hogyan válaszolt Pál és Barnabás a lisztraiaknak, amikor isteneknek hitték õket (ApCsel 14:14-18)! Hogyan reagáljunk mi, amikor kísértést érzünk arra, hogy magunknak tulajdonítsuk a dicsõséget azért, amit Isten tett?`

` `