---
title:  Lisztra És Derbé
date:  16/08/2018
---

Pál és Barnabás ezt követõen Lisztrába látogatott, ami egy eldugott kis falu volt úgy 29 kilométerre Ikóniumtól délnyugatra. Eltöltöttek ugyan ott némi idõt (ApCsel 14:6-7, 15), Lukács mégis csak egy történetrõl és annak fejleményérõl tesz jelentést: meggyógyítottak egy születésétõl fogva sánta férfit, aki feltehetõleg koldus volt.

`Olvassuk el ApCsel 14:5-19 verseit! Mit árul el ezeknek az embereknek a Pállal kapcsolatos reakciója arról, hogy milyen mély tudatlanságban éltek?`

A tömeget annyira lenyûgözte a csodatétel, hogy Pált és Barnabást isteneknek hitték - Barnabást Zeusznak, a görög panteon legnagyobb istenének, Pált pedig Hermésznek, Zeusz kísérõjének és szószólójának. Még áldozatot is be akartak mutatni nekik.

Ovidius, latin költõ (Kr. e. 43 - Kr. u. 17/18) már korábban feljegyzett egy legendát errõl a két istenrõl, ami szerint emberi alakban meglátogattak egy várost a térségben ("Frígia dombvidékén"), és helyet kerestek, hogy megpihenjenek. Egy szerény, idõs házaspár kedvesen befogadta õket, õk pedig élvezték a vendégszeretetüket, de a többiek nem foglalkoztak velük. A házaspár otthona az ismeretlen látogatók iránti kedvességük és vendégszeretetük miatt templommá változott, õk pedig papokká, a város többi része azonban teljesen elpusztult (Átváltozások. 661-724. o.).

Nem is meglepõ, hogy így fogadták az emberek Pál csodáját, ha ilyen történet keringett arrafelé! Ez is magyarázza, miért hitték a misszionáriusokról, hogy e két isten jelent meg közöttük, nem pedig mondjuk Aszklépiosz, a gyógyítás istene. Viszont Pál és Barnabás le tudta állítani a hamis imádatot. Végül azonban Antiókhiából és Ikóniumból érkezõ ellenfeleik teljesen megfordították a helyzetet, az apostolt pedig megkövezték, annyira, hogy halottnak hitték.

`Olvassuk el ApCsel 14:20-26 részét! Hol fejezte be Pál és Barnabás az útját? Mit tettek visszafelé menet?`

`Pál ezt mondta: "sok háborúságon által kell nékünk az Isten országába bemennünk" (ApCsel 14:22). Mit jelent ez? Esetleg mi is tapasztaltuk már ezt? Ami pedig még fontosabb: hogyan tanulhatunk meg hitben erõsödni a "háborúságok" közben?`