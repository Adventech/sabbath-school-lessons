---
title:  Szalamisz És Páfosz
date:  12/08/2018
---

Az apostolok cselekedetei 13. fejezetében Lukács színhelyet vált, visszatér Antiókhiához, hogy bemutassa Pál elsõ misszióútját, ami két egész fejezetet (Az apostolok cselekedetei 13. és 14. fejezete) tesz ki. Az író innentõl egészen a könyv végéig Pálra és pogány missziójára összpontosít. Ez az elsõ misszionáriusi vállalkozás Az apostolok cselekedeteiben, amelyet egy gyülekezet tervezett el, tudatosan és megfontoltan. Lukács azonban nagy gonddal kiemeli, hogy az ilyen vállalkozás Istentõl ered, nem a hívõk saját kezdeményezésébõl. A lényeg viszont, hogy Isten úgy tud bennünket a legjobban felhasználni, ha mi szándékosan elérhetõvé tesszük magunkat.

`Olvassuk el ApCsel 13:1-12 szakaszát! Lukács milyen fõ pontokat hangsúlyoz Barnabás és Pál ciprusi tevékenységeit illetõen?`

Közbenjárói imádság és böjtölés ideje elõzte meg a misszionáriusok útnak indulását. Ebben az összefüggésben a kézrátétel tulajdonképpen felszentelés volt, vagyis így bízták õket Isten kegyelmére (ApCsel 14:26) az elõttük álló feladat érdekében. Ciprus szigete a Földközi-tenger északkeleti sarkánál található, nem messze Antiókhiától. Természetes választás volt a kezdésre, nemcsak mert Barnabás onnan származott, hanem azért is, mert az evangélium már eljutott ide, ám bizonyára még sok minden egyebet kellett tenni. Amint Barnabás és Pál - János Márkkal, Barnabás unokatestvérével együtt (ApCsel 15:39; Kol 4:10) - megérkezett Ciprusra, a szalamiszi zsinagógákban kezdtek prédikálni. Pál szokása volt, hogy mielõtt a pogányokhoz fordult volna, a zsinagógában prédikált. Jézus Izrael Messiása volt, ezért természetesnek tartotta, hogy elsõként a zsidóknak mondja el az evangélium üzenetét. Szalamisz után nyugat felé haladtak, miközben (feltehetõen) prédikáltak, míg el nem érték a fõvárost, Páfoszt. Az elbeszélés két személy körül forog: egy Bárjézus nevû zsidó varázsló, akit Elimásznak is hívtak és Szergiusz Paulusz, a helyi római kormányzó. A történet jól példázza, hogy milyen eltérõ módon fogadják az emberek az evangéliumot: az egyik oldalról nyílt ellenállás, a másikról pedig hûséges elfogadás, még elõkelõ pogányok esetében is. ApCsel 13:12 nyelvezete egyértelmûen a megtérésre utal.

`Gondolkodjunk el azon, hogy ebben az esetben a zsidó szereplõ ellenállt az igazságnak, a pogány pedig elfogadta! Idõnként más keresztény felekezeteket nehezebb elérni a "jelenvaló igazsággal", mint azokat, akiknek egyáltalán nincs hitük. Hogyan segíthet az elõbbi eset ezt megérteni?`