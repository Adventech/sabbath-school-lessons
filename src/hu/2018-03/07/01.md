---
title:  Pál Elsõ Misszióútja
date:  11/08/2018
---

### E hetitanulmányunk
Apostolok cselekedetei 13; 14:1-26; Róma 3:19; 9-11; 2Korinthus 4:7-10

> <p></p>
> "Azért legyen néktek tudtotokra, atyámfiai, férfiak, hogy ez által hirdettetik néktek a bûnöknek bocsánata: És mindenekbõl, amikbõl a Mózes törvénye által meg nem igazíttathattatok, ez által mindenki, aki hisz, megigazul" (ApCsel 13:38-39).

Az evangélium üzenetének egészen bizonyosan el kellett jutnia a zsidók mellett a pogányokhoz is. A korai zsidó keresztények lassan, de biztosan kezdték megérteni ezt az üzenetet.

Antiókhiához kapcsolódik az elsõ olyan jelentés, ami kifejezetten arról szólt, hogy pogányok nagy számban fogadták el a hitet. Más szóval Antiókhiában alapították meg az elsõ pogány gyülekezetet, amelyben azért jelentõs zsidó hívõ csoport is volt (Gal 2:11-13). Alapítói missziós buzgalmának, valamint a Barnabás és Pál érkezése okozta lendületnek köszönhetõen a gyülekezet gyorsan növekedett, ez lett az elsõ fontos keresztény központ Júdeán kívül. Sõt, bizonyos tekintetben még felül is múlta a jeruzsálemi gyülekezetet.

Az apostolok továbbra is Jeruzsálemben állomásoztak, a keresztény misszió szülõhelye viszont Antiókhia lett. Onnan indult el Pál mindhárom misszióútjára a helyi hívõk kezdeti támogatásával. Az õ hûségük miatt lett a kereszténység olyan, amilyennek Jézus szánta: világvallás, hogy elvigye az evangélium üzenetét "minden nemzetségnek és ágazatnak, és nyelvnek és népnek" (Jel 14:6).