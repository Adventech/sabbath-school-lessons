---
title:  István Szolgálata
date:  23/07/2018
---

A felszentelés után a hét diakónus nemcsak az egyházi szolgálattal foglalkozott, hanem a bizonyságtevéssel is. Ennek eredményeként egyre terjedt az evangélium és a hívõk száma is sokasodott (ApCsel 6:7). Természetesen a növekedés ellenállást váltott ki a korai egyházban. Az elbeszélés a késõbbiekben Istvánra összpontosít, akinek lelki nagysága rendkívüli volt.

`Olvassuk el ApCsel 6:8-16 verseit! Mit tanítanak ezek a versek Istvánról, a hitérõl és a jellemérõl? Mi volt az a prédikációjában, ami annyira feldühítette az ellenségeit?`

István hellenista zsidóként Jeruzsálem görög nyelvû zsinagógáiban hirdette az evangéliumot. Több ilyen is volt a városban. ApCsel 6:9 talán kettõre tesz utalást, az egyikbe a déli (cirénei és alexandriai zsidók), a másikba pedig az északi bevándorlók (Kilikiából és Ázsiából valók) jártak.

A vita kétségtelenül fõként Jézusról folyt, ám az István ellen felhozott vádak arra utalnak, hogy az õ evangéliumértelmezése és az abból következendõkkel kapcsolatos felfogása meghaladta a júdeai hívõkét. Istvánt Mózes és Isten káromlásával, azaz a törvény és a templom elleni szentségtöréssel vádolták. Még ha néhány ponton félre is értették - vagy szándékosan elferdítették szavait - és hamis tanúkat bírtak rá, hogy ellene szóljanak, akkor sem teljesen hamisak a vádak, ahogy Jézus ügyében sem voltak azok (Mk 14:58; Jn 2:19). István kifejezetten elítélte a Szanhedrin bálványimádat-szerû templomtiszteletét (ApCsel 7:48), ami mutatja: jól értette Jézus halálának mélyebb következményeit és azt, hogy ez hova vezet, legalábbis a templom és a ceremoniális szolgálatok tekintetében. 

Más szóval, míg talán sok júdeai származású zsidó hívõ túlságosan kötõdött a templomhoz és az egyéb szertartásokhoz (ApCsel 3:1; 15:1, 5; 21:17-24), nehezen tudtak azoktól elszakadni (Gal 5:2-4; Zsid 5:11-14), addig István és bizonyára más görögül beszélõ hívõk is gyorsan megértették, hogy Jézus halála az egész templomi rendszer végét jelezte.

`Vigyázzunk, nehogy annyira leragadjunk egyes kedvelt elgondolásainknál, hogy kizárjuk az új világosságot! Miért kell erre nagyon ügyelni?`