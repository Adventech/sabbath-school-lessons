---
title:  Az Elsõ Egyházi Vezetõk
date:  21/07/2018
---

### E hetitanulmányunk
Mikeás 6:1-16; Apostolok cselekedetei 6-7; 8:4-25; Zsidók 5:11-14 

> <p></p>
> "És az Isten igéje növekedék; és sokasodék nagyon a tanítványok száma Jeruzsálemben; és a papok közül is nagy sokan követék a hitet" (ApCsel 6:7).

A pünkösdi megtértek között sok hellenista zsidó volt, akik a görög-római világból érkeztek és akkor Jeruzsálemben voltak (ApCsel 2:5, 9-11). Zsidóságuk dacára számos tekintetben különböztek a júdeai zsidóktól - az ApCsel 6:1 versében említett "héberek"-tõl. Az egyik legfeltûnõbb eltérés az volt, hogy nem ismerték a Júdeában beszélt arám nyelvet.

Sok más különbség is volt, mind kulturális, mind vallási téren. Mivel idegen országokban születtek, a júdeai zsidó hagyományokban nem voltak gyökereik vagy legalábbis nem olyan mélyek, mint a júdeai zsidóknak. Feltehetõen nem kötõdtek annyira a templomi szertartásokhoz és a mózesi törvényeknek azokhoz a részeihez, amelyek egyedül Izrael földjére vonatkoztak.

Mivel életük jelentõs részét görög-római környezetben és a pogányokkal való közeli kapcsolatban töltötték, természetszerûen sokkal készségesebben megértették a keresztény hit befogadó jellegét. Tulajdonképpen Isten sok hellenista hívõ által teljesítette a világszéles bizonyságtételre vonatkozó parancsát.