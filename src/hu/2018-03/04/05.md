---
title:  Jézus A Mennyei Trónteremben
date:  25/07/2018
---

Mivel a szó meghatározása szerint a próféta (héberül nābî) olyan személy, aki Isten nevében beszél, István abban a pillanatban lett próféta, amikor közvetítette Isten rîb-jét Izraelnek. A prófétai szolgálta azonban elég rövid volt.

`Olvassuk el ApCsel 7:55-56 szakaszát! Mit jelentett István látomása?`

"Midõn István ehhez a ponthoz ért, a nép között zavar támadt. Mikor Krisztust a próféciákkal összefüggésbe hozta és az említett módon szólt a templomról, a megdöbbenést színlelõ fõpap megszaggatta a ruháját. István annak a jelét látta ebben, hogy hangját csakhamar örökre elnémítják. Látta, hogy szavai mily ellenállást váltottak ki és tudta, hogy ez volt az utolsó bizonyságtétele. Noha prédikációjának csak a közepén tartott, mégis azonnal befejezte" (Ellen G. White: Az apostolok története. Budapest, 2001, Advent Kiadó, 67. o.).

Míg István a zsidó vezetõk elõtt képviselte, amit Isten felhozott ellenük, Jézus a mennyei trónteremben állt - azaz a mennyei szentélyben, az Atya mellett, ami azt jelezte, hogy a földi ítélet a valódi mennyei ítéletnek csak egy kifejezõdése. Isten megítéli majd az izraeli hamis tanítókat és vezetõket.

Ez magyarázza, hogy miért hiányzik itt a bûnbánatra való felhívás, ami gyakori jellegzetessége volt Az apostolok cselekedetei korábbi beszédeinek (2:38; 3:19; 5:31). Izrael teokráciája a vége felé közeledett. Ez azt jelentette, hogy a világ az üdvösséget már nem Izrael nemzetének a közvetítésével ismerheti meg, ahogyan Isten megígérte Ábrahámnak (1Móz 12:3; 18:18; 22:18), hanem Jézus követõi, zsidók és pogányok által, akiknek el kellett hagyniuk Jeruzsálemet és bizonyságot kellett tenniük a világnak (ApCsel 1:8).

`Olvassuk el ApCsel 7:57-8:1-2 szakaszát! Hogyan számol be István haláláról Lukács?`

Az istenkáromlás büntetése megkövezés volt (3Móz 24:14), bár nem egyértelmû, hogy Istvánt halálra ítélték vagy csak a fanatikus tömeg lincselte meg. Mindenesetre a feljegyzés szerint õ az elsõ követõje Jézusnak, akit a hite miatt öltek meg. Saul lehetett István ellenfeleinek a vezetõje, mert a tanúk az õ lábához tették le a felsõruháikat. Amikor István a hóhéraiért imádkozott, Saulért is imádkozott. Csak igen nemes jellemû és rendületlen hitû ember képes erre. E tettével határozottan bemutatta a hitét és azt, hogy Krisztus jelen van az életében.