---
title:  További Tanulmányozásra
date:  27/07/2018
---

"A jeruzsálemi gyülekezetet ért üldözés nagy lendületet adott az evangelizálás munkájának. Az Ige szolgálatát e helyen eredmény kísérte és már az a veszély fenyegetett, hogy a tanítványok túl sok idõt töltenek ott, megfeledkezve az Üdvözítõ parancsáról, hogy az egész világra menjenek el. Elfelejtették: a gonosz ellen a legjobb védekezés a támadás. Azt gondolták, legfontosabb feladatuk a jeruzsálemi gyülekezet megvédése az ellenség támadásától. Ahelyett, hogy tanították volna az újonnan megtérteket: vigyék az evangéliumot azokhoz, akik még nem hallottak róla, abban a veszélyben voltak, hogy megelégednek a már elért eredménnyel. Isten megengedte az üldözést azért, hogy képviselõi szétszóródjanak mindenfelé, ahol másokért munkálkodhatnak. Jeruzsálembõl elûzve, a hívõk »szétszóródtak, elmentek, és hirdették az igét«" (Ellen G. White: Az apostolok története. Budapest, 2001, Advent Kiadó, 71. o.).

**Beszélgessünk róla!**

`1.	Olvassuk el figyelmesen a fenti Ellen G. White idézetet a korai egyházat veszélyeztetõ önelégültségrõl és arról, amit Isten elért rajtuk keresztül! Ez elsõsorban azt jelenti, hogy a népszerû hiedelemmel ellentétben sok zsidó valóban elfogadta Jézust mint Messiást. Ami viszont még fontosabb, az az, hogy milyen figyelmeztetés rejlik ebben az egyházunkra nézve. Hogyan lehetünk biztosak abban, hogy nem köt le túlzottan bennünket a már meglévõ dolgok védelmezése? Ugyanis a világba kell elvinnünk az üzenetünket!`

`2.	A zsidók és a samaritánusok közti viszonyt az apostolok korában vad ellenségeskedés jellemezte, és ez már évszázadok óta így volt. Mit tanulhatunk abból, hogy a valószínûleg zsidó származású Fülöp Samáriában tett bizonyságot Jézusról? Hetednapi adventistaként sem vagyunk immunisak a kulturális és etnikai elõítéletekkel szemben. Azonban a kereszt arra tanít, hogy mind egyenlõen állunk Isten elõtt. Hogyan kell ennek hatnia ránk? Krisztus halálának egyetemessége mit árul el az emberek végtelen nagy értékérõl?`

`3.	Hogyan viszonyult Fülöp az etióp kincstárnokhoz (ApCsel 8:27-30)? Hogyan fogadhatjuk nyitottabban a lehetõségeket, hogy másoknak is elmondjuk az evangéliumot?`

`4.	Mit tanultunk Az apostolok cselekedetei 6-8. fejezeteibõl, ami segíthet, hogy még hatékonyabban végezzük az egyház küldetését? `