---
title:  A Hét Diakónus Felszentelése
date:  22/07/2018
---

`Olvassuk el ApCsel 6:1 versét! Miért panaszkodtak a görögül beszélõ hívõk?`

"Panaszul hozták fel, hogy a görög özvegyasszonyokat mellõzik az adományok naponkénti szétosztásában. Bármely egyenetlenség ellentmond az evangélium szellemének, és Sátánnak sikerült a bizalmatlanság felkeltése. Azonnal intézkedni kellett az elégedetlenség minden okának megszüntetésére, hogy az ellenségnek ne sikerüljön lázadást szítani" (Ellen G. White: Az apostolok története. Budapest, 2001, Advent Kiadó, 59. o.). Azt a megoldást javasolták az apostolok, hogy a zsidók válasszanak maguk közül hét férfit, akik majd az "asztal körül" (ApCsel 6:2) szolgálnak [diakoneō], amíg õk imádsággal és "az igehirdetés szolgálatában" [diakonia] (ApCsel 6:4) töltik az idejüket. A diakoneō és a diakonia szavak ugyanahhoz a szócsoporthoz tartoznak, a kettõ között az egyetlen eltérést az "asztalok" képezik ApCsel 6:2 versében, a 4. versben pedig az "igehirdetés". Ez a "mindennapi" (ApCsel 6:1) melléknévvel együtt a korai egyház életének két fõ részére mutat rá: a tanítás ("igehirdetés") és a közösség ("asztalok") szolgálatára, az utóbbi közös étkezésbõl, úrvacsorából és imádságból állt (ApCsel 2:42, 46; 5:42). 

Azaz Jézus tanításainak felhatalmazott letéteményesei, az apostolok leginkább a hívõk tanbeli képzésével és az imádsággal foglalkoztak, míg a hét diakónus a különbözõ házi gyülekezetekben felügyelte a közösségi tevékenységeket. Ugyanakkor a feladataikat nem korlátozták annyira, mint ahogyan a diakónia mai értelmezése veszi. Tulajdonképpen õk voltak az egyház elsõ gyülekezetvezetõi.

`Olvassuk el ApCsel 6:2-6 szakaszát! Hogyan választották ki és bízták meg a hét diakónust?`

A jelölteknek erkölcsi, lelki és gyakorlati értékekkel kellett rendelkezniük. Fontos volt, hogy jó hírük legyen, Szentlélekkel és bölcsességgel teljesek legyenek. A közösség jóváhagyásával választották ki a hét diakónust, majd imával és kézrátétellel bízták meg õket a szolgálatra. Úgy tûnik, hogy ez a szertartás nyilvános elismerést és felhatalmazást adott a diakónusoknak a feladatukra.

`Ugye könnyû széthúzást teremteni a sorok között? Viszont az Istentõl kapott lehetõségeinkkel hogyan járulhatunk mindannyian hozzá a békesség megõrzéséhez és hogyan összpontosíthatunk inkább a küldetésünkre?`