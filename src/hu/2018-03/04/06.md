---
title:  Az Evangélium Terjedése
date:  26/07/2018
---

Az István fölötti gyõzelem hatalmas üldözést indított el a jeruzsálemi hívõk ellen, kétségkívül ugyanazon ellenfeleik kezdeményezésével. Saul volt a csoport vezetõje, aki nem kevés kárt okozott az egyháznak (ApCsel 8:3; 26:10). Az üldözésnek viszont jó következménye is lett.

A Júdeában és Samáriában szétszóródott hívõk hirdették az evangéliumot. Így eleget tettek a parancsnak, hogy ott is bizonyságot tegyenek (ApCsel 1:8).

`Olvassuk el ApCsel 8:4-25 verseit! Milyen tanulságokat szûrhetünk le ebbõl a beszámolóból?`

A samaritánusok félig izraeliták voltak, még vallási szemszögbõl is. Egyistenhívõkként elfogadták Mózes öt könyvét, gyakorolták a körülmetélést és várták a Messiást. A zsidók szerint azonban a samaritánusok vallása nem volt tiszta, ezért nem lehetett részük Izrael szövetségi jogaiban.

A samaritánusok váratlan megtérése csodálkozást váltott ki a jeruzsálemi gyülekezetbõl, így az apostolok elküldték Pétert és Jánost, hogy értékeljék a helyzetet. Isten valószínûleg azért tartotta vissza a Szentlelket Péter és János megérkezéséig (ApCsel 8:14-17), mert így akarta meggyõzni az apostolokat arról, hogy el kell ismerni a samaritánusokat a hívõk közösségének teljes jogú tagjaiként (lásd ApCsel 11:1-18).

És ez még nem minden! ApCsel 8:26-39 szakaszában Fülöp és az etióp eunuch történetét olvashatjuk, aki egy bibliatanulmány után meg akart keresztelkedni. Beléptek "a vízbe mind a ketten, Fülöp és a fõember, és megkeresztelte õt" (ApCsel 8:38, RÚF).

Elõször a samaritánusok, majd az etióp, egy idegen, aki Jeruzsálembe ment istentiszteletre és már úton volt hazafelé. Az evangélium átlépte Izrael határát, eljutott az egész világra, ahogyan Isten elõre megmondta. Mindez még csak a kezdet volt, ugyanis az elsõ zsidó hívõk az egész akkor ismert világot bejárták és hirdették Jézus halálának nagyszerû üzenetét, aki megfizette a bûnük büntetését és az üdvösség reménységét felajánlja mindenkinek, mindenhol.

`Péter azt mondta Simonnak, hogy "keserûséges méregben és álnokságnak kötelékében" van (ApCsel 8:23). Mi volt a megoldás a gondjára és mindazokéra, akik hasonló helyzetben lehetnek?`