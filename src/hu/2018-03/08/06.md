---
title:  Levél Jeruzsálembõl
date:  23/08/2018
---

`Olvassuk el ApCsel 15:22-29 részét! Még milyen intézkedéseket hozott a jeruzsálemi gyülekezet a tanács döntésével kapcsolatban?`

Az elsõ intézkedésük az volt, hogy levelet írtak a pogány hívõknek, amelyben értesítették õket a döntésekrõl. A levél, amit az apostolok és a jeruzsálemi vezetõk nevében küldtek, hivatalos irat volt, mutatta a jeruzsálemi gyülekezet tekintélyét a többi keresztény közösség elõtt, bizonyára az apostolok vezetése miatt. Kr. u. 49-ben írták, és ez a zsinat legvalószínûbb dátuma. Minden bizonnyal ez az egyik legkorábbi keresztény dokumentum, ami fennmaradt.

A jeruzsálemi gyülekezet még elküldött két követet is, Júdás Barsabást és Silást, hogy kísérjék el Antiókhiába Pált meg Barnabást. Az volt a feladatuk, hogy elvigyék a levelet és megerõsítsék a tartalmát.

`Olvassuk el ApCsel 15:30-33 szakaszát! Hogyan fogadta a levelet az antiókhiai gyülekezet?`

Amikor felolvasták a levelet, a gyülekezet örömmel vette a bátorító üzenete miatt, hogy nem várták el a megtért pogányoktól a körülmetélkedést. Nem kifogásolták a levélben megfogalmazott kívánalmakat (a négyelemû apostoli rendeletet). Így legalábbis elméletben, megoldódott a korai egyházat megosztó elsõ, legsúlyosabb vita. A tanácskozás végén a jeruzsálemi gyülekezetvezetõk teljes mértékben elfogadták Pál evangéliumát, a közösség jobbját nyújtották neki és Barnabásnak az elfogadás és a bizalom jeleként (Gal 2:9). Csakhogy azok a zsidó keresztények, akik továbbra is a zsidó törvények szerint éltek, kimondottan problémásnak tartották azt, ha asztalközösséget kellett vállalniuk a pogányokkal, akik minden szándékuk ellenére rituális értelemben tisztátalanok maradtak.

Ez a kérdés megmutatkozik például Péter esetében is Gal 2:11-14 verseiben. Ellen G. White azt írja: "Még a tanítványok sem voltak mind hajlandók a gyûlés határozatát készségesen elfogadni" (Az apostolok története. Budapest, 2001, Advent Kiadó, 131. o.).

`Legyünk õszinték önmagunkkal: mennyire esik nehezünkre közösséget vállalni más fajból, kultúrából vagy akár eltérõ társadalmi osztályokból származó hívõkkel? Hogyan tisztíthatjuk meg magunkat ettõl a merõben evangéliumellenes hozzáállástól?`