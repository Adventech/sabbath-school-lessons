---
title:  A Vitatott Kérdés
date:  19/08/2018
---

Az antiókhiai gyülekezet már a kezdetektõl fogva (görög) zsidókból és körülmetéletlen pogányokból (ApCsel 11:19-21; Gal 2:11-13) állt, akik úgy tûnik, békés közösségben éltek egymással. Ezt a közösséget viszont szétzilálta a Jeruzsálembõl érkezett hívõk csoportja.

`Olvassuk el ApCsel 15:1-5 verseit! Milyen problémával nézett szembe az egyház?`

Hagyományosan judaizálóknak hívták azokat, akik Júdeából érkeztek, és talán éppen õket nevezi az 5. vers hívõ farizeusoknak. Nem szabad meglepõdnünk a farizeusok egyházon belüli jelenlétén, hiszen megtérése elõtt maga Pál is az volt (Fil 3:5). Úgy tûnik, ez a csoport saját indíttatásból érkezett Antiókhiába (ApCsel 15:24), bár egy késõbbi jelenet, ami szintén ott játszódott, azt mutatja, hogy a zsidók közül néhányan, köztük az apostolok is, kényelmetlenül érezték magukat a gyülekezetben a körülmetéletlen pogányok jelenlétében (Gal 2:11-13).

Pál a Galáciai levélben negatív módon szólt a judaizálókról, úgy nevezte õket, hogy zavarkeltõk (Gal 1:7; 5:10), "hamis atyafiak" (Gal 2:4), akiknek valódi célja gátolni az evangélium szabadságát, a megtért pogányokat pedig a törvényeskedés rabszolgaságába taszítani. Üzenetük lényege elég egyszerû volt: a pogányok nem üdvözülhetnek, ha nem metélik õket körül és nem tartják be az összes többi zsidó ceremoniális törvényt. Hitük szerint az üdvösség egyedül Isten szövetségi közösségében található meg, az Ószövetség értelmében pedig nem lehetett csatlakozni Isten választott népéhez, csak úgy, ha körülmetélkednek (1Móz 17:9-14; 2Móz 12:48). Röviden, a pogányok csak akkor üdvözülhetnek, ha elõbb zsidó prozeliták lesznek.

Pál és Barnabás természetesen nem érthetett egyet ezekkel az elvárásokkal, amelyek ellentmondtak az evangélium szellemének. A júdeai látogatók agresszív fellépése viszont heves vitákat váltott ki. ApCsel 15:2 versében a stasis szó jelentése "háborúság" vagy "vetekedés". A kérdés ugyanakkor túlságosan fontos volt ahhoz, hogy csak helyi szinten foglalkozzanak vele. Az egyház egysége forgott kockán. Az antiókhiai testvérek ezután úgy döntöttek, küldötteket indítanak Jeruzsálembe, köztük Pált és Barnabást, hogy megoldást találjanak.

`Képzeljük magunkat a judaizálók helyébe! Milyen érveket hoznánk fel az ügyünk mellett?`