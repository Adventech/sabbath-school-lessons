---
title:  Efezus 1 Rész
date:  02/09/2018
---

ApCsel 18:24-28 feljegyzi, hogy miközben Pál még Efezus felé tartott, egy Apollós nevû zsidó hívõ érkezett a városba. Ékesen szóló férfi volt, jól ismerte az Írásokat. Lukács leírásából egyértelmû, hogy Jézus követõje volt: "Õ már tanítást kapott az Úr útjáról, és buzgó lélekkel hirdette, és helyesen tanította a Jézusról szóló igéket" (ApCsel 18:25, RÚF). Viszont csak János keresztségét ismerte. Apollóst Keresztelõ János keresztelte meg, tehát ismerte Jézust földi szolgálata során, de a golgota/pünkösd eseményei elõtt elköltözhetett arról a területrõl - talán vissza Alexandriába. Ez magyarázza, hogy Akvila és Priszcilla miért tanította õt tovább. Bár Apollós értette az Írásokból, hogy Jézus volt Izrael Messiása (ApCsel 18:28), azt még meg kellett mutatni neki, hogyan fejlõdött tovább a kereszténység Jézus szolgálata óta. Ezen túlmenõen Akvila és Priszcilla többet is tett Apollósért: az efezusi hívõkkel együtt ajánló levelet adtak neki, amelyet Akhája gyülekezeteinek címeztek (ApCsel 18:27), ennek köszönhetõen pedig hatékony szolgálatot végezhetett Korinthusban (1Kor 3:4-6; 4:6; 16:12).

`Olvassuk el ApCsel 19:1-7 szakaszát! Mi történt Pállal, amikor megérkezett Efezusba?`

Apollós története kapcsolódik a tizenkét emberrõl szóló beszámolóhoz, akikkel Pál Efezusban találkozott megérkezésekor, mert nagyon hasonlított a helyzetük. A "tanítványok" megnevezésbõl (ApCsel 19:1) és Pál kérdésébõl (ApCsel 19:2) egyértelmûen arra következtethetünk, hogy hittek Jézusban. Ám az apostolnak adott válaszuk mutatja, hogy mint Apollós, õk is Keresztelõ János tanítványai voltak, majd Jézus tanítványai lettek, de nem élték át a pünkösdi tapasztalatot. Ekkor viszont még mélyebb tapasztalatot szerezhettek az Úrral. "Amikor Pál Efezusba érkezett, tizenkét testvért talált ott, akik Apollóshoz hasonlóan Keresztelõ János tanítványai voltak és Krisztus missziójáról bizonyos ismerettel rendelkeztek. Nem voltak oly tehetségesek, mint Apollós, azonban ugyanazzal az õszinteséggel és hittel igyekeztek terjeszteni az elfogadott ismeretet" (Ellen G. White: Az apostolok története. Budapest, 2001, Advent Kiadó, 186. o.). Újbóli keresztségüket ennek a sajátos helyzetnek a fényében kell értelmeznünk. Nem egy másik keresztény felekezetbõl jöttek, ami után megtértek volna. Egyszerûen csatlakoztak a kereszténység fõ irányzatához. Talán azt jelenti, hogy vették a Szentlelket és nyelveken szóltak, hogy Apollóshoz hasonlóan õk is keresztény misszionáriusok lettek, és így teljes felhatalmazást kaptak a Jézus Krisztusról való bizonyságtételre mindenütt, amerre csak jártak.