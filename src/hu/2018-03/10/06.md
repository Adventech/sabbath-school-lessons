---
title:  Tírusz És Cézárea
date:  06/09/2018
---

Milétosz után Lukács részletesebben tárgyalja Pál útját. Jeruzsálembe menet az apostol egy hetet töltött Tíruszban, a fõníciai tengerparton, ahol a hajója kirakodott (ApCsel 21:1-6). Míg ott volt, a hívõk kérlelték, hogy ne menjen Jeruzsálembe. Nem feltétlenül ellentétes az apostol korábbi, Istentõl kapott útmutatásával az, hogy a Szentlélek vezetését követve a hívõk ekkor óvták Pált a jeruzsálemi úttól. A görög etheto en tō pneumati fordulatot ApCsel 19:21 versében valószínûleg úgy kellene fordítani, hogy "elhatározta a Lélek által" (RÚF), és nem úgy, mintha Pál önmagában jutott volna erre a döntésre. A lényeg, hogy a Szentlélek megmutathatta a tíruszi keresztényeknek, milyen veszélyek leselkednek Pálra. Így emberi aggodalomtól vezérelve javasolták neki, hogy álljon el elhatározásától. Az apostol sem volt biztos abban, hogy mi fog vele történni Jeruzsálemben (ApCsel 20:22-23). Az isteni vezetés nem fed fel mindig mindent, még olyanoknak sem, mint Pál.

`Olvassuk ApCsel 21:10-14 szakaszát! Milyen különleges esemény történt Cézáreában Pál jeruzsálemi útjával kapcsolatban?`

Agabosz jeruzsálemi próféta volt, akivel már találkoztunk ApCsel 11:27-30 részében, amikor az éhínségrõl volt szó. Az ószövetségi prófétákéhoz hasonló módon szemléltette az üzenetét (pl. Ézs 20:1-6; Jer 13:1-10). Életszerûen bemutatta, hogy mi történik Pállal, amint Jeruzsálembe ér, és hogyan adják majd át az ellenségei a pogányoknak (a rómaiaknak).

Pál társai nyilván figyelmeztetésként és nem próféciaként értelmezték Agabosz üzenetét, így mindenféleképpen meg akarták gyõzni az apostolt, hogy ne menjen Jeruzsálembe. Bár Pált mélyen megindította a reakciójuk, eltökélte, hogy bevégzi a küldetését, még az élete árán is. Az evangélium becsülete és az egyház egysége fontosabb volt számára, mint a saját biztonsága vagy érdeke.

"Az apostol még sohasem közeledett ily szomorú szívvel Jeruzsálem felé. Tudta, hogy ott csak néhány barátot, de sok ellenséget talál. Közeledett a városhoz, amely elvetette és megölte Isten Fiát; amely fölött Isten haragjának fenyegetõ fellegei gyülekeztek" (Ellen G. White: Az apostolok története. Budapest, 2001, Advent Kiadó, 261. o.).

`Pál hittel haladt elõre, bár félreértették, megrágalmazták, rosszul bántak vele és gyakran szidalmazták. Hogyan tanulhatunk meg mi is így tenni, még ha csüggesztõek is a körülmények?`