---
title:  További Tanulmányozásra
date:  07/09/2018
---

"Az evangélium tanítójának sikere újból felingerelte a zsidók haragját. Mindenhonnan jöttek a hírek az új tan terjedésérõl, mely által a zsidók szabaddá lettek a ceremoniális törvény rítusainak megtartásától, ugyanakkor a pogányok Ábrahám gyermekeiként a zsidókkal egyenlõ kiváltságot kaptak… [Pál] Világos kijelentését, hogy "...nincs többé görög és zsidó, körülmetéltség és körülmetéletlenség..." (Kol 3:11), ellenségei vakmerõ istenkáromlásnak tekintették, és elhatározták, hogy elnémítják" (Ellen G. White: Az apostolok története. Budapest, 2001, Advent Kiadó, 256. o.).

"Még saját hittestvéreinek részvétére és támogatására sem számíthatott. A megtéretlen zsidók, akik oly szorosan a nyomában voltak, nem mulasztották el, hogy személyesen, valamint levélben a legkedvezõtlenebb híreket terjesszék róla és munkájáról Jeruzsálemben. Néhány apostol és vén is igaznak fogadta el e híreket, anélkül, hogy megkísérelték volna megcáfolni azokat vagy kinyilvánítani, hogy nem értenek egyet a rossz hírekkel" (i. m. 261-262. o.).

`BESZÉLGESSÜNK RÓLA:`

`1.	Keresztelõ János korábbi követõje volt az a tizenkét tanítvány, akikkel Pál Efezusban találkozott, de közben már Jézus tanítványai lettek (ApCsel 19:1-7). Miért lehet ezzel a szakasszal érvelni amellett, hogy kérjük a más felekezetekbõl az adventista hithez csatlakozó keresztények újrakeresztelését, akiket korábban már alámerítettek? Van jelentõsége annak, hogy Apollóst nem keresztelték újra?`

`2.	Gondoljunk bele Pál helyzetébe! Saját honfitársai utasították el, akik nem hittek Jézusban. Még a Jézusban hívõ zsidók közül is sokan gyanakodva, sõt bizalmatlanul tekintettek rá, mert úgy gondolták, hogy "útjelzõket" mozdított el. Sok pogány gyûlölte az általa hirdetett evangéliumot. Mégis miért tartott ki Pál minden ellenállás ellenére? Mit tanulhatunk meg a történetébõl?`

`3.	Gondoljunk egyéb érvekre, amelyekkel az emberek azt próbálják bizonygatni, hogy a szombat szerepét átvette a vasárnap vagy a nyugalomnap már nem kötelezõ érvényû! Hogyan válaszolnánk ezekre, méghozzá úgy, hogy bemutassuk: a szombatünneplés nem törvényeskedés, mint ahogy a többi kilenc parancsolat betartása sem az? Vagyis hittel engedelmeskedünk, miközben tudjuk, hogy mi az üdvösségünk egyetlen reménye.  `