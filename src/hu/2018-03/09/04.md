---
title:  Thesszalonika És Bérea
date:  28/08/2018
---

Miután Pál és Silás kiszabadult a börtönbõl, Filippibe indultak (ApCsel 16:35-40). Onnan Pál és társai egybõl Makedónia fõvárosába, Thesszalonikába mentek.

`Olvassuk el ApCsel 17:1-9 verseit! Hogyan fogadták a thesszalonikai zsidók Pál sikeres prédikálását a pogányok között?`

Pál ismét a zsinagógát kereste, ahol hirdethette az evangéliumot. Sok hívõ görögöt és nem kevés elõkelõ nõt gyõzött meg az üzenete. Külön csoportot alkothattak ezek a megtértek, akik "Pálhoz és Siláshoz" csatlakoztak (ApCsel 17:4), és a zsinagógán kívül találkozhattak, feltehetõen Jáson házában.

Féltékenységtõl fûtve az ellenfeleik lázadást szítottak. Céljuk az volt, hogy Pált és Silást - a szöveg itt nem említi Timótheust - a városi gyûlés elé vigyék és megvádolják. Nem találták meg a misszionáriusokat, ezért Jásont és még néhány új hívõt hurcoltak a helyi hatóságokhoz azzal a váddal, hogy politikai lázítókat bújtatnak.

`Olvassuk el ApCsel 17:10-15 verseit! Hogyan fogadták az üzenetet a béreai zsidók a thesszalonikaikhoz képest?`

Az eugenēs kifejezés (ApCsel 17:11) eredetileg azt jelentette, hogy "elõkelõ" vagy "nemesi származású", de késõbb általánosabban inkább úgy értették, hogy "józan gondolkodású". Nagy valószínûséggel itt is ez a helyzet. A béreai zsidókat nemcsak azért dicsérték, mert egyetértettek Pállal és Silással, hanem mert készek voltak tanulmányozni a Szentírást és naponta megvizsgálni, hogy helyes volt-e az, amit a misszionáriusok mondtak. Felületes és tiszavirág életû a hitünk, ha csupán érzelmi alapon válaszolunk az evangéliumra, de nem társul hozzá a szükséges értelmi meggyõzõdés.

Ám rövid idõn belül üldözés szakította félbe Pál termékeny béreai szolgálatát, így tovább kellett haladnia dél felé, Athénba.

`Mikor volt utoljára, hogy alaposan tanulmányoztuk a Szentírást, mert meg akartuk tudni: igaz-e, amit mond?`