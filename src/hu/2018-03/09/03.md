---
title:  Filippi
date:  27/08/2018
---

Pál a társaival Makedóniába érve Filippibe utazott, ahol megalapították Európa elsõ keresztény gyülekezetét.

`Olvassuk el ApCsel 16:11-24 szakaszát! Hová mentek a misszionáriusok szombaton és miért? Végül mi történt ott velük?`

Amikor Pál megérkezett egy városba, szombaton felkereste a helyi zsinagógát, hogy bizonyságot tehessen a zsidóknak (ApCsel 13:14, 42, 44; 17:1-2; 18:4). Filippiben valószínûleg azért ment a folyópartra imádkozni a csoportjával - voltak köztük istenhívõ zsidó és pogány nõk -, mert a városban nem volt zsinagóga. Ennek az a jelentõsége, hogy Pál nem csupán evangelizációs célokból ment szombatonként a zsinagógákba, hanem azért, mert számára az volt az istentisztelet napja.

`Olvassuk el ApCsel 16:25-34 részét! Tekintsük át a börtönõr megtérésének történetét! Mit kellett tennie azért, hogy üdvözüljön?`

Pál és Silás válasza a börtönõr kérdésére teljes összhangban van az evangéliummal, mert egyedül Jézusba vetett hit által van az üdvösség (Róm 3:28; Gal 2:16). Viszont ebbõl az epizódból nem következtethetünk arra, hogy a keresztséghez mindössze a Jézusban való hit szükséges, és nem kellene a megfelelõ tanbeli és gyakorlati tanítás.

Mit tudunk a börtönõrrõl? Zsidó volt vagy zsidó prozelita? Mindenesetre hinnie kellett Jézusban mint Urában és Megváltójában. Mi van, ha pogány volt, aki már ismerte és imádta Istent, mint Kornéliusz, Lídia (ApCsel 16:14) és mások Az apostolok cselekedeteiben? Mi van akkor, ha már korábban részt vett Pál evangelizációs gyûlésein a városban? Nem ismerjük a pontos tényeket, de a leírás rövidségét nem használhatjuk fel érvként a gyors keresztségek mellett!

`Olvassuk el ApCsel 16:31-34 szakaszát! Krisztus értünk hozott áldozata teljes és tökéletes volt. Hogyan tanulhatunk meg napról napra megnyugodni Krisztus igazságában, ami teljesen elfedez bennünket, és ez az üdvösségünk egyetlen reménysége?`