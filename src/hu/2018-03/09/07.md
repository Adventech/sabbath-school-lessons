---
title:  További Tanulmányozásra
date:  31/08/2018
---

"Akik ma népszerûtlen igazságot tanítanak, ne kedvetlenedjenek el, ha a magukat keresztényeknek vallóktól olykor kedvezõtlen fogadtatásban részesülnek, mint amilyenben Pálnak és munkatársainak is részük volt azoktól, akik között dolgoztak. A kereszt hírnökei éberen és imádságos lelkülettel vértezzék fel magukat, és mindig Jézus nevében dolgozva, hittel, bátorsággal menjenek elõre" (Ellen G. White: Az apostolok története. Budapest, 2001, Advent Kiadó, 152-153. o.). 

"Ha a föld történelmének utolsó napjaiban azok, akiknek vizsgálandó igazságot hirdetnek, a béreabeliek példáját követnék és az Írásokat naponta kutatnák, összehasonlítva Isten szavával a nekik hozott üzenetet, ott ma - ahol most viszonylag kevesen vannak -, Isten törvényének elõírásaihoz nagyobb számban volnának hûségesek… Mindenki a kapott világosság szerint lesz megítélve. Az Úr elküldi követeit a megváltás üzenetével, és akik hallják, felelõsek azért, ahogyan szolgáinak szavát kezelik. Azok, akik õszintén keresik az igazságot, Isten Igéjének fényében gondosan meg fogják vizsgálni a nekik bemutatott tant" (i. m. 154-155. o.).

**Beszélgessünk róla!**

`1.	A hétfõi tanulmány utolsó bekezdésével kapcsolatban beszéljük meg az osztályban a következõ állítást: "Alaposabban fel kell készülniük a keresztelendõknek… Egyértelmûvé kell tenni a keresztényi élet elveit azok elõtt, akik újonnan csatlakoztak az igazsághoz" (Ellen G. White: Testimonies for the Church. 6. köt., 91-92. o.)!`

`2.	Olvassuk el ApCsel 17:32-34 verseit! Mit tanulhatunk abból a háromféle reakcióból, ahogyan Pál athéni üzenetét fogadták? "1) Néhányan gúnyolódtak. Csodálkoztak a különös zsidó férfi szenvedélyességén. Lehet gúnyolódni az életen, de aki ezt teszi, idõvel rájön, hogy a komédia tragédiába fog torkollni. 2) Némelyek halogatták a döntést. Az a legveszélyesebb, ha az ember rájön, milyen könnyû azt mondani, hogy majd holnap. 3) Voltak, aki hittek. A bölcs ember tudja, hogy csak a bolond utasítja vissza Isten ajánlatát" (William Barclay: The Acts of the Apostles. Átdolgozott kiadás. Philadelphia, 1976, Westminster, 133. o.).`

`3.	Pál idézett egy pogány írótól (ApCsel 17:28), mert így akarta megértetni az üzenetét az athéniakkal. Hasznos lehet ilyen forrásokat használni? És milyen veszélyei lehetnek ennek?`

 