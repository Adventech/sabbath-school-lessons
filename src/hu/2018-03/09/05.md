---
title:  Pál Athénban
date:  29/08/2018
---

Athént, az ókori Görögország intellektuális központját szó szerint elborították a bálványok. Mindenütt ott álltak az emberek és az istenek márványszobrai, fõleg az agora (piactér) bejáratánál, ami a városi élet központja is volt. Pált annyira bántotta ez az erõteljes bálványimádás, hogy szakított a gyakorlatával, amely szerint elõször mindig  a zsinagógába ment. Két síkon tevékenykedett: hetente vitázott a zsidókkal és a hívõ pogányokkal a zsinagógában, naponta pedig a görögökkel a piactéren. (Lásd ApCsel 17:15-22!) Mivel az athéniak mindig készen álltak meghallgatni új dolgokat, néhány filozófus érdeklõdését felkeltette Pál tanítása, ezért meghívták, hogy szóljon az Areioszpagosz, a város fõtanácsa elõtt. Beszédében Pál nem idézett a Szentírásból és nem is sorolta Isten tetteit Izrael történelmébõl, mint amikor zsidó hallgatósághoz szólt (vö. ApCsel 13:16-41). Nem lett volna értelme ilyen megközelítésnek ennél a hallgatóságnál. Inkább úgy mutatott be több bibliai igazságot, hogy a kulturált pogányok is megérthessék.

`Olvassuk el ApCsel 17:22-31 verseit! Areioszpagoszi beszédében milyen fontos igazságokat hirdetett ezeknek az embereknek Istenrõl, a megváltásról, a történelemrõl és az emberiségrõl?`

Pál szavainak jó része nevetségesnek tûnt a kifinomult pogány közönség elõtt, akiknek eléggé elferdült nézeteik voltak Istenrõl és a vallásról. Nem tudjuk, hogyan akarta az apostol befejezni az üzenetét, mert úgy tûnik, abban a pillanatban félbeszakították, amikor megemlítette, hogy Isten megítéli a világot (ApCsel 17:31). Ez a hit frontálisan ütközött két görög nézettel: 1) Isten teljes mértékben természetfeletti, semmi köze nincs a világhoz és nem foglalkoztatják az emberek dolgai, valamint 2) a halál után nem lehet feltámadás. Ez segít megérteni, hogy miért tûnt bolondságnak az evangélium a görögök számára (1Kor 1:23) és miért csak kevesen tértek meg Athénban. Viszont az athéni társadalom legbefolyásosabb emberei közül kerültek ki az új hívõk, például Dioníszios, az Areioszpagosz tagja és Damarisz, aki az egyik elõkelõ asszony volt, sõt talán a tanács tagja is lehetett, mivel nevén nevezik (ApCsel 17:34).

`Pál odafigyelt a társadalmi és kulturális különbségekre, ahogyan azt az Areioszpagoszon alkalmazott rendhagyó módszere is mutatja. Érvei alátámasztására még egy pogány költõt is idézett (ApCsel 17:28). Ezek szerint hogyan használhatunk eltérõ módszereket különbözõ emberek megszólítására?`