---
title:  A Második Misszióút
date:  25/08/2018
---

### E hetitanulmányunk
Apostolok cselekedetei 16-17; 18:1-10; Róma 3:28; 1Korinthus 1:23; Galata 2:16

> <p></p>
> "Ne félj, hanem szólj, és ne hallgass: mert én veled vagyok, és senki sem fog rád támadni és ártani neked, mert nekem sok népem van ebben a városban" (ApCsel 18:9-10).

Pál és Barnabás tovább gondozta a gyülekezetet Antiókhiában, és újabb evangelizációs munkába kezdtek. Úgy tûnt, hogy utoljára dolgoznak együtt, mert egy heves nézeteltérés következtében különváltak. Márk, Barnabás unokatestvére miatt különböztek össze (Kol 4:10). Amikor Pál hívta Barnabást, hogy térjenek vissza azokra a helyekre, ahol az elõzõ útjuk során evangelizáltak, õ magával akarta hozni unokatestvérét, Pál viszont ezt ellenezte Márk múltbeli kudarca miatt (ApCsel 13:13).

Pál és Barnabás különválása viszont áldásos lett, mivel így szélesebb területet fedhettek le, mint azt korábban tervezték. Barnabás magához vette Márkot és visszatért Ciprusra, a szülõföldjére (ApCsel 4:36). Eközben Pál meghívta Silást, hogy csatlakozzon hozzá, õk pedig Szíriát és Kilikiát utazták be, az ottani gyülekezeteket erõsítve. Pál több évet töltött Tárzuszban, mielõtt még elõször ment volna Antiókhiába (ApCsel 9:30; 11:25-26). Most lehetõsége volt újra meglátogatni azokat a gyülekezeteket, amelyeket korábban alapított ott. Isten terve viszont sokkal nagyobb volt, mint azt az apostol gondolta volna.