---
title:  A Szanhedrin Elõtt
date:  12/09/2018
---

Amikor a római parancsnok felismerte, hogy Pál nem jelent veszélyt a birodalom számára, azaz a zsidók belsõ vitáival kapcsolatos az ügye, kérte a Szanhedrint, folytassák õk az eljárást (ApCsel 22:30; 23:29).

`Olvassuk el ApCsel 23:1-5 verseit! Hogyan kezdte meg Pál a Szanhedrin elõtti védõbeszédét?`

Pált a bevezetõ mondata után szájon vágták, talán azért, mert fogoly létére az Úrra hivatkozott, ami istenkáromlásnak tûnt. Hirtelen reakciója bepillantást enged jellemébe. Lehet, hogy Jézusnak a képmutató farizeusokra vonatkozó kárhoztatását ismételte Mt 23:27 versébõl, amikor azt mondta a fõpapnak, hogy "kimeszelt fal" (ApCsel 23:3). Viszont mivel nem igazán tudta, hogy a fõpaphoz szól, ebbõl arra is lehet következtetni, hogy rossz volt a látása.

`Olvassuk el ApCsel 23:6-10 részét! Hogyan próbálta meg Pál leleményesen megakasztani az eljárást?`

`A Szanhedrin szadduceusokból és farizeusokból állt, akik több kérdésben szemben álltak egymással, így a tantétel kérdésében is. Például a szadduceusok, akik szerint a kánonba csak Mózes öt könyve (a Tóra) tartozott bele, nem hittek a halottak feltámadásában (Mt 22:23-32). Pál állítása (ApCsel 23:6) viszont nem csupán ügyes taktika volt, hogy zavart keltsen a Szanhedrinben. Mivel megtérésének és apostoli szolgálatának alapja a feltámadt Jézussal való találkozása volt a damaszkuszi úton, éppen a feltámadás hite miatt tartottak ítéletet felette (ApCsel 24:20-21; 26:6-8). Semmi mással nem lehet magyarázni, hogyan válhatott a korábbi buzgó énjébõl azzá, aki akkor volt. Amennyiben Jézus nem támadt fel a halálból, az õ szolgálata is értelmetlen lett volna, amivel õ maga is tisztában volt (1Kor 15:14-17).`

Aznap éjjel, amikor Pált a római erõdben õrizték, az Úr megjelent neki, hogy bátorítsa: "Bízzál, mert ahogyan bizonyságot tettél az én ügyem mellett Jeruzsálemben, úgy kell Rómában is bizonyságot tenned" (ApCsel 23:11, RÚF). Az adott körülmények között ez az ígéret kifejezetten sokat jelenthetett Pálnak. Valóra válik régi álma, Rómában prédikálhat (ApCsel 19:21; Róm 1:13-15; 15:22-29).