---
title:  Pált Átszállítják Cézáreába
date:  13/09/2018
---

Volt egy csoport, akik eltervezték: rajtaütnek Pálon és megölik, miután csalódottan vették tudomásul, hogy törvényes úton nem sikerült megszabadulniuk tõle.

`Olvassuk el ApCsel 23:12-17 szakaszát! Milyen tervet eszeltek ki, és az hogyan hiúsult meg? Ezek szerint mennyire lelkesedhetnek emberek rossz dolgokért?`

Az is mutatja, milyen gyûlölettel viseltettek az apostolok iránt Jeruzsálemben, hogy több mint negyven zsidó szövetkezett Pál ellen, kötelezve magát esküvel. Lukács nem árulja el, pontosan kik voltak, de nyilván szélsõségesek lehettek, akik bármire készen álltak, hogy a zsidó hitet megvédjék az állítólagos árulóktól és ellenségektõl. Gyakori jelenség volt az I. századbeli Júdeában és környékén az efféle vallási fanatizmus, amivel forradalmi és nemzeti buzgalom is együtt járt.

Viszont Isten gondviselése folytán a hír eljutott Pál unokaöccsének a fülébe. Kár, hogy szinte semmit nem tudunk az apostol családjáról, de úgy tûnik, volt egy nõvére, akivel együtt nõttek fel Jeruzsálemben (ApCsel 22:3) és aki késõbb ott ment férjhez. Legalább egy fia született. Pál unokaöccse akkor tizenéves lehetett, erre utal a kicsinyítõ neaniskos szó (ApCsel 23:18, 22) és az, hogy "kezénél fogva" (ApCsel 23:19) ragadták meg. A fiú meg tudta látogatni a börtönben Pált és elmondta neki, mi történt.

`Olvassuk el ApCsel 23:26-30 verseit! Milyen üzenetet küldött Lysias parancsnok Félix kormányzónak Pálról?`

A levélbõl Félix tárgyilagos képet kapott a helyzetrõl. Ez is mutatja, hogy mit nyert Pál a római polgársága miatt. A római jogrendszer teljes mértékben védte az állampolgárait, akiknek például arra is volt joguk, hogy megjelenjenek a bíróság elõtt és megvédjék magukat (ApCsel 25:16) vagy fellebbezhettek a császárhoz, ha igazságtalan eljárás folyt ellenük (ApCsel 25:10-11). Félix törvényesen járt el Pál esetében, akármilyen is volt a híre. Az elsõ kihallgatása után azt az utasítást adta, hogy tartsák õrizet alatt, míg meg nem érkeznek a vádolói.

`Gondolkodjunk el Isten gondviselésérõl Pál életében! Milyen gyakran adtunk hálát alázatosan Isten gondviseléséért, függetlenül attól, hogy éppen milyen próbákon és szenvedéseken mentünk át?`