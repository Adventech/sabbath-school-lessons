---
title:  A Damaszkuszi Úton
date:  30/07/2018
---

`Olvassuk el ApCsel 9:3-9 szakaszát! Mi történt, amikor Pál Damaszkusz felé haladt? Mi a jelentõsége Jézus szavainak ApCsel 9:5 versében (lásd még ApCsel 26:14)?`

Váratlan dolog történt, amikor Pál a társaival közeledett Damaszkuszhoz: déltájban erõs, vakító fényt láttak a mennybõl és megszólalt egy hang. Ez nem csupán egy látomás volt a szó prófétai értelmében, hanem Isten megnyilatkozása, ami kifejezetten Pálnak szólt. A társai látták a fényt, de egyedül Pál vakult meg. Hallották a hangot, amit csak õ értett meg. A világosság a feltámadt Jézus isteni dicsõsége volt, aki személyesen jelent meg elõtte abban a pillanatban (ApCsel 22:14). Az apostol máshol világosan kijelenti, hogy látta Jézust, ezért egyenértékû a tizenkét apostollal, mivel tanúja lett Jézus feltámadásának és megkapta az apostoli felhatalmazást (1Kor 9:1; 15:8).

A Jézussal ezután folytatott beszélgetés sokkal jobban letaglózta Pált, mint maga a fényesség. Addig szilárd meggyõzõdése volt, hogy Isten munkáját végzi a názáreti Jézus követõinek megtámadásával, veszélyes, rémisztõ eretnekségtõl tisztítja meg a judaizmust. Döbbenetére viszont nemcsak azt tudta meg, hogy Jézus él, hanem hogy éppen Õt támadja, ha a híveinek szenvedést okoz. Saulhoz szólva Jézus egy feltehetõleg görög eredetû közmondást említett, amelyet Pál minden bizonnyal ismert: "Nehéz neked az ösztöke ellen rugódoznod" (ApCsel 26:14, RÚF). A kép azt mutatja, hogy a nyomtató ökör nekifeszül a hegyes botnak, amivel irányították. Ilyenkor az állat csak még jobban megsérült.

A mondás Pál lelki küzdelmére utalhat - ezt a Biblia a Lélek munkájának tulajdonítja (Jn 16:8-11), ami visszavezethetõ István halálához. "Saulnak kiemelkedõ része volt István kihallgatásában és elítélésében. Isten jelenlétének feltûnõ megnyilatkozása a vértanún kételkedést támasztott Saulban a Jézus követõi ellen képviselt ügy jogosságát illetõen. Lelke mélységesen zaklatott lett. Tanácstalanságában azokhoz fordult, kiknek bölcsességében és ítéleté­ben teljesen megbízott. A papok és fõemberek érvei végül meggyõzték, hogy István Istent káromolta; az a Krisztus pedig, akit a vértanú prédikált: csaló, és azoknak van igazuk, akik a szent tisztségben szolgálnak" (Ellen G. White: Az apostolok története. Budapest, 2001, Advent Kiadó, 76. o.).

`Miért bölcs dolog a lelkiismeretre hallgatni?`