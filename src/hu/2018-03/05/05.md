---
title:  Pál Szolgálatának A Kezdete
date:  01/08/2018
---

ApCsel 9:19-25 szakasza azt a benyomást kelti, hogy mielõtt visszatért volna Jeruzsálembe, Pál egy darabig Damaszkuszban maradt (ApCsel 9:26). Gal 1:17 versében az apostol megjegyzi, hogy jeruzsálemi útja elõtt Arábiába ment, ahol úgy tûnik, bizonyos ideig magányosan élt. "Itt, a puszta magányában Pálnak bõséges alkalma volt a nyugodt tanulmányozásra és elmélkedésre" (Ellen G. White: Az apostolok története. Budapest, 2001, Advent Kiadó, 84. o.).

`Olvassuk el ApCsel 9:20-25 verseit! Mit ír Pál damaszkuszi szolgálatáról Lukács? Mennyire volt sikeres?`

Pál eredeti célpontjai azok a zsidó hívõk voltak, akikhez Jeruzsálembõl korábban még a fõpap leveleivel ment, és akik valószínûleg Damaszkusz zsinagógáiban kerestek menedéket (ApCsel 9:2). Arábiából visszatérve végre eljutott a zsinagógákba, de nem azért, hogy letartóztassa õket, hanem az õ táborukat akarta gyarapítani. Nem akarta már Jézust csalással rágalmazni, inkább Izrael Messiásaként igyekezett bemutatni. Mi járhatott azok fejé­ben, akik addig csak azt hallották róla, hogy az üldözõik egyike, akkor pedig már Jézusról tett nekik bizonyságot? Ugyan mi mást tehettek volna, mint ámuldoztak azon, ami a tarzuszi Saulból lett és amit az egyházért tett? (Valószínûleg fel sem tudták mérni, mekkora befolyása lesz majd ennek az új hívõnek!)

Pál ellenségei képtelenek voltak cáfolni az érveit, ezért közülük némelyek a megölését tervezték. Az apostol beszámolója az esetrõl (2Kor 11:32-33) arra enged következtetni, hogy ellenfelei megrágalmazták a helyi hatóságok elõtt, így akarták elérni a céljukat. Õ viszont a hívõk segítségével egy kosárban megszökhetett, valószínûleg egy, a városfalba épített ház ablakán át.

Pál már kezdettõl fogva tudta, hogy kihívásokkal néz majd szembe (ApCsel 9:16). A szolgálatát különféle forrásokból támadó ellenállás, üldözés és szenvedés kísérte végig, de semmi sem rendítette meg hitét vagy kötelességtudatát, noha Krisztusban való új életének gyakorlatilag minden lépésében nehéz­ségekkel és próbákkal kellett szembenéznie (2Kor 4:8-9).

`Pál nem adta fel a küzdelmek és az ellenállás ellenére sem. Hogyan tanulhatjuk meg ezt mi is a hit kérdéseiben - azaz, hogyan tarthatunk ki a csüggedés és az ellenállás idején is?`