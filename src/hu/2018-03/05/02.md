---
title:  Az Egyház Üldözõje
date:  29/07/2018
---

Pál hellenista zsidó volt. Tarzuszban, Kilikia fõvárosában született (ApCsel 21:39). Bizonyos értelemben azonban eltért a görög sztereotípiától, mert Jeruzsálembe ment, ahol Gamálielnél tanult (ApCsel 22:3), aki a kor legbefolyásosabb farizeus tanítója volt. Szigorú, ortodox farizeus volt, a buzgalma azonban a fanatizmus határát súrolta (Gal 1:14). Ezért támogatta István kivégzését és lett a kulcsszereplõje a késõbbi üldözésnek.

`Olvassuk el ApCsel 26:9-11 verseit! Hogyan sorolta Pál, hogy mi mindent tett az egyház ellen?`

Pál másutt kifejti, hogy az evangélium a zsidók számára a botránkozás köve volt (1Kor 1:23). Jézus nem illett bele a zsidók tradicionális királyi Messiás képébe, ráadásul semmiképp sem tudták elfogadni, hogy az volna Isten Messiása, aki kereszten halt meg, mert a Szentírás szerint átkozott, aki "fán függ" (5Móz 21:23). Tehát a zsidók szemében már a keresztre feszítés is groteszk ellentmondás volt, a legtisztább bizonyíték arra, hogy tévesek az egyház állításai Jézusról.

ApCsel 9:1-2 ír tarzuszi Saulnak a hívõk ellen elkövetett tetteirõl. Damaszkusz jelentõs város volt, úgy 55 kilométerre Jeruzsálemtõl északra, nagyszámú zsidó népességgel. A Júdeán kívül élõ zsidók egyfajta hálózatba szervezõdtek. A központjuknak Jeruzsálemet tekintették (a Szanhedrint), a zsinagógák pedig a helyi közösségek támogató központjai voltak. Folyamatos kommunikáció zajlott a Szanhedrin és a különbözõ közösségek között, és ez rendszerint a shaliah, "a küldött" (a héber shalah, azaz "küldeni" szóból ered) által küldött leveleken keresztül történt. A shaliah a Szanhedrin által kijelölt hivatalos ügynök volt, több vallási feladat ellátására.

Amikor Pál a damaszkuszi zsinagógának címzett leveleket kért a fõpaptól, a Szanhedrin elnökétõl, akkor shaliah lett, akinek hatalmában állt Jézus követõit letartóztatni és Jeruzsálembe hurcolni (vö. ApCsel 26:12). A shaliah görög megfelelõje az apostolos, ebbõl származik az apostol szó. Tehát Pál a Szanhedrin "apostola" volt, mielõtt Jézus Krisztus apostola lett volna.

`Mikor fordult elõ utoljára, hogy olyasmiért (vagy ellen) buzgólkodtunk, amirõl késõbb megváltozott a véleményünk? Mit tanultunk meg abból a tapasztalatból?`