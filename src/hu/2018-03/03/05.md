---
title:  Anániás És Szafira
date:  18/07/2018
---

Nem volt kötelezõ a korai egyházban közkézre adni a javakat, ez nem számított a tagság formai feltételének. Ám bizonyára többen is példát mutattak az önkéntes nagylelkûség tekintetében, ami az egész közösségre ösztönzõen hatott. Az egyik Barnabás esete volt (ApCsel 4:36-37), õ a könyv késõbbi részében fontos szerepet játszik.

Persze rossz példák is elõfordultak, amelyek az egyház egységét belülrõl bomlasztották, ráadásul pontosan akkor, amikor a külsõ támadások elkezdõdtek.

`Olvassuk el ApCsel 5:1-11 verseit! Mi a történet tanulsága?`

Bár Lukács nem közli az összes részletet, nem kérdéses: Anániással és Szafirával nem az az alapvetõ probléma, hogy meg akarták tartani a pénzt, inkább a közösségen belüli megtévesztés volt a baj. A bûnük nem hirtelen felindulásból fakadt, aprólékosan kigondoltak egy tervet, amivel szándékosan próbára akarták tenni "az Úr Lelkét" (ApCsel 5:9, RÚF). Nem lettek volna kötelesek eladni a tulajdonukat és pénzt adni az egyháznak. Amikor erre rászánták magukat, talán egyedül a saját érdekükben cselekedtek, sõt, lehet, hogy egy ilyen dicséretesnek, jótékonynak tûnõ tettel befolyást akartak szerezni a testvérek között.

Ez talán magyarázza, hogy miért büntette meg õket Isten ilyen súlyosan. Még ha az egyház közösségi életét az a meggyõzõdés alakította is, hogy Jézus nemsokára visszajön, Anániás és Szafira tette csökkentette volna az Isten iránti hûség fontosságát, rossz befolyást árasztva a hívõk között. Sem Anániás, sem Szafira esetében (ApCsel 5:8) nem olvassuk, hogy lehetõségük lett volna megvallani a bûneiket, de talán csak a beszámoló rövidsége miatt.

A lényeg, hogy az elejétõl a végéig bûnös módon viselkedtek, a bûn pedig komoly dolog Isten szemében (Ez 18:20; Róm 6:23), még akkor is, ha nem mindig bünteti meg azonnal. Sõt, már annak is Isten kegyelmes voltára kell bennünket emlékeztetnie, hogy a büntetést gyakran elhalasztja (2Pt 3:9).

`Miért vigyázzunk, nehogy mi is feszegessük a kegyelem határait, mint a korai egyház két tagja tette?`