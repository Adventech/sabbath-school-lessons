---
title:  Tanítás És Közösség
date:  15/07/2018
---

Pünkösd után Lukács a jeruzsálemi gyülekezet belsõ életének leírására tért át. "Õk pedig kitartóan részt vettek az apostoli tanításban, a közösségben, a kenyér megtörésében és az imádkozásban" (ApCsel 2:42, RÚF). Az említett négy pont tulajdonképpen tanítást és közösséget jelent. A 46. vers szerint a templomban tanítottak, míg a közösséget magánházakban élték meg.

A templom udvarát fedett csarnokok vették körül, ahol többnyire rabbik tanítottak. A hívõk komolyan tanulmányozták az apostolok tanításait, ami azt mutatja, hogy a Lélek ajándéka nem pusztán szemlélõdõ vallásosságra vezette õket, hanem intenzíven tanultak az apostolok vezetése mellett, akiknek erõteljes szavait csodák és jelek hitelesítették (ApCsel 2:43).

A lelki közösség a korai keresztény kegyesség egy meghatározó jegye. A hívek folyamatosan együtt voltak, nemcsak a templomban, hanem az otthonokban is, ahol közösen ettek, úrvacsorát vettek és imádkoztak (ApCsel 2:42, 46). Ilyen napi ünnepekkel fejezték ki a hitüket Jézus közeli visszajövetelében, amikor majd a Messiás országában helyreáll az Istennel való közösségük (Mt 26:29).

A magánházak kulcsfontosságú szerepet játszottak a korai egyház életében. A hívõk továbbra is részt vettek a templom napi szertartásaiban (ApCsel 3:1), szombatonként pedig feltehetõen a zsinagógában voltak a többi zsidó hívõvel együtt (Jak 2:2), de a keresztényi áhítat meghatározó részére az otthonokban került sor.

`Olvassuk el ApCsel 2:44-45 és 4:34-35 verseit! Mi volt a korai keresztény közösség egyik fontos jellemzõje?`

Mivel hitték, hogy közel a vég, az anyagi javaikat, mai kifejezéssel élve a "magántulajdonukat" már nem is tekintették fontosnak. Így megfelelõnek tûnt anyagi erõforrásaik közösségi használata. Nem volt okuk a holnap miatt aggódni, mivel országában maga a Messiás gondoskodik majd a szükségleteikrõl (Lk 22:29-30). Az elosztás révén egyre inkább erõsödött közöttük az egység, és ez a keresztény nagylelkûségre is remek példa volt.

`Mennyire vagyunk nagylelkûek azzal, amit az Úrtól kaptunk?`