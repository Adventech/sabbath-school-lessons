---
title:  A Sánta Meggyógyítása
date:  16/07/2018
---

ApCsel 3:1 verse szerint Péter és János a templomba tartott a 3 órakor kezdõdõ imádságra. Ez mutatja, hogy a korai idõszakban az egyház hite jellegét tekintve zsidó volt. Vagyis az apostolok nemcsak azért jártak a templomba, hogy tanítsanak vagy új hívõket nyerjenek, hanem mert Péter és János még mindig zsidó volt, legalábbis eddig a pontig a zsidó vallási hagyományokat követték (ApCsel 20:16; 21:17-26). Aznap bámulatos csodát tettek (ApCsel 3:1-10), ami lehetõséget adott Péternek arra, hogy elmondjon egy újabb prédikációt.

`Olvassuk el ApCsel 3:12-26 szakaszát! Mire helyezte Péter fõként a hangsúlyt ebben a prédikációban?`

Öt fõ pont jellemzi a korai keresztény igehirdetést: Jézus a szenvedõ Messiás (ApCsel 3:18); Isten feltámasztotta Õt (ApCsel 3:15); Isten megdicsõíttette Jézust a mennyben (ApCsel 3:13); vissza fog térni (ApCsel 3:20) és a bûnbocsánathoz szükséges a bûnök megbánása (ApCsel 3:19).

Sok szempontból mi is ugyanezt az üzenetet visszük el a világnak, noha a körülmények megváltoztak. Az apostolok még zsidó környezetben voltak, az embereknek nem kellett vallást váltani, hanem csak egyszerûen "áttérni" a régi szövetségrõl az újra. Isten népeként el kellett fogadniuk a Messiást, tapasztalva Jézus elfogadása után a valódi újjászületést.

Még ha más is most a helyzet, az üzenet lényegében ugyanaz: Krisztus meghalt a bûneinkért, feltámadt és vissza fog térni. Ez azt jelenti, hogy benne találjuk meg az üdvösségünket. A keresztre feszített, feltámadt és visszatérõ Jézus Krisztus áll szükségképpen az üzenetünk elõadásmódjának a középpontjában A jelenések könyve 14. fejezete hármas angyali üzenetének kontextusában is.

"A magukat keresztényeknek vallók között a hetednapi adventistáknak kell a leginkább felemelniük Krisztust a világ elõtt. A harmadik angyal üzenete a szombat hirdetésére szólít. Ezt az igazságot is hirdetni kell az üzenetben található többi igazság mellett. Viszont Krisztus Jézust nem szabad kihagyni, aki a figyelem központjában áll. Krisztus keresztjénél találkozik a kegyelem és az igazság, és az igazságosság és a béke csókolgatják egymást. Segíteni kell a bûnösnek, hogy a Golgotára tekintsen. Egyszerû gyermeki hittel kell bíznia az Üdvözítõ érdemeiben, el kell fogadnia igazságát és hinnie kell kegyelmében" (Ellen G. White: Gospel Workers. 156-157. o.).