---
title:  A Második Letartóztatás
date:  19/07/2018
---

Isten fel tudta használni az apostolokat a bûnre kimondott ítéletben, amint Anániás és Szafira esetében történt, valamint abban is, hogy a bûnösöket kegyelmében részesítse. Erõteljes gyógyító szolgálatuk (ApCsel 5:12-16) kézzelfoghatóan bizonyította, hogy Isten Lelke munkálkodik bennük. Meglepõ, hogy az emberek még Péter árnyékát is gyógyítónak hitték. Az evangéliumokban ezzel az az eset áll a legközelebbi párhuzamban, amikor egy nõ meggyógyult, miután megérintette Jézus ruháját (Lk 8:43-44). Lukács persze nem mondja, hogy Péter árnyékának gyógyító ereje lett volna, csak az emberek gondolták így. Isten viszont még úgy is kiárasztotta kegyelmét, hogy a népszerû babonaság szintén benne volt a képben.

Minél inkább beteltek az apostolok Szentlélekkel, minél inkább növekedett a jelek és a csodák száma, a vallási vezetõk annál féltékenyebbek lettek. Emiatt másodjára is letartóztatták az apostolokat (ApCsel 5:17-18). A vezetõség egyes tagjai csak az apostolok szabadulása után (ApCsel 5:19-24) kezdtek arra gondolni, hogy talán természetfeletti erõk munkálkodnak, és miután Péter újabb bátor beszédet mondott, amelyben kihangsúlyozta: "Istennek kell inkább engedni, hogynem az embereknek" (ApCsel 5:29).

`Olvassuk el ApCsel 5:34-39 verseit! Hogyan próbálta meg Gamáliel eltéríteni a Szanhedrint attól, hogy kivégeztessék az apostolokat?`

A Szanhedrint a szadduceuok vezették, a farizeusoknak csak kisebbségi befolyása volt. Gamáliel farizeus volt, a törvény doktora. A zsidók annyira tisztelték, hogy így szólították: "Rabban" ("tanítónk"), nem csupán "Rabbi" ("tanítóm"). Pál is a tanítványa volt (ApCsel 22:3).

Gamáliel felidézett két lázadást Izrael közelmúltjából, amelyeknek szintén voltak követõi és zavart keltettek. Miután a vezetõket megölték, a követõik teljesen szétszóródtak. Gamáliel azt a következtetést vonta le, hogy ha a keresztény mozgalom embertõl ered, hamarosan el fog tûnni. Viszont ha isteni eredetû, ahogy azt az apostolok állították, akkor hogyan akarnának az útjába állni? Gamáliel tanácsa kerekedett felül. Az apostolokat megvesszõzték, majd ismét rájuk parancsoltak, hogy ne beszéljenek Jézus nevében.

`E történet szerint miért lehet szükséges és miért segíthet gyakran a jó tanács? Hogyan tanulhatunk meg többször tanácsot kérni, még akkor is, ha olyasmit hallunk, amit nem igazán szeretnénk?`