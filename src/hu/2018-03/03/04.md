---
title:  Az Ellenállás Kezdete
date:  17/07/2018
---

Nem sok idõ telt el, mire az egyház sikerei ellenállást gerjesztettek a jeruzsálemi vezetõkben. A jeruzsálemi templomot a fõpap és a társai vezették, a legtöbben közülük szadduceusok voltak. A fõpap a Szanhedrin testületének az elnöke is volt, ami abban az idõben leginkább szadduceusokból és farizeusokból állt. A szadduceusokat felettébb nyugtalanította Péter és János tanítása, miszerint Jézus feltámadt a halálból, mivel nem hittek a feltámadásban. A templom õrei letartóztatták az apostolokat, akik a következõ napig õrizetben maradtak, majd a tanács elé vitték õket (ApCsel 4:1-7).

`Olvassuk el ApCsel 4:1-18 szakaszát! Mit válaszolt Péter arra a kérdésre, hogy milyen hatalom által cselekedtek? Mi volt Péter üzenetében, ami miatt a vezetõk fenyegetve érezték magukat?`

A hatalomra vonatkozó kérdés mutatja, hogy a zsidó vezetõket éppen ez foglalkoztatta. Péter viszont nemcsak azt jelentette ki, hogy a csodát Jézus nevében tették. Felhívta a figyelmet arra is, hogy az üdvösséget egyedül tõle kaphatjuk. Az apostolok a legfõbb zsidó testület elõtt jelentek meg, ám annál jóval nagyobb hatalom szolgálatában álltak. Egyszerû, iskolázatlan, galileai halászok voltak, ezért a jelenlevõk megdöbbentek bátorságuk és ékesszólásuk láttán. Pontosan az volt a lényeg, amit ugyan a vezetõk nem vettek észre, hogy beteltek Szentlélekkel, épp ahogyan Jézus elõre megmondta (Mt 10:16-20).

Mivel a Szanhedrin képtelen volt tagadni a csodát - a meggyógyított férfi is jelen volt, mindenki láthatta -, ezért megtiltották az apostoloknak, hogy tovább prédikáljanak. Ugyanúgy tartottak az üzenettõl, mint a mozgalom növekvõ népszerûségétõl. Mivel nem értékelték helyesen a bizonyítékokat, hagyták, hogy az elõítélet és a védekezési kényszer diktálja a cselekedeteiket.

Péter utolsó szavai Az apostolok cselekedetei legértékesebb gyöngyszemei közé tartoznak: "Vajon igaz dolog-é Isten elõtt, rátok hallgatnunk inkább, hogynem Istenre, ítéljétek meg! Mert nem tehetjük, hogy amiket láttunk és hallottunk, azokat ne szóljuk" (ApCsel 4:19-20).

`Gondolkodjunk el a hatalomvágyról, arról, hogy milyen veszélyes is lehet minden szinten és környezetben! Keresztényként Isten szolgálatra hívott el bennünket. Miért õrizkedjünk tehát annyira a hatalom csábításától?`