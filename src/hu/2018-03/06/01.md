---
title:  Péter Szolgálata
date:  04/08/2018
---

### E hetitanulmányunk
Apostolok cselekedetei 9:32-43; 10:9-16; 11:1-26; 12:1-18; Efezus 2:11-19

> <p></p>
> "Péter pedig megnyitván száját, monda: Bizonnyal látom, hogy nem személyválogató az Isten; Hanem minden nemzetben kedves õelõtte, aki õt féli és igazságot cselekszik" (ApCsel 10:34-35).

Miután Pál Tarzuszba utazott, ismét Péter lett a fõszereplõ Lukácsnak a keresztény egyház korai napjairól szóló elbeszélésében. Pétert amolyan vándor szolgálatban mutatja be Júdea és a környezõ régiók területén. Az apostolok cselekedetei két rövid csodatörténetet mond el, Éneász meggyógyítását és Tábita (Dorkász) feltámasztását, ezeket pedig Kornéliusz története követi a 10. fejezetben.

A pogányok megtérése volt a legvitatottabb kérdés az apostoli egyházban. Bár a Kornéliusz megkeresztelkedését követõ megbeszélések távolról sem oldottak meg minden nehézséget, a Szentléleknek a pünkösdire emlékeztetõ kiáradása segített Pétert és a jeruzsálemi testvéreket meggyõzni, hogy az evangélium áldásai nem korlátozódtak csupán a zsidókra. Eközben az antiókhiai gyülekezet is a pogányok felé kezdett elmozdulni.

Az e heti tanulmányunk újabb, rövid - ekkor éppen Heródes király idejében történt - üldözésrõl szól, és arról, hogy ez milyen hatással volt az apostolokra, akik megmaradtak a Pál által vezetett üldözés idején.