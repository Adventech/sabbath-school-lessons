---
title:  A Szentlélek Ajándéka
date:  07/08/2018
---

ApCsel 10:44-48 szakasza megmutatja a korai egyház történetének egyik legfontosabb pillanatát. Elõször hirdette egy apostol az evangéliumot körülmetéletlen pogányoknak. A görögül beszélõ hívõkkel ellentétben az apostolok és a többi júdeai hívõ nem állt készen rá, hogy a pogányokat befogadják az egyházba. Mivel Jézus Izrael Messiása volt, ezért úgy gondolták, hogy az evangéliumot csak a közel és távol élõ zsidóknak kell elmondani, a pogányokat pedig elõször a judaizmusra kell áttéríteni, majd azután fogadták volna be õket a hívõk közösségébe. Más szóval a pogányok úgy lehettek volna keresztények, ha elõbb zsidók lesznek. Ennek a gondolkozásnak kellett elõször megváltoznia a korai zsidó hívõk között.

A nyelveken szólás ajándéka, amit Kornéliusz és a háza népe megkapott, egyértelmû, látható jele lett annak, hogy ez a felfogás téves. Istennek nincsenek kedvencei, elõtte egyenlõ szinten állnak mind a zsidók, mind a pogányok.

`Olvassuk el ApCsel 11:1-18 részét! Hogyan reagált a jeruzsálemi gyülekezet Péter cézáreai tapasztalatára?`

A jeruzsálemi hívõk azért bírálták Pétert a pogányokkal szembeni, hosszú ideje fennálló zsidó elõítélet miatt, mert együtt evett a körülmetéletlenekkel. Úgy tûnik, fontosabbnak látták a zsidó ceremoniális aggályokat, mint Kornéliusz és családja megtérését. Talán attól tartottak, hogy ha az egyház elszakadna ezektõl a szokásoktól, az Izrael hitének megtagadását jelentené. Kiesnének Isten kegyébõl és kitennék magukat is azoknak a vádaknak - a zsidók részérõl -, amelyek István halálához vezettek.

"A munkának teljesen új korszaka jött el, amit Krisztus egyháza kezdett meg. Az ajtó, melyet a megtért zsidók a pogányok elõtt bezártak, most kitárult. Az evangéliumot elfogadó pogányokat egyenrangúnak kellett tekinteni a zsidó tanítványokkal, a körülmetélkedés rítusának szükséges megtartása nélkül" (Ellen G. White: Az apostolok története. Budapest, 2001, Advent Kiadó, 91. o.).

Hasonlóan ahhoz, ami pünkösdkor történt, ekkor is addig számukra ismeretlen, de nem eksztatikus vagy mennyei nyelveken szólaltak meg a történet szereplõi. A cél viszont itt más volt: míg az apostolok esetében az ajándék az egyház világmisszióját szolgálta, Kornéliusz számára annak megerõsítése volt, hogy Isten kegyelme a pogányok között is munkálkodik.