---
title:  További Tanulmányozásra
date:  10/08/2018
---

"Az apostolok cselekedetei 10. fejezetében a mennyei angyalok szolgálatának egy másik esetét látjuk, amelynek eredménye Kornéliusz és háza népének megtérése lett. Olvassuk ezeket a fejezeteket [8-10.], megkülönböztetett figyelmet szentelve nekik! Azt látjuk itt, hogy a menny sokkal közelebb van az emberek mentésével foglalatoskodó keresztényekhez, mint azt sokan gondolják. Meg kell azt is tanulnunk mindebbõl, hogyan viszonyul Isten minden emberhez! Úgy kell bánnunk embertársainkkal, mint az Úr földi munkája beteljesítésének eszközeivel" (Ellen G. White megjegyzései, The SDA Bible Commentary. 6. köt., 1059. o.)!

"Amikor az egyház imádkozik, Isten ügye elõrehalad, az ellenségei pedig semmivé lesznek, még akkor is, ha az egyház sem mentesül a szenvedések és a mártíromság alól. Lukácsnak az evangélium gyõzelmébe vetett hite teljes mértékben reális. Felismeri, hogy bár Isten Igéje nincs láncra verve, a szolgáinak akár szenvedniük is kell és meg is kötözhetik õket" (I. Howard Marshall: The Acts of the Apostles. Grand Rapids, 1980, Eerdmans, 206-207. o.).

**Beszélgessünk róla!**

`1.	Kornéliuszról ezt a leírást találjuk: "Egész háza népével együtt kegyes és istenfélõ ember volt, aki sok alamizsnát osztogatott a népnek, és szüntelen könyörgött Istenhez" (ApCsel 10:2, RÚF). Egyértelmû, hogy Isten Lelke már jóval a Péterrel való találkozása elõtt munkálkodott benne. Lehetséges, hogy Isten a napi áhítatai idején tudta elérni õt az evangélium üzenetével?`

`2.	Térjünk vissza a hétfõi rész utolsó kérdéséhez! Milyen nemzetiségi feszültséget gerjeszt adott kulturális, társadalmi és politikai közegünk, amiben a keresztényeknek nem szabadna részt venniük? Más szóval, hogyan emelkedhetnek felül a keresztények a kultúrájukon és a hátterükön, amikor arra van szükség?`

`3.	A károk mellett a páli üldözésnek lettek jó hatásai is: az Antiókhiába érkezõ menekültek prédikálni kezdtek mind a zsidóknak, mind a görögöknek. Beszéljünk a csoportban olyan egyéni fájdalmainkról és szenvedéseinkrõl, amelyekbõl Isten áldást hozott ki!`

`4.	Jakab volt Jézus egyik legközelebbi tanítványa (Mk 5:37; 9:2; 14:33). Mégis õ lett az elsõ a tizenkét tanítvány közül, akinek mártírhalált kellett halnia. Még milyen eseteket találunk a Bibliában arra, hogy hûséges emberek igazságtalanul szenvedtek? A szenvedés kérdését illetõen milyen tanulságokat vonhatunk le ezekbõl magunkra nézve?`

 