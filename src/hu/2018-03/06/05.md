---
title:  Az Antiókhiai Gyülekezet
date:  08/08/2018
---

Kornéliusz megtérésén fellelkesedve Lukács felfüggeszti Péter szolgálatáról szóló beszámolóját, hogy bemutassa az evangélium terjedésének kezdetét a pogányok között.

`Olvassuk el ApCsel 11:19-26 verseit! Mi történt, amikor jeruzsálemi menekültek érkeztek Antiókhiába?`

Az apostolok cselekedetei 11. fejezetének ez a részlete visszautal a 8. fejezetre, a páli üldözésre. Tehát míg az elõbbi fejlemények Júdeában és másutt zajlódtak, addig többen a hellenista hívõk közül, akiknek el kellett hagyniuk Jeruzsálemet, Júdea határain túl hirdették az evangéliumot.

Lukács külön figyelmet szentel a szíriai Antiókhia nagy városának, ahol a menekültek zsidóknak és görögöknek prédikáltak, akik közül sokan elfogadták a hitet. Jézusnak az ApCsel 1:8 versében lejegyzett rendelkezését éppen ezek a hellenista zsidó keresztények teljesítették. Õk lettek a pogány misszió valódi alapítói.

Az egyház antiókhiai sikere miatt a jeruzsálemi apostolok úgy döntöttek, hogy elküldik Barnabást a helyzet felmérésére. Mivel Barnabás felismerte az evangélium elõrehaladásának nagy lehetõségét, tarzuszba küldött Pál­ért, mert úgy érezte, hogy õ erõteljes segítség lehet.

Barnabásnak igaza volt. Abban az évben, amikor Pállal együtt dolgoztak, nagy, fõként pogányokból álló tömegek hallhatták meg az evangéliumot. Olyan lelkesedéssel beszéltek Jézus Krisztusról, ami miatt elsõként nevezték az ottani hívõket "keresztényeknek" (ApCsel 11:26, EFO). Arra utalhat az, hogy keresztényeknek "nevezték" õket, hogy az egyház körein kívül állók adták nekik ezt a nevet, talán gúnyolódva, míg a hívõk inkább "atyafiakként" (ApCsel 1:16), "tanítványok"-ként (ApCsel 6:1) vagy "szentekként" (ApCsel 9:13) utaltak magukra.

Az apostolok cselekedetei megírásának idejére a "keresztények" szó általános megjelölés lett (ApCsel 26:28), és úgy tûnik, hogy Lukács is helyesli ezt. A "keresztény" azt jelenti, hogy Krisztus követõje vagy Krisztusban hívõ.

`Mit jelent ma a számunkra az, hogy "keresztények" vagyunk? Mitõl lesz az életünk valóban keresztényi? Vagyis mennyiben különbözik a nem keresztényekétõl az igazán fontos kérdésekben?`