---
title:  Heródes Üldözése
date:  09/08/2018
---

Ismét Júdea felé fordulva arról olvassuk a beszámolót, hogy Heródes király kivégeztette Jakabot, János testvérét, Zebedeus fiát (Mk 1:19). Ugyanezt akarta tenni Péterrel is.

`Olvassuk el ApCsel 12:1-4 szakaszát! Mit tudunk meg belõle a korai egyház elõtt álló kihívásokról?`

Az itt említett Heródes király nagy Heródes unokája, I. Agrippa volt (Mt 2:1), aki Kr. u. 40-44 között uralkodott Júdeában. Vallásosságának jeleivel nagy népszerûséget szerzett zsidó alattvalói körében, különösen a farizeusok között. Tökéletesen illik az egyéb forrásokból szerzett ismereteinkhez az, hogy a zsidók kegyét néhány apostol megtámadásával próbálta elnyerni.

Jakab kivégzése szépen illett Agrippa programtervébe, ezért Péter kivégzését is tervezni kezdte. Pétert letartóztatták és négy, egyenként négy fõs katonai osztagot rendeltek ki mellé, az éjszakai négy õrség alatt pedig egy-egy osztag vigyázott rá. Biztosan azért volt ilyen nagyfokú az elõvigyázatosság, ami nem sokkal korábban Péterrel (és Jánossal) történt (ApCsel 5:17-20).

`Olvassuk el ApCsel 12:5-18 részét! Mi történt válaszként a hívõk imájára?`

Pétert csodálatos módon ismét kiszabadította egy angyal az az elõtti éjszakán, amikor Agrippa ki akarta hallgatni, majd kivégeztette volna.

Ezután Agrippa Cézáreában bekövetkezett halálának történetét olvashatjuk (ApCsel 12:20-23). Egyesek találgatták, hogy mi lehetett a halála oka (hashártyagyulladás, gyomorfekély, akár méreg). Lukács azonban egyértelmûen kijelenti, hogy a király Isten ítélete következtében halt meg.

`Jakab meghalt, Péter megszabadult, Heródest pedig isteni ítélet sújtotta. Egyes esetekben az igazság gyõz, máskor azonban nem úgy tûnik. Ezek szerint miért nem tudjuk meg most minden kérdésünkre a választ? Miért kell hittel fogadni azokat a dolgokat, amelyeket most nem értünk?`