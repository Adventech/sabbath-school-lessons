---
title:  További Tanulmányozásra
date:  21/09/2018
---

"Vajon Agrippa visszagondolt családja történelmére és hiábavaló próbálkozásaikra, amelyekkel éppen azt támadták, akirõl Pál prédikált? Gondolt-e dédapjára, Heródesre és az ártatlan gyermekek lemészárlására Betlehemben? Vagy nagybátyjára, Antipasra és Keresztelõ János meggyilkolására? Vajon eszébe jutott az apja, I. Agrippa és Jakab apostol mártírhalála? Az ezekre a királyokra gyorsan lesújtó csapásokban vajon észrevette-e Isten nemtetszésének a jelét a bûnök miatt, amelyeket szolgái ellen elkövettek? Eszébe juttatta-e aznap Agrippának a pompa és a látványosság azt az idõt, amikor az apja, aki nálánál nagyobb király volt, szintén abban a városban, csillogó palástban hallgatta, amint az emberek istenként köszöntik? Vajon elfeledte már, hogy mielõtt az õt csodálók kiáltásai elhallgattak, hirtelen rettenetes harag csapott le az öntelt uralkodóra? Valami átfutott ezekbõl Agrippa gondolatain, ám hiúságának tetszett a káprázatos látvány, ezért a büszkeség és a gõg elhessegette a nemesebb gondolatokat" (Ellen G. White megjegyzése: The SDA Bible Commentary. 6. köt., 1066-1067. o.).

**Beszélgessünk róla!**

`1.	Beszélgessünk a csoportban arról, hogy Pál a császárhoz fellebbezett! Jól döntött (vö. ApCsel 25:25; 26:31-32)? Mennyire hozhatunk stratégiai döntéseket a védelmünk érdekében, ahelyett, hogy teljesen Isten kezébe helyeznénk magunkat?`

`2.	Gondolkodjunk el Pál kijelentésén: "Ezért, Agrippa király, nem voltam engedetlen a mennyei látomás iránt" (ApCsel 26:19, RÚF). Mit árul ez el Pálról? Keresztényként mennyire vagyunk hûségesek a missziós elhívásunkhoz (1Pt 2:9-10)?`

`3.	Pál az embereket tartotta a legfontosabbnak, nem a számokat. Utolsó cézáreai kihallgatása során azt mondta, szeretné, hogy õk is hozzá hasonlóvá váljanak, vagyis hogy Isten kegyelme megmentse õket (ApCsel 26:29). A saját szabadságánál jobban kívánta az üdvösségüket. Mit tanulhatunk a példájából? Mennyire vagyunk készek áldozatot hozni az evangélium terjedéséért?`

`4.	Agrippának lehetõsége adódott közvetlenül Pál szájából hallani az evangélium üzenetét, mégis elutasította azt. Vigyázzunk, nehogy elszalasszuk az elõttünk álló nagyszerû lehetõségeket! Hogyan hangolódhatunk mindig rá a valóságra?`

 