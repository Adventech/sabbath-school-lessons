---
title:  Pál Védekezése
date:  19/09/2018
---

Amikor elérkezett az idõ és a királyi vendégek helyet foglaltak a helytartó mellett, behívták a foglyot, hogy adja elõ védekezését, ami elsõsorban Agrippának szólt, ugyanis Festus már korábban hallott mindent (ApCsel 25:8-11).

`Olvassuk el ApCsel 26:1-23 szakaszát! Mit mondott Agrippához intézett beszédében Pál?`

Az apostol válasza lényegében önéletrajzi beszámoló, amelyben a megtérése elõtti és utáni életérõl szólt. A tartalma ApCsel 22:1-21 részére utal vissza, amikor a jeruzsálemi tömeg elõtt beszélt. Elõször is igyekezett elnyerni Agrippa jóindulatát. Kifejezte a háláját, amiért ilyen elõkelõ személy elõtt adhatja elõ ügyét, fõleg mivel az uralkodó jól ismerte a zsidó valláshoz kötõdõ szokásokat és kérdéseket. Pontosan ezért Agrippa segíthet a római helytartónak megérteni, hogy nem igazak, hanem hamisak a vádak, amelyeket felhoztak ellene. A beszéd három részre osztható. Az elsõben (ApCsel 26:4-11) leírja korábbi farizeusi buzgalmát, amit a kortársai Jeruzsálemben széles körben ismertek. Mint farizeus, hitt a halottak feltámadásában, ami meghatározó Izrael õsi reménységének teljesedése szempontjából. Így következetlenség volt a zsidók részérõl, hogy tiltakoztak a tanításai ellen, hiszen nem volt bennük semmi, ami alapvetõen eltért volna a zsidó hittõl. Ám elég jól ismerte a hozzáállásukat, mert egykor õ maga is elképzelhetetlennek tartotta, hogy Isten feltámasztotta Jézust, sõt még üldözte is azokat, akik ezt hitték. A második részben (ApCsel 26:12-18) az apostol azt mondja el, hogyan változott meg a szemlélete a Jézussal a damaszkuszi úton történt találkozása nyomán, és milyen elhívást kapott arra, hogy elvigye a pogányoknak az evangélium üzenetét. Végül kifejezte: a látottak hatására (ApCsel 26:19-23) nem volt más választása, engedelmeskednie kellett, ezért végezte misszionáriusi feladatát, és éppen ez az ellene folyó eljárás egyetlen indoka. Tehát a letartóztatása mögött valójában nem az áll, hogy megszegte volna a zsidók törvényét vagy megszentségtelenítette volna a templomot. Jézus haláláról és feltámadásáról szóló üzenete miatt vádolják, ami egyébként teljesen összhangban van a Szentírással, valamint azért, mert szerinte a pogány hívõk is részesülhetnek az üdvösségben.

`Olvassuk el ApCsel 26:18 versét! Ezek szerint mi lesz azokkal, akik üdvösséget nyernek Krisztusban? Tapasztaltuk már ennek a valóságát?`