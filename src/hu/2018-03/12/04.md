---
title:  Agrippa Elõtt
date:  18/09/2018
---

Festus engedélyezte, hogy Pál kérelmét elküldjék Rómába (ApCsel 25:12). Közben a helytartó megragadta a II. Heródes Agrippa hivatalos látogatása nyújtotta lehetõséget, és tanácsot kért tõle Pál ügyét illetõen, különösen azzal kapcsolatban, hogy milyen információkat adjon meg a császárnak küldendõ, hivatalos jelentésében. Festus nem volt még elég járatos a zsidó ügyekben, Agrippa pedig valóban tudott neki segíteni (ApCsel 26:2-3).

`Olvassuk el ApCsel 25:13-22 verseit! Festus mit mondott Pálról, és hogyan válaszolt a király?`

II. Agrippa, a Heródes dinasztia utolsó tagja Cézáreába érkezett a nõvérével, Berenikével, hogy üdvözölje az új helytartót.

Festus felvázolta Pál esetét, és elmondta, hogy meglepetésére egyik vád sem volt súlyos, nem politikai és nem is köztörvényes jellegû. Inkább a zsidó vallási kérdésekkel, fõként egy bizonyos meghalt Jézussal kapcsolatosak, "akirõl Pál azt állította, hogy él" (ApCsel 25:19, RÚF). Az apostol már a Szanhedrin elõtt azt vallotta, hogy Jézus feltámadásába vetett hite miatt folytatják ellene az eljárást. Festus is világossá tette, hogy valóban errõl volt szó.

`Olvassuk el ApCsel 25:23-27 részét! Hogyan írja le Lukács azt az ünnepélyes alkalmat, amikor Pál megjelent Agrippa elõtt?`

"És most Pál még mindig bilincsben áll az összegyûlt tömeg elõtt. Mily nagy ellentét volt látható! Agrippa és Bereniké a hatalom és a helyzet urai, s természetesen az egész világ pártfogoltjai; azonban nélkülözték az Isten által értékelt jellemvonásokat. Törvényét áthágták, szívük és életmódjuk romlott volt. Tetteiket a menny gyûlölte" (Ellen G. White: Az apostolok története. Budapest, 2001, Advent Kiadó, 285. o.).

`A külsõ gyakran kellemes a szemnek, de megtéveszthet a mögöttes valóságot illetõen. És mi a helyzet velünk? Mennyiben tér el a látszat a valóságtól?`