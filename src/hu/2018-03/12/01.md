---
title:  Cézáreai Fogság
date:  15/09/2018
---

### E hetitanulmányunk
Apostolok cselekedetei 24-26; 1Korinthus 1:23

> <p></p>
> "Kérem az Istentõl, hogy elõbb vagy utóbb nemcsak te, hanem azok is, akik ma hallgatnak engem, olyanná legyenek, amilyen én is vagyok e bilincsek nélkül" (ApCsel 26:29, RÚF).

Akkor kezdõdött Pált kétéves cézáreai fogsága, amikor átszállították a városba (ApCsel 24:27), pontosabban Heródes palotájába (ApCsel 23:35), ami a római helytartó hivatalos rezidenciája volt. Többször kihallgatták, mialatt két római helytartó (Félix és Festus) és a király (II. Agrippa) elõtt kellett megjelennie, így végezte a szolgálatot, amit Isten rábízott (ApCsel 9:15).

Pál minden kihallgatás alatt ártatlannak vallotta magát, és arra hivatkozott, hogy nem lehetett bizonyítékot felhozni ellene, ahogyan azt a tanúk hiánya is szemléltette. Ráadásul az egész elbeszélés azt akarja bemutatni, hogy Pál semmit sem tett, ami okot adott volna a letartóztatására. Szabadon is bocsáthatták volna, ha nem fellebbezik a császárhoz (ApCsel 26:32). Viszont a kihallgatások lehetõséget biztosítottak arra, hogy bizonyságot tegyen Jézusról és a feltámadás nagy reménységérõl.

Ezek az évek az egyhangú bezártság mellett a mély aggodalom évei is voltak. Úgy tûnik, hogy közben az apostol semmi támogatást nem kapott a jeruzsálemi gyülekezettõl, aminek a vezetõi még mindig táplálták "magukban azt az érzést, hogy nagyrészt Pál felelõs a fennálló elõítéletekért" (Ellen G. White: Az apostolok története. Budapest, 2001, Advent Kiadó, 265. o.).