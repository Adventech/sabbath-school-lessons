---
title:  Hajóút Rómába
date:  23/09/2018
---

A két évig tartó cézáreai fogság után Pált Rómába küldték (ApCsel 24:27). A többes szám elsõ személybõl és Itália felé a hosszú és viharos hajóút részletekben gazdag leírásából ítélve (ApCsel 27:1-28:16) feltételezhetjük, hogy Pál mellett volt Lukács, valamint egy Arisztarkhosz nevû keresztény férfi is (ApCsel 27:2). A történet másik fontos szereplõje Julius, a római százados, akinek több más fogoly is az õrizete alá tartozott (ApCsel 27:1).

Nyár végén indultak el. A böjt (ApCsel 27:9) október második felében az engesztelés napjára utal. A téli viszonyok miatt novembertõl márciusig általában nem szoktak hajózni a Földközi-tengeren. Pálék már kezdettõl fogva nehézségekbe ütköztek, és csak hosszú késlekedés után értek Kréta szigetének egy kis öblébe, amit Szépkikötõnek neveztek (ApCsel 27:8).

`Olvassuk el ApCsel 27:9-12 szakaszát! Hogyan avatkozott be Pál a történetbe a Szépkikötõben és milyen eredménnyel?`

Nem hallgattak Pál figyelmeztetésére. Eldöntötték, hogy újabb 60 kilométert hajóznak a következõ kikötõig (Fõnixig), ahol biztonságosan áttelelhetnek. Sajnos hirtelen megváltozott az idõjárás, vad szélviharba keveredtek, a legénységnek pedig nem volt más választása, hagyniuk kellett, hogy a szél a hajót délnyugatra, a szárazföldtõl messzire sodorja. A hajó kezdett megtelni vízzel, ezért, hogy könnyítsenek rajta, a matrózok elkeseredett próbálkozásukban hamarosan a rakományt, sõt a hajó egyes tartozékait is a tengerbe dobálták. Drámai volt a helyzet. Több napig tartó kevés napsütés, rossz látási viszonyok, heves esõzés és tomboló szélvihar után, amikor már azt sem tudták, hol járnak és teljesen kimerültek, ezt érezték: "elveszett megmenekülésünk minden reménye" (ApCsel 27:20, RÚF).

`Olvassuk el ApCsel 27:21-26 részét! Hogyan szólt bele Pál másodjára is a történetbe?`

Az apostol prófétai szavakkal közölte a legénységgel az üzenetet, amit éppen akkor kapott Istentõl. Nincs okuk a csüggedésre, a reményvesztésre. Számolniuk kell még veszélyekkel és veszteségekkel, de mindannyian túl fogják élni.

`Miért kellett az Úr hûséges és odaszentelt szolgájának ilyen sokat szenvednie? Mit tanulhatunk a tapasztalataiból?`