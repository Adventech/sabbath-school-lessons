---
title:  További Tanulmányozásra
date:  28/09/2018
---

"Krisztus szent megbízást adott egyházának. Valamennyi tagja legyen élõ eszköz, akiken keresztül Isten közölheti a világgal kegyelme kincseit, Krisztus kikutathatatlan gazdagságát. A Megváltó leghõbb vágya, hogy képviselõi legyünk, akik megismertetik a világgal az Õ Lelkét és jellemét. A világnak pedig legnagyobb szükséglete az, hogy az Üdvözítõ szeretete emberek által megnyilvánuljon. Az egész menny férfiakra és nõkre vár, akik által Isten kinyilatkoztatja a kereszténység erejét" (Ellen G. White: Az apostolok története. Budapest, 2001, Advent Kiadó, 394. o.).

"Sokáig várt Isten arra, hogy a szolgálat lelkülete az egész gyülekezetet birtokba vehesse, és képessége szerint mindenki érte dolgozzon. Ha Isten egyházának tagjai elvégeznék kijelölt munkájukat az ínséget szenvedõ bel- és külterületeken az evangéliumi megbízás teljesítésével, az egész világ hamar figyelmeztetést kapna és az Úr Jézus visszatérne a földre hatalommal és dicsõséggel" (i. m. 75. o.).

**Beszélgessünk róla!**

`1.	Lukács milyen képet fest Pál hitérõl az egész római út során? Milyen hatással volt a többiekre feltétel nélküli hite?`

`2.	Pál nem veszítette el a hitét, nem mondott le küldetésérõl annak ellenére sem, hogy mi mindenen ment keresztül. Rómában tovább prédikált, pedig korlátozták a szabadságát. Mit tehetünk, ha kísértést érzünk arra, hogy ne hirdessük tovább valakinek az evangéliumot?`

`3.	Olvassuk el Róm 1:14-15 részét! Miért érezte Pál, hogy kötelessége mindenkinek hirdetni az evangéliumot? Nekünk ez vajon kevésbé kötelességünk? Gondoljuk végig ezt a mondatot: "Az legyen az életmûve mindenkinek, aki Krisztus nevét vallja, hogy lelkeket ment! Tartozunk a világnak a kegyelemmel, a világossággal, amiben Isten részesített bennünket, valamint az igazság gyönyörûségével és erejével, amit felfedeztünk" (Ellen G. White: Testimonies for the Church. 4. köt., 53. o.)!`

`4.	Olvassuk el újból az idézetet Ézsaiás próféta könyvébõl, amit Pál felhasznált! Hogyan vonatkoztathatjuk ezt a gondolatot magunkra? Valóban nagyszerû igazságot kaptunk Istentõl, de milyen lelki veszélyek leselkednek ránk, ha megkeményítjük a szívünket akár csak egyes részeivel szemben is, amelyek ütköznek a kívánságainkkal vagy a vágyainkkal? `