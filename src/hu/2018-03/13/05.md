---
title:  Pál Végre Rómába Ér
date:  26/09/2018
---

Miután Pál három hónapot töltött a társaival Máltán, végre folytathatta az útját (ApCsel 28:11). Puteóliba érkeztek (ApCsel 28:13) - a mai Pozzuoli a Nápolyi-öbölben -, majd gyalog haladtak tovább Róma felé (lásd ApCsel 28:11-16).

Pál érkezésének a híre gyorsan eljutott Rómába, ahonnan a hívõk egy csoportja több kilométert tett meg dél felé, hogy üdvözöljék õt. Az apostol még nem járt Rómában, de számos barátja volt a városban: munkatársak, hívõk, rokonok és mások, akiket nagyon szeretett (Róm 16:3-16). Különösen megindító lehetett a találkozás a Via Appián, tekintettel a hajótörésre és Pál fogságára. Az apostol hálát adott Istennek a barátai szeretetéért és gondoskodásáért. Bátorságot öntöttek belé a rá váró császári kihallgatás elõtt.

Hivatalos jelentésében Festus biztosan azt írta, hogy Pál a római jog szerint semmiféle fõbenjáró bûnt nem követett el (ApCsel 25:26-27; 26:31-32). Ez talán magyarázza, hogy miért bérelhetett saját szállást (ApCsel 28:30), és miért nem küldték börtönbe vagy katonai táborba, bár római módra végig egy katonához volt láncolva. Valószínûleg gyakorolhatta a saját mesterségét, ugyanis eltartotta magát (ApCsel 18:3).

`Olvassuk el ApCsel 28:17-22 verseit! Mit tett az apostol rögtön azután, hogy elhelyezkedett?`

Noha Pál nem juthatott el a zsinagógába, a zsinagóga "elmehetett" hozzá. Az apostolnak szokása volt, hogy elõször a zsidókat kereste fel (Róm 1:16). Ezért érkezése után nem sokkal összehívta a helyi zsidó vezetõket, hogy meggyõzze õket ártatlanságáról és elmondja, amint azt korábban is tette: pusztán Izrael reménysége miatt tartóztatták le (ApCsel 23:6; 24:15; 26:6-8). Nem annyira önmagát akarta védeni, hanem bizalmi légkört akart teremteni, hogy hirdethesse az evangéliumot, bemutatva, hogyan teljesedett Jézus feltámadásában Izrael õseinek a reménysége. A zsidók meglepõdtek, hogy Jeruzsálembõl nem jött hír Pálról, de úgy döntöttek, meghallgatják.

`Olvassuk el ApCsel 28:22 versét! Mit árul ez el a hívõkkel szembeni mai ellenállásról? Hogyan maradhatunk hûségesek még akkor is, amikor mások szembehelyezkednek a hitünkkel?`