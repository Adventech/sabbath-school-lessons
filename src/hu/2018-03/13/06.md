---
title:  Az Evangélium Gyõzelme
date:  27/09/2018
---

Egy meghatározott napon a zsidók nagy számban érkeztek, hogy meghallgassák, amint Pál bemutatja az evangéliumot (ApCsel 28:23).

`Olvassuk el ApCsel 28:24-31 szakaszát! Pál miért idézte Ézsaiást ebben az összefüggésben?`

Az Ézs 6:9-10 verseibõl vett idézet azt írja le, hogy mi lesz, ha nem fogadják el az isteni üzenetet. A zsidók közül néhányan hittek neki, mások azonban nem, így a nagy vita miatt az apostolnak nem maradt más választása, ismét a pogányokhoz kellett fordulnia (ApCsel 13:46-47; 18:6).

Pál két évet várt arra, hogy a császár kihallgassa. Bár házi õrizetben volt, de akadály nélkül hirdethette az evangéliumot azoknak, akik felkeresték. Az apostolok cselekedetei utolsó jelenete az evangélium gyõzelmét hangsúlyozza, mert se zsidó, se római erõ nem állhatott a terjedése útjába.

Nem egyértelmû, hogy Lukács miért itt fejezi be a könyvét. Ugyanis bizonyított, hogy az ellene felhozott vád gyengesége miatt Pál kiszabadult a fogságából, majd egy újabb misszióútra indult, késõbb azonban ismét Rómába vitték, ahol aztán kivégezték (2Tim 4:6-8). Talán az lehetett Lukács írói szándéka, hogy kifejezze: mivel az üzenet eljutott a távoli Rómába, az evangéliumot már hirdették "a földnek mind végsõ határáig" (ApCsel 1:8).

"Hosszú és igazságtalan fogsága alatt Pál türelme és derûje, bátorsága és hite állandó prédikáció volt. Lelkülete, mely eltért a világ lelkületérõl, bizonyította, hogy a földinél magasabb hatalom volt vele. Példaadása nagyobb buzgóságra késztette a keresztényeket, mint az ügy képviselõit a nyilvános munkában, amelybõl Pál ki lett zárva. Ily módon volt az apostol bilincse befolyással, hogy amikor erejét és használhatóságát látszólag gátolták, és minden arra mutatott, hogy a legkevesebbet teheti, akkor gyûjtött be kévéket Krisztus számára oly területrõl, mely teljesen lehetetlennek látszott" (Ellen G. White: Az apostolok története. Budapest, 2001, Advent Kiadó, 305. o.).

Az egyház küldetésének nézõpontjából viszont azt lehet mondani, hogy Az apostolok cselekedetei - vagy az evangéliumi üzenet terjedésének történelme - még nem ért véget, és itt kerülünk mindannyian a képbe. Az évszázadok során még számos, drámai fejezetet írtak hozzá, idõnként Isten hûséges tanúinak a vérével. Most rajtunk a sor, hogy egy újabb fejezetet tegyünk hozzá, reményeink szerint az utolsót, és teljesen bevégezzük a küldetést, amit Jézus a tanítványaira bízott - "és akkor jön el a vég" (Mt 24:14, RÚF).