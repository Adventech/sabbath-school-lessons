---
title:  Pünkösd
date:  07/07/2018
---

### E hetitanulmányunk
Zsoltár 110:1-3; Jóel 2:28-32; János 14:16; Apostolok cselekedetei 2:1-13, 22-39 

> <p></p>
> "Ezt a Jézust feltámasztotta az Isten, minek mi mindnyájan tanúbizonyságai vagyunk. Annakokáért az Istennek jobbja által felmagasztaltatván, és a megígért Szentlelket megnyervén az Atyától, kitöltötte ezt, amit ti most láttok és hallotok" (ApCsel 2:32-33).

A "pünkösd" a pentēkostē szóból ered, a zsidó hetek ünnepének görög nevébõl (2Móz 34:22). A zsengék napjaként is ismerik (4Móz 28:26). A kifejezés azt jelenti, hogy "ötvenedik". Onnan ered, hogy a páska utáni elsõ naptól (az árpakévék bemutatásától) számított ötvenedik napon ünnepelték. Az öröm és a hálaadás napja volt ez, amikor Izrael népe "a búza zsengéjének aratásakor" (2Móz 34:22) az Úr elõtt bemutatta a termést.

Az ünnep megfelelõ jelképe lett a keresztény egyház elsõ lelki aratásának, amikor a Szentlélek a korábbiaknál nagyobb mértékben töltetett ki, és háromezren keresztelkedtek meg egyetlen nap alatt (ApCsel 2:41). Jézus mennybemenetele és megdicsõülése után a Szentlélek kiáradása olyan hirtelen és természetfeletti esemény volt, amely az apostolokat egyszerû, ismeretlen galileaiakból határozott meggyõzõdésû és bátor emberekké alakította át, akik megváltoztatták a világot.

A pünkösdöt gyakran nevezik az egyház születésnapjának, amikor Isten új, földi közösségeként ismerték el Krisztus követõit - zsidókat, majd pogányokat.