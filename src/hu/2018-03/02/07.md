---
title:  További Tanulmányozásra
date:  13/07/2018
---

A Szentlélek pünkösdi kitöltetése fontos igazságra vetett fényt. Arra, ami a mennyben történt, valamint arra, hogy az Atya elfogadta Jézusnak a világ bûneiért hozott áldozatát. A Lélek kiárasztása azt is megmutatta, hogy Isten felmagasztalta Krisztusnak a földi áldozatán alapuló, értünk végzett mennyei munkáját. Ezek a nagyszerû események még jobban rávilágítanak arra az igazságra, hogy a menny és a föld olyan összeköttetésben áll, amit most fel sem tudunk fogni.

"Krisztus mennybemenetele volt a jele annak, hogy követõi elnyerik a megígért áldást… Miután Krisztus a mennyei kaput átlépte, angyalok imádata közepette megkoronázták. Amint ez a szertartás véget ért, a Szentlélek gazdagon áradt a tanítványokra és Krisztus valóban megdicsõíttetett azzal a dicsõséggel, mellyel öröktõl fogva rendelkezett Atyjánál. A Lélek pünkösd napi kiárasztásával a menny azt üzente: a Megváltó ünnepélyes felkenetése megtörtént. Ígérete szerint elküldte követõire a mennybõl a Szentlelket annak jeléül, hogy mint pap és király, átvett minden hatalmat mennyen és földön, és népének Felkentje lett" (Ellen G. White: Az apostolok története. Budapest, 2001, Advent Kiadó, 25. o.).

**Beszélgessünk róla!**

`1.	Milyen pünkösdre számíthat ma az egyház? Mit lehet megismételni és mit nem?`

`2.	Idõzzünk el annál a gondolatnál, hogy Jézus feltámadását Péter a pünkösdi üzenetének fontos részévé tette! A feltámadás még csodálatosabb lett attól, hogy bármire is számítottak akkor a Messiással kapcsolatban a zsidók, a halálból való feltámadását senki nem várta. Nem erre számítottak azok, akik várták a Messiást. Miért fontos a Biblia tanításait ismerni az újabban elterjedt nézetekkel szemben?`

`3.	ApCsel 2:38 a keresztség szükségességét említi. Vajon azt jelenti ez, hogy aki ismerte Jézust, de a keresztsége elõtt halt meg, szükségképpen elveszett? Indokoljuk a válaszunkat!   `