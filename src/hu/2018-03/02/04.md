---
title:  Péter Prédikációja
date:  10/07/2018
---

A részegséggel való megvádolás adott Péternek lehetõséget arra, hogy elmagyarázza, mi is történt. Beszédében elõször a Szentírásra mutatott (ApCsel 2:16-21), és a prófécia beteljesítéseként írta le a Szentlélek kitöltetését.

`Vessük össze ApCsel 2:17 és Jóel 2:28 verseit! Péter szerint mikor teljesedik Jóel próféciája?`

Jóel próféciája az üdvösség jövõbeli korára vonatkozik (Jóel 2:32), amit több természeti jel és a Lélek bõséges kiárasztása jelez majd (Jóel 2:28-31). Péter fel akarta hívni a figyelmet a pillanat történelmi jelentõségére azzal, hogy a pünkösdi eseményt egy ilyen prófécia fényével világította meg. Fontos különbség azonban, ahogyan idézi Jóelt. A bevezetõ "azután" (Jóel 2:28) szava helyett, amely úgy általánosságban mutatott a jövõre, Péter azt mondja, hogy "az utolsó napokban" (ApCsel 2:17), amivel arra utal, hogy az üdvösség történetének utolsó nagy felvonása kezdõdött el. Ez természetesen nem a teljes bemutatása az utolsó napok eseményeinek, hanem bizonyítékként hozza fel a korai egyházra jellemzõ sürgõsség szemlélete mellett. Nem tudták, mikor jön el a vég, de meg voltak gyõzõdve arról, hogy nemsokára elérkezik.

`Olvassuk el ApCsel 2:22-32 verseit! Mi volt a lényegi mondanivaló Péternek az evangéliumról szóló elõadásában?`

Miután Péter felhívta a figyelmet pünkösd jelentõségére a prófécia szempontjából, Jézus életének, halálának és feltámadásának legutóbbi eseményei felé fordult. A feltámadás kapott nagyobb hangsúlyt, mivel az az evangélium történetének meghatározó tényezõje. Péter számára a feltámadás volt a legfõbb bizonyíték Jézus mellett (ApCsel 2:22, 27), és a Szentírást idézte, hogy alátámassza a jelentõségét. Jézust nem tarthatta vissza a halál, mivel Õ a Messiás. Így feltámadása Péter és az Újszövetség többi írója számára nemcsak annak lett erõteljes bizonyítéka, hogy Jézus a Messiás, hanem az üdvösség egész keresztény üzenetének is.

`Mindig körülvesz bennünket a halál, minket és szeretteinket is fenyegetve. Miért olyan fontos igazság tehát Jézus feltámadása?`