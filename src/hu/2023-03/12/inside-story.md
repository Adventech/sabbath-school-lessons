---
title: Történet
date: 15/09/2023
---

#### MEGTALÁLNI A HELYES SZAVAKAT

_Andrew McChesney_

_Alekszej Arusanian, a 33 éves Lengyelországban élő ukrán férfi Bibliát és sok vallási témájú könyvet vett észre annak az asszonynak a lakásában, akinek az ablakait éppen akkor állította be. Alekszej egy kis csoport tagja, akik Ellen G. White: A nagy küzdelem c. könyvét terjesztik. Ez néha nem egyszerű feladat, mert kevesen fogadják el. Az asszony teával kínálta. Alekszej leült, kortyolta a teát, miközben a hölgy végezte tovább a házimunkát. Munka közben egyfolytában énekelt. Alekszej imádkozott, mitévő legyen. Majd megszólalt. „Látom, szereti a könyveket” – mondta. „Igen, nagyon szeretek olvasni” – válaszolta a hölgy. „Észrevehette, hogy tévém sincs. Folyton olvasok.” Azzal folytatta a munkáját és énekelt. „Ön keresztény?” – érdeklődött Alekszej. „Igen, és egy egyházi kórusban is énekelek” – válaszolta az asszony. Alekszej – felbátorodva attól, hogy a hölgy érdeklődve figyel – beszélt arról, hogy ő is keresztény, hetednapi adventista, egy varsói gyülekezet tagja. Majd felajánlott A nagy küzdelem című könyvből egy példányt. Hozzáfűzte, hogy igen megkapó, tartalmas könyv a kereszténység történetéről, és ajándékba szeretné adni._

Az asszony belelapozott. Alekszej közben kiment a kocsihoz néhány szerszámért. Közben azon tűnődött, hogy a hölgy visszaengedi-e a házába. Természetesen beengedte. Látszott az arcán, hogy bár nagyon tetszett neki az igényes borító, a tartalmával talán itt-ott nem ért egészen egyet. „Természetesen önön múlik, hogy elfogadja, vagy sem, ami a könyvben olvasható” – mondta Alekszej.

A hölgy örömmel köszönte meg a könyvet.

Munkája végeztével Alekszej boldogan távozott – örült, mert hallgatott a Szentlélek szavára és felajánlotta az asszonynak a könyvet.