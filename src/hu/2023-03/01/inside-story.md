---
title: Történet
date: 30/06/2023
---

#### A BIBLIA TÚLÉLI A LÁNGOKAT

_Tor Tjeransen_

Valentina Melentjeva kétségbeesetten nézte porig éget házának romjait a norvégiai Kongsbergben. Nagyon sajnálta, hogy mindene odalett a tűzben, de a Bibliája elvesztését fájlalta a leginkább. Valentina Klaipedában nőtt fel, egy volt szovjet tagköztársaság, Litvánia területén. Gyerekkorában sosem volt Bibliája. 45 évesen egy szomszédjától, Irától megkérdezte, mi a titka annak, hogy mindig olyan boldognak tűnik, pedig sok nehézséggel küzd. Ira meghívta az otthonába és a kezébe adott egy Bibliát, ami a Tízparancsolatnál volt kinyitva. A szombatról szóló, 4. parancsolatot négyszer olvasta el egymás után. Sosem hallott még a szombat megünnepléséről.

Amikor Valentina másodjára ment el egy szombati istentiszteletre Irával, a gyülekezettől kapott egy vadonatúj, orosz nyelvű Bibliát. A nő egy év múlva megkeresztelkedett, majd Norvégiába költözött, ahol egy bibliaiskolában tanult. Mire végzett, a Bibliája egészen elhasználódott, úgyhogy Valentina egy szép, új bőrkötésbe köttette. A 2021-es tűzeset rendőrségi vizsgálata után Valentina fia a romok között keresgélt. Nemsokára a Bibliával a kezében tért vissza. A polcon lévő könyvek mind elégtek, egyedül a Biblia maradt meg, csak enyhe perzselődés látszott rajta. „Csodálatos, hogy Isten megőrizte azt, ami számomra a legkedvesebb!” – idézte fel a tapasztalatát Valentina.