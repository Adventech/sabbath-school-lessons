---
title: Történet
date: 08/09/2023
---

#### EGY KÖNYV ÉS EGY FUVAR

_Andrew McChesney_

_Alekszej Arusanian 33 éves ukrán férfi, aki jelenleg Lengyelországban él. Egy este éppen késésben volt. Munka után még meg kellett állnia tankolni, aztán sietni akart, hogy felvegye a feleségét és együtt menjenek bevásárolni. A benzinkútnál egy fiatal ételfutárra lett figyelmes, aki mindhiába próbálta beindítani a kismotorját. Alekszej megállt mellette és megkérdezte, mi a gond. Miután bemutatkoztak egymásnak – a fiút Kamilnak hívták – tisztázták, hogy a motor nem indul. Alekszej felajánlotta neki, hogy elviszi a megadott címre, hogy a rendelést kézbesíthesse. A fiú elámult. Amikor visszaérkeztek a benzinkúthoz, Alekszej adott neki egy példányt A nagy küzdelem c. könyvből, amit ő örömmel elfogadott. „A lengyel keresztények nem állnak meg csak úgy, hogy egy futárnak segítsenek. Az ukrán keresztény viszont igen” – summázta Kamil a tapasztalatot. Közben kollégái kiérkeztek hozzá, hogy megjavítsák a motort. Alekszej távozhatott, mert a fiúnak már volt segítsége._