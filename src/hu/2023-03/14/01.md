---
title:  Az Efezusi Levél Mondanivalója
date:  23/09/2023
---

### E heti tanulmányunk
Efezus 1-6 „Mert kegyelemb&#337;l nyertetek üdvösséget, hit által, és ez nem t&#337;letek van, Isten ajándéka ez, nem cselekedetekb&#337;l, hogy senki se dicsekedjék. Mert az &#337;&nbsp;alkotása vagyunk Krisztus Jézusban jó cselekedetekre teremtetve, amelyeket el&#337;re elkészített az Isten, hogy azokban járjunk” (Ef 2:8-10, ÚRK).

> <p></p>
> A Londonba látogatók beszállhatnak a London Eye óriáskerékbe, ahonnan több mint 130 méter magasságból mindent be lehet látni a Temze fölött: a Big Bent, a parlamentet, illetve a történelmi palotákat és a katedrálist. Nicholas Thomas „Tom” Wright, újszövetséges teológus szerint „az Efezusi levél Pál többi leveléhez hasonlítva olyan, mint a London Eye. Nem a leghosszabb, nem is a legteljesebb írása, viszont lenyűgöző képet ad a teljes tájképről. Az óriáskerék forgása közben madártávlatból láthatóak a város részletei” (Paul for Everyone: The Prison Letters. London, 2004, S.P.C.K., 3. o.).

Az Efezusi levélben az apostol nem helyi jelentőségű kérdésekre összpontosít. Írásának olyan a hangvétele, mintha megszólítana minden hívőt, az összes keresztény gyülekezetet. A levél időtlen jellegével „lélegzetelállító” betekintést enged a saját világunkba és gondolatainkba. Tartsuk észben a következő kérdést, miközben áttekintjük az egyes fejezeteket: Milyen fontos igazságot tartalmaz az Efezusi levél, aminek ma is tovább kell formálnia a hívői életünket?

---

#### Ellen G. White idézetek

Minden lélekben két hatalom küzd elszántan a győzelemért. Sátán felvonultatja a hitetlenség erőit, hogy elvágjon minket erőnk forrásától. Krisztus, hitünk szerzője és bevégzője pedig felvonultatja a hit erőit. A mennyei világegyetem színe előtt óráról órára halad előre a viszály. Nagy kézitusa folyik, a nagy kérdés pedig: Ki nyeri el az uralmat? Ezt a kérdést mindenkinek magának kell eldöntenie. Ebben a hadviselésben mindenkinek ki kell vennie a részét egyik vagy másik oldalon. A küzdelemből nem lehet leszerelni... Fel kell készülnünk erre az összecsapásra. „Legyetek erősek az Úrban, az ő hatalmának erejében. Öltsétek magatokra Isten teljes fegyverzetét, hogy megállhassatok az ör­dög gonosz nyilaival szemben.” A figyelmeztetés megismétlődik: „Ezért hát ve­gyétek ma­gatokra az Isten egész fegyverzetét, hogy képesek lehessetek megállni minden nap, és mivel mindezt megtettétek, megállhassatok.”

Az, akinek minden hatalom megadatott mennyen és földön, eljön a benne bízók megsegítésére. – Isten fiai és leányai, 328. o.

Krisztus idejében az volt az ember legnagyobb becsapása, hogy az igazság puszta igenlése már jogosultságot jelentett az üdvösségre. Azemberiség tapasztalhatta, hogy az igazság elméleti ismerete elégtelennek bizonyult a lélek megmentéséhez, és nem termi meg az igazság gyümölcseit. Az úgynevezett teológiai igazság iránti buzgó tisztelet gyakran együtt jár a valódi igazság gyűlöletével. A történelem legsötétebb fejezetei tele vannak vakbuzgó vallásos emberek bűncselekményeivel. […]

Ugyanez a veszély áll fenn ma is. Sokan keresztényeknek vallják magukat, mivel keresztény hitvallást tettek. Ám az igazságot nem valósítják meg a gyakorlati életben. Hiányzik belőlük a hitből való szeretet, ezért nem is nyertek erőt és kegyelmet, amely az igazság szentségéből fakad. Az ember megvallhatja hitét az igazságban, de ha ez a hit nem teszi őszintévé, kedvessé, türelmessé, elnézővé, mennyei lelkületűvé, akkor az igazság átokká válik számára, ő pedig befolyása által átokká a világ számára. – Jézus élete, 309. o.

Hadd szálljon föl Istenhez az ima: „tiszta szívet teremts bennem”; mert az ártatlan, megtisztított lélekben Krisztus lakozik, és a szív teljességéből indul ki minden élet. Akaratunkat át kell engednünk Krisztusnak. Ahelyett, hogy tovább mennénk, önzőn bezárva szívünket, arra van szükség, hogy Isten Lelkének édes, áldásos hatása előtt tárjuk ki a szívünket. A gyakorlati vallás jó illatot áraszt mindenüvé, életre éltető illatot jelent. – A Te Igéd igazság, 3. köt., 1157. o.