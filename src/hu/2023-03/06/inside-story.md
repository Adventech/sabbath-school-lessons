---
title: Történet
date: 04/08/2023
---

#### HARC A SZENTÍRÁS SEGÍTSÉGÉVEL

_Andrew McChesney_

_Azon az éjszakán Almira megint felriadt egy rémálom után, és elhatározta, hogy a következő szombaton elmegy a hetednapi adventista imaházba. Reggel mégis azt gondolta: „Nem vagyok keresztény. Nem mehetek oda.” Ám másnap éjjel ismét rémálmok gyötörték. Újra azon tanakodott, hogy mitévő legyen, végül szombaton elment az adventista gyülekezetbe. A szülei tiltották, az ismerősök szidták, hogy miért megy oda, ő azonban békességre talált ott, ezért kitartott. Otthon viszont a gonosz lélek is kitartott. Újra meg újra megjelent éjszakánként. Almira hangosan imádkozott: „Jézus Krisztus, véred érdeméért kérem, óvj meg engem Sátántól, hogy tudjak aludni!” Három hónapig imádkozott így, minden egyes éjjel. Az imák elűzték ugyan a gonoszt, de Almira szívében továbbra is megmaradt a félelem. Beszélt erről a lelkésznek, aki bátorította, hogy mondja ki hangosan a Szentírás igéit is. Almira különös békességet talált ebben a két igeversben: „De most így szól az ÚR, a te Teremtőd, Jákób, és a te Alkotód, Izráel: Ne félj, mert megváltottalak, neveden szólítottalak, enyém vagy!… Mivel drága vagy a szememben, becses vagy, és szeretlek, azért embereket adok helyetted és népeket az életedért” (Ézs 43:1-4)._

_„Elvehetik-e a prédát a hőstől, és megszabadulhatnak-e a zsarnok foglyai? Igen – így szól az ÚR –, a hőstől is elvehetik a foglyokat, és megszabadulhat a kegyetlen zsákmánya. Perlőiddel én szállok perbe, és én mentem meg fiaidat” (Ézs 49:24-25)._

Almira végül megszabadult a félelemtől. Amikor olvasta a Bibliát és imádkozott, a gonosz lélek mindig távozott. Ráébredt, hogy bár a lélek erősebb nála, Jézus azonban mindkettejüknél hatalmasabb.

_Folytatás következik_