---
title: Történet
date: 14/07/2023
---

#### HÁROM KÖNYV, EGY VÁLASZ

_John Bradshaw_

_Gyerekkoromban sok kérdésre kerestem a választ. Miért kell a bűneimet meggyónnom egy papnak? Miért kell a szentekhez imádkoznom, miközben Jézus is biztosan hallja az imámat? Miért égeti Isten a pokolban örökké a bűnösöket? Jártam templomba, aztán különböző egyházak gyülekezeteibe, de sehol nem tudtak válaszolni nekem. Amikor 16 éves lettem, a bátyám kölcsönadott egy könyvet. Olyan egyházhoz csatlakozott, ahol szokatlan dolgokat tettek – például szombaton jártak istentiszteletre. Mivel a testvérem boldognak tűnt, megígértem neki, hogy elolvasom a könyvét, de nem jutottam a bevezetésnél tovább. Pár évvel később a bátyám megkérdezte, elolvastam-e a könyvet. Bevallottam, hogy nem, erre adott egy másikat. Bizonygattam, hogy ezt már el fogom olvasni. Ezúttal az első számozott oldalon kezdtem, nagy részét el is olvastam. Mármint az első oldalnak. Aztán letettem, és többet nem vettem a kezembe. Sok év eltelt. Új-Zélandról Angliába költöztem. Egy írországi utam alkalmával ellátogattam egy templomba, mert kerestem az értelmes kapcsolatot Istennel, de amikor kiléptem onnan, azt mondtam Istennek, addig nem megyek templomba, amíg meg nem mutatja nekem az igazságot. Amikor hazaérkeztem Londonba, egy csomag várt, A nagy küzdelem immár harmadik példánya. Most a közepétől kezdtem el olvasni, és miután a végére értem, elölről kezdtem. Ebben a könyvben Isten Igéjének hatalmával találkoztam, hiszen nemcsak a próféciákra kaptam magyarázatot, hanem mély kapcsolatba is jutottam általa Jézussal. A mai napig olvasom A nagy küzdelmet, mindig találok benne új szempontokat és új áldásokat. Kapcsolódj be te is 2023-ban és 2024-ben A nagy küzdelem világszéles terjesztésébe!_

_Folytatás következik_