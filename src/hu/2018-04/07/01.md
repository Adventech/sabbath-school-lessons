---
title:  Konfliktushelyzetben
date:  10/11/2018
---

### E heti tanulmányunk
Ámósz 9:11-12; Máté 5:17-20; Apostolok cselekedetei 6:1-6; 10:1-23; 11:3-24; 15:1-22 

> <p></p>
> "Mert akik Krisztusba keresztelkedtetek meg, Krisztust öltözzétek fel. Nincs zsidó sem görög; nincs szolga sem szabad; nincs férfi, sem nõ; mert ti mindnyájan egyek vagytok a Krisztus Jézusban" (Gal 3:27-28).

Minden keresztény közösség számára az egyik legnehezebb feladat az egység fenntartása, amikor véleménykülönbségek alakulnak ki az egyház identitását és misszióját illetõen. Az efféle nézeteltérések végzetes következményekhez vezethetnek.

A mai keresztény közösségek nem különböznek az Újszövetségben bemutatottaktól. Az ember mindenütt ember, és még fontos kérdésekrõl is elkerülhetetlenül megoszlanak a vélemények. Az elsõ keresztények között problémát okozott, hogy némelyek hátrányos megkülönböztetést éreztek, illetve komoly különbségek voltak közöttük meghatározó ószövetségi történetek és gyakorlatok értelmezésében. E viták már a kezdet kezdetén tönkretehették volna az egyházat, ha nem lépnek fel körültekintõen az apostolok és a vezetõk, akik a Szentlélek és a Szentírás útmutatására vártak a feszültségek megoldása érdekében.

Néhány hete azt vizsgáltuk, milyen egységben volt a korai egyház. Most annak járunk utána, hogyan oldották fel azokat a belsõ konfliktusokat, amelyek aláásták egységüket és veszélyeztették a közösség fennmaradását. Milyen küzdelmeik voltak, hogyan kerekedtek felül ezeken és mit tanulhatunk a tapasztalataikból ma?