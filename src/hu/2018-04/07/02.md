---
title:  Nemzeti Elõítéletek
date:  11/11/2018
---

`ApCsel 6:1 szerint mi volt az a kérdés, ami miatt panaszkodtak az emberek az õskeresztény egyházban? Miért mondták, hogy nem volt igazságos az étel elosztása az özvegyasszonyok között?`

Úgy tûnik, a keresztények közül egyesek elõítélettel viseltettek a közöttük lévõ, görögül beszélõ özvegyasszonyok iránt, és kevesebb ételt adtak nekik, mint a hébereknek. A hívõk elsõ közösségében észlelt kivételezés ellentétet szított. Valós volt a részrehajlás vagy sem? Ez nem derül ki egyértelmûen a szakaszból, csak annyit olvasunk, hogy némelyek így vélték. Ez a konfliktus már korán fenyegette az egyház egységét. Érdekes, hogy már ebben az elsõ szakaszban jelentkeztek etnikai problémák.

`ApCsel 6:2-6 versei szerint milyen egyszerû lépéseket tettek a korai egyházban a gondok orvoslása érdekében? `

Az õskeresztény egyház igen gyorsan fejlõdött, a növekedés pedig egyre súlyosabb terheket rótt az apostolokra. Enyhített a jeruzsálemi gyülekezet feszültségén a hét férfi kiválasztása, akiket hagyományosan "diakónusoknak" mondunk (noha az Újszövetség nem nevezi így õket). Ily módon lehetõvé vált, hogy többen bekapcsolódjanak a gyülekezeti szolgálatba.

Az apostolok figyelmesen meghallgatták a görögül beszélõ hívõk panaszait és tõlük kértek megoldási javaslatot. Erre a csoportra bízták a hét férfi kiválasztását, akik az apostolok segítõi lesznek, õk pedig megneveztek hét tanítványt, akik mind görögül beszéltek. Azt mondták róluk, hogy "jó bizonyságuk van… Szentlélekkel és bölcsességgel teljesek" (ApCsel 6:3). Az apostolok szolgálatának addig egyaránt része volt Isten Igéjének hirdetése és az ételosztás az özvegyek között, de ettõl kezdve megoszlottak a feladatok a két csoport között. Mindkettõ tagjai egyformán értékes szolgálatot végeztek az evangélium hirdetése érdekében. Lukács ugyanazt a szót használja - "szolgálat" (diakonia) -, amikor az apostolok igehirdetõi feladatára (ApCsel 6:4), illetve a diakónusok ételosztására (ApCsel 6:1) utal.

`Mi a jelentõsége annak, hogy a vezetõk sokakat összehívtak a hívõk közül (ApCsel 6:2), amikor megoldást próbáltak találni a problémára? `