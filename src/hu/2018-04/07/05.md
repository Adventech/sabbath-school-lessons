---
title:  A Jeruzsálemi Zsinat
date:  14/11/2018
---

`Olvassuk el ApCsel 15:1-2 és Gal 2:11-14 szakaszait! Mi volt az a két kérdés, ami komoly konfliktust gerjesztett az õskeresztény egyházban? `

Valós és összetett volt a veszély, ami az elsõ keresztények egyházi egységét fenyegette. A hívõ zsidók közül többen úgy vélték, hogy csak az Isten szövetséges népéhez tartozók számára lehetséges az üdvösség. Ebbõl az következett, hogy a körülmetélkedés elõfeltétel. A zsidó származású hívõk még azt is gondolták, hogy a hithû életmód részeként kerülniük kell mindenféle kapcsolatot a pogányokkal, mert ez gátolhatná az üdvösségüket.

A pogányokkal való kapcsolattartás tekintetében a zsidók nagyon szigorú hagyományokat követtek, amelyek az új keresztény közösség számára csakhamar botránykõvé váltak. Az apostolok ugyanis nyitottak a pogányok felé, akik Jézus követõi kívántak lenni. Mivel a Messiás Isten népének az Ószövetségben megjövendölt Megváltója, vajon ha a pogányok üdvözülni akarnak, elõször nem zsidóvá kellene lenniük, követve a szövetség szabályait?

`ApCsel 15:3-22 szerint milyen témákat vetettek fel a jeruzsálemi zsinaton? `

Ez a kérdés abban a körülmetélkedéssel és a pogányokkal való érintkezéssel kapcsolatos konfliktusban gyökerezett, ami az ellentétes magyarázatok között alakult ki. Az apostolok, a vének és az antiókhiai küldöttek összeültek, hosszasan tanácskoztak, de nem jutottak eredményre. 

Aztán Péter, Barnabás és Pál is felszólalt. Beszédében Péter utalt az Istentõl kapott látomására, valamint a Szentlélek ajándékára, ami utat nyitott a pogányok közötti misszió elõtt. Ezek után Pál és Barnabás néhány történet keretében elmondta, hogy mit tett Isten a pogányokért általuk. Így sokak szeme megnyílt, felismerték az új igazságot. Péter kijelentette: "hisszük, hogy mi is az Úr Jézus Krisztus kegyelme által üdvözülünk, éppen úgy, mint õk" - ezzel a pogányokra célzott (ApCsel 15:11, ÚRK). Az evangélium fényé­ben kezdett szertefoszlani egy több évszázadon át erõsített hagyomány.

`Elõfordult már veled, hogy megváltozott a véleményed egy olyan pontról, amit igen komoly hitkérdésnek tartottál? Mit tanultál ebbõl, ami talán segíthet, ha újból meg kell vizsgálnod egy hitelvi magyarázatodat? `