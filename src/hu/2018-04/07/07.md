---
title:  További Tanulmányozásra
date:  16/11/2018
---

Ellen G. White: Az apostolok története. Budapest, 2001, Advent Kiadó, "Az igaz­ságot keresõ" c. fejezet, 88-95. o. és a "Zsidó és pogány" c. fejezet, 125-133. o. 

"A gyûlés, mely eldöntötte ezt az ügyet, az apostolokból, a zsidó- és a pogány-keresztény gyülekezetek építésében kiemelkedõ tanítókból, valamint a különbözõ helyek választott képviselõibõl állott. Jelen voltak a jeruzsálemi vének, az antiókhiai kiküldöttek és a legbefolyásosabb gyülekezetek képviselõi. A gyûlés az érthetõ határozat parancsaival egyetértésben és az isteni akarat által alapított egyház méltóságával intézkedett. Tanácskozásuk eredményeként mindnyájan látták, hogy Isten maga válaszolta meg e kérdést akkor, amikor a Szentlelket a pogányokra is kiárasztotta. Megértették, hogy feladatuk a Lélek vezetésének követése. Nem az összes keresztényt hívták meg, hogy szavazzanak e kérdésben. Az »apostolok és vének« - befolyásos és jó ítélõképességû férfiak - fogalmazták meg és adták ki a határozatot, melyet a keresztény gyülekezetek általánosan elfogadtak. Mindazonáltal a határozat nem mindenkinek tetszett; becsvágyó és magabízó testvérek csoportja nem értett ezzel egyet. Ezek a férfiak magukra vállalták, hogy saját felelõsségükre kezükbe veszik a mûvet. Megengedték maguknak a zúgolódást és a hibakeresést. Új terveket javasolva, ama emberek munkájának lerontására törekedtek, kiket Isten az evangélium üzenetének tanítására rendelt. Kezdettõl fogva akadályokkal találkozott az egyház, és így lesz ez az idõk végeztéig" (i. m. 130. o.).

**Beszélgessünk róla!**

`1.	Amennyiben nézeteltérések alakulnak ki a gyülekezetben, a héten vizsgált beszámoló fényében milyen lépéseket tehetünk a konfliktusok feloldásáért? Teológiai jellegû volt az egyik kérdés, amivel az egyháznak itt meg kellett birkóznia, mégis mit tanulhatunk az esetbõl, ami segíthet, ha kulturális, politikai vagy akár etnikai helyzetek veszélyeztetik a gyülekezet egységét? Milyen fontos elvet találunk ebben a történetben?`

`2.	Olvassuk el újból az elõbbi idézetet Ellen White-tól! Az eset jól végzõdött, de voltak, akik mégsem örültek. Mi a tanulsága ennek a szomorú realitásnak?`

ÖSSZEFOGLALÁS: Az õskeresztény egyházat olyan belsõ küzdelmek fenyegették számos dologgal kapcsolatban, amelyek hatása tragikus lehetett volna. Láttuk, hogyan tudták feloldani a konfliktusaikat, elkerülve a szakadást, mert követték a Szentlélek vezetését és hallgattak Isten Igéjére.      

 