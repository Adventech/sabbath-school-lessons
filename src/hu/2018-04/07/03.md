---
title:  Pogányok Megtérése
date:  12/11/2018
---

A pogányok megtérése Jézus Krisztus evangéliumához olyan esemény Az apostolok cselekedeteiben, aminek a következtében kialakult a korai egyház életének legnagyobb konfliktusa, a létét és a küldetését is fenyegetve. 

`ApCsel 10:1-23 mely elemei utalnak arra, hogy a Szentlélek munkálkodott sokak szívében, utat készítve a pogányok számára az evangélium elfogadásához?`

A látomás egészen bizarrnak tûnhetett Péter számára. Megdöbbent, mert hûséges zsidó lévén a törvény elõírása szerint sosem fogyasztott tisztátalan vagy megfertõztetett ételt (lásd 3Mózes 11; Ez 4:14; Dán 1:8). Csakhogy a látomás nem az ételre vonatkozott, hanem a zsidók és a pogányok közötti választóvonalra, ami akadályozta az evangélium terjedését. Az efféle válaszfalak éppen annyira gyakoriak voltak az ókori világban, mint ma. 

Az elsõ évtizedekben a kereszténység fõleg zsidókból állt, akik elfogadták, hogy Jézus az ószövetségi próféciákban megígért Messiás. Elsõ követõi hûséges zsidó emberek voltak, akik betartották a törvényt, amint arra megtanították õket. Nem gondolták, hogy Jézus Krisztus evangéliuma eltörölte vagy érvénytelenítette volna az Ószövetség elõírásait (lásd Mt 5:17-20).

`Olvassuk el ApCsel 10:28-29, 34-35 verseit! Hogyan értette Péter a Joppéban kapott látomást? Mi vezette erre a magyarázatra? `

Az apostolok cselekedeteiben látjuk, amint a Szentlélek utat készített a pogányoknak, hogy befogadják õket a keresztények közösségébe, méghozzá körülmetélkedés és elõbb a zsidósághoz való csatlakozás nélkül. A Szentlélek kiáradt Kornéliuszra és a háza népére, hasonlóan ahhoz, amit Jézus tanítványai tapasztaltak pünkösd napján (ApCsel 10:44-47). Ez gyõzte meg Pétert és a barátait arról, hogy mi Isten akarata. Ha a pogányok is részesülhetnek a Szentlélekben úgy, mint a zsidók, akkor a körülmetélkedés egyértelmûen nem lehet feltétele annak, hogy valaki Jézus, a Messiás követõje legyen. Ez a következtetés aztán egy komoly teológiai vitához vezetett az elsõ keresztények között.