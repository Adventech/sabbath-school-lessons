---
title:  A Lélek Vezetése
date:  13/11/2018
---

A Cezáreában, Kornéliusszal történtek híre hamar eljutott Jeruzsálembe, a keresztény közösség vezetõihez, akik kérték Pétert, hogy számoljon be az esetrõl. Sértette õket, amit az apostol tett, mert Mózes törvényének zsidó értelmezése szerint hithû izraeliták nem étkezhettek együtt pogányokkal (ApCsel 11:3). 

`Hogyan magyarázta ApCsel 11:4-18 szakaszában Péter a Szentlélek munkáját és vezetõ szerepét ennek az eseménynek a kapcsán? A történtek ismertetése közben mi volt az a fõ pont, amit leginkább kiemelt? `

Néhányan ugyan megkérdõjelezték az apostol tetteinek a jogosságát és a  döntését, amikor megkeresztelte a pogányokat, de volt elég tanú (ApCsel 11:12), akik megerõsítették, hogy a Szentlélek valóban ugyanúgy megmutatkozott akkor, mint pünkösdkor. Nem vitathatták a Szentlélek vezetését ebben az esetben, és az ajándékot elfogadták. "Ezeknek hallatára aztán megnyugodtak, és dicsõítették Istent, ezt mondva: Eszerint hát Isten a pogányoknak is adott megtérést az életre" (ApCsel 11:18, ÚRK)!

`ApCsel 11:19-24 beszámolója szerint mi történt ezek után az õskeresztény egyház életében? `

Jeruzsálemben némelyek talán azt hitték, hogy a Kornéliusszal és háza népével történtek csupán kivételnek számítanak, nem ismétlõdhetnek meg. Ám a Szentléleknek nem ez volt a szándéka. Az István halála után kitört üldözés következtében Jézus tanítványai szétszéledtek Jeruzsálem és Júdea határain túl (ApCsel 8:1), eljutottak Samáriába, Föníciába, Ciprusra és Antiókhiába, eközben mind több és több pogány fogadta el Megváltójának Jézust, amint Õ elõre megmondta (ApCsel 1:8). Valóban csodálatos volt a pogányok ilyen arányú beáramlása, de az elsõ zsidó hívõk helyébe képzelve magunkat talán érthetõ, hogy nem tudták eldönteni, hogyan is fogadják õket. 

`Hogyan eshet meg velünk is, hogy az egyházzal és az üzenetünkkel kapcsolatban a missziónkat hátráltató, korlátolt nézetekhez ragaszkodunk?`