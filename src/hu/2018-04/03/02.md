---
title:  Jézus Önmagáért Imádkozik
date:  14/10/2018
---

Jézus fõpapi imája három részbõl áll. Elõször önmagáért imádkozik (Jn 17:1-5), majd a tanítványaiért (Jn 17:6-19), végül pedig azokért, akik majd a késõbbiekben hisznek benne (Jn 17:20-26).

`Mi a lényege Jézus imádságának Jn 17:1-5 szakaszában, és mit jelent ez a számunkra?`

Jézus elõször is önmagáért könyörög. János evangéliumának korábbi eseményei során utalt rá, hogy még nem érkezett el az Õ órája (Jn 2:4; 7:30; 8:20). Ekkor azonban már tudja, hogy eljött az áldozatának ideje. Elérkezett földi életének drámai végkifejlete, és erõre van szüksége küldetése végrehajtásához. Ez az imádság ideje.

Jézus megdicsõíti az Atyát akaratának teljesítésével, még ha ezért el is kell szenvednie a keresztet. A kereszt elfogadása nem valamiféle fatalizmus, hanem éppen az Atyától kapott hatalmának gyakorlása. Nem mártírhalált halt, mert készségesen megdicsõítette az Atyát, amikor eleget tett annak, amiért testet öltött: áldozati halált halt a kereszten a világ bûneiért. 

`Jn 17:3 értelmében mi az örök élet? Mit jelent megismerni Istent? `

Elõször és elsõsorban Jézus elmondja, hogy abban van az örök élet, ha személyesen megismerjük Istent. Ez nem cselekedetek vagy ismeret általi megváltás, hanem az Úr ismeretének tapasztalata az által, amit Jézus tett értünk a kereszten. Ezt az ismeretet közvetíti nekünk az Atyával való személyes kapcsolat. Az emberek hajlanak arra, hogy a tudást csupán tényekre és részletekre korlátozzák, itt azonban Jézus mélyebb és teljesebb dologra törekszik: személyes kapcsolatra Istennel. Elsõ adventje is azt a célt szolgálta, hogy az emberiséget elvezesse Isten még teljesebb, megmentõ ismeretére, valamint az egymással való egységre, hiszen Isten ismerete éppen arra irányul.

`Mi a különbség aközött, ha valaki tud Istenrõl vagy személyesen ismeri Õt? Milyen tapasztalatunk volt, ami segített megismerni az Urat? `