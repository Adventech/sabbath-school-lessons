---
title:  Térjetek Meg Szófogadatlan Fiak
date:  07/10/2018
---

Izrael népének történelme tele van az engedetlenség és anarchia történeteivel, amelyek után visszatértek Istenhez és engedelmeskedtek, késõbb azonban további engedetlenségek és harcok következtek. És ez a minta folyamatosan ismétlõdik. Amikor a nép lelkiismeretesen követte Isten akaratát, élvezték a béke és az élet áldásait. Amikor viszont engedetlenek voltak és a saját kívánságaikat követték, az életük nyomorúságos lett, háborúkkal és küzdelmekkel teli. Isten elõre megmondta, hogy ez lesz, még mielõtt beléptek volna az ígéret földjére. Egyben megoldást is ajánlott arra, hogyan lehet elkerülni a rettenetes következményeket.

`5Móz 28:1-14 szakasza szerint milyen áldások származnak abból, ha Izrael engedelmeskedik Isten akaratának?`

`Olvassuk el Jer 3:14-18 szakaszát! Mit tanulhatunk abból, ahogyan Isten megtérésre és hozzá való visszatérésre szólította Izraelt? Mit árul ez el a népe iránti szeretetérõl és türelmérõl?`

Bámulatos, ahogyan Jeremiás próféta könyvében folyamatosan megmutatkozik Isten szeretete, kegyelme és nagylelkûsége népe iránt, még lázadásuk, széthúzásuk és bálványimádásuk dacára is! Az Úr folyton hívta õket, hogy térjenek vissza hozzá, térjenek meg makacsságukból. Isten újból és újból megígérte a helyreállítást és reményt adott a jövõre nézve.

"Térj vissza, elpártolt Izráel, ezt mondja az Úr, és nem bocsátom reátok haragomat, mert kegyelmes vagyok én, ezt mondja az Úr, nem haragszom mindörökké. Csakhogy ismerd el a te hamisságodat, hogy hûtlenné lettél az Úrhoz, a te Istenedhez, és szertefutottál útaidon az idegenekhez mindenféle zöldellõ fa alá, és az én szómra nem hallgattatok, ezt mondja az Úr" (Jer 3:12-13).

Jeremiás szavai olyan korban hangzottak el, amikor általában semmibe vették Isten Igéjét. Jósiás király idejében ugyan elindultak bizonyos reformintézkedések, ám a legtöbben nem vágyódtak lelkileg arra, hogy továbbra is hûségesen engedelmeskedjenek Istennek. Bûneik, bálványimádásuk és önzõ életmódjuk lelki és politikai romláshoz vezettek. Minél jobban eltávolodtak Isten akaratának teljesítésétõl, annál rettenetesebbnek tûnt a jövõjük. Az Úr azonban tovább kérlelte õket Jeremiás által. Jobb jövõt szánt nekik, vágyott rá, hogy visszavezethesse õket a jólétbe, egységbe és egészségbe. Persze ez csak akkor következhet be, ha hit által élnek, gyakorolva mindazt, amivel az igaz hit együtt jár.