---
title:  További Tanulmányozásra
date:  12/10/2018
---

Ellen G. White: Próféták és királyok. Budapest, 1995, Advent Kiadó, "A birodalom kettészakadása" c. fejezet, 57-63. o.; Az apostolok története. 2001, Advent Kiadó, "Figyelmeztetõ és kérlelõ üzenet" c. fejezet, 197-203. o.

"Az Úr azt várja kiválasztott szolgáitól, hogy harmonikus erõfeszítéseket téve tanuljanak meg összefogni. Némelyeknek talán úgy tûnhet, túl nagy a különbség a saját ajándékaik és a munkatársaiké között ahhoz, hogy harmonikus erõfeszítéseket téve összefoghatnának. Ám ha észben tartják, hogy különbözõ gondolkodású emberekhez kell eljutni, és egyesek elutasítják az igazságot, amit az egyik munkás mutat be, viszont ha valaki más, eltérõ módon képviseli Isten igazságát, akkor már szívükbe fogadják. Így remélhetõleg igyekezni fognak együtt, egységben dolgozni. Bármennyire különbözõek is a talentumaik, egyaránt lehetnek a Szentlélek irányítása alatt. A szavakban és a tettekben kedvesség és szeretet nyilatkozik meg. Amint minden munkás hûségesen ellátja a neki kijelölt feladatot, meghallgatásra talál Krisztus imádsága, amit követõi egységéért mondott, a világ pedig megtudja, hogy valóban az Õ tanítványai" (Ellen G. White: Gospel Workers. 438. o.).

**Beszélgessünk róla!**

`1.	Gondolkodjunk még Roboám király és Izrael kettészakadásának történetérõl (1Királyok 12. fejezet)! Milyen tanulságokat vonhatunk le ebbõl az esetbõl?`

`2.	Mit tehetnek a gyülekezeti vezetõk és tagok, nehogy küzdelmek és klikkek zavarják meg a gyülekezet életét? Mennyire fontos megállítani az efféle folyamatokat, mielõtt elhatalmasodnának és elfertõzõdnének? Mit tehetünk egyénileg, nehogy hasonló csapdába essünk, mint néhányan a korinthusiak közül?`

`3.	Tanulmányozzuk Péld 6:16-19 szakaszát, ami érinti a viszálykodás kérdését! Mit tanulhatunk belõle, ami elejét veheti a széthúzásnak a gyülekezetben? `

`ÖSSZEFOGLALÁS: A Bibliában olvashatunk olyan történeteket, amelyek megosztottságba torkolltak. Amikor Isten népének életét hûséges engedelmesség jellemezte, nagymértékben csökkent a széthúzás veszélye. A bírák korának, valamint Roboám uralkodása idejének rossz döntései utat nyitottak a szakadáshoz. Az újszövetségi korban is megmaradt a széthúzás veszélye. A soraink között kialakuló megosztottság és szakadás ellen a legjobb védekezés, ha helyesen értjük Isten Igéjét és erõfeszítéseket teszünk az annak való engedelmességért.    `