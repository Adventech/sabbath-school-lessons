---
title:  Aki Igaz A Maga Szemében
date:  08/10/2018
---

A Bírák könyvének történetei mutatják, hogy mennyi rossz származott abból, ha Izrael nem követte az Úr akaratát. Kánaán földjére érve az emberek hamarosan kezdték a körülöttük élõ kanaaniták hamis vallásai szerint alakítani a saját lelki életüket - pontosan azt tették, amitõl Isten tiltotta õket. Sajnos azonban nem ez volt az egyetlen probléma, amibe belefutottak.

`Mit tudhatunk meg Bír 17:6 és 21:25 versébõl arról, hogy még milyen problémák ütötték fel a fejüket Isten népe között?`

Pontosan ez az Isten népe közötti széthúzás és megoszlás receptje. A nemzet egységét a szövetség Urának való hûséges engedelmesség biztosítja, hiszen Istennel léptek szövetségre. Amikor azonban ki-ki azt tette, amit éppen jónak látott, fõleg, miután a környezõ népek hatása alá kerültek, biztos úton haladtak a katasztrófa felé. Mindannyian bûnös emberek vagyunk, és ha a saját ötleteinkre hagyatkozunk, ha a szívünk hajlamait követjük, bizonyosan letérünk arról az útról, amire Isten elhívott.

`Mit tudhatunk meg az alábbi szakaszokból Izrael népének lelki és társadalmi viszonyairól a bírák korában?`

Bír 2:11-13 	

Bír 3:5-7 	

"Az Úr Mózes által népe elé tárta hûtlenségük következményeit. Ha nem tartják meg Istennel kötött szövetségük feltételeit, elszakadnak tõle, az élettõl, és nem részesülhetnek áldásában. Izráel idõnként megfogadta Isten intéseit. Ilyenkor gazdagon áradt az áldás a zsidó népre és általuk a környezõ nemzetekre. De történelmük során sokszor elfeledkeztek Istenrõl és szem elõl tévesztették Isten képviselõiként kapott magasztos kiváltságaikat. Megfosztották Istent a tõlük elvárt szolgálattól, embertársaikat a lelki vezetéstõl és a szent példamutatástól. Ki akarták sajátítani a szõlõskert gyümölcsét, amelyben Isten sáfársággal bízta meg õket. Ezzel alkalmat adtak a pogányoknak, hogy rosszul értelmezzék Isten jellemét és országának törvényeit" (Ellen G. White: Próféták és királyok. Budapest, 1995, Advent Kiadó, 11-12. o.).

`Egyházunk tettei hogyan hatnak a környezetünkre? Mit láthatnak a körülöttünk élõk a hetednapi adventistákban, ami pozitív befolyást gyakorolhat rájuk? `