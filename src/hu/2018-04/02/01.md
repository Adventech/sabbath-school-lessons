---
title:  A Széthúzás Okai
date:  06/10/2018
---

### E heti tanulmányunk
5Mózes 28:1-14; Bírák 17:6; 1Királyok 12:1-16; Jeremiás 3:14-18; Apostolok cselekedetei 20:25-31; 1Korinthus 1:10-17 

> <p></p>
> "A bölcsességnek kezdete az Úrnak félelme; és a Szentnek ismerete az eszesség" (Péld 9:10).

Az ószövetségi próféták újból és újból arra szólították Izrael népét, hogy engedelmeskedjenek Isten utasításainak. Az engedetlenség és a nemtörõdöm magatartás hitehagyáshoz és megoszláshoz vezet. Isten a törvényei iránti engedelmességet szánta eszközül arra, hogy megvédje népét a bûn természetes következményeitõl és megszentelje õket az idegen népek között. Akaratának követése összhangot teremt a nép soraiban és erõsíti közösségük elhatározását, hogy ellenálljanak az õket szinte minden irányból körülvevõ bûnös, pogány gyakorlatok betörésének. Isten azt akarta, hogy szentek legyenek, bizonyságul a körülöttük élõ népek elõtt.

Ezt mondta Mózes, miután Isten kiszabadította a hébereket Egyiptomból: "Lássátok, tanítottalak titeket rendelésekre és végzésekre, amint megparancsolta nékem az Úr, az én Istenem, hogy azok szerint cselekedjetek azon a földön, amelybe bementek, hogy bírjátok azt. Megtartsátok azért és megcselekedjétek! Mert ez lesz a ti bölcsességtek és értelmetek a népek elõtt, akik meghallják majd mind e rendeléseket, és ezt mondják: Bizony bölcs és értelmes nép ez a nagy nemzet" (5Móz 4:5-6)!

Vitathatatlan, hogy ha a nép hûséges marad, nagy áldást kap, sõt áldás lehetett volna mások számára is. A hûtlenség viszont egy sereg problémához vezet, amelyeknek csak egyike a széthúzás.