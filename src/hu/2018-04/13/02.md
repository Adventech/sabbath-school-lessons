---
title:  Krisztus Biztosan Visszatér
date:  23/12/2018
---

`Jn 14:1-3 verseiben találjuk Jézus második adventjének legismertebb ígéretét. Ennek alapján milyen lesz a megváltottak élete az új földön?`

A korai keresztények Krisztus visszatérését úgy emlegették, hogy a "boldog reménység" (Tit 2:13). Várták, hogy a Szentírás minden próféciája és ígérete teljesedjen a második adventkor, ami a keresztény zarándokút igazi célja. Aki szereti Krisztust, várja a napot, amikor már szemtõl szemben lehet vele. Jézus szavai azt fejezik ki, hogy szoros, meghitt lesz a kapcsolatunk vele és egymással is.  

A keresztények hisznek ebben az ígéretben, aminek a teljesedésérõl biztosít a Biblia. Azért bízunk benne, mert Jézus kijelentette: "ismét eljövök" (Jn 14:3). Már az ószövetségi prófécia megjövendölte Krisztus elsõ eljövetelét, ahogyan a másodikat is. Az özönvíz elõtt Isten elmondta Énók pátriárkának, hogy a Messiás dicsõséges eljövetele véget vet majd a bûnnek. Énók prófétált arról, hogy "Íme, eljött az Úr sok ezer szentjével, hogy ítéletet tartson mindenki felett, és megbüntessen minden istentelent minden istentelen tettéért, amelyet elvetemülten elkövetett, és minden durva beszédért, amelyet az istentelen bûnösök ellene szóltak" (Júd 14-15, ÚRK).

Ezer évvel azelõtt, hogy Jézus a földre jött, Dávid király is prófétált a Messiás érkezésérõl, aki összegyûjti majd a népét. "Eljön a mi Istenünk és nem hallgat; emésztõ tûz van elõtte, s körülte erõs forgószél. Hívja az egeket onnan felül, és a földet, hogy megítélje népét; Gyûjtsétek elém kegyeseimet, akik áldozattal erõsítik szövetségemet" (Zsolt 50:3-5)!

Jézus második adventje szorosan kapcsolódik az elsõhöz. A születését és szolgálatát megjövendölõ próféciák (pl. 1Móz 3:15; Ézs 11:1; Dán 9:25-26; Mik 5:2) képezik a visszajövetelének ígéretében való reménységünk alapját. Krisztus "egyszer jelent meg az idõk végén, hogy áldozatával eltörölje a bûnt… egyszer áldoztatott fel, hogy sokak bûnét eltörölje, másodszor pedig bûn hordozása nélkül jelenik meg azoknak, akik várják õt üdvösségükre" (Zsid 9:26, 28, ÚRK).

`Hogyan találunk most is reményt és vigasztalást a második advent ígéretében? `