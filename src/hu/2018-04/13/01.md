---
title:  Az Egység Végsõ Helyreállítása
date:  22/12/2018
---

### E heti tanulmányunk
Ézsaiás 11:1-10; 35:4-10; János 14:1-3; 1Thesszalonika 4:13-18; Jelenések 21:1-5; 22:1-5

> <p></p>
> "De új eget és új földet várunk az õ ígérete szerint, amelyekben igazság lakozik" (2Pt 3:13).

A Biblia egyik legnagyszerûbb ígérete, hogy Jézus visszajön. E nélkül nem lenne semmink, mert minden reményünk erre az ígéretre épül és annak az egész körére, amit ez jelent. Amikor Krisztus visszatér az ég felhõiben, eltûnik mindaz, ami földi és emberalkotta, következésképpen csak ideig-óráig tartó és néha értelmetlen is. A mennyben eltöltött ezer esztendõ végén Isten újjáteremti a most háborúktól, éhínségektõl, betegségektõl és tragédiáktól sújtott földet, és az lesz majd a megváltottak lakhelye, akik végül együtt élhetnek az Úrral és egymással.

Az Újszövetség egyik fõ témája Krisztus második adventje. A keresztények évszázadokon át várták ennek az ígéretnek a teljesedését. Hetednapi adventistaként szintén várjuk Jézus visszajövetelét, a nevünk is ezt a reménységet hirdeti. 

Az utolsó tanulmányban ezzel az ígérettel foglalkozunk, és megnézzük, hogy mit jelent ez a keresztényi egységünk szempontjából. Krisztusban való egységünket gyakran próbára teszik emberi korlátaink és gyengeségeink. Akkor azonban már nem kell ellenszert keresnünk a széttagolódásra, mert ilyesmi többé nem lesz. A második adventkor egyek leszünk az Úrral. Végre újból egyek lehetünk, helyreállt családként! 