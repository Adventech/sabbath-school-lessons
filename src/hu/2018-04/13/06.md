---
title:  Élet Az Új Földön
date:  27/12/2018
---

`Olvassuk el Ézs 35:4-10 és 65:21-25 verseit! Mennyiben különbözik majd az ottani élet attól, amit most ismerünk? `

Ézsaiás próféta könyvében többször is olvasunk valami újról: "újak" (42:9; 43:19; 48:6), "új ének" (42:10), "új nevet" (62:2). A 65. fejezetben új a dolgok sorrendje. Béke és összhang van Isten minden teremtménye között. Örökre megszûnnek a szövetségben azok az átkok, amelyek az engedetlenség és a lázadás miatt a földre nehezedtek (lásd 3Móz 26:14-17; 5Móz 28:30), mert nem lesz többé bûn, csak bõséges áldás - házak, amelyekben élhetünk és étel, amit élvezhetünk.

Milyen lesz az élet ezen a gyönyörû helyen? Vannak, akik azon gondolkoznak, hogy vajon felismerjük-e majd a barátainkat és a rokonainkat, miután testünk halhatatlan lesz és teljesen helyreáll bennünk Isten képe. Feltámadása után a tanítványok felismerték Krisztust, Mária ráismert a hangjára (Jn 20:11-16). Tamás felismerte Jézus kinézetét (Jn 20:27-28). Az emmausi tanítványok ráismertek sajátos szokására az étkezõasztalnál (Lk 24:30-31, 35). Tehát ha a testünk hasonló lesz Jézus feltámadt testéhez, akkor bizonyosan megismerjük majd egymást, és várhatjuk a helyreállt kapcsolatok örök életét. Biztonsággal feltételezhetjük, hogy folyamatosan együtt lehetünk azokkal, akiket ismerünk és szeretünk, akik velünk oda jutnak.

"A megváltottak kölcsönösen ismerni fogják egymást. A szeretet és a rokonszenv, amelyet Isten plántált a lélekbe, a legszebb és legigazabb kifejezésre jut. A bûntelen kapcsolat a szent lényekkel, a harmonikus együttlét a szent angyalokkal és minden korszak hûségeseivel - akik megmosták ruháikat és megfehérítették a Bárány vérében -, a szent kötelék, amely összekapcsol »minden nemzetség«-et »mennyen és földön« (Ef 3:15), mind hozzájárul a megváltottak boldogságához" (Ellen G. White: A nagy küzdelem. Budapest, 2013, Advent Kiadó, 576-577. o.). 

`"Azért nem csüggedünk… Mert a mi pillanatnyi könnyû szenvedésünk igen-igen nagy örök dicsõséget szerez nékünk; Mivelhogy nem a láthatókra nézünk, hanem a láthatatlanokra; mert a láthatók ideig valók, a láthatatlanok pedig örökkévalók" (2Kor 4:16-18). Hogyan tanulható meg az ideig-óráig tartó, elillanó dolgok világában, hogy arra figyeljünk, ami láthatatlan és örökkévaló?`