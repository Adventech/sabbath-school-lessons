---
title:  A Feltámadás És A Helyreállt Kapcsolatok
date:  25/12/2018
---

Az egyház kezdeti korszakától kezdve leginkább talán Krisztus visszatérésének az ígérete tartotta a lelket Isten hûséges népében, és különösen így van ez a megpróbáltatások között. Bármilyen félelmetes küzdelmeket éltek át, még ha vigasztalhatatlan volt is a bánatuk, nagy fájdalmat éreztek, akkor is bíztak Krisztus visszatérésében és a második adventben foglalt nagyszerû ígéretekben. 

`Milyen ígéreteket találunk 1Thessz 4:13-18 szakaszában? Mi vonatkozik benne a kapcsolatok helyreállítására?`

Krisztus visszatérése döntõ hatással lesz az egész emberiségre. Isten országa megalapításának fontos szempontja a kiválasztottak összegyûjtése. "És elküldi az õ angyalait nagy trombitaszóval, és egybegyûjtik az õ választottait a négy szelek felõl, az ég egyik végétõl a másikig" (Mt 24:31). Az összegyûjtés pillanatában a meghalt igazak feltámadnak és halhatatlanságot kapnak (1Kor 15:52-53). "…elõször feltámadnak a Krisztusban elhunytak" (1Thessz 4:16, RÚF). Erre a pillanatra várunk mindannyian. A feltámadtak újból találkoznak azokkal, akik vágyódtak a társaságuk és a szeretetük után. Így ír Pál errõl az eseményrõl: "Halál, hol a te diadalmad? Halál, hol a te fullánkod" (1Kor 15:55, RÚF).

A feltámadáskor nem betegen, öregen, eltorzult testtel jönnek elõ az emberek, mint ahogyan a sírba tértek, hanem új, halhatatlan, tökéletes testben, amin már nincsenek ott a bûn okozta romlás jelei. A feltámadt szenteken teljes lesz Krisztus helyreállító munkája, tökéletesen tükrözik Isten képét, azt, ami a szándéka volt a teremtéskor (1Móz 1:26; 1Kor 15:46-49).

Jézus második adventjének a pillanatában, amikor a megváltott halottak feltámadnak, a földön élõ igazak szintén átváltoznak, új, tökéletes testet kapnak. "Mert szükség, hogy ez a romlandó test romolhatatlanságot öltsön magára, és e halandó test halhatatlanságot öltsön magára" (1Kor 15:53). Tehát a megváltottaknak ez a két csoportja, a feltámadt és az átváltozott igazak "elragadtatunk azokkal együtt a felhõkön az Úr elébe a levegõbe; és ekképpen mindenkor az Úrral leszünk" (1Thessz 4:17). 

`Tudományos korunkban még a keresztények is mindenre természetes magyarázatot próbálnak találni, még a "csodákra" is. Miért csak Isten természetfeletti tettei menthetnek meg bennünket? Mire tanít a feltámadás ígérete? `