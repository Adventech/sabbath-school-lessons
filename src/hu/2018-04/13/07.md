---
title:  További Tanulmányozásra
date:  28/12/2018
---

"Urunk feltámadása és mennybemenetele tagadhatatlan bizonyítéka annak, hogy Isten szentjei gyõznek a halál és a sír felett. Ez a biztosítéka annak, hogy a menny kitárul azok elõtt, akik megmossák, kifehérítik jellemük ruháit a Bárány vérében. Jézus az emberiség képviselõjeként ment fel az Atyához, Isten pedig elviszi azokat, akik az Õ képét tükrözik, hogy lássák a dicsõségét és osztozzanak benne. Otthonok várják a földi zarándokokat, ruhák az igazakat, a dicsõség koronájával és a gyõzelem pálmaágaival. Az eljövendõ világban minden világossá lesz, az is, amit nem értettünk Isten gondviselését illetõen. Magyarázatot kapunk majd az itt nehezen felfogható dolgokra. A kegyelem titkai feltárulnak elõttünk. Ahol véges elménkkel csak zavart és teljesületlen ígéreteket láttunk, ott a legtökéletesebb és legszebb harmóniát fedezzük majd fel. A legnagyobb próba elé állító tapasztalatainkról ott kiderül, hogy mindet a végtelen szeretet rendelte el. Kimondhatatlan örömmel, dicsõségben örvendezünk, amikor felismerjük Isten gyengéd szeretetét, aki eléri, hogy minden a javunkra váljon" (Ellen G. White: Counsels for the Church. 358. o.).

**Beszélgessünk róla!**

`1.	Más keresztények is hisznek Jézus valóságos visszajövetelében (még ha nem is mindenki), tehát mi az egyedi vonás Jézus visszatérésének adventista reménységében? `

`2.	Két hal úszik a vízben. Az egyik megkérdezi: "Milyen a víz?" "Mi az a víz?" - kérdez vissza a másik. Vagyis annyira hozzászokhatunk bizonyos dolgokhoz, hogy észre sem vesszük, mennyire áthatnak mindent, általánosak. Például hogyan is tudnánk mi, akik bûnben születtünk, bûnös világban élünk és akiket eltölt a bûn, hogy milyen lehet az új földön ránk váró csodálatos, új élet? Miért kell mégis törekedni arra, hogy magunk elõtt lássuk ezt, még ha csak korlátozott mértékben vagyunk is rá képesek?  `

`3.	Nem kérdés, hogy az új földön egységben élünk majd mindenkivel. Tehát mit tehetünk meg már most, amivel felkészíthetjük magunkat erre? `

ÖSSZEFOGLALÁS: A Biblia teljes bizonyossággal állítja, hogy Isten majd újjáteremti ezt a földet és a bûn pusztításának a nyomait maradéktalanul eltünteti róla. Végül az emberiség betöltheti létének eredeti célját, teljes összhangban élhetnek. Most lelkileg tapasztalhatjuk a Krisztussal való egységet, ami ugyan még nem vált teljessé, akkor azonban élõ és örök valóság lesz.

 