---
title:  A Helyreállítás Ígérete
date:  24/12/2018
---

`Ézs 11:1-10 szakaszában milyen ígéret hangzik Izraelnek, és mit tudhatunk meg ebbõl a részbõl a megváltottak örök lakhelyérõl? `

A Biblia a föld megteremtésével kezdõdik (1Mózes 1-2. fejezet), bemutatja, hogy Isten csodaszép, harmonikus világot bízott õsszüleinkre, Ádámra és Évára. Tökéletes volt a világ, az Isten által teremtett emberiség otthona. A Biblia két utolsó fejezete (Jelenések 21-22. fejezet) szintén arról szól, hogy Isten tökéletes, harmonikus világot teremt a megváltott emberiségnek. Ez a rész még pontosabban meghatározza, hogy ez újjáteremtés lesz, a bûn pusztítása után Isten helyreállítja a földet. A Biblia számos helyen kijelenti, hogy a megváltottak örök lakhelye valóságos hely lesz, nem egy kitalált elképzelés vagy álom. A megváltottak képesek lesznek látni, hallani, illatokat érezni, tapintani. Az új életben egészen új tapasztalatokat éreznek majd. Ézsaiás próféta könyve 11. fejezetének gyönyörû szakasza megjövendöli a Messiás eljövetelét, aki egy új korszakot teremt. Véget vet a kegyetlenségeknek és elhozza az örök béke idejét. Az egyetemes összahang korát alapozza meg Isten uralma az új földön.

`Az új, harmonikus életbõl mi tûnik el örökre Jel 21:1-5 versei szerint?`

Ellen White leírta, mi vár a megváltottakra: "Amint telnek az örökkévalóság évei, egyre gazdagabb és dicsõségesebb kinyilatkoztatásokat kapunk Istenrõl és Krisztusról. A tudás progresszív, fokozatosan nõ, éppen úgy, mint a szeretet, a tisztelet és a boldogság. Minél többet megtud az ember Isten jellemérõl, annál jobban fogja csodálni. Miközben Jézus a megváltás gazdagságába és a Sátánnal folytatott nagy küzdelem bámulatos gyõzelmeibe bepillantást enged, a megváltottak szíve folyamatosan erõsödõ áhítattal ver, és egyre biztosabb kézzel pengetik arany hárfáikat. Tízezerszer tízezer és ezerszer ezer hang egyesül a hatalmas dicsénekben" (Ellen G. White: The Story of Redemption. 432-433. o.).

`Mi a módja annak, hogy már most is meglássuk, milyen Isten jelleme? Hogyan tükrözhetjük már most is azt az emberek közötti harmonikus és egységre törekvõ életünkkel? `