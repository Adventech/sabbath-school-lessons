---
title:  Isten Választott Népe
date:  04/10/2018
---

Amikor Isten elhívta Ábrahámot szolgájául, egy népet választott magának, hogy Õt képviselje a világ elõtt. Az elhívás és kiválasztás Isten szeretetbõl fakadó, kegyelmi tette volt. A bûneset okozta pusztítás és megoszlás után Izrael elhívásának központi szerepe volt az egész emberiség helyreállítását célzó isteni tervben. A szent történelem Isten helyreállító munkáját mutatja be, és e tervnek fontos része volt Izrael szövetséges népe.

`5Móz 7:6-11 szerint Isten miért hívta el népéül Izraelt? Miért éppen Ábrahám leszármazottait választotta ki?`

Izrael kiválasztásában központi elem Istennek az emberiség iránti szeretete. Azért kötött szövetséget Ábrahámmal és a leszármazottaival, hogy népe által megõrizze az istenismeretet és véghezvigye az emberiség megváltását (Zsolt 67:3). Istennek hatalmas, szeretetbõl fakadó tette volt Izrael kiválasztása. Ábrahám leszármazottai semmivel sem dicsekedhettek, amiért megérdemelték volna Isten szeretetét. "Nem azért szeretett titeket az Úr, sem nem azért választott titeket, hogy minden népnél többen volnátok; mert ti minden népnél kevesebben vagytok" (5Móz 7:7).

Különös, fordított értékítélet alapján választotta ki Isten a népét. A vezetõk kiválasztásakor az emberek a hatalmat, a bölcsességet és az önbizalmat figyelik, Isten azonban nem az erõseket és hatalmasokat választja ki a szolgálatára, hanem inkább azokat, akik érzik és elismerik gyengeségüket, balgaságukat és semmiségüket, hogy senki se dicsekedhessen elõtte (1Kor 1:26-31). Ám figyeljük meg, hogy milyen kiváltságokat nyertek! "Isten azt akarta, hogy dicsérjék és magasztalják népét, Izraelt. Mindent megadott nekik, ami lelkileg javukat szolgálhatta. Minden lehetõséget megteremtett arra, hogy jellemük olyanná formálódjék, amellyel képviselhetik Õt. Isten törvénye iránti engedelmességük nyomán fakadó jólétüket a világ népei csodálták volna. Aki minden mestermunkához bölcsességet és ügyességet tudott nekik adni, továbbra is tanítani akarta õket, és törvényei iránti engedelmességük jellemüket nemessé és emelkedetté tette volna. Engedelmességük megóvta volna õket a más népeket sújtó betegségektõl. Nagyszerû értelmi képességeket kaptak volna. Jólétükkel Isten dicsõségét és hatalmának magasztos voltát kellett volna megmutatniuk. Isten papok és fejedelmek birodalmává akarta Izraelt tenni. Mindent megadott nekik ahhoz, hogy a föld legnagyobb népévé legyenek" (Ellen G. White: Krisztus példázatai. Budapest, 1983, H. N. Adventista Egyház, 194-195. o.). 