---
title:  Teremtés És Bûneset
date:  29/09/2018
---

### E heti tanulmányunk
1Mózes 1:26-27; 3:16-19; 11:1-9; 5Mózes 7:6-11; Galata 3:29; 1János 4:7-8, 16 

> <p></p>
> "Azután kivitte õt [Ábrámot], és ezt mondta: Tekints fel az égre, és számláld meg a csillagokat, ha meg tudod számolni õket. Azt mondta neki: Így lesz a te utódod is. Ábrám hitt az Úrnak, aki ezért igaznak fogadta el õt" (1Móz 15:5-6, ÚRK).

Isten népének története az emberek megteremtésével kezdõdött, majd utána jött a tragikus bûneset. Amikor meg akarjuk érteni az egyház egységének természetét, Isten eredeti, teremtési tervénél kell kezdenünk, utána pedig kitérünk a bukás utáni helyreállítás szükségességére.

A Biblia elsõ fejezeteibõl kiderül, hogy Isten szándéka szerint az emberiségnek egy családként kellett volna megmaradnia. Sajnálatos módon azonban az egység megtört, miután bekövetkezett a bûn tragédiája. Az engedetlenség további szörnyû következményeinek, a széthúzásnak és a megoszlásnak a gyökerei éppen a bûnbõl nõttek ki. Miután Ádám és Éva evett a tiltott fáról, már az elsõ, Istennel való beszélgetésben utalást találunk a szembenállásra (lásd 1Móz 3:11). Tehát a megváltási terv révén majd megvalósuló sok egyéb dolog között Istennek az egyik fõ célja az eredeti egység helyreállítása lesz. 

Ábrahám, Isten népének atyja a megváltási terv fontos szereplõje lett, akit a Szentírás a "hit általi megigazulás" nagyszerû példájaként mutat be (lásd Róm 4:1-5). Ez a hit fogja egységbe Isten népét egymással és magával az Úrral is. Isten emberek által munkálkodik azért, hogy helyreállítsa az egységet és ismertesse az akaratát az elveszett emberiséggel. 