---
title:  Ábrahám Isten Népének Atyja
date:  03/10/2018
---

A három nagy monoteista világvallás, a judaizmus, a kereszténység és az iszlám is Ábrahámot tekinti az atyjának. A keresztények számára ez a kapcsolat lelki jellegû. Amikor Isten elhívta Ábrahámot, hogy hagyja el mezopotámiai otthonát, ezt mondta neki: "megáldatnak tebenned a föld minden nemzetségei" (1Móz 12:3; lásd még 18:18; 22:18). Az áldás Jézus által jött el. 

`Ábrahám hitének mely elemeit említik Róm 4:1-3, Gal 3:29 és Zsid 11:8-19 versei? Hogyan kapcsolódik mindez a keresztény egység gondolatához? Vagyis mi a keresztény egység meghatározó összetevõje e szakaszok értelmében? Hogyan érthetjük ezt meg ma?`

Minden hívõ atyja, Ábrahám bemutatja a keresztény egység néhány alapvetõ, központi elemét. Elõször is, engedelmes volt. "Hit által engedelmeskedett Ábrahám, amikor elhívatott, hogy menjen ki arra a helyre, amelyet örökségül fog kapni, és kiment, nem tudva, hova megy" (Zsid 11:8, ÚRK). Másodszor, Isten ígéreteibõl merített reménységet. "Hit által vándorolt az ígéret földjén, mint idegenben, és sátrakban lakott Izsákkal és Jákóbbal, ugyanannak az ígéretnek az örököseivel. Mert várta az alapokkal bíró várost, melynek tervezõje és építõje Isten" (Zsid 11:9-10, ÚRK). Harmadszor, hitte, hogy Isten fiút ad neki és egy nap majd annyi utódja lesz, mint égen a csillagok. Mivel így reagált, hite által Isten igaznak tekintette (Róm 4:1-3). Negyedszer, Ábrahám bízott Isten megváltási tervében. Hitének legnagyobb próbája akkor következett be, amikor Isten arra kérte, hogy áldozza fel Izsákot a Mórija hegyén (1Móz 22:1-19; Zsid 11:17-19).

Az Ószövetség Isten barátjának nevezi Ábrahámot (2Krón 20:7; Ézs 41:8). Hittel jellemezhetõ élete, rendületlen engedelmessége és az Úr ígéretei iránti bizalma példa arra, hogy milyennek kell lennie a keresztények életének most. 

`A következõ néhány napban gondolkozzunk el a tetteinkrõl és a szavainkról! Mit tehetünk azért, hogy a hitünk valóságát tükrözzék?`