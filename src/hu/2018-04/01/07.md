---
title:  További Tanulmányozásra
date:  05/10/2018
---

Ellen G. White: Pátriárkák és próféták. Budapest, 1993, Advent Kiadó, "A teremtés" c. fejezet, 18-25. o; "Ábrahám elhívása" c. fejezet, 93-99. o.

Isten eredeti szándékát tükrözi az emberiség teremtésekor a család és a szombat megalapítása is (1Móz 2:21-24). A szombatot az egész emberiségnek szánta, amire Jézus világosan utalt Mk 2:27-28 verseiben. Egyetemessége már Mózes elsõ könyvének beszámolójában is látszik, amikor Isten elkülönítette a hetedik napot. Nemcsak azt megelõzõen történt ez meg, hogy szövetséges népének hívta el Izraelt, hanem már a bûn belépése elõtt. Milyen hatalmas egyesítõ erõ lehetett volna a szombat, ha minden nép megtartja! Isten a nyugalomnappal akarta emlékeztetni Ádám és Éva leszármazottait a vele és az egymással való kapcsolatukra. "Isten a szombatot és a családot is az Édenben alapította, amelyek terve szerint elválaszthatatlanul kötõdnek egymáshoz. Minden más napnál inkább ekkor lehet édeni az életünk. Istennek az volt a terve, hogy a család tagjai együtt dolgozzanak és tanuljanak, tiszteljék Õt és pihenjenek. A család papja az apa legyen, az apa és az anya legyen a gyermekek tanítója és kísérõje" (Ellen G. White: Child Guidance. 535. o.).

**Beszélgessünk róla!**

`1.	Mózes elsõ könyvének teremtési beszámolója hogyan ír arról, hogy Isten Ádám oldalbordájából teremtette meg Évát? Mire utal ez a férj és feleség közötti szoros és intim kapcsolatra vonatkozóan? Ezek szerint miért használja Isten az egész Bibliában a férj és feleség hasonlatát a népével való közössége példájaként?`

`2.	Bábel tornyának történetébõl megtudjuk, hogy az emberek etnikai és nyelvi sokszínûsége nem volt része Isten eredeti tervének. Ma hogyan emelkedhetünk felül az efféle különbségeken? Hogyan tapasztalható valódi egység és összhang az egyházban annak ellenére, hogy közösségünket különféle nemzetiségû és más-más nyelvet beszélõ emberek alkotják?`

`ÖSSZEFOGLALÁS: A teremtéskor az volt Isten eredeti terve, hogy az emberiség egy családként, harmonikusan, egységben éljen, ám ezt megbontotta õsszüleink engedetlensége. Isten azonban elhívta Ábrahámot, hogy legyen egy népe, amely által életben tarthatja az egyedül Krisztusban lehetséges helyreállítás ígéretét.  `