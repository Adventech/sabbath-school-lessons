---
title:  Még Több Szembenállás És Elszakadás
date:  02/10/2018
---

`Mi történt 1Móz 11:1-9 szakaszában, ami csak súlyosbította a szembenállás és a széthúzás problémáját?`

Az özönvíz története után a Biblia beszámol még Bábel tornyának építésérõl, a nyelvek összezavarásáról, majd pedig arról, hogy az emberek, akik addig egy nyelvet beszéltek, szétszéledtek. Feltehetõleg a Tigris és az Eufrátesz folyók közötti terület szépsége és a jó termõföld tûnt vonzónak Noé egyes leszármazottainak, akik elhatározták, hogy Sineár földjén, a mai Irak déli részén várost és egy magas tornyot építenek maguknak (1Móz 11:2).

A régészeti leletek fényében Mezopotámia már a történelem legkorábbi idõszakában is sûrûn lakott térség lehetett. Itt éltek a sumérok is, akiknek tulajdonítják az agyagtáblákra való írás mûvészetének a feltalálását. Jól megtervezett szerkezetû házakat építettek és mesteri ékszereket, szerszámokat, háztartási eszközöket készítettek. Az ásatások feltártak számos toronyszerû templomot, amelyeket különbözõ pogány istenségek tiszteletének szenteltek. 

Noénak a Sineár földjén letelepedett utódai gyorsan elfeledkeztek õsük Istenérõl, mint ahogy az ígéretérõl is, hogy többé nem pusztítja el a világot özönvízzel. Bábel tornyának építésével kiemelkedõ bölcsességüknek és képességeiknek kívántak emlékmûvet állítani. Hírnévre és elismerésre vágytak: hogy "szerezzünk magunknak nevet" (1Móz 11:4) - az építkezésnek ez volt az egyik indítéka. "Az isteni terv szerint az embereknek meg kellett volna õrizni az egységet az igaz vallás kötelékével. Amikor a bálványimádat és a politeizmus megtörte a belsõ lelki köteléket, akkor nemcsak a vallás egységét veszítették el, hanem a testvériség lelkületét is. Nem járhatott sikerrel a torony építésének a terve, hogy külsõ eszközökkel tartsák fenn a belsõ egységet, ami már odalett" (The SDA Bible Commentary, 1. köt. 284-285. o.).

Ádám és Éva bûnesete megtörte az emberiség egységét és Isten eredeti tervét. Ebbõl eredt az istentiszteletben mutatkozó zavar, a gonoszság és erkölcstelenség elterjedése az egész földön, végül pedig az is, hogy sok különbözõ kultúrára, nyelvre és fajra szakadt az emberiség, amelyek azóta gyakran szemben állnak egymással.

`Milyen konkrét lépéseket tehetünk az idõnként még a gyülekezeteknek is ártó faji, kulturális és nyelvi megoszlás orvoslása érdekében? `