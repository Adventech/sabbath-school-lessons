---
title:  Krisztus Az Egyház Feje
date:  16/12/2018
---

Amint egy korábbi tanulmányunkban már megállapítottuk, az Újszövetség a test hasonlatát vonatkoztatja az egyházra. Az egyház Krisztus teste. Ez a metafora az egyház több jellegzetességére utal, mint ahogyan Krisztus és népe kapcsolatára is. Mivel az egyház Krisztus teste, a puszta létében tõle függ. Õ a Fej (Ef 1:22; Kol 1:18), a létének a Forrása, nélküle nem is létezne.

Az egyház identitása is Krisztustól származik, hiszen Õ a Forrása, az Alapja és az elindítója a hitelveinek és a tanításainak. Mindazonáltal az egyház több e fontos tényezõk összességénél. Krisztus és a Szentírásban kinyilatkoztatott Igéje határozza meg, hogy mi az egyház, tehát az identitása és jelentõsége Krisztustól ered.

`Ef 5:23-27 szakaszában Pál a Krisztus és egyháza közötti kapcsolattal mutatja be, hogy milyen legyen a férj és a feleség viszonya. Melyek a meghatározó tényezõk Krisztus és egyháza kapcsolatában? `

Talán van, aki az engedelmesség fogalmát illetõen egy kissé habozik, méghozzá az elmúlt évszázadok vezetõi visszaélései miatt. Viszont az egyház Krisztus, a Fej alá tartozik, vagyis az Õ hatalma alá. Amikor elismerjük Õt az egyház Fejének, ez emlékeztet, hogy végsõ soron kinek is tartozunk hûséggel - nem másnak, mint magának az Úrnak. Fontos, hogy az egyház szervezett legyen, de a szervezetet alá kell rendelni Jézus, az igazi Vezetõ hatalmának. 

"Az egyház Krisztusra alapozva épül, engedelmeskednie kell Krisztusnak mint fejének. Nem függhet embertõl, ember nem irányíthatja. Sokak állítása szerint az egyházban betöltött bizalmi tisztségük feljogosítja õket arra, hogy elõírják, mit higgyenek és tegyenek mások. Ezt az igényt Isten nem szentesíti. »Mindnyájan testvérek vagytok« (Mt 23:8) - jelenti ki a Megváltó. Mindenki ki van téve a kísértésnek, mindenki esendõ, tévedhet. Nem bízhatjuk vezetésünket véges elmére. A hit Sziklája Krisztus élõ jelenléte az egyházban. A leggyöngébb is rábízhatja magát, és akik a legerõsebbnek képzelik magukat, a leggyöngébbnek fognak bizonyulni, hacsak nem választják Krisztust erõsségüknek" (Ellen G. White: Jézus élete. Budapest, 1989, Advent Kiadó, 350. o.).

`Hogyan tanulhatjuk meg teljesen Krisztusra bízni magunkat, nem pedig másra, egy "véges elmére" - ami olyan könnyen megeshetne?`