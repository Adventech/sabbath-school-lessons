---
title:  Egyházfegyelem
date:  19/12/2018
---

Az egyházszervezetben az egyik fõ kérdés a fegyelmezés. Néha érzékeny kérdésnek bizonyul az, hogy milyen módon segíti a fegyelmezés az egyház egységének megõrzését, és ezt könnyû félreérteni. Viszont bibliai szemszögbõl közelítve, a fegyelem két fõ terület köré összpontosul: megõrizni a tanbeli tisztaságot és fenntartani a gyülekezeti élet és gyakorlat tisztaságát.

Amint már láttuk, az Újszövetség azt képviseli, hogy fontos megõrizni a bibliai tanítás tisztaságát a hitehagyással és hamis tanítással szemben, különösen a végidõben. Ugyanez a helyzet a közösség jó hírének a megõrzésével, hogy óvjuk az erkölcstelenség, a becstelenség és a züllöttség ellen. Ezért olvashatjuk, hogy a Szentírás "hasznos a tanításra, a feddésre, a megjobbításra, az igazságban való nevelésre" (2Tim 3:16). 

`Milyen elveket adott Jézus az egyháznak a fegyelmezéssel és a tévedõk helyreigazításával kapcsolatban Mt 16:19 és 18:15-20 verseiben? `

A Biblia alátámasztja a fegyelmezés elvét, valamint azt, hogy lelki és erkölcsi életünk tekintetében számadással tartozunk egymásnak. Valójában az egyház egyik megkülönböztetõ jegye a szentség, a világtól való elkülönülés. A Bibliában számos példát találunk arra, hogy nehéz helyzetekben az egyháznak határozottan fel kellett lépnie az erkölcstelen magatartással szemben. Fontos fenntartani az egyház erkölcsi szintjét.

`A következõ szakaszok tanítása szerint milyen elveket kövessünk, amikor nehéz kérdésekkel kell foglalkoznunk a gyülekezetben? Mt 7:1-5; Gal 6:1-2`

Nem tagadhatjuk, hogy a bibliai tanítás szerint szükség van az egyházfegyelemre, nélküle nem leszünk hûségesek az Igéhez. Figyeljük meg azonban, hogy az említett tanácsok közül sokban látszik a megmentés lelkülete. Amennyire lehet, a fegyelmezésnél a megmentésre kell törekedni. Arról sem feledkezhetünk meg, hogy mindannyian bûnösök vagyunk, szükségünk van a kegyelemre. A fegyelmezést tehát alázattal kell megtenni, a saját fogyatkozásaink tudatában.  

`A vétkezõkkel való bánásmódunkban hogyan tanulhatjuk meg azt, hogy ne elsõsorban a büntetésre törekedjünk, inkább a megmentésre? `