---
title:  További Tanulmányozásra
date:  21/12/2018
---

"A helyes vezetési elvek a társadalom minden egységében alkalmazhatók, beleértve az egyházat is. Fontos azonban, hogy a vezetõ a gyülekezetben még más is legyen: szolga. 

Látszólag ellentétesnek tûnik a vezetõ és a szolga szerepe. Hogyan vezethet és szolgálhat valaki egyszerre? Vajon a vezetõi posztnak nem kiemelt tisztelet jár? A vezetõ nem parancsokat oszt és várja, hogy engedelmeskedjenek neki? Hogyan foglalhat el egyszerre egy kisebb tisztséget is, hogyan lehet szolga, aki parancsokat kap és teljesít? 

A látszólagos ellentmondás feloldása érdekében tekintsünk Jézusra! Õ a legtökéletesebb példa a szolgáló vezetés elvére. Az egész élete szolgálat volt, ugyanakkor Õ a világ leghatalmasabb vezetõje" (G. Arthur Keough: Our Church Today: What It Is and Can Be. Washington D. C. és Nashville, 1980, Review and Herald, 106. o.).

**Beszélgessünk róla!**

`1.	Gondolkodjunk még tovább a szolgáló vezetésrõl! Vajon a szekuláris világban találunk erre egyáltalán példát? `

`2.	Olvassuk el ismét Mt 20:25-28 verseit! Ezek szerint Isten hogyan érti azt, hogy nagy (Mt 20:26)? És hogyan érti ezt a világ?`

`3.	Az egyházi vezetõk egyik feladata az egység megõrzése. Mit tegyünk akkor, ha botladoznak ezen a téren, ha ember voltuk miatt nem bizonyulnak tökéletes példának? `

`4.	Miért olyan fontos, hogy szeretettel és kegyelemmel alkalmazzuk a gyülekezeti és egyházfegyelmet a vétkezõk esetében? A folyamat közben miért kell mindig gondolni Mt 7:12 versének üzenetére?`

ÖSSZEFOGLALÁS: Az egyház missziója és egysége szempontjából lényeges a jó egyházszervezet. Krisztus az egyház Feje, az egyházi vezetõknek az Õ példáját kell követniük, miközben Isten népét vezetik. Az egység Isten Igéjének hûséges tanítása által õrizhetõ meg, valamint azzal, ha életünket az Ige iránti hûség jellemzi.  