---
title:  Szolgáló Vezetés
date:  17/12/2018
---

Jézus a tanítványok közötti szolgálata során többször átélt pillanatokat, amelyek talán elkeserítették, amikor látta, mennyire irigykednek, hatalomra vágynak. Úgy tûnt, az apostolok alig várták, hogy Jézus országában nagy hatalmú vezetõk legyenek (Mk 9:33-34; Lk 9:46). Még az utolsó vacsora elfogyasztásakor is valószínûleg az uralom, az elsõ hely foglalkoztatta õket (Lk 22:24). 

`Az egyik ilyen alkalommal Jézus világosan elmondta, mit is gondol népe lelki vezetésérõl. Jézusnak Mt 20:25-28 verseiben lejegyzett szavaiból a vezetés mely elveit ismerhetjük meg? Hogyan mutathatjuk be ezeket az elveket az életünkben és különösen a gyülekezetünkben? `

"Ebben a velõsen megfogalmazott szakaszban Jézus a hatalom gyakorlásának két modelljét mutatja be. Az elsõ a hatalom fogalmának római megközelítése, amely szerint az elit a ranglétrán a többiek felett áll. E csoportnak hatalma van döntéseket hozni és engedelmességet elvárni azoktól, akik alattuk állnak. Jézus egyértelmûen elutasította a hatalom gyakorlásának ezt a fajtáját, amikor kijelentette: »ne így legyen közöttetek« (Mt 20:26). Ehelyett a hatalom gyakorlásának lélegzetelállítóan új modelljét állította a tanítványok elé, ami az általuk ismert hierarchikus modell teljes elutasítása vagy fordítottja" (Darius Jankiewicz: Serving Like Jesus: Authority in Gods Church c. cikke. Adventist Review, 2014. március 13.). Két kulcsszón alapszik a hatalom fogalma, amit ebben a történetben Jézus bemutat: "szolga" (diakonos) és "rabszolga" (doulos). Mt 20:26-27 verseinek új fordításaiban (RÚF, ÚRK) az elsõ esetben szolga, a másodikban rabszolga áll, de Jézus szándékának erejébõl veszít mindkettõ. Jézus ugyan nem kívánta eltörölni az egész hatalmi struktúrát, azt azonban mindenképpen hangsúlyozni akarta, hogy az egyházi vezetõk elsõsorban Isten népének szolgái és rabszolgái legyenek. Nem azért van a pozíciójuk, hogy hatalmat gyakoroljanak az emberek felett, vagy uralkodjanak rajtuk, vagy presztízst, hírnevet szerezzenek maguknak. "Krisztus más elvekre alapozta országát. Az embereket nem hatalomra, hanem szolgálatra hívta, az erõsöket, hogy hordozzák a gyöngék fogyatékosságait. Az erõ, a  rang, a tehetség, a mûveltség mind nagyobb kötelezettséget rótt birtoklójára embertársainak szolgálatában" (Ellen G. White: Jézus élete. Budapest, 1989, Advent Kiadó, 462. o.).

`Olvassuk el Jn 13:1-20 szakaszát! Milyen vezetõi példát adott itt Jézus?`