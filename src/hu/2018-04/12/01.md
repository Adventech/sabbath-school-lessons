---
title:  Egyházszervezet És Egység
date:  15/12/2018
---

### E heti tanulmányunk
Máté 16:19; 20:25-28; 28:18-20; Galata 6:1-2; Efezus 5:23-27; Titusz 1:9 

> <p></p>
> "De ne így legyen közöttetek; hanem aki közöttetek nagy akar lenni, legyen a ti szolgátok; És aki közöttetek elsõ akar lenni, legyen a ti szolgátok" (Mt 20:26-27).

Hetednapi adventistaként protestáns keresztények vagyunk, valljuk, hogy az üdvösséget egyedül úgy nyerjük el, ha hiszünk Jézus Krisztusnak az emberiségért végbevitt tettében. Nem kell ahhoz az egyház, sem az egyházi hierarchia, hogy részesüljünk Krisztus tetteinek az áldásaiban, amelyeket közvetlenül tõle kapunk, hiszen Õ volt a Helyettesünk a kereszten, Õ a Fõpap, aki közbenjár értünk a mennyei szentélyben.

Ezzel együtt az egyházat Isten alkotta meg, értünk helyezte ide, de nem az üdvösség eszközeként, hanem hogy a segítségével közvetíthessük és bemutathassuk a világnak a felkínált üdvösséget. Az egyház szervezetét Jézus hozta létre a világon, az evangélium hirdetése érdekében. A szervezet annyiban fontos, hogy megszilárdítja és lehetõvé teszi az egyház misszióját. Az egyházszervezet nélkül nem lehetne olyan eredményesen bemutatni az embereknek Jézus üdvözítésének az üzenetét. Az egyházi vezetõk szerepe szintén fontos abban, hogy elõsegítsék az egységet és Jézus példáját tükrözzék.

A héten arról fogunk tanulni, hogy a misszió szempontjából miért olyan fontos az egyházszervezet, hogyan támogathatja a közösség egységét.