---
title:  Az Egyház Egységének A Megõrzése
date:  18/12/2018
---

`Olvassuk el 2Tim 2:15 és Tit 1:9 verseit! A Timóteusnak és Titusznak adott páli tanács szerint milyen fontos felelõssége, feladata van a hûséges gyülekezeti/egyházi vezetõknek?`

Figyeljük meg, milyen nagy hangsúlyt helyez Pál a tanbeli tisztaság megõrzésére! Ez alapvetõ az egység szempontjából, különösen azért, mert elmondható, hogy egyházunkat leginkább a tanításaink egyesítik. Adventistaként eltérõ körülmények közül, kultúrákból, háttérrõl származunk, de Krisztusban való egységünket az adja, ahogyan a tõle kapott igazságot értelmezzük. Ha összezavarodunk e tanítások terén, akkor abból csak káosz és megoszlás következhet, a végidõhöz közeledve egyre inkább. 

"Kérlek azért az Isten és Krisztus Jézus színe elõtt, aki ítélni fog élõket és holtakat az õ eljövetelekor és az õ országában. Hirdesd az igét, állj elõ vele alkalmatos és alkalmatlan idõben, ints, feddj, buzdíts teljes béketûréssel és tanítással. Mert lesz idõ, amikor az egészséges tudományt el nem szenvedik, hanem a saját kívánságaik szerint gyûjtenek magoknak tanítókat, mert viszket a fülök" (2Tim 4:1-4). 

Pál e szavakkal Jézus visszajövetelére és az ítélet napjára összpontosítja ihletett gondolatait. Az apostol Istentõl kapott tekintéllyel (lásd 1Tim 1:1) adja Timóteusnak ezt a fontos tanácsot. Az utolsó idõkre gondolva, amikor rengeteg a hamis tanítás és terjed az erkölcstelenség, Timóteusnak hirdetnie kellett Isten Igéjét, erre a szolgálatra hívta el az Úr. Tanítói szolgálata részeként Timóteusnak meggyõznie, feddenie és buzdítania kellett az embereket. Ezek az igék emlékeztetnek arra, ahogyan a Szentírás vezet (2Tim 3:16). Világos, hogy Timóteusnak azt kellett követnie, tanítania és kiviteleznie, amit a Szentírásban talált, méghozzá hosszútûréssel és türelemmel. A durva és kemény feddés aligha fogja Krisztushoz vonzani a bûnösöket. Timóteus erõteljes egyesítõ erõ lehet az egyházban, ha követi azt, amit Pál írt, méghozzá a Szentlélek vezetése alatt, szolgáló-vezetõ hozzáállással. 

`Milyen gyakorlati lehetõségek vannak arra, hogy a gyülekezet egységének megõrzésében segítsünk a gyülekezeti vezetõinknek? Hogyan gyõzõdhetünk meg arról, hogy mindig egyesítõ erõként hatunk, és még a viták között sem bomlasztjuk az egységet?`