---
title:  Isten Házanépe
date:  05/11/2018
---

Isten népének következõ újszövetségi képe az "Isten házanépe" (Ef 2:19, ÚRK). A kövek és építmények metaforája érzékelteti az egyházon belüli bonyolult, egymással összefüggõ emberi kapcsolatok jellegét. Péter azt mondja a keresztényekre, hogy "élõ kövek" (1Pt 2:5). Ebben a hasonlatban benne van az állandóság és a tartósság jellemzõje is.

`Olvassuk el Ef 2:19-22 verseit! Milyen meghatározó gondolatokat emel itt ki Pál? Mit tudunk meg ebbõl az egyház egységét illetõen? `

Az apostol az egyházra utalva két képet fog össze ebben a hasonlatban. Az egyik élettelen - egy ház, egy épület; a másik pedig élõ - egy családi közösség. Egy kõdarab önmagában véve nem túlzottan értékes, de ha más kövekkel egységbe fogják, olyan szerkezetet képez, ami dacol az élet viharaival. A keresztények nem lehetnek magányos kövek, kapcsolatban kell lenniük egymással, mint akik Isten házanépéhez tartoznak. Egy építmény akkor stabil, ha erõs alapon áll. Jézus Krisztus ez az alap, Isten házának szegletköve (Ef 2:20; lásd még 1Kor 3:11). Az egyház meg is szûnne létezni, ha nem Krisztust tekintené tevékenysége alapkövének. Valójában az egyház Jézus Krisztusról szól: az Õ életérõl, haláláról, feltámadásáról és visszatérésérõl; a hívõk közösségét képezi, akiket egyesít, hogy hirdessék a világnak Jézus jó hírét. Az egyháznak Jézus a programterve: ki Õ, mit tett és tesz értünk és bennünk, mit kínál fel mindazoknak, akik elfogadják Uruknak és Megváltójuknak. A család képe szintén gazdag jelentéstartalommal bír, amely az emberek egymás közti kapcsolatáról árulkodik. Jól ismert kép: apa, anya, gyerekek. A családtagok közötti kötelékek erõsek lehetnek, és a viszonyukra jellemzõ hûség gyakran minden külsõ kötelékét felülmúl. A hûség döntõ része az egységnek, hiszen hogyan is létezhetne bármiféle egység nélküle? Hogyan kapcsolódik ez a kép az egyházhoz? Az egyház tagjai egy hatalmas családhoz tartoznak. Nemcsak úgy kötõdünk egymáshoz, mint akik egyaránt Ádámtól származunk, hanem az "újjászületés" közös tapasztalata révén Jézushoz, a második Ádámhoz fûzõdõ kapcsolatunk miatt is. Tehát egységet képezünk egymással, nemcsak a közösen vallott tanbeli igazságok, hanem a megtérés tapasztalata által is, mint akiknek új élete van Jézusban. 

`Sajnos nincsenek mindenkinek jó tapasztalatai a saját családjában, így talán nem mindenkinek jelent sokat ez a kép. Gyülekezetünk hogyan válhat igazi családdá azok számára, akiknek eddig nem volt benne része?`