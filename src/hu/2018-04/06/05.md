---
title:  Krisztus Teste
date:  07/11/2018
---

Krisztus teste az egyházra vonatkozó talán legismertebb kép, ami a legjobban kiemeli a különbözõ tagok egységét. "Mert amint a test egy, és sok tagja van, az egy test tagjai pedig - noha sokan vannak - mégis mind egy testet alkotnak, úgy a Krisztus is… Ti pedig a Krisztus teste vagytok, és tagjai rész szerint" (1Kor 12:12, 27, ÚRK).

`Olvassuk el 1Kor 12:12-26 szakaszát! Hogyan vonatkozik a gyülekezetünkre a sok tagból álló egy test képe? És a Hetednapi Adventista Egyház világszéles szervezetére?  `

Pál tanítása 1Korinthus 12. fejezetében azt az alapvetõ igazságot közvetíti, hogy az igazi keresztény egység nem csupán a különbözõségben és bizonyára nem a sokszínûség ellenére, hanem inkább a sokszínûség által létezik. Ne lepõdjünk meg ezen, hiszen a Szentlélek a forrása a különbözõség megnyilvánulásainak. Az emberi test hihetetlen egységet képez, ugyanakkor bámulatosan eltérõ, és így van ez ideális körülmények között Krisztus testében is, amiben a különbségek révén fejezõdik ki Krisztus testének teljessége és gazdagsága. Ez a kép közvetlenül nekünk szól. Az elmúlt néhány évtizedben a Hetednapi Adventista Egyházban ugrásszerû növekedést tapasztaltunk. Közösségünket szinte minden elképzelhetõ hátterû, kultúrában, környezetben élõ emberek alkotják. Nem engedhetjük, hogy etnikai, faji, kulturális, mûveltség- vagy életkorbeli különbségeink megosszanak bennünket Krisztusban. Sokszínûségünket a Szentlélek egyesítõ erejének kell alakítania, hogy bemutassuk az igazságot: a különbségeink ellenére mindannyian egyek vagyunk Krisztusban. Amint már láttuk, a kereszt lábánál mindannyian egyenlõk vagyunk, függetlenül attól, hogy kik vagyunk és honnan jövünk. Miközben körülöttünk a világ egyre inkább széttöredezik, az egyháznak be kell mutatnia, hogy elérhetõ a különbözõség egysége. Isten népe szemléltetheti az evangélium gyógyító és békítõ erejét.

Érdekes módon Pál elmondja, hogyan érhetõ el ez az ideál. "Krisztus is feje az egyháznak, és õ maga a test megtartója" (Ef 5:23, ÚRK). "És Õ a feje a testnek, az egyháznak" (Kol 1:18). A hívõk lelkileg Krisztushoz kapcsolódnak, így az egész testet táplálja ugyanaz az eledel. Éppen ezért nem lehet eléggé hangsúlyozni, mennyire fontos Isten Igéjének a tanulmányozása, az Igébõl tanultaknak való engedelmesség és az istentisztelet, az imádság közösségi tapasztalata Krisztus testének egysége érdekében!