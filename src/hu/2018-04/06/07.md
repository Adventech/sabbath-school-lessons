---
title:  További Tanulmányozásra
date:  09/11/2018
---

Ellen G. White: Jézus élete. Budapest, 1989, Advent Kiadó, "A jó pásztor" c. fejezet, 404-409. o.

"A jeruzsálemi templom és az általános görög-római építmények összefüggésében az újszövetségi írók a templom hasonlatával éltek, ami nyomán a tagok elõtt szinte megjelenhetett a templom szentsége, Isten szerepe az egyház megalapításában és fejlõdésében, Krisztus és a Lélek munkájának meghatározó volta, valamint a hívõk összetartása az egyházon belül. Az építészet körébõl vett kép statikusságra látszik utalni, viszont a metaforát biológiai képanyaggal hozzák összefüggésbe, gyakran hangsúlyozva az építkezés folyamatát. A statikus kép helyett »ez arra késztet, hogy inkább az építés folyamatának történetét próbáljuk meg magunk elõtt látni, nem a már elkészült építményt.« Az egyház azt a csodálatos kiváltságot nyerte, hogy életében és történetében alázattal elismerheti »az élõ Isten templomát« (lásd 2Kor 6:16)" (John McVay: Biblical Metaphors for the Church: Building Blocks for Ecclesiology c. cikke, Ángel Manuel Rodrigez, szerk.: Message, Mission, and Unity of the Church. Hagerstown, Md., 2013, Review and Herald, 52. o.).

**Beszélgessünk róla!**

`1.	Gondolkozzunk az egyházra vonatkozó bibliai képeken! Ki melyiket szereti a legjobban? Vajon miért éppen az mond a legtöbbet nekünk? A következõ igeszakaszokban az egyház további hasonlatait találjuk: 1Tim 3:15; 2Tim 2:3-5; 1Pt 2:9. Még milyen tanítás rejlik ezekben a metaforákban? `

`2.	"Isten azt akarja, hogy népe a keresztényi közösség legszorosabb kötelékeivel forrjon össze. Az egyház jólétéhez elengedhetetlen a testvérek közötti bizalom. A vallási krízis idején fontos az egységes fellépés. Egyetlen oktalan lépés, egyetlen meggondolatlan tett olyan bajokat és megpróbáltatásokat zúdíthat az egyházra, amit évekig nem hever majd ki" (Ellen G. White: Testimonies for the Church. 3. köt., 446. o.). E figyelmeztetés szerint mennyire kell tehát igyekeznünk védeni az egyház egységét? Milyen szerepünk van mindannyiunknak ebben a szent felelõsségben? `

`ÖSSZEFOGLALÁS: Az Újszövetség különbözõ metaforákat használ az egyház jellegének és küldetésének leírására, amelyek azt tanítják, hogy Isten figyelmesen õrzi és védi népét. Ezek a képek azt is kifejezik, hogy Isten népének tagjai szorosan kötõdnek egymáshoz - szükségünk van egymásra a ránk bízott munka végzése érdekében.  `