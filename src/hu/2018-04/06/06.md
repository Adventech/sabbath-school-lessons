---
title:  A Pásztor És A Nyáj
date:  08/11/2018
---

`Jn 10:1-11 szakasza szerint a pásztor és a nyáj hasonlata mit fejez ki az egységgel kapcsolatban? Lásd még Zsoltár 23!`

A modern nagyvárosokban csak igen ritkán találkozunk állattartással. A legtöbben ma keveset tudnak a juhok és a pásztor kapcsolatáról, de akkor, amikor Jézusnak ez a példázata elhangzott, az emberek egybõl értették. "Én vagyok a jó pásztor" (Jn 10:11) - mondta Jézus, és mindenki azonnal örömmel ismerte fel, hogy Zsolt 23:1 versére utalt: "Az Úr az én pásztorom". Nemcsak világos volt számukra a kép, hanem érzelmi gazdagsággal is teli, különösen szemléletes. A Közel-Keleten az ókorban, mint ahogyan ma is, köztudott a pásztorokról, hogy mennyire törõdnek a juhokkal, bármilyen nehézségekkel kelljen is megbirkózniuk. Isten jellemének és népével való kapcsolatának bemutatására a Szentírás egyik legkedvesebb képe lett a pásztor alakja. Érdekes a hasonlat, ami Isten népét nyájként mutatja be. A juhokról általában az ártalmatlanság, a védtelenség jut eszünkbe, ezért annyira fontos számukra a jó pásztor védelme és vezetése. Élesen fogalmazva ezek az állatok butának tûnnek. Idõnként véletlenül eltévednek, olyankor pedig a pásztor megkeresi és visszavezeti õket a nyájhoz. A fiatal bárányokat sokszor fel kell venni, külön törõdést igényelnek. Türelemre és megértésre van szükség a pásztoroláshoz. Több szempontból is tökéletesen illik ez a kép az egyházra. A Pásztorral való kapcsolatban a gyülekezeti tagnak nincs félnivalója, csak elõnyökre számíthat.

Ebben a példázatban Jézus azt is kiemelte, mennyire fontos, hogy a juhok figyeljenek a pásztor hangjára. Amikor úgy hozza a szükség, több nyájat is beterelnek egy karámba, de hogyan lehet õket késõbb szétválasztani? Ilyenkor a pásztor az ajtóba áll és szólítja a nyáját, a juhok pedig felismerik a hangját és odamennek hozzá. "És amikor kiereszti az õ juhait, elõttük megy; és a juhok követik õt, mert ismerik az õ hangját" (Jn 10:4). Az egyház számára döntõen fontos a Pásztor szavára hallgatni! Isten népének egysége és biztonsága valójában attól függ, hogy mennyire vannak közel hozzá és követik engedelmesen a vezetését.

`Az emberek nem különösebben szeretik, ha birkákhoz hasonlítják õket, miért illik ránk mégis annyira ez a metafora? E kép szerint is miért van olyan nagy szükségünk a Pásztorra és arra, hogy engedelmeskedjünk a szavának? `