---
title:  Jézus Szolgálata A Mennyei Szentélyben
date:  20/11/2018
---

Az Ószövetségben Isten meghagyta Mózesnek, hogy építsen egy sátrat, egy szentélyt, ami földi "lakhelye" lesz (2Móz 25:8). Az abban végzett szolgálatok által tanította meg Izrael népének a megváltási tervet. Késõbb, Salamon király idejében a szállítható szentély helyett káprázatos templomot építettek (1Királyok 5-8. fejezetek). A szentélyt és a templomot is a mennyei mintájára készítették, "annak a szentélynek és igazi sátornak… [a mintájára], amelyet az Úr épített, nem pedig ember" (Zsid 8:2, RÚF; lásd még 2Móz 25:9, 40).

A Biblia egésze azt képviseli, hogy létezik egy mennyei szentély, ami Isten elsõdleges lakhelye. A földi szentélyszolgálat cselekményei a megváltási tervnek és Jézus mennyei papi szolgálatának a "minipróféciái" voltak.

`Olvassuk el Zsid 8:6, 9:11-12, 23-28 és 1Jn 1:9-2:2 szakaszait! Mit tanítanak ezek a versek Jézusnak a mennyben végzendõ papi szolgálatáról?`

Mennybemenetele óta Krisztus a mennyei szentélyben folytatja értünk papi szolgálatát (lásd Zsid 7:25). Ezért is bátorít az Ige: "Járuljunk azért bizalommal a kegyelem királyi székéhez, hogy irgalmasságot nyerjünk és kegyelmet találjunk, alkalmas idõben való segítségül" (Zsid 4:16). 

A földi sátorban a papi szolgálatnak két szakasza volt: az elsõ a szentélyben, amit naponta végeztek, a másik a szentek szentjében, amire évente egyszer került sor. A Szentírás Jézus mennyei szolgálatával kapcsolatban is ír errõl a két szakaszról. A mennyei szentélyben Jézus közbenjár, bûnbocsánatot ad, békéltet és helyreállít. A bûnbánó bûnösök egyenesen az Atyához járulhatnak Jézus közbenjárása révén (1Jn 2:1). 1844 óta Jézus a mennyei szentek szentjében végzi a szolgálatát, ennek része az ítélet és a megtisztítás, ami a földön évente egyszer, az engesztelés napján történt (3Mózes 16. fejezet). A szentély megtisztítása szintén Jézus kiontott vére által lehetséges. Az azon a napon történt engesztelés elõrevetítette azt az idõt, amikor érdemei révén Krisztus végérvényesen eltörli a bûnt, valamint teljes megbékélést szerez, hogy a világegyetemben visszaálljon az igazi összhang Isten kormányzata alatt. Az adventizmus a kétszakaszú szolgálat tanításával egyedi módon járul hozzá az egész megváltási terv megértéséhez.  