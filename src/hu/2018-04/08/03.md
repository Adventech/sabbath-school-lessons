---
title:  Krisztus Második Adventje
date:  19/11/2018
---

Az apostolok és az elsõ keresztények számára Krisztus visszatérése volt a "boldog reménység" (Tit 2:13), várták, hogy a Szentírás minden próféciája és ígérete beteljesedik a második advent idején. Hetednapi adventistaként továbbra is erõsen kapaszkodunk ebbe a meggyõzõdésbe, amint nevünkben az "adventista" szó is egyértelmûen utal rá. Aki Krisztust szereti, várja a napot, amikor szemtõl szemben megláthatja Õt, visszatérésének ígérete egészen addig egyesíti Isten népét.

`Mit tudhatunk meg a következõ szakaszokból Krisztus visszatérésének módjáról? Az Igébõl mennyiben tárul más kép elénk, mint amit Krisztus visszatérésével kapcsolatban sokan gondolnak? Lásd Mt 24:26-27; ApCsel 1:11; 1Thessz 4:13-18; Jel 1:7; 19:11-16!`

A Biblia újból és újból kijelenti: Jézus vissza fog jönni, hogy magához vegye megváltott népét. Nem bocsátkozhatunk spekulációkba ennek idejével kapcsolatban, hiszen Jézus figyelmeztetett: "Arról a napról és óráról pedig senki sem tud, az ég angyalai sem, hanem csak az én Atyám egyedül" (Mt 24:36). Tehát ezt nem tudhatjuk.

Szolgálata vége felé Jézus elmondta a tíz szûz példázatát (Mt 25:1-13), bemutatva a második adventre váró egyház tapasztalatát. A lányok két csoportja a hívõk két fajtáját jelképezi, akik egyaránt azt állítják magukról, hogy várják Jézust. Felszínesen nézve a két csoport hasonlónak tûnik, de Jézus késlekedésével nyilvánvalóvá lesz köztük a különbség. Az egyik csoport a késedelem ellenére is megõrizte a reménységét és megtette a szükséges lelki felkészülést. Jézus azt akarta megtanítani tanítványainak ezzel a példázattal, hogy a keresztény élet nem alapozható érzelmi felfûtöttségre, lelkesedésre, hanem folyamatosan Isten kegyelmére kell hagyatkoznunk, hittel kitartva akkor is, amikor nincs kézzelfogható bizonyítékunk az ígéretek teljesedésére. Jézus még ma is arra hív, hogy "vigyázzunk", minden pillanatban álljunk készen visszajövetelére.

`A hetednapi adventista név is azt bizonyítja, hogy mennyire fontos számunkra Jézus visszajövetele. Hogyan lehet tehát a második advent valósága szüntelen a gondolataink homlokterében? Az évek múlásával hogyan kerülhetjük el azt a hibát, amitõl Jézus a tíz szûz példázatában óvott?`