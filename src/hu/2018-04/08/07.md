---
title:  További Tanulmányozásra
date:  23/11/2018
---

Hetednapi adventistaként valóban vannak olyan fontos hitelveink, amelyeket más keresztény közösségek is vallanak. Ezek között természetesen központi a Jézus engesztelõ, helyettesítõ halála révén lehetséges, egyedül hit általi megváltás tanítása. Más keresztényekkel együtt abban is hiszünk, hogy nem a saját cselekedeteinkbõl igazulunk meg, hanem Krisztus igaz­sága révén, amit Isten hit által nekünk tulajdonít, ez a kegyelmi ajándéka, nem érdemeljük meg. Ellen White jól ismert megfogalmazásával: "Krisztussal úgy bántak, ahogy mi megérdemelnénk, hogy mi olyan bánásmódban részesüljünk, amilyet Õ kapott. Elítélték Õt a mi bûneinkért, amelyekben semmi része nem volt, hogy mi felmentést kapjunk az Õ igazságáért, amelyben nekünk semmi részünk nincs. Elszenvedte a mi halálunkat, hogy mi elnyerhessük az Õ életét" (Ellen G. White: Jézus élete. Budapest, 1989, Advent Kiadó, 16-17. o.). Ugyanakkor egészében véve a keresztény világban egyedivé tesznek bennünket alapvetõ hitelveink, valamint az ezekbõl következõ életmód. Ennek így is kell lennie, máskülönben mi indokolná a Hetednapi Adventista Egyház létezését? Jézus iránti szeretetünknek, valamint a tanításainknak kell a legerõsebb egyesítõ faktornak lennie közöttünk!

**Beszélgessünk róla!**

`1.	Ellen G. White egyenlõnek tekinti a megigazítást és a bûnbocsánatot (Faith and Works. 103. o.). Miért alapozza meg a testvéri közösséget közöttünk, ha valóban értékeljük a Krisztusban nyerhetõ bûnbocsánatot és megigazítást? `

`2.	Gondolkodjunk el azon, hogy mennyire fontosak a tantételeink az egyházunk egységével kapcsolatban! Mégis mi fogja össze a sokféle etnikai, vallási, politikai és kulturális háttérbõl származó emberek millióit világszerte, ha nem a közös hitelveink? Ezek szerint mennyire fontosak a tantételek, nemcsak a misszió és az üzenet, hanem egyházunk egysége miatt is? `

`3.	Hetednapi adventista - már a nevünk is két alapvetõ tanításra mutat rá, a szombatra és a második adventre. Az elsõ a teremtésre utal, a második pedig a megváltásra. Hogyan kapcsolódik össze ez a két tanítás? `

ÖSSZEFOGLALÁS: A hetednapi adventistákat összeköti számos közösen vallott hitelv. Ezek némelyikét a többi keresztény is vallja, másokat azonban nem. Tanításaink összessége határozza meg felekezetünk identitását és képezi Jézusban való egységünk alapját.

 