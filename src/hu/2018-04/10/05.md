---
title:  Megbocsátás
date:  05/12/2018
---

Mit jelent a megbocsátás? Vajon igazolná annak a viselkedését, aki rettenetesen megbántott bennünket vagy ártott nekünk? A vétkes fél bûnbánatától függ, hogy én meg tudok-e bocsátani? Mi a helyzet akkor, ha nem érdemel bocsánatot, akire haragszom?

`A következõ szakaszok hogyan világítanak rá a megbocsátás bibliai jelentésére? Lk 23:31-34; Róm 5:8-11; 2Kor 5:20-21; Ef 4:26`

Krisztus kezdeményezése volt, hogy megbékéltetett bennünket: "…az Istennek jósága téged megtérésre indít" (Róm 2:4). Ezt már akkor megtette, amikor még bûnösök voltunk. Nem a mi bûnbánatunk és bûnvallásunk váltja ki a megbékélést, hanem Krisztus kereszthalála. A mi részünk csak annyi, hogy elfogadjuk, amit értünk tett. Igaz, nem kapjuk meg a bûnbocsánat áldásait, amíg meg nem valljuk a bûneinket, ez viszont nem azt jelenti, hogy a bûneink megvallása váltaná ki a megbocsátást Isten szívében, hiszen az mindig megvolt benne. A bûnvallás csak bennünket tesz képessé a megbocsátás elfogadására (1Jn 1:9). Meghatározó a bûnök megvallása, nem mintha ez változtatna Isten hozzánk való viszonyulásán, inkább a miénken változtat. Amikor engedünk a Szentlélek meggyõzõ erejének, megbánjuk és megvalljuk bûneinket, akkor megváltozunk. A megbocsátás különösen fontos a saját lelki jólétünk érdekében is. Ha nem tudunk megbocsátani annak, aki fájdalmat okozott és talán nem is érdemel bocsánatot, ez nekünk jobban fájhat, mint neki. Amikor valaki megsért minket és nem tudunk megbocsátani, folyton gyötör bennünket a fájdalom, tehát lényegében hagyjuk, hogy még tovább bántson. Mennyi viszályt és feszültséget okoz a sértettség a gyülekezetben! A tagok közötti elrendezetlen ügyek ártanak Krisztus teste egységének! A megbocsátás azt jelenti, hogy nem kárhoztatjuk többé a másik embert, hiszen Krisztus sem kárhoztat már bennünket, persze ezzel egyáltalán nem igazoljuk a viselkedését. Megbékélhetünk azzal, aki megbántott, hiszen Krisztus is megbékéltetett bennünket magával, amikor fájdalmat okoztunk neki. Azért bocsáthatunk meg, mert mi is bocsánatot nyertünk. Azért lehetünk képesek szeretni, mert mi is szeretetet kapunk. A megbocsátás döntés kérdése. Eldönthetjük, hogy megbocsátunk, még a másik fél tettei és viselkedése ellenére is. Ilyen az igazi jézusi lelkület.

`Hogyan segíthet a megbocsátásban, ha arra gondolunk, hogy Jézus is megbocsátott nekünk? Miért mondjuk, hogy a megbocsátás lényeges része a keresztényi életünknek?`