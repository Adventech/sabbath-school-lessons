---
title:  Helyreállt Baráti Kapcsolatok
date:  02/12/2018
---

Pál és Barnabás munkatársakként együtt tettek bizonyságot Jézusról, azon viszont összekülönböztek, hogy meg lehet-e bízni a félénk János Márkban (ApCsel 15:36-39). Az evangélium hirdetésével járó lehetséges veszélyek miatt õ ugyanis egyszer csak otthagyta Pált meg Barnabást és hazament (ApCsel 13:13). 

"E meghátrálás miatt Pál egy idõre kedvezõtlenül, sõt szigorúan ítélte meg Márkot. Barnabás viszont mentegette õt tapasztalatlansága miatt. Aggódott, hogy Márk ne tegye le a szolgálatot, mert képességet látott benne, és azt remélte, hogy idõvel Krisztus használható és alkalmas szolgája lesz" (Ellen G. White: Az apostolok története. Budapest, 2001, Advent Kiadó, 113. o.).

E férfiak továbbra is mind hasznosak voltak Isten mûvében, de fel kellett oldani a közöttük kialakult feszültséget. Fontos volt, hogy a kegyelemrõl prédikáló apostol kegyelmet tanúsítson a fiatal prédikátor iránt, aki csalódást okozott neki, a megbocsátás apostolának meg kellett bocsátania. Barnabás támogatásával János Márk fejlõdött (ApCsel 15:39), késõbb aztán nyilván Pál szívére is hatott a változás. 

`Hogyan derül ki a Timóteusnak és a Kolosséban élõ hívõknek írt páli levelekbõl, hogy helyreállt az apostol kapcsolata János Márkkal, és újból megbízott fiatal munkatársában (lásd Kol 4:10-11; 2Tim 4:11)?`

Elég hiányosak az ismereteink arról, hogyan békült ki Pál végül János Márkkal, de a bibliai feljegyzés világos: János Márk késõbb az apostol egyik megbízható társa lett. A kolossébeli gyülekezetnek Pál szeretettel ajánlotta mint "munkatársát". Az élete vége felé kérte Timóteust, hogy vigye magával Rómába, "mert nekem alkalmas a szolgálatra" (2Tim 4:11). A szolgálatát gazdagította a fiatal prédikátor, akinek már nyilván megbocsátott. Ledõlt a kettõjük között emelkedett fal, képesek voltak együttmûködni az evangélium ügyében. Bármi is zavarta a kapcsolatukat a múltban és bármennyire jogosnak is vélte Pál, ahogyan korábban János Márkhoz viszonyult, azon már túljutottak.

`Hogyan tanulhatunk meg megbocsátani azoknak, akik megbántottak vagy csalódást okoztak nekünk? A megbocsátás miért nem elég ahhoz, hogy egy korábbi jó kapcsolat helyreálljon? És miért nem is kell ennek mindig megtörténnie?`