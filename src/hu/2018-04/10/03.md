---
title:  Rabszolgából Fiú
date:  03/12/2018
---

Római fogsága alatt Pál találkozott egy szökött rabszolgával, Onézimosszal, aki Kolosséból Rómába menekült. Az apostol jól ismerte Onézimosz gazdáját. Filemonnak szóló levelében személyesen közbenjárt nála, és kérte, hogy béküljön meg szökött rabszolgájával. 

Pál fontosnak tartotta az emberi kapcsolatokat. Tudta, hogy a megromlott, megszakadt kapcsolatok hátráltatják a lelki fejlõdést és ártanak az egyház egységének. Filemon gyülekezeti vezetõ volt Kolosséban, és ha keserû érzéseket táplál Onézimosszal szemben, az bizonyára beárnyékolja keresztényi bizonyságtételét, valamint az egyház tanúságát a más hitûek között. 

`Pál levele Filemonhoz a helyreállt kapcsolatok milyen fontos elveit vázolja fel? Ne felejtsük el, hogy a kulcsszó az elv!`

Elsõ pillantásra kissé meglepõ, hogy Pál nem lépett fel keményebben a rabszolgaság ellen, ám a stratégiája így sokkal hatásosabb volt. Ideális esetben az evangélium felülemel az osztálykülönbségeken (Gal 3:28; Kol 3:10-11). Nem rabszolgaként, hanem úgy küldte vissza Onézimoszt, mint aki a fia lett Jézusban, Filemonnak pedig "szeretett testvére" az Úrban (Filem 16). 

Pál tudta, hogy a szökött rabszolgák jövõje sötét volt. Bármelyik pillanatban elfoghatták õket, szegénységre, nélkülözésre számíthattak. Így viszont Onézimosz kilátásai javultak, hiszen már Filemon testvére lett Krisztusban, ugyanakkor készséges munkása is. Filemonnál biztosítva láthatta az ételét, a szállását és a munkáját, az életében óriási változást hozott a megbékélés. Pál mellett Onézimosz "hû és szeretett testvér" (Kol 4:9, ÚRK) lett, az evangélium szolgája. Az apostol lelkes, ugyanakkor hajlíthatatlan volt, amikor a megbékélést munkálta közöttük. Kész volt a saját pénzébõl rendezni minden anyagi természetû kérdést, ami Jézus két követõje között felmerült.

`Mit tanulhatunk az itt látott evangéliumi elvekbõl, ami segíthet az emberi kapcsolatokban jelentkezõ stresszhelyzetek, feszültségek vagy akár törések feloldásában? Hogyan elõzhetjük meg ezekkel, hogy megrontsa valami a gyülekezetünk egységét? `