---
title:  A Felkészülés Napjai
date:  28/10/2018
---

Jézus a halála elõtt a tanítványaival töltött utolsó óráiban megígérte, hogy nem hagyja õket magukra. Elküld más Vigasztalót, a Szentlelket, hogy szolgálatuk során kísérje õket. A Lélek emlékezteti majd követõit a szavaira és tetteire (Jn 14:26), elvezeti õket még több igazságra (Jn 16:13). Mennybemenetele napján az Úr megerõsítette ígéretét: "ti azonban Szentlélekkel fogtok megkereszteltetni nem sok nap múlva… vesztek erõt, minekutána a Szentlélek eljõ reátok" (ApCsel 1:5, 8). A Szentlélek erejét kapják a tanítványok, hogy bizonyságot tudjanak tenni Jeruzsálemben, Júdeában, Samáriában és az egész földön (ApCsel 1:8).

`ApCsel 1:12-14 versei szerint mit tettek a tanítványok tíz napig? `

Ezt a tíz napot intenzív lelki felkészülés idõszakaként képzelhetjük el, ami alatt a tanítványok felidézték közös emlékeiket Jézussal, a tetteit, a tanításait és a csodáit. "Ezek mindnyájan egy szívvel-lélekkel, kitartóan imádkoztak" (ApCsel 1:14, ÚRK).

"Mialatt a tanítványok az ígéret beteljesedésére vártak, õszinte bûnbánattal alázták meg szívüket és vallották meg hitetlenségüket. Visszaemlékeztek Krisztusnak halála elõtt mondott szavaira, s jobban megértették azok értelmét. Az emlékezetükbõl kiesett igazságok felelevenedtek bennük és ezeket ismételték egymásnak. Önváddal illették magukat, amiért a Megváltót félreértették. Csodálatos életének jelenetei egymás utáni képekben vonultak el szemük elõtt. Amint tiszta, szent életérõl elmélkedtek, úgy érezték, hogy semmilyen fáradtság nem lehet túl terhes, semmilyen áldozat túl nagy, ha életükben bizonyságot tehetnek Krisztus szeretetre méltó jellemérõl. Ó, ha még egyszer átélhetnék az elmúlt három esztendõt - gondolták -, mily másként cselekednének! Ha a Mestert csak még egyszer viszontláthatnák, mennyire igyekeznének iránta érzett mély szeretetüket kimutatni, s mily õszintén bánkódnának minden egyes szó vagy hitetlen cselekedet által neki okozott fájdalom miatt. De vigasztalta õket az a gondolat, hogy bocsánatot nyertek. Elhatározták, amennyire lehet, jóvá teszik hitetlenségüket és Krisztust bátran megvallják a világ elõtt… Félretettek minden nézeteltérést, hatalom utáni vágyat és szoros keresztényi közösségbe kerültek egymással" (Ellen G. White: Az apostolok története. Budapest, 2001, Advent Kiadó, 23-24. o.).

`A hit kérdésében mi az, amit szívesen másképp csinálnál? Mit tanulhatunk a múltbeli dolgokat megbánva, hogy a jövõ jobb legyen?`

BÁBELTÕL PÜNKÖSDIG

A Jézus mennybemenetelét követõ napok lelki felkészülése a pünkösdi eseményekben ért a tetõfokára. Az 1. versbõl megtudjuk, hogy aznap, közvetlenül a Szentlélek kiáradása elõtt a tanítványok mind egy helyen, együtt voltak "egyakarattal" (ApCsel 2:1). Az Ószövetségben a három fõ ünnep közül a második volt a pünkösd, amelyen minden izraelita férfinak részt kellett venni. A páska után ötven nappal (görögül pentekoste, "ötvenedik nap") tartották. A héberek ezen az ünnepen mutatták be a nyári aratásuk elsõ zsengéjét hálaáldozatul Istennek. Valószínû, hogy Jézus korára a pünkösd ünnepének része lett a Sínainál történt törvényadásról való megemlékezés is (2Móz 19:1). Tehát itt is látható Isten törvényének folyamatos fontossága, mint ami részét képezi a Jézusról szóló keresztény üzenetnek, hiszen az Õ halála megbocsátást kínál minden megtérõnek, aki megszegte Isten törvényét. Nem csoda, hogy az utolsó napokkal kapcsolatos egyik meghatározó igében szó van a törvényrõl és az evangéliumról is: "Itt van a szenteknek békességes tûrése, itt akik megtartják az Isten parancsolatait és a Jézus hitét" (Jel 14:12).

Mint a Sínai-hegynél, amikor Mózes megkapta a Tízparancsolatot (2Móz 19:16-25; Zsid 12:18), úgy e pünkösdi alkalomkor is számos rendkívüli jelenség történt: "hirtelen hatalmas szélrohamhoz hasonló zúgás támadt az égbõl, amely betöltötte az egész házat, ahol ültek. Majd valamilyen lángnyelvek jelentek meg elõttük, amelyek szétoszlottak, és leszálltak mindegyikükre. Mindnyájan megteltek Szentlélekkel, és különféle nyelveken kezdtek beszélni, úgy, ahogyan a Lélek adta nekik, hogy szóljanak" (ApCsel 2:2-4, RÚF).

`Mi a jelentõsége az ApCsel 2:5-13 szakaszában leírt különleges eseménynek?`

A pünkösd örömünnep volt, az Úr gazdag áldásaiért való hálaadás ünnepe. Talán innen jöhetett a részegség hamis vádja (ApCsel 2:13-15). Isten hatalma különösen meglátszik abban, hogy eltérõ nyelveken beszéltek, illetve hallották az üzenetet. Az egész Római Birodalomból az ünnepre, Jeruzsálembe érkezõ zsidók a saját nyelvükön értették azt az üzenetet, hogy Jézus a Messiás. Az emberi család kezdeti szétszéledését és az etnikai csoportoknak Bábel tornyánál kezdõdõ kialakulását a pünkösd sajátságos módon segít visszafordítani. A kegyelem csodája az emberiség családjának újbóli egyesítését kezdte el. Isten globális egyházának az egysége a bizonysága annak, hogy milyen is Isten országa, hiszen azt állítja vissza, ami Bábelnél elveszett. 