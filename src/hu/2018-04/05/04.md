---
title:  A Közösség Egysége
date:  30/10/2018
---

Péter prédikációjára és a bûnbánatra, megtérésre szólító felhívására válaszul mintegy háromezren fogadták el, hogy Jézus a Messiás, akiben teljesülnek az Izraelnek tett ószövetségi ígéretek. Isten munkálkodott mindezeknek az embereknek a szívében. Sokan messze földön is hírét vették Jézusnak, és abban a reményben utaztak Jeruzsálembe, hogy megláthatják. Némelyek azelõtt talán már látták Jézust és hallották tõle Isten üdvözítésének üzenetét, de nem döntöttek, hogy a követõi lesznek. Pünkösdkor Isten csodálatos módon hatott a tanítványok életére, és Jézus feltámadásának tanúiként használta fel õket. Ekkor az emberek megértették, hogy Jézus nevében bocsánatot nyerhetnek bûneikre (ApCsel 2:38).

`Jézus korai követõi mi mindent tettek ApCsel 2:42-47 szakasza szerint? Mi hozta létre a bámulatos egységet a közösségükben?`

Különösen érdemes felfigyelni rá: az új hívõk közösségének az volt az elsõ tevékenysége, hogy az apostoloktól tanulták az üzenetet. A bibliai oktatás fontos az új hívõk lelki fejlõdésének elõmozdításában. Jézus meghagyta a tanítványainak a nagy misszióparancsban, hogy tanítsák meg az embereknek "mindazt, amit én parancsoltam néktek" (Mt 28:20). Az új közösség idõt szánt arra, hogy mindent megtudjanak Jézusról az apostoloktól. Valószínûleg hallottak Jézus életérõl és szolgálatáról, a tanításairól, példázatairól, prédikációiról, a csodáiról, ráadásul mindezt úgy magyarázták el nekik, hogy ezek jelentették a héber Szentírásban a próféták írásainak beteljesülését.

Az imádkozásra és a kenyér megtörésére is idõt fordítottak. Nem egészen világos, hogy a kenyér megtörése utalás-e az úrvacsorára, vagy pedig egyszerûen az együtt elköltött ételre vonatkozott, mint ahogy ApCsel 2:46 verse sejteti. A közösség említése bizonyára azt jelöli, hogy az újonnan alakult csoport rendszeresen, sok idõt töltött együtt úgy a jeruzsálemi templomban, ami továbbra is istentiszteleti központként funkcionált, mint a magánházaknál. Szoros kapcsolatot ápoltak egymással. A hívõk közösségének létfontosságú eleme az imádság, ami a lelki fejlõdéshez elengedhetetlen. A hívõk új közössége idõt fordított az istentiszteletre. Azt olvassuk, hogy "kitartóan" (ApCsel 2:42, RÚF) végezték mindezt. A kitartó közösség hatására jó kapcsolataik alakultak ki másokkal Jeruzsálemben. Azt olvashatjuk róluk, hogy "kedvelte õket az egész nép" (ApCsel 2:47, RÚF). Kétségtelen, hogy a Szentlélek munkája az életükben nagy hatást gyakorolt a körülöttük élõkre, erõs bizonyságként Jézus Messiás-voltának igazsága mellett. 