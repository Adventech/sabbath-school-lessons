---
title:  Egység Az Õskeresztény Egyházban
date:  27/10/2018
---

### E heti tanulmányunk
Apostolok cselekedetei 1:12-14; 2:5-13, 42-47; 4:32-37; 5:1-11; 2Korinthus 9:8-15; Jelenések 14:12 

> <p></p>
> "Õk pedig kitartóan részt vettek az apostoli tanításban, a közösségben, a kenyér megtörésében és az imádkozásban" (ApCsel 2:42, RÚF).

Az egyház egységét a Jézusban, azaz az igazságban való közös, lelki tapasztalat adja. "Én vagyok az út, az igazság és az élet; senki sem mehet az Atyához, hanemha énáltalam" (Jn 14:6). Az erõs kötelékek a közös lelki út és tapasztalatok során kovácsolódnak. Ez történt a korai adventistákkal is a Miller-mozgalomban. Szívbõl összekötötte õket, amit 1844-ben együtt átéltek, miközben megpróbáltak magyarázatot találni a csalódásukra. Ebbõl született meg a Hetednapi Adventista Egyház, majd így ismerték fel az advent elõtti ítélet igazságát és mindazt, ami ebbõl következik.

Jézus mennybemenetele után a tanítványok tapasztalata bizonyság Isten Igéjének, az imának és a közösségnek az ereje mellett, amelyek az igen eltérõ hátterû hívõk között egységet és összhangot tudtak létrehozni. Még ma is lehetséges ugyanez!

"Állítom, hogy az istentiszteletnek különösen fontos eleme a közösség… Semmi sem helyettesítheti a keresztény felismerését, hogy lelki kötelék egyesíti a többi hívõvel és Jézus Krisztussal… Jézus Krisztus elõször önmagához vonja az embert, majd pedig testében, az egyházban mindig egységre vezeti más hívõkkel" (Robert G. Rayburn: O Come, Let Us Worship. Grand Rapids, 1980, Baker Book House, 91. o.).