---
title:  Gondolj A Szegényekre
date:  01/11/2018
---

Az õskeresztény egyházban az egység kimutatásának általában az volt a kézenfekvõ módja, ha az emberek felajánlották javaikat a közösségnek. Az apostolok cselekedetei elsõ fejezeteiben bemutatott nagylelkûség témáját folytatva Pál kéri az általa alapított gyülekezeteket Macedóniában és Akhájában, hogy támogassák a jeruzsálemi szegényeket (lásd ApCsel 11:27-30; Róm 15:26; 1Kor 16:1-4; Gal 2:10). Ajándékuk egyértelmûen kifejezi, hogy a fõleg pogány hátterû hívõkbõl álló gyülekezetek szeretettel törõdnek a jeruzsálemi, zsidó származású testvéreikkel. Kulturális és etnikai különbségeik dacára együtt képezik Krisztus testét és ugyanazt az evangéliumot szeretik. A szükségben lévõkrõl való gondoskodás nemcsak bizonyítja a már meglévõ egységet, hanem erõsíti is azt.

`Pál szerint milyen következményeket von maga után a korinthusi gyülekezet nagylelkûsége (lásd 2Kor 9:8-15)? `

Az õskeresztény gyülekezetben tapasztalt egység mutatja, hogy mi az, amit ma is meg lehet tenni. Csakhogy az egység nem valósult meg anélkül, hogy minden hívõ szándékosan elkötelezte volna magát mellette! A korai egyház vezetõi szolgálatuk részének tekintették, hogy erõsítsék az egységet Krisztusban. A férj, a feleség és a gyerekek szeretete is olyan elkötelezõdés, amit naponta, tudatosan ápolni kell, és így van ez a hívõk egységével is. A Biblia számos helyen bátorít a Krisztusban való egységre, ami többféleképpen meg is mutatkozott. Az õskeresztény egyházban az egység erõsítésének kézenfekvõ eleme volt az imádság, az istentisztelet, a közösség, a közös látásmód és Isten Igéjének tanulmányozása. Nemcsak a küldetésüket mérték fel, miszerint hirdetniük kellett az evangéliumot minden népnek, hanem azt is felismerték, hogy felelõsséggel tartoznak egymásért, szeretniük, támogatniuk kell egymást. Egységük a helyi közösségeiken belüli nagylelkûségben és egymás támogatásában mutatkozott meg, szélesebb körben pedig a többi gyülekezettel való kapcsolatukban, még ha nagy távolságok választották is el õket. 

"Jótékonyságukkal bizonyították, hogy nem hiába nyerték el Isten kegyelmét. Csak a Lélek általi megszentelõdés hozhatja létre ezt az áldozatkészséget! A hívõk és a hitetlenek szemében ez a kegyelem csodája volt" (Ellen G. White: Az apostolok története. Budapest, 2001, Advent Kiadó, 227. o.).

`Hogyan tapasztaltuk már a nagylelkûség áldásait egyénileg és a gyülekezetben? Vagyis milyen áldásban részesült, aki mások javára adakozott?`