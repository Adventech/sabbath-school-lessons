---
title:  További Tanulmányozásra
date:  02/11/2018
---

Ellen G. White: Az apostolok története. Budapest, 2001, Advent Kiadó, "A Lélek adománya" c. fejezet, 23-30. o.

"A hívõk e nagylelkûsége [ApCsel 2:44-45 és 4:32-35 verseiben] a Szentlélek kitöltésének volt az eredménye. Aki elfogadta az evangéliumot, »…szívé­ben és lelkében egy volt«. Egyetlen közös érdek uralta õket: a rájuk bízott misszió sikere. A haszonlesésnek nem volt helye életükben. Testvéreik és a magukévá tett ügy iránti szeretetük nagyobb volt a pénz és a vagyon szereteténél. Munkájuk bizonyította, hogy az ember lelkét többre becsülték a földi jólétnél. Ez így lesz mindig, valahányszor Isten Lelke birtokba veszi az életet. Akiknek szívét Krisztus szeretete tölti be, híven követik annak példáját, aki érettünk szegénnyé lett, hogy az Õ szegénysége által gazdagok legyünk. Az Isten kezébõl nyert minden adományt - pénzt, idõt, befolyást - az evangélium elõrehaladásának eszközeként értékelnek. Így volt ez az õsegyházban. És ha a ma egyházában az lesz látható, hogy a Lélek erejével a tagok a világ dolgaitól elfordulnak, és készek áldozatot hozni abból a célból, hogy embertársaik hallhassák az evangéliumot, a hirdetett igazságok hatalmas befolyást árasztanak a hallgatókra" (i. m. 47. o.).

**Beszélgessünk róla!**

`1.	Keressük meg az e heti tanulmányban azokat a tényezõket, amelyek segítették az õskeresztény egyház egységének kialakulását! Mai egyházunk hogyan járhat el hasonlóképpen? Vagyis, mi hiányzik nálunk, ami abban az idõben megvolt a hívõk között?`

`2.	Az újszövetségi kor elsõ gyülekezetei nagylelkû adományokat küldtek a jeruzsálemi szegények megsegítésére. Mi mindenben vehetünk példát róluk ma? És mi a helyzet az egyéb szociális kérdésekkel? Hogyan kapcsolódhatnak be a gyülekezetek a szegénység elleni harcba és az alapvetõ szükségletek biztosításába a környezetükben? `

`3.	Milyen tanulságokat vonhatunk le Anániás és Szafira szomorú történetébõl? "…nagy félelem" támadt a gyülekezetben a halálesetek nyomán. Miért fontos ez a kifejezés ApCsel 5:5, 11 verseiben? `

`ÖSSZEFOGLALÁS: Az õskeresztény egyház gyorsan növekedett, mert Jézus tanítványai tudatosan felkészültek a megígért Szentlélek kitöltetésére. A Szentlélek a közösségük és a hitük révén készítette fel a szívüket pünkösdre. Utána pedig a Lélek tovább formálta az új közösséget, amint ez meglátszik egymás és mások iránti nagylelkû tetteikben, valamint az egyház gyors fejlõdésében. `