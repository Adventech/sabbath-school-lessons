---
title:  A Legmeggyõzõbb Bizonyíték
date:  24/11/2018
---

### E heti tanulmányunk
János 11:51-52; Apostolok cselekedetei 1:14; Róma 14:1-6; 2Korinthus 5:17-21; Efezus 2:13-16; 4:25-5:2 

> <p></p>
> "Mindezt pedig nem magától mondta, hanem mivel fõpap volt abban az esztendõben, megjövendölte, hogy Jézus meg fog halni a népért; és nem is csak a népért, hanem azért is, hogy Isten szétszóródott gyermekeit egybegyûjtse" (Jn 11:51-52, RÚF).

Az elmúlt héten azt vizsgáltuk, hogyan teszi láthatóvá az egységet az üzenetünk, aminek középpontjában Megváltónk, Jézus áll, valamint a Szentírásnak a végidõben hangsúlyozandó igazságai. Az Istentõl kapott üzenetek tesznek bennünket azzá, akik vagyunk. Ezek hirdetésére hívott el bennünket az Úr.

A héten az egyház látható egységével foglalkozunk, ami a keresztények mindennapjaiban és egyházunk missziójában mutatkozik meg. Jézus szerint az egyház nemcsak egyszerûen hirdeti Isten megváltásának és a békéltetésnek az üzenetét, hanem maga az egyház egysége is a megbékélés fontos kifejezõdése. A bûnnel és lázadással teli világban az egyház Krisztus megváltó tettének és hatalmának látható bizonyságaként áll. Közös tanúbizonyságunk az egyház egysége és összetartása nélkül aligha mutatkozhatna meg a világban. "A Krisztussal való egység az egység kötelékét hozza létre közöttünk. Ez a legmeggyõzõbb bizonyítéka a világ elõtt Krisztus fenségének és érdemeinek, valamint bûnöket eltörlõ hatalmának" (Ellen G. White megjegyzései, The SDA Bible Commentary. 5. köt., 1148. o.).