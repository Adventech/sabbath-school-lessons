---
title:  Gyakorlati Egység
date:  27/11/2018
---

Ellen G. White 1902-ben ezt írta: "Amilyen volt Krisztus a földi életében, olyannak kell lennie minden kereszténynek. Õ a példaképünk, nemcsak a folt nélküli tisztaság, hanem a türelem, a szelídség és a megnyerõ lelkület tekintetében is" (Ellen G. White cikke, Signs of the Times, 1902. július 16.). Szavai arra emlékeztetnek, amit Pál írt a Filippiben élõknek: "az az indulat legyen bennetek, mely volt a Krisztus Jézusban is" (Fil 2:5). 

`Ef 4:25-5:2, valamint Kol 3:1-17 szakaszai értelmében az életünk mely területein kell különösen bemutatnunk, hogy ragaszkodunk Jézushoz? Hogyan tanúskodhat az életünk a nyilvánosság elõtt Jézus evangéliumáról? `

A Szentírásnak még sok része szólítja a keresztényeket Jézus példájának követésére, arra, hogy Isten kegyelmének élõ tanúi legyenek. Szintén törekednünk kell arra, hogy mások javát keressük (Mt 7:12), egymás terhét hordozzuk (Gal 6:2), egyszerûen éljünk és a belsõ lelkiségre összpontosítsunk, nem pedig a látványos magamutogatásra (Mt 16:24-26; 1Pt 3:3-4), valamint egészséges szokásokat kövessünk (1Kor 10:31).

"Szeretteim, kérlek titeket mint jövevényeket és idegeneket, tartóztassátok meg magatokat a testi vágyaktól, amelyek a lélek ellen harcolnak. Példás életet éljetek a pogányok között, hogy ha valamivel rágalmaznak titeket mint gonosztevõket, a ti jó cselekedeteket látva Istent dicsõítsék a meglátogatás napján" (1Pt 2:11-12, ÚRK). Vajon hányszor nem mérjük fel eléggé, hogy milyen hatása van a keresztény jellemnek azokra, akik figyelnek bennünket? A bosszúság pillanataiban tanúsított türelem, a feszült, konfliktusos helyzetekben a fegyelmezett élet, a türelmetlen, durva szavakra adott szelíd válasz mind-mind Jézus lelkületének a jegye, aminek a követésére szólít a Biblia. Miközben hetednapi adventistaként az Isten jellemét félreismerõ világban együtt, tanúként élünk, jóra ható erõvé lehetünk, Isten dicsõségére. A Krisztust képviselõ hívõknek nemcsak erkölcsi feddhetetlenségükrõl kell ismertnek lenni, hanem arról is, hogy gyakorlati módon fáradoznak mások jólétéért. Amennyiben hitéletünk õszinte, megmutatkozik abban is, amilyen hatással vagyunk a világra. Valóban komoly befolyása lesz a bizonyságtételünknek, ha a hívõk egységes testületében Krisztus jellemét mutatjuk be.

`Mirõl teszünk bizonyságot valójában? Mit találhatnak az emberek az életünkben, ami miatt õk is szívesen lennének Jézus követõi? `