---
title:  A Békéltetés Szolgálata
date:  26/11/2018
---

Világunkat a rend felbomlása, a bajok, a háborúk és a konfliktusok jellemzik. E tényezõk egyaránt hatnak személyes, közösségi és nemzeti létünkre. Idõnként mintha az egész életünk küzdelem volna. A megosztottság és az összhang hiánya azonban nem fog örökké tartani. Isten a kozmikus egység megteremtésén fáradozik. A bûn megrontotta az összhangot, az Úr örök, megbékéltetõ terve viszont békét és teljességet hoz. 

Ef 2:13-16 versei felvázolják, mit tett Krisztus azért, hogy békét teremtsen a hívõk között: kereszthalála révén egy néppé lettek a zsidók és a pogányok, eltörölte az õket elválasztó etnikai és vallási válaszfalakat. Ezt az I. században a zsidók és a pogányok esetében el tudta érni, akkor vajon mennyire képes lerombolni a faji, etnikai és kulturális falakat, amelyek ma, a mi gyülekezeteinkben emelkednek? Ebbõl az alapállásból fordulhatunk a világ felé.

`2Kor 5:17-21 szakaszában Pál kijelenti, hogy Krisztusban új teremtés lettünk, megbékéltünk Istennel. Milyen szolgálatot kell tehát végeznünk a világban? Egységes egyházi közösségként milyen változást munkálhatunk a környezetünkben?`

A hívõk Isten új teremtéseként fontos feladatot kapnak, a békéltetés három részbõl álló szolgálatát. 1) Gyülekezeteinket olyan emberek alkotják, akik azelõtt Istentõl elidegenedve éltek, de Krisztus áldozatának üdvözítõ kegyelme folytán és a Szentlélek által csatlakoztak hozzá. Mi vagyunk a maradék nép, akiket azért hívott el az Úr, hogy hirdessük a világnak a végidei üzenetet. A feladatunk, hogy kérjük az Istentõl még mindig elidegenedve élõ embereket: békéljenek meg vele és csatlakozzanak hozzánk küldetésünk végzésé­ben. 2) Az egyház Isten népe, akik megbékéltek egymással. A Krisztussal való egység az egymás közti egységet is jelenti. Ez nem csupán egy csodás ábrándkép, hanem látható valóságnak kell lennie! Megbékélés egymás közt, békesség és összhang a testvérek között - ez adja félreérthetetlen tanújelét a világ elõtt annak, hogy Jézus Krisztus a Megváltónk, az Üdvözítõnk. "Errõl ismeri meg mindenki, hogy az én tanítványaim vagytok, ha egymást szeretni fogjátok" (Jn 13:35). 3) A békéltetés szolgálatával az egyház kinyilvánítja a világmindenség elõtt, hogy Isten megváltási terve valóságos és hathatós. A nagy küzdelem Isten és a jelleme körül forog. Amennyiben az egyház az egységet és a megbékélést munkálja, az univerzum látni fogja, hogy valóra válnak Isten örök, bölcs tervei (lásd Ef 3:8-11).