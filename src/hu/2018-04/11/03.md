---
title:  Hamis Istentisztelet
date:  10/12/2018
---

`Olvassuk el Mt 4:8-9 verseit! Mi volt Jézus harmadik megkísértése a pusztában? `

Büszkén és arrogánsan Sátán a világ jogos uralkodójának nevezte magát, mintha övé lenne a föld minden gazdagsága és dicsõsége. Igényt tart minden élõ tiszteletére, mintha õ teremtette volna a földet. Micsoda sértés ez Istennek, a Teremtõnek! A gonosz ezzel tanújelét adta, hogy pontosan tudja, mi az imádat lényege: tisztelettel hódolni a világegyetem jogos ura elõtt.  

`Hasonlítsuk össze a három héber fiatal tapasztalatát Dániel próféta könyve 3. fejezetében (fõleg a 8-18. versekben) a Jel 13:4 és 14:9-11 verseiben bemutatott végidei hatalommal! Mi forog kockán az utolsó idõben? Mi a leglényegesebb kérdés mindkét beszámolóban? `

Kain és Ábel történetétõl kezdve a három héber fiatalon át egészen a "fenevad bélyegének" (Jel 16:2) végsõ eseményeiig Sátán arra törekszik, hogy hamis istentiszteleti rendszert állítson fel, ami az embereket elfordítja az igaz Istentõl, és még ha csak rejtetten is, de önmaga felé irányíthatja a tiszteletüket. Végtére is már Ádám és Éva bukása elõtt az volt a célja, hogy hasonló legyen Istenhez (Ézs 14:14). Nem csupán véletlen, hogy amint a három fiatalt halálosan megfenyegették, ha nem hajlandóak imádni egy "állóképet", az utolsó idõben Isten hûséges népét is halálosan megfenyegetik, ha nem imádják a "fenevad képét". De miért is imádnánk bármilyen "képet", amikor az igaz Istent kell tisztelnünk?! 

"Fontos tanulságokat kell levonnunk abból, ami a héber ifjakkal Dura mezején történt… Az Isten népe elõtt álló gyötrelmes idõ megingathatatlan hitet igényel. Meg kell mutatniuk, hogy imádatuknak Õ az egyedüli tárgya, és semmilyen áron, még az életük árán sem lehet õket rábírni arra, hogy akár egy kicsit is kiegyezzenek a hamis imádattal. A hûséges szív számára az örök Isten Igéje mellett bûnös, halandó emberek parancsai elvesztik jelentõségüket. Az igazságnak engedelmeskednek, legyen bár börtön, számûzetés vagy halál a következménye" (Ellen G. White: Próféták és királyok. Budapest, 1995, Advent Kiadó, 317. o.).

`Hányféle úton-módon tapasztalhatunk kísértést arra, hogy ne egyedül Istent imádjuk, aki valóban méltó az imádatunkra? A hamis istentisztelet milyen szempontból jelenthet burkoltabb fenyegetést, mint ahogy azt gondolnánk? Minek az imádata kísérthet bennünket akár most is?`