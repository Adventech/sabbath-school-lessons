---
title:  Finestra sulle missioni
date:  14/12/2018
---

#### Gli ucraini costruiscono 22 chiese

Il presidente della compagnia di costruzioni Vladimir Vladovskyy sapeva che ci sarebbe voluto un miracolo per costruire una Chiesa Cristiana Avventista del Settimo Giorno nella città portuale di Arkhangelsk, Russia settentrionale. Non disponeva di alcun progetto e aveva solo pochi mesi a disposizione per edificare la chiesa. Inoltre, il sindaco della città si era rifiutato senza fornire alcuna spiegazione di firmare i documenti. Vladovskyy si assicurò di redigere un progetto per le fondamenta della chiesa e avviò i lavori.

«L’estate è molto breve ad Arkhangelsk e non potevamo permetterci di gestire la burocrazia» spiega l’uomo, originario dell’Ucraina, il quale in due decenni ha edificato 22 luoghi di culto avventisti e altre strutture legate alla chiesa in Russia, Ucraina e Mongolia. «E così cominciammo a costruire».

Dopo aver gettato le fondamenta, Vladimir ricevette il progetto per la seconda fase e fece lavorare la sua squadra di operai alle mura. Poi arrivò il momento di lavorare alla parte restante del progetto e al tetto. Fortunatamente, nessun esponente dell’amministrazione comunale ostacolò il procedere dei lavori ma Vladimir non si era dimenticato che mancavano i permessi firmati; ogni mattino radunava la sua squadra e insieme pregavano perché avvenisse un miracolo.

Trascorsero uno, due, tre mesi. L’estate in quella città dura da giugno ad agosto; prima che a settembre cadesse la prima neve, gli esterni dell’edificio erano completati. I lavori interni si chiusero invece a dicembre.

Vladimir tornò dal sindaco a chiedere dei permessi; non sapeva cosa aspettarsi ma si sentiva tranquillo, consapevole delle sue preghiere quotidiane e del fatto che aveva fatto sufficientemente caldo da consentire la conclusione dei lavori.

L’uomo non disse una parola, ma semplicemente firmò tutti i documenti necessari.

«Non so cosa sia successo; è stato un miracolo» fu il commento di Vladimir.

Da quando vi si è unito ha iniziato a lavorare con la chiesa nel 1995, costruendo la sede centrale della Divisione Euroasiatica a Mosca; questo avventista di terza generazione ne ha conosciuti tanti di miracoli. Attualmente sta costruendo delle chiese a Krasnoyarsk, Tomsk e in una terza località russa.

Ma nessun miracolo è paragonabile a quello del 1999, quando ad Arkhangelsk ha costruito una chiesa senza un progetto e senza i permessi.

_Andrew McChesney, Adventist Mission_