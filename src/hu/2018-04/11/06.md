---
title:  A Kenyér Megtörése És Az Imádkozás
date:  13/12/2018
---

Az õskeresztény egyházat minden nehézség ellenére egységbe fogta a Jézusba vetett közös hit és az igazság, aminek a hirdetését az Úr rájuk bízta. Ezt nevezte Péter úgy, hogy "jelenvaló igazság" (2Pt 1:12). Mivel egységben voltak az igazságban, egységüket számos módon kifejezték. "És állhatatosan kitartottak… a kenyér megtörésében és az imádkozásban" (ApCsel 2:42, ÚRK). A kenyér megtörése bizonyára a közösségi étkezés alkalmaira utal. A közös étkezések idején valaki áldást mondott a kenyérre és az italra, ezzel emlékezve Jézus halálára és feltámadására, ugyanakkor közeli visszajövetelét várva. Az elsõ keresztények idõt szakítottak arra, hogy megemlékezzenek Jézus életének és szolgálatának jelentõségérõl. Szívesen beszélgettek errõl a közös étkezések alkalmával. Az együtt elköltött ételek fogyasztása így az istentisztelet alkalmává vált. "Mindennap állhatatosan, egy szívvel, egy lélekkel voltak a templomban, és amikor házanként megtörték a kenyeret, örömmel és tiszta szívvel részesültek az ételben" (ApCsel 2:46-47, RÚF). Kétségtelen, hogy a közösség alkalmai jelentõsen hozzájárultak a Jézusban való egységük érzetének erõsödéséhez.

`Milyen példákat találunk Az apostolok cselekedeteiben arra, hogy a keresztények együtt imádkoztak? Mit kértek imában?`

ApCsel 1:14 	

ApCsel 4:23-31 	

ApCsel 12:12 	

A korai egyházban nagyon fontosnak tartották a lehetõséget, hogy közvetlenül kapcsolatba léphetnek Istennel. Soha nem is szalasztották el az alkalmat, hogy kéréseiket Isten elé tárják, amikor istentiszteletre gyûltek össze. Timóteusnak írt elsõ levelében Pál megemlítette, hogy mennyire fontos imádkozni, amikor a keresztények együtt vannak (1Tim 2:1). Az efezusiakhoz szólva is hangsúlyozta az ima szükségességét: "Minden alkalommal minden imádsággal és könyörgéssel imádkozzatok a Lélek által. Ebben legyetek éberek minden állhatatossággal és könyörgéssel az összes szentekért, értem is, hogy adassék nekem szó, ha megnyitom számat, hogy bátran ismertessem meg az evangélium titkát" (Ef 6:18-19, ÚRK).

`Milyen úton-módon tapasztalhatunk mélyebb egységet közös ügyeinkben a közbenjáró imádság ereje által? Hogyan erõsítheti egyházunk egységét az ilyen ima? `