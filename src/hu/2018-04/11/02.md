---
title:  Imádjuk A Teremtõt És A Megváltót
date:  09/12/2018
---

Az istentiszteletrõl szólva gyakran kiemeljük bizonyos elemeit, elmondjuk, hogy mi tartozik hozzá és hogyan végzik. Viszont mi az istentisztelet igazi jelentõsége? Mit jelent az, hogy imádjuk Istent, és miért is tesszük? Dávid erre szólít: "Adjatok dicsõséget az ÚR nevének, imádjátok az URat szent ékességben" (Zsolt 29:2, ÚRK)! Ez a zsoltár iránymutató az istentisztelet jelentõségének a megértésében. Az Urat imádni azt jelenti, hogy olyan dicsõséget és tiszteletet adunk neki, amit megérdemel.

`Olvassuk el A jelenések könyve 4. és 5. fejezetét! Miért imádják a mennyei lények Istent és Jézust, az Isten Bárányát? Lásd Jel 4:8, 11; 5:9-10, 12-13!`

Tiszteletet ébreszt a mennyei trónteremben zajló istentisztelet leírása, amelyben elõttünk áll Jézus, az Isten Báránya és a világ Megváltója. Az istentisztelet az, amikor Isten teremtményei a csodálat és a hála szavaival fogadják a tetteit. Az isteni teremtés és megváltás miatt hálás személy reakciója az imádat. Az idõk végén a megváltottak is így fognak felelni csodálattal, miután Isten üdvözítette õket: "Nagyok és csodálatosak a te dolgaid, mindenható Úr Isten; igazságosak és igazak a te útaid, óh szentek Királya! Ki ne félne téged, Uram! és ki ne dicsõítené a te nevedet? mert csak egyedül vagy szent. Mert eljõnek mind a pogányok és lehajolnak elõtted; mert a te ítéleteid nyilvánvalókká lettek" (Jel 15:3-4).

Tehát az istentisztelet az Istenbe vetett hitünkbõl fakadó válasz a hatalmas tetteire: elõször is arra, hogy megteremtett bennünket, másodszor pedig a megváltásra. Isten imádata azt jelenti, hogy dicsõítjük Õt, tisztelettel, dicsérettel, szeretettel és engedelmességgel, amint arra méltó a hitünk szerint. Természetesen mi csak onnan tudhatunk bármit is Istenrõl, a Teremtõnkrõl és a Megváltónkról, amit a Szentírásban kinyilatkoztatott nekünk, és amit még teljesebben kinyilatkoztatott Jézus személyében, szolgálata által (lásd Jn 14:8-14). A keresztények imádják Jézust mint Teremtõt és Megváltót, mert áldozati halála és feltámadása adja az istentisztelet lényegét.

Amikor a keresztények istentiszteletre gyûlnek össze, az áhítat és a hála érzése készteti õket. 

`Gondoljuk végig, hogy mi mindent kaptunk Krisztusban, aki a Teremtõnk és a Megváltónk! Mitõl mentett meg és mit kínál fel nekünk, mert kész volt meghalni helyettünk? Miért fontos, hogy ezek jelentsék az istentiszteletünk alapját? `