---
title:  A Biblia Tanulmányozása És A Közösség
date:  12/12/2018
---

`ApCsel 2:42 verse szerint milyen elemei voltak az õskeresztény istentiszteletnek? `

"És állhatatosan kitartottak az apostolok tudományában és a közösségben" (ApCsel 2:42, ÚRK). Az egyház kezdeti korszakától fogva az istentisztelet jellemzõ meghatározója volt Isten Igéjének a tanulmányozása, amit akkor az apostolok vezettek. Az elsõ keresztények hûségesen tanulták a Szentírást, hogy megtudják, mit mond Jézusról, a Messiásról. Állandó közösségben éltek, közösen élvezték az Istentõl kapott áldásokat, bátorították egymást a hitéletben. Az Igében keresték a szent igazságokat, amelyek a világban képviselt üzenetük alapját képezték.

`Mennyire fontos Isten Igéjét tanulmányozni a hívõk közösségében? Mit mondanak errõl az alábbi igék?`

2Kir 22:8-13 	

ApCsel 17:10-11 	

2Tim 3:14-17 	

"Bárhol hirdessék is az evangélium igazságát, ott a helyes cselekvést õszintén vágyakozók az Írás szorgalmas kutatására kapnak késztetést. Ha a föld történelmének utolsó napjaiban azok, akiknek vizsgálandó igazságokat hirdetnek, a béreabeliek példáját követnék és az Írásokat naponta kutatnák, összehasonlítva Isten szavával a nekik hozott üzenetet, ott ma, ahol most viszonylag kevesen vannak, Isten törvényének elõírásaihoz nagyobb számban volnának hûségesek" (Ellen G. White: Az apostolok története. Budapest, 2001, Advent Kiadó, 154. o.). Az Isten Igéjében talált és általunk hirdetett igazság tesz bennünket egységes néppé. Ez igaz volt Isten egyházára az elsõ idõben, mint ahogyan igaz ma is. Isten Igéjének tanulmányozása adja a lényegét úgy az istentiszteletünknek, mint népünk egységének, hiszen Isten arra hívott el bennünket, hogy hirdessük a világnak a hármas angyali üzenetet. Amikor a hívõk családjaként összejövünk a közösségi élet és az istentisztelet céljából, a Szentírás szól hozzánk Isten Igéjébõl és vezeti az életünket, hogy felkészüljünk a küldetésünkre és Jézus második adventjére. 

`Mennyire szilárdan gyökerezik a hitünk a Bibliában? Elég biztosan állunk ahhoz, hogy mint a héber fiatalok, mi is megingathatatlanok maradjunk még akkor is, ha halálosan megfenyegetnének minket? `