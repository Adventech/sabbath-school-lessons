---
title:  Az Elsõ Angyal Üzenete
date:  11/12/2018
---

Hetednapi adventistaként hisszük, hogy Jel 14:6-12 szakasza mutatja be a küldetésünket és üzenetünk lényegét közvetlenül Jézus második adventje elõtt (Jel 14:14-20). Ezeket a fontos üzeneteket "nagy szóval" (Jel 14:7) kell hirdetnünk a föld minden lakosának.

`Olvassuk el Jel 14:6-7 verseit! Mi mond az elsõ angyal és mit közvetít Istenrõl? Miért utal az imádatra?`

Ez az elsõ a három angyal közül, akinek az üzenete az egész világnak szól. Ebben teljesedik, amit Jézus megjövendölt Mt 24:14 versében. A három angyal és küldetésük leírása sürgetõ. Az elsõ angyal arra szólítja az embereket, hogy figyeljenek Istenre, "mert eljött az õ ítéletének órája" (Jel 14:7). Jézus második adventje az ítélet katalizátora.

"Féljétek Istent" - mondja az angyal (Jel 14:7). Aki nem veszi komolyan Istent, abban valóban félelmet kelt ez az üzenet, ez a tettekre késztetõ felhívás, Jézus követõiben azonban áhítatot és tiszteletet vált ki. Feltekintenek Istenre és ígéretei teljesedését látják. Az Isten iránti hálás tisztelet érzése keríti hatalmába õket.

"…és imádjátok azt, aki teremette a mennyet és a földet, és a tengert és a vizek forrásait" (Jel 14:7). Az üzenet nyelvezete félreérthetetlenül kötõdik a szombat parancsolatához, amikor utal a teremtésre (lásd 2Móz 20:8-11). Teremtõi hatalmának a szombat elrendelésével emléket állító Teremtõ Isten az, akit megillet az imádat és a tisztelet. Érdekes megfigyelni, hogy az emberiség hûségéért folyó nagy küzdelem végidejében az imádat lesz a fõ kérdés. Ez az egész világnak szóló üzenet a Teremtõ imádatára szólít fel.

"A végsõ válság központi kérdése az imádat lesz. A kinyilatkoztatás világossá teszi, hogy nem az imádat megtagadása jelenti a próbát, inkább az, hogy az ember kit imád. A végidõben csak két csoport lesz: akik félik és imádják az igaz Istent (Jel 11:1, 18; 14:7), illetve akik gyûlölik az igazságot, és a sárkányt, meg a fenevadat imádják (Jel 13:4-8; 14:9-11)…

Ha a végsõ küzdelem központi kérdése az imádat lesz, nem csoda, hogy Isten a végidei evangéliumának elküldésével figyelmezteti a föld lakosait, hogy vegyék Õt komolyan, imádják mint az erre egyedül méltó Teremtõt" (Ranko Stefanovic: Revelation and Jesus Christ: Commentary on the Book of Revelation. Berrien Springs, Mich., 2002, Andrews University Press, 444-445. o.).