---
title:  A Test Egysége
date:  23/10/2018
---

Az efezusiaknak szóló ihletett írásában Pál gyakorlatiasan fogalmaz. A zsidók és pogányok, a különbözõ kulturális és etnikai hátterû emberek egysége nem valamiféle mítosz vagy elméleti kigondolás, hanem olyan valóság, ami megköveteli, hogy "járjatok elhívatásotokhoz méltón, amellyel elhívattatok" (Ef 4:1, ÚRK).

`Ef 4:1-3 értelmében mikor lesz a keresztények élete méltó Krisztusban lévõ elhívatásukhoz?`

Ezeknek az erényeknek és jó tulajdonságoknak a segítségével a keresztények életében megmarad a Lélek egysége "a békességnek kötelékével" (Ef 4:3). E tulajdonságok mind a szeretetben gyökereznek (1Kor 13:1-7). A szeretet aktív gyakorlása megõrzi a testvérek közötti kapcsolatot, erõsíti a békét és az egységet a keresztények közösségében és azon túl is. Az egyház egysége sajátságos módon mutatja be Isten szeretetét, amit így mások is megláthatnak. Isten arra hívja el az egyházat, hogy ilyen bizonyság legyen, kiváltképp küzdelmek, megoszlások és háborúk idején.

`Mi az egyik fõ témája Ef 4:4-6 verseinek? `

A fejezet elsõ verseiben Pál kiemeli, hogy mennyire fontos számára az egyház egysége. Elõször is az egységre buzdít (Ef 4:1-3), majd felsorol hét pontot, amelyek a hívõket összefogják (Ef 4:4-6). Az egység olyasmi, ami egyszerre megvan már a hívõk között (Ef 4:4-6), amiért folyamatosan tenni kell, azaz fenn kell tartani (Ef 4:1-3) és ami egyben egy jövõbeli cél is, amire fontos törekednünk (Ef 4:13). 

"Az apostol inti testvéreit, hogy az életükkel tanúsítsák az igazság erejét, amire tanította õket. Alázattal, szelídséggel, hosszútûréssel és szeretettel mutassák be Krisztus jellemét és az üdvösség áldásait. Csak egy test, egy Lélek, egy Úr és egy hit van. Krisztus testének tagjait, minden hívõt ugyanaz a Lélek és ugyanaz a reménység serkent. Az egyház megosztottsága szégyent hoz a krisztusi hitre a világ elõtt, és alkalmat ad az igazság ellenségeinek arra, hogy igazolják eljárásukat. Pál tanácsai nemcsak a saját korában lévõ egyháznak szóltak, hanem Isten terve szerint nekünk is meg kell ismernünk ezeket. Mit teszünk azért, hogy megõrizzük az egységet a békesség köteléké­ben" (Ellen G. White: Testimonies for the Church. 5. köt., 239. o.)?

`Milyen döntéseket hozhatunk meg éppen most azért, hogy elhívatásunkhoz méltóan járjunk? `