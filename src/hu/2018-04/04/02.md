---
title:  Áldások Krisztusban
date:  21/10/2018
---

`Olvassuk el Ef 1:3-14 szakaszát! Pál szerint mit kaptunk Krisztusban?    `

Jézus követõi sok mindenért dicsõíthetik Istent, aki úgy döntött, hogy gyermekeivé fogad bennünket és mi képviseljük Õt a világban. Pál több képpel is érzékelteti, hogy milyen kapcsolat fûzi Istenhez a hívõket Krisztusban, amelyek közül az örökbefogadás hasonlata illeszkedik az egységrõl szóló tanulmányhoz. Krisztusban magáénak fogadott bennünket Isten, a családjához tartozunk. Ez a kép az Izrael népével való szövetségkötésre is utal. Pál levelének az összefüggésében a Jézust Messiásként elfogadó pogányok is Isten gyermekei, az Izraelnek tett ígéretek örökösei (Róm 8:17; Gal 4:7). Általában a keresztény egység tekintetében alapvetõ a Krisztussal való kapcsolat áldása, az, hogy Krisztusban vagyunk. Ez a szakasz szintén kimondja: Istennek mindvégig az volt a szándéka, hogy az egész emberiséget Krisztusban egyesítse. Isten családjában mindannyian Isten gyermekei vagyunk, akiket egyformán szeret, gondunkat viseli.

Némelyeket zavar, hogy mintha ebben a szakaszban a predesztinációról olvasnánk (Ef 1:5, 11). Az ígéret látszólag arra utal, hogy Isten kiválasztott bennünket az üdvösségre, míg másokat a kárhozatra választott volna ki. Azonban ez nem biblikus tanítás. Az Úr éppen azért készítette el a megváltási tervet még a világ megalapítása elõtt, hogy mindenki üdvösségre jusson: "Mert úgy szerette Isten e világot, hogy az õ egyszülött Fiát adta, hogy valaki hiszen õbenne, el ne vesszen, hanem örök élete legyen" (Jn 3:16; lásd még 1Tim 2:6; 2Pt 3:9). Elõre tudja, ki fogadja majd el az örök élet ajánlatát, ez azonban nem ugyanaz, mintha Õ határozná meg az emberek döntését. Isten az egész emberiségnek felajánlja az üdvösséget Krisztus értünk vállalt tette révén. A kérdés a következõ: Mi hogyan fogadjuk az ajánlatát? Isten senkit sem kényszerít, hogy elfogadja a megváltást.

"A mennyei tanácsban Isten gondoskodott róla, hogy noha az ember törvényszegõvé lett, ne vesszen el engedetlenségében, hanem Krisztusba mint Helyettesébe és Váltságába vetett hittel Isten választottja legyen. Jézus Krisztus által gyermekének fogadta, kiválasztotta magának, jó tetszése szerint. Isten azt akarja, hogy minden ember üdvözüljön. Amikor egyszülött Fiát odaadta az emberért a váltságdíj megfizetésére, mindenrõl bõségesen gondoskodott. Aki elvész, azért fog elveszni, mert nem hajlandó elfogadni, hogy Jézus Krisztus által Isten a gyermekévé fogadja" (Ellen G. White megjegyzése, The SDA Bible Commentary. 6. köt., 1114. o.).