---
title:  Az Egység Kulcsa
date:  20/10/2018
---

### E heti tanulmányunk
Máté 20:25-28; Galata 4:7; Efezus 1:3-14; 2:11-22; 4:1-6, 11; 5:15-6:9 

> <p></p>
> "Megismertette velünk akaratának titkát az õ jó kedve szerint, amelyet elõre elhatározott magában, az idõk teljességének rendjére nézve, hogy Krisztusban mindeneket egybeszerkeszt, mind amelyek a mennyben, mind amelyek a földön vannak" (Ef 1:9-10, ÚRK).

Efezus fontos, befolyásos kereskedelmi központ volt Kis-Ázsiában. Az ottani gyülekezethez egyaránt tartoztak zsidók és pogányok, minden társadalmi osztály tagjai közül. A közösség sokszínûsége miatt bõven lehetett volna alkalom a konfliktusokra, mint a világban is, amelyben éltek. Viszont más helyzetet teremtett Krisztus, valamint a hívõknek a benne lévõ egysége, hiszen így már az Õ testének tagjai lettek. Ennél fogva az Efezusi levél központi témája az, hogy milyen fontosnak tartja Pál az egységét Krisztus követõi között.

Pálnál két dimenziója van az egység fogalmának. Egység az egyházban, Krisztus testében, amelyben zsidók és pogányok egy test tagjai lesznek, valamint a világegyetem egysége, hiszen Krisztusban van mennyen és földön mindennek a végsõ egysége. 

Krisztus az egység forrása. A levélben az apostol számtalan alkalommal használja a "Krisztusban" vagy "Krisztussal" kifejezéseket, hogy bemutassa, mit tett Isten értünk és az egész univerzumért Jézus Krisztus élete, halála és feltámadása által. A megváltási tervben Isten végsõ célja az, hogy Krisztus által mindent újból egységbe hozzon. Ez az egység azonban csak a világ végén fog a maga teljességében megmutatkozni.