---
title:  A kemencétől a palotáig
date:  18/01/2020
---

### E heti tanulmányunk
2Mózes 20:3-6; 5Mózes 6:4; Zsoltár 138; Dániel 3:1-30; 1Korinthus 15:12-26; Zsidók 11; Jelenések 13:11-18

> <p></p>
> „Ímé, a mi Istenünk, akit mi szolgálunk, ki tud minket szabadítani az égő, tüzes, kemencéből, és a te kezedből is, oh király, kiszabadít minket” (Dán 3:17)!

„Így ezek a fiatalok Szentlélekkel telve az egész nemzet előtt kinyilvánították a hitüket, hogy az egyedül igaz, élő Istent imádják. A hitük megvallása volt az elveik legékesebb bemutatása. Az élő Isten szolgáinak ki kell nyilvánítaniuk tiszteletüket iránta, hogy megmutassák a bálványimádóknak, milyen ereje és hatalma van az Úrnak! Meg kellett vallják, hogy egyedül Őt tisztelik és imádják, és semmilyen megfontolás, még az életük védelme sem késztetheti őket a legcsekélyebb engedményre sem a bálványimádás iránt. Közvetlen és életbevágó a hatása ezeknek a tanulságoknak ránk nézve, az utolsó napokban” (Ellen G. White: In Heavenly Places. 149. o.). Azt gondolhatnánk, az Isten tisztelete miatti halálos fenyegetésre csak a tudomány előtti és babonás korban kerülhetett sor, viszont a Szentírás rámutat, hogy a végidőben hasonló, ám világszéles jelenség bontakozik majd ki, akkor, amikor a világ nagy „fejlődésnek” indul. Így ezt a történetet tanulmányozva betekintést nyerhetünk abba, hogy a Biblia szerint milyen helyzetekkel kell majd Isten hűséges népének szembenéznie.