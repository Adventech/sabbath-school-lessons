---
title:  További Tanulmányozásra
date:  28/02/2020
---

Az alábbi táblázat összefoglalja, amit Dániel próféta könyve 2., 7. és 8. fejezeteiben az egymást követő országokról találtunk. Mit mond mindez a szentély megtisztításáról?

Dániel 2. fejezeteDániel 7. fejezeteDániel 8. fejezeteBabilonBabilon–Médó-PerzsiaMédó-PerzsiaMédó-PerzsiaGörögországGörögországGörögországPogány RómaPogány RómaPogány RómaPápai RómaPápai RómaPápai Róma–A mennyei ítéletA szentély megtisztításaA második adventA második adventA második advent[Kéz érintése nélkül leszakadó kő][A szentek öröklik az országot][Kéz érintése nélkül pusztul el]

Látható a fejezetek közötti párhuzam. Nemcsak a birodalmak bemutatása hasonló, hanem a 7. fejezetben az ítélet jelenete, ami a pápai Róma ezerkétszázhatvan éve (Kr. u. 538-1798) után kezdődik el, szintén közvetlen párhuzamot mutat a szentély megtisztításával, ami a 8. fejezetben is Róma után következik. Röviden tehát, Dániel próféta könyve 7. fejezetének mennyei ítélete – a világ végéhez vezető ítélet – ugyanaz, mint a 8. fejezetben a szentély megtisztítása. Ugyanannak a dolognak a két különböző ábrázolását látjuk, és mindkettő a kis szarv ezerkétszázhatvan évig tartó üldöző tevékenysége után történik.

**Beszélgessünk róla!**

`Dániel próféta könyve 8. fejezetének leírása szerint a történelem erőszakkal és gonoszsággal teli. A két állat két világbirodalmat jelképez, amelyek küzdenek egymással (Dán 8:5-7). A kis szarv hatalma, ami utánuk emelkedik fel, erőszakos, üldöző hatalom (Dán 8:23-25). A Szentírás nem igyekszik kisebbíteni a világban tapasztalt szenvedés valóságát. Hogyan erősítse ez a bizalmunkat Isten és a jósága iránt, még ha nagyon is valóságos a gonoszság, amit a környezetünkben tapasztalunk?`

 