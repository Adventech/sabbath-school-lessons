---
title:  A szennyeződéstől a megtisztulásig
date:  22/02/2020
---

### E heti tanulmányunk
1Mózes 11:4; 3Mózes 16; Dániel 2:38; 8; Zsidók 9:23-28

> <p></p>
> „És monda nékem: Kétezer és háromszáz estvéig és reggelig, azután kiderül a szenthely igazsága” (Dán 8:14).

A Dániel 8. fejezetében feljegyzett látomást Kr. e. 548/547-ben kapta a próféta, ami fontos pontokon tisztázza a 7. fejezetben említett ítélet kérdését. A könyv 2. és 7. fejezetének látomásától eltér a 8. fejezet, mert Babilont kihagyva Médó-Perzsiával kezdődik, ugyanis ekkor Babilon már hanyatlóban volt, nem sokkal később a perzsák foglalták el a helyét a következő nagyhatalomként. A 8. fejezet látomása párhuzamban áll a 7. fejezetével. A nyelvezet és a jelképek azért változnak a könyv 8. fejezetében, mert itt a mennyei szentély megtisztításának a mennyei engesztelés napjával való kapcsolata kerül górcső alá. Ennek a fejezetnek a meghatározó értéke, hogy a mennyei szentély különböző vetületeire összpontosít. Míg Dániel próféta könyve 7. fejezete bemutatja a mennyei ítélőszéket és azt, hogy az ember Fia veszi át az országot, a 8. fejezet a mennyei szentély megtisztítását jeleníti meg. Tehát amint azt a két fejezet közötti párhuzam is mutatja, a mennyei szentélynek a könyv 8. fejezetében bemutatott megtisztítása kapcsolódik a 7. fejezet ítéletéhez.