---
title:  Prófétai IdŐszámítás
date:  27/02/2020
---

`Olvassuk el Dán 8:13 versét! Milyen kérdés hangzik itt el, és hogyan segít megérteni a következő versben olvasható választ?`

`Mit tudunk a kétezer-háromszáz este és reggel időzítéséről? Először is meg kell jegyezni, hogy miután Isten megmutatta Dánielnek a kost és a kecskebakot, amit a kis szarv tevékenykedése és az általa okozott rombolás követett, Dán 8:13 verse szerint a látomásban elhangzik egy kérdés. Ez főként arra irányul, hogy mi történik majd a prófétai időszak végén és meddig tart az egész látomás. Ráadásul az időszakot nem korlátozhatjuk csupán a kis szarv tevékenységének idejére, mert a „látomás” kifejezés mindent felölel a kostól kezdve a kis szarv ténykedéséig. Ennek tehát mindenképpen hosszú történelmi időszaknak kell lennie.`

A „Meddig tart a látomás?” kérdésre (kos [Médó-Perzsia], kecskebak [Görögoszág] és a kis szarv, illetve annak tevékenysége [a pogány és pápai Róma]) a másik mennyei küldött azt felelte: „Kétezer és háromszáz estvéig és reggelig, azután kiderül a szenthely igazsága” (Dán 8:14). Amint már említettük, ez az időszak azért olyan hosszú, mert a Méd-Perzsa Birodalom korszakával kezdődik, folytatódik a Görög Birodalom, illetőleg a pogány és a pápai Róma korán keresztül, évezredeken át. A történeti értelmezés szerint (lásd az 1. tanulmányt) ezt a prófétai időszakot az év-nap elv alapján kell számítani, vagyis a kétezer-háromszáz este és reggel egy kétezer-háromszáz éves időintervallumnak felel meg. Különben kétezer-háromszáz nap alig lenne több hat évnél, ami elképzelhetetlenül kevés idő a látomás összes eseményére. Ennélfogva az év-nap elvet kell alkalmazni.

Dániel próféta könyve 8. fejezete nem adja meg azt az információt, amivel kiszámítható lenne az időszak eleje, ami természetesen rámutatna annak a végére is. A könyv 9. fejezete viszont tartalmazza ezt a döntő információt (lásd a következő heti tanulmányt).

`A kétezer-háromszáz éves prófécia a Biblia leghosszabb prófétai időszaka. Gondoljunk bele, kétezer-háromszáz év! Rengeteg idő, főleg ahhoz képest, hogy meddig élünk most! Hogyan segít ez abban, hogy türelmesek legyünk Istennel és az utolsó események idejével kapcsolatos váradalmaink tekintetében?`