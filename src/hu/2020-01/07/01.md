---
title:  Az oroszlánok vermétől az angyalok verméig
date:  08/02/2020
---

### E heti tanulmányunk
1Sámuel 18:6-9; Dániel 6; Máté 6:6; Márk 6:14-29; Apostolok cselekedetei 5:27-32; Zsidók 11:35-38

> <p></p>
> „A főkormányzók és a kormányzók igyekeztek ürügyet találni az ország ügyeinek intézésében arra, hogy bevádolhassák Dánielt. De nem sikerült semmiféle ürügyet vagy hibát találniuk, mert megbízható volt; sem hanyagságot, sem hibát nem lehetett találni nála” (Dán 6:5, RÚF).

Miután a médek és a perzsák bevették Babilont, a méd Dáriusz felismerte Dániel bölcsességét és meghívta új kormányzótestületébe. Az idősödő próféta úgy kimagaslott a közéleti feladataiban, hogy az új király őt bízta meg az egész méd-perzsa kormányzat irányításával.

A fejezet későbbi részében Dánielnek azzal kellett szembenéznie, amit joggal nevezhetünk „eredendő bűnnek” – ez pedig az irigység. A történet vége előtt látjuk majd, hogy nemcsak a médek és a perzsák közötti, világi kötelességeiben bizonyult hűségesnek, hanem Istenhez is hű maradt, és ez a legfontosabb. Biztosra vehetjük, hogy az Isten iránti hűsége közvetlenül, nagy mértékben meghatározta a többi dologban bizonyított hűségét.

Dánielnek az üldözéssel szerzett tapasztalata példa Isten népe számára a vég idejében. A történet nem azt sugallja, hogy Isten mindig megkíméli népét a próbáktól és a szenvedéstől. Azt viszont állítja, hogy a jó és a rossz közötti küzdelem befejeződésekor a jó kerekedik felül, legvégül Isten megvédi a népét.