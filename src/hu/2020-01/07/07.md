---
title:  További Tanulmányozásra
date:  14/02/2020
---

Dániel szabadulását A zsidókhoz írt levél 11. fejezete is feljegyzi. A „Hithősök csarnokának” is nevezett részben az áll, hogy próféták többek között „az oroszlánok száját betömték” (Zsid 11:33). Ez nagyszerű, de ne csak azokra a hithősökre gondoljunk, akik elkerülték a halált, ahogy Dániel is, hanem azokra is, akik bátran szenvedtek és haltak meg, ahogyan A zsidókhoz írt levél 11. fejezete is írja! Isten egyeseket arra hív, hogy az életük legyen bizonyság, mások pedig a halálukkal teszik ugyanezt. Tehát Dániel szabadulásának a története nem arra utal, hogy mindenki meg fog majd szabadulni. Gondoljunk csak férfiak és nők sokaságára, akik mártírok lettek a Jézusban való hitük miatt! Dániel csodálatos szabadulása azt jelzi, hogy Istené az uralom, és végül majd az összes gyermekét megszabadítja a bűn és a halál hatalma alól. Ez egyértelművé válik Dániel próféta könyve következő fejezeteiből.

**Beszélgessünk róla!**

`1) A francia Jean Paul Sartre írta: „úgy érthető a legjobban az emberi valóság alapvető terve, ha azt mondjuk, hogy az ember Istenné akar válni” (Jean Paul Sartre: Being and Nothingness: A Phenomenological Essay on Ontology. 1956, Washington Square Press, 724. o.). Hogyan segít ez megérteni, legalább egy bizonyos mértékig, hogy a király miért lépett bele a csapdába? Miért kell mindannyiunknak, akármilyen élethelyzetben is legyünk, vigyáznunk ugyanezzel a veszélyes hajlammal, ha mégoly burkoltan is jelentkezik? Még miben szeretnénk „Istenhez hasonlóvá lenni”?`

`2) Milyen bizonyságot teszünk az Istenhez és a törvényéhez való hűségünkről? Azt gondolják rólunk az ismerőseink, hogy kiállunk a hitünk mellett, még akkor is, ha az a munkánkba vagy akár az életünkbe is kerülne?`

`3) Mitől vált Dániel olyan emberré, akit Isten hatékonyan fel tudott használni a céljai elérése érdekében? Az Úr segítségével hogyan erősíthetünk magunkban mi is több ilyen jellemvonást?`

`4) Hogyan igazolhatta volna Dániel azt a döntését, ha a rendelet miatt változtat az imádkozási szokásán? Veszélyes kompromisszum lett volna? Ha igen, akkor miért?`