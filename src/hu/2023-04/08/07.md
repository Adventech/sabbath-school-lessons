---
title:  További Tanulmányozásra
date:  24/11/2023
---

Az evangélium írói gyakorlati példákat jegyeztek fel arról, hogyan épített hidakat Jézus az emberekkel, akik más kultúrákból származtak, hogy megmentse őket (Mt 8:28-34; Mk 5:1-20). Arra kaptunk elhívást mi is, hogy ehhez hasonlóan barátkozzunk más kultúrákból származókkal is, így szolgáljunk nekik. Krisztus mindenkiért meghalt, nemtől, nemzeti hovatartozástól, anyagi helyzettől vagy egyéb háttértől függetlenül. Ezt sosem szabad elfelejtenünk! „És ő engesztelő áldozat a mi vétkeinkért; de nemcsak a mienkért, hanem az egész világért is” (1Jn 2:2).

„Férfiak és nők nem töltik be Isten tervét, amikor csak saját családi köreik iránt fejezik ki szeretetüket… miközben kizárják azokat a szeretetükből, akiket megvigasztalhatnának és akik felé áldást gyakorolhatnának a szükségleteik enyhítésével… Amikor az Úr azt kéri tőlünk, hogy tegyünk jót másokért az otthonunkon kívül, nem arra gondol, hogy csökkenjen a szeretetünk az otthonunk iránt, vagy kevésbé szeressük a rokonainkat és a hazánkat, hanem hogy terjesszük ki az együttérzésünket mások felé is. Nem szabad a szeretetünket és együttérzésünket négy fal közé zárnunk, az Istentől kapott áldást úgy elrejtenünk, hogy mások ne részesülhessenek velünk együtt annak élvezetében” (Ellen G. White: The Advent Review and Sabbath Herald. 1895. október 15.).

Nem elhárítható feladat a Jézus által ránk bízott felelősség, hogy áldás legyünk azok számára, akik a komfortzónánkon kívül esnek, még ha más kultúrákból való vagy egyszerűen gyámoltalan emberekről is legyen szó (Mk 11:17; ApCsel 1:8).

**Beszélgessünk róla!**

`1. Mi jelenti a te komfortzónádat, és miért kell ebből kilépni, amikor erre van szükség?`

`2. Milyen következménnyel járt az az incidens, amikor úgy titulálták Jézust, hogy „a nagyétkű és részeges ember, a vámszedők és bűnösök barátja” (Mt 11:19)? Mit tett, amiért ilyen vádakkal illették, és mit tanít ez nekünk a misszióról?`

`3. Meddig mehet el egy keresztény, amikor részt vesz a nem hívők valamilyen ünnepén? Hogy tehetjük ezt meg anélkül, hogy kompromisszumot kötnénk a bibliai elvek tekintetében?`

---

#### Ellen G. White idézetek

A nagy Orvos lábnyomán, „A lélek gyógyítása” c. fejezet, 73–79. o.