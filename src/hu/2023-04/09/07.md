---
title:  További Tanulmányozásra
date:  01/12/2023
---

Ellen G. White: A Nagy Orvos lábnyomán. Budapest, 2001, Advent Kiadó, „Szolgálat a gazdagokért” c. fejezet, 142-147. o.

Jézus ugyanúgy szereti a szegényeket, mint a gazdagokat és a hatalmon lévőket. A fejedelmekért és a koldusokért is meghalt. Ő tudja a leginkább elérni a szíveket. Figyelmeztet, hogy „Könnyebb a tevének átmenni a tű fokán, mint a gazdagnak bejutni Isten országába” (Mk 10:25, ÚRK). Az e heti tanulmányunk arra hív, hogy gazdag és hatalmas embereknek is vigyük el Krisztus evangéliumát. Nekik is pont annyira szükségük van a megváltásra, mint bárki másnak, még ha ezt sajnálatos módon nem is érzik a vagyonuknak tulajdonított „biztonság” miatt.

„Sok szó hangzott már el a mellőzött szegények iránti kötelességünkről. De nem kellene a gazdagoknak is némi figyelmet szentelnünk? Sokan reménytelennek tartják őket… Gazdag emberek ezrei szállnak sírba anélkül, hogy az intő üzenetet megismerték volna. De bármennyire közömbösnek tűnjenek is, a gazdagok között is sokan nagy terheket hordoznak a lelkükben” (Ellen G. White: A Nagy Orvos lábnyomán. Budapest, 2001, Advent Kiadó, 142. o.).

**Beszélgessünk róla!**

`1. Amikor földi szolgálata során Jézus gazdagoknak és szegényeknek is szolgált, ledöntötte a kasztok és osztályok közötti válaszfalakat. Adventistaként hogyan kezeljük ezt a problémát, a gazdagok és szegények közötti szakadékot, amely annyira mélyen gyökerezik minden társadalomban?`

`2. „A tövisek közé esett mag pedig az, aki hallgatja ugyan az igét, de az élet gondja és a gazdagság csábítása megfojtja az igét, úgyhogy nem terem gyümölcsöt” (Mt 13:22, ÚRK). Vajon mit értett Jézus a „gazdagság csábítása” alatt? Miért nem kell feltétlenül vagyonosnak lennünk ahhoz, hogy becsapjon a gazdagság?`

`3. Beszéljük meg a keddi tanulmány végén feltett kérdést, amely szerint az igazság ismerete nem ugyanaz, mint megmenekülni az igazság által. Miért olyan fontos ez a különbségtétel? Ha az igazság ismerete önmagában nem üdvözít, akkor mi kell az örök élethez?`

`4. Miért utasította el Jézust a gazdag ifjú, Zákeus pedig miért fogadta el?`

---

#### Ellen G. White idézetek

A megváltás története, „A temetés” c. fejezet, 227–229. o.