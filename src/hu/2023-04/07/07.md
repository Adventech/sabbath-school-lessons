---
title:  További Tanulmányozásra
date:  17/11/2023
---

 Ellen G. White: Jézus élete. Budapest, 2020, Advent Kiadó, „Az irgalmas samaritánus” c. fejezet, 420-425. o.

A világban rengetegen éheznek, szükségben élnek, hátrányosan megkülönböztetnek sokakat. Mi megtehetjük a részünket, még ha ez cseppnek tűnik is a tengerben. Nem fogjuk tudni megoldani a világ minden baját Jézus visszatérése előtt, de nem is arra hívott el Isten. Amíg várjuk Urunkat, feladatunk olyan egyszerű lehet, hogy segítünk valakinek, akiknek nem jut elég étel, vagy egy gyülekezeti tagnak, aki igazságtalansággal vagy fanatizmussal szembesül – ami a mai világban is valóságos probléma. „»Tiszta és szeplő nélkül való istentisztelet az Isten és az Atya előtt ez: meglátogatni az árvákat és özvegyeket az ő nyomorúságukban, és szeplő nélkül megtartani magát e világtól« (Jak 1:27). Krisztus ilyen gyümölcsöket vár el tőlünk: kedves szavak, jótékonyság, a szegényekért, a rászorulókért és a szenvedőkért végzett jó cselekedetek. Amikor együttérzünk a csüggedéssel és bánattal terhelt szívűekkel, amikor kezünk ad a rászorulóknak, a mezíteleneket felöltöztetjük, az idegent befogadjuk a házunkba és a szívünkbe, az angyalok egészen közel jönnek… Az igazságosság, az irgalom és a jóindulat minden cselekedete dallamot csendít fel a mennyben. Az Atya a trónjáról figyeli azokat, akik az irgalmasság e cselekedeteit véghezviszik, és a legdrágább kincsei közé sorolja őket. »És azon a napon, azt mondja a Seregeknek Ura, amelyet én szerzek, tulajdonommá lesznek és kedvezek nékik« (Mal 3:17). Úgy értékel minden irgalmas cselekedetet a rászorulók, szenvedők iránt, mintha Jézusnak tették volna. Amikor segíted a szegényeket, együttérzel a nyomorgókkal és elnyomottakkal és könyörülsz az árvákon, közelebb kerülsz Jézushoz” (Ellen G. White: Testimonies for the Church. 2. köt. 25. o.).

**Beszélgessünk róla!**

`1. Mit tehetünk azért, hogy jól értsük: nem a cselekedetek általi üdvösséget jelenti a parancs, hogy szeressük Istent és másokat? Tekintettel arra, hogy ki Jézus és mit tett értünk a kereszten (lásd Fil 2:5-8), miért téves az elképzelés, amely szerint kiérdemelhetjük az üdvösséget? Hogyan tanulhatunk meg különbséget tenni az üdvösségért végzett munka – ami végzetes hiba – és a Jézusban már meglévő üdvösségnek az életünkben megmutatkozó cselekedetei között?`

`2. Hogyan tanulhatjuk meg felismerni velünk született előítéleteinket azokkal szemben, akik különböznek tőlünk?`

`3. Az e heti tanulmányban vizsgált szakaszokon kívül még mely szentírási részek utalnak arra, hogy mindenkivel legyünk kedvesek, különbségtétel nélkül?`

---

#### Ellen G. White idézetek

Az apostolok története, „Felhívás magasabb rendű életre” c. fejezet, 318–320. o.