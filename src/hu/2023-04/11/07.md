---
title:  További Tanulmányozásra
date:  15/12/2023
---

„Azok közt, akiket a zsidók pogányoknak neveztek, sokan helyesebben értelmezték a Messiásra vonatkozó szentírási jövendöléseket, mint Izrael tanítói. Voltak, akik a bűntől szabadító Megváltót várták az eljövendőben. Filozófusok igyekeztek behatóan tanulmányozni a héber rendtartás titkait, de a zsidók vakbuzgósága akadályozta a világosság terjedését” (Ellen G. White: Jézus élete. Budapest, 2020, Advent Kiadó, 25. o.).

„Az Úr Jézus, a hatalmas Megváltó meghalt értük. Fel tudja ébreszteni őket közönyükből, fel tudja kelteni együttérzésüket, képes meglágyítani a szívüket, feltárni lelkük előtt az igazság szépségét és erejét. A Mester Isten, nem véges ember, de arra hívja az embereket, hogy legyenek a közvetítői, akik által világosságot adhat a sötétségben élőknek. Istennek minden egyházban vannak ékkövei, és nem az a dolgunk, hogy a vallásosnak vallott világot pökhendi módon elítéljük, hanem alázattal és szeretettel mutassuk be mindenkinek az igazságot úgy, ahogy az Jézusban van. Hadd lássák az emberek az istenfélelmet és az odaadást, hadd lássák a krisztusi jellemet, és az igazság vonzani fogja őket… Fel kell emelniük Jézust, a világ Megváltóját, az élet igéjét kell hirdetniük” (Ellen G. White: The Advent Review and Sabbath Herald. 1893. január 17.).

**Beszélgessünk róla!**

`1. Milyen azonnali segítségnyújtási lehetőségeket látsz a lakókörnyezetedben, amelyek lehetőségeket adnak neked és a gyülekezetnek elkezdeni a szolgálatot ott, ahol még nem hallottak az általunk ismert igazságokról?`

`2. Figyeld meg Ellen G. White kijelentését azokkal kapcsolatban, akik más hiten vannak: „Istennek minden egyházban vannak ékkövei, és nem az a dolgunk, hogy a vallásosnak vallott világot pökhendi módon elítéljük.” Más szavakkal: Miként mutathatjuk meg más vallások tévedéseit az embereknek anékül, hogy becsmérelnénk őket?`

`3. „Mindazáltal amikor eljön az Emberfia, vajon talál-e hitet a földön” (Lk 18:8, ÚRK)? Mire utal itt Jézus? Mi a különbség valaminek az elhívése és a bizalommal teljes hit között? Miért lehetséges, hogy helyes hitelvekkel egyesek mégis hitetlennek bizonyulnak Krisztus visszajövetelekor?`

---

#### Ellen G. White idézetek

Életünk és munkánk, „Mindenütt a vizek mellé vetni” c. fejezet, 213–214. o.