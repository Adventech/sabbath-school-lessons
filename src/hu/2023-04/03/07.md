---
title:  További Tanulmányozásra
date:  20/10/2023
---

Ellen G. White: Az apostolok története. Budapest, 2001, Advent Kiadó, „A nagy megbízás” és „Az igazságot kereső” c. fejezetek, 17-22. és 88-95. o.

„Mennybemenetele előtt Krisztus megbízta tanítványait. Megmondta nekik, hogy ők a végrehajtói akaratának, amelyben örökségül hagyta a világnak az örök élet kincseit. Tanúim voltatok – mondta nekik –, hogy életemet feláldoztam a világért. Láttátok fáradozásomat Izráelért. Bár népem nem akart hozzám jönni, hogy élete legyen, a papok és a főemberek pedig kedvük szerint bántak velem, elutasítottak, még egy alkalmat kaptak Isten Fia elfogadására. Láttátok, hogy mindazokat, akik bűneiket megvallva jöttek hozzám, szívesen fogadtam. Aki hozzám tér, azt semmiképpen nem taszítom el. Reátok, tanítványaimra bízom e kegyelmi üzenetet. Tovább kell ezt adnotok a zsidónak, valamint a pogányoknak; Izráelnek először, azután minden nemzetnek, nyelvnek és népnek. Mindazok, akik hisznek, egy egyházba lesznek összegyűjtve” (i. m. 18. o.).

A nagy misszióparancs világos: „Menjetek el azért, és tegyetek tanítvánnyá minden népet” (Mt 28:19). „Az evangéliumi megbízatás Krisztus országának nagy missziós okirata. A tanítványok komolyan dolgoztak a lelkekért, és mindenkihez eljuttatták a kegyelmi meghívást. Nem várták, hogy az emberek hozzájuk jöjjenek, ők mentek üzenetükkel az emberekhez” (u. o.).

„Napjainkban is sokan vannak, akik közelebb állnak Isten országához, mint ahogy azt feltételezzük. A bűn e sötét világában az Úrnak sok olyan becses drágaköve van, akikhez szeretné hírnökeit elküldeni. Mindenütt vannak, akik hajlandók Krisztus mellé állni. Sokan többre fogják értékelni Isten bölcsességét minden földi előnynél, és a világosság hűséges hordozóivá válnak… Meggyőződtek arról, hogy Péter eljárása Isten tervének közvetlen beteljesülése volt, és előítéletük, valamint elzárkózásuk teljesen ellentétes az evangélium szellemével. Dicsőítették Istent, mondván: »Akkor tehát a pogányoknak is megadta Isten a megtérést az életre.« Így vita nélkül lerombolták az előítéletet, elhagyták az évszázadok szokásai által meghonosodott elzárkózást, és megnyílt a pogányok számára az evangélium hirdetésének útja” (i. m. 94-95. o.).

**Beszélgessünk róla!**

`1. Hogyan határoznád meg a misszió szót a saját életedre alkalmazva?`

`2. Miként jelenhet meg a misszió a napi szokásaidban, a hozzáállásodban? A hétköznapi tevékenységeidben hogyan mutatkozhat meg még inkább a missziós szemlélet?`

---

#### Ellen G. White idézetek

Gondolatok a hegyibeszédről, „És ne vígy minket kísértésbe, de szabadíts meg minket a gonosztól!” c. fejezet, 117–118. o.