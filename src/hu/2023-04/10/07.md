---
title:  További Tanulmányozásra
date:  08/12/2023
---

Az egyik legfontosabb tanulsága Pál Areopágoszon megélt tapasztalatának, ahogy a helyszínen vizsgálta meg, miként érhetne el egy Istenben nem hívő csoportot. Ennek az lett az eredménye, hogy hívők egy kis köre alakult meg Athénban.

„Az apostol szavainak, magatartásának, helyzetének leírása, ahogy azt az ihletett toll felvázolja minden következő nemzeték számára, bizonyságot tesz megingathatatlan bizalmáról, az egyedüllétben és a nehézségben tanúsított bátorságáról, valamint győzelméről, melyet a kereszténységért a pogányság nagyon kemény szívében kivívott.

Pál szavai az ismeret kincseit tárják az egyház elé. Olyan helyzetben volt, amikor könnyen mondhatott volna olyat, ami büszke hallgatóit felingerli, önmagát pedig nehéz helyzetbe hozza. Ha beszédében meggondolatlanul isteneiket és városuk nagy embereit közvetlenül támadja, Szókratész sorsa fenyegeti. Azonban isteni szeretetből fakadó tapintattal igyekezett gondolataikat a pogány istenségektől óvatosan eltéríteni, kinyilatkoztatván előttük az igaz Istent, akit nem ismertek” (Ellen G. White: Az apostolok története. Budapest, 2001, Advent Kiadó, 160. o.).

Az emberekkel kialakított közvetlen kapcsolattal, kultúrájuk és vallásuk tanulmányozásával, illetve a tisztelettel Pálnak sikerült emlékezeteset alkotnia Athénban, ami értékes tudás az egyház számára. Tartózkodott attól, hogy ingerelje a hallgatóit. Ez önmagában is jelentős, Isten által ihletett dolog volt. Ellen White szerint az ismeretnek ez olyan kincse, amelyre az egyháznak figyelni kell.

**Beszélgessünk róla!**

`1. Ha Pál athéni történetét egyfajta modellként tekintjük, mi legyen az első lépés, amikor valaki evangelizációs munkát kezd egy városban?`

`2. Milyen viselkedést várnak el egy kereszténytől, aki hidakat akar építeni az emberekhez egy városban, ahol nem ismerik Istent?`

`3. A modernkori bálványok provokációjával szembesülve milyen viselkedés kerülendő (különösen először), amikor olyanok között kezdünk munkát, akik bálványokat imádnak?`

`4. Pál mondhatott volna csak annyit, hogy Isten szereti az athéniakat, és az üzenet mindenkinek tetszett volna. A feltámadás történetével azonban átlépett egy határvonalat, elgondolkodásra késztette az embereket az addig mondottakról. Szükség volt erre? Ha igen, miért? Ha nem, miért nem?`

 

---

#### Ellen G. White idézetek

Szemelvények Ellen G. White írásaiból, 1. köt., „A menny elnyerése” c. fejezet, 96–97. o.; Pátriárkák és próféták, „Sátán ellenségeskedése a törvénnyel” c. fejezet, 331–342. o.