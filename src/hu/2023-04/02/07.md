---
title:  További Tanulmányozásra
date:  13/10/2023
---

Bizonyságul minden nép között. „A megváltó szavai – »ti vagytok a világ világossága« – rámutatnak arra, hogy követőit világszéles misszióra hívta el. Isten terve, hogy az evangélium világossága is eljusson mindenkihez a földön, ahogy a nap sugarai beragyogják a bolygó legtávolabbi pontjait. Ha Krisztus egyháza betöltené az Isten által kitűzött célokat, a világosság mindenkire kiáradna, akik a sötétség területein, a halál árnyékában élnek. Amennyiben ahelyett, hogy összegyűlnének, kerülnék a felelősséget és a kereszthordozást, az egyház tagjai szétszóródnának minden országba, és hagynák, hogy Krisztus világossága ragyogjon általuk, úgy dolgoznának mások üdvösségéért, ahogy Ő tette, akkor az »Isten országának ez az evangéliuma« gyorsan eljutna az egész világra. Minden országból hangzik a macedón hívás: »Gyertek hozzánk, és segítsetek nekünk!« Isten megnyitotta előttünk a területeket. Mennyei lények működnek együtt az emberekkel. A gondviselés előttünk jár, Isten hatalma munkálkodik együtt az emberi igyekezettel. Vaknak kell lennie a szemnek, amely nem látja az Úr munkáját és süketnek a fülnek, amely nem hallja az igaz Pásztor hívását a juhaihoz! Egyesek meghallották a hívást, és válaszoltak rá. Most feleljen minden megszentelt szív és igyekezzen hirdetni az életadó üzenetet! Férfiak és nők ha alázattal és hűséggel vállalják az Istentől kapott, kijelölt munkájukat, az isteni hatalom sokak megtérésében fog megnyilvánulni. Igyekezetüknek csodálatos eredménye lesz” (Ellen G. White: The Advent Review and Sabbath Herald. 1912. november 14.).

**Beszélgessünk róla!**

`1. Az egyház befolyásának hitelességét a környezetben főként az határozza meg, hogy mi, Krisztus teste mennyire mutatjuk be a saját életünkben Isten szeretetét, miközben teljesítjük küldetését. Személyesen hogyan válaszolunk erre a kihívásra? `

`2. Vajon miként látják a gyülekezetedet a szomszédok, akik nem adventisták, mit értenek a lényegéből? Szerinted miért vélekednek így? Pozitív kép esetén hogyan erősítheted ezt tovább, de ha negatív a kép, mit tehetsz a változásért?`

`3. Miért annyira fontos, hogy a misszió középpontja az „örökkévaló evangélium” maradjon? Milyen végső reményt tudnánk bárkinek, bárhol bemutatni, amelynek középpontjában nem az a nagy reménység áll, amit az evangéliumnak köszönhetünk: a jó hír, amit Jézus tett értünk a kereszten?`

---

#### Ellen G. White idézetek

Az apostolok története, „Rómából írt levelek” c. fejezet, 478–479. o.