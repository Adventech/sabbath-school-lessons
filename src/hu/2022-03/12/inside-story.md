---
title: Történet
date: 16/09/2022
---

#### A KERESZTSÉG

_Írta: Andrew McChesney_

Végül elérkezett Eduardo keresztségének napja, amelyre feleségével és Juniorral érkeztek a brazíliai Manaus központi gyülekezetébe. Az imateremben 400-an gyűltek össze. Az egyház vezető lelkészei is ott voltak. Megkérdezték Juniort és az édesanyját, akik az első sorban ültek, hogy érzik magukat. „Jól vagyunk” – felelték boldog mosollyal. A lelkész elismerte, hogy ő nyugtalan egy kicsit, ezért így imádkozott: „Uram, segíts! Nem vagyok biztos a saját erőmben. Kérem a te békességedet, hogy biztos legyek a te erődben, amikor megkeresztelem Eduardot!”

Eduardo a második szinten öltözködött, és amikor már átöltözve ment lefele a lépcsőn, egy férfi rohant felé. Ahogy a tekintetük találkozott, a pupillája besüllyedt, és szemei tejfehérek lettek, majd összeesett és a lépcsőn fetrengett. „Azt a parancsot kaptam, hogy öljem meg!” – ordította. A zsebében olyan kés volt, mint amit Eduardo is használt valamikor állatok feláldozására. Mielőtt használhatta volna a férfi, a lelkész és több testvér közbelépett. Néhány perccel később Eduardo megkeresztelkedett.

A lelkész beszélt a gyülekezetnek a támadásról, majd előre hívott egy orvost, Luizt, hogy beszéljen az esetről. Az orvos sokszor volt vendég a gyülekezetben, de még nem keresztelkedett meg. „Máig nem értettem a Krisztus és Sátán közötti nagy küzdelem valóságát – mondta –. Most láttam ezt az esetet. Hála Istennek, nem történt tragédia, ami csak Isten hatalmának köszönhető. Kardiológusként megnéztem a támadó pulzusát. Ennyire abnormális esettel még sosem találkoztam. Normális esetben nem lehet ilyen magas a pulzusa az embernek.” A tapasztalat következtében az orvos is megkeresztelkedett. A késes támadó egy ideje sátáni megszállás alatt volt, de a gonosz szellemek elhagyták, amikor a lelkész bibliaórákat adott neki. Eduardo keresztsége még legalább két embert vezetett Istenhez.



---

#### Ellen G. White idézetek

Bizonyságtételek a prédikátoroknak, „Az Úrnak pere van népével” c. fejezet; Pátriárkák és próféták, „Saul vakmerősége” c. fejezet.