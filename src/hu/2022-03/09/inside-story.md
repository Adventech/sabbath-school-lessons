---
title: Történet
date: 26/08/2022
---

#### NÖVEKEDÉS KRISZTUSBAN

_Írta: Andrew McChesney_

_A feleség keresztsége után Eduardo komoly küzdelmeket élt át. Gonosz szellemek gyötörték éjszakánként, nem tudott aludni. Valahányszor megszállták, és meglátta a feleségét, a szellemek átkokat szórtak rá. A férj és a feleség imával és bibliaolvasással erősítették hitüket. Néhány bibliaszakasz különleges segítséget jelentett, amikor a férj a szellemekkel küzdött. Ilyen volt Jak 4:7, 2Thessz 3:3 és Jn 10:10, ahol ez áll: „A tolvaj csak azért jön, hogy lopjon, öljön és pusztítson: én azért jöttem, hogy életük legyen, sőt bőségben éljenek.” Ezeket az igéket imádkozták a reggeli áhítat közben._

A feleség leírt egy imát a férjéért, amit egy éven át minden reggel elimádkozott: „Uram, a férjemért imádkozom, hogy teljes szívével hozzád térjen. Segíts teljes szívemből szeretni őt! Újítsd meg az iránta való szeretetemet! Átadom őt neked, és kérlek, áldd meg, hogy a te dicsőségedet keresse! Formáld olyan emberré, aki vágyik a követésedre! Segíts, hogy bátorítani és tisztelni tudjam! Jézus nevében, ámen!

A férj közben elkezdte a keresztségre való felkészülést. Október 29-én szeretett volna megkeresztelkedni, Junior keresztsége után pontosan egy évvel. Tanulmányozta a Bibliát, érdeklődve nézte az adventista prédikációkat a YouTube-on, de más keresztény prédikációkat is meghallgatott, hogy tesztelje a tanításukat. Amikor ezeket hallgatta, a gonosz szellemek azt mondták neki, hogy inkább egy másik gyülekezetbe menjen, ne az adventistákhoz. Az apa abbahagyta más egyházak prédikációinak hallgatását. „Most már tudom, hogy jó egyházban vagyok” – mondta.



---

#### Ellen G. White idézetek

Pátriárkák és próféták, „Jerikó bevétele” c. fejezet.