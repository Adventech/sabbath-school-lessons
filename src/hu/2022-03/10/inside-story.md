---
title: Történet
date: 02/09/2022
---

#### ERŐ JÉZUS NEVÉBEN

_Írta: Andrew McChesney_

Eduardo arra ébredt, hogy láthatatlan kezek fojtogatják, hiába próbálta eltolni őket. Végül ezt suttogta: „Uram, segíts nekem!” – de a szorítás csak erősödött. Amikor minden reménye veszni látszott, egy finom hangot hallott: „Kérd Jézust, hogy segítsen! Mondd ki Jézus nevét!” „Jézus, ments meg!” – kiáltotta. A láthatatlan kezek azonnal engedtek. A ziháló férfi életében először értette meg Jézus nevének hatalmát. Az ágyán fekve örömmel jelentette ki: „Jézus neve megszabadított! Jézus vére és áldozata megváltott!” Ettől kezdve Őt hívta segítségül, amikor a szellemek zaklatták.

_Ahogy a keresztségi tanulmányok folytatódtak, Eduardo meglepetten vette tudomásul, hogy Isten elítéli a candomblé templomban gyakorolt spiritizmust. A Biblia sok helyen igazolja ezt, például 5Móz 18:10-14 szakaszában: „Ne legyen köztetek… varázslást űző, se jelmagyarázó, kuruzsló vagy igéző! Ne legyen átokmondó, se szellemidéző, se jövendőmondó, se halottaktól tudakozódó. Mert utálatos az Úr előtt mindaz, aki ilyet cselekszik… Mert ezek a nemzetek, amelyeket elűzöl, jelmagyarázókra és varázslókra hallgatnak, de neked nem engedi azt meg Istened, az Úr.”_

A szellemek azt is mondták neki, hogy nem jó napot ünnepel, másikat kellene. Az igazi áttörés akkor jött, amikor az apa a holtak állapotáról tanult. A gonosz szellemek arra tanították, hogy a meghalt emberek lelke lebeg körülöttük, ezek a szellemek kísérik a candomblé vezetőket. A gonosz szellemek tovább zaklatták, de minél inkább támadták, annál inkább rábízta magát Jézusra. Eddig a sötétség útjára vezette az embereket, de eldöntötte, hogy saját tapasztalatából tanulva a világosságra fogja vezetni őket.



---

#### Ellen G. White idézetek

Evangelizálás, „Jézus Krisztus munkatársainak képesítése” c. fejezet.