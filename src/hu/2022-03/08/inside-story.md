---
title: Történet
date: 19/08/2022
---

#### SZÖVETSÉGKÖTÉS KRISZTUSSAL

_Írta: Andrew McChesney_

Egy héttel azután, hogy Eduardo átadta szívét Jézusnak, elkezdte megtisztítani a brazíliai Manausban levő templomot. Összegyűjtött minden szobrot és kőoltárt, amelyen áldozatokat mutattak be, amelyek előtt letérdeltek a gonosz szellemek imádatára. Elszállította a templomi kellékeket egy másik városba. Pénteken, amikor beült az autóba, a gonosz szellemek azt suttogták neki, hogy meg fogják ölni. Beszállt a kocsiba egy ember alakú sötét árnyék, ami három gonosz szellemből tevődött össze. Az apa Jézushoz imádkozott, kérte, hogy üljön mögé és segítse hazajutni. Erre a sötét árny eltűnt. Másnap, szombaton először ment el a gyülekezetbe. Épp úrvacsora volt. Amikor valaki megmosta a lábát, a bűnei leperegtek előtte. Olyan erő járta át, mint Junior keresztségekor.

Az apa és az anya összeházasodtak. Így már semmi nem gátolta a feleséget, hogy megkeresztelkedjen. A keresztség előtti nap Eduardo és Junior elmentek a gyülekezetbe, hogy hallgassák, amint az édesanya a kórussal próbál. Egyszer csak eldőlt egy létra, amit a díszítéshez használtak, a rajta levő emberrel együtt a földre döntötte Eduardót. Remegve feküdt a földön, ekkor két szellem elkezdte gyötörni. Junior odarohant az apjához és hallotta, amint a szellem azt suttogta, hogy meg akarta ölni az apját.

A kórus ezt énekelte: „Jézus, te vagy a Vőlegény, a Magvető, én Atyám és Pásztorom, a drága Gyöngy.” Az apa csak ennyit suttogott: „nagyon fáj.” Egy óra ima és éneklés után az apa jobban lett. Bár mindene nagyon fájt, másnap rész vett a felesége keresztségén. Az anya boldogan merült be a medence vizébe.