---
title:  További Tanulmányozásra
date:  08/07/2022
---

„Ő, aki olvas az emberek szívében, jobban ismeri jellemüket, mint ők maguk. Egyes emberekben olyan képességeket és hajlamokat lát meg, amelyek helyesen irányítva használhatók lehetnének műve előbbre vitelében. A gondviselő Isten különféle helyzetekbe és körülményekbe viszi bele őket, hogy felfedezzék jellemük előttük is rejtett fogyatékosságait. Alkalmat ad nekik arra, hogy ezeket a hibákat kijavítsák és hogy alkalmassá tegyék magukat szolgálatára. Sokszor beleengedi őket a szenvedések tüzébe, hogy megtisztuljanak” (Ellen G. White: A Nagy Orvos lábnyomán. Budapest, 1998, Advent Kiadó, 340. o.).

**Beszélgessünk róla!**

`1) Igen nehéz lehet, mikor a bűnünk következményeit aratjuk éppen le. Azt kérdezzük: „Vajon sikerül-e még valaha helyrehozni a kapcsolatunkat Istennel?” Mit ígér az Úr azért, hogy még ilyen időben is kitartsunk? (Lásd, amit Pál írt később Róm 5:1-11 verseiben!) Mit mondanánk annak, aki pontosan ezt kérdezi tőlünk?`

`2) Mit értett Ellen G. White a „gondviselő Isten” gondolata alatt? Hogyan működik a gondviselés? Honnan tudjuk, ha valami az Ő gondviseléséből történik? Isten „gondviselésének” mely tettei vezettek már megpróbáltatásokhoz? Beszéljük meg az osztályban, hogy mit tanultunk meg akkor! Hogyan segíthetnénk annak, aki azon tűnődik, hogy vajon valóban Isten gondviselése lenne az ilyen eset?`

`3) Amikor valaki éppen nehéz helyzetben van, számít vagy számítson-e egyáltalán, ha tudjuk, hogy mi okozta a próbáját? Azaz hogyan viszonyuljunk az emberhez, illetve a szenvedéséhez, a kiváltó októl függetlenül?`

`4) Egy Dél-Amerikában élő keresztény fiatalember keserves megpróbáltatáson ment keresztül. Miután túljutott rajta, Európába költözött. Akkor mondta valakinek, hogy „A holttestemet Dél-Amerikában hagytam.” Mit jelent ez? Miért kell bizonyos értelemben mindannyiunknak „otthagynunk valahol a holttestünket”? Milyen szerepet játszanak a próbák ebben a folyamatban?`

`5) Tervezzünk az osztályunkkal egy látogatást egy kórházba vagy valahová, ahol tudunk segíteni, vigaszt nyújtani, felvidítva azokat, akik valamiért tűzpróbában vannak!`

` `