---
title: Történet
date: 15/07/2022
---

#### AZ ÉDESAPJA ELHAGYTA

_Írta: Andrew McChesney_

Eduardo mindig haragudott, amikor a felesége azt mondta, hogy elmegy az adventista gyülekezetbe. Az egyik este nagyon dühös lett, mert a nő későn érkezett haza. Másnap reggel, amikor az édesanya a munkahelyére ment, látta, hogy bezárt a fogászati klinika, ahol titkárnőként dolgozott, így munka nélkül maradt. Amikor pedig hazaért, észrevette, hogy a férje ruhái hiányoznak a szekrényből. Elköltözött otthonról. Később egy videóüzenetet kapott, amelyben a férfi közölte, hogy nem fér meg egy házban az adventizmus és az ő hite, a candomblé, ezért elköltözött a templomba, ahol főpapként a szellemeket imádja.

_Az édesanya addig nem hallott a Krisztus és Sátán közötti nagy küzdelemről, de aggódott a dolgok miatt. Felkereste az adventista lelkészt, akinek elmondta, hogy a férje candomblé főpap és elhagyta a családját. Ricardo, a lelkész több igeverset is felolvasott a Bibliából: „A férj teljesítse kötelességét felesége iránt, hasonlóan a feleség is a férje iránt” (1Kor 7:3). Az asszonyra nézett és ezt mondta: „Legyél jó felesége a férjednek és imádkozz érte!”_

Közben elfogyott a pénzük, de a Biblia ígéreteiből erőt merítettek. Amikor a férj édesanyja megtudta, hogy mi történt a családdal, felhívta a fiát, aki ezután élelmiszert vásárolt nekik. Egy nap a nagymama elmondta a menyének, hogy a szellemek elhívták őt és Juniort a templomba. Az édesapának a gonosz szellem azt mondta, hogy menjen haza, de megfenyegette, hogy megöli, ha a felesége vagy Junior megpróbálják a vallásukra tanítani vagy elhívni a gyülekezetbe. A férj két hónap után hazatért, a feleség pedig még többet imádkozott érte.



---

#### Ellen G. White idézetek

Jézus élete, „A megkísértés” c. fejezet.