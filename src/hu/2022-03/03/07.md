---
title:  További Tanulmányozásra
date:  15/07/2022
---

Ellen G. White: Pátriárkák és próféták. Budapest, 1993, Advent Kiadó, „Kivonulás” c. fejezet, 237-245. o.; „A Vörös-tengertől a Sinai-hegyig” c. fejezet, 246-258. o.; Jézus élete. Budapest, 1989, Advent Kiadó, „A megkísértés” c. fejezet, 86-95. o.

„Annak idején az Úr Refidimbe vezette a népét, de minket is vihet oda, hogy próbára tegye a hűségünket. Nem mindig vezet kellemes helyekre. Ha úgy tenne, önelégültségünkben megfeledkeznénk arról, hogy Ő a segítőnk. Arra vágyik, hogy felfedje magát nekünk és feltárja a rendelkezésünkre álló bőséges erőforrásokat. Azért engedi az utunkba a próbákat és a csalódást, hogy felismerjük, mennyire rászorulunk a segítségére és megtanuljuk Őt segítségül hívni. Hűs patakot képes fakasztani a kemény sziklából. Nem tudjuk meg egészen addig, amíg szemtől szemben nem leszünk vele, amikor úgy látunk majd, ahogy minket látnak és úgy ismerünk, ahogy minket ismernek, hogy mennyi terhet hordozott értünk és még mennyit vett volna magára boldogan, ha gyermeki hittel hozzá vittük volna azokat” (Ellen G. White: „Rephidim” c. cikke, Advent Review and Sabbath Herald. 1903. április 7.).

**Beszélgessünk róla!**

`1) Gyakran személyes kérdésnek tekintjük a kísértést, ami természetesen igaz is. Ugyanakkor vannak közösségi jellegű kísértések is, amelyek ellen csoportosan kell védekeznünk – egyházként, gyülekezetként? Ha igen, akkor mi minden lehet ilyen?`

`2) Kérdezzük meg, hogy van-e, aki hajlandó beszélni a „kellemetlen helyekről”, ahová eddig el kellett mennie! Mi jelentett kellemetlenséget? Másként tekintenénk az ilyen esetekre, ha ma újra hasonló helyzetbe kerülnénk?`

`3) Mind értjük az amögött meghúzódó elvet, hogy Isten a próbákon keresztül enged megtisztulni, nemesebbé válni. Viszont hogyan vegyük azt, amikor úgy tűnik, nincs értelme a próbának, mint amikor valaki szörnyethal egy autóbalesetben? Gondoljuk végig az osztályban a lehetséges válaszokat!`

`4) Imádkozzunk együtt egymásért, hogy mind megerősödhessünk és kiállhassuk a próbákat, hűségesek maradhassunk!`

`5) Tudunk valakiről, aki a próbák közben eltévedt? Ha igen, milyen gyakorlati segítséget adhatnánk neki, hogy visszataláljon?`

---

#### Ellen G. White idézetek

Jézus élete, „A megkísértés” c. fejezet.