---
title: Történet
date: 29/07/2022
---

#### A KERESZTSÉG MEGZAVARÁSA

_Írta: Andrew McChesney_

Elérkezett Junior keresztségének napja. Öten készültek megkeresztelkedni, köztük Junior is. Eduardót is hívták, de ő nem volt hajlandó elmenni. A gyülekezet felé tartva a nő azon morfondírozott, hogy milyen lenne, ha a férje megjelenne a keresztségen főpapi ruhájában. Junior azt mondta, hogy ő így is örülne neki. A lelkész kijelentette, hogy Junior fog megkeresztelkedni elsőként, és megkérte, hogy mondja el a történetét. Elmondta, hogyan bántalmazták az iskolában, de a barátja, Clifferson meghívta videójátékra az otthonába, ahol később Jézusról énekeltek és a Bibliáról beszéltek. Amikor a keresztelő medencében volt, megfordult, hogy lássa a gyülekezetet. Abban a pillanatban viharzott be a terembe az apja teljes főpapi díszben. Az édesanya is megdöbbent.

A diakónus leült az apa mellé és szeretettel köszöntötte. Azt mondta, hogy „már vártunk”, azután odavezette a keresztelő medencéhez, ahol Junior arra várt, hogy megkereszteljék. Junior fejében millió gondolat megfordult: „Isten mindent előre eltervezett. Senki nem tudta, hogy én fogok elsőként megkeresztelkedni, és apa pontosan akkor jelent meg, amikor beléptem a medencébe. Isten tervei tökéletesek.” Amikor a fiú kijött a medencéből, megölelte az édesapját és ezt mondta: „Apa, a vallásod ellenére én nagyon szeretlek.” Az apa is szólt a fiához: „Elfogadom a vallásodat, mert nagyon sok természetfeletti dolog történt. Nem akartam, hogy bármilyen vallásba is belekeveredj, de elfogadom a vallásodat, mert most is természetfeletti energiát érzek. Csak abban reménykedem, hogy nem lesz fájdalmas az én utam Jézushoz.” Amikor a család beszállt a kocsiba, az apa így szólt: „Ez nagyon szép hely, és az emberek igazán kedvesek.” Sugárzott az örömtől.

