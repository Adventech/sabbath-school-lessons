---
title: Történet
date: 09/09/2022
---

#### AZ UTOLSÓ TÁMADÁS

_Írta: Andrew McChesney_

Két héttel a keresztsége előtt Eduardo megmagyarázhatatlanul feszült lett, miután a vendégek péntek este, egy kiscsoportos bibliaórát követően elhagyták a házat. A nappaliban akart aludni. Az éjszaka a szokásosnál is sötétebb volt. A környéken elment az áram, így a ház és az utcák is koromsötétbe borultak. Hajnali egy óra körül Junior arra ébredt, hogy egy hang azt kiabálja: az apja nem fog megkeresztelkedni. Azután azt hallotta, hogy valaki bejön a szobájába. „Fiam, imádkozz velem – monda az apa –, az ellenség nagyon támad!” „Mit csináltok?” – kérdezte a feleség. Amikor a sikoltozásokat hallotta a nappaliból, térdre borult és elkezdett imádkozni. Ekkor hívta a férjét és Juniort, hogy együtt könyörögjenek Jézushoz, hogy űzze el a gonosz szellemeket.

Ima közben az apa mondta, hogy szomjas. Amikor Junior a konyhába ment egy pohár vízért, furcsa sötét foltot pillantott meg. Hívta az édesanyját és megkérdezte, hogy mi az. „Ez haj” – mondta az anyja. Amikor visszamentek, látták, hogy nagy hajtincsek hiányoznak az apa fejéről, mintha valaki találomra belevagdosott volna ollóval.

_Eduardo másnap olyan kimerült volt, mintha nagyon megverték volna, ezért inkább otthon imádkozott, nem ment el a gyülekezetbe. Azért imádkozott, hogy Jézus legyen közel hozzá és többé ne engedje, hogy a szellemek bántsák. Zsolt 37:5-ben ezt olvasta: „Bízd rá minden dolgodat, benne bízz, majd ő véghezviszi.” Az apa megértette, hogy Jézus azt mondja neki, hogy ne féljen, el fogja vezetni a keresztséghez. Attól fogva a gonosz szellemek többé nem szállták meg, de továbbra is hallotta őket._



---

#### Ellen G. White idézetek

Bizonyságtételek a gyülekezeteknek, 5. köt., „A keresztény türelem” c. fejezet.