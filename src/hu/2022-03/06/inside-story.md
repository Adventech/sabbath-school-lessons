---
title: Történet
date: 05/08/2022
---

#### MEGHIÚSULT TEMPLOMI ÖSSZEESKÜVÉS

_Írta:Andrew McChesney_

Hónapok teltek el, mire Junior és az édesanyja megtudták, hogy az apa miért gondolta meg magát és ment el mégis a keresztségre. Mivel a gonosz lelkek megtiltották neki, visszautasította a fia meghívását, és megkérte a feleségét, hogy vigye el a candomblé templomba. Délután 5 körül a szellemek utasították, hogy öltözzön fel főpapi ruhájába és menjen el az adventista gyülekezetbe. Megígérték, hogy megszállják az embereket a gyülekezetben és megakadályozzák Junior keresztségét. Útközben egy légiónyi gonosz szellem suhogását hallotta, de amikor a gyülekezet ajtajához értek, hirtelen kijelentették, hogy ők nem mehetnek be.

Ahogy a terembe lépett, egy édes erő árasztotta el, amilyet még soha nem érzett. Később megtudta, hogy az csak a Szentlélek lehetett. Az apa haragja alábbhagyott, amint a diakónus megölelte és a keresztelőmedencéhez vezette. Amikor körülnézett, azt látta, hogy mindenki lehajtotta a fejét. Arra gondolt, hogy megijedtek, de később megértette, hogy imádkoztak. Meglátta Juniort a medencében, ekkor rájött, hogy a szellemek hazudtak neki, Juniort senki nem kényszerítette. A saját döntése volt, hogy megkeresztelkedik.

_A keresztség után Junior ezt mondta a mikrofonba: „Vallásod ellenére nagyon szeretlek, apa!” Megölelte az apját és sírt. Ez megtörte az apa kemény szívét. Az istentisztelet után a testvérek megölelgették az apát és körbevették a szeretetükkel. Amikor beszálltak az autóba, a férfi beismerte: „Ez nagyon szép hely, és az emberek igazán kedvesek.” Minden ismerősét felhívta, büszkén mesélte, hogy a fia megkeresztelkedett és ez csodálatos. A feleség tudta, hogy a Szentlélek elkezdett dolgozni a férfi szívében. Napokig hihetetlen békesség töltötte be a családot, míg a gonosz szellemek meg nem parancsolták neki, hogy ölje meg a feleségét és Juniort._



---

#### Ellen G. White idézetek

Pátriárkák és próféták, „A küzdelem éjszakája” c. fejezet.