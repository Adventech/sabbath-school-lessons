---
title: Történet
date: 22/07/2022
---

#### ÖSSZEESKÜVÉS A SZELLEMEKKEL

_Írta: Andrew McChesney_

Hónapok teltek el, míg anya és gyermeke megtudták, hogy Eduardo azért hagyta el őket két hónapra és költözött be a candomblé templomába, mert Junior adventista akart lenni, és a szellemek megparancsolták neki, hogy akadályozza meg. Az apa próbálta meggyőzni Juniort, de a fiú hajthatatlan volt. A szellemek fokozták a nyomást, azt mondták az apának, hogy megölik, ha nem állítja meg Juniort. Azt mondták, hogy a feleség egy napon fogja elveszteni a férjét és az állását. A férj nem akart elmenni otthonról, de amikor a felesége későn ért haza, mérgében emellett döntött.

A jóslat beteljesedett. Másnap az apa elhagyta őket, a feleség pedig elvesztette az állását. A szellemek azt hitték, hogy ha elfogy a pénzük, a nő már nem tudja Juniort elvinni gyülekezetbe. A testvérek azonban autóval elmentek értük, ezért a szellemek mást terveztek. Megparancsolták az apának, hogy menjen haza. Közben Junior elkezdte a keresztségi órákat, csatlakozott a cserkészcsapathoz és segédkezett a gyülekezeti hangosításban. Az apa bosszúságára az anya is elkezdett arról beszélni, hogy megkeresztelkedik.

Ricardo lelkész október 29-re tűzte ki a keresztség dátumát. Az édesanya jelezte, hogy ő is szeretne megkeresztelkedni azon a napon. A lelkész azonban azt mondta, hogy ez nem lehetséges, mert nincsenek törvényesen összeházasodva, kérje meg Eduardot, hogy házasodjanak össze. A nő sírva ment el a gyülekezetből, mert nem hitte, hogy Eduardo kész lenne elvenni. Eduardo először duzzogni látszott, majd elkomolyodva mondta: „Nem, soha nem veszlek feleségül!”



---

#### Ellen G. White idézetek

Bizonyságtételek a gyülekezeteknek, 6. köt., „Tartsatok össze” c. fejezet.