---
title: Történet
date: 12/08/2022
---

#### AZ APA ENGED

_Írta: Andrew McChesney_

Négy nappal a keresztség után a gonosz szellemek megparancsolták Eduardónak, hogy ölje meg a családját, mert máskülönben Junior és az anyja tönkre fogják őt tenni, mivel imádkoznak érte. Az apa az első alkalommal vette a bátorságot, hogy visszakérdezzen: „Hogyan? A mi imáink nem erősebbek az övéknél?” A szellemek azt felelték, hogy vegyen jegyet egy hajóra, amely az öt sziget egyikére megy, ahol candomblé papok várják. Csak egy hajóra volt már jegy, amely Coarira ment. Ott élt egy nagybátyja.

A nagybácsi egy családi összejövetelt szervezett Eduardo tiszteletére. Az egyik rokon megveregette a férfi vállát és ezt mondta: „Fiam, itt az idő, hogy abbahagyd! Egész életedben a gonosz szellemeket szolgáltad, most itt az ideje, hogy Istent szolgáld!” Megkérdezte, hogy ők protestánsok-e, mert emlékezett arra, hogy a szellemek óvták őt a protestánsoktól. A válasz az volt, hogy „mindannyian azok vagyunk.”

Másnap az apa aggódva hívta fel a templom egyik papját tanácsért, de a nagybácsi hallva az egész beszélgetést, megkérdezte: „Fiam, tudtad, hogy Jézus kiűzte a szellemeket?” „Hogyan tette ezt?” – kérdezte Eduardo. A nagybácsi elmesélte, hogy Jézus megszabadított valakit, akit egy egész légió szállt meg. A férfi visszaemlékezett arra, hogy amikor a keresztségre ment, egy légió kísérte őt is. Aznap este a nagybácsi elmesélte, hogy a szellemek megölték a bibliai Jób fiait. A történet végén Eduardo kijelentette, hogy meghozta a döntését és meg fogja ismerni az adventisták Istenét. Kérte, hogy imádkozzanak érte, mert a gonosz biztosan megpróbálja megölni őt. Amikor hazaért, bejelentette a döntését a családjának, hogy kész követni az ő Istenüket.



---

#### Ellen G. White idézetek

Nevelés, „Iskola az örökkévalóságban” c. fejezet.