---
title:  További Tanulmányozásra
date:  01/07/2022
---

Ellen G. White: Jézus élete. Budapest, 1989, Advent Kiadó, „A jó pásztor” c. fejezet, 404-409. o.

„Akik végül győzni fognak, átélnek majd rettenetesen felkavaró és megpróbáltatásokkal teli időszakokat a lelki életükben. Viszont nem szabad elveszíteniük a bizalmukat, mert Krisztus iskolájában ez része a fegyelmezésnek, ami pedig szükségszerű ahhoz, hogy minden salak eléghessen. Isten szolgájának erővel kell kiállnia az ellenség támadásait, keserves gúnyolódását, és felül kell kerekednie az akadályokon, amelyeket Sátán állít az útjába…

Viszont nem fogunk elfáradni, ha felemeljük a tekintetünket és nem lefelé nézünk, a nehézségeinkre. Hamarosan meglátjuk, amint Jézus kitárja felénk segítő karját, csak meg kell ragadjuk azt egyszerű bizalommal. Engedjük, hogy vezessen minket! Amint bízni kezdünk, reménnyel telünk meg…

Krisztus segít, hogy szilárd, kiegyensúlyozott, nagyszerű jellemet alakíthassunk ki. Sátán nem képes kitakarni az ilyen jellemű ember világosságát… Isten nekünk adta legnagyszerűbb ajándékát, egyszülött Fiát, hogy felemeljen, nemessé és alkalmassá tegyen minket, így ölthetjük fel az Ő tökéletes jellemét, így találhatunk otthonra országában” (Ellen G. White: Messages to Young People. 63-64. o.).

**Beszélgessünk róla!**

`1) Mennyire voltunk a tudatában annak, hogy az általunk tapasztalt „rettenetesen felkavaró és megpróbáltatásokkal teli időszakok” a fegyelmezésünket szolgálhatják Krisztus iskolájában?`

`2) Hogyan használja fel a Pásztor a mi segítőkészségünket, vigasztalásunkat és bátorításunkat arra, hogy átsegítsen másokat a válságaikon? Hogyan segíthetünk gyülekezetként abban, hogy az Úr többet tehessen a bajba jutottakért?`

`3) Menjünk körbe és beszéljük meg az osztályban, hogyan „üldözött” már bennünket Isten jósága és kegyelme! Mit tanulhatunk meg egymás tapasztalataiból?`

`4) Gondolkodjunk el Krisztus életének utolsó óráiról, amikor elkezdődött a tűzpróbája! A Biblia vagy Ellen G. White írásai alapján (a Jézus élete című könyv nagyszerű forrás) vajon hogyan bírhatta ki azt emberként? Mit szűrhetünk le az Ő példájából azokra a megpróbáltatásainkra nézve, amelyekkel szembe kell néznünk?`