---
title: Történet
date: 01/07/2022
---

#### A 11 éves megszállott

_Írta: Andrew McChesney_

Eduardo izzadva és lihegve szaladt, egyenesen a konyha felé véve az irányt. Elfelejtette a zuhanyzást, csak az ebédre gondolt. Figyelmen kívül hagyta az idegent is, aki a nappaliban várakozott, hogy kifessék a körmét. Az édesanya egy szépségszalont működtetett, manikűrt és hajvágást vállalt. Mielőtt a fiú a konyhába ért volna, 12 éves testvére megállította: „Ülj le és csillapodj le” – mondta.

Eduardo engedelmesen leült az előszobai székre. Ekkor azonban egy gonosz sikoly hagyta el az ajkait. Fiatal teste rángatózni kezdett. Az anya a fiúhoz sietett. Eduardo szájából mély, torz hang szólalt meg, azt mondta az anyának, hogy adja át neki a fiát, vagy végig kell néznie a halálát.

Az édesanya elkezdett sírni. Az idegen a nappaliban odamenet hozzá és ezt mondta: „Ne félj, a fiad ki lett választva, hogy a csoportunk tagja legyen. Én egy candomblé vezető vagyok.” A candomblé vallás azt tanítja, hogy az istenek szellemei megszállhatják az embereket. Eduardót megszállta az idegent körülvevő gonosz szellemek egyike.

Az édesanya elvitte a fiát a candomblé templomba, ahol bevezették a szellem­imádatba. Később főpap lett. A gonosz lelkek megtiltották neki, hogy átkot mondjon hetednapi adventistákra és egyéb protestánsokra, mert szerintük ők védettek, és ha mégis megteszi, elveszítheti erejét. Még szóba sem állhatott velük.

Eduardo élettársi kapcsolatot létesített Sidilene Silva de Oliveirával, és született egy fiuk, Eduardo Junior. Az élet békésen telt egészen addig a napig, amíg Junior azt nem mondta, hogy csatlakozni akar a Hetednapi Adventista Egyházhoz.