---
title:  További Tanulmányozásra
date:  02/08/2024
---

Ellen G. White: Jézus élete. Budapest, 2010, Advent Kiadó, „Hallgass, némulj el!” és „A hit érintése” c. fejezetei, 276-287. o.

„Mindenkiben, akit Isten nevel, olyan életnek kell megnyilatkoznia, amely nincs összhangban a világgal, szokásaival vagy gyakorlatával. Mindenkinek személyes tapasztalatra kell szert tennie, Isten akaratának ismeretére eljutnia. Egyénileg kell meghallgatnunk Őt, aki a szívhez szól. Mikor minden más hang elcsitul, s nyugodtan várakozunk Előtte, a lélek csendje még érthetőbbé teszi Isten hangját. Ő int: »Csendesedjetek és ismerjétek el, hogy én vagyok az Isten« (Zsolt 46:11)! Egyedül itt találunk igazi nyugalmat. Ez a gyakorlati felkészülés mindenkinek, aki Istenért munkálkodik. A rohanó tömeg közepette, az élet feszültségében, az intenzív munkában a világosság és béke légköre lengi körül az így felfrissült lelket. Az élet jó illatot lehel, isteni erő nyilatkozik meg, mely eléri az emberi szíveket” (i. m. 302. o.). 

„Elégedetlen szívük kifogásolta: ha Jézus oly sok csodát tud művelni, amennyit láttak, akkor miért nem adhat erőt, egészséget, gazdagságot egész népének, miért nem szabadítja meg őket elnyomóiktól, s dicsőíti meg őket hatalomban és tisztességben? Azt állítja, hogy Isten Küldötte, és mégsem akar Izrael királya lenni. Ezt a rejtélyt nem tudták megfejteni. Elutasítását félreértették. Sokan arra következtettek, hogy nem mer előállni követelésével, mert Ő maga is kételkedik küldetésének isteni jellegében. Ezzel kitárták szívüket a hitetlenség előtt, és a Sátán által vetett mag meghozta a maga gyümölcsét: félreértést, elszakadást” (i. m. 320-321. o.).  

**Beszélgessünk róla!**

`1) Mit felelnél, ha valaki megkérdezné, hogy mitől szabadított meg téged Jézus?`

`2) Miért engedi meg néha Isten, hogy börtönbe kerüljenek olyan jó és hűséges emberek, mint Keresztelő János, sőt ki is végezzék őket? Milyen vigaszt és reményt találhatunk e borzasztó események ellenére is?`

`3) Milyen tanulság rejlik az ötezer ember megvendégeléséről szóló történetben a csak szűkös anyagi forrásokkal rendelkező gyülekezetek számára?`

`4) Hasonlítsuk össze a Jézusról alkotott, népszerű elképzeléseket azzal a képpel, amit Márk 5. és 6. fejezete fest róla! Vagyis mi a helyzet azzal, ha valaki a politikai hatalmat és a mások feletti uralom megszerzését várja Jézustól?`

---

#### Ellen G. White idézetek

Jézus élete, „A hit érintése” című fejezet (342–348. o.);  Az én életem ma, „Isten mindenütt velünk van” című fejezet (336. o.).