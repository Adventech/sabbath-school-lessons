---
title: Történet
date: 09/08/2024
---

#### KÖNYÖRGÉS AZ APA ÜDVÖSSÉGÉÉRT – 3. RÉSZ

_Andrew McChesney_

Anush még egyetemista korában látott egy mexikói filmet, amiben egy fiú az édesapja megtéréséért imádkozott: „Hiszem, hogy ha minden áldott nap imádkozom az apámért, valahogy Isten felé fog fordulni.” És ez az édesapa valóban átadta a szívét Istennek.

Anush is elhatározta, hogy naponta imádkozik az apja keresztségéért. 6 év telt el így, de nem látszott változás. Keresztsége után Anush feladatokat vállalt a gyülekezetben, önkénteskedett, néha kapott valami csekély fizetséget, legtöbbször azonban nem. Az apja eleinte nem panaszkodott ezért, hiszen ő engedte meg Anushnak, hogy járjon gyülekezetbe és megkeresztelkedjen. Később azonban nőtt a feszültség köztük. Anush belefáradt a helyzetbe. Úgy érezte, ki kell öntenie a szívét Isten előtt. „Istenem, tudom, hogy apám egyszer majd megtér hozzád, de már olyan fáradt vagyok – mondta. – Most csak azt kérem tőled: vagy térjen meg, vagy térjen meg!”

Kérte az édesanyját is, hogy ő is imádkozzon vele ezért, aki csatlakozott hozzá. Anush egyre jobban reménykedett. Biztos volt benne, hogy apja szíve ezúttal tényleg meg fog változni. Minden pillanatban várta a csodát.