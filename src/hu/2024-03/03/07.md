---
title:  További Tanulmányozásra
date:  19/07/2024
---

Ellen G. White: Jézus élete. Budapest, 1989, Advent Kiadó, „Lévi-Máté” és „A szombat” c. fejezetei, 220-236. o.

„A kérdésre »Szabad-é szombatnapon gyógyítani?« Jézus megfelelt: »Kicsoda közületek az az ember, akinek van egy juha, és ha az szombatnapon a verembe esik, meg nem ragadja és ki nem vonja azt? Mennyivel drágább pedig az ember a juhnál! Szabad tehát szombatnapon jót cselekedni« (Mt 12:10-12).

A kémek nem mertek Krisztusnak válaszolni a sokaság jelenlétében, mert féltek, hogy bajba keverednek. Tudták, hogy Ő igazat szól. Ők viszont inkább hagytak szenvedni egy embert, mintsem, hogy megszegjék hagyományaikat, miközben a barmon segítettek, mert különben tulajdonosa kárt vallott volna. Tehát több gondjuk volt az oktalan állatra, mint az emberre, akit Isten saját képére teremtett. A példa szemlélteti az összes hamis vallás működését. Ezek egy olyan vágyból erednek, hogy az ember Isten fölé akarja helyezni saját magát, végül azonban mélyebbre süllyed az állatnál. Minden, Isten fennhatósága ellen síkra szálló vallás megfosztja az embert attól a dicsőségtől, amelyben a teremtéskor részesült, és amelyet Krisztus által nyerhet vissza. Minden hamis vallás arra tanítja híveit, hogy hunyjanak szemet az emberi szükségletek, szenvedések és jogok fölött. Az evangélium nagyra értékeli az embert, mint akit Krisztus a vére árán váltott meg, és azt tanítja, hogy gyöngéd figyelemmel kell viseltetni az emberi szükségletek, bajok iránt. Az Úr így szól: »Drágábbá teszem az embert a színaranynál, és a férfit Ofir kincsaranyánál« (Ézs 13:12)” (i. m. 233-234. o.).

**Beszélgessünk róla!**

`1) Milyen stratégiák, gyakorlatok segítségével maradhatunk érzékenyek a némán szenvedő emberek szükségletei iránt, mint pl. Márk 2. fejezetében a lebénult ember?  `

`2) Gondoljunk bele, hogy a harag, a tradíció, a dogma és a vallás mennyire elvakította általánosságban a vallási vezetőket, akik elutasították Jézust! Még a csodák sem nyitották fel a szemüket. Mit tehet közösségünk, nehogy hasonló történjen velünk? `

`3) A helyi gyülekezet hogyan válhat családdá azok számára, akiket a vérszerinti családjuk kirekesztett a hitük miatt?`

`4) Időzzünk még a „megbocsáthatatlan bűn” kérdésénél! Beszéljük meg az osztályban, mit jelent ez, és hogyan lehetünk biztosak abban, hogy nem követjük el!`

---

#### Ellen G. White idézetek

Szemelvények Ellen G. White írásaiból, 1. köt., „Krisztus ellenőrzése alatt tart mindent” című fejezet (83–84. o.);  Jézus élete, „A szombat” című fejezet (281–282. o.).