---
title: Történet
date: 19/07/2024
---

#### „CSAK BÖJTTEL ÉS IMÁVAL”

_Andrew McChesney_

A 14 éves Payel azt követően változott meg, hogy a barátnője öngyilkos lett. A korábban társaságkedvelő lány már csak magában üldögélt a sarokban. Azután elmondta, hogy eljött hozzá valaki, aki úgy nézett ki, mint a néhai barátnője, és hívta: „Gyere velem! Magammal akarlak vinni!”

Payel kétszer is le akart ugrani az erkélyről, de a szülei megakadályozták.

_A szülők kétségbeesésükben Rustamtól kértek segítséget, aki úttörő misszio­náriusként gyülekezetet alapított ázsiai városukban. A gyülekezet négy tagjával látogatta meg a családot. Szabadításért imádkoztak, Payel jobban is lett, de csak egy időre. Rustam megértette, hogy Payel megszállott, ezért Jézus útmutatásának megfelelően több munkatársával együtt napokig imádkozott és böjtölt, majd visszatért Payelhez. A lány folytonosan sikoltozott, ők azonban addig énekeltek, imádkoztak, amíg meg nem nyugodott. Attól kezdve Rustam minden második héten visszatért a családhoz, hogy közösen imádkozzanak. Payel azóta nem látta többé a jelenést, olyan lett, mint régen volt. „Először még nem készültünk fel – beszélt a tapasztalatáról Rustam. – Másodszor viszont már igen. Jézus azt tanítja, hogy »ez a fajta pedig nem megy ki, csak könyörgés és böjtölés által« (Mt 17:21).”_