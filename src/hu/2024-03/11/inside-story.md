---
title: Történet
date: 13/09/2024
---

#### ÁLOM A TOFURÓL – 8. RÉSZ

_Andrew McChesney_

Az apának gyomorproblémái lettek. A felesége és a lánya elhatározta, hogy növényi alapú étrendet alakítanak ki a számára, és a férfi betegsége elmúlt!

Majd látott egy álmot. A garázsban fényesség támadt, és egy hang szólt hozzá: „Vedd ezt a vödörnyi vetőmagot, és vesd el az asztalon!” Apának mezőgazdász végzettsége volt, tehát értett a földműveléshez. „De a magokat földbe kell vetni!” – ellenkezett. A hang nem tágított. „Tedd, amit mondtam!” És az álombeli asztalra vetett magokból egészséges növények sarjadtak.

Nem sokkal később egy ukrajnai konferencián tudomásukra jutott, hogy ott már eredményes tofuüzemek, valamint reformélelmiszereket árusító üzletláncok működnek. A férfit elküldték egy képzésre, hogy elsajátítsa a tofukészítés fortélyait. 12 napot töltött Ukrajnában, majd hazatérve megnyitotta Örményország első tofuüzemét.

Anush boldogsága határtalan volt. Visszaemlékezett arra, hogy az apja éppen a vegetáriánus életmód miatt tiltotta el a gyülekezettől, most pedig tofut árul és a vegetáriánus életmódot hirdeti!