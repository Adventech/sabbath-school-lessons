---
title:  További Tanulmányozásra
date:  06/09/2024
---

Ellen G. White: Jézus élete. Budapest, 1989, Advent Kiadó, „Az Olajfák hegyén” c. fejezet, 531-541. o.

Sok olyan esemény történik a világban, ami félelemre ad okot. Az emberek valóban rettegnek attól, ami a szemünk előtt kibontakozik. Hetednapi adventistaként úgymond „bepillantást nyerünk” az eseményekbe. Hogyan irányíthatjuk ez által az emberek figyelmét a Jézusban való reménységre és eljövetelének ígéretére? „Mivel nem tudjuk Krisztus visszajövetelének pontos idejét, Isten azt parancsolja meg nékünk, hogy vigyázzunk. »Boldogok azok a szolgák, kiket az Úr, mikor hazamegy, vigyázva talál« (Lk 12:37). Azok, akik vigyázva várnak az Úr érkezésére, nem hiú reménykedéssel várakoznak. Krisztus érkezésének a várása arra indít bennünket, hogy féljük az Urat, és féljünk a bűnre kiszabott ítéleteitől. Fel kell ébrednünk abból a nagy bűnből, amely abból áll, hogy visszautasítjuk a nekünk felajánlott irgalmat. Azok, akik vigyázva várakoznak az Úrra, megtisztítják lelküket az igazságnak való engedelmeskedésükkel. Ezek az éber vigyázást komoly munkálkodással kapcsolják össze. Mivel tudják, hogy az Úr az ajtó előtt áll, mindent elkövetnek annak érdekében, hogy a mennyei lényekkel együtt munkálkodjanak a lelkek üdvösségéért. Ezek azok a hűséges és bölcs sáfárok, akik időben adják meg a szolgáknak járó bért (vö. Lk 12:42), mert azt az igazságot hirdetik, ami a jelen időben a legszükségesebb. Mint ahogyan Énok, Noé, Ábrahám és Mózes hirdették a koruknak szóló igazságot a maguk idejében, úgy kell Krisztus szolgáinak ma is hirdetniük a jelen kornak szóló különleges intő üzenetet” (i. m. 538-539. o.). 

**Beszélgessünk róla!**

`1) Egy dolog adakozni az Úr művére, megint más azonban áldozatkészen adni, áldozni rá. Mi a különbség, és miért fontos ez a különbség?`

`2) Miért nem akadályozta meg Isten a népe üldözését az évszázadok során és most sem? Miért van üldözés? A nagy küzdelem motívum milyen magyarázatot ad erre?`

`3) Krisztus eljövetelének jelei közül melyik tűnik ki leginkább a mai világban?`

`4) Gondoljunk a halottak állapotára, arra, hogy a halottak Krisztus visszajöveteléig alszanak. Az ember lecsukja szemét halálakor, és a következő tudatos pillanatban mit fog látni? Ez a gondolat miként segít megérteni azt, hogy mindenki számára mindig nagyon közel van Krisztus második eljövetele?`

---

#### Ellen G. White idézetek

A nagy küzdelem, „Jeruzsálem pusztulása” című fejezet (17–38. o.)