---
title: Történet
date: 26/07/2024
---

#### HARC A SZOMBAT MIATT – 1. RÉSZ

_Andrew McChesney_

A férfit nem zavarta, hogy a felesége megkeresztelkedett az Adventista Gyülekezetben Örményországban. Akkor sem aggódott, amikor a lányai adventista nyári táborokba kezdtek járni. Sőt még az sem aggasztotta, hogy a 17 éves egyetemista lánya, Anush is a keresztség mellett döntött. Akkor viszont már dühbe gurult, amikor az egyetemről azért hívták fel, mert Anush nem járt be szombatonként az előadásokra. Az egyetem vezetősége nem fogadta el, hogy a lány a vallásszabadságra hivatkozva felmentést kért szombatra. Az apa pedig attól félt, hogy csorba esik családjuk hírnevén. Keményen megszidta a lányát, megtiltotta neki, hogy megkeresztelkedjen vagy gyülekezetbe járjon. Anush engedelmeskedett, mert ezt tanácsolta neki az édesanyja 4Móz 30:3-5 alapján. Ez a rész arról szól, hogy ha az apja házában élő lány fogadalmat tesz, és az apja helyesli azt, akkor Isten elfogadja a fogadalmat. Ám ha olyan fogadalmat tesz, amit az apa felülír, akkor Isten felmenti a lányt az eskü alól.

Anush tehát várt, de nagyon nehéz négy év következett rá az egyetemen. Hitte, hogy apja jó ember, aki a lehető legjobbat akarja neki. Közben azonban vágyott rá, hogy járhasson gyülekezetbe és megkeresztelkedhessen. Egyetlen öröme az volt, hogy egy osztálytársa az ő hitét látva Jézus mellett döntött, majd meg is keresztelkedett.