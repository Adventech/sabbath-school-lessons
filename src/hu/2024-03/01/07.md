---
title:  További Tanulmányozásra
date:  05/07/2024
---

Ellen G. White: Jézus élete. Budapest, 2010, Advent Kiadó, „Kiáltó szó a pusztában” c. fejezet, 71-81. o.; Az apostolok története. Budapest, 2001, Advent Kiadó, „Az evangélium hírnökei” c. fejezet, 111-117. o.

Lenyűgöző, hogy Jel 14:6-7 verseiben az első angyal üzenete párhuzamos gondolatokat tartalmaz Mk 1:15 versében a Jézusról szóló evangéliumi üzenettel! Az első angyal az örökkévaló evangéliumot hirdeti a világnak az utolsó napokban, előkészítve ezzel Jézus második eljövetelét. Jézus szavaihoz hasonlóan az angyal végidei üzenetében is megvan ugyanaz a három elem, amint az alábbi táblázat is mutatja:

| Márk 1 | Kategória | Jelenések 14 |
| --- | --- | --- |
| Betelt az idő (Dániel 9) | Idői prófécia | Az ítélet órája (Dániel 7-8) |
| Elközelített az Isten országa | Szövetségi ígéret | Örökkévaló evangélium |
| Térjetek meg és higgyetek! | Elhívás a tanítványságra | Féljétek, dicsőítsétek, imádjátok Istent! |

Az első angyal üzenete bejelenti az advent előtti ítélet kezdetét Dán 8:14 versének 2300 éves próféciája szerint, ami 1844-benkezdődött el. Az ítélet elhozza Isten országát üldözött népe számára (Dán 7:22). A végidőben hangzik az első angyal üzenete, hogy féljük, dicsőítsük és imádjuk Istent, ami tanítványságra hív, miközben a Jelenések 13. fejezetében ábrázolt fenevadak hamis isten félelmére, dicsőítésére és imádására szólítják a világot. Jézus üzenete Márk 1. fejezetében szorosan kötődik Dániel próféciáihoz az evangélium hirdetésének kezdetén, hasonlóképpen az első angyal üzenete is kapcsolódik Dánielhez a föld történelmének záró időszakában.  

**Beszélgessünk róla!**

`1) Vegyük sorra Mk 1:1-13 szakasza alapján a hasonlóságokat és különbségeket Keresztelő János és Jézus között! Milyen tanulságokat vonhatunk le abból, ahogyan az Ige bemutatja őket?`

`2) Gondolkozzunk a keresztség jelentőségén! Olvassuk el Róm 6:1-4 és Jn 3:1-8 verseit, és vessük össze ezeket Jézus keresztségének leírásával (Mk 1:9-13)! Milyen párhuzamokat és ellentéteket látunk? Hogyan segít ez jobban megérteni a keresztség jelentőségét?`

`3) Hasonlítsuk össze Jézus evangéliumát (Mk 1:14-15) és az első angyal üzenetét (Jel 14:6-7)! Ezeknek a megértése hogyan segít világosabban látni saját missziónkat ma?`

---

#### Ellen G. White idézetek

Szemelvények Ellen G. White írásaiból, 1. köt., „János különleges munkája” című fejezet (410–411. o.);  Az apostolok története, „Az evangélium hírnökei” című fejezet (166–176. o.).