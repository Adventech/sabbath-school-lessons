---
title: Történet
date: 20/09/2024
---

#### KRISZTUSHOZ VEZETNI ÖRMÉNYORSZÁGOT – 9. RÉSZ

_Andrew McChesney_

Anush imádkozott az apjáért, de késztetést érzett arra is, hogy örményországi szülővárosának 4 000 lakójáért is imádkozzon. Isten érintette is az emberek szívét. Anush a keresztsége után szemináriumokat szervezett két barátnőjével. Amikor már 50 érdeklődő volt, elvitték őket városnéző körútra Örményországban. Minden megállásnál adventisták várták és látták vendégül a fiatalokat. Az utak során a résztvevők lelki érdeklődése erősödött. Egy lelkész minden második vasárnap előadásokat tartott a városban az emberi kapcsolatokról, az anyagiak kezeléséről és más, gyakorlati témákról.

Az egész város felfigyelt arra, hogy Anush édesapja adventista lett, mert köztiszteletben álló személy volt. Döntése megtörte a jeget. A városka gyülekezetébe éveken át csak heten jártak, mára azonban több tucatra nőtt a taglétszám, most egy imaház építését tervezik.

Anush Safaryan ma az édesapjával, Armen Safaryannal és az édesanyjával, Gayane Badalyannal vezeti a céget, háromféle tofut készítenek. Mivel Örményországban ez az egyetlen ilyen üzem, az országos tévében is bemutatták őket. Az apa bizonyságot tehetett a hitéről, amikor arról kérdezték, miért kezdett tofukészítéssel foglalkozni.

Országszerte hirdetik, hogy a feleségek és gyerekek ne elégedjenek meg azzal, ha a férjük/apjuk csak elengedi őket a gyülekezetbe. Legyenek bátrak és kérjék Istent, hogy férfi családtagjaik is megtérjenek, járjanak együtt gyülekezetbe a családok!