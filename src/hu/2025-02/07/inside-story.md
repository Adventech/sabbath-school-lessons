---
title:  Történet
date: 16/05/2025
---

#### DIANA TÖRTÉNETE – 3. RÉSZ  ÖNGYILKOSSÁGI KÍSÉRLET

Andrew McChesney

Diana férje haragudott, amikor három nő erőszakosan be akart menni az otthonukba, hogy vallásos könyvekről beszélgessenek. Még az esküvőjük napján megkérte a feleségét, hogy soha ne akarja templomba vinni. Nem engedte be a nőket, és kidobta a könyveket, amelyeket Dianának adtak.

Az asszonyok hívták Dianát gyülekezetük esti alkalmaira, de ő este is dolgozott a Pizza Hutban, hogy el tudja tartani a családját. Az egyik nő javasolta, hogy inkább egy újságnál vállaljon munkát, mert így el tud menni az összejöveteleikre.

A beszélgetések során ráébredt, hogy Jézust teremtménynek, nem örökkévalónak gondolják. Ez nem illett ahhoz, amit gyerekként a Bibliából tanult.

Diana később elvált, és a Mexikói Santa Febe költözött. Sokat kellett dolgoznia, hogy fizetni tudja a számlákat és eltartsa 1, 3 és 5 éves fiát. Egy bántalmazó kapcsolatba keveredett, ami miatt öngyilkos akart lenni. Egy nap elvitte a gyerekeket a bölcsődébe és az óvodába, aztán vásárolt egy fegyvert. A haditengerészetnél megtanulta, hogyan kell a fegyverrel bánni. Amikor meg akarta húzni a ravaszt, egy hangot hallott: „Milyen ember vagy? Milyen anya vagy?” Aztán „És mi lesz a gyerekekkel?” A hang válaszolt is: „Jobb lenne nekik nélküled.”

Diana ekkor gondolt arra, hogyan érintené a gyermekeit a halála. „Nem tudom megtenni!”

Később egy barátjával kiment a sivatagba, ott ellőtték a golyókat, a fegyvert pedig visszavitte az üzletbe, ahol vonakodva, de visszavették.

Folytatás következik

