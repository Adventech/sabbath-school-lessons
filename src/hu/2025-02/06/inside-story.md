---
title:  Történet
date: 09/05/2025
---

#### DIANA TÖRTÉNETE – 2. RÉSZ  SEGÉLYKIÁLTÁS

Andrew McChesney

A középiskola befejezése után Diana bulizós életformája elkezdte éreztetni negatív hatásait. Egy nap a parkban sétálva felnézett az égre. Látta, hogy egy fénysugár átszűrődik a fák levelei között, és hallott egy hangot: „Ha nem hagyod el ezt a helyet, itt fogsz meghalni.”

Édesanyjával a jövőjéről beszélgetett, aki megkérdezte: „Gondolkoztál már a haditengerészeten?” A lányt ez először bosszantotta, butaságnak tartotta a felvetést, három hónappal később mégis jelentkezett, és el is kezdte a képzést a floridai Orlandóban. Ezután behajózta a világot, de látott sok visszataszító dolgot is. A kikötőkben prostitúció, szerencsejáték és még ennél is rosszabbak voltak.

Az események gyorsan peregtek: találkozott egy tengerésszel, összeházasodtak, leszereltek a haditengerészettől, és született három fiuk. Elköltöztek Monte Vistába, de a házasságuk nem volt felhőtlen. Ekkoriban Diana néhány hét leforgása alatt különböző vallási csoportokhoz tartozó emberekkel találkozott. Először két fiatal kopogott be hozzájuk, akik egy könyvből olyasmit olvastak fel neki, ami a bibliai hittel szöges ellentétben állt.

Másnap három nő ment hozzájuk. Diana a szombatról kérdezte őket, amire ők azt válaszolták, hogy minden nap imádják Istent. Azután egy vékony, idős asszony látogatta meg, aki adományokat gyűjtött a katasztrófa-sújtotta területeken élők számára. A családnak nem volt túl sok pénze, Diana mégis odaadta neki, amit a fizetéséből félretett. Az asszonyt azóta sem látta.

Aztán egy barátja meghívta egy gyülekezetbe, ahol már a bejáratnál a gonosz jelenlétét érezte. A szertartás végén szinte elmenekült.

Folytatás következik





---

#### Ellen G. White idézetek

Pátriárkák és próféták, „A páska ünnepe” című fejezet (273–279. o.).