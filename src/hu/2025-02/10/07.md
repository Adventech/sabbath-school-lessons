---
title:  További tanulmányozásra
date:  06/06/2025
---



Ellen G. White: Pátriárkák és próféták. Budapest, 1993, Advent Kiadó, „Az özönvíz” c. fejezetből 70-72. o.

„A főpap nem tudja Sátán vádjaitól megvédeni sem magát, sem népét. Nem állítja, hogy Izráel hibátlan. Jósua szennyes ruhában áll az Angyal előtt. A nép bűneit jelképezi az a ruha, amelyet képviselőjükként visel. Megvallja bűnösségüket, de rámutat bűnbánatukra és megalázkodásukra is, bízva a Megváltó bűnbocsátó irgalmában. Hittel hivatkozik Isten ígéreteire… Sátán nem azért vádolja azokat, akik az Urat keresik, mert bűneik nem tetszenek neki. Sátán örül jellemhibáiknak, mert tudja, hogy csak akkor diadalmaskodhat rajtuk, ha áthágják Isten törvényét. Csupán azért vádaskodik, mert gyűlöli Krisztust. A megváltás tervével Jézus megtöri Sátán hatását az emberiségre, és lelkeket szabadít meg hatalmából… Az ember egymaga képtelen kivédeni az ellenség vádjait. Bűntől szennyes ruhában, bűnét megvallva áll Isten előtt. De Jézus, a Szószólónk, eredményesen védelmükre kél azoknak, akik bűnbánattal és hittel rábízzák lelkük megtartását. Képviseli ügyüket, és a Golgota csodálatos érveivel legyőzi a vádolót. Isten törvénye iránti tökéletes engedelmességével minden hatalmat megszerzett mennyen és földön. Kéri Atyját, kegyelmezzen meg a bűnös embernek, és béküljön meg vele” (Ellen G. White: Próféták és királyok. Budapest, 1995, Advent Kiadó, 363-365. o.).

**Beszélgessünk róla!**

`1) Jézus azt mondta a tanítványainak, hogy a világban vannak, de nem a világból valók (lásd Jn 15:19; 17:14-16). Hogyan őrizhetjük meg az egyensúlyt aközött, hogy igyekezzünk meggyőzni a világot, de képesek legyünk „szeplő nélkül” megtartani magunkat e világtól (Jak 1:27)?`

`2) A nagy küzdelem természetét illetően mire tanít Noénak az özönvíz előtti prédikálása? Mennyiben hasonló a mi szerepünk ahhoz, mint ami Noéé volt?`

`3) Mielőtt a mennyből jövő tűz elpusztítja a gonoszokat (ami Sodomával is történt), a gonoszok feltámadnak. Isten engedi, hogy Sátán még egy rövid ideig elhitesse őket (Jel 20:7-9). Vajon miért szükséges ez utolsó lépésként, még mielőtt Isten mindent helyreállít?`

`4) A héten tanulmányozott történetekben milyen figyelmeztetést találunk a saját életünkre nézve? Ezek alapján milyen reményt kapunk Krisztusban?`