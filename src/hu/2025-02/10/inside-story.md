---
title:  Történet
date: 06/06/2025
---

#### DIANA TÖRTÉNETE – 6. RÉSZ  ALKOHOL NÉLKÜL

Andrew McChesney

Diana a függetlenség napján ivott utoljára. Mondta a barátainak, miközben kinyitotta a dobozt, hogy ilyen forró napon nincs jobb egy sörnél. Belekóstolt az italba, de rossznak találta, aztán kibontott egy másikat is, és az sem ízlett neki, pedig a többieknek mindkettő jól esett.

Később Dianát és Lorent megkeresztelte Loren édesapja. Az istentiszteleten a tágabb család is részt vett. Diana meglepetten hallotta a keresztségi fogadalomnak azt a mondatát, hogy testünk a Szentlélek temploma, és azzal dicsőítjük Istent, ha vigyázunk rá. Akkor egy bárban dolgozott Salt Lake City repülőterén, jó fizetése volt, sok borravalót kapott, ezért a munkatársai meglepődtek, amikor bejelentette, hogy kilép. Többször is kérdezték az okát. Diana egy másik repülőtéri boltban kapott állást, ahol édességeket árult. Kevesebb lett a fizetése, de itt megvolt a szabad szombatja.

Azután Tennessee államba költöztek, hogy segítsék Loren nagyszüleit. A Southern Adventista Egyetem közelében telepedtek le. Ez a nagy lelki változások ideje volt. Amikor Loren rokonai megtudták, hogy az asszonynak újságírói tapasztalatai is vannak, felajánlottak neki egy állást a Southern Rádiónál, ahol 10 évig dolgozott, ebből 7 évig fejlesztési igazgatóként.

Dianát felkérték, hogy Floridában egy induló adventista kórház fejlesztési igazgatója legyen. Nem érezte magát alkalmasnak, de Loren javasolta, hogy imádkozzon ezért. Aztán ott dolgozott 10 évig, és akkor hallott a Holbrook Indián Iskoláról.

Folytatás következik



---

#### Ellen G. White idézetek

A megváltás története, „Az ezeréves korszak” című fejezet (415–416. o.); Maranatha, „Sátán és angyalainak fogsága” című fejezet (313. o.).