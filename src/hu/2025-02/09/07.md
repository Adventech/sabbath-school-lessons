---
title:  További tanulmányozásra
date:  30/05/2025
---

133. zsoltár; ApCsel 1:4-9; Jel 5:4-7

„A patriarkális korszakban a Szentlélek befolyása gyakran megnyilatkozott észrevehető módon, de sohasem a maga teljességében. Most a Megváltó szavainak engedelmeskedve, a tanítványok könyörögtek ez adományért, és a mennyben Krisztus hozzátette az ő könyörgését. Jogot formált a Szentlélek ajándékára, hogy népére kitölthesse” (Ellen G. White: Az apostolok története. Budapest, 2001, Advent Kiadó, 24. o.).

Krisztus meghagyta a tanítványoknak, hogy legyenek az Ő tanúi „a földnek mind végső határáig” (ApCsel 1:8). Hirdették a visszatérését (Mt 24:14), és nekünk folytatnunk kell, amit elkezdtek.

Amikor Krisztus ránk bízta az evangélium hirdetését, nem hagyott magunkra, nem magunknak kell kitalálnunk, hogyan is lesz ez majd. A munkát a mennyei szentélyből irányítja. A feladatunk szorosan kötődik hozzá: Ő vezet és ad nekünk erőt. Ez az Ő műve, nem a miénk, azt kéri, hogy kövessük Őt. Így volt ez Izrael esetében is. Isten azt kérte tőlük, hogy kövessék az útmutatásait, utána pedig Ő váltotta valóra a lehetetlent. A Lélek már munkálkodik a szomszédaink szívében, és Isten azt kéri tőlünk, hogy legyünk ott, amikor elérkezik számukra a döntés pillanata, hívjuk őket Isten népe köze, akik a Báránnyal állnak a Sionon. Nem egyedül nekünk kell kitalálnunk új eszközöket és módszereket, hiszen a munka vezetése sosem volt a mi kezünkben.

**Beszélgessünk róla!**

`1) A hármas angyali üzenet az egész világon hangzik, de még sokan nem ismerik. A csoportban beszélgessünk arról, közösségként hogyan végezhetnénk jobban a Krisztustól kapott feladatunkat! Mi óvhat meg a csüggedéstől, ha arra gondolunk, hogy még mennyien nem hallották a végidőre szóló igazságot?`

`2) Jelenések 5. fejezetében János látja, hogy a lepecsételt tekercset átadják a Báránynak, aki méltó. A 6. fejezetben a könyv kinyitásakor az újszövetségi egyházra vonatkozó világos jövendöléssel találkozunk, egészen az idők végéig. Hogyan fogja tehát Isten befejezni a munkát? Mi a tanulsága ennek a leírásnak?`

`3) Milyen események zajlanak most a világban, amelyek könnyen elvezethetnek Jelenések 13-14. fejezetének történéseihez? Milyen akadályok vannak még?`