---
title:  Történet
date: 30/05/2025
---

#### DIANA TÖRTÉNETE – 5. RÉSZ  SZERELEM ÉS HÁZASSÁG

Andrew McChesney

Diana és Loren tervezték, hogy összeházasodnak, de amikor kiderült, hogy gyereket várnak, Diana elhalasztotta az esküvőt. Nem akarta, hogy csak a gyerek miatt házasodjanak meg. A szülés után Salt Lake Citybe költöztek, ahol Diana szülei laktak.

Nem éltek keresztényként, de Loren szeretett volna egyházi esküvőt. Választottak egy adventista gyülekezetet, felvették a kapcsolatot a lelkésszel, és megkérték Loren édesapját, hogy vezesse a szertartást, aki telefonon tartott nekik jegyesoktatást.

Diana meglepődött, hogy mennyi ismeretlen ember ment el az esküvőjükre, és még ajándékokat is adtak nekik. Az egyik csomagban egy könyvet talált. Elkezdte olvasni, és nem tudta letenni. Amikor Loren hazaért és meglátta, örömmel mondta: „Ez a Jézushoz vezető út, egy próféta írta!” A próféta szó egy kicsit zavarta Dianát, de azért elment az adventista gyülekezetbe, hogy többet megtudjon arról, amit olvasott.

A gyülekezetben szeretettel fogadták Dianát, foglalkoztak a gyerekeivel is, hogy ő figyelhessen az istentiszteletre. Amikor hallott valamit a bibliatanulmányozásról, megkérdezte a presbitertől, hogy csatlakozhatna-e. A presbiter és a felesége 28 héten át hetente meglátogatta.

Lorent meglepte Diana lelkesedése a Biblia iránt. Elgondolkodott azon, hogy mennyit veszített, mióta Isten nélkül élt. Ő is tanulmányozni kezdte a Bibliát, és Dianával elhatározták, hogy együtt megkeresztelkednek.

Folytatás következik

