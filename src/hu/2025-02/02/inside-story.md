---
title:  Történet
date: 11/04/2025
---

#### A CSODA

Andrew McChesney

Nem volt bent az udvaron a tehén, amikor a nő hazaért a piacról. A házban két kisgyermeke várta. A tehén jelentette az egyetlen jövedelemforrásukat, hogy ne haljanak éhen. Nem akart a gyerekek előtt sírni, ezért a bokrok közé ment, hogy ott kiöntse szívét Istennek. Férje hetednapi adventista lelkész volt Tádzsikisztánban, de a szombat miatt 8 év kényszermunkára ítélték. Az asszony megköszönte Istennek, hogy volt egy tehenük, aminek a tejéért lisztet, krumplit, répát, hagymát, fokhagymát, paradicsomot és uborkát tudott venni a falu piacán, de most ellopták a jószágot!

Mi lesz velük? Hogyan fognak megélni? Sírt és imádkozott, és egyszer csak a bokrok között észrevett egy nagy értékű bankjegyet. Megköszönte Istennek, hogy pénzt küldött neki, amin új tehenet tud vásárolni. A piacon azonban senki nem akart annyiért tehenet eladni neki. Végül a legkisebb, legsoványabb állatot tudta csak megvenni.

Otthon a nő gondosan etette az állatot, a gyerekek pedig játszottak vele, és idővel rendbe is jött. Kétszer annyi tejet adott, mint az ellopott tehén.

„A nehéz időkben Isten megmentette az életünket” – mondta Liubov Brunton, a történetben szereplő asszony unokája. Elmondta, ez a csoda jó emlékeztető arra, hogy Isten megvédi a missziómunkásokat, gondjukat viseli, bárhol és bármikor szolgálnak is. De a tehén története ezzel még nem ért véget. Liubov nagymamája újabb csodának lett a tanúja. Erről a jövő héten olvashatunk.

