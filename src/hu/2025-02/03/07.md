---
title:  További tanulmányozásra
date:  18/04/2025
---

Mt 22:1-14; 25:1-13; Jn 2:1-11; 2Kor 11:1-5

Amint felismerjük a Biblia többi részében a próféciákkal kapcsolatban rendelkezésünkre álló adatok sokaságát, megkísért, hogy túlzásba essünk. Az évszázadok során egyes keresztények olyannyira hangsúlyozták a bibliai történetek szimbólumait és képeit, hogy gyakorlatilag már mítoszként kezelték a történelmi elbeszéléseket. A Szentírásban szinte minden dolog jelentésének több szintje létezik, de ne feledjük: Isten valós emberekkel kapcsolatos valós események által is adhat tanítást arról, hogy mit tesz majd a jövőben egyházában. A kánai menyegző például bepillantást enged abba, hogyan használja a prófécia a házasság hasonlatát, miközben a menyegző konkrét, valós esemény volt. „Krisztus szavával elegendően gondoskodott az ünnepségről. Ugyanilyen bőségesen gondoskodik kegyelme az ember bűneinek eltörléséről, a lélek megújításáról és erejének fenntartásáról” (Ellen G. White: Jézus élete. Budapest, 1989, Advent Kiadó, 116. o.). Vagy ahogy másutt írja: „»Semmit sem cselekszik az én Uram, az Úr, míg meg nem jelenti titkát az ő szolgáinak, a prófétáknak« (Ám 3:7). Mert »a titkok az Úréi, a mi Istenünkéi; a kinyilatkoztatott dolgok pedig miénk és a mi fiainké mindörökké« (5Móz 29:29). Isten adta ezeket nekünk, az Ő áldása kíséri a profetikus iratok áhítatos, imádkozó tanulmányozását” (i. m. 186. o.).

**Beszélgessünk róla!**

`1) Olvassuk el Jn 2:1-11 szakaszát! János evangéliumának számos eleme előrevetíti Krisztus későbbi tevékenységét, és a kommentátorok kiemelik, hogy János céltudatosan vezeti olvasóit a kereszt felé. Ebben a történetben hol látod Krisztus jellemének és eljövendő országának bemutatását? Mit tanít a megváltási tervről és Isten Fiának megígért menyegzőjéről?`

`2) A Biblia kutatói jól ismerik és szeretik a tíz szűz példázatát. Milyen tanítást találunk benne a végidei eseményekre vonatkozóan? Fontos az a részlet, hogy a vőlegény késik? Milyen tanulságokat rejt ez a példázat a Krisztussal való egyéni, illetve közösségi kapcsolat tekintetében?`

`3) Említsünk meg olyan gyakorlatokat, amelyek kívülről jutottak a kereszténységbe! Nyilvánvaló, hogy ilyen a bibliai szombat helyett átvett vasárnap. Ezen kívül még milyen hamis tanok szüremkedtek be az egyházba? Hogyan védekezhetünk ezek ellen, és hogyan segíthetünk másoknak is felismerni ezeket? A hármas angyali üzenet hogyan segít, hogy az emberek észrevegyék a kereszténységbe bevett hamis tanításokat?`