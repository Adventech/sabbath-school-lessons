---
title:  Történet
date: 18/04/2025
---

#### EGY NAGY VÖDÖR VAJ

Andrew McChesney

Miután ellopták a család tehenét, az asszony szerzett egy kutyát, hogy vigyázzon az új tehénre és a tizedükre is, ami egy nagy vödör vaj volt. A férjét adventista lelkészként a szombat miatt egy szovjet munkatáborba vitték. Az édesanyának és két kisgyermekének a tehén jelentette az egyetlen bevételi forrást Tádzsikisztánban, ami akkor a Szovjetunióhoz tartozott. Az asszony megfejte a tehenet, és az eladott tej áráért élelmiszert vásárolt a piacon. Tized gyanánt félretette a tej tíz százalékát, vajat köpült belőle és egy vödörbe tette. Amikor a vödör megtelt, a vajat eladta.

Egy nap elment a piacra, a vödröt pedig a megkötött kutya közelébe helyezte el. Egyszer a gyerekek észrevették, hogy kinyílt a kapu, és egy muszlim öltözetű férfi lépett be, de a kutya oda sem figyelt. A férfi fogta a vödröt, megfordult és elment.

Évekkel később, amikor az édesapa hazatért a munkatáborból, folytatta lelkészi munkáját. Még öt gyermekük született. Az idősebb lányuk, Nina férjhez ment, és neki is születtek gyermekei. Munkát vállalt, egy műtrágyagyár irodáit takarította. A fizetéséért el kellett mennie a gyár könyvelőjéhez, akinek beszélgetés közben egyszer elmondta a vödör vaj történetét. Erre a könyvelő könnyek között mesélte el a történet Nina számára ismeretlen részét. Elmondta, hogy négy testvérével Szibériában nőtt fel. A szüleik a második világháborúban meghaltak, őket a nagyszülők nevelték. Nehéz idők voltak, és egyszer elfogyott minden élelmük. A nagymama az asztal köré hívta öt unokáját, hogy imádkozzanak. Nem sokkal később egy muszlim ruhás férfi kopogott be az ajtón, az egyik kezében egy vödör vaj volt, a másikban pedig egy kenyér.

A műtrágyagyár könyvelője kérte Ninát, hogy beszéljen neki Istenről, elfogadta Jézust és csatlakozott az Adventista Egyházhoz. A muszlim öltözetű férfi kilétét homály fedi, de az érintettek úgy gondolják, hogy egy angyal lehetett.





---

#### Ellen G. White idézetek

A nagy küzdelem, „Isten népe megszabadul” című fejezet (651–652. o.).