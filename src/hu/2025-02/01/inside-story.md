---
title:  Történet
date: 04/04/2025
---

#### „KÉREM AZT A KÖNYVET!”

Laurie Denski-Snyman

Tim nemrég érkezett misszionáriusként Délkelet-Ázsiába, egy többségében katolikus szigetre. Nagyon félénk volt. Magában imádkozott, mielőtt aggódva belépett egy varrodába. Előtte négyen álltak a sorban. Már azon gondolkodott, hogy kimegy, de valami visszatartotta. Közben észrevette, hogy a varrónő többször is ránézett.

Aztán sorra került, de mielőtt egy szót szólt volna, a nő rámutatott a táskájából kikandikáló könyvekre: „Kérem azt a könyvet, meg azt, meg azt!” Tim megkérdezte, honnan tudja, hogy könyveket árul. „Álmomban egy fiatalembert láttam – felelte a nő –, aki pontosan úgy nézett ki, mint maga. Könyvek voltak nála, amelyeket el kell olvasnom, az egyik A nagy küzdelem volt. Tudtam, hogy jönni fog, és meg fogom venni A nagy küzdelem című könyvet.

Tim félelme elszállt. Örült, hogy könyveket árulhat. 5Móz 31:8 verse így szól: „Maga az ÚR megy előtted, ő lesz veled. Nem marad el tőled, és nem is hagy el téged. Ne félj hát, és ne rettegj!” Tapasztalta, hogy Isten előtte jár, és beszélhetett Jézusról, a visszajöveteléről.

Imádkozzunk Timért és a többi misszionáriusért, akik a Dél-ázsiai Divízió területén elsőként igyekeznek kapcsolatba lépni az el nem ért embercsoportokkal! Köszönjük a tizenharmadik szombati adományokat, amelyek az evangélium terjesztését segítik!





---

#### Ellen G. White idézetek

Tapasztalatok és látomások, „William Miller” című fejezet (229–232. o.).