---
title:  Történet
date: 20/06/2025
---

#### DIANA TÖRTÉNETE NAPI KÜZDELEM

Andrew McChesney

A tizenhét éves Anders arra panaszkodott a Holbrook Adventista Indián Iskolában, hogy hangokat hall. Az iskola tanácsadója, Loren Fish találkozott vele, és megállapította, hogy ez nem mentális egészséggel kapcsolatos probléma. Anders kezdett megszállottként viselkedni. Amikor hazautazott a szünetre, részt vett egy hagyományos ceremónián. Az iskolába visszatérve a fizikálisan gyengén fejlett fiú időnként természetfeletti erőt demonstrált. A tanárok nem tudtak rá hatni. Egy-egy roham után órákon át aludt. Egy nap megkérdezte a nevelőtanárát, mit jelent az, hogy légió, mert ez a szó visszhangzik a fejében. A nevelőtanárnak eszébe jutott egy biblia történet, amiben a démon azt mondta, hogy „légió a nevem, mert sokan vagyunk.”

Az iskola konferenciatermében a személyzet Anders köré gyűlt imádkozni. A fiú a padlóra esett és nyöszörgött. Nem tudták, mit tegyenek. Egyesek imádkoztak, mások énekeltek, és voltak, akik Anderst kérték, hogy imádkozzon, mert Jézus segíthet rajta. A fiú azonban egy szót sem szólt, csak furcsa, természetellenes kacagást hallatott. Diana Fish türelmetlenül mondta: „a gonosz tudja, hogy fogalmunk sincs, mit kell ilyenkor tenni.” A telefonjával akart rákeresni arra, hogyan kell ördögöt űzni. Marc Coleman egy könyvében talált egy Ellen White idézetet arról, hogy Jézus nevében együtt kell megparancsolniuk a démonnak, hogy távozzon.

Miután ezt megtették, Anders felsóhajtott: „Jézus segíts!” A tanárok felkiáltottak: „Dicsőség Istennek!” A fiúból hangos sikoly tört elő, aztán csend lett. Anders a padlón sírt, aztán elaludt és órákig nem ébredt fel. Ezután minden rendben volt vele – míg haza nem ment, majd kezdődött elölről az egész, végül a diák otthagyta az iskolát.

„Még mindig imádkozunk érte – mondta Diana. – Tudjuk, hogy ez egy lelki harc, és még nincs vége. A nagy közdelem minden pillanatban dúl a diákjaink életében.”