---
title:  További tanulmányozásra
date:  20/06/2025
---

Ellen G. White: A nagy küzdelem. Budapest, 2020, Advent Kiadó, „Isten népe megszabadul” c. fejezet, 543-556. o.

„Isten minden korban angyalok útján nyújtott segítséget és szabadulást népének. A mennyei lények tevékenyen részt vesznek az emberek ügyeiben. Hol villámlásként fénylő ruhában, hol vándoröltözetű emberekként tűnnek fel, és megjelentek Isten embereinek emberi formában. Délidőben megpihentek a tölgyek alatt, mintha elfáradtak volna. Elfogadták az emberek vendégszeretetét. Vezettek vándorokat, akikre ráesteledett. Saját kezükkel szították lángra az oltár tüzét. Kinyitottak börtönajtókat, és kiszabadították az Úr szolgáit. A menny vértjében jöttek, hogy elhengerítsék a követ a Megváltó sírjától.

Az angyalok sokszor vesznek részt emberi alakban az igazak összejövetelein. Ellátogatnak a gonoszok közé is, miként Sodomába is elmentek, hogy feljegyezzék tetteiket, és megállapítsák, átlépték-e már Isten türelmének határát. Az Úr gyönyörködik az irgalmasságban. Egyesek kedvéért, akik valóban szolgálják Őt, visszatart csapásokat, és meghosszabbítja tömegek békességét. Az Isten ellen vétkezők aligha tudják, hogy életükért néhány hívő embernek adósok, akiknek gúnyolásában és sanyargatásában örömet találnak” (i. m. 539. o.).

**Beszélgessünk róla!**

`1) Olvassuk el 2Tim 1:7 versét! Beszélgessünk azokról a dolgokról, amelyek leginkább aggasztanak bennünket a próféciákban! Hogyan szabadulhatunk meg a félelem lelkétől, és hogyan találhatjuk meg Isten reményteli üzenetét még azokban a részekben is, ahol a hit miatt üldöztetésre lehet számítani?`

`2) Most még nehéz elképzelni, hogyan kap központi helyet a végidei eseményekben a szombat és a vasárnap kérdése, de nézzük meg, milyen gyorsan változik a világ! Miért nem szabad tehát a hitünket az éppen aktuális eseményekre alapozni, amelyek egy szempillantás alatt megváltozhatnak? Miért egyedül Isten kinyilatkoztatott Igéjének az alapja biztos?`

`3) Gondolkodjunk még Dániel 2. és 7. fejezetéről! A világbirodalmak a jövendölés szerint jöttek és mentek, a történelemre visszatekintve ma ezt jól látni. Már csak egy birodalom van előttünk. Melyik lesz az? Miért lehetünk biztosak abban, hogy minden a prófécia szerint fog történni?`