---
title:  További tanulmányozásra
date:  02/05/2025
---

Ellen G. White: Pátriárkák és próféták. Budapest, 1993, Advent Kiadó, „Bábel tornya” c. fejezet, 87-92. o.

„»Láték új eget és új földet; mert az első ég és az első föld elmúlt vala« (Jel 21:1). A tűz, amely a gonoszokat megemészti, megtisztítja a földet. Elsöpri az átok minden nyomát. Nincs örökké égő pokol, amely a megváltottakat a bűn félelmetes következményeire emlékezteti.

A bűnnek csak egy emléke marad: Megváltónk örökre viselni fogja kereszthalálának nyomait. A bűn kegyetlen munkájának semmi emléke nem marad, csak a sebhelyek Krisztus fején, oldalán, kezén és lábán. A megdicsőült Krisztust szemlélve a próféta így szól: »Ragyogása, mint a napé, sugarak támadnak mellőle, és ott van az Ő hatalmának rejteke« (Hab 3:4). A megsebzett oldalából folyó vér békítette meg az embert Istennel. Ott van az Üdvözítő dicsősége, ott van az »Ő hatalmának rejteke«. A Megváltó áldozata »elégséges… a megtartásra«; ezért arra is van hatalma, hogy megsemmisítse azokat, akik Isten irgalmát semmibe vették. Jézus a megalázás nyomait a legmagasabb érdemjelként viseli. A Golgota sebei a Megváltót dicsőítik, és hatalmát hirdetik az örök korszakon át” (Ellen G. White: A nagy küzdelem. Budapest, 2020, Advent Kiadó, 574. o.).

**Beszélgessünk róla!**

`1)Mindaz, ami földi, legyen bármilyen grandiózus, hatalmas, csodálatra méltó és dicsőséges, végül porrá, hamuvá lesz, örökre eltűnik. Ez vonatkozik mindarra a jelentős, sikeres földi dologra is, amit elértél vagy amin éppen most dolgozol. Miért nem szabad erről soha megfeledkezni? Ez a nézőpont hogyan segít a helyes fontossági sorrend tartásában?`

`2) Alaposan figyeljük meg a tengerből feljövő fenevadat Jel 13:1-10 szakaszában! Milyen szempontból mondható, hogy ez a természetes következménye a babiloni gondolkodásnak? Világos, hogy Babilontól a kis szarv hatalmáig ebben összegződik minden emberi „nemzet”. Az egyes birodalmaknak mely jellemzői maradnak meg végig? Például a világ miben tükrözi még most is a babiloni vagy római értékeket?`

`3) Adventistaként hogyan tarthatunk helyes egyensúlyt az Úr követése és az országunk, kormányzatunk törvényeinek a betartása között? Mi történik, ha az egyiknek való engedelmesség engedetlenséghez vezet a másikkal szemben?`