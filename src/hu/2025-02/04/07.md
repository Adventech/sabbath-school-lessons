---
title:  További tanulmányozásra
date:  25/04/2025
---

Ézs 44:24–45:13

„Lassan-lassan, először csak lopva és csendben, majd pedig amikor megerősödött, és hatalmába kerítette az emberek lelkét, nyíltabban végezte megtévesztő és istenkáromló munkáját »a törvényszegés titkos bűne«. A pogányság szokásai szinte észrevétlenül utat találtak a keresztény egyházba. A megalkuvás és a behódolás szellemét egy ideig fékezte a vad üldözés, amelyet az egyház a pogányságtól elszenvedett. Amikor viszont az üldözés megszűnt, és a kereszténység bekerült a királyok udvarába és palotájába, felcserélte Krisztus és az apostolok alázatosságát és egyszerűségét a pogány papok és uralkodók pompájával és hivalkodásával, Isten kívánalmait pedig emberi elméletekkel és hagyományokkal. Nagy volt az öröm, amikor Konstantin a negyedik század elején névlegesen megtért, és a világ a látszatszentség öltönyében besétált az egyházba. Ekkor felgyorsult a bomlasztás. A látszólag vereséget szenvedő pogányság lett a győztes. Az ő szelleme irányította az egyházat. Tanításai, szertartásai és babonái összekeveredtek Krisztus névleges követőinek istentiszteletével” (Ellen G. White: A nagy küzdelem. Budapest, 2020, Advent Kiadó, 43. o.). Vajon nem fenyeget mindannyiunkat az a veszély, minél tovább élünk itt, hogy „Krisztus és az apostolok alázatosságát és egyszerűségét” világi pompával, hatalommal, elismeréssel és kísértésekkel cseréljük fel? Ha azt hisszük, hogy nem, csak magunkat csapjuk be!

**Beszélgessünk róla!**

`1) Különösen fájdalmas momentum a babiloni fogság. Ábrahámot Káldeából hívta ki az Úr, hogy szövetséges népet alapítson vele, világosságul a föld lakóinak. Az ő utódait vitték el láncra verve. A fogság alatt Isten megmutatta Izraelnek, hogy mi lett volna, ha hűségesek maradnak. Az Istennel szembehelyezkedő rendszer feje, Nabukodonozor Krisztushoz tért (Dániel 4. fejezet). A fogság végén Isten egy perzsa királyt támasztott – Krisztus előképeként –, hogy elengedje népét Babilonból, és így visszatérhettek az ígéret földjére. Círusz nem volt izraelita, Isten mégis kiválasztotta, hogy példát adjon a világnak a megváltási tervről, amikor engedte Isten szövetséges népét visszatérni Jeruzsálembe. Hogy tekint Isten az emberiségre? Mit tanulhatunk ezzel kapcsolatban abból, hogy Izrael népe körén kívüli embereket használt fel céljai véghezvitelére?`

`2) Mi nem vagyunk Babilonban, de vajon mennyire van bennünk Babilon? Hogyan ismerhetjük fel ezt a problémát? És hogyan változtathatunk?`

---

#### Ellen G. White idézetek

Próféták és királyok, „Ninive, a nagy város” című fejezet (277–278. o.).