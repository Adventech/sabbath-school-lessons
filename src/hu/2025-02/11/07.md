---
title:  További tanulmányozásra
date:  13/06/2025
---

Ellen G. White: Pátriárkák és próféták. Budapest, 1993, Advent Kiadó, „Izrael első királya” c. fejezetből 564-565. o.

„Sátán felháborodást ébreszt a népszerű szokásokat és hagyományokat visszautasító kisebbséggel szemben. Magas állású és neves emberek fognak szövetkezni a törvényt megvető, gonosz emberekkel, hogy tanácskozzanak velük Isten népe ellen. Gazdagság, lángelme, műveltség összefog, hogy megvetéssel illesse őket. Üldöző uralkodók, lelkészek, egyháztagok esküsznek össze ellenük. Szóban és írásban, kérkedéssel, fenyegetéssel és gúnnyal igyekeznek megtörni hitüket. Megtévesztéssel és dühös felhívásokkal fogják felkelteni az emberi indulatokat. Mivel az »így szól a Szentírás« szavakkal nem tudnak a bibliai szombat képviselői ellen semmit sem felhozni, ezért az erőszak eszközével lépnek fel. A törvényhozók meghajolnak a vasárnaptörvény követelései előtt, hogy ezzel népszerűségre tegyenek szert és pártfogásban részesüljenek. De azok, akik félik Istent, nem fogadhatják el a Tízparancsolat egyik előírását sértő intézményt. Ezen a csatatéren vívja meg utolsó nagy harcát az igazság a tévelygéssel. Nem lehet kétség a harc kimeneteléről. Ma is, mint Eszter és Márdokeus korában, az Úr megvédi igazságát és népét” (Ellen G. White: Próféták és királyok. Budapest, 1995, Advent Kiadó, 375. o.).

**Beszélgessünk róla!**

`1) Vajon miért engedi Isten, hogy népe nehéz időkön menjen keresztül? Mi a célja ezzel?`

`2) Hogyan készülhetnek fel a hívők a lehetséges nehézségekre, amelyek Krisztushoz való hűségük miatt érhetik őket? Hol találunk reménységet a bajban?`

`3) Miért vagyunk hajlamosak leragadni a prófécia nehezebb pontjainál, amelyek eltakarhatják előlünk a teljes képet, amiben pedig ott a jó hír?`

`4) Egy barátod elolvasta A jelenések könyvét, majd bizalmasan elmondja neked, hogy „félelmetesnek” találta. Milyen megközelítéssel segítenél neki, hogy világosabban lásson és meg tudjon nyugodni?`

`5) „Nem hiszem, hogy Isten szeret engem – mondja valaki. – Ha tudnád, hogy mit tettem, megértenéd.” Mit felelnél neki? Hogyan kapcsolódik ide Ruth és Eszter története?`