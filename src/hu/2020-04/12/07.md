---
title:  További Tanulmányozásra
date:  18/12/2020
---

Ellen G. White: Jézus élete. Budapest, 1989, Advent Kiadó, „A szombat” c. fejezet, 229-236. o.

„A zsidókra vonatkozó rendelkezések közül egyik sem különböztette meg őket olyan tökéletesen a környező népektől, mint a szombat. Isten terve szerint a szombat megtartása az Őt imádók megjelölése lesz. Elkülönülésük jele a bálványimádástól, és jele az igaz Istennel való kapcsolatuknak is. A szombat megszenteléséhez azonban az embernek magának is szentnek kell lennie, hogy hit által Krisztus igazságosságának részévé váljék. Amikor az Úr a parancsot adta Izraelnek: »Megemlékezzél a szombatnapról, hogy megszenteljed azt« (2Móz 20:8), ezt is hozzátette: »Szent emberek legyetek énelőttem« (2Móz 22:31). Csakis így különböztethette meg a szombat Izraelt mint Isten imádóit” (i. m. 231. o.).

„A szombat Krisztus hatalmának a jele, amely szentté tesz minket… A szombat mindenkinek megadatik mint az Ő megszentelő erejének jele, aki Krisztus által részesévé válik Isten Izraelének” (i. m. 236. o.).

**Beszélgessünk róla!**

`1) Hetednapi adventisták gyakran beszélgetnek arról, hogy mivel lehet szombaton foglalkozni. Állítsunk össze egy sor kérdést, amelyek segítenek a szombatünneplőknek az ebben a tanulmányban tárgyalt gondolatokra összpontosítani, vagyis amelyek a szombatban rejlő tanulási lehetőségekkel kapcsolatosak! Például: „Mit szoktam szombatonként csinálni, ami által jobban megismerem Isten jellemét?”`

`2) Gondolkodjunk még az iménti White-idézeteken! Az tűnik ki ezekből, hogy a szombatünneplésnek nem csak a formalitásai különböztetnek meg bennünket másoktól. Milyen az az ember, aki „Krisztus igazságosságának részévé” vált, megszentelődött? Mi köze van ennek a szombathoz?`

`3) Hogyan tehetjük gazdagabbá szombati tapasztalatainkat? Nevezzünk meg három célt, amelyeket a következő tizenkét hónapban a szombatünneplés során szeretnénk megtanulni!`

 

---

#### Ellen G. White idézetek

Szemelvények Ellen G. White írásaiból, 3. köt., „A szombat és a szombat­ünneplés vezérelvei” című fejezet.