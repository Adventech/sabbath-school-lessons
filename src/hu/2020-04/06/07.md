---
title:  További Tanulmányozásra
date:  06/11/2020
---

Ellen G. White: Jézushoz vezető út. Budapest, 2008, Advent Irodalmi Műhely, „A tanítványság próbaköve” c. fejezet, 43-49. o.

„Kívánunk hozzá hasonlítani, óhajtjuk Lelkének leheletét; vágyunk akaratát teljesíteni és neki tetsző életet élni” (i. m. 44. o.) – ez történik Ellen White szerint, amikor valóban hallgatunk a Mesterre. Jézussal járva „a kötelesség öröm” (uo.). Keressük meg a Bibliában Máté evangéliuma 5–7. fejezetét! A Hegyi Beszéd nagyszerű összefoglalása annak, amit a Mester meg akart tanítani a követőinek, ez az alapeszméje az országnak, amit megalapított.

**Beszélgessünk róla!**

`1) Isten megszólította Ádámot és Évát, majd Jákóbot, és Jézus minket is megszólít. Ismeri a vágyainkat és arra késztet (mint Bartimeust), hogy gondoljuk át újra, kik vagyunk és hova tartunk. Ennek fényé­ben gondolkodjunk el azon, hogyan tanítjuk a Bibliát a gyerekeinknek és egymásnak! Mi a különbség a középszerű bibliai tanítás és a gondolatébresztő módszer között, ami hat az emberek életére?`

`2) Vajon kizárólag személyes kérdés az, hogy hol tartunk az életünk útján, vagy segíthet, ha meg tudjuk beszélni valakivel, akiben megbízunk? Az egyház Krisztus teste (1Kor 12:27). Ezek szerint lehetséges, hogy az ilyen beszélgetések is felhívhatják a figyelmünket arra, amit Krisztus akar a tudomásunkra hozni?`

`3) A csütörtöki részben megállapítottuk, hogy miután Bartimeus képes volt látni, vagyis elmúlt a fizikai és a lelki vaksága, követte Jézust Jeruzsálem felé. Útközben mindennap hallgatta a Mester bölcs szavait. Feltételezhetjük, hogy kívánt hozzá hasonlítani, óhajtotta Lelkének leheletét, vágyott teljesíteni akaratát. Miért tartja „örömnek” valaki, amint a Jézushoz vezető út című könyvben olvassuk, hogy olyan magas mérce szerint éljen, amit Jézus a Hegyi Beszédben tűzött ki?`

`4) Beszélgessünk még a csütörtöki rész utolsó kérdéséről! Hogyan tanulunk meg különbséget tenni jó és rossz között? Miként határozhatjuk meg, hogy mi jó és mi rossz? Mit kezdünk ezzel az ismerettel? Miért ez a legfontosabb kérdés?`

---

#### Ellen G. White idézetek

Jézus élete, „A hegyibeszéd” című fejezet; Jézushoz vezető út, „A tanítványság próbaköve” című fejezet.

7.

Istentisztelet az oktatásban