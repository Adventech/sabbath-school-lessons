---
title:  További Tanulmányozásra
date:  09/10/2020
---

Ellen G. White: Előtted az élet. Nevelés. Budapest, 1992, Advent Kiadó, „Előkészület”, „Együttműködés” és „Fegyelmezés” c. fejezetei, 273-294. o.

„Az apán és anyán súlyos felelősség nyugszik a gyermek korai és későbbi nevelése tekintetében, és mindkét szülő részére sürgető követelmény a gondos és alapos tájékozódás! A férfiak és nők, mielőtt magukra vennék az apaság és anyaság feladatát, ismerjék meg a fizikai fejlődés törvényszerűségeit… Meg kell érteniük a szellemi fejlődés és erkölcsi nevelés törvényeit” (i. m. 273-274. o.).

„Az együttműködés munkája a szülőknél kezdődjék az otthon életében. A gyermekek nevelésében közös a felelősségük, ezért állandóan arra kell törekedniük, hogy együtt, egymással összhangban cselekedjenek! Adják át magukat Istennek és kérjenek segítséget tőle, hogy támogassák egymást!… Azok a szülők, akik ilyen nevelést nyújtanak, valószínűleg nem bírálgatják a tanítót. Érzik, hogy gyermekeik érdeke és az iskola iránti igazságos eljárásuk megköveteli, hogy amennyire csak lehetséges, támogassák és becsüljék azt, aki osztozik velük a felelősségben” (i. m. 280. o.).

**Beszélgessünk róla!**

`1) Akár vannak gyerekeink, akár nincsenek, mindannyian valamilyen lakókörnyezetben élünk és találkozunk emberekkel. Mit tanultunk a héten, ami segíthet a kapcsolatainkban, sőt a bizonyságtételünkben is, úgy a családi körben, mint azon kívül?`

`2) Általában hasznosnak tartjuk az oktatást. (Mégis ki ellenezné?) Viszont mindig ez a helyzet? Előfordulhat az is, hogy valaki visszaél a tanítás adta lehetőségekkel, sőt egyenesen rosszra fordítja azokat? Milyen következtetéseket vonhatunk le a negatív példákból, hogy valóban jó legyen az oktatás?`

`3) Amint a szerdai részben megállapítottuk, mindannyian megkaptuk a szabad akarat szent ajándékát. Amikor a gyerekek felnőnek, előbb-utóbb meg kell hozniuk a saját döntéseiket Istennel kapcsolatban, akiről gyerekkorukban hallottak. Miért fontos mindig szem előtt tartani a szabad akarat nagy igazságát a szülőknek, illetve bárki másnak, aki igyekszik bizonyságot tenni vagy az evangélium igazságaira tanítani az embereket? `

---

#### Ellen G. White idézetek

Előtted az élet, „Fegyelmezés” című fejezet.