---
title:  Babilon Ítélete
date:  21/03/2019
---

`Olvassuk el Jel 17:12-15 szakaszát Jel 16:14-16 mellett! Mit tudhatunk meg ezekbõl a versekbõl a "tíz királyról"?`

Különféle magyarázatok születtek már a tíz királlyal kapcsolatban. A jelenések könyve azonban nem árulja el, hogy kik is õk. Csak azt szûrhetjük le a szövegbõl, hogy nem sokkal a vég elõtt lesz egy rövidéletû politikai konföderáció, ami a paráznát támogatja. A számuk azt jelzi, hogy a világi hatalmak szoros szövetségre lépnek a fenevaddal.

Jel 17:13-14 Armageddon csatáját ismétli el dióhéjban - amirõl Jel 16:12-16 szakaszában olvastunk. A csodatévõ démoni erõk, a sárkány, a tengerbõl feljövõ fenevad és a hamis próféta által feltüzelt, világszéles politikai konföderáció hadat indít a Bárány ellen. Más szóval az armageddoni csata nem egy katonai ütközet lesz a Közel-Keleten, hanem a második advent végsõ harca, amit Sátán és szövetségesei vívnak Krisztus és angyali seregei ellen.

`Olvassuk el Jel 17:16-18 verseit! Jel 16:2-12 értelmében miért változik meg a tíz király kapcsolata Babilonnal? Ki áll a Babilonnal történtek mögött?`

A tíz szarv, Európa megosztott államainak egymás után következõ erõi, gyûlölettel telve hirtelen a parázna Babilon (a pápaság végidei formája) ellen fordulnak, kifosztják és lemeztelenítik. Szimbolikus értelemben megeszik a húsát és tûzzel égetik meg. A parázna Babilon sorsáról János ahhoz hasonló kifejezésekkel ír, amit Isten a hûtlen Jeruzsálemre következõkrõl mondott (Jer 4:30). Ha egy pap lánya parázna lett, tûzhalál volt a büntetése (3Móz 21:9). A megtévesztett politikai hatalmak kiábrándulnak, mivel Babilon képtelen õket megvédeni a csapásoktól. Becsapva érzik magukat és haragjukban rátámadnak. Teljes isteni ítélet szakad a végidei hitehagyó vallási rendszerre és mindazokra, akik csatlakoznak hozzá.

`A végidei eseményekkel kapcsolatban még sok kérdésre nincs válasz, ami most összezavarhat bennünket. Milyen ígéretet kapunk Jel 17:14 versében? Mit jelentsen ez az ígéret nekünk?`