---
title:  A Fenevad Hét Feje
date:  20/03/2019
---

`Olvassuk el Jel 17:9-11 részét Jel 13:18 mellett! Bölcsességre van szükség ahhoz, hogy megértsük, mit jelent a hét fej. Miféle bölcsességrõl van itt szó? Hogyan tehetünk szert rá (lásd Jak 1:5)?`

Az angyal elmagyarázza, hogy a hét fej hét hegy. Néhány fordító szerint ez utalás a hét dombra, amelyekre Róma városát építették, és ezért fordítják a görög oroi ("hegyek") szót úgy, hogy "dombok". Hét király is van, akiket a hét hegy szimbolizál. A hegyek egymást követik, nem egy idõben léteznek.

A hegyek azért nem egyes királyokat szimbolizálnak, mert A jelenések könyve nem egyénekkel, hanem rendszerekkel foglalkozik. A Bibliában a hegyek gyakran világhatalmakat vagy birodalmakat képviselnek (Jer 51:25; Ez 35:2-3). A bibliai próféciákban a "királyok" királyságokat jelölnek (lásd Dán 2:37-39; 7:17). Tehát úgy tûnik, a hét hegy egymást követõ hét nagy birodalmat jelent, amelyek a történelem során uralták a földet és amelyeken keresztül Sátán ellenállt Istennek, ártott a népének.

János szemszögébõl nézve a birodalmak közül öt már letûnt, az egyik még állt, egy másik pedig még nem érkezett el. Nincs egységes adventista magyarázat ebben a kérdésben, de sokan úgy tartják, hogy az öt múltbéli nagy birodalom az ószövetségi idõkben dominált és (idõnként) ártott Isten népé­nek: Egyiptom, Asszíria, Babilon, Médo-Perzsia és Görögország. János korában a Római Birodalom volt éppen hatalmon.

A hetedik királyság, amelyik "még nem jött el", Jelenések 13. fejezetének tengerbõl feljövõ fenevada - a pápaság, amely Isten népe fölött uralkodott és bántotta azt. János kora és a Római Birodalom bukása után kellett jönnie. A történelem bizonyította ennek - az események kibontakozása elõtt több évszázaddal leírt - próféciának az igazságát.

János továbbá azt hallotta, hogy a vörös fenevad egy nyolcadik világhatalom, noha a hét fej (világhatalom) egyike. A hét közül melyik? Mivel a fejek egymást követik idõben, a hetedikbõl, ami a halálos sebet kapta, lesz a nyolcadik fej. A nyolcadik világhatalom idejében tûnik fel a vörös fenevad a hátán a parázna Babilonnal, hogy véghezvigye annak céljait. Ma a halálos seb begyógyulásának idejében élünk. A nyolcadik világhatalom pontosan a vég elõtt tûnik fel a színen, majd elpusztul.