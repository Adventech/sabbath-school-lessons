---
title:  További Tanulmányozásra
date:  22/03/2019
---

Babilon teljes erkölcsi összeomlása elõtt egy mennyei hang sürget, hogy "Fussatok ki belõle én népem" (Jel 18:4). Istennek sok híve különféle okok miatt még mindig Babilonban van. Az Úr végidei egyháza által hívja ki népét a hitehagyó vallási rendszerbõl, hogy ne legyenek részesei a bûneinek. Ki kell jönniük onnan, hogy elkerüljék a végzetét. Isten nem akarja, hogy bárki elvesszen (2Pt 3:9). Jel 19:1-10 megmutatja, hogy Babilonban sok istenfélõ ember hallgat majd a hívásra. Gondoljunk tehát Isten maradék egyházának hatalmas felelõsségére! Ezek szerint milyen nagy szükségünk van arra, hogy Isten igazsága legyen a szívünkben és kitöltse Szentlelkét az életünkre?

**Beszélgessünk róla!**

`1)	Jel 18:4 szerint sok istenfélõ ember van még Babilonban, akiket az Úr úgy szólít, hogy "én népem". Gondolkodjunk el a következõ állításon: "Ezt az üzenetet hirdetnünk kell, és míg hirdetjük, vigyázzunk, nehogy támadjuk, kárhoztassuk azokat, akiknek nincs olyan világosságuk, mint nekünk! Ne térjünk le az utunkról, hogy keményen támadjuk a katolikusokat! Közöttük sokan a leglelkiismeretesebb keresztények, akik a nekik juttatott világosságban járnak, és Isten munkálkodni fog az érdekükben. Akiknek nagy kiváltságaik és alkalmaik voltak, de nem fejlesztették ki testi, szellemi és erkölcsi erõiket… nagyobb veszélyben forognak, és Isten sokkal inkább kárhoztatja õket, mint akik hittételek tekintetében tévednek ugyan, de törekszenek arra, hogy másokkal jót tegyenek" (Ellen G. White: Evangelizálás. Budapest, 2007, Advent Irodalmi Mûhely, Felfedezések Alapítvány, 374. o.). Hogyan bánjunk tehát másokkal?`

`2)	Jelenések 17. fejezete a parázna nõt a vörös fenevadon ülve mutatja be. A 12. fejezetben lévõ asszony Isten hûséges egyházát jelképezi, a 17. fejezetben bemutatott nõ a hitehagyó egyházra utal, amelyik elcsábítja a világot Istentõl. Milyen hasonlóság és milyen különbség van közöttük? Mit tanulhatunk ebbõl?`

`3)	Az e heti szövegek a vallási és politikai világ zord állapotát írják le a Krisztus gyõzedelmes visszatérése elõtti végsõ idõkben. Miért olyan fontos hûségesnek, igaznak és tisztának maradnunk az Istentõl kapott üzenethez pont most? Jel 16:15 versében Isten hûségre szólít a világszéles hitehagyás idején. Hogyan alkalmazhatjuk most magunkra ezt a figyelmeztetést?`

