---
title:  A Vörös Fenevadon Ülõ Parázna
date:  18/03/2019
---

`Olvassuk el Jel 17:3 versét! Megmutatta Jánosnak a sok vízen ülõ parázna nõ feletti ítéletet a hét angyal egyike, akiknél az utolsó hét csapással teli hét pohár van. A látomásban a fenevadon ülve jelenik meg a nõ. Miért találó jelzõ Babilon támogatóira a víz és a fenevad?`

János látomásban a pusztába ragadtatik, ahol egy vörös fenevadon ülõ nõt lát. A parázna nõ egy vallási csoportot jelképez, a fenevad pedig politikai hatalmat. A világi hatalmon ülõ vallás képe két külön tényezõre mutat, másra, mint ami a múltban volt, amikor a vallás és a politika összefonódott. A prófécia rámutat, hogy e két erõ a vég idején összefog. A nõ a fenevadon ül, ami dominanciát jelez: a végidõ vallási rendszere fogja uralni a szekuláris és politikai erõket.

`A parázna nõ mely jellemzõi mutatnak A jelenések könyve 12-13. fejezeteinek sárkányára, valamint a tengerbõl és a földbõl feljövõ fenevadra?`

A parázna nõ feltûnõ, bíbor és skarlátvörös ruhában, arany, drágakõ és gyöngy ékszerekkel jelenik meg, ahogyan az ókorban a prostituáltak igyekeztek még csábítóbbak lenni (Jer 4:30). A skarlát a vér színe, ami jól érzékelteti ennek a vallási rendszernek az elnyomó jellegét.

A ruhája az ószövetségi fõpap öltözetének a hamisítványa, amiben volt bíbor, skarlátvörös és arany szín is (2Móz 28:5-6). A káromló felirat a homlokán a papi süveg "Szentség az Úrnak" (2Móz 28:36-38) szavai helyett jelenik meg. A kezében levõ pohár a szentély edényeire emlékeztet, amelyekbõl Babilon királya, Belsazár és a vendégei itták a bort (Dán 5:2-4). A parázna kezében a pohár az igazság látszatával leplezi a bort, Sátán végidei vallási rendszerének a hamisságait, amellyel elcsábítja a világot Isten oldaláról.

A parázna Babilonról még azt olvassuk, hogy megrészegedett Jézus szentjei­nek és mártírjainak vérétõl, akik a Krisztusról szóló bizonyságtételük miatt haltak meg. A vérszomj a végidei Babilont a pápaság vezetése alatt álló, középkori hitehagyó kereszténységhez kapcsolja, amely felelõs az evangéliumhoz hûséges keresztények millióinak a haláláért.

`A parázna Babilon jellemzésében a thiatirai gyülekezetnek szóló üzenetbõl (lásd Jel 2:20-23) Jézabel képe tükrözõdik. Milyen fényt vet a két nõ közötti párhuzam a végidei Babilon jellemére?`