---
title:  A Parázna Babilon
date:  17/03/2019
---

`Olvassuk el Jel 17:1 versét! Jer 51:13 szerint az Eufrátesz folyó az a "sok víz", amin Babilon ül. Jel 17:15 értelmében mit szimbolizál ez a jelkép?`

A Bibliában az asszony Isten népét szimbolizálja. A jelenések könyve a tiszta nõ képével mutatja be Isten igaz egyházát (Jel 12:1; 22:17). A parázna pedig a hamis, hitehagyóvá lett egyházat jelképezi. Jel 17:5 verse a paráznát a nagy Babilonként azonosítja. Amint az ókori Babilon léte az Eufrátesz folyótól függött, úgy a végidei Babilon is rászorul a tömegek támogatására, hogy a terveit erõvel képviseljék.

`Olvassuk el Jel 17:2 versét Jel 14:8 és 18:2-3 mellett! Melyik két csoport áll tiltott kapcsolatban a végidei Babilonnal, ami elcsábítja õket?`

Az elsõ csoportot a föld királyai, a vezetõ politikai erõk alkotják. Úgy ábrázolja õket a könyv, mint akik házasságtörõ kapcsolatban vannak a parázna Babilonnal. Az Ószövetség gyakran a paráznaság gondolatával érzékeltette azt, hogy a hitehagyó Izrael a hamis vallások felé fordult el Istentõl (Ézs 1:21; Jer 3:1-10). A föld királyai és a parázna közötti erkölcstelen kapcsolat jelképezi a végidei Babilonnak és az uralkodó politikai hatalmaknak - az egyháznak és az államnak - a törvénytelen egységét.

A parázna Babilonnal törvénytelen kapcsolatban álló második csoport a föld népe - az irányítás alatt álló tömegek, akiket lelkileg lerészegít Babilon paráznaságának bora. Az uralkodó politikai hatalmakkal ellentétben a köznépet elkábítják Babilon hamis tanításai és tevékenységei; elhiszik, hogy megvédheti õket. Az ittas ember nem gondolkodik józanul és könnyen befolyásolható (lásd Ézs 28:7). Babilon az egész világot félrevezeti, a hûséges maradék kivételével.

`Az emberek többsége rosszul méri fel a dolgokat, mindig is ez volt a helyzet, ahogyan ma is. Milyen veszéllyel jár tehát a tömegek felfogását követni, bármennyire népszerû is az?`