---
title:  További Tanulmányozásra
date:  04/01/2019
---

"Ezt a kinyilatkoztatást az egyház vezetésére és vigasztalására, az egész keresztény korra kapta… A jelenés olyasvalami, ami ki lett nyilatkoztatva. Az Úr maga jelentette ki szolgájának az e könyvben foglalt titkokat, és azt akarja, hogy minden kutató elõtt tanulmányozásra nyitva álljon. Igazságai éppúgy szólnak azoknak, akik a föld történelmének utolsó napjaiban élnek, mint azoknak, akik János idejében éltek. E prófécia vázolt jeleneteinek némelyike már a múlté, mások a jelenre vonatkoznak, megint mások a sötétség hatalmai és a menny Fejedelme közötti nagy küzdelem befejezését tárják a szemünk elé, és vannak, amelyek a majd megújított földön élõ megváltottak gyõzelmét és örömét nyilatkoztatják ki.

Senki se gondolja, hogy mivel nem tudja megfejteni a »Jelenések« minden jelképét, hiábavaló dolog e könyvben kutatnia és azon fáradoznia, hogy az abban foglalt igazságok értelmét megtudja. Aki Jánosnak e titkokat kijelentette, megadja az igazság szorgalmas kutatójának a mennyei dolgok elõízét. Azok, akik kitárják szívüket az igazság befogadására, megérthetik e könyv tanításait" (Ellen G. White: Az apostolok története. Budapest, 2001, Advent Kiadó, 383-384. o.).

**Beszélgessünk róla!**

`1)	A jelenések könyve Jézus Krisztus kinyilatkoztatása, mégis miért cseng ma az "apokalipszis" szó sokak számára negatív töltettel? Mit mond ez a keresztényeknek A jelenések könyvérõl alkotott általános felfogásával kapcsolatban? Miért kapcsolják az emberek gyakran a "félelem" szót A jelenések könyvének próféciáihoz?`

`2)	Gondoljunk néhány olyan jövendölésre a végidei eseményekkel és Jézus második eljövetelével kapcsolatban, amelyekkel az elmúlt húsz év során elõálltak egyesek! Milyen negatív következményei lettek ezeknek a hamis jövendöléseknek, függetlenül attól, hogy milyen a képviselõik szíve vagy indítéka (amit amúgy sem tudhatunk)? Milyen érzéseket váltanak ki azokból, akik hittek bennük? Milyen látszatot kelt a keresztényekrõl azok elõtt, akik ismerik a téves jövendöléseket? Hogyan találhatja meg próféciákban hívõ, a végidei eseményekre útjelzõként tekintõ népünk a megfelelõ egyensúlyt a próféciaértelmezés és annak tanítása között?`