---
title:  A Könyv Célja
date:  31/12/2018
---

Jel 1:1 azt is elárulja, hogy a könyv célja a keletkezése idejétõl kezdve bemutatni a jövõbeli dolgokat. Bárki, aki ismeri A jelenések könyvét, észreveszi, hogy a megjövendölt események - akár már beteljesültek (legalábbis a mai nézõpontunkból), akár a jövõben teljesednek (ismét, a mai nézõpontunkból) - teszik ki a könyv tartalmának nagyobb részét.

A bibliai próféciák elsõdleges célja, hogy biztosítsanak bennünket: bármit hozzon is a jövõ, Istené az irányítás. A jelenések könyve pontosan ezt teszi: kijelenti, hogy Jézus Krisztus a világ történelme és annak nyugtalanító, utolsó eseményei közben is mindvégig a népével lesz.

Következésképpen A jelenések könyve próféciáinak két gyakorlati célja van: megtanítani arra, hogyan éljünk ma és felkészíteni a jövõre.

`Olvassuk el 5Móz 29:29 versét! Miként segít ez a szöveg megérteni, hogy miért nem jelent ki Isten bizonyos dolgokat? A vers szerint mi a kinyilatkoztatás célja? Miért árulja el Isten mindezt? Lásd még Jel 22:7!`

A jelenések könyvének végidei próféciáit Isten nem azért jelenti ki, hogy kielégítse kényszeres kíváncsiságunkat. A jövõnek csak azokat a szempontjait fedi fel, amelyeket fontos tudnunk. A célja, hogy figyelmeztessen a bekövetkezendõ dolgok súlyosságára és így felismerjük, mennyire függünk Istentõl, és az Úrra hagyatkozva engedelmeskedjünk neki.

Az évszázadok során spekuláció és még több szenzációhajhászás társult a végidei eseményekkel kapcsolatos tanításokhoz. Többen meggazdagodtak az azonnali véget hangoztatva, mert ijesztgetéseikkel rávették az embereket szolgálatuk anyagi támogatására, mondván, hogy közel a vég. Persze eddig még nem jött el a vég, így sokan kiábrándultak és elcsüggedtek. Mint az Istentõl kapott minden jóval, a próféciával is vissza lehet élni, lehetséges tévesen magyarázni.

`Olvassuk el Jn 14:29 versét! Milyen fontos elvet találunk itt a prófécia céljával kapcsolatban?`