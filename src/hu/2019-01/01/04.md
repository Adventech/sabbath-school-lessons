---
title:  A Jelenések Könyvének Jelképes Nyelvezete
date:  01/01/2019
---

`Olvassuk el Jel 13:1, Dán 7:1-3 és Ez 1:1-14 részeit! Mi a közös pont ezekben a látomásokban?`

Jel 1:1 kijelenti: "Õ pedig elküldvén azt az õ angyala által, megjelenté az õ szolgájának Jánosnak". Itt egy nagyon fontos szót találunk a könyvben. A "megjelent" szó a görög semainō fordítása, ami azt jelenti, hogy "jelképekkel megmutat". Ezt találjuk az Ószövetség görög fordításában (a Septuagintában), amikor Dániel elmagyarázza Nabukodonozor királynak, hogy Isten megmutatta neki az arany-, ezüst-, réz- és vasszobor által, "mi történik majd ezután" (Dán 2:45, RÚF). János szintén ezzel a szóval mondja el, hogy Isten a látomásban jelképesen ábrázolta A jelenések könyvének jeleneteit és eseményeit (Jel 1:2).

Tehát többségében nem szabad szó szerint értelmezni A jelenések könyve próféciáinak nyelvezetét. A Biblia olvasásakor általában fõ szabályként szó szerint veendõ a szöveg (kivéve, ha szándékos szimbolizmusra utal). Amikor azonban A jelenések könyvét olvassuk - hacsak a szöveg nem mutat a szó szerinti jelentésre -, jelképesen kell érteni. A megjövendölt jelenetek és események valósak, ám azok leírásának nyelvezete többnyire jelképes.

Megóv a prófétai üzenet elferdítésétõl, ha észben tartjuk, hogy A jelenések könyve nagyrészt jelképes. Vigyáznunk kell, nehogy az emberi fantázia szüleményét vagy a szimbólumoknak a mi kultúránkban általános, mai jelentését próbáljuk ráerõltetni a szövegre, amikor a könyvben elõforduló jelképek értelmét igyekszünk meghatározni! Inkább a Bibliához és a lapjain talált szimbólumokhoz forduljunk, hogy megértsük A jelenések könyvé­ben szereplõ jelképeket.

Amikor A jelenések könyve szimbólumainak jelentését igyekszünk megfejteni, emlékeznünk kell arra, hogy többségük az Ószövetségbõl származik. A jövõt a múlt nyelvezetével ábrázolva Isten tudatosítani akarja bennünk, hogy jövõbeli üdvözítõ tettei nagyon is hasonlóak lesznek azokhoz, amelyeket a múltban végbevitt az üdvösségünkért. A jövõben ismét megteszi népéért azt, amit a múltban elvégzett. Amikor A jelenések könyve jelképeit és képeit meg akarjuk fejteni, elõször is az Ószövetségre kell figyelnünk.