---
title:  A Könyv Címe
date:  30/12/2018
---

`Olvassuk el Jel 1:1-2 verseit! Mi a könyv teljes címének jelentõsége? Valójában kirõl is szól? Mit tudhatunk meg errõl az iratból?`

Jel 1:1 állítása szerint a könyv címe: "Jézus Krisztus kijelentése". A "kijelentés" szó a görög apokalupsis (apokalipszis), ami azt jelenti, hogy "feltárás" vagy "felfedés". Az Apokalipszis Jézus Krisztus kinyilatkoztatása: Jézustól származik és róla szól. A könyv arról tesz bizonyságot, hogy Istentõl ered, Jézus Krisztus által (lásd Jel 22:16), valamint Jézus áll a tartalmának fókuszpontjában is - az Apokalipszissel önmagát jelenti ki népének és kifejezi gondoskodását.

Jézus A jelenések könyvének központi alakja. Vele kezdõdik (Jel 1:5-8) és vele is zárul az irat (Jel 22:12-16). "Hadd szóljon Dániel és hadd szóljon A jelenések könyve! Mondják el az igazságot! A téma bármelyik szakaszáról legyen is szó, emeljük fel Jézust, minden reménység központját, aki »Dávidnak ama gyökere és ága: ama fényes és hajnali csillag«" (Ellen G. White: Testimonies to Ministers and Gospel Workers. 118. o.)!

Az Apokalipszis Jézusa a négy evangélium Jézusa is. A jelenések könyve folytatja a leírást Jézusról és népe üdvösségéért végzett munkájáról, amit elõbb az evangéliumok mutattak be, létének és szolgálatának más oldalaira össz­pontosítva. Tulajdonképpen ott kezdõdik, ahol az evangéliumok végzõdnek, Jézus feltámadásával és mennybemenetelével.

A zsidókhoz írt levéllel együtt A jelenések könyve is Jézus mennyei szolgálatára helyezi a hangsúlyt. Megmutatja, hogy mennybemenetele után Jézust királyi és papi szolgálatába iktatta be Isten a mennyei szentélyben. A jelenések könyve (és A zsidókhoz írt levél) nélkül korlátozott lenne a tudásunk Krisztusnak a mennyben, a népéért végzett fõpapi szolgálatáról. A zsidókhoz írt levél mellett A jelenések könyve egyedi betekintést enged Jézus Krisztus értünk végzett szolgálatába.

Olvassuk el Jn 14:1-3 szakaszát! Hogyan segít ez a sokrétû ígéret jobban megérteni, amit Jézus tesz most értünk a mennyben? Minek a reményét kínálja?