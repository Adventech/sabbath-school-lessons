---
title: Áron Vétettek Meg Istennek És A Báránynak 
date:  07/02/2019
---

`Olvassuk el Jel 14:5 versét 2Pt 3:14 és Júd 24-25 mellett! A jelenések könyve azt a leírást adja Isten végidei népérõl, hogy "feddhetetlenek". Hogyan érhetõ el ez az állapot?`

A száznegyvennégyezer utolsó jellemzõje, hogy a "szájukban nem találtatott álnokság; mert az Istennek királyiszéke elõtt feddhetetlenek" (Jel 14:5). Míg a világi emberek úgy döntöttek, hogy a hazugságoknak hisznek, Isten végidei népe elfogadja az igazság szeretetét, ezért megmenekül (2Thessz 2:10-11).

A "feddhetetlenek" (görögül amōmos, "kifogástalan") jelzõ a száznegyvennégyezer Krisztus iránti hûségére utal. A Biblia szentnek nevezi Isten népét (3Móz 19:2; 1Pt 2:9). Ábrahám (1Móz 17:1) és Jób (Jób 1:1) is feddhetetlen volt. A keresztényekrõl azt olvassuk, hogy Isten elõtt szentek és feddhetetlenek (Ef 5:27; Fil 2:15).

`Miért kell mindig gondolnunk Róm 3:19-24 alapvetõ igazságára?`

A világ történelmének utolsó napjaiban Krisztus jelleme fog tükrözõdni a száznegyvennégyezren. Azért üdvözülnek, amit Krisztus tett értük, nem a saját szentségük és tetteik miatt (lásd Ef 2:8-10). A száznegyvennégyezer megmosta és kifehérítette ruháját a Bárány vérében (Jel 7:14), ezért számítanak "tisztának és feddhetetlennek" Isten elõtt (2Pt 3:14, RÚF).

"Minden földiességtõl meg kell tisztulnunk, amíg vissza nem tükrözzük Megváltónk képmását, és »isteni természet részeseivé [válunk]«…

Amikor az élet küzdelme véget ér, amikor a harci eszközök Jézus lábai elé kerülnek, amikor Isten szentjei megdicsõülnek, akkor és csak akkor mondhatjuk biztonsággal, hogy bûntelenek vagyunk" (Szemelvények Ellen G. White írásaiból, 3. köt., Budapest, 2010, Advent Kiadó, 323-324. o.).

`Hogyan lehet megszentelt az életünk, miközben tevékenyen készülünk az örökkévalóságra, kerülve a perfekcionizmus és a fanatikus szenteskedés szélsõségeit?`