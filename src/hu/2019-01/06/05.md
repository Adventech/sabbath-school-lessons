---
title: A Bárány Követõi 
date:  06/02/2019
---

`Olvassuk el Jel 14:1-5 szakaszát! Mi a száznegyvennégyezer három fõ jellemzõje? Hogyan kapcsolódnak ezek a végidei szentekrõl szóló leíráshoz Jel 14:12 versében?`

Jel 14:4-5 versei a száznegyvennégyezret jellemzik, akik Isten végidei népe soraiba igazodva "megtartják az Isten parancsolatait és a Jézus hitét" (Jel 14:12). A végsõ válsághelyzetben elszenvedték Sátán teljes haragját, a Jézushoz fûzõdõ szoros kapcsolatuk által mégis szilárdak maradtak.

`Mit jelent Jel 17:5 versének fényében az, hogy a száznegyvennégyezer asszonyokkal nem fertõztette meg magát? Hogyan kapcsolódik a jellembeli tisztaságuk ahhoz, hogy "Istennek… szánt zsengeként" (Jel 14:4, RÚF) üdvözülnek?`

­A nemi erkölcstelenség az Isten iránti hûtlenség jelképe. Jel 17:5 a végidei paráznát, Babilont és a lányait említi, akikkel paráználkodik a világ minden népe (lásd Jel 18:3). A száznegyvennégyezer viszont hûséges marad Krisztushoz és ellenáll a Babilonnal meg a hitehagyó egyházakkal való megrontó kapcsolatnak, ezért követi "a Bárányt, ahova csak megy" (Jel 14:4, RÚF).

A száznegyvennégyezerrõl még azt olvassuk, hogy "áron vétettek meg az emberek közül" mint "Istennek és a Báránynak szánt" zsengék (Jel 14:4). Az ókori Izraelben az elsõ termés számított a szüret legjobb gyümölcsének, amit Istennek ajánlottak fel (4Móz 18:12). A "zsenge" szó a megváltott népre utalhat, szemben a világból valókkal (lásd Jak 1:18), de A jelenések könyvében a száznegyvennégyezer azért képez egy külön csoportot, mert elváltoznak anélkül, hogy elõbb meghalnának (lásd 1Kor 15:50-52). Az egész történelem megváltottainak teljes szüretébõl õk számítanak az elsõ zsengéknek (lásd Jel 14:14-16).

`Hogyan veszélyeztethet bennünket a lelki paráznaság úgy is, hogy észre sem vesszük? Miért önámítás azt gondolni, hogy minket nem fenyeget ez a veszély?`