---
title:  További Tanulmányozásra
date:  08/02/2019
---

Szemelvények Ellen G. White írásaiból, 3. köt., Budapest, 2010, Advent Kiadó, "A bûntelenség és üdvösség kérdései" c. fejezet, 321-325. o.

Sokan vitatják, hogy pontosan kiket takar a száznegyvennégyezer meghatározás. A jelenések könyvébõl nyilvánvalónak tûnik, hogy õk Isten népének utolsó nemzedéke a világ történelmének záró napjaiban. Tudjuk, hogy védelmet kapnak, de átélik az utolsó hét csapás próbaidõszakát (lásd Zsolt 91:7-16), a hûségük minden múltbeli nemzedékénél keményebb megpróbáltatás elõtt áll. Isten azonban nem jelentette ki, hogy pontosan ki tartozik abba a csoportba, kilétük az egyik titok, amit megtartott magának (5Móz 29:29). Csak a jövõben derül majd fény rá, hogy ki a része a megmentett szentek csoportjának. "Krisztus szavai szerint lesznek olyanok a gyülekezetben, akik majd mesékkel és feltevésekkel állnak elõ, holott Isten nagyszerû, felemelõ és nemesítõ igazságokat adott, melyeket mindenkor az értelem kincsesházában kellene õriznünk. Amikor emberek magukévá teszik ezt vagy azt az elméletet, amikor valami olyasmire kíváncsiak, amit nem szükséges tudniuk, akkor Isten nem vezeti õket. Nem Isten terve, hogy az emberek valami olyat hirdessenek, amit feltételezniük kell, amit az Ige nem tanít. Nem Isten akarata, hogy követõi összeütközésbe kerüljenek olyan kérdések kapcsán, melyek nem hatnak építõleg, mint például az, hogy kik alkotják majd a száznegyvennégyezret. Ezt Isten választott népe rövid idõn belül kétséget kizáróan tudni fogja" (Szemelvények Ellen G. White írásaiból, 1. köt., Budapest, 1999, Advent Kiadó, 166. o.).

**Beszélgessünk róla!**

`1)	Gondolkodjunk el a következõn: "Minden Istentõl kapott erõnkkel törekedjünk arra, hogy a száznegyvennégyezer között legyünk" (Ellen G. White megjegyzése, The SDA Bible Commentary, 7. köt., 970. o.)! Hogyan ültethetjük át a gyakorlatba ezt a tanácsot? Miként hat az igyekezetünk a napi döntéseinkre?`

`2)	A száznegyvennégyezer végidei szent fontos jellemzõje, hogy új éneket énekelnek, amit rajtuk kívül más nem tud. Ez annak a tapasztalatnak az éneke, amiben a történelem más csoportjának nem volt része (Jel 14:3-4; 15:2-3). Ha a saját életünkre gondolunk, mi vajon énekeljük az Istennel szerzett friss tapasztalatok énekét? Vagy csak a múlt kiszáradt történetei tûnnek fel az életünkben, miközben nincs bizonyítéka annak, hogy most is Istenhez tartozunk? Min változtathatunk már most, hogy valóban újból Istennek szenteljük az életünket?`