---
title:  További Tanulmányozásra
date:  15/03/2019
---

"Csak azok fognak az utolsó nagy küzdelemben végig kitartani, akik felvértezték értelmüket a Biblia igazságaival. Egyszer mindenki fel fogja tenni magának ezt a súlyos kérdést: Istennek engedelmeskedjem-e vagy embereknek?… Pál apostol a végsõ idõ felé tekintve kijelentette: »Lesz idõ, mikor az egészséges tudományt el nem szenvedik« (2Tim 4:3). Ez az idõ már itt van. A tömegeknek nem kell a Biblia igazsága, mert keresztezi bûnös, világot szeretõ szívük vágyait, Sátán pedig gondoskodik a nekik tetszõ tévedésekrõl. De Istennek lesz egy népe a földön, amely minden más tanítás normájának és minden reform alapjának a Bibliát és csakis a Bibliát tartja. A tudósok nézetei, a tudomány következtetései, a többség hangja, az egyházi zsinatok hitvallásai és határozatai - amelyekbõl oly sok és sokféle van, mint az általuk képviselt egyházakból - külön-külön és együttvéve sem tekinthetõk bizonyítéknak egyetlen hitpont mellett, sem ellen. Mielõtt bármilyen tantételt vagy elõírást elfogadnánk, kérdezzük meg, hogy mit szól hozzá az Úr…

A csalás nagy drámájának tetõfokán Sátán meg fogja személyesíteni Krisztust. Az egyház régóta hirdeti, hogy reményei a Megváltó adventjével fognak beteljesülni. A nagy csaló ekkor azt a látszatot fogja kelteni, hogy Krisztus eljött. Sátán a föld különbözõ részein káprázatos, csillogó, fenséges lényként jelenik meg az embereknek. Hasonlítani fog ahhoz a képhez, amit János A jelenések könyvében Isten Fiáról festett (Jel 1:13-15). Emberi szem nem látott még nagyobb dicsõséget annál, mint ami õt körülveszi. Ez a gyõzelmi kiáltás harsog bele a levegõbe: »Krisztus eljött! Krisztus eljött!« Az emberek leborulnak elõtte és imádják… Nyájas, kedves hangon elmond néhányat a Megváltó ajkáról elhangzott, drága mennyei igazságokból. Betegeket gyógyít, majd Krisztustól bitorolt szerepében azt állítja, hogy a szombatot áttette vasárnapra, és megparancsolja mindenkinek, hogy szentelje meg azt a napot, amelyet õ megáldott. Kijelenti, hogy azok, akik a szombat szentségét makacsul vallják, az õ nevét káromolják, ha nem hajlandók meghallgatni angyalait, akik által fényt hint és igazságot tanít. Ez a súlyos csalás szinte leleplezhetetlen" (Ellen G. White: A nagy küzdelem. Budapest, 2013, Advent Kiadó, 509-510. és 534. o.).

**Beszélgessünk róla!**

`Olvassuk el Jézus intését Jel 16:15 versében! Figyeljünk fel hasonló szavaira a laodiceai gyülekezethez korábban intézett üzenetében (Jel 3:18)! Tehát a laodiceai üzenet miért olyan fontos Isten népe számára, akik a végsõ küzdelemre való felkészülés idején élnek?`