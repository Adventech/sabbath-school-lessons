---
title:  Az Utolsó Hét Csapás
date:  09/03/2019
---

### E hetitanulmányunk
Dániel 5; 2Thesszalonika 2:9-12; Jelenések 7:1-3; 14:9-10; 15:1; 16:1-12, 16; 17:1

> <p></p>
> "Ki ne félne téged, Uram! és ki ne dicsõítené a te nevedet? mert csak egyedül vagy szent. Mert eljõnek mind a pogányok és lehajolnak elõtted; mert a te ítéleteid nyilvánvalókká lettek" (Jel 15:4).

Jel 11:18 így összegzi a földi eseményeket közvetlenül az armageddoni csata elõtt: "Haragra lobbantak a népek" (RÚF). A földi állapotok megegyeznek azzal, amit Jézus mondott az utolsó napokról (Lk 21:25). Ezután következik Isten haragja, ítélete az utolsó hét csapás formájában, ami a bûneiket meg nem bánókat éri (Jel 15:1).

A jelenések könyve 15. fejezete hét angyal képével kezdõdik, akik hét, isteni haraggal teli poharat tartanak. Ám mielõtt kiöntenék azok tartalmát, bepillantunk a jövõbe, látjuk Isten hûséges népét (Jel 15:1-4). Megtudjuk, hogy "gyõztek a fenevadon és képmásán és nevének számán" (Jel 15:2, ÚRK). Üvegtengerre emlékeztet, amin állnak, és Mózes és a Bárány énekét éneklik - ezek a képek a Vörös-tenger partján álló izraelitákat idézik, amikor Isten gyõzelmét ünnepelték az egyiptomiak fölött (2Mózes 15. fejezet).

A gyõztes szentek ugyanazok, mint akiket Jel 14:1-5 szakasza úgy nevez, hogy a száznegyvennégyezer. Mivel nem vették fel a fenevad bélyegét, Isten megvédi õket az utolsó hét csapástól. A második adventkor halandó testük átváltozik, halhatatlanságba öltözik (1Kor 15:51-54). Csatlakoznak a feltámadt szentekhez, amikor Jézus eljön hatalommal és dicsõséggel (1Thessz 4:17).