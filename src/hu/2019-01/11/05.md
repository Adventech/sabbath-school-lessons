---
title:  Sátán Utolsó Nagy Megtévesztése
date:  13/03/2019
---

Jel 16:12 szerint azért szárad ki az Eufrátesz, hogy utat készítsen "a napkelet felõl jövõ királyoknak". Az Ószövetségben "a napkeletrõl jövõ királyok" (RÚF) az északról érkezõ Círust és a seregeit jelentették, akik aztán kelet felõl közelítették meg Babilont (Ézs 41:25). Isten népe azért térhetett haza az otthonába, mert õk elfoglalták Babilont (Ézs 44:27-28). Hasonlóképpen az Eufrátesz szimbolikus kiszáradása is utat készít a keletrõl érkezõ királyoknak, hogy szabadulást hozzanak Isten végidei népének.

Jel 16:12 versében a keletrõl jövõ királyok Krisztust és mennyei angyalainak a seregét jelentik. A második adventkor Jézus "fehér és tiszta gyolcsba" (Jel 15:6), a bûntelen angyalok ruhájába öltözött angyalok seregével (Jel 19:14) tér vissza. Krisztus a mennyei seregek kíséretében a népét elnyomó sátáni erõk felett gyõzelmet arat, amint Jel 17:14 írja. A második advent elõtt az Isten népe ellen vívott végsõ harc lesz az armageddoni csata.

`Olvassuk el Jel 16:13-14 verseit! Milyen szerepet játszik a három tisztátalan lélek az armageddoni csatára való felkészülésben? Miért nevezhetjük ezeket A jelenések könyve 14. fejezetében a hármas angyali üzenet sátáni hamisítványainak (lásd 1Tim 4:1)?`

A próbaidõ lezárulásához vezetõ végsõ események minden embert arra késztetnek, hogy eldöntse, melyik oldalra fog állni az armageddoni csatában. Ennek a lelki háborúnak az elõjátékaként János lát három ördögi, békákra emlékeztetõ lelket. Amikor Sátán végsõ kísérletet tesz a megtévesztésre, a démoni, hazug lelkeknek is szerepe lesz.

A sárkány (a pogányság és a spiritizmus), a tengerbõl feljövõ fenevad (római katolicizmus) és a hamis próféta (hitehagyóvá lett protestantizmus) fog össze Sátán vezetése alatt (lásd Jel 13:11-12). Sátán által a bárányhoz hasonló fenevadat képes lesz csodákat és jeleket tenni (lásd Jel 13:13-17), így spiritiszta megnyilvánulásokat is. A csodák és jelek részét képezik Sátán végidei megtévesztõ stratégiájának, amivel ráveszi a világot, hogy inkább õt kövessék, mint az igaz Istent. Az Istennel és igazságával szembeni gyûlölettõl elvakultan a világ vezetõi könnyen elhiszik Sátán hazugságait, amelyeket tetszetõs vallási köntösbe bújtat (2Thessz 2:9-12). Végül egyesítik erõiket a világ végéhez vezetõ, utolsó harcban.