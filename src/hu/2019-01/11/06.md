---
title:  Gyülekezés A Végsõ Csatára
date:  14/03/2019
---

`Olvassuk el Jel 16:16 versét! Mennyire lesz sikeres Sátán végidei megtévesztése, hogy összegyûjtse a világ népeit az armageddoni csatára?`

A megtévesztõ sátáni csodák sikere világszéles lesz. A bibliai tanításokat elutasító emberek megtévesztõ csodákkal kísért hazugságot hisznek el (lásd 2Thessz 2:9-12). Összefognak egy közös cél érdekében, aminek szimbóluma egy "hely", héberül Armageddon (jelentése "Megiddó hegye"). Megiddó nem hegy, hanem megerõsített város volt Jezréel völgyében, a Kármel-hegy lábánál, és fontos stratégiai helynek számított. Izrael történelmében több döntõ csata miatt vált ismertté (lásd Bír 5:19; 6:33; 2Kir 9:27; 23:29-30). A jelenések könyve ennek a történelmi hátterén mutatja be az utolsó nagy harcot Krisztus és a gonosz seregei között, ezt nevezi Armageddonnak. A világ népeit a sátáni liga vezetését követõ, egyesített seregként mutatja be a könyv. A "Megiddó hegye" elnevezés nyilvánvaló utalás a Kármel-hegyre, ami az ókori Megiddó városának a völgye fölé magasodik. Ott zajlott Izrael történelmének egyik legjelentõsebb csatája Isten igaz prófétája, Illés és Baál hamis prófétái között (1Királyok 18. fejezete). Az ütközet arra a kérdésre adta meg a választ, hogy ki az igaz Isten. A mennybõl érkezõ tûz bizonyította, hogy az Úr az egyedül igaz Isten, csak Õ méltó az imádatra. Az armageddoni csata lelki kérdése az lesz, hogy Istennek vagy embereknek engedelmeskedünk-e. Aki a sárkány, a fenevad és a hamis próféta oldalára áll (Jel 16:13), azt teljes egészében az ördög fogja irányítani (mint ahogyan Júdással is tette Krisztus keresztre feszítése elõtt [Lk 22:3]). Akik a vesztes oldalt választják, majd a hegyeknek fognak kiáltani, hogy rejtsék el õket (Jel 6:16; lásd még 2Thessz 1:7-8). Jel 13:13-14 bemutatja, hogy a földbõl feljövõ fenevad még a csapások kitöltetése elõtt tüzet hoz alá a mennybõl. Ezzel akarja elhitetni a világgal, hogy Isten mûve volna a sátáni hamisítvány, aminek része a más lélek által keltett, hamis ébredés. Az armageddoni csata nem nemzetek közötti katonai összeütközés, amire valahol a Közel-Keleten kerül sor, hanem egy globális lelki küzdelem, amelyben Krisztus határozottan fellép a sötétség erõivel szemben (lásd 2Kor 10:4). A kimenetele hasonló lesz a kármeli ütközetéhez, csak nagyobb méretekben: Isten gyõzedelmeskedik a sötétség erõi fölött.

`Számtalan feltételezgetés és idõmeghatározás ellenére nem következett be az Armageddon úgy, ahogyan azt elképzelték. Mit tehetünk, nehogy mi is hasonló hibákat kövessünk el, és egyes helyi eseményeket a bibliai prófécia beteljesüléseként értelmezzünk?`