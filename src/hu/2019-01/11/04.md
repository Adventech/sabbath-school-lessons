---
title:  Az Eufrátesz Folyó Kiszáradása
date:  12/03/2019
---

`Olvassuk el Jel 16:12 versét Jel 17:1, 15 mellett! Mit jelképez az Eufrátesz folyó? Mi a jelentõsége a kiszáradásának az utolsó hét csapás vonatkozásában?`

Az Ószövetségben az Eufrátesz komoly támogatást biztosított Izrael ellenségeinek, Asszíriának és Babilonnak, mivel átfolyt Babilonon. Fontos volt a város számára, mert öntözte a földeket és vizet biztosított az embereknek. Babilon nem maradhatott volna fenn az Eufrátesz nélkül.

Jel 17:1 szerint a végidei Babilon sok vízen ül, ami talán utalás az Eufráteszre (lásd Jer 51:13). Jel 17:15 azt a magyarázatot adja, hogy a sok víz a támogató népeket jelképezi, a rendszer mögött felsorakozó világszéles polgári, világi és politikai erõket. Ám ezek a hatalmak fokozatosan visszavonják a támogatásukat.

A hatodik csapás jelenete azt tükrözi, ahogyan a perzsa Círus elfoglalta az ókori Babilont (lásd Dániel 5. fejezete). Hérodotosz ókori történész szerint azon az éjszakán, amikor Belsazár király és hivatalnokai nagy ünnepséget tartottak, a perzsák elterelték az Eufrátesz vizét és a folyómedren keresztül hatoltak be a városba, váratlanul vették be.

A vég idején az Eufrátesz jelképes kiszáradása Jel 16:12 versében Babilon összeomlásához vezet. Mivel A jelenések könyvében az Eufrátesz folyó a világnak a Babilont támogató polgári, világi és politikai hatalmait jelképezi, a kiszáradás azt jelzi, hogy ezek az erõk visszavonják a támogatásukat, majd megtámadják a várost, és ez a bukásához vezet.

A világ népei a természet felbolydulását tapasztalva (lásd Jel 16:3-9) Babilonhoz fordulnak védelemért. Ám mivel az ötödik csapás Babilon hatalmának a székhelyét sújtja, meglátják, hogy hiábavaló ott keresni segítséget. Becsapva érzik magukat, ezért Babilon ellen fordulnak, ami a bukásához vezet (lásd Jel 17:16). Azonban a szívük kemény marad Istennel és a népével szemben, így a végsõ megtévesztés számára termékeny talajnak bizonyulnak. Sátán egyesíti a világot, hogy eltöröljék Isten népét a föld színérõl.

`Hogyan tapasztaltuk már, hogy mennyire kockázatos emberekben és emberi intézményekben bízni?`