---
title:  Az Új Jeruzsálem
date:  28/03/2019
---

János bemutatja az új föld fõvárosát, az Új Jeruzsálemet. Az Új Jeruzsálem valós hely, amelyben valódi emberek laknak, mégis minden földi leíráson túlmutat a város és benne az élet (lásd 1Kor 2:9).

`Olvassuk el Jel 21:9-21 szakaszát! Milyen külsõ jellegzetességei lesznek az Új Jeruzsálemnek?`

`Az Ige úgy utal az Új Jeruzsálemre, mint a menyasszonyra, a Bárány feleségére. Az Új Jeruzsálem az a hely, amit Krisztus készít a népének (Jn 14:1-3). Magas fal veszi körül, amin tizenkét kapu van - mind a négy oldalon három-három kapu áll, bármelyik oldalról be lehet lépni. Ez a jellemzõ a város univerzális méretére utal. Ott bárki, korlátozás nélkül járulhat Isten elé.`

A leírás szerint a város tökéletes kockaformájú lesz. A hosszúsága, szélessége és magassága egyaránt tizenkétezer futam vagy stadion. A kockának tizenkét éle van, tehát a város mérete összesen száznegyvennégyezer stadion, ami a száznegyvennégyezerre utal, akik Jézus második adventjekor átváltoznak, anélkül, hogy meghalnának. Az ószövetségi templomban a szentek szentje tökéletes kocka alakú volt (1Kir 6:20). Tehát az Új Jeruzsálem lesz Isten tiszteletének központja.

`Olvassuk el Jel 21:21-22:5 verseit! A város mely jellemzõi idézik az Éden kertjét? Mi a jelentõsége az ígéretnek, hogy nem lesz ott semmi elátkozott (Jel 22:3)?`

Az Új Jeruzsálem legfõbb sajátossága az élet folyója lesz, ami Isten trónjától ered (lásd 1Móz 2:10). Isten népe Babilon folyóvizénél fogolyként vágyakozott Jeruzsálem után (Zsoltár 137.), az Új Jeruzsálemben azonban Isten vándor népe otthonra lel az élet folyójánál.

A folyó mindkét oldalán áll az élet fája, aminek levelei "a népek gyógyítására szolgálnak" (Jel 22:2). Ez a gyógyítás nem betegség miatt szükséges, hiszen az új földön nem lesz betegség. Azokra a sebekre ad gyógyulást, amelyeket a történelem során az embereket szétszakító gátak okoztak. A megváltottak minden korból és népbõl már Isten egységes családjához tartoznak.