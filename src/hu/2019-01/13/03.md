---
title:  Az Armageddon Vége
date:  25/03/2019
---

`Olvassuk el Jel 19:11-16 részét! Mi a neve a fehér ló lovasának? Mit jelent az, hogy éles kard jön ki a szájából? Ezek alapján hogyan lehet a gyõztes oldalon állni akkor, amikor eljön a vég?`

Itt Krisztus második adventjének a bemutatását látjuk, annak az ígéretnek a beteljesedését, ami után minden korban vágyódtak a hívõk. Jézushoz hasonlóan a nép is Isten Igéjére alapozta hitét. Jel 19:11-16 szakaszában ér tetõfokára Jézus gyõzelmeinek a sora: legyõzte Sátánt a mennyben, a pusztában, a kereszten és a visszatérésekor is le fogja gyõzni.

"Nemsokára keleten megjelenik egy kicsiny fekete felhõ. A távolból sötétnek látszó felhõ körülveszi a Megváltót. Isten népe ebben a felhõben felismeri az Emberfiának jelét. Ünnepélyes csendben figyelik a föld felé közeledõ és egyre fényesebb és dicsõségesebb felhõt, mígnem nagy fehér felhõ lesz belõle, amely megemésztõ dicsõségként fénylik. Felette a szövetség szivárványa ível. Jézus hatalmas gyõzõként lép elõ. Most nem »fájdalmak férfia«-ként jön, hogy kiigya a szégyen és a szenvedés keserû poharát, hanem a menny és a föld gyõzteseként, az élõk és holtak bírájaként, aki »hív és igaz«; aki »igazságosan ítél és hadakozik«. »És mennyei seregek követik… Õt« (Jel 19:11, 14). A királyt útján szent angyalok hatalmas, megszámlálhatatlan sokasága kíséri. Ajkukon dicsõítõ ének, mennyei dallam hangzik. Az égen számtalan tündöklõ alak látható - »tízezerszer tízezer és ezerszer ezer«. Emberi tollal nem lehet megrajzolni ezt a képet; az a tündöklés meghaladja az emberi képzeletet" (Ellen G. White: A nagy küzdelem. Budapest, 2013, Advent Kiadó, 547. o.).

2Thessz 1:8-10 szakaszában Pál a második adventrõl írva másik képet fest Krisztus végsõ gyõzelmérõl, amikor elpusztul az Isten ellen szövetkezõ összes szekuláris és vallási hatalom, népe pedig örökre megszabadul.

`Jelenések 19. fejezete két vacsoráról ír, az egyikrõl a 9. versben, a másikról pedig a 17-18. versekben. Az elsõn a vendégek esznek, a másikon az embereket eszik meg. Nehéz élesebb ellentéttel érzékeltetni, hogy mi a tét a nagy küzdelemben minden egyes ember esetében! Mennyire fontos tehát, hogy komolyan vegyük a hitünket és a küldetést, amire a hitünk szólít?`