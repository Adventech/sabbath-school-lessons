---
title:  Új Eget És Új Földet
date:  27/03/2019
---

`A bûn eltörlése után a föld a megváltottak otthonává alakul át. Milyen lesz majd?`

Jel 21:1 verse szerint János "új eget és új földet" látott. A Biblia három égre utal: az égbolt, a világegyetem a csillagokkal és az a hely, ahol Isten lakik (lásd 2Kor 12:2). Jel 21:1 versében a föld légköre is benne van a képben. A beszennyezett föld és az ég nem viselheti el Isten jelenlétét (Jel 20:11). Görögül az új szó (kainos) minõségileg, nem pedig eredet és idõ szempontjából új dologra vonatkozik. Ezt a bolygót tûz tisztítja meg és állítja helyre eredeti állapotát (2Pt 3:10-13).

Különösen érdekes az elsõ, amit János megfigyel az új földön: nincs tenger. Amikor az apostol azt írja, hogy, "a tenger" (határozott névelõvel), talán az õt Patmoszon körülvevõ tengerre gondolt, ami a szemében az elválasztás és a szenvedés jelképe lett. Az új földön nem lesz tenger, ami számára azt jelentette, hogy ott nem lesz a szeretteitõl való elszakadás fájdalma.

`Olvassuk el Jel 21:2-8 és 7:15-17 szakaszait! Milyen párhuzam van az új föld és 2Mózes 2. fejezetében az Éden kertjének leírása között?`

Isten a népe között él, ez biztosítja, hogy a helyreállított földön nem lesz szenvedés és halál. Jelenléte az Új Jeruzsálemben, az Isten sátrában (Jel 21:3) mutatkozik meg, ahol a népe között fog lakni. Isten jelenléte valóban paradicsomivá teszi az életet a helyreállított földön.

Az Úr jelenléte garantálja, hogy nem lesz ott szenvedés: se könny, se halál, se bánat, se sírás, se fájdalom nem lesz, ami mind a bûn következménye. A bûn eltörlésével "az elsõk elmúltak" (Jel 21:4).

Ezt a gondolatot jól kifejezte Mária és Márta is, akik testvérük, Lázár halálakor mondták: "Uram, ha itt lettél volna, nem halt volna meg a testvérem" (Jn 11:21). Tudták, hogy a halál nem létezhet Krisztus jelenlétében. Isten az új földön lesz, Õ biztosítja a mentességet a fájdalomtól és a szenvedéstõl, amit most még tapasztalunk. Ez az a nagyszerû reménység, amit Krisztus megígért és amit a vérével pecsételt meg.

`Miért képezi a hitünk központi részét az új élet ígérete az új földön? Mit érne a hitünk e nélkül?`