---
title:  További Tanulmányozásra
date:  29/03/2019
---

Olvassuk el Ellen G. White: Krisztus példázatai. Budapest, 1983, H. N. Adventista Egyház, "A menyegzõi ruha" c. fejezet, 201-219. o.; A nagy küzdelem. Budapest, 2013, Advent Kiadó, "A küzdelem véget ér" c. fejezet, 565-578. o.

A jelenések könyve azzal zárul, amivel elkezdõdött: Krisztus hatalommal és dicsõséggel teljes második adventjével, illetve Isten örök országának megalapításával. Jézus visszatérése a könyv csúcspontja, amikor végre egyesül menyasszonyával.

A könyv nem akarja ezeket az eseményeket valótlan szövegkörnyezetbe helyezni. Jézus közeli eljövetele az elsõ valóság. A második az, hogy még mindig itt várjuk az érkezését. Várakozás közben világosan meg kell értenünk A jelenések könyve üzeneteit, ami úgy lehetséges, ha újból és újból olvassuk, egészen addig, amíg el nem érkezik a vég. A könyv üzenetei folyton arra emlékeztetnek bennünket, hogy ne a világ dolgaira figyeljünk, amíg várakozunk, hanem tekintetünket szegezzük a mennyre és arra, aki az egyetlen reménységünk! A jelenések könyvének Krisztusa a válasz minden emberi reményre és vágyra az élet rejtélyei és bizonytalanságai között. Krisztus kezében van a világ és a mi jövõnk is.

A könyv arra is emlékeztet, hogy mielõtt eljönne a vég, az egész világnak hirdetnünk kell Krisztus közeli visszatérésének az üzenetét. Ne tétlenül, hanem tevékenyen várjuk az érkezését! A Lélek és a menyasszony így kiált: "Jöjj" (Jel 22:17, RÚF), kiáltsuk mi is ezt! Ez jó hír, tehát hirdetnünk kell a világ népeinek.

**Beszélgessünk róla!**

`1)	Gondoljunk a millenniumra és a gonosz halottak feletti ítéletre, amire az ezer év után kerül sor! A megváltottaknak ezer év áll a rendelkezésére, hogy minden kérdésükre választ kapjanak, Isten csak utána méri ki a végsõ ítéletet az elveszettekre. Mit tudhatunk meg ebbõl az Úrról?`

`2)	Jel 1:3 áldásokat ígér azoknak, akik hallgatják, olvassák, megfigyelik és megtartják A jelenések könyve próféciáit. Most értünk a könyv tanulmányozásának a végére. Mit fedeztünk fel benne, amire figyelnünk kell és amit meg kell tartanunk?`

