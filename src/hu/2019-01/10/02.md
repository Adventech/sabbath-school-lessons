---
title:  A Hármas Angyali Üzenet
date:  03/03/2019
---

Isten közvetlenül a vég elõtt küldi el figyelmeztetõ üzenetét, amit szimbolikusan három, az égen repülõ, üzenetet közvetítõ angyal jelenít meg. A görög angelos szó azt jelenti, hogy "követ". A jelenések könyvében található bizonyítékok arra engednek következtetni, hogy a három angyal Isten népét jelképezi, az Úr rájuk bízta a végidei üzenet hirdetését a világon.

`Olvassuk el Jel 14:6 versét Mt 24:14 mellett! Az elsõ angyal üzenete "az örökkévaló evangélium" (Jel 14:6). Mit árul el ez az elnevezés az elsõ angyal üzenetének tartalmáról és céljáról? Miért van központi jelentõsége a hitünkkel kapcsolatban?`

Az elsõ végidei üzenet az evangélium, amit azzal kapcsolatban hirdetnek, hogy elérkezett Isten ítéletének az órája a világ felett. Az evangélium jó hír Istenrõl, aki a Jézus Krisztusba vetett hit és az Õ tettei által menti meg az embereket. Azért "örökkévaló", mert Isten nem változik, a terve már megvolt a mi létezésünk elõtt (2Tim 1:9; Tit 1:2). Az elsõ angyal üzenetének részét képezi úgy az üdvösség, mint az ítélet. Jó hír azoknak, akik dicsõséget adnak Istennek és imádják Õt mint Teremtõjüket, ugyanakkor az ítéletre figyelmezteti azokat, akik elutasítják a Teremtõt és az általa elrendelt igaz istentisztelet jelét, a hetedik napi szombatot. A három angyal úgy jelenik meg, hogy "nagy szóval" (Jel 14:7, 9) hirdetik az üzenetet. Az üzenet sürgetõ és fontos, minden embernek hallania kell, az örök sorsuk múlik rajta, tehát minden nemzetnek, törzsnek, nyelvnek és népnek hirdetni kell. Különösen fontos az üzenet hirdetése, mert a vég idején a fenevad hatalmat gyakorol minden nemzetség, nyelv és nép felett. Sátán megtévesztõ tevékenységei világszéles kiterjedésûek, de az evangélium végidei hirdetése is az. Isten népe hirdeti a hármas angyali üzenetet, hogy felvegyék a harcot Sátánnal és végidei szövetségeseivel - a sárkánnyal, ami a pogányság/spiritizmus szimbóluma; a tengerbõl feljövõ fenevaddal, ami a római katolicizmust jelképezi; és a hamis prófétával vagy a bárányhoz hasonló fenevaddal, ami a hitehagyóvá lett protestantizmus szimbóluma (Jelenések 13. fejezet). Ezek a hatodik csapás idejéig fognak mûködni (Jel 16:13-14). Õk tehát két rivális üzenetet tárnak a világ elé, mindkettõnek az a célja, hogy szövetségesül nyerjék meg a föld lakosait.

`Hetednapi adventistaként Isten arra hívott el bennünket, hogy elvigyük a világnak a hármas angyali üzenetben foglalt, a végidõre szóló igazságot. Mit teszünk azért, hogy ehhez hozzájáruljunk? Mi mást tehetnénk még?`