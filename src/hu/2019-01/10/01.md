---
title:  Isten Örökkévaló Evangéliuma
date:  02/03/2019
---

### E hetitanulmányunk
2Mózes 20:2-11; Prédikátor 12:15-16; Ézsaiás 21:9; 34:8-10; Máté 24:14; Jelenések 14:6-12

> <p></p>
> "Itt van a szenteknek békességes tûrése, itt akik megtartják az Isten parancsolatait és a Jézus hitét" (Jel 14:12)!

A jelenések könyve bemutatja: olyan sikeres lesz Sátán végidei csalása, hogy a világ a fenevad imádata mellett dönt és felveszi annak bélyegét. Jel 14:1-5 szakasza viszont kijelenti, hogy lesz Istennek egy maradék népe, amely kiáll az Úr mellett, amikor a világ nagy része nem ezt teszi.

Az embereknek végül választaniuk kell, de nem aközött, hogy imádnak-e valakit vagy sem (mindenki, minden esetben imád valakit, valamit), hanem azt kell eldönteniük, kit fognak imádni. A fenevad imádói a jobb kezükre és a homlokukra kapják meg a bélyeget, ez jelképezi a választásukat, hogy a tetteikkel és az értelmükkel a hitehagyó rendszert szolgálják.

Ugyanakkor a világ tanúja lesz az evangélium olyan erõteljes hirdetésének, amire pünkösd napja óta nem volt példa. Mielõtt Isten ítélete a lázongó emberiségre zúdulna, az Úr elküldi figyelmeztetõ üzenetét "minden nemzetségnek és ágazatnak, és nyelvnek és népnek" (Jel 14:6). Isten nem szeretné, hogy bárki elvesszen, mindenkit meg akar menteni, ezért halt meg Krisztus az egész emberiségért. A kérdés az, hogy ki fogadja el a gondviselést és ki nem?