---
title:  Az Elsõ Angyal Üzenete 1 Rész
date:  04/03/2019
---

`Olvassuk el Jel 14:7 versét Préd 12:15-16 versével együtt! Mit jelent "félni Istent"? Hogyan kapcsolódik az Isten félelme az evangéliumhoz? Mi köze van az evangéliumnak Isten parancsolatai megtartásához? (Lásd még Róm 7:7-13!) Mi a kapcsolat Isten félelme és a dicsõítése között?`

Az "örökkévaló evangélium" összefüggésében hangzik el a felhívás, hogy "Féljétek az Istent, és néki adjatok dicsõséget" (Jel 14:7). Ha felismerjük, hogy mit tett Krisztus az üdvösségünkért, akkor engedünk a felhívásnak.

A Bibliában szoros a kapcsolat Isten félelme és dicsõítése között (Zsolt 22:23; Jel 15:4). Együttesen mutatják be, hogy mi a helyes viszonyulás Istenhez (Jób 1:8): az engedelmesség.

Isten félelme nem azt jelenti, hogy tartunk tõle, hanem komolyan vesszük Õt és megadjuk neki a jogos helyet az életünkben. Az Úr végidei népe féli Õt (lásd Jel 11:18; 19:5). Isten arra vágyik, hogy a népe szeresse (5Móz 5:29; Préd 12:15) és a jelleme tükrözõdjön rajtuk (1Móz 22:12).

Azért fontos, hogy a nép dicsõítse Istent, mert "eljött az Õ ítéletének órája" (Jel 14:7). Itt az advent elõtti, vizsgálati ítéletrõl van szó, amire Krisztus visszajövetele elõtt kerül sor. A célja, hogy megmutassa, valóban Istent szolgáljuk-e vagy sem (a választásunk a tetteinkbõl tûnik ki). Ennek az ítéletnek a végén minden ember sorsa eldõl (Jel 22:11), Jézus pedig eljön, hogy átadja jutalmát minden embernek a cselekedete szerint (Jel 22:12).

A jelenések könyve 14. fejezetében az ítélet az evangélium része. Jó hír azok számára, akik õszinte kapcsolatot ápolnak Istennel, nekik igazolást, üdvösséget, szabadságot és örök életet jelent. Az engedetlenek számára viszont rossz hír, ha nem térnek meg és nem fordulnak Istenhez, elfogadva végidei üzenetét az ítélet órájában. Isten nem szeretné, hogy bárki is elvesszen, hanem mindenkit megtérésre akar vezetni (2Pt 3:9).

`Hogyan állhatnánk meg egyedül az ítéletben? Milyen döntés születne rólunk? A válaszunk alapján mennyire szükséges számunkra az evangélium? Miért függ ez olyan szorosan össze az ítélettel az elsõ angyal üzenetében?`