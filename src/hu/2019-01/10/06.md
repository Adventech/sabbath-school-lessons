---
title:  A Harmadik Angyal Üzenete
date:  07/03/2019
---

`Hogyan írja le Jel 14:12 verse Isten hûséges népét?`

Isten hûséges népével szemben Jel 14:9-10 azoknak a sorsára figyelmeztet, akikre Isten haragja vár. Az Ószövetség Isten haragjának kitöltését szimbolikusan úgy ábrázolja, mint a bor kiivását a pohárból (Jer 25:15-16). A fenevadat imádókra érkezõ ítélet súlyosságát az fejezi ki, hogy Isten haragjának bora "elegyítetlenül" töltetik a haragjának poharába (Jel 14:10). Az ókori idõkben az emberek gyakran vízzel keverték a bort, hogy csökkentsék mámorító erejét, Isten haragjának bora azonban "elegyítetlen" (akratou). A hígítatlan, nem kevert bor azt jelképezi, hogy Isten haragja teljes erõvel árad, anélkül, hogy kegyelemmel keveredne.

`Olvassuk el Jel 14:10-11 szakaszát 20:10-15 verseivel együtt! Milyen megvilágítást ad Ézs 34:8-10 és Júd 7. erre a kijelentésre vonatkozóan: "gyötrõdésük füstje felszáll örökkön-örökké" (RÚF)?`

A tûz és a kénkõ az ítélet végrehajtásának az eszközei, a teljes megsemmisülésre utalnak (1Móz 19:24; Ézs 34:8-10). Jól ismert kép a Bibliában, hogy felszáll a pusztítás füstje. Ézsaiás megjövendölte, hogy Edomot tûz és kénkõ pusztítja el: "Éjjel és nappal nem alszik, örökre fölgomolyog füstje" (Ézs 34:10). Júdás Sodoma és Gomora sorsáról mondja, hogy "örök tûznek büntetését" szenvedte el (Júd 7). Ezek a bibliaszövegek nem vég nélküli égésrõl beszélnek, hiszen ma e városok közül egyik sem ég. A következmény örök, nem maga az égés. A jelenések könyvében az "örök" tûz a megsemmisülésre utal. A teljes megsemmisülésig fog égni a tûz, amíg maradéktalanul megemészt mindent, már nem lesz mit elégetnie.

`Hálásak lehetünk azért, hogy a pokol tüze nem kínozza egy örökkévalóságon át az elveszetteket, de a büntetés azért elég szörnyû, végleges és súlyos. Mit mondhatunk tehát a szent feladatunkról, hogy figyelmeztetnünk kell az embereket arra, ami közeleg?`