---
title:  Az Elsõ Angyal Üzenete 2 Rész
date:  05/03/2019
---

A jelenések könyve megmutatja, hogy a föld történetének utolsó válságában a központi kérdés Isten tisztelete és a neki való engedelmesség, ami a parancsolatai megtartásában mutatkozik meg (Jel 14:12). A világon az embereknek két csoportja lesz: akik félik és imádják Istent, illetve akik félik és imádják a fenevadat.

`Nézzük át a Tízparancsolat elsõ négy elemét (2Móz 20:2-11)! Ezután menjünk végig A jelenések könyve 13. fejezetén! A végsõ válságban Sátán támadást indít a Tízparancsolat elsõ négy parancsolata ellen. Hogyan mutat erre az, hogy a fenevad imádatot követel magának (Jel 13:7-8), felállítják a fenevad képét, aminek az imádatát megkövetelik (Jel 13:14-15), káromolják Istent és a nevét (Jel 13:5-6), illetve a fenevad bélyegének a felvételét erõltetik (Jel 13:16-17)?`

Az elsõ négy parancsolatban az Isten tisztelete a központi gondolat. A jelenések könyve megmutatja, hogy a végsõ krízisben ezek a parancsolatok lesznek az Isten iránti hûség mércéi. A Krisztus és Sátán közötti utolsó küzdelem az istentisztelet és az elsõ négy parancsolat körül fog forogni.

A végsõ válságban az elsõ angyal üzenetének második felszólítása hangsúlyozza a kulcskérdést. A Tízparancsolat negyedik elemére (2Móz 20:11) tett utalás hív, hogy "imádjátok azt, aki teremtette a mennyet és a földet, és a tengert és a vizek forrásait" (Jel 14:7). Ez mutatja, hogy a Teremtõ Isten imádatára való felszólítás a szombatünneplésre kér. A szombati nyugalom és istentisztelet az Istennel való kapcsolatunk különleges jele (2Móz 31:13; Ez 20:12). Az elsõ angyal üzenete felhívás a Teremtõ imádatára.

"Míg a negyedik parancsolat megtagadása és a hamis szombat megtartása, amit az állam törvénye megkíván, egyenlõ az istenellenes hatalomnak tett hûségesküvel, addig az igazi szombat megtartása, ahogy az Isten törvénye megszabja, a Teremtõ iránti hûség bizonyítéka. Míg az egyik csoport a földi hatalmaknak való engedelmesség jelét elfogadva a fenevad bélyegét veszi fel, a másik a menny tekintélyéhez való hûség jelét választva, megkapja Isten pecsétjét" (Ellen G. White: A nagy küzdelem. Budapest, 2010, Advent Kiadó, 518-519. o.).

`Hogyan kapcsolódik egymáshoz a teremtésben és a megváltásban való hit? Miért olyan fontos megpihenni szombaton, mint ahogyan Isten is tette?`