---
title:  Sátán És Szövetségesei
date:  23/02/2019
---

### E hetitanulmányunk
1Királyok 18:38; Dániel 7:24; 2Thesszalonika 2:2-12; Jelenések 12:14-16; 13; 17:8

> <p></p>
> "Megharagudott a sárkány az asszonyra, és elment, hogy hadat indítson a többiek ellen, akik az asszony utódai közül valók, akik megtartják az Isten parancsait, akiknél megvan Jézus bizonyságtétele" (Jel 12:17, RÚF).

A jelenések könyve 12. fejezete bemutatja Sátán támadásait Krisztus hûséges népe ellen, a pogány Róma által indított, majd pedig a római pápaság által ezerkétszázhatvan napig/évig (Kr. u. 538-1798; lásd még Jel 12:6, 13-14; 7. tanulmány) folytatott üldözést. A 13. fejezet még jobban részletezi Sátán támadásait a keresztény történelem idején, amelyekben két szövetségese segíti, mindkettõ fenevadként jelenik meg. A végidõben a két fenevad egyesíti majd az erejét Sátán vezetése alatt, hogy szembeszálljanak Isten megváltó munkájával és megpróbálják elnyerni a világ szövetségét.

Óvatosságra kell intenünk magunkat! Könnyebb azokat a próféciákat magyarázni, amelyek már beteljesedtek. Amikor azonban még be nem teljesült próféciákhoz érünk, mint pl. a keddi résznél, akkor nagyobb elõvigyázatosságra van szükség. Isten megmutatja, mi történik majd a vég idején, hogy ne érjen bennünket váratlanul, de nem közöl minden részletet, amit tudni szeretnénk.

Ezek a próféciák felvázolják, ami a jövõben történik majd, azt azonban nem közlik, hogy mikor és pontosan hogyan fognak kibontakozni az utolsó események. Vigyáznunk kell tehát, nehogy a spekulációnk túlhaladjon azon, amit a prófécia mond! Ne feledjük, A jelenések könyve jövendöléseinek gyakorlati célja van, az, hogy megtanítsanak arra, hogyan éljünk ma és hogyan készüljünk fel a jövõre!