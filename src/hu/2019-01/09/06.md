---
title:  A Fenevad Bélyege
date:  28/02/2019
---

A jelenések könyve 13. fejezete arra utal, hogy a végsõ válságban a bárányhoz hasonló fenevadé lesz a vezetõ szerep. Ez a világhatalom egy globális rendszert hoz létre, amellyel igyekszik irányítani az emberek hitét. Ez a rendszer a pápaság uralma alatt álló, középkori kereszténység jellemzõit fogja tükrözni.

`Olvassuk el Jel 13:16-17 részét 5Móz 6:4-8 mellett! Hogyan kapcsolódik Isten parancsolataihoz az, hogy bélyeget akarnak tenni az emberek jobb kézére vagy a homlokára?`

Minden társadalmi rétegre nyomást gyakorolnak, hogy vegyék fel a fenevad bélyegét a jobb kezükre vagy a homlokukra. Azokra mutat a pecsét a homlokon, akiket Isten az övéinek tekint (Jel 7:3-4; 14:1), a fenevad bélyege pedig azokat jelöli, akik a fenevadat imádják. A fenevad bélyege nem valamiféle látható jel. Annak a rendelkezésnek a hamisítása, amelyet Mózes adott az izraelitáknak, hogy jel gyanánt a jobb kezükre és a homlokukra kössék Isten törvényét (5Móz 6:8). A jobb kéz a viselkedésre, tettekre utal, míg a homlok a gondolkodást, valamilyen gondolat elfogadását jelzi. Egyesek azért fogadják majd el a fenevad bélyegét, hogy elkerüljék a halálos fenyegetést, mások pedig gondolatilag és lelkileg is maradéktalanul elkötelezik magukat a hitehagyó istentiszteleti rendszer mellett. A végsõ krízisben az imádat és az Istennek való engedelmesség lesz a központi kérdés, az, hogy megtartjuk-e Isten parancsolatait (Jel 14:12). Különösen a szombat parancsa válik az Úr iránti hûség és engedelmesség próbájává. Isten hûséges népének megkülönböztetõ jegye a szombat (Ez 20:12, 20), a fenevad bélyege pedig a fenevadhoz való hûséget jelképezi. Isten szerepének és erejének a bitorlása, ha megkísérlik az Úr fennhatóságának jelét egy másik nappal felcserélni. "A fenevad bélyege a pápai szombat… kiadják [majd] a rendeletet, amely kierõlteti a hamis szombat megünneplését, és a harmadik angyal hangos kiáltása figyelmezteti az embereket, felszólítva õket, hogy ne imádják a fenevadat és képét… Akik akkor is, továbbra is megszegik a törvényt, felveszik a fenevad bélyegét" (Ellen G. White: Evangelizálás. Budapest, 2007, Advent Irodalmi Mûhely, Felfedezések Alapítvány, 159. o.). Jel 13:18 kijelenti: "Itt van szükség a bölcsességre! Akinek van értelme, számítsa ki a fenevad számát, mert egy embernek a száma az. Az õ száma pedig hatszázhatvanhat" (RÚF). Ki ez az ember? Pál szavaival élve "a bûn embere" (2Thessz 2:3). Ez a meghatározás a pápai hatalomra mutat, amit a tengerbõl feljövõ fenevad szimbolizál. A hét fején a káromlás neve az isteni címekre utal, amelyeket magáénak tulajdonít, és úgy tesz, mintha Isten Fiának a helyén állna a földön.