---
title:  A Földbõl Feljövõ Fenevad
date:  26/02/2019
---

A jelenések könyve 13. fejezetének elsõ fele a római katolikus hatalom aktivitását mutatja be a prófétai ezerkétszázhatvan nap/év korszakában. Ez a vallási-politikai rendszer a francia forradalom eseményei során halálos sebet kapott, ami azonban begyógyul, újból életre kel a rendszer. A fejezet második fele azt írja le, pontosan hogyan gyógyul be a fenevad halálos sebe.

`Olvassuk el Jel 13:11 versét! Mi jellemzi a második fenevadat?`

János egy másik fenevad felemelkedését is megfigyeli. Az elsõtõl eltérõen ez a földbõl jön elõ. A második az elõzõ fenevadéhoz hasonló befolyással bíró világhatalom. Viszont a tengerbõl feljövõ fenevaddal ellentétben, aminek félelmetes a megjelenése, a földbõl feljövõ fenevad ártalmatlannak tûnik, legalábbis elõször. "…két szarva volt, mint a Báránynak" (Jel 13:11, RÚF). A bárány Krisztus szimbóluma. A végidei hatalom tehát Krisztushoz hasonlónak tûnik. Ez a hatalom azon a területen nõ fel, amely védelmet nyújtott az Isten igaz egyházát szimbolizáló asszonynak az árvíz elõl, amit a sárkány üldözése jelentett az ezerkétszázhatvan prófétai nap/év végén (Jel 12:14-16). Nyilvánvaló, hogy új szereplõként tûnik fel, mivel azután emelkedik fel világi hatalomként, hogy a tengerbõl feljövõ fenevad halálos sebet kapott a francia forradalom eseményei során. Ez azt jelenti, hogy kifejezetten végidei tényezõ. "Az Újvilágban melyik nemzet emelkedett 1798-ban - az erõsség és nagyság ígéretével - hatalomra, amely magára vonta a világ figyelmét? A szimbólumok alkalmazhatóságához nem fér kétség. Egyetlen nemzet, csakis egy elégíti ki e prófécia meghatározásait. A szimbólumok félreérthetetlenül az Amerikai Egyesült Államokra mutatnak" (Ellen G. White: A nagy küzdelem. Budapest, 2013, Advent Kiadó, 379. o.). Jel 13:11 viszont rámutat, hogy a többségében protestáns Amerika végül úgy kezd szólni, mint a sárkány, mint maga az ördög, és a Római Birodaloméhoz hasonló, világszéles befolyással bír. Ennek a végidei hatalomnak kulcsfontosságú szerepe lesz abban, hogy rávegye a világot a halálos sebet kapott, elsõ fenevad imádására. Más szóval az Amerikai Egyesült Államok egykor védelmet és menedéket nyújtott az egyháznak, ám a végidei eseményekben egy bizonyos ponttól kezdve az üldözõ szerepében tûnik fel.

`Amikor az Egyesült Államokat elõször azonosították Jelenések 13. fejezetének második fenevadával, még korántsem volt akkora ereje és befolyása, mint most. Hogyan támasztja ez is alá, hogy valóban az Egyesült Államok az ebben a próféciában bemutatott hatalom?`