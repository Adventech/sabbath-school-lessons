---
title:  A Tengerbõl Feljövõ Fenevad
date:  24/02/2019
---

`Olvassuk el Jel 13:1-4, 8 és 17:8 verseit! Mi jellemzi ezt a fenevadat? Milyen szakaszai vannak a mûködésének?`

János figyeli, amint egy rettenetes fenevad nõ ki a tengerbõl. A fenevad általában politikai hatalmat jelképez, a tengerbõl feljövõ fenevad pedig olyan politikai erõre mutat, amelynek a vallás a domináns jellemzõje. A tenger Európa sûrûn lakott földjét szimbolizálja, onnan emelkedik hatalomra a tengerbõl jövõ fenevad a Római Birodalom bukása után (lásd Jel 17:15).

A fenevadnak hét feje és tíz szarva van, éppen úgy, mint a sárkánynak Jel 12:3-4 verseiben, ami a pogány Rómával való szoros kapcsolatát mutatja. A fenevad fejein istenkáromló név, a szarvain pedig királyi koronák látszanak. A fenevad fejei azok az országok, amelyeket Sátán felhasznált arra, hogy üldözzék Isten népét a történelem során (lásd Jel 17:9-11). Az istenkáromló név az isteni címre utal, amit a fenevad magáénak tulajdonít. A tíz szarv Dán 7:24 versére mutat, ami azokat a nemzeteket jelképezi, amelyek a Római Birodalomból nõttek ki, annak felbomlása után. A tengerbõl feljövõ fenevad e jellemzõi a Római Birodalomból kinõtt pápaságra mutatnak.

A tengerbõl feljövõ fenevad a párducra emlékeztet, de a lába a medvére, a szája pedig az oroszlánra hasonlít. Tehát ötvözõdnek benne a tulajdonságai a Dán 7:2-7 szakaszában leírt négy vadállatnak (amelyek világbirodalmak szimbólumai): Babilon, Médo-Perzsia, Görögország és Róma (Dán 7:17). János azonban fordított sorrendben említi õket, ami azt sejteti az apostol I. századbeli nézõpontjából, hogy a tengerbõl feljövõ fenevad kapcsolatban áll Dániel könyve 7. fejezetének negyedik állatával, a Római Birodalommal. Jel 13:5-7 kijelenti, hogy a fenevad üldözõ tevékenységének az ideje a keresztény történelemben negyvenkét prófétai "hónap". Amint láttuk, a tiszta asszony üldöztetése "ideig, idõkig és fél idõig" tartott, ami három és fél "idõ", vagyis prófétai "év" (Jel 12:13-14; vö. Dán 7:25). Negyvenkét prófétai "hónap" negyvenkétszer harminc nappal egyenlõ, ami ezerkétszázhatvan nap/év (Jel 12:6). Tehát az "ideig, idõkig és fél idõig", a negyvenkét "hónap" és az ezerkétszázhatvan "nap" egyaránt az ezerkétszázhatvan évig tartó idõszakra utal. Ez az idõ akkor ér véget, amikor a fenevad egyik feje halálos sebet kap, és ez a fenevad átmeneti halálát okozza. A seb begyógyulása az 1798 utáni idõre mutat, amikor a fenevad újra életre kel és visszanyeri hatalmát. A világ ezt csodálattal figyeli, imádják a sárkányt meg a fenevadat.