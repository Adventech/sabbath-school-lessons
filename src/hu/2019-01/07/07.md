---
title:  További Tanulmányozásra
date:  15/02/2019
---

A hetedik trombita (Jel 11:15-18) a föld történelmének lezárulását jelzi. Eljött az idõ, hogy Isten bemutassa hatalmát és uralkodjon. Az Õ fennhatósága és uralma alá kerül a lázongó bolygó, amely több ezer évig Sátán uralma alatt állt. Krisztust a kereszthalála és mennybemenetele után hirdették ki a föld jogos uralkodójának (Jel 12:10-11). Sátán azonban továbbra is igyekszik a lehetõ legtöbb kárt okozni, mert tudja, hogy rövid idõ áll a rendelkezésére (Jel 12:12). A hetedik trombita adja tudtul, hogy Isten leszámolt a trónbitorló erõkkel és a világ végre Krisztus jogos uralma alá kerül.

A hetedik trombita vázolja fel a könyv további részének tartalmát: 1) A népek haragja. A jelenések könyve 12-14. fejezetei úgy ábrázolják Sátánt, mint aki haragszik (Jel 12:17), és két szövetségesével - a tengerbõl, ill. a szárazföldbõl feljövõ fenevaddal - felkészíti a világ népeit az Isten népe elleni küzdelemre. 2) Eljött a te haragod. Isten válasza a népek haragjára az utolsó hét csapás, amit Isten haragjának nevez az Ige (lásd Jel 15:1). 3) A halottak megítélésének idejérõl Jel 20:11-15 ír. 4) Isten szolgáinak megjutalmazását A jelenések könyve 21-22. fejezetei festik le. 5) A föld pusztítóinak elpusztítása: Jel 19:2 szerint Isten azért ítéli meg a végidei Babilont, mert az a földet pusztítja. A nagy küzdelem drámájának végsõ jelenete az, amikor elpusztul Sátán a seregeivel és a két szövetségesével együtt (Jel 19:11-20:15).

**Beszélgessünk róla!**

`1)	Idõnként úgy érezzük, hogy keserû dolog az evangélium hirdetése (Jel 10:10). Elutasítják, kigúnyolják a szavainkat és idõnként minket is. Néha még az ellenállás is megerõsödik az Ige hirdetése nyomán. Milyen bibliai szereplõket nevezhetünk meg, akik ilyen próbákkal néztek szembe? Mit tanulhatunk az õ tapasztalataikból?`

`2)	Gondolkodjunk el a következõ állításon: "Újra és újra figyelmeztetést kaptam az idõmeghatározást illetõen. Isten népe számára többé nem lesz idõn alapuló üzenet. Sem a Szentlélek kitöltésének, sem Krisztus eljövetelének pontos idejét nem fogjuk megtudni" (Szemelvények Ellen G. White írásaiból, 1. köt., Budapest, 1999, Advent Kiadó, 179. o.). Mi a gond azzal, ha valaki részletes táblázatokat készít az 1844 utáni végsõ eseményekrõl? Hogyan védhetjük meg magunkat az ilyen táblázatok buktatóitól?`