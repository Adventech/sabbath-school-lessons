---
title:  A Nyitot Könvyet Tartó Angyal
date:  12/02/2019
---

A hatodik trombitával elérünk a végidõhöz. Mire kap felszólítást ebben az idõben Isten népe? Mielõtt megszólalna a hetedik trombita, egy közjáték magyarázza el, hogy mi lesz Isten népének a feladata és milyen tapasztalataik lesznek a vég idején.

`Olvassuk el Jel 10:1-4 részét! Mi történik itt?`

"A hatalmas angyal, aki tanítást adott Jánosnak, nem kisebb személyiség, mint maga Jézus Krisztus" (Ellen G. White megjegyzése, The SDA Bible Commentary, 7. köt., 971. o.). Lábát a tengerre és a földre helyezi, ami egyetemes uralmát jelzi, illetve azt, hogy világszéles jelentõsége van annak, amit be akar jelenteni. Oroszlánhangon szólal meg. Az oroszlán ordítása Isten hangját szimbolizálja (lásd Hós 11:10; Jel 5:5). János nem írhatja le, ami a mennydörgésben elhangzik. Vannak olyan dolgok a jövõvel kapcsolatban, amiket Isten nem jelentett ki Jánoson keresztül.

`Olvassuk el Jel 10:5-7 szakaszát! Vö. Dán 12:6-7 verseivel! Milyen közös szavak szerepelnek bennük?`

Amikor az Angyal kijelenti, hogy "nem lesz több idõ" (Jel 10:6, RÚF), amint a görög chronos szó is jelzi, egy idõszakra utal. Ez Dán 12:6-7 részére mutat vissza, ahol egy angyal kijelenti, hogy a szentek üldözése ideig, idõkig és fél idõig, azaz ezerkétszázhatvan évig fog tartani (Kr. u. 538-1798), amíg a pápaság üldözte az egyházat (vö. Dán 7:25). Mivel Dániel és Jelenések könyveiben egy prófétai "nap" egy évet jelképez (4Móz 14:34; Ez 4:6), háromszázhatvan "nap" háromszázhatvan évvel egyenlõ, az "ideig, idõkig és félidõig", vagyis a három és fél idõig ("évig") tartó idõszak pedig ezerkétszázhatvan "napot", azaz évet jelent. A vég valamikor e prófétai idõszakot követõen jön el. Dániel próféciáira utal az állítás, hogy nem lesz többé idõ, fõként Dán 8:14 kétezerháromszáz prófétai napjára (Kr. e. 457-Kr. u. 1844), amit követõen nem lesz több prófétai idõszak. Ellen White leírja: "Amirõl az angyal ünnepélyes esküvel szól… prófétai idõ, aminek meg kell elõznie Urunk adventjét. Azaz az emberek nem kapnak újabb üzenetet maghatározott idõre vonatkozóan. Az 1842-tõl 1844-ig tartó idõszak után nem lehet pontosan nyomon követni a prófétai idõt. A leghosszabb számítások 1844 õszéig érnek el" (Ellen G. White megjegyzése, The SDA Bible Commentary, 7. köt., 971. o.).