---
title:  János Megeszi A Könyvet
date:  13/02/2019
---

Olvassuk el Jel 10:8-11 részét! A Biblia megevése jelképezi az Istentõl kapott üzenet elfogadását, azzal a céllal, hogy hirdessék azt az embereknek (lásd Ez 2:8-3:11; Jer 15:16, ÚRK). Az üzenet jó hír, amikor megkapják, de hirdetésekor idõnként keserûséget hoz, mert sokan ellenállnak neki és elutasítják. Dániel végidei próféciáinak a felnyitásához kapcsolódik János keserédes tapasztalata, amikor megeszi a (Dániel próféciáját jelképezõ) könyvet. Az apostol itt a maradék egyházat szimbolizálja, amelynek fela­data az örökkévaló evangélium hirdetése (lásd Jel 14:6-7) Dániel ezerkétszázhatvan napos/éves prófétai idõszakának a végén. A szövegösszefüggés azt jelzi, hogy János látomása egy másik keserédes eseményhez köthetõ a kétezerháromszáz éves idõszak végén. Amikor a dánieli próféciák alapján a milleriták azt gondolták, hogy Krisztus 1844-ben tér vissza, az üzenet édes volt a számukra. Krisztus azonban nem tért vissza, ami miatt keserû csalódást éltek át, majd világos magyarázatot keresve kutatták a Szentírást. János felszólítást kap: "Ismét prófétálnod kell". Ez a szombatünneplõ adventistákra mutat, arra a közösségre, amelyet Isten azért támasztott, hogy Dániel és Jelenések próféciái alapján hirdessék a második advent üzenetét.

`Olvassuk el Jel 11:1-2 verseit! Milyen utasítást kap János?`

Ez a szakasz A jelenések könyve 10. fejezetét folytatja. János azt a feladatot kapja, hogy mérje meg a templomot, az oltárt és Isten tisztelõit. A mérés gondolata a Bibliában képletesen utal az ítéletre (lásd Mt 7:2). A megmérendõ templom a mennyben van, ahol Jézus szolgál értünk. A templomra, az oltárra és az Istent imádókra tett utalás az engesztelés napjára mutat (lásd 3Móz 16:16-19). Ez volt a "megmérés" napja, amikor Isten megítélte a népe bûneit. Jel 11:1 tehát arra az ítéletre utal, ami a második advent elõtt következik be. Ez az ítélet kizárólag Isten népe felett tart, akik a templomban imádják Istent. Jel 11:1 megmutatja, hogy a mennyei szentély üzenete az evangélium végsõ hirdetésének a szívében helyezkedik el, amelybe beletartozik Isten jellemének igazolása. Ilyen értelemben ez adja az evangélium üzenetének teljes dimenzióját a megváltás egyetlen eszközével, Krisztus engesztelõ munkájával, illetve igazságával kapcsolatban.

`A vérnek központi szerepe volt az engesztelés napi szertartásban (lásd 3Mózes 16. fejezete). Ennek fényében hogyan érthetjük meg, hogy az ítélet jó hír? Miért olyan fontos ez az igazság?`