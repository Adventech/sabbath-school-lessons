---
title:  A Hét Trombita
date:  09/02/2019
---

### E hetitanulmányunk
3Mózes 16; 4Mózes 10:8-10; Ezékiel 10:2; Dániel 12:6-7; Jelenések 8:1-13; 10:1-11; 11:1-13

> <p></p>
> "Hanem a hetedik angyal szavának napjaiban, mikor trombitálni kezd, akkor elvégeztetik az Istennek titka, amint megmondotta az õ szolgáinak a prófétáknak" (Jel 10:7).

Az ötödik pecsét jelenetében azt láttuk, hogy Isten elnyomott népének a kiáltása jelképezi a történelem összes hûségesének szavát. A hûségeseket úgy mutatja be az Ige mint az oltár alól Istenhez kiáltó lelkeket, akik igaz­ságért és igazolásért esedeznek: "Uram… meddig?" (Jel 6:10) - kérdezik. A mennybõl bátorítás hangzik, hogy várjanak, mert eljön a nap, amikor az Úr megítéli azokat, akik bántották õket. Jel 6:15-17 bemutatja, hogy Jézus visszatér a földre és ítéletet hoz azokra, akik gonoszul bántak hûséges követõivel.

Az ötödik pecsét jelenete Isten szenvedõ népének a tapasztalatait mutatja be a történelem során, Ábel idejétõl kezdve addig, amíg az Úr végül elítéli és megbosszulja "az Õ szolgáinak vérét" (Jel 19:2). Isten szenvedõ népének erõsnek kell maradnia, hinnie kell, hogy Õ meghallgatja az imáikat!

A hét trombita látomása rámutat, hogy Isten a történelemben már beavatkozott elnyomott népe érdekében és ítéletet tartott azok felett, akik bántották õket. A hét trombita célja, hogy biztosítsa az Úr népét: a menny nem közömbös a szenvedésük iránt.