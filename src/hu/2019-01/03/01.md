---
title:  Jézus Üzenete A Hét Gyülekezetnek
date:  12/01/2019
---

### E hetitanulmányunk
Ézsaiás 61:10; Jelenések 2:8-29; 3:1-22

> <p></p>
> "Aki gyõz, megadom annak, hogy az én királyiszékembe üljön velem, amint én is gyõztem és ültem az én Atyámmal az õ királyiszékében" (Jel 3:21).

János által Jézus levelet küldött a népének Patmoszról, amiben hét üzenet áll. Az üzenetek a korabeli ázsiai gyülekezeteknek szóltak, a szimbólumai ugyanakkor prófétai képet festenek az egyház állapotáról a történelem korszakain át.

A levelek összevetésébõl kitûnik, hogy ugyanazt a hatrészes szerkezetet követik. Mindegyik elején Jézus néven szólítja az adott gyülekezetet. A második rész ezzel a kifejezéssel nyit: "Ezt mondja…", majd Jézus minden egyes gyülekezetnek az 1. fejezetben található jellemzõkkel és szimbólumokkal mutatkozik be. A róla szóló leírás mindig az adott gyülekezetek konkrét szükségleteihez igazodik. Ezzel rámutat, hogy valóban képes segíteni nekik a különféle küzdelmeikben és helyzeteikben. Ezután értékeli a gyülekezetet, majd tanácsokat ad, hogyan kerülhetnek ki nehéz helyzetükbõl. Minden levél kéréssel zárul, hogy hallgassanak a Lélek szavára, végül pedig a gyõzteseknek Jézus ígéreteket ad.

Amint a múlt heti tanulmányban az elsõ, az efezusi gyülekezetnek szóló üzenet elemezése közben megfigyeltük, valamint ezen a héten a további hat üzenet vizsgálata közben látni fogjuk, Jézus minden helyzetben reményt és válaszokat kínál a gyülekezeteknek, a saját szükségleteikhez mérten. Tehát bizonyosan ma is képes megtenni azt, amire szükségünk van!