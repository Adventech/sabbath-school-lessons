---
title:  Krisztus Üzenete Szárdisznak
date:  15/01/2019
---

Szárdisz történelme dicsõséges volt, a római korszak idejére viszont a város már elveszítette tekintélyét. Még ugyan nagy gazdagságnak örvendett, de dicsõsége inkább a történelmi múltban gyökerezett, mint a jelenkor valóságában. Az õsi várost egy meredek hegyre építették, ezért szinte bevehetetlen volt. Polgárai olyan biztonságban érezték magukat, hogy nem õrizték igazán a várfalakat.

`Olvassuk el Jel 3:1-6 verseit Mt 24:42-44 és 1Thessz 5:1-8 szakaszai mellett! Lelkiállapotuk gyógyszereként milyen három dologra szólítja Jézus a szárdiszi keresztényeket? Azt mondja nekik, hogy "Vigyázz". Hogyan illeszkedik ez a figyelmeztetés a város történelméhez?`

A szárdiszi keresztények közül Jézus csak keveseket ismer el hûségesnek, lelki értelemben a többségük halott. Nem vádolja a gyülekezetet nyílt bûnnel vagy hitehagyással (mint ahogyan a pergamoniakat és thiatiraiakat sem), de kifejezi, hogy lelki letargiában szenvednek.

A szárdiszi gyülekezetnek szóló üzenet prófétai értelemben nagyjából 1565 és 1740 között, a reformáció utáni kor protestánsainak lelki helyzetére alkalmazható, amikor az egyház élettelen formalizmusba és lelki önteltségbe süppedt. A racionalizmus és az elvilágiasodás áramlatainak a hatására az evangélium üdvözítõ kegyelme és a Krisztus iránti elkötelezõdés helyett inkább a tantételek száraz, filozófiai érveire tették a hangsúlyt. Bár az egyház ebben a korszakban élõnek tûnt, lelki értelemben halott volt.

A levél minden keresztény nemzedékre alkalmazható. Némelyek folyton dicsõséges kifejezésekkel hangoztatják múltbeli hûségüket Krisztus iránt, ám nem sokat tudnak mondani Krisztussal való tapasztalataikról a jelenben. A vallásuk névleges, hiányzik belõle az õszinte, szívbéli hit és a komoly elkötelezõdés az evangélium iránt.

`Miért mondható el a hit általi megigazulás nagy igazságának fényében, hogy a cselekedeteinket Isten nem találta "teljeseknek"? Mit jelent ez, és hogy tehetjük "teljessé" a tetteinket elõtte? Lásd Mt 5:44-48!`