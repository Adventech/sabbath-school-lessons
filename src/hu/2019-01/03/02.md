---
title:  Krisztus Üzenete Szmirnának És Pergamonnak
date:  13/01/2019
---

Szmirna gyönyörû és gazdag város volt, egyben a kötelezõ császárkultusz egyik központja. Jogvesztéshez, üldözéshez, sõt mártírhalálhoz is vezethetett az uralkodó imádatának a megtagadása.

`Olvassuk el Jel 2:8-11 szakaszát! Hogyan illik Jézus bemutatkozása a gyülekezet helyzetéhez? Milyen helyzetben volt a gyülekezet? Hogyan figyelmeztetett Jézus arra, ami rájuk várt?`

A szmirnai gyülekezetnek szóló üzenet profetikusan alkalmazható az apostoli kor utáni egyházra, amikor a Római Birodalomban kegyetlenül üldözték a keresztényeket. A Jel 2:10 versében említett "tíz nap" a Diocletianus által indított, tíz évig tartó üldözésre mutat Kr. u. 303-313 között, addig, amíg Nagy Konstantin ki nem adta a keresztények számára vallásszabadságot biztosító milánói ediktumot.

Pergamon különbözõ pogány kultuszok központja volt, többek között Aszklépioszé, akit a gyógyítás görög istenének tartottak. Úgy nevezték, hogy "a Megmentõ", és a jelképe egy kígyó volt. A gyógyulást keresõk messzi tájakról érkeztek Aszklépiosz szentélyéhez. Pergamon vezetõ szerepet töltött be a császárkultusz erõsítésében, ami Szmirnához hasonlóan ott is kötelezõ volt. Nem csoda, hogy a szöveg szerint a pergamoni keresztények abban a városban éltek, "ahol Sátán királyiszéke van" (Jel 2:13).

`Olvassuk el Jel 2:12-15 verseit! Hogyan mutatja be magát Jézus ennek a gyülekezetnek? Hogyan értékelte a lelkiállapotát?`

A pergamoni keresztényeknek a gyülekezeten kívül és belül is kísértésekkel kellett szembenézniük. Míg a többségük hûséges maradt, némelyek - a "nikolaiták" - a pogánysággal való kompromisszumkötést szorgalmazták, hogy elkerüljék az üldözést. Bálámhoz hasonlóan, aki csábításával hitehagyásba, Isten elleni bûnbe vitte az ígéret földje felé tartó izraelitákat (4Móz 31:16), õk is kényelmesebbnek, sõt kifizetõdõbbnek tartották azt, hogy engedjenek a hitükbõl. A jeruzsálemi zsinat ugyan eltiltotta a hívõket "a bálványoknak áldozott dolgoktól" (ApCsel 15:29), Bálám tanítása azonban arra vette rá a gyülekezeti tagokat, hogy elvessék ezt a döntést. Jézus csak egy megoldást ajánlhatott Pergamonnak: "Térj meg" (Jel 2:16).

A pergamoni gyülekezet prófétai képet ad az egyházról nagyjából Kr. u. 313 és 538 között. Néhányan hûségesek maradtak, ám a lelki hanyatlás és a hitehagyás gyorsan terjedt.