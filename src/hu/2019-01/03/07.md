---
title:  További Tanulmányozásra
date:  18/01/2019
---

Ellen G. White: Az apostolok története. Budapest, 2001, Advent Kiadó, "A Jelenések könyve" c. fejezet, 380-389. o.

A gyülekezeteknek szóló hét üzenet a hét gyülekezet lelki hanyatlását sejteti. Az efezusi gyülekezet még hûséges volt, bár elveszítette az elsõ szeretetet, a szmirnai és a filadelfiai gyülekezet is nagyjából hûséges maradt. Pergamon és Thiatira mind több és több kérdésben megalkuvóvá vált, a tagok túlnyomó része teljesen eltért az apostolok tiszta hitétõl. A szárdiszi gyülekezet igen súlyos állapotban volt. Tagjainak a többsége nem élt összhangban az evangéliummal. Filadelfia szimbolizálja a kevés hûségest. A laodiceai gyülekezet olyan letargikus és önelégült állapotban volt, hogy jót nem lehet mondani róla. Minden üzenet záró szakaszában Jézus ígéretet mond azoknak, akik megfogadják tanácsát. Viszont arra is felfigyelhetünk, hogy a gyülekezetek nyilvánvaló lelki hanyatlásának arányában egyre több ígéret hangzik el. Jézus elsõ üzenete Efezusnak szól, amely csupán egy ígéretet kap. A lefelé haladó lelki áramlatban a gyülekezetek azonban mindig több ígéretet kapnak, mint az elõzõek. Végül a laodiceai gyülekezet ugyan csak egyetlen ígéretet kap, de az a legnagyobb: Jézus királyi székére ülhetnek (Jel 3:21).

**Beszélgessünk róla!**

`1)	A gyülekezetekben tapasztalható lelki hanyatlás mellett hogyan tükrözi az ígéretek növekvõ száma azt is, hogy ahol a bûn megnövekszik, ott a kegyelem még inkább bõvölködik (Róm 5:20)? Gondoljuk ezt végig annak fényében, hogy "az egyház bármilyen gyenge és fogyatékos, mégis az egyetlen a földön, amelynek Krisztus páratlan figyelmet szentel. Féltõ gondoskodásában szüntelen figyelemmel kíséri és Szentlelke által megerõsíti" (Szemelvények Ellen G. White írásaiból, 2. köt. Budapest, 2000, Advent Kiadó, 376. o.)!`

`2)	A keresztények gyakran mondják, hogy az ipari és kereskedelmi nagyvárosokban nehéz keresztényként élni. Az ókori gazdag, ázsiai városokban voltak olyan keresztények, akik hûségesek maradtak az evangéliumhoz és tántoríthatatlanul kitartottak Istennel való szövetségük mellett a pogány környezet nyomása ellenére is. Mit tanulhatunk ebbõl? Gondoljunk az ázsiai keresztényekre Jézus imája fényében (Jn 17:15-19)! Hogyan vonatkozhat a mai keresztényekre, különösen a nagyvárosokban élõkre, hogy a világban vannak, de nem a világból valók? Hetednapi adventistaként hogyan vehetnénk még inkább szívünkre a laodiceai üzenetet?`