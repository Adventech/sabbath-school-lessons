---
title:  Gyûlés A Mennyei Trónteremben
date:  21/01/2019
---

A vének bemutatásából kitûnik Jel 4:4 versében, hogy õk nem angyalok. A "vén" címet a Biblia mindig emberekre alkalmazza. Királyiszékeken ülnek, míg az angyalok Isten jelenlétében mindig állnak. Fehér ruhájuk Isten hûséges népének az öltözete (Jel 3:4-5). A fejükön levõ gyõzelmi korona (a görög stephanos szóból, Jel 4:4) kizárólag a gyõztes szentekre vár (Jak 1:12). E részletek mind azt sejtetik, hogy a vének megdicsõült szentek.

A huszonnégyes szám jelképes: kétszer tizenkettõbõl áll, a Bibliában pedig a tizenkettes szám Isten népét szimbolizálja. A huszonnégy vén jelképezheti Isten népének teljességét úgy az Ó-, mint az Újszövetségbõl. A huszonnégyes szám a huszonnégy papi rend fõembereire is utal, akik felváltva végezték szolgálatukat a földi templomban (1Krón 24:1-19).

A huszonnégy vént korábban még nem említette a Biblia, ami arra enged következtetni, hogy a mennyei trónteremben egy új csoportot alkotnak. Talán õk támadtak fel a halottak közül Jézus halálakor (Mt 27:51-53).

Ebben az esetben a huszonnégy vént az emberiség képviselõinek tekinthetjük, akik Jézussal emelkedtek a mennybe, hogy tanúi lehessenek Isten igazságos tetteinek, amint a megváltási tervet végrehajtja. Jel 5:9 versében a huszonnégy vén a négy élõlénnyel (8. vers) együtt leborul imádni a Bárányt, aki megöletett, mégis él. Együtt éneklik az új éneket, magasztalják, méltatják a Bárányt: "Méltó vagy, hogy elvedd a könyvet és megnyisd annak pecséteit: mert megölettél, és megváltottál minket Istennek a te véred által, minden ágazatból és nyelvbõl és népbõl és nemzetbõl, és tettél minket a mi Istenünknek királyokká és papokká; és uralkodunk a földön" (Jel 5:9-10).

`Jel 4:6-8 a négy lelkes állatot is megemlíti. Vö. a leírásukat Ez 1:5-14 és 10:20-22 szakaszaiban a négy lelkes állattal és Ézs 6:2-3 verseiben a szeráfokkal!`

A "négy lelkes állat" jelöli azokat a hatalmas lényeket, akik Istent szolgálják és trónját õrzik (Zsolt 99:1). A szárnyaik azt szimbolizálják, hogy sebesen végrehajtják Isten parancsait, szemeik pedig az értelmességükre utalnak. A huszonnégy vénnel és az angyalok megszámlálhatatlan sokaságával együtt õk is ott vannak a trón körül (Jel 5:11), ami azt mutatja, hogy a mennyei trónteremben a menny és a föld egyaránt képviselteti magát.