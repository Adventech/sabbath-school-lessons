---
title:  Méltó A Bárány.
date:  23/01/2019
---

`Olvassuk el Jel 5:8-14, Ef 1:20-23 és Zsid 10:12 verseit! Mit fejeznek ki ezek a szakaszok együttesen? Hogyan töltenek el reménnyel és nyugalommal bennünket a világban, amely mindkettõbõl olyan keveset kínál?`

Krisztus, a Bárány a trónhoz lép és felveszi a könyvet. Ez a tette mutatja, hogy Övé az uralom, minden hatalom (lásd Mt 28:18; Ef 1:20-22). Abban a pillanatban az egész világegyetem elismeri jogos uralmát a föld fölött. Visszaszerzi azt, ami Ádámmal elveszett.

Amikor Krisztus felveszi a könyvet, ez azt jelzi, hogy az egész emberiség sorsa a kezében van. A négy lelkes állat és a huszonnégy vén imádattal leborul elõtte, amint Jel 5:9 versében is tették: "Méltó vagy, hogy elvedd a könyvet és megnyisd annak pecséteit: mert megölettél". Dicsõítõ énekükkel a hatalmas angyalok és a megváltott emberiség képviselõi kinyilvánítják, megerõsítik, hogy milyen áldozatot hozott Krisztus az emberiségért. A vérével fizetett váltságdíjat az emberekért, a megváltás reménységét adja, olyan jövõt ígér, amit el sem tudunk képzelni. A négy lelkes állathoz és a vénekhez csatlakozik ekkor a trón körül álló angyalok megszámlálhatatlan serege, együtt dicsõítik a megöletett Bárányt, aki most "él" és közbenjár a bûnös emberiségért (Zsid 7:25). A trónteremben lévõk mind így kiáltanak: "Méltó a megöletett Bárány, hogy vegyen erõt és gazdagságot és bölcsességet és hatalmasságot és tisztességet és dicsõséget és áldást" (Jel 5:12).

Ebben a pillanatban a menny és a föld összes teremtménye együttesen hódol az Atyának és Krisztusnak: "A királyiszékben ülõnek és a Báránynak áldás és tisztesség és dicsõség és hatalom örökkön örökké" (Jel 5:13). Dicsõítésükre válaszul a négy lelkes lény azt feleli, hogy "Ámen", a huszonnégy vén pedig a földre borul, így fejezõdik be a boldog ünneplés a mennyei trónteremben.

`Fizikusok elméletei szerint a világegyetem egy nap vagy kiég, vagy összeroppan, vagy egyszerûen szétszakad. Mennyire ellentétes ez azzal a jövõképpel, amit Isten Igéje tár elénk! Hogyan kezdhetünk már most örülni annak, ami a jövõben ránk vár?`