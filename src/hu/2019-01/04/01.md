---
title:  Méltó A Bárány
date:  19/01/2019
---

### E hetitanulmányunk
Ezékiel 1:5-14; Apostolok cselekedetei 2:32-36; Efezus 1:20-23; Zsidók 10:12; Jelenések 4; 5

> <p></p>
> "Ne sírj: ímé gyõzött a Júda nemzetségébõl való oroszlán, Dávid gyökere, hogy felnyissa a könyvet és felbontsa annak hét pecsétét" (Jel 5:5).

Az elmúlt héten Krisztus üzeneteit tekintettük át, amelyeket földi népének küldött. János látomásának színtere most a földrõl áttevõdik a mennybe; azokra a dolgokra összpontosít, "amiknek meg kell lenni ezután" (Jel 4:1) - a jövõre.

A 4. és 5. fejezet látomása a mennyei trónterem történéseit mutatja. E két fejezet képei szimbolikusan jelenítik meg Isten uralmát a történelem felett, valamint a megváltási tervet. Mielõtt azonban Isten feltárná a jövõt, megmutatja, hogy Krisztus mennyei fõpapi szolgálatának a szerepe központi a földi dolgok feletti hatalma és az emberiség megváltása szempontjából. A 4. és 5. fejezet tehát a menny nézõpontjából adja a könyv hátralevõ részé­ben feljegyzett, jövõbeli események magyarázatát.

Arra is felfigyelhetünk, hogy míg a hét gyülekezetnek szóló üzenet nyelvezete viszonylag egyértelmû, innentõl kezdve a könyv inkább szimbolikus lesz, amit nem mindig könnyû magyarázni. A szókészlet Isten népének ószövetségi történelmébõl származik. A jelenések könyvének helyes értelmezése megkívánja, hogy szimbolikus nyelvezetét megfelelõen értsük az Ótestamentum fényében.