---
title:  A Pünkösd Jelentõsége
date:  24/01/2019
---

ApCsel 2:1-4 szakasza megerõsíti, hogy a Szentlélek pünkösdi kitöltetése a megváltási terv történelmének egyik legmeghatározóbb eseménye volt: Krisztusnak mint Fõpapnak és Királynak a beiktatása a Golgota utáni szolgálatába, amire a mennyei szentélyben került sor (lásd még ApCsel 1:4-8; 2:33). Az Atya jobbján végzett fõpapi szolgálatával (Jel 5:6-7) képes teljes mértékben valóra váltani a megváltási tervet. A mennyei szentélyben Közbenjárónkként munkálkodik megváltásunkért. Általa a hívõk szabadon járulhatnak Istenhez és kaphatnak bocsánatot bûneikre.

`Olvassuk el ApCsel 2:32-36 és Jn 7:39 versét! Milyen reményt és bátorítást ad, hogy Jézus a mennyei Fõpapunk?`

Krisztusnak a mennyei szentélyben történt felmagasztaltatása után áradt ki a Szentlélek a tanítványokra. Jel 5:6 megemlíti, hogy Isten elküldte a hét Lelket "az egész földre" (RÚF). Amint az egyik korábbi tanulmányban megállapítottuk, a hét Lélek a Szentlélek földi munkájának teljességét jelképezi. Krisztus a trónra lépésekor a földre küldte a Szentlelket, ami a mennyei szentélyben az egyik elsõ tette volt Fõpapunkként. A Szentlélek kitöltetése azt jelentette, hogy Jézus megjelent az Atya elõtt, aki elfogadta az emberiségért hozott áldozatát.

"Krisztus mennybemenetele volt a jele annak, hogy követõi elnyerik a megígért áldást… Miután Krisztus a mennyei kaput átlépte, angyalok imádata közepette megkoronázták. Amint ez a szertartás véget ért, a Szentlélek gazdagon áradt a tanítványokra és Krisztus valóban megdicsõíttetett azzal a dicsõséggel, mellyel öröktõl fogva rendelkezett Atyjánál. A Lélek pünkösd napi kiárasztásával a menny azt üzente: a Megváltó ünnepélyes felkenetése megtörtént. Ígérete szerint elküldte követõire a mennybõl a Szentlelket annak jeléül, hogy mint pap és király, átvett minden hatalmat mennyen és földön, és népének Felkentje lett" (Ellen G. White: Az apostolok története. Budapest, 2001, Advent Kiadó, 25. o.).

`Olvassuk el Zsid 4:16 és 8:1 verseit! Milyen remény és bátorítás rejlik abban, hogy Jézusé minden hatalom mennyen és földön, Õ a Papunk és Királyunk? Hogyan segít megbirkózni a hétköznapi élethelyzetekkel és a jövõ bizonytalanságával az, ha hiszünk ebben az igazságban?`