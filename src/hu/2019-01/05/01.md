---
title:  A Hét Pecsét
date:  26/01/2019
---

### E hetitanulmányunk
3Mózes 26:21-26; 5Mózes 32:43; Ezékiel 4:16; 2Thesszalonika 1:7-10; Jelenések 6:1-17

> <p></p>
> "Méltó vagy arra, hogy átvedd a könyvet, és feltörd annak pecsétjeit, mert megölettél, és véreddel vásároltad meg õket Istennek minden törzsbõl és nyelvbõl, minden nemzetbõl és népbõl; és a mi Istenünk papjaivá és országa népévé tetted õket, és uralkodni fognak a földön" (Jel 5:9-10, RÚF).

A jelenések könyve 6. fejezete a 4. és 5. fejezetek jeleneteit folytatja, amelyek Krisztusról szólnak, aki méltó kinyitni a lepecsételt könyvet, mert gyõztes élete és halála árán visszaszerezte azt, ami Ádámmal elveszett. A könyvön lévõ pecsétek felnyitásával kész teljes mértékben véghezvinni az üdvösség tervét.

Pünkösd jelöli az evangélium terjedésének kezdetét, amely által Krisztus az országát terjeszti ki. Így a pecsét feltörése az evangélium hirdetésére és az üzenet elutasításának következményeire utal. A hetedik, utolsó pecsét feltörésével a világ történelmének végéhez érkezünk.

Jel 3:21 a kulcs a hét pecsét jelentésének megértéséhez: "Aki gyõz, megadom annak, hogy velem együtt üljön az én trónomon; mint ahogy én is gyõztem, és Atyámmal együtt ülök az Õ trónján" (RÚF). A 4. és 5. fejezet Krisztus gyõzelmérõl és felmagasztaltatásáról szól, a 7. fejezet utolsó verse pedig a Krisztus trónja elõtt álló gyõzteseket mutatja be. Így a 6. fejezet Isten népére össz­pontosít, akik a gyõzelem folyamatában haladnak, hogy osztozhassanak Jézussal a királyi székén.