---
title:  A Negyedik Pecsét Jelenete
date:  29/01/2019
---

`Olvassuk el Jel 6:7-8 részét! Milyen jelenetet fest le ez a rész? Hogyan kapcsolódik az elõzõ szakaszhoz?`

A negyedik pecsétben feltûnõ ló színét görögül a chloros szó fejezi ki, ami a bomló tetem hamuszürke színét idézi. A lovas neve az, hogy Halál, kísérõje a halottak helye, a Pokol. Õk ketten a föld negyedrészén pusztítanak karddal, éhséggel, halállal és vadállatok által (Mt 24:7-8).

A jó hír viszont az, hogy a halál és a pokol ereje nagyban korlátozott. A világnak csak egy része (negyede) fölött kapnak hatalmat. Jézus arról biztosít bennünket, hogy nála vannak a pokol és a halál kulcsai (lásd Jel 1:18).

`Tekintsük át még egyszer az efezusi, a szmirnai, a pergamoni és a thia­tirai gyülekezeteknek szóló üzenetek tartalmát A jelenések könyve 2. fejezetében! Vessük össze e gyülekezetek helyzetét az elsõ négy pecsét felnyitásának jeleneteivel! Milyen párhuzamokat fedezünk fel közöttük?`

A hét pecsét jelenetei az egyház jövõjét mutatják be. A pecsétek a keresztény történelem különbözõ szakaszainak felelnek meg, mint ahogy a hét gyülekezet esetében is volt. Az apostoli idõkben sebesen elterjedt az evangélium üzenete a világon. Ezt a Római Birodalomban az üldözés kora követte az I. század végétõl kezdve a IV. század elejéig, ahogyan azt a második pecsét is bemutatja. A harmadik pecsét a IV-V. századokra, a megalkuvások idõszakára mutat, amit a Biblia nélküli lelki éhség jellemzett, ez vezetett el a "sötét középkorhoz". A negyedik pecsét érzékletesen mutatja be a kereszténységre jellemzõ lelki halál állapotát.

`Jel 6:6 versében az áll, hogy "az olajat és a bort" nem érinti a harmadik pecsét járványa által kiváltott éhínség. Az olaj a Szentlelket jelképezi (1Sám 16:13; ApCsel 10:38), az új bor pedig a Jézus Krisztusban való üdvösséget (Mk 2:22). Mit árul el e szimbólumok jelentése arról, hogy noha kevesen foglalkoznak Isten Igéjével, a Szentlélek továbbra is munkálkodik, és az üdvösség még mindig elérhetõ az igazságot keresõk számára?`