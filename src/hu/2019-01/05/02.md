---
title:  Az Elsõ Pecsét Feltörése
date:  27/01/2019
---

`Olvassuk el Jel 6:1-8 verseit 3Móz 26:21-26 és Mt 24:1-14 mellett! Figyeljük meg a közös szavakat ezekben a bibliaszövegekben! Mit tanulhatunk az elsõ négy pecsét jelentésérõl e párhuzamok alapján?`

A hét pecsét eseményeit az ótestamentumi szövetségi átkok összefüggésé­ben kell értelmezni, amelyek konkrétan kardot, éhínséget, járványt és vadállatokat említenek (3Móz 26:21-26). Ezékiel úgy nevezi, hogy Isten "négyféle pusztító" büntetése (Ez 14:21, RÚF). Olyan büntetõ ítéletek voltak ezek, amelyekkel rá akarta ébreszteni népét valós lelki állapotára, ezekkel fenyítette meg õket, amikor hûtlenné lettek a szövetséghez. Hasonlóképpen Isten a négy lovast használja eszközül arra, hogy ébren tartsa Jézus visszatérését váró népét.

Feltûnõ a párhuzam az elsõ négy pecsét és Mt 24:4-14 versei között, ahol Jézus elmagyarázza, mi történik majd a világban. Isten a négy lovassal tartja népét a helyes úton, és arra emlékezteti õket, hogy jelenlegi állapotában ez a világ nem az igazi otthonuk.

Jelképes értelemben Jel 6:1-2 szintén a gyõzelemrõl szól. Jel 19:11-16 szakaszát juttatja eszünkbe, amelyben Krisztus fehér lovon ülve vezeti az angyalok mennyei seregét, hogy a második adventkor megszabadítsa népét. A fehér szín a tisztaság jelképe, amit általában Krisztussal és követõivel hoznak összefüggésbe. A lovas íjat tart a kezében és koronát kap (Jel 6:2). Ez Isten ószövetségi képét idézi, amikor íjjal a kezében ül a lovon, úgy gyõzi le népe ellenségeit (Zsolt 45:5-6; Hab 3:8-13). A lovas koronája (Jel 6:2) - görögül stephanos - gyõzelmi korona (Jel 2:10; 3:11). Ez a lovas diadalmasan halad elõre, újabb és újabb gyõzelmet arat.

Az elsõ pecsét jelenete az evangélium terjedését, Krisztus országának elõrehaladását ábrázolja, amely nagy erõvel indult el pünkösdkor. Még sok területet kellett és kell is elérni, még sokaknak kell Jézus követõivé válniuk, míg sor kerül a végsõ gyõzelemre, amikor Krisztus eljön dicsõségben.

Prófétai értelemben az elsõ pecsét jelenete az efezusi gyülekezetnek szóló üzenettel vág egybe. Az I. század apostoli korszakát írja le, amikor az egész világon gyorsan terjedt az evangélium.

`Miért kell mindig is emlékeznünk arra, hogy bármilyen helyzetben is legyünk, Krisztusban a gyõztes oldalon állunk?`