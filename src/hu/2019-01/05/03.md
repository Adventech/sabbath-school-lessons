---
title:  A Második És A Harmadik Pecsét
date:  28/01/2019
---

`Olvassuk el Jel 6:3-4 részét! A vörös ló és lovasa leírásának alapján mire utal ez a szakasz az evangéliummal kapcsolatban?`

A vörös a vér színe. A lovasnál egy nagy kard van, és képes elvenni a föld békéjét, ami oda vezet, hogy az emberek öldökölni fogják egymást (Mt 24:6).

A második pecsét a II. századtól kezdõdõen az evangélium elutasításának a következményeit mutatja be. Miközben Krisztus lelki küzdelmet folytat az evangélium hirdetése által, a gonosz erõi nagy ellenállást tanúsítanak. Elkerülhetetlenül bekövetkezik az üldözés. Nem a lovas pusztít, hanem elveszi a föld békéjét, aminek következtében jön az üldözés (lásd Mt 10:34).

`Olvassuk el Jel 6:5-6 szakaszát 3Móz 26:26 és Ez 4:16 versei mellett! Mire utal a könyv az evangéliumi üzenet hirdetésével kapcsolatban, amikor bemutatja a fekete lovat és lovasát?`

A fekete ló lovasa mérleget tart a kezében. Ez a kijelentés hallatszik: "A búzának mércéje egy dénár, és az árpának három mércéje egy dénár" (Jel 6:6). A világnak azon a részén a gabona, az olaj és a bor alapvetõ életszükségletnek számított (5Móz 11:14). Nagy ínségre vagy éhínségre utal, hogy a kenyérfogyasztáshoz igen óvatosan mérik a gabonát (3Móz 26:26; Ez 4:16). János korában egy dénár egy napi kereset volt (Mt 20:2). Rendes körülmények között ebbõl az összegbõl egy család egy napi szükségleteit ki tudták elégíteni. Viszont az éhínség a rendes árak hatalmas inflációját indította el. A harmadik pecsét jelenetében egy teljes napi munka bérébõl csak egy ember számára lehetett elegendõ ételt venni. Egy kis család megetetéséhez a napi bérbõl csak háromnegyed mérõ árpát lehetett megvenni, ami a szegények olcsóbb, kevésbé finom étele volt.

A harmadik pecsét jelenete az evangéliumi üzenet elutasításának további következményeire is rámutat. Ez az idõszak a IV. századtól kezdõdött, amikor az egyház politikai hatalomra tett szert. A fehér ló az evangélium hirdetését jelképezi, a fekete ló pedig az evangélium hiányát, illetve az emberi hagyományokra való hagyatkozását. A gabonamag a Bibliában Isten Igéjét szimbolizálja (Lk 8:11). Az evangélium elutasítása elkerülhetetlenül oda vezet, hogy Isten Igéje nélkül éhezni fognak az emberek, amint Ámósz is megjövendölte (Ám 8:11-13).