---
title:  A Hatodik Pecsét Felnyitása
date:  31/01/2019
---

Az ötödik pecsétben azt látjuk, hogy az ellenséges világban Isten népe igaz­ságtalanságoktól szenved és az Úr közbelépéséért kiált. Eljött az ideje, hogy Isten közbelépjen és válaszoljon népe imáira.

`Olvassuk el Jel 6:12-14 szakaszát Mt 24:29-30 és 2Thessz 1:7-10 mellett! Mit jelent itt ki Isten?`

A hatodik pecsét három utolsó jele az volt, amit Mt 24:29-30 verseiben Jézus elõre megmondott, ezeknek a második advent elõhírnökeiként, a nagy nyomorúság idejének a vége felé kellett bekövetkezniük (Jel 7:14), 1798-ban. Máté 24. fejezetének próféciájához hasonlóan a napot, a holdat, a "csillagokat" (meteorokat) és az eget itt szó szerint kell értelmezni. A "mint" és a "miképpen" szavak egy tényleges dolog vagy esemény képét vázolják fel: a nap olyan fekete lesz, mint a szõrzsák, a hold pedig vérré válik, a csillagok a földre hullnak, amint a fügefa lehullajtja túlérett gyümölcseit. A nyugati világ keresztényei Jézus szavainak a teljesedését látják az egymás után következõ jelekben: az 1755-ös lisszaboni földrengésben, 1780. május 19-e sötét napjában, amit New York állam keleti és Új-Anglia déli részén tapasztaltak, valamint 1833. november 13-án az Atlanti-óceán fölötti látványos csillaghullásban. Jel 6:12-14 próféciájának a teljesedése ébredési hullámokat váltott ki, az emberek arra gondoltak, hogy közeleg Krisztus visszajövetele.

Olvassuk el Jel 6:15-17 szakaszát! Olvassuk még el Ézs 2:19, Hós 10:8 és Lk 23:30 verseit! Ezek a jelenetek a legkülönbözõbb embereket mutatják be, akik Krisztus eljövetelekor pánikba esve próbálnak elbújni a hatalmas felfordulásban. A sziklákat és a hegyeket kérik, hogy essenek rájuk és rejtsék el õket "a királyi trónon ülõ arca elõl, és a Bárány haragja elõl" (Jel 6:16, RÚF). Akkor jön el az igazságosztás ideje, amikor Krisztus visszatér, hogy "megdicsõüljön szentjei között" (2Thessz 1:10, RÚF). A gonoszok végzetét Jel 19:17-21 szakasza írja le.

A jelenet a rémült gonoszok által feltett költõi kérdéssel zárul: "Mert eljött az Õ haragjának ama nagy napja; és ki állhat meg" (Jel 6:17; lásd még Náh 1:6; Mal 3:2)? Jel 7:4 verse ad választ erre a kérdésre - Isten elpecsételt népe állhat meg azon a napon.

`"De kicsoda szenvedheti el az Õ eljövetelének napját" (Mal 3:2)? Hogyan felelnénk erre a kérdésre? Milyen bibliai okkal igazolhatjuk válaszunkat? Beszéljünk errõl a csoportban szombaton!`