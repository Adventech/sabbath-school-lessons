---
title:  További Tanulmányozásra
date:  01/02/2019
---

A hét pecsét feltörésérõl szóló látomás jelképesen mutatja Isten gondoskodását földi népe iránt. Kenneth A. Strand rávilágít: "A Szentírásban megvan annak bizonyossága, hogy Isten mindig is gondoskodott a népérõl. A történelem során mindvégig jelen volt, megtartotta õket, majd pedig a végidõ hatalmas horderejû fejleményeiben teljes mértékben igazolja õket, az örök életben felfoghatatlanul nagylelkû ajándékot ad nekik. A jelenések könyve ugyanezt a gondolatot pedzegeti és fejti ki gyönyörûen, tehát a könyv nem valami fura apokalipszis, ami nem áll összhangban a Biblia általános üzenetével. Valójában A jelenések könyve rámutat, hogy "az Élõ", aki legyõzte a halált és a sírt (Jel 1:18), sosem hagyja el hûséges követõit, akik még ha mártírhalált halnak, akkor is gyõznek (Jel 12:11). Az "életnek koronáját" adja majd nekik (lásd Jel 2:10; 21:1-4; 22:4)" (Kenneth A. Strand: The Seven Heads: Do They Represent Roman Emperors? Symposium on Revelation, 2. köt., Daniel and Revelation Committee Series, Silver Spring, Md., 1992, Biblical Research Institute, 7. köt., 206. o.).

**Beszélgessünk róla!**

`1)	Milyen értékes tanulságot vonhatunk le a hét pecsét felnyitásának jelenetébõl? Hogyan mutat rá ez a rész is arra, hogy legyen bármennyire rossz a helyzet a földön, továbbra is Istené az uralom, és végül beteljesedik Krisztusban tett minden ígérete?`

`2)	Gondolkozzunk a következõ állításon: "Az egyház Isten megbízott képviselõje emberek megmentésére. Szolgálatra hívta el és az a küldetése, hogy elvigye az evangéliumot a világra" (Ellen G. White: Az apostolok története. Budapest, 2001, Advent Kiadó, 7. o.)! Gondoljunk a helyi gyülekezetünkre! Hogyan lehetnénk még hûségesebbek, hogy elérhessük az embereket az evangélium üzenetével?`

`3)	Beszéljük meg a csoportban a csütörtöki rész utolsó kérdését! Ki állhat meg Isten eljövetelnek napján és miért? Mi minden következik a válaszunkból azzal kapcsolatban, hogy hogyan éljünk ma, ha fel akarunk készülni eljövetelének napjára?`