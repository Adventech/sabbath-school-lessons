---
title:  Az Ötödik Pecsét Feltörése
date:  30/01/2019
---

`Olvassuk el Jel 6:9-10 szakaszát! Mi történik itt?`

A Bibliában a "lélek" szó az egész embert jelöli (1Móz 2:7). Isten hûséges és üldözött népének halálát ez a rész hasonlóan mutatja be ahhoz, amikor a földi szentélyben az oltár tövéhez öntötték az áldozati állat vérét (2Móz 29:12; 3Móz 4:7). Isten népe igazságtalanságokat és halált szenvedett el az evangéliumhoz való hûsége miatt. Az Úrhoz kiáltanak és kérik, hogy lépjen közbe, álljon bosszút értük. E szövegek a földön elkövetett igazságtalanságokra vonatkoznak, nem mondanak semmit a holtak állapotáról. Végtére is nem úgy tûnik, mintha ezek az emberek a mennyei boldogságot élveznék!

`Olvassuk el Jel 6:11 versét 5Móz 32:43 és Zsolt 79:10 bibliaszövegeivel együtt! Hogyan felel a menny Isten mártír népének imáira?`

A mártírhalált halt szentek fehér ruhát kapnak, ami Krisztus igazságosságát jelképezi. Ez vezet el oda, hogy Isten igazolja õket, ugyanis ez az ajándéka azoknak, akik elfogadják a felkínált kegyelmet (Jel 3:5; 19:8). Majd azt mondják nekik, hogy még pihenniük kell, amíg teljessé nem válnak a testvéreik, akik hasonló tapasztalatokon mennek keresztül. Fontos megjegyezni, hogy Jel 6:11 görög szövegében nincs benne a "száma" szó. A jelenések könyve nem azt mondja, hogy a mártírhalált halt szenteknek el kell érniük egy bizonyos létszámot, hanem a jellemüknek kell teljessé válnia. Isten népét Krisztus igazsága teszi teljessé, nem a saját érdemeik (Jel 7:9-10)! A mártírhalált halt szentek nem támadnak fel Krisztus visszajövetele és a millennium kezdete elõtt, és Isten nem igazolja õket elõbb (Jel 20:4).

Az ötödik pecsét történelmileg a reformációhoz vezetõ és az azt követõ idõszakra alkalmazható, amikor milliók haltak mártírhalált a hûségük miatt (Mt 24:21). Ez felidézi Isten népének a szenvedését a történelem során Ábeltõl kezdve (1Móz 4:10) addig az idõig, amikor Isten végül megbosszulja "az Õ szolgáinak vérét" (Jel 19:2).

`"Meddig Uram?" - hangzott Isten szenvedõ népének a kiáltása a történelem folyamán. Ugyan ki nem küzdött már az élet igazságtalanságaival? Milyen vigaszt találunk az ötödik pecsét jelenetében, ha tudjuk, hogy Isten egy nap majd igazságot fog szolgáltatni?`