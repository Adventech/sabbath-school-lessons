---
title:  Harc A Maradék Ellen
date:  20/02/2019
---

`Olvassuk el Jel 12:17 versét! Sátán ki ellen indít teljes körû hadat a végidõben?`

Az "egyebek", avagy "maradék" azokat takarja, akik hûségesek maradnak Istenhez, míg a többség hitehagyó lesz (1Kir 19:18; Jel 2:24). Miközben a végidõben az emberek nagy része Sátán oldalára áll, lesz egy csoport, akiket Isten 1798 után támasztott, akik Sátán teljes haragjával szemben is hûségesek maradnak Krisztushoz.

`Mi a maradék két jellemzõje Jel 12:17 versében? Hogyan lehet az ember biztos abban, hogy Isten végidei maradék népéhez tartozik?`

A végidei maradék megtartja Isten parancsolatait. A jelenések könyve 13. fejezete rámutat, hogy a Tízparancsolat elsõ táblájának központi része lesz az utolsó idõk küzdelmében. Az elsõ négy parancsolat döntõen Isten tiszteletével kapcsolatos. A végsõ krízisben az lesz a fõ kérdés, hogy kit kell imádni. Míg a világi emberek úgy döntenek, hogy a fenevad képét fogják imádni, a maradék a Teremtõ Istent tiszteli (Jel 14:7). A negyedik parancsolat, a szombat kifejezetten Istent nevezi meg mint Teremtõt, ezért is lesz majd kulcsfontosságú szerepe ennek a parancsolatnak a végsõ válságban.

A végidei maradék második jellemzõje, hogy náluk van "a Jézus bizonyságtétele, a prófétaság lelke" (Jel 19:10). Ezt a verset Jel 22:9 szakaszával összevetve azt látjuk, hogy János "atyjafiai", a próféták megtartják a könyv beszédeit. "Jézus bizonyságtétele" tehát arra utal, hogy prófétái által Jézus bizonyságot tesz az igazságról, mint ahogyan azt János által is tette (Jel 1:2). A jelenések könyve megmutatja, hogy a vég idején Isten népét a prófétaság ajándéka vezeti át a nehéz idõkön, miközben Sátán minden erejét megfeszítve igyekszik megtéveszteni és elpusztítani õket. Adventistaként Ellen G. White szolgálata és írásai által a prófétai betekintés ajándékát kaptuk.

`Ki mit tart "a prófétaság lelke" által adott leginkább lenyûgözõ megvilágításnak? Milyen kötelezettséget ró ránk ez az ajándék úgy egyénileg, mint közösségileg?`