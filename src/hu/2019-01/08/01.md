---
title:  Sátán Legyõzött Ellenség
date:  16/02/2019
---

### E hetitanulmányunk
1Mózes 3:15; Ézsaiás 14:12-15; Dániel 7:23-25; 2Thesszalonika 2:8-12; Jelenések 12; 13:13-14; 19:20

> <p></p>
> "És õk legyõzték azt a Bárány véréért, és az õ bizonyságtételüknek beszédéért; és az õ életüket nem kímélték mind halálig" (Jel 12:11).

A jelenések könyve 12-14. fejezete készít fel a végidei eseményekkel kapcsolatos részre (Jel 15:1-22:21). Míg a könyv elsõ része (Jel 1:1-11:19) bemutatja a kereszténység korában az egyház lelki küzdelmeit, amelyeket az ellenséges világban vív meg, a többi a második adventhez és az Isten országához vezetõ, meghatározó eseményekre összpontosít.

A 12. fejezet célja, hogy egy nagy képet adjon a világ történelmének végsõ válságáról. Bemutatja, hogyan eszkalálódott a korszakok során a Krisztus és Sátán közötti nagy küzdelem.

A jelenések könyve szerint Istennek és népének a fõ ellensége Sátán, aki valós személy, õ áll a világegyetem minden gonoszsága és lázadása mögött. Tudja, hogy a második advent elõtt az az utolsó lehetõsége az Istennel szembeni gyõzelemre, ha megnyeri az armageddoni csatát. Ezért minden erejével erre az eseményre készül.

A jelenések könyve 12. fejezetének a célja, hogy biztosítsa Isten népét: Sátán nem fog sikerrel járni. Arra is figyelmeztet, hogy Sátán teljes elszántsággal átfogó hadat indít Isten végidei maradék egyháza ellen, akik egyedül Krisztusban találnak reményt és erõt a gyõzelemhez.