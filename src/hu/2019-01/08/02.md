---
title:  Az Asszony És A Sárkány
date:  17/02/2019
---

`Olvassuk el Jel 12:1-5 szakaszát! János lát két nagy jelképet, az elsõ egy gyermeket váró asszony, a második pedig egy sárkány. Kiket takarnak a szimbólumok? Milyen tanítás rejlik e versekben?`

A Bibliában a nõ Isten népének a szimbóluma (2Kor 11:2): a tiszta nõ a hûséges hívõket jelképezi, míg a parázna a hitehagyóvá lett keresztényeket. Jelenések 12. fejezetében az asszony elõször Izrael jelképe, akikhez elérkezett a Messiás (Jel 12:1-5). A 13-17. versekben az igaz egyházat szimbolizálja, amelybõl megszületik a maradék. Az asszony a napba öltözött és a hold van a lába alatt. A Bibliában a nap Krisztus jellemének dicsõségét, igazságát jelképezi (Mal 4:2). Jézus "a világ világossága" (Jn 8:12), népének pedig tükröznie kell a világon Isten jellemének, a szeretetnek a fényét (Mt 5:14-16). A hold, a "kisebbik világító test" (1Móz 1:16) azokra az ószövetségi ígéretekre mutat, amelyek elõrevetítették, hogy milyen munkát végez majd Krisztus az evangélium korában. A következõ, amit János a látomásában lát "egy nagy vörös sárkány, akinek hét feje és tíz szarva volt" (Jel 12:3, ÚRK). Késõbb azt olvassuk róla, hogy ez Sátán (Jel 12:9). A "farka" a megtévesztés szimbolikus eszköze (Ézs 9:14-15; Jel 9:10), amivel a csillagok egyharmadát lerántotta a földre (Jel 12:4). Ez azt mutatja, hogy a magas mennyei tisztségébõl leesett Sátán (Ézs 14:12-15) képes volt elcsábítani a mennyei angyalok egyharmadát. A bukott angyalok segítik az ördögöt, aki szembeszáll Istennel és üdvözítõ munkájával (lásd 1Tim 4:1). A jelenések könyvében a sárkány úgy is megjelenik, mint "akinek hét feje és tíz szarva volt" (Jel 12:3, ÚRK), ez szimbolizálja Sátánnak a világban felhasznált eszközeit: a pogány Rómát (Jel 12:4) és a spiritualizmust (Jel 16:13). "…a sárkány nem más, mint Sátán (Jel 12:9). Õ indította Heródest, hogy irtassa ki a Megváltót. A keresztény korszak elsõ századai során a Krisztus és népe ellen indított harcban Sátán fõ ügyvivõje a Római Birodalom volt. E birodalomban a pogány vallások uralkodtak. Így míg a sárkány elsõsorban Sátánt személyesíti meg, másodlagos értelemben a pogány Róma szimbóluma" (Ellen G. White: A nagy küzdelem. Budapest, 2013, Advent Kiadó, 378. o.).

Sátán már kezdettõl fogva várta, hogy elpusztíthassa a Messiás-gyermeket, amint megszületik. Amikor végre a világra jött, Sátán felhasználta a pogány Rómát (amit Jel 12:4 versében szintén a sárkány szimbolizál), hogy megpróbálja megölni. A gyermek azonban "elragadtatott Istenhez és az Õ trónjához" (Jel 12:5, RÚF).