---
title:  További Tanulmányozásra
date:  11/01/2019
---

Ellen G. White: Az apostolok története. Budapest, 2001, Advent Kiadó, "Patmosz" c. fejezet, 374-379. o.

"János fogsága a kegyelem elnyeréséhez vezetett. Patmoszt beragyogta a feltámadt Üdvözítõ dicsõsége. János látta Krisztust még emberként, a szögek nyomaival, amelyek örökké ott lesznek a kezén és lábán, a dicsõségére. Ekkor újból megpillanthatta a feltámadt Urat, akit olyan dicsõség övezett, amit ember még élve elviselhetett.

Krisztus megjelent János elõtt, aminek hívõk és nem hívõk elõtt is feltámadása bizonyítékául kell szolgálnia. Ez adjon élõ erõt az egyháznak! Idõnként sötét fellegek veszik körül Isten népét, úgy tûnik, mintha eltörölné õket az elnyomás és az üldözés. Ám ilyenkor kapjuk Istentõl a legnagyobb tanulságot rejtõ leckéket. Krisztus gyakran megjelenik a börtönökben és megmutatja magát választottainak. Velük van a máglyán, a tûzben. A csillagok az éjszaka sötétjében ragyognak a legfényesebben, és Isten dicsõségének legtündöklõbb sugarai is a legmélyebb sötétségben mutatkoznak meg. Minél feketébb az égbolt, annál tisztábbak és lenyûgözõbbek az Igazságosság Napjának, a feltámadt Üdvözítõnek a sugarai" (Ellen G. White cikke, The Youths Instructor, 1900. április 5.).

**Beszélgessünk róla!**

`1)	János leírja, amit Patmoszon látott és hallott. Mit látunk és hallunk mi Jel 1:12-20 szakaszát olvasva? Találunk-e megnyugvást a kinyilatkoztatás szavaiban?`

`2)	Jel 14:7 verse szerint az elsõ angyal így buzdítja a föld lakóit a vég idején: "imádjátok azt, aki teremtette a mennyet és a földet, és a tengert és a vizek forrásait." E vers nyelvezete 2Móz 20:11 verséhez vezethetõ vissza. Mit árul el az elsõ angyal üzenete a szombat végidei jelentõségérõl A jelenések könyve szerint?`

`3)	Számos keresztény szembesül egy furcsa helyzettel: minél régebb óta tartoznak az egyházhoz, annál könnyebben elhomályosodhat a hitük, sõt el is halhat. Pedig éppen az ellenkezõjének kellene történnie! Elvégre minél hosszabb ideje járunk Jézussal, annál többet kellene megtanulnunk róla és szeretetérõl. Mit tehetünk, hogy a hit tüze ne csak égjen bennünk, hanem egyre fényesebben és ragyogóbban lobogjon?`

