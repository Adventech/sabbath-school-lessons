---
title:  Krisztus Üzenete Akkor És Most
date:  09/01/2019
---

`Olvassuk el Jel 1:11 és 19-20 verseit! Jézus hét külön üzenetet küldött az ázsiai gyülekezeteknek. Hétnél több gyülekezet volt a provinciában, mit sejtet tehát ez általában a keresztényeknek szóló üzenetek szimbolikus jelentõségével kapcsolatban?`

A jelenések könyve 2. és 3. fejezetében jegyezte fel János a hét gyülekezetnek szóló jézusi üzeneteket. Mondandójuk három szintre vonatkozik:

Történeti alkalmazás. Az üzeneteket eredetileg hét gyülekezetnek küldték el, az I. századbeli Ázsia gazdag városaiba. Az ott élõ keresztények komoly kihívásokkal néztek szembe. Több városban a Rómához való hûség jeleként istenként imádták a császárt a templomokban. Kötelezõ lett a császárkultusz. Azt is elvárták a polgároktól, hogy megjelenjenek nyilvános eseményeken és pogány vallási szertartásokon. Mivel sok keresztény nem vett részt az efféle szokásokban, eljárást indítottak ellenük, sõt megesett, hogy mártírhalál is várt rájuk. Krisztus utasítására János azért írta le ezt a hét üzenetet, hogy a kihívásaik között segítsen nekik.

Profetikus alkalmazás. A jelenések könyve prófétai könyv, de Jézus csupán hét gyülekezetet választott ki az üzenetek címzettjeinek, így ez az üzenetek profetikus mondanivalójára is utal. A hét gyülekezet lelkülete egybevág Isten egyházának lelkületével a történelem különbözõ szakaszaiban. Istennek az a célja a hét üzenettel, hogy a kereszténység lelki állapotáról a menny szemszögébõl adjon áttekintést az I. századtól kezdve a világ végéig.

Egyetemes alkalmazás. A jelenések könyvének egészét egy levélként küldték el, amit minden gyülekezetben fel kellett olvasni (Jel 1:11; 22:16), tehát mind a hét üzenet tartalmaz olyan tanulságokat, amelyek alkalmazhatóak a minden korban élõ keresztényekre, különféle keresztényeket mutat be, más-más helyen és idõben. Például a mai kereszténységre általában a laodiceai üzenet a jellemzõ, egyes keresztényekre azonban valamelyik másik gyülekezet jellemzõi illenek. A jó hír az, hogy akármilyen is legyen a lelkiállapotunk, Isten "ott találkozik az [elbukott] emberrel, ahol az éppen van" (Szemelvények Ellen G. White írásaiból, 1. köt. Budapest, 1999, Advent Kiadó, 21. o.).

`Képzeljük el, hogy az Úr levelet ír a helyi gyülekezetünknek a ránk váró kihívásokkal és a lelkiállapotával kapcsolatban, hasonlóan ahhoz, ahogyan a hét gyülekezetnek írt! Mi állna egy ilyen levélben?`