---
title:  Az Úr Napján
date:  07/01/2019
---

`Olvassuk el Jel 1:10, valamint 2Móz 31:13, Ézs 58:13 és Mt 12:8 verseit! Ezek szerint a Biblia egyértelmûen melyik napot nevezi az Úr napjának? Mit jelenthetett ez a nap a nehézségek között János számára?`

"Szombatnapon történt, midõn a dicsõség Ura megjelent a számûzött apostolnak. János a szombatot Patmosz szigetén is éppoly szentül megtartotta, mint amikor Júdea városaiban és falvaiban prédikált a népnek. Igényt tartott a maga számára is az e napra vonatkozó értékes áldásokra" (Ellen G. White: Az apostolok története. Budapest, 2001, Advent Kiadó, 382. o.).

Jel 1:10 egyértelmûen arra enged következtetni, hogy János apostol a hetedik napon, szombaton kapta a látomást. Bepillantott a jövõbe, egészen Krisztus második eljöveteléig (vö. Jel 1:7), amit úgy nevez az Írás, hogy "az Úrnak napja" (Ézs 13:6-13; 2Pt 3:10). Ebben a versben elmondta azt is, hogy melyik napon kapta a látomást a jövõbeli eseményekrõl: szombaton, ami az "Úr napja".

Kétségtelen, hogy gyötrõdései között ez a látomásokkal teli szombat a szenvedéstõl mentes élet elõíze lehetett a számára, amit a második advent után minden kor hûségeseivel együtt tapasztalhat majd. A zsidó gondolkodás szerint a szombat valóban olam haba, "az eljövendõ világ" elõíze.

"A szombat, amit Isten az Édenben rendelt el… értékes volt János számára a magányos szigeten… Micsoda szombat volt az a magányos számûzöttnek, akit Krisztus mindig is értékesnek tartott, ám ekkor még inkább kiemelt! Korábban nem hallott ilyen magasztos igazságot" (Ellen G. White megjegyzése, The SDA Bible Commentary. 7. köt., 955. o.).

`Vö. a negyedik parancsolatot 2Móz 20:11 és 5Móz 5:15 verseiben! Ezek az igék a teremtés, valamint a szabadulás emlékeként mutatnak a szombatra, kiemelve, hogy Isten teremtett és váltott meg bennünket. Hogyan figyelhetünk minden szombaton még jobban arra, hogy Isten a Teremtõnk és a Szabadítónk is?`