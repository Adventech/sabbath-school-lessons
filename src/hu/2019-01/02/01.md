---
title:  A Gyertyatartók Között
date:  05/01/2019
---

### E hetitanulmányunk
2Mózes 20:11; Dániel 10:5-6; Máté 12:8; Apostolok cselekedetei 7:54-60; Jelenések 1:9-18, 20; 2:1-7

> <p></p>
> "Akinek van füle, hallja, mit mond a Lélek a gyülekezeteknek" (Jel 2:7).

A zsoltáros a haragjáról írt a 73. zsoltárban, az istentelenek fennhéjázó büszkeségének láttán, akik könnyen, bõségben élnek, miközben az igazak szenvednek. Az igazságtalanság rettenetesen bántotta a zsoltárost (Zsolt 73:2-16), tanácstalanul lépett a szentélybe (Zsolt 73:16-17). Ott, Isten jelenlétében azonban mélyebben érthette meg a dolgokat.

Évszázadokkal késõbb az idõs apostol hûséges tanúságtevése miatt jutott a sziklás börtönszigetre. Nagy bajai között még a gondjaira bízott gyülekezetek szenvedéseinek a híre is elért hozzá. A kritikus pillanatban látomást kapott a feltámadt Krisztusról a mennyei szentélyben. Ott az Úr felfedte elõtte az élet néhány titkát és a velük járó szenvedéseket, amint egykor a zsoltáros esetében is tette. A szentélybéli történés Krisztus jelenlétérõl és gondoskodásáról biztosította az apostolt. Ezt a bizonyosságot kellett átadnia a gyülekezeteknek, sõt az eljövendõ századok keresztény nemzedékeinek, egészen a világ történelmének a végéig.

Azon túl, hogy a héten bemutatjuk Krisztusnak a mennyei szentélyben végzett szolgálatát, megnézzük az elsõt az Ázsia hét gyülekezetének címzett üzenetek közül, amely számunkra is jelentõséggel bír. A következõ héten a többi hat gyülekezetnek küldött üzeneteit tanulmányozzuk majd.