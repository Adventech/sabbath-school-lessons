---
title:  Az Efezusi Gyülekezetnek Szóló Üzenet
date:  10/01/2019
---

Efezus volt a fõvárosa a Római Birodalom Ázsia provinciájának, egyben a legnagyobb települése, a fõ kereskedelmi útvonalak találkozásánál épült. Ázsia jelentõs tengeri kikötõjeként igen fontos kereskedelmi és vallási központnak számított. Számos középület állt benne, templomok, színházak, tornacsarnokok, fürdõk és bordélyházak. Ismerté tették a varázsláshoz kötõdõ szokásai és mesterségei, hírhedt volt erkölcstelenségérõl és babonaságáról. Mégis a tartomány legbefolyásosabb keresztény gyülekezete éppen Efezusban volt.

`Olvassuk el Jel 2:1-4 verseit! Hogyan mutatja be Jézus itt önmagát? Mely tulajdonságait ismeri el a gyülekezetnek? Mi miatt fejezi ki aggodalmát?`

Az efezusiak eleinte a hûségükrõl és a szeretetükrõl voltak híresek (Ef 1:15). Noha külsõ és belsõ nyomás is nehezedett rájuk, a keresztények szilárdan és hûségesen álltak. Keményen dolgoztak, engedelmeskedtek az igazságnak. Valóban nem tûrték meg a soraik közt a hamis apostolokat, csakhogy gyengülni kezdett bennük a Krisztus és a hittestvéreik iránti szeretet. Rendületlenek és hûségesek maradtak ugyan, ám Krisztus szeretete nélkül a tetteik hideggé és törvényeskedõvé váltak, fennállt a veszélye, hogy lámpásuk kialszik.

`Milyen három dologra buzdítja Jézus a gyülekezetet Jel 2:5-7 szakaszában, hogy újra lángra lobbantsa bennük az elsõ szeretetet és Krisztus, valamint a hittestvérek iránti elkötelezettséget? Hogyan kapcsolódik össze az a három tényezõ?`

Prófétai értelemben véve az efezusi gyülekezet állapota a kereszténység általános helyzetének és lelkiállapotának felel meg Kr. u. 31 és 100 között. Az apostoli egyházat az evangélium iránti szeretet és hûség jellemezte, viszont az I. század végére kihunyt bennük az elsõ szeretet lángja, ezért kezdtek eltérni az evangélium egyszerûségétõl és tisztaságától.

`Képzeljük magunkat egy olyan gyülekezet tagjainak a sorába, ahol megfogyatkozott a szeretet! Talán a hívõk bûnei nem köztudottak, nem élnek nyílt bûnben. Bizonyos szinten helyesen cselekszenek, de formalizmus és elhidegülés jellemzi õket. Ilyen helyzetekbõl hogyan hozhat szabadulást a gyülekezetnek adott jézusi tanács?`