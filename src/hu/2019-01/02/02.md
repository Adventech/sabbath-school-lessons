---
title:  Patmoszon
date:  06/01/2019
---

`Olvassuk el Jel 1:9 versét! Mit árul el János A jelenések könyvében szereplõ látomások körülményeirõl?`

Patmosz kopár, köves sziget az Égei-tengeren. A legszélesebb részén tizenhat kilométer hosszú és tíz kilométer széles. A rómaiak a környezõ szigetekkel együtt büntetõkolóniákat alakítottak ki rajta, oda számûzték a politikai foglyokat. A jelenések könyve születésének idejéhez viszonylag közel élõ, korai keresztény írók egybehangzóan állítják, hogy a római hatóságok az evangéliumról szóló hûséges tanúbizonysága miatt számûzték Patmoszra Jánost. Az idõs apostol bizonyára elszenvedte a római fogság minden nehézségét. Valószínûleg bûnözõként bántak vele, láncra verték, nem kapott elegendõ ételt és a könyörtelen római õrök ostorcsapásai között kellett nehéz munkát végeznie.

"Patmosz az Égei-tenger puszta, sziklás szigete, melyet a római kormány a gonosztevõk számûzetési helyéül jelölt ki. Isten szolgája számára azonban e sötét hely a menny kapuja lett. Az élet forgatagától és az elmúlt évek tevékenységétõl elvágva, közösségben élt Istennel, Krisztussal és a menny angyalaival. Tanítást kapott tõlük az egyház jövõjére vonatkozóan" (Ellen G. White: Az apostolok története. Budapest, 2001, Advent Kiadó, 375. o.).

`Még mely bibliai szereplõknek kellett nehézségeket elviselniük Isten iránti hûségük dacára (vagy talán pontosan azért)? Lásd Dán 3:16-23, ApCsel 7:54-60!`

Krisztus követõi sosem feledhetik, hogy nem maradnak magukra, amikor a Jánoséhoz hasonló helyzetben találják magukat! Jézus, aki a reménység és a bátorítás szavaival érkezett az apostolhoz patmoszi viszontagságai idején, továbbra is népével van, hogy megtartsa és támogassa õket nehéz helyzetükben.

`Hogyan különböztethetjük meg a Krisztusért való szenvedést attól, ami más, például a saját rossz döntéseink miatt következik be? Mit mondhatunk a szenvedésrõl, ha fogalmunk sincs az okáról? Hogyan tanulhatunk meg minden helyzetben bízni az Úrban?`