---
title:  Ezékiel
date:  31/07/2019
---

Ha megkérdeznénk keresztényektõl, hogy nevezzék meg "Sodoma bûneit", valószínûleg a különféle szexuális bûnöket és egyéb elfajult dolgokat sorolnák. Végtére is 1Móz 19:1-13 valóban elvetemült, beteg társadalmat mutat be, amirõl elmondható, hogy bõven megérett a pusztulásra.

A válasz azonban érdekes módon ennél még összetettebb. Figyeljük csak meg, mit ír Ezékiás: "Ímé, ez volt vétke Sodomának, a te öcsédnek: kevélység, eledel bõsége és gondtalan békesség volt nála és leányainál, de a szûkölködõnek és szegénynek kezét nem fogta meg" (Ez 16:49). Egyértelmû, hogy az Úr nem siklott át a városban terjengõ elfajult szokások egyéb formái felett, itt azonban Ezékiel a gazdasági igazságtalanságokat és a szükségben lévõk elhanyagolását állította a figyelem középpontjába. Lehetséges, hogy Isten szemében az anyagi téren elkövetett bûnök éppen olyan rossznak számítanak, mint az, ami a szexuális életben megesik?

Ámósz, Mikeás és Ézsaiás kora után élt Ezékiel, akinek az üzenetei szintén a közelgõ pusztulásra figyelmeztettek. Miután azonban a babilóniaiak elfoglalták Jeruzsálemet és lakóit fogságba vitték, a próféta inkább Isten helyreállító ígéreteit helyezte a fókuszba.

`Olvassuk el Ez 34:2-4 és 7-16 verseit! Hasonlítsuk össze Izrael korrupt vezetõinek tetteit azzal, ahogyan Isten pásztorolja a népét! Ellentétben az Úr módszereivel, hogyan bántak a vezetõk a leggyengébb "báránnyal"?`

Valóban annyira rossz volt a nép, hogy a próféta Sodomához hasonlította õket, az Úr mégis utánuk nyúlt, remélve, hogy elfordíthatja õket gonoszságuktól. Újabb terve szerint visszatérnek saját földjükre, felépítik Jeruzsálemet és a templomot. Ismét megtartják majd az ünnepeket, amelyeket Õ rendelt el és a földet megint egyenlõen osztják el a nép között, örökségükként (lásd Ez 47:13-48:29). Egyértelmûnek tûnik, hogy Isten szándéka szerint a fogságból való visszatérés után újból életbe lép a népére vonatkozó terve, amit elõször Mózesnek és az izraelitáknak nyilatkoztatott ki, még Egyiptomból való kiszabadításuk után. Ennek a tervnek részét képezte az is, hogy figyeljenek a társadalom leggyengébb tagjaira és azokra, akiket kívülállóknak tekintettek.

`Mennyire fontos a számodra, hogy Isten második - sõt még több - esélyt is ad, mint ahogyan a népével tette, akiknek lehetõségük volt jobb döntéseket hozni, mégis rossz útra léptek?`