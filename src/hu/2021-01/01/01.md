---
title:  Identitásválság
date:  26/12/2020
---

### E heti tanulmányunk
Ézsaiás 1; 5:1-7 „No jertek, törvénykezzünk, azt mondja az Úr! ha b&#369;neitek skarlátpirosak, hófehérek lesznek, és ha vérszín&#369;ek, mint a&nbsp;karmazsin, olyanok lesznek, mint a&nbsp;gyapjú” (Ézs 1:18).

> <p></p>
> Eltévedni a feledés földjén. Ha Írországban egy szűk, sövénykerítéssel szegélyezett országúton vezetnénk, előfordulhatna, hogy az utat egy tehéncsorda torlaszolja el, amint éppen hazafelé poroszkálnak az elropogtatott lakoma után. A tehenek akkor is bemennek a gazdájuk istállójába, ha nincs velük a pásztor. Tudják, hogy hová és kihez tartoznak.

Amikor az üzletben egy kisfiú elkeveredik az édesanyjától és felkiált: „Elvesztettem az anyukámat!”, talán nem tudja pontosan, hol is van vagy hol jár épp az édesanyja, de az üzletben sétáló anyukák tengerében biztosan felismeri egyedül azt, aki az övé.

Az ír tehenektől (sőt az elveszett kisfiútól) eltérően a júdaiak sajnálatos módon elfeledték, hogy mennyei Urukhoz tartoznak, és ezzel együtt megfeledkeztek igaz identitásukról (önazonosságukról) is, arról, hogy a szövetséges nép tagjai. „Fiakat neveltem, s méltóságra emeltem, és ők elpártolának tőlem. Az ökör ismeri gazdáját, és a szamár az ő urának jászlát; Izráel nem ismeri, az én népem nem figyel reá” (Ézs 1:2-3)!

Ezen a héten Isten munkáját figyeljük meg, ahogyan vissza akarja állítani népét a maga oldalára.

---

#### Ellen G. White idézetek

Isten hitvalló népe elszakadt az Úrtól, elveszítette bölcsességét, megrontotta értelmét, felfogóképességét. Képtelenek voltak messze előretekinteni, mert elfelejtették, hogy az előbbi időkben Isten megtisztította őket régi bűneikből. A sötétségben nyugtalanul, bizonytalanul haladtak, megpróbálták kitörölni gondolkodásukból az előbbi állapotukban élvezett szabadságot, biztonságot és boldogságot. Belevetették magukat mindennemű elbizakodott, vakmerő balgaságba, szembeszegültek Isten gondviselésével, és egyre mélyítették a már rájuk nehezedő bűntudatot. Hallgattak az Isten jelleme elleni sátáni vádaskodásokra, és úgy állították be az Urat, mint akiből hiányzik az irgalmasság és megbocsátás. A látnok ezt írja róluk: „Ó, gonosz nemzetség, hamissággal megterheltetett nép, gonosz mag, nemtelen fiak! Elhagyták az Urat, megutálták Izrael szentjét, és elfordultak tőle.” – A Te Igéd igazság, 4. köt., 1137. o.

A helyreállítás sohasem lehet alapos, hacsak le nem ér a gonoszság gyökeréig. Az ágakat ismételten lemetszik, de keserű gyökere megmaradt, hogy újra fölszökkenjék, és sokakat megfertőzzön. Ezért le kell hatolni a rejtett gonoszság gyökeréig, ismételten meg kell ítélni az erkölcsi érzékeket és újra megítélni az isteni jelenlét fényénél. A mindennapi élet fogja bizonyítani, vajon valódi-e a javulás. […]

Ez vár mindenkire, aki gyalázatot hozott Istenre, és megszomorította Krisztus szívét az igazság és az igaz élet megtagadásával. Ha a megkísértett személy lelkiismerete a próba alatt nem ébred fel, és nem érez fájdalmat, akkor a lelke halott lesz az élő Isten számára. – A Te Igéd igazság, 5. köt., 1152. o.

Isten kormányzata nem alapszik vak alárendelésen és oktalan korlátozásokon, habár Sátán így szeretné feltűntetni. Nem, […] sőt, értelmünkre és lelkiismeretünkre hivatkozik: „No, jertek, törvénykezzünk, azt mondja az Úr.” (Ésa 1:18) Így hangzik az Alkotónak teremtményeihez intézett meghívása; Isten nem akarja teremtményeit semmire sem rákényszeríteni. Nem fogadhatja el tiszteletünket és hódolatunkat, ha azokat nem készségesen és értelmesen hozzuk. A kierőszakolt engedelmesség akadályozhatná az értelem és jellem fejlődését; és géppé alacsonyítana le bennünket. Nem ez a Teremtő szándéka. Ő arra vágyik, hogy az ember, mint a teremtés koronája, a fejlődés legmagasabb fokára jusson el. Kilátásba helyezi számunkra az áldások teljességét, melyekhez kegyelem által kíván eljuttatni. Magához hív bennünket, hogy átadván magunkat neki, akaratát bennünk kimunkálhassa. Egyedül tehát tőlünk függ, hogy a bűn örökös rabszolgaságát, avagy Isten gyerme­keinek csodálatos és boldogító szabadságát választjuk-e. – Jézushoz vezető út, 43. o.