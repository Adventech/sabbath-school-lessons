---
title:  További Tanulmányozásra
date:  03/12/2021
---

„Mennyire leereszkedik Isten, és milyen könyörületes tévedő teremtményeivel, hogy az emberekkel kötött szövetsége jeleként a felhőkbe helyezte a szép szivárványt! Az Úr kijelenti, hogy amikor az ívre néz, megemlékezik szövetségéről. Ez nem azt jelenti, hogy bármikor is elfeledkezne róla. De a mi nyelvünkön beszél hozzánk, hogy jobban megértsük Őt. Istennek az volt a szándéka, hogy ha a későbbi nemzedékek fiai megkérdezik, mit jelent az égen átívelő ragyogó szivárvány, szüleik mondják el az özönvíz történetét, és azt, hogy a Magasságos Isten hajlította meg az ívet és helyezte a felhőkbe annak biztosítékaként, hogy a víz soha többet nem fogja elárasztani a földet. Ez nemzedékről nemzedékre Isten szeretetéről tanúskodik, és erősíti az ember Isten iránti bizalmát” (Ellen G. White: Pátriárkák és próféták. Budapest, 1993, Advent Kiadó, 76-77. o.).

A kereszténység megalapításától kezdve soha nem tapasztalt az egyház olyan gazdagságot és anyagi jólétet, mint amit ma a világ néhány országában élveznek. Viszont az a kérdés, hogy Milyen áron? A bőség bizonyosan hat a lelki életünkre, ráadásul nem jól. Hogyan is lehetne másként? Mégis mióta erősíti a gazdagság és az anyagiak terén tapasztalható bőség az önmegtagadás és az önfeláldozás keresztény értékeit? A legtöbb esetben éppen az ellenkezője történik: minél többel rendelkezik az ember, annál önállóbbá válik, hajlamosabb egyre kevésbé Istenre hagyatkozni. Jó a gazdagság és a bőség, de sok lelki csapda jár együtt vele.

**Beszélgessünk róla!**

`1) Beszélgessünk még a gazdagság kérdéséről, ami viszonylag relatív, hiszen lehet, hogy valaki nem számít gazdagnak a saját országában, de másutt élők között szuper gazdagnak tűnhet! Miként hat a gazdagság a lelki életünkre? Akinek van „pénze”, hogyan óvhatja meg magát az azt esetlegesen kísérő lelki veszélyektől?`

`2) Beszélgessünk Krisztus életének záró jeleneteiről, amelyek Isten irántunk való szeretetéről tanúskodnak! Miért nem szabad soha elfeledkeznünk erről? Még mi minden mutatja Isten jóságát? Miért kell ezeket folyton észben tartanunk?`

`3) Vannak olyan tudósok, akik tagadják az egész világra kiterjedő özönvíz esetét, noha a Biblia állítja (és a szivárvány is arra mutat). Mások a hatnapos teremtést tagadják, a Biblia viszont erről ír (és ennek az emlékét idézi a hetedik nap, a szombat). Ezek szerint mennyire lehet erős és ártalmas a környezetünk hatása a hitünkre?`