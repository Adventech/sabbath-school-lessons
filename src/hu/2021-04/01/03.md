---
title:  A Bűnbeesés És Az Özönvíz
date:  27/09/2021
---

Szinte minden iskolásgyerek hallotta a történetet, hogy Izsák Newton fejére esett egy alma, ő pedig felismerte a gravitációt. Nem az a lényeg, hogy valóban ráesett-e az alma, vagy sem, inkább Newton bölcsessége a fő (tulajdonképpen nem ő fedezte fel a gravitációt, hiszen aki már leesett a földre, az tudhatott valamit erről). Ő azonban felmérte, hogy ugyanaz az erő tartja a holdat a föld körüli, a földet pedig a nap körüli pályáján és így tovább, ami (a gravitáció) miatt az alma lepottyant.

Ez azért fontos, mert évezredeken át sokan úgy hitték, hogy az eget irányító törvények különböznek a földet irányítóktól, Newton pedig rámutatott ennek a hiedelemnek a helytelenségére. Felfedezése a természeti törvények körébe tartozik, viszont ugyanaz az elv igaz az erkölcsi törvényre is. Valójában a szeretettől elidegeníthetetlen szabadság, ami Lucifer bukásához vezetett a mennyben, vezetett a földön az emberiség bűnbeeséséhez.  

`1Móz 2:16-17 és 3:1-7 verseiben a tökéletes Isten által, tökéletes világba teremtett, tökéletes embereket látjuk. Milyen komoly igazságot tudhatunk meg ezekből a szakaszokból a szeretettől elidegeníthetetlen szabadságról is?`

A bűneset után gyorsan romlott a helyzet, egészen addig a pontig, amíg az Úr kimondta az emberről: „szíve gondolatának minden alkotása szűntelen csak gonosz” (1Móz 6:5). Rossz gondolatokkal a tetteik is bizonyosan azok voltak, míg úgy el nem hatalmasodott a gonoszság, hogy Istennek özönvízzel kellett elpusztítania az egész világot. Ezzel bizonyos értelemben esélyt adott az emberiségnek az újrakezdésre, egyfajta második teremtésként. Amint azonban Bábel története (1Móz 11:1-9) mutatja, az ember továbbra is eltökélten dacolt Istennel. „Amikor a torony félig-meddig elkészült, egy részét lakásként foglalták el az építők; más részét ragyogóan berendezve és feldíszítve lakosztályként bálványaiknak szentelték. Az emberek örvendeztek az eredménynek, és dicsőítették az ezüst és arany isteneket, szembeszállva a menny és a föld Urával” (Ellen G. White: Pátriárkák és próféták. Budapest, 1993, Advent Kiadó, 89. o.). Ezért Isten összezavarta a nyelvüket, elszélesztette a bűnös emberiséget a földön.

`Vegyük számba a nap során a gondolatainkat! Mit tanulhatunk ebből a saját szívünk állapotáról?`

---

#### Ellen G. White idézetek

Ősszüleink számára, bár Isten ártatlannak és szentnek teremtette őket, nem volt kizárva a vétkezés lehetősége. Az Úr szabad erkölcsi lényeknek alkotta őket, akik értékelni tudják jellemét – bölcsességét és jóságát –, kívánalmainak méltányosságát, és szabadságukban áll, hogy engedelmeskedjenek neki, vagy megtagadják az engedelmességet. Beszélgethettek Istennel és a szent angyalokkal. De örök biztonságuk megszerzése előtt ki kellett állniuk hűségük próbáját. Az ember létének kezdetén az Örökkévaló korlátot szabott az ember vágyainak, annak a végzetes szenvedélynek, amelyen Sátán bukása alapult. A tudás fája – ami a kert közepén, az élet fája közelében állt – volt ősszüleink engedelmességének, hitének és szeretetének próbája. Míg az összes többi fáról szabadon ehettek, annak az egy fának a gyümölcsét halálbüntetés terhe mellett tilos volt megkóstolniuk. Ki voltak téve Sátán kísértéseinek; de ha kiállják a próbát, Isten végül kivonja őket a kísértő hatalma alól, hogy örökre élvezhessék a menny kegyét. – Pátriárkák és próféták, 48. o.

Az özönvíz előtti nemzedékről ezt olvassuk: „És látta az Úr, hogy megsokasult az ember gonoszsága a földön, és hogy szíve gondolatának minden alkotása szüntelen csak gonosz… Mondta azért Isten Noénak: Minden testnek vége elérkezett előttem, mivelhogy a föld erőszakoskodással telt meg általok: és ímé, elvesztem őket a földdel egybe.”

Isten figyelmeztette az akkori világ lakóit a szándékáról, hogy meg akarja tisztítani a földet a törvénytelenségtől. Csakhogy az emberek megvetéssel tekintettek a figyelmeztetésre, amit csak babonának hittek. Kigúnyolták Noét az eljövendő özönvízzel kapcsolatos figyelmeztetései miatt. Amikor Krisztus a földön járt, figyelmeztetett Jeruzsálem közelgő nyomorúságra, aminek azért kellett bekövetkeznie, mert az emberek elutasították az igazságot, és megvetették az Istentől küldött üzeneteket. Jézus figyelmeztetését is azonban semmibe vették.

Az Úr figyelmeztette az emberiséget küldöttei által, és kijelentette, hogy mindennek vége igen közel van. Némelyek fontolóra veszik az intelmet, de az emberek többsége nem fog rá figyelni. – In Heavenly ­Places, 343. o.

Természetes állapotában a szív a tisztátalan gondolatok és a bűnös szenvedélyek székhelye. Amikor azonban alávetjük Krisztusnak, akkor a Szentlélek meg fogja tisztítani minden szennytől. Ezt azonban nem végezheti el az érintett személy beleegyezése nélkül. (…)

Az emberek csak Isten ereje által fékezhetik meg szavaikat és tetteiket. Folyton imádkoznunk kell a szív megőrzésének munkájában, fáradhatatlanul kell segélykéréseinket küldenünk a kegyelem mennyei trónusához. Aki magát kereszténynek vallja, alázattal és őszintén járuljon Isten elé segítséget kérni. A Megváltó figyelmeztetett rá, hogy szüntelenül imádkoznunk kell. A keresztény ember nem maradhat folyamatosan a térdén imádkozva, viszont gondolatatait és vágyait mindig a menny felé irányíthatja. Ha kevesebbet beszélnénk, és többet imádkoznánk, akkor túlzott önbizalmunk is eltűnne.Érzelmeitek összpontosítsanak Istenre. Elmélkedjetek fenségén, irgalmán és tökéletességén! Engedjétek, hogy jóságát, szeretetét és tökéletes jellemét csodálja a szívetek! – Sons and Daughters of God, 99. o.