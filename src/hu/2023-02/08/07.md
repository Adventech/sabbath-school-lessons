---
title:  További Tanulmányozásra
date:  19/05/2023
---

„Az az ok adott… Isten imádatára, hogy Ő a Teremtő. A mennyei liturgiában az égi teremtmények igen tömören fejezték ki ezt a gondolatot: »mert te teremtettél mindent« (Jel 4:11). A földön a lehető legjobban ki kell emelni Isten teremtői mivoltát, ezért mondja az angyal: »imádjátok azt, aki teremtette a mennyet és a földet, és a tengert és a vizek forrásait« (Jel 14:7). Helyes az a jelzés, miszerint az angyal a negyedik parancsolat nyelvezetével igazolja az Isten imádására szólító felhívást (2Móz 20:11)…

A Tízparancsolatban a szombat parancsa a pecsét, amely Teremtőként azonosítja Istent; ez támasztja alá, hogy mely területre terjed ki az uralma – mindarra, amit megteremtett; rámutat, hogy joga van az uralomra – mivel mindent Ő teremtett meg. A sárkánynak, ahhoz, hogy sikert érjen el, valahogy félre kell tolnia ezt az emlékünnepet” (Ángel Manuel Rodriguez: The Closing of the Cosmic Conflict: Role of the Three Angels’ Messages. 40-41. o.).

**Beszélgessünk róla!**

`1) A szombat hogyan felel az élet nagy kérdéseire: Honnan jöttem? Miért vagyok itt? Mi az örök sorsom?`

`2) Gondolkozzunk a teremtés csodáiról, a végtelen nagy univerzumban a saját létezésünk csodájáról! Mit tanít a teremtés tanának fontosságáról az, hogy a szombat, a teremtés elsődleges emlékünnepe kivétel nélkül minden héten eljön hozzánk (nem nekünk kell megkeresnünk)?`

`3) Dániel 3. és 6. fejezetének ihletett feljegyzésében hogyan jelentkezik az imádat kérdése? Mit találunk ezekben a beszámolókban, ami segíthet felkészülni azokra a kihívásokra, amelyek előtt áll Isten hűséges népe a „fenevad bélyege” körüli krízis idején?`

`4) Hogyan mutathatjuk be annak, aki szerint a teremtés eszköze az évmilliókon, sőt évmilliárdokon át tartó evolúció volt, hogy ha ez igaz lenne, mennyire logikátlan volna a teremtés emlékünnepeként megtartani a szombatot?`