---
title: Történet
date: 02/06/2023
---

#### KERÉKPÁR ÉS BIBLIA – 2. RÉSZ

_M.B., ahogy Kathie Lichtenwalternek elmondta_

_A feleségem és én sok-sok hónapig spóroltunk, hogy vegyünk egy kerékpárt Husszeinnek, aki annak az épületnek volt a biztonsági őre, ahol misszionáriusként élünk a Közel-Keleten. Isten meghallgatta az imáinkat és segített, hogy megvehessük a biciklit. Elgondolkodtunk: „Mi lenne, ha a bicikli mellé adnánk Husszeinnek egy Bibliát is?” Írtunk egy kártyát és becsomagoltunk egy Bibliát, amelyet már hónapokkal korábban vásároltunk. Imádkoztunk a legjobb pillanatért, hogy átadjuk neki az ajándékokat. Gondosan megterveztem, mit mondjak. Husszeint elborították az érzelmek, amikor megérkeztünk hozzá a kerékpárral. De arra nem számítottam, milyen lesz az arca, amint szorosan magához szorítja a Bibliát és óvatosan lapozgatja. El volt ragadtatva! Nem tudom, ki volt boldogabb – ő vagy én. Kétévnyi barátság után végre odaadtam a barátomnak és testvéremnek egy Bibliát, az ajándékot, amiért a legtöbbet imádkoztam! Az örömöm leírhatatlan volt! Néhány nappal később Husszein meghívott az otthonába egy teára. Amikor megérkeztem, éppen Mózes első könyvét olvasta. Csillogott a szeme. Elmondta, hogy még soha nem olvasta a teremtés történetét. Tudtam, sok mindenről kell beszélgetnünk, és imádkoztam a Szentlélek vezetéséért, hogy adjon megfelelő szavakat._

Aznap este a mennyről és a halálról beszélgettünk. Mutattam Husszeinnek néhány gyönyörű igeverset. Miközben beszéltünk, Husszein csendben lapozgatta a könyvet. Éreztem, Isten sürget, hogy ajánljam fel a közös bibliatanulmányozást, amit Husszein el is fogadott, méghozzá lelkesen. Azon a héten elkezdtük a beszélgetést. A szívem tele van hálával Isten iránt. Kiváltság, hogy Isten Szaváról beszélgethetek Husszeinnel. Hálás vagyok a feleségemnek a kedves és hittel teli támogatásáért. Hálás vagyok a hazámban élő rokonoknak, akik velünk együtt imádkoztak Husszeinért. Hálás vagyok a hívő barátaimnak, akik imádkoztak értünk ez alatt az élmény alatt. Hálát adok Istennek, hogy pénzt küldött nekünk a kerékpár megvásárlására és bátorságot adott ahhoz, hogy bemutassuk Igéjét valakinek, aki izgatottan várja, hogy új szemszögből ismerje meg Istent.

---

#### Ellen G. White idézetek

Bizonyságtételek lelkészeknek, „A küzdelem, a harc fokozódik” című alfejezet; Szemelvények Ellen G. White írásaiból, 2. köt., „A dicsőséges feltámadás reggele” című alfejezet.