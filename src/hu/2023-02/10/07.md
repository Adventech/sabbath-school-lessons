---
title:  További Tanulmányozásra
date:  02/06/2023
---

„A jelenések könyvében »a nagy Babilon« különleges értelemben jelöli az idők végén a hitehagyóvá lett egyesült egyházakat…

Az ihletett író »a nagy Babilon« névvel utal a pápaság, a hitehagyóvá lett protestantizmus és a spiritizmus nagy, hármas vallási egységre… A »Babilon« kifejezés inkább a szervezetekre és vezetőikre utal, mint a tagjaira. Az utóbbit a »sok víz« jelöli (Jel 17:1, 15)” (The SDA Bible Commentary. 7. köt. 851-852. o.).

„E két nagy tévedéssel – a lélek halhatatlanságával és a vasárnap szentségével – fogja Sátán az embereket csalásának foglyaivá tenni. Míg az előbbi a spiritizmus alapját rakja le, az utóbbi Rómával hozza közös nevezőre az embereket” (Ellen G. White: A nagy küzdelem. Budapest, 2013. Advent Kiadó, 503-504. o.).  

Az Ótestamentum korában a babiloni vallásban fontos szerepe volt a holtak lelkének, a babiloniak erősen hittek a lélek halhatatlanságának tanában, szerintük a halállal a lélek a lelki világba lépett. A Szentírás tanításától azonban idegen a halhatatlan lélek fogalma. A The Jewish Encyclopedia egyértelműen azonosítja e hamis elképzelés eredetét: „Azt a hitet, miszerint a test halála után a lélek tovább élne… sehol nem tanítja a Szentírás… A lélek halhatatlanságának elképzelése a görög gondolkodással való kapcsolat révén került a zsidósághoz, elsősorban fő képviselője, Patón filozófiája által, akit orfikus és eleusziszi misztériumok vezettek erre, és ezekhez furcsamód még babiloni és egyiptomi nézetek is keveredtek” (Kaufmann Kohler: The Jewish Encyclopedia. „Immortality of the Soul”, 1906.).

**Beszélgessünk róla!**

`1) Miért döntően fontos, hogy a halál kérdésében tisztában legyünk az igazsággal? Mitől véd ez bennünket? Miért vigasztaló ennek tudata?`

`2) Az ördög bizonyos csalásai nyilvánvalóak, mások rejtettebbek. Mit tehetünk, nehogy bármelyik meg tudjon téveszteni bennünket?`

`3) Beszéljük meg a vasárnapi részben érintett kérdést azzal kapcsolatban, hogy vannak, akik úgy gondolják, a Bibliában kinyilatkoztatott isteni akarat szerint járnak el, miközben valami rosszat tesznek! Mivel magyarázhatjuk ezt? Milyen szerepet kell kapnia Isten törvényének a magyarázatban?`

 

---

#### Ellen G. White idézetek

Bizonyságtételek lelkészeknek, „A küzdelem, a harc fokozódik” című alfejezet; Szemelvények Ellen G. White írásaiból, 2. köt., „A dicsőséges feltámadás reggele” című alfejezet.