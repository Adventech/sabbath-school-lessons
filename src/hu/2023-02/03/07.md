---
title:  További Tanulmányozásra
date:  14/04/2023
---

Gondoljuk még tovább a szerdai tanulmányból azt, hogy nekünk van szükségünk bekapcsolódni valamibe, ami hatalmasabb nálunk, túlmutat csekély, rövid, gyakran bűnös, romlott és kiábrándító életünkön (ugyan ki az, akire nem vonatkozik ezekből valami?)! Érthető is ez a vágy. Fizikai szempontból jelentéktelen húskötegek vagyunk, hordozzuk a mindössze pár font súlyú, szénalapú szerves anyagból való agyunkat, ami az összetételében közelebb áll egy adag sültcsirkéhez, mint a számítógép merevlemezéhez.

Vajon milyen jelentősége lehet e kis, egymástól független húskötegeknek a végtelen világban? Csupán magunknak élni, amikor körülöttünk és rajtunk túl annyi minden létezik az olyan, mintha az ember egész életére egy magánzárkába lenne becsukva egy nagyvárosban, aminek a lüktetése érezhető a falakon át is. Mégis milyen hatalmasabb, káprázatosabb és jelentősebb következményekkel járó célért élhetnénk, mint az örök élet ígéretének hirdetéséért, amit Jézusban kapunk?

„Isten szolgái szent lelkesedéstől fénylő arccal sietnek egyik helyről a másikra, hogy hirdessék a menny üzenetét. Az egész földön ezernyi hangon szól majd a figyelmeztetés, csodálatos dolgok fognak történni. Betegek meggyógyulnak és a hívők munkáját jelek és csodák kísérik. Sátán is dolgozik, de hamis csodákkal. Még tüzet is hoz alá az égből az emberek szeme láttára (Jel 13:13). A föld lakóinak el kell dönteniük, ki mellé állnak” (Ellen G. White: A nagy küzdelem. Budapest, 2013, Advent Kiadó, 524. o.).

**Beszélgessünk róla!**

`1) „Többen írtak nekem és megkérdezték, hogy a hit általi megigazulás üzenete képezi-e a harmadik angyal üzenetét. Ezt válaszoltam: »Ez a harmadik angyal üzenete, valóban«” (Ellen G. White cikke, The Advent Review and Sabbath Herald, 1890, április 1.). Mi a kapcsolat a hármas angyali üzenet és a hit általi megigazulás között?`

`2) Gondolkozzunk még az „örökkévaló evangélium” kifejezésen! Miért örökkévaló az evangélium?`

`3) Mi a jelentősége annak, hogy ilyen sok országban élnek hetednapi adventisták? Ezek szerint mennyire áldotta meg Isten az erőfeszítéseinket? Ugyanakkor hogyan veheti ki részét a saját gyülekezetünk, sőt a szombatiskolai csoportunk a „munka befejezésében”?`