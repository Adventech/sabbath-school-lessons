---
title:  További Tanulmányozásra
date:  26/05/2023
---

„A Jelenések 14. fejezetében azt az üzenetet találjuk, hogy Babilon leomlott. Babilon azokra a vallási szervezetekre vonatkozik, amelyek valamikor tiszták voltak, de megromlottak. Ezt az üzenetet, mivel az ítéletre való figyelmeztetés után következik, az utolsó napokban kell hirdetni. Tehát nem vonatkozhat csupán a katolikus egyházra, mert ez az egyház már hosszú századok óta bukott állapotban van” (Ellen G. White: A nagy küzdelem. Budapest, 2013, Advent Kiadó, 331. o.).

Dániel 3. fejezetében a három héber története, akiknek az ősi Babilonban megparancsolták, hogy „imádjátok az arany állóképet, amelyet Nabukodonozor király állíttatott” (Dán 3:5), annak szimbóluma, modellje, ami a végidőben a lelki Babilonban fog megtörténni, amikor szintén kényszerítik az embereket a hamis „állókép” vagy szobor imádatára (lásd Jel 13:15; 14:9, 11; 16:2; 19:20; 20:4). Milyen érdekes, hogy éppen a két parancsolat egyikének – a második parancsolatnak (2Móz 20:4-5) – a megszegésére akarták rávenni a három hébert, amire ez a hatalom törekedett, nevezetesen, hogy megváltoztassa „az időket és a törvényt” (Dán 7:25).

Még melyik parancsolatot bolygatták meg? Természetesen a negyediket, ami az imádat kérdésének a lényegét érinti, ahogy láttuk már és még a későbbiekben is látni fogjuk. Ennek a végső krízis idején is központi szerepe lesz, amikor az a kérdés, hogy imádjuk-e azt, aki teremtette „az eget és a földet, a tengert és mindent, ami azokban van, a hetedik napon pedig megnyugovék” (2Móz 20:11; lásd még Jel 14:7), vagy pedig a fenevadat és annak képét imádjuk.

**Beszélgessünk róla!**

`1) Milyen kapcsolat van Bábel tornya és a mai lelki Babilon között? Milyen hasonlóságok mutatkoznak közöttük?`

`2) Miként hozható összhangba két ellentétes gondolat? Jézus hatalmat adott egyházának, ugyanakkor veszélyes a lelki tapasztalatunkat letenni bármilyen lelki vezető kezébe. Milyen korlátok között értendő az egyház fennhatósága?`

`3) Hogyan érthetjük meg, hogy Babilon egyik bűne, a bálványimádás többet jelent pusztán a szobrok előtti meghajlásnál? Hogyan eshetnek bele még protestánsok is a bálványimádás bűnébe?`

`4) Milyen további párhuzamokat találunk Dániel 3. fejezete és az akkor kényszerített hódolat, valamint aközött, amire A jelenések könyve figyelmeztet a végidőt illetően?`

---

#### Ellen G. White idézetek

Szemelvények Ellen G. White írásaiból, 3. köt., „Minden egyén vagy Krisztus, vagy Sátán seregébe áll” című alfejezet.