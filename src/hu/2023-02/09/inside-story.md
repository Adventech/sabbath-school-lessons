---
title: Történet
date: 26/05/2023
---

#### KERÉKPÁR ÉS BIBLIA – 1. RÉSZ

_M.B., ahogy Kathie Lichtenwalternek elmondta_

Bárcsak megismerhetnéd Husszeint, annak az épületnek a biztonsági őrét, ahol a feleségemmel misszionáriusként élünk a Közel-Keleten! Már az első találkozásunkkor láttuk, milyen hithű és őszinte ember. Igazán megkedveltem. Sokszor meglátogatott bennünket és magukhoz is meghívott, beszélgettünk az élet egyszerű dolgairól, sőt, néha még a lelkiségről is. Kérésünkre szívesen imádkozott velünk. Ahogy Isten kegyelméből egyre erősödött a barátságunk, arra törekedtünk, hogy a hit útján is közelebb kerüljünk egymáshoz. Imádkozni kezdtünk a megfelelő pillanatért, amikor Bibliát adhatunk neki. Egy nap Husszein zaklatott volt. Idegesen magyarázta, hogy ellopták a biciklijét, az egyetlent, amivel munkába járt. Ezen a napon kezdtem el imádkozni egy kerékpárért a barátomnak. Néhány hónap múlva váratlanul kaptunk 40 dollárt. Úgy tűnt, mintha Isten egyenesen a mennyből küldte volna a pénzt. Az a határozott gondolat fogalmazódott meg bennem, hogy bemutatom Jézus szeretetét a barátomnak, és veszek neki egy biciklit. Félretettem a 40 dollárt és még gyűjtöttem hozzá. Jártam a használt kerékpárokat árusító boltokat. Elképzeltem, milyen lenne, ha adhatnék Husszeinnek egy biciklit a születésnapjára. Amikor eljött a nap, a feleségem sütött egy tortát, én megterveztem egy különleges menüt, majd meghívtuk vacsorára. Husszein el volt ragadtatva! Elmondta, milyen sokat jelent neki, hogy ismer bennünket. De nem volt kerékpárunk… Nem volt ajándékunk. Másnap, amikor még mindig használt kerékpárt kerestem, meglepett egy internetes bejegyzés: egy orosz férfi alig 10 perccel korábban meghirdetett egy biciklit eladásra. A bicikli pontosan annyiba került, amennyit sok-sok hónap alatt megtakarítottam.

_Folytatás következik._

---

#### Ellen G. White idézetek

Szemelvények Ellen G. White írásaiból, 3. köt., „Minden egyén vagy Krisztus, vagy Sátán seregébe áll” című alfejezet.