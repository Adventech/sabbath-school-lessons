---
title: Történet
date: 05/05/2023
---

#### CSODA UKRAJNÁBAN

_Andrew McChesney_

A tízéves Anasz folyamatos zaklatások közepette küzdött a tanulással egy állami iskolában az ukrajnai Odesszában. A bőre sötétebb volt, mint a többi gyereké, és az osztálytársai gúnyolták emiatt. Édesanyja, aki korábban hetednapi adventista volt, elhagyta. Ukrán nagymamájával élt. Az apja nem volt keresztény, messze élt, Iránban. A nagymamának nagyon fájt az, ahogy az iskolában Anasszal bántak. Végül átíratta a fiút a helyi adventista iskolába.

Anasz eleinte zárkózott volt és keveset beszélt, de annyira megszerette a hittanórákat, hogy a tanár szavait suttogva ismételgette, hátha úgy jobban megjegyzi. Ahogy teltek a napok és a hetek, kezdett megnyílni és viccelődni. A többi gyerek élvezte a szellemességét és hamarosan ő lett az osztály tréfamestere. Kapott egy Bibliát is. Az anyukája haragudott, amikor megtudta, hogy Anasz adventista iskolába jár, és elvitte a gyereket a nagymamájától, nem is volt hajlandó beszélni vele. Anaszt otthon tanította. A nagymama egy éven át minden nap imádkozott értük. Egy idő után a lány újra szóba állt az édesanyjával, kibékültek, sőt abba is belement, hogy találkozzanak egy adventista lelkésszel. Anasz hallgatta a beszélgetésüket, így tudta meg, hogy meg akar keresztelkedni három barátja az adventista iskolából. „Én is meg akarok keresztelkedni!” – kiáltotta. Az anyukája meglepődött. Feltettek Anasznak néhány kérdést. Kiderült, hogy az édesanyjával töltött egy év során egyedül tanulmányozta a Bibliát. Mindennél jobban szeretett volna megkeresztelkedni. Megérintette az édesanyja szívét is a fiú vágya, hogy életét átadja Jézusnak, ezért beleegyezett. Két héttel később az anya és a nagymama is tanúja volt, ahogy a 11 éves fiú három barátjával együtt megkeresztelkedett. Nemcsak a családi béke állt helyre, hanem az Istennel való megbékélés is megtörtént.

---

#### Ellen G. White idézetek

Szemelvények Ellen G. White írásaiból, 3. köt., „A bűntelenség és üdvösség kérdései” című fejezet.