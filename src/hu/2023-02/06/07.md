---
title:  További Tanulmányozásra
date:  05/05/2023
---

Íme egy gyors és könnyű módja Dán 9:24-27 szakaszában a hetven hétről szóló prófécia áttekintésének:

Az első a hetven hét (Dán 9:24).

A következő a hetven hétből a hét hét és hatvankét hét, vagyis hatvankilenc hét (Dán 9:25).

Utána következik az utolsó, a hetvenedik hét (Dán 9:27).

Végül pedig az utolsó hét kétszer három és fél éves szakaszra válik szét – „a hét felén” (Dán 9:27).

Tehát hetven hét, amit hatvankilenc hét és egy hét tesz ki, az utolsó hét pedig ketté lett osztva. Kr. u. 457-től kezdve egyszerű matematikai számítással elérünk 1844-ig.

Dániel 8. fejezetében azonban nem találjuk meg, hogy mikor kezdődött a kétezer-háromszáz nap. „Kétezer-háromszáz estéig és reggelig, azután visszakapja a szent hely az igazságát” (Dán 8:14, ÚRK).

Kétezer-háromszáz nap – honnan kezdve? Miért ne onnan számítanánk, amikor Dániel a látomást kapta, „Belsazár király uralkodásának harmadik esztendejében” (Dán 8:1)? Mert így nem jön ki. Dániel 8. fejezetének látomása későbbi eseménnyel kezdődik, nem szerepel benne Babilon, mert Médó-Perzsiától Görögországon, valamint Rómán át az utolsó időig tart. Miért számítanánk egy, a látomásban szereplő eseményt, a szentély megtisztítását attól, Babilontól, ami nincs benne? A látomás csúcspontjának kezdő dátumát magában a Méd-Perzsa Birodalom idején kezdődő látomásban kell megtalálni, amitől kezdve ez a vég idejéig tartó időszak igen sok év.

Melyik évben kezdődik? Dániel 8. fejezete nem árulja el, csak a 9. fejezet.

**Beszélgessünk róla!**

`1) A csoportban beszélgessünk az evangélium és az ítélet közötti szoros kapcsolatról, ahogy ennek a próféciának a két részében láttuk! Miért olyan jó hír számunkra ez a kapcsolat? Miért oszlatja el a félelmet, amit sokan az ítélet gondolata hallatán éreznek?`

`2) Időzzünk még Dán 9:26 versében annál a résznél, hogy „kiirtatik a Messiás”! Miről van itt szó?`

`3) Olvassuk el újból 3Móz 16:16 és 23:26-29 verseit! Miért kellett megtisztítani a szentélyt (3Móz 16:16)? Mit kellett a népnek tennie akkor (3Móz 23:26-29)? Mit jelent ez számunkra ma?`

 

---

#### Ellen G. White idézetek

Szemelvények Ellen G. White írásaiból, 3. köt., „A bűntelenség és üdvösség kérdései” című fejezet.