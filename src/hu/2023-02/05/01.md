---
title:  Az Ítélet Jó Híre
date:  22/04/2023
---

### E heti tanulmányunk
Zsoltárok 51:3-6; Dániel 7:9, 14, 26; Jelenések 4:2-4; 5:1-12; 14:7; 20:12

> <p></p>
> „Ezt mondván nagy szóval: Féljétek az Istent, és néki adjatok dicsőséget: mert eljött az ő ítéletének órája; és imádjátok azt, aki teremtette a mennyet és a földet, és a tengert és a vizek forrásait” (Jel 14:7).

A Biblia egyik legvilágosabb állítása, hogy Isten az ítélet Istene, és előbb-utóbb, ilyen vagy olyan módon a most olyannyira hiányzó ítélet be fog következni, méghozzá maga Isten, „az egész föld bírája” (1Móz 18:25; lásd még Zsolt 58:12; 94:2; 98:9) által. Vagy amint Pál írja: „mindegyikünk maga fog számot adni magáról Istennek” (Róm 14:12, ÚRK).

Ijesztő gondolat, nem igaz? Számot kell adni magunkról Isten előtt, aki ismeri a legbensőbb dolgainkat is, aki „minden cselekedetet… ítéletre előhoz, minden titkos dologgal, akár jó, akár gonosz legyen az” (Préd 12:16).

Ám végső soron az ítélet Isten jóságát és kegyelmét mutatja be, azt, hogy Ő egyszerre igazságos és kegyelmes a megváltottakkal, sőt még azokkal is, akik elvesznek.

Ezen a héten az ítélet mélyebb témáit boncolgatjuk majd, a világegyetemben zajló nagy küzdelem összefüggésében. Különösen meg fogjuk nézni, hogy mi történik, amikor Isten hűséges népe áll az elkerülhetetlen „eljövendő ítélet” (ApCsel 24:25) elé.

---

#### Ellen G. White idézetek

„Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, hogy ha nyilvánvalóvá lesz, hasonlókká leszünk Őhozzá; mert meg fogjuk Őt látni, amint van.” (1Jn 3:2) Isten népének öröksége az Ő Igéjébe vetett hitében ismerhető fel. „Az pedig az örök élet, hogy megismerjenek téged, az egyedül igaz Istent, és akit elküldtél, a Jézus Krisztust.” (Jn 17:3)

Isten gyermekei hit által juthatnak el Krisztus ismeretére, és táplálhatják a reménységet, hogy Ő meg fog jelenni, és megítéli a világot igazságban, mígnem dicső várakozássá érik bennük, hogy meg fogják látni, amint van, hasonlóvá válnak Őhozzá, és örökre az Úrral lesznek. Az alvó szeneteket az Úr előszólítja sírjukból a dicső halhatatlanságra. Amikor elérkezik a szabadulás napja, akkor jön el az Úr, hogy különbséget tegyen azok között, akik szolgálták Istent és akik nem. Amikor Krisztus eljön, csodálni fogják Őt mindazok, akik hisznek, és a Föld nemzetségei a mi Urunké és Megváltó Jézus Krisztusunké lesznek. – Hit, remény, cselekvő szeretet, 115. o.

„Mert minden cselekedetet az Isten ítéletre előhoz, minden titkos dologgal, akár jó, akár gonosz legyen az.” (Préd 12:16)

Az Úr nemsokára eljön a felhőkön hatalommal és dicsőséggel. De ez az esemény, valamint a fontos felkészülés, amire szükségünk van, talán nincs kellőképpen elénk tárva a kinyilatkoztatott igazságokban ahhoz, hogy ünnepélyes kötelességünkre gondoljunk? Népünknek különösen ezt kell határozottan hirdetnünk. „Mikor pedig eljő az embernek Fia az Ő dicsőségében… elébe gyűjtetnek mind a népek.” (Mt 25:31–32)

Mutasd be minden gyülekezetben a cél – vagyis a helyes ítélőképesség és annak örök jutalma – eléréséhez szükséges üzenetet. Isten mindenkit a cselekedete szerint fog megjutalmazni. –This Day With God, 296. o.

Az utolsó ítélet a legünnepélyesebb, legfélelmetesebb esemény. Az Atya az Úr Jézusra bízta az ítéletet. Ő fogja kihirdetni a jutalmat azoknak, akik Jehova törvénye iránt hűséget tanúsítanak. Isten megdicsőíttetik, és uralma felmagasztaltatik az el nem bukott világok lakói előtt. Ekkor majd bizonyítást nyer az a tény, hogy minden vád hamis volt. Az ítélet nem csak néhány egyénre vagy egy népre fog kiterjedni, hanem az egész világra. Ó, micsoda változást eredményez a teremtett lények felfogásában! Akkor majd mindannyian felismerik az öröklét igazi értékét. – Letter 131, 1900. október 14.