---
title:  További Tanulmányozásra
date:  16/06/2023
---

„Amikor a protestantizmus a szakadék fölött átnyúlva megragadja a római hatalom kezét, amikor a mélység fölött kezet ráz a spiritizmussal, amikor e hármas egység hatása alatt országunk [az Amerikai Egyesült Államok] mint protestáns és republikánus kormányzat az alkotmányának minden egyes pontját megtagadja és intézkedéseivel a pápai hamisságot és megtévesztést hirdeti, akkor tudhatjuk, hogy eljött Sátán csodatetteinek ideje és közel a vég” (Ellen G. White: Testimonies for the Church. 5. köt. 451. o.). „Hajlamosak voltunk szemet hunyni afölött, hogy a vasárnap az ellenkező erők istentiszteleti napja… A jelenések könyvének történeti menetében. A vasárnap különösen fontos szimbólum, rámutat a sárkány hihetetlen ravaszságára és agyafúrtságára… Isten törvényének ez… a megváltoztatása egyetlen egyszerű tettel kifejezésre juttatja a sárkány Istennel szembeni gyűlöletének lényegét a kozmikus küzdelemben. Az egyszerűsége felettébb megtévesztő. A sárkány Isten helyét próbálta meg elbitorolni a kozmoszban, önmagát tüntetve fel az istentisztelet igazi alanyaként. Úgy érvelt, hogy Isten törvénye nem igazságos, meg kell változtatni. A Tízparancsolat összekötő részénél változtatta meg a törvényt, ott, ami Istent az imádatra egyedül méltó Teremtőként és Megváltóként azonosítja [2Móz 20:8-11; 5Mózes 5. fejezet, Jel 4:11; 5:9, 13-14]. A törvény megváltoztatásában nemcsak az ördögnek az Úr akaratával (a törvénnyel) szembeni gyűlölete nyilvánul meg, hanem ezzel megkísérli elfoglalni Isten helyét is, önmagát állítva be az imádat tárgyának… A törvény megváltoztatásának egyetemessé tétele biztosítaná számára a győzelmet” (Ángel Manuel Rodriguez: The Closing of the Cosmic Conflict: Role of the Three Angels’ Messages. 53-54. o.).

**Beszélgessünk róla!**

`1) Számítunk a végső eseményekre, sőt várakozással tekintünk eléjük, ugyanakkor miért kell vigyáznunk, hogy ne váljunk fanatikussá, ne nevezzünk meg dátumokat vagy ne bocsátkozzunk spekulációkba azon túl, amit az isteni ihletés feltárt? Milyen veszélyekkel járna mindez? Mi történt a múltban, amikor a várt események nem akkor és úgy bontakoztak ki, ahogyan bizonyos emberek állították?`

`2) Miközben kerüljük az előző kérdésben említett veszélyeket, hogyan felelhetünk azoknak, akik szerint a fenevad bélyegével és az üldözéssel kapcsolatos események nem történhetnek meg, lehetetlennek tűnnek a világ jelenlegi állapotában? Ez az érvelés felszínesen nézve ugyan érthetőnek látszik, valójában azonban nem az. (Végtére is, figyeljük meg, milyen hatalmas változások mennek végbe hirtelen a világban!)`

---

#### Ellen G. White idézetek

Tapasztalatok és látomások, „Az állat jele” című fejezet.