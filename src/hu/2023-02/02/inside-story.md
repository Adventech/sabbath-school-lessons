---
title: Történet
date: 07/04/2023
---

#### 700 EGYKORI LÁZADÓ MEGKERESZTELKEDETT

_Andrew McChesney_

Mindoro szigetén (Fülöp-szigetek) 52 éven keresztül dúltak a harcok. Voltak, akik a békéért még földet és pénzt is felajánlottak a lázadóknak, de látszólag semmi nem vezetett eredményre. A rajtaütések és ellentámadások végtelennek tűnő körforgása 40 000 ember halálát okozta.

Az Adventista Világrádió (AWR) 2017-ben kezdte meg sugárzását Mindorón, a teljes tagbevonás keretén belül. Az AWR műsoridőt bérelt a helyi rádióállomásoknál, a helyi gyülekezeti tagok bibliaórákat tartottak és meghívták a szomszédokat az evangelizációs összejövetelekre. Hamarosan körülbelül 1400 embert kereszteltek meg. Az adások folytatódtak. 2019-ben a hegyvidék erdőiben meghúzódó lázadók is hallgatni kezdték az AWR adásait. 2020-ban, amikor a COVID-19 végigsöpört a világon, több lázadó eldöntötte, hogy átadják magukat Jézusnak. A vezetőjük, Ka Martin nem értette, mi történik, ezért ő is elkezdte hallgatni az AWR-t. A dzsungelben bujkálva próbálta kitalálni, miért hagyják el a harcosai. Martin több tucat ember, köztük 21 katona haláláért volt felelős. A rádióadásokat hallgatva ő is elhatározta, hogy átadja szívét Jézusnak.

A Fülöp-szigetek történelmének egy vérfoltos fejezete zárult le, amikor mintegy 700 egykori lázadó letette a fegyvert, majd megkeresztelkedett az AWR által szervezett evangelizációs összejöveteleken. Köztük volt Martin és a felesége is. Összesen több mint 60 000 ember keresztelkedett meg körülbelül egy évvel ezelőtt a Fülöp-szigeteken a „Végidei visszaszámlálás” alkalmain. A Fülöp-szigetek kormánya amnesztiát adott a volt lázadóknak, ez Isten csodája volt. Az AWR együttműködik a kormánnyal és egy nem kormányzati szervezettel, az ASI-hoz tartozó Farm Stew-val, hogy segítsenek az egykori lázadóknak megélhetést találni a földművelés révén.

---

#### Ellen G. White idézetek

Szemelvények Ellen G. White írásaiból, 1. köt., „Együttműködésre váró angyalok” című alfejezet.