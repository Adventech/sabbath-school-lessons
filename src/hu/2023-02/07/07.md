---
title:  További Tanulmányozásra
date:  12/05/2023
---

A Szentírás egyik központi témája Isten imádata, ami mindig is vita tárgyát képezte az emberek között, sőt Isten népe között is. Az Ószövetség idején a próféták korholták Isten népét, amiért idegen isteneket imádtak vagy pedig a pogány világ vallási szokásait követve tisztelték az Urat. A kozmikus küzdelem kellős közepében feszül az Isten imádata és az idegen istenek tisztelete közötti ellentét, és ehhez társul még Isten törvényének semmibevétele.

„Az imádat az emberi lét legalapvetőbb aspektusát szólítja meg, azt illetően, hogy mit kell tenni a Teremtő jelenlétében az embernek, az élő teremtménynek… Csak az élők imádhatják az Urat, a halottak nem imádhatják Őt… Aki megteremtett bennünket, az hív, hogy adjuk neki az életünket, így fejezve ki imádatunkat. Majd életünket gazdagabban visszanyerve mások áldására élhetünk. Az imádat létezésünk természetét és célját érinti. Szükségünk van arra, hogy ne minden önmagunk körül forogjon, így megszabaduljunk az önzéstől. Értelmét veszti a létünk, ha nem imádjuk Istent, célt tévesztett, ezért a halálba, a teljes megsemmisülésbe tart, mert elszakadunk az élet forrásától” (Ángel Manuel Rodriguez: The Closing of the Cosmic Conflict: Role of the Three Angels’ Messages. 42. o.).

**Beszélgessünk róla!**

`1) Időzzünk még annál a kérdésnél, hogy a bűnbe süllyedt világban miért van többre is szükségünk annál, mint hogy Isten megteremtett! Miért elengedhetetlen a megváltás ígérete is?`

`2) Idézzünk fel olyan eseteket, amikor félreérthetetlenül láttuk Isten munkáját az életünkben, ami bemutatta, mennyire szeret bennünket! Tegyük hozzá, hogy Ő az Isten, aki az egész világmindenséget létrehozta! Ő az, aki annyira szeret, törődik az életünkkel. Miért nemcsak vigasztaló, hanem alázatra is késztető gondolat ez?`

`3) Amennyiben az evolúció tana igaz volna, vajon miért kellene imádnunk a Teremtőt, aki a halál, az erőszak, a rombolás, a szenvedés és a tömeges pusztulás évmilliárdjain át alkotott volna meg minket, miközben Mózes első könyvében egészen más képet ad a teremtésről? Ennek ellenére imádnunk kellene Őt? Mégis miért? Azért, mert évezredeken át hazudott volna nekünk az eredetünkről?`

 