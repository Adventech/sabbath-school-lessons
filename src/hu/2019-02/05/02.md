---
title:  A Megfelelõ Nõt Szeretni
date:  28/04/2019
---

`Soroljuk fel Péld 5:3-14 leírása alapján, hogy milyen bajok, következmények származnak a házasság elõtti vagy azon kívüli nemi életbõl!`

Az istenfélõ ember, ha még nem házas, a házasságig vár a legbensõségesebb érzéseivel, az intimitással, illetve ha házas, abban éli meg mindazt. A példabeszédek könyve kifejezetten a férfiakat szólítja meg, de ugyanaz vonatkozik a nõkre is, amint az Énekek éneke (vö. Én 4:12-15) is kifejezi. A tiltott szerelem erõteljes vonzását kell mérlegre tenni ennek a bûnnek a rettenetes következményeivel szemben. Az alkalmi szexuális kapcsolatból hiányzik az elkötelezõdés, ezért nem üti meg a valódi intimitás mércéjét, az anyagi, testi és érzelmi erõk elpazarolását jelenti. A legfontosabb pedig az, hogy számot kell adnunk Istennek az életünk során meghozott döntésekrõl.

A házassággal kizárólagos elõjogként jár a szexuális intimitás mint az Istentõl kapott egyik legnagyobb ajándék (Mt 19:5; 1Kor 7:3-4; Zsid 13:4). A példabeszédek könyve az öntözés képét, a víz bõségét használja annak az élvezetnek és megelégedettségnek kedves jelképeként, amit a házaspároknak együtt kell szerelmükben megtalálniuk. Ez áll szemben a hûtlenség következményével, amit a pusztaság szimbolizál. Az "ifjúságod felesége" (Péld 5:18) kifejezés arra utal, hogy a pár elkötelezettsége megmarad még akkor is, amikor idõsebbek lesznek. A férjet továbbra is magával ragadja a felesége bája (gyönyörködik benne [Péld 5:19]).

A bûnbeesés utáni állapotban a nemi ösztönök elcsábíthatják az embert a szexualitásra vonatkozó isteni tervtõl. Isten viszont az értelem és a választás erejét is megadta az emberiségnek. Az ilyen kísértések mindent elsöprõvé válhatnak, ha az ember nem áll folyamatosan ellen. Aki szilárdan elkötelezi magát az Isten terve szerinti házasélet mellett, elejét veheti annak, hogy tiltott kapcsolatba bonyolódjon. Nemcsak tisztességes dolog azt választani, hogy egész életünkben hûségesen ragaszkodunk a nemi élet isteni mintájához, hanem annak már önmagában is bõséges jutalma van.

`Mit tanácsolnánk annak, akirõl tudjuk, hogy olyan szexuális kísértések támadják, amelyek tönkretehetik a házasságát?`