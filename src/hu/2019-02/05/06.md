---
title:  Az Igazán Jó Feleség
date:  02/05/2019
---

`A példabeszédek könyve a nemes jellemû asszony dicséretével zárul. Soroljuk fel, hogy milyen tulajdonságokról és jellemvonásokról szól elismerõen ez a szakasz! Péld 31:10-31`

Különleges az itt bemutatott nõ, de a vers is. A Péld 31:10 részétõl kezdõdõ versek a héber ábécé huszonkét betûjének egyikével kezdõdnek. A derék asszony dicséretébõl következtethetünk: a nép ábécéjének egésze alig elég arra, hogy az ilyen asszony kellõ elismerést kapjon!

A rabbiknak a következõ kijelentése is tükrözi, mennyire hangsúlyozza A példabeszédek könyve a megfelelõ partnerrel kötött házasságot: "A férfi otthona a felesége." "A derék asszony koronája az õ férjének; de mint az õ csontjaiból való rothadás, olyan a megszégyenítõ" (Péld 12:4). A könyv végén különféle képességek állnak össze ideális képpé: ruhakészítés, ingatlanvásárlás, földmûvelés, otthonteremtés és pénzgazdálkodás. Mindeközben az asszony kiválóan ellátja a családját, akik szeretik és dicsérik.

Nem lehet minden nõtõl elvárni ilyen nagyszerû adottságokat, és a férjeknek nem is e minta alapján kell értékelni a feleségüket. A példabeszédek könyve inkább a képességek és tulajdonságok leírásával igyekszik közölni, hogy mely tulajdonságok a legfontosabbak a nõkben és a férfiakban egyaránt: a szavahihetõség, az együttérzés, a megbízhatóság, a hûség, a kedvesség és a szorgalom. Péld 31:30 szerint az ilyen élet titka, hogy az ember "féli az Urat".

Péld 31:10 versében a "derék" avagy "nemes jellemû" (egy angol fordítás szerint) kifejezés "erõt", "hatalmat", "gazdagságot" jelent. Zsolt 62:11 versé­ben úgy fordítják, hogy "vagyon", Józsué embereirõl szólva pedig "erõs vitézek"-nek (Józs 1:14). Boáz "erényesnek" (Ruth 3:11, egy angol fordítás szerint) nevezi Ruthot. Péld 31:10 verse a "gazdagság" gondolatával játszik el. Az igazi gazdagságot a jellem, a becsületesség és az Úr félelme jelenti, ami értékesebb a drágaköveknél.

`Milyen derék és erényes nõk hatottak az életünkre? Mit adnánk még hozzá az istenfélõ nõk jellemtulajdonságait, érdemeit és képességeit soroló listához?`