---
title:  Felhívás Az Apáknak
date:  29/04/2019
---

**Figyeljük meg, hogy a gyerekek életében mennyire messze ható következményei lehetnek az apák jellemtulajdonságainak, amelyeket A példabeszédek könyve megemlít!**

`Péld 13:22; 27:23-24`

`Péld 14:26`

`Péld 15:1, 18; 16:32`

`Péld 15:27`

`Péld 29:17`

Az édesapa jelleme közvetlenül hat a gyerekeire és arra, hogy milyen örökséget hagy rájuk. A gyerekek támogatást, szeretetet, útmutatást és mintát várnak az apjuktól. A példabeszédek könyve dicséri azokat az apákat, akik megbízhatóan járulnak hozzá a családi erõforrásokhoz és bölcsen kezelik azokat. Sokféle módon "Kárt okoz saját házának a nyerészkedõ" (Péld 15:27, RÚF). Az édesapának figyelnie kell arra, hogy a családot részesítse elõnyben a munkával szemben. Az istenfélõ apák törekednek a türelemre és uralkodnak az érzelmeiken. Számításba veszik, hogy a gyerekeik rájuk támaszkodnak. Fegyelmezik õket, de vigyáznak, nehogy visszaéljenek hatalmukkal. A legodaadóbb apák Istent szeretnék követni, azt akarják, hogy az Õ szeretete és Igéjének tanítása irányítsa õket, és a helyes úton indíthassák el gyerekeiket. A legfontosabb, amit egy édesapa tehet a gyerekeiért, hogy szereti az édesanyjukat. A hozzá való hûsége és állandó szeretete vagy ezek hiánya óriási hatással van a gyerekek jólétére, még felnõtt korukban is.

A példabeszédek könyvének fõ témája az Istenhez való hûség, a házasság és a család iránti elkötelezõdés, illetve a becsületesség az ember személyes és közösségi életében. A siker minden téren az egyén szívének állapotától függ. Számtalan csábítása lehet a bûnnek - akár a szex, a lustaság, a gazdagság vagy a hatalom -, de a bölcs férj és apa Istenre tekint, hogy mindig a helyes döntést hozhassa meg.

`Miért fontosak az itt kifejtett erkölcsi elvek mindenki számára, függetlenül attól, hogy apák vagy sem? Milyen pozitív vagy negatív hatása volt a tetteinknek másokra, különösen a gyerekeinkre? Mi mindenben kell még körültekintõbbeknek lennünk?`