---
title:  Fenyítés Szeretettel
date:  30/04/2019
---

`A példabeszédek könyve tanítása szerint mi a jelentõsége a gyerekek fegyelmezésének és fenyítésének? Péld 10:17; 23:13-14; 29:1, 15`

A szülõk idõnként fegyelmezik a gyerekeiket, hogy megtanítsák õket arra, mi a társadalmilag elfogadhatatlan viselkedés, büntetik az engedetlenséget és kifejezik a nemtetszésüket, amikor szégyenbe hozzák õket. Viszont mi volt Isten célja a fenyítéssel családja fiatal tagjait illetõen? A példabeszédek könyve a reményteli jövõ kontextusába helyezi a fegyelmezést (Péld 19:18). Az istenfélõ szülõk tudják, hogy gyerekeik természete bûnös, amin egyedül egy erõ segíthet: Krisztusé (lásd Ellen G. White: Elõtted az élet - Nevelés. Budapest, 1992, Advent Kiadó, 26. o.). A keresztény nevelés, fegyelmezés célja, hogy a gyereket Istenhez vezessük.

A gyenge növény megtámasztása. Krisztus által a fegyelmezés alatt nem a büntetést vagy a hatalom fitogtatását értjük, hanem a javító célzatú nevelést. Istennek az a terve, hogy a szeretõ szülõk - ismerve a bûn erejét - Krisztushoz vezessék a gyerekeik lépteit. A gondoskodó szülõk kedvesen és határozottan nevelnek, a gyerekeket már a legkorábbi éveikben vezetik és idõnként visszafogják (ahogy a kertész is megtámasztja az újonnan elültetett fát), amíg kialakul az önuralmuk és a fiatalok maguk is elkezdenek bízni Istenben, együttmûködnek az Úr megváltási, fejlõdésre vonatkozó tervével.

`Milyen üzenetet találnak a szülõk Péld 13:24 és 23:13-14 verseiben?`

`A gyerekek nevelésével összefüggésben csak kevés bibliaszöveg van, ami említi a "vesszõt" (héberül shebet). A keresztény gyereknevelési irodalomban népszerû gondolat, hogy olyan legyen a vesszõ használata, mint a mennyei Pásztoré, aki azzal tereli a nyájat (Zsolt 23:4). Másutt a Szentírás a türelmes tanításra, a következetes példaadásra, a jó kommunikációra és a szoros kapcsolatra mutat, amelyek által változás idézhetõ elõ a gyerekekben (5Móz 11:18-19). Különösen fontos, hogy a gyerek érezze a szülei szeretetét, mert a fegyelmezéssel így érhetõ el jó, nevelõ, jobbító hatás (Péld 13:24).`

`Hogyan hozhatják rendbe a szülõk a dolgokat a gyerekeikkel, ha a fegyelmezés nem érte el a kívánt célt, mert túl kemény vagy félreérthetõ volt?`