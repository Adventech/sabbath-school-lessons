---
title:  Jobb Lenne A Háztetõn Élni
date:  01/05/2019
---

`Hogyan kever egy kis humort A példabeszédek könyve a családi élet bosszúságainak tárgyalásába? Péld 21:9, 19; 27:15-16. Milyen hatást ér el?`

Számos példabeszéd foglalkozik azzal, hogyan bánunk egymással a közeli kapcsolatokban, ezek könnyedén és szellemesen fején találják a szöget. Például amikor az érzéketlen barát "énekeket mond a bánatos szívû ember elõtt" (Péld 25:20), vagy a korán kelõ családtag "nagy hangon áldja" az alvókat (Péld 27:14). A veszekedõ nõkrõl olvasó feleségek talán szívesen betennének néhány "példabeszédet" a férfiakról is! Visszavághatnának azzal, hogy az efféle mondások csak szítják a példabeszédek tárgyaként szolgáló problémákat, amikor csak a nõket nevezik meg, hiszen az otthon légkörének megteremtésében hasonló felelõsséggel bíró férjek ugyanúgy hajlamosak a pörlekedésre. (Képzeljük csak el, milyen lehetett Kajafás vagy Annás otthonában az élet!)

A vidám szív. Jó, ha a családban helye van a humornak, megolajozza az élet gépezetét, segít oldani a stresszt és a feszültséget. "A vidám elme jó orvosságul szolgál; a szomorú lélek pedig megszárasztja a csontokat" (Péld 17:22). A példabeszédek könyvének egésze is a saját gyógyszereit kínálja, és enged, hogy nevessünk néhány bosszantó és idegesítõ viselkedési formán. Talán amikor már elmosolyodtunk (vagy ráeszméltünk, hogy a tréfa éppen rajtunk csattan), könnyebb beszélni az irritáló vagy zavaró szokásokról, magatartásról. Másrészt viszont ne próbáljuk humorral lekicsinyíteni vagy elkerülni azokat a kérdéseket, amelyekre komolyan oda kell figyelni!

Valamilyen krónikus fertõzés tünete lehet a hõemelkedés. A veszekedés, a zsémbelõdés és a panaszkodás jelezheti, hogy a család egy vagy több tagja elfojtja a mérgét, talán az egyensúly hiánya vagy a kommunikációs problémák miatt. A panaszkodó fél ellensúlyozni próbálja a másikban észlelt hatalmi, uralkodási hajlamot vagy azt, hogy kommunikációs gondok adódtak. A fertõzés elmúltával a tünetek megszûnnek. Azok a családok, amelyek ahelyett, hogy elkerülnék a problémát vagy egymást, inkább az Úr iránti szeretetükre, illetve az egymás iránti elkötelezettségükre építenek, és úgy beszélik meg, kinek mire van szüksége, mit éreznek, azok eljutnak a probléma gyökeréhez és tudják is rendezni azt.

`Miért olyan fontos a családban a nevetés? Hogyan lehet jó eszköz és mikor rossz? Beszéljük meg a válaszunkat a csoportban!`