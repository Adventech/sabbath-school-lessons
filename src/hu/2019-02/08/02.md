---
title:  Gyermektelenség
date:  19/05/2019
---

`Olvassuk el 1Móz 18:11, 30:1, 1Sám 1:1-8 és Lk 1:7 verseit! Mi volt a közös ezekben a bibliai szereplõkben? Hogyan válaszolt Isten a vágyódásukra?`

A gyermek áldás, ám valamiért nem mindenkinek jut osztályrészül ez az ajándék. Vannak, akik reménykednek, családért imádkoznak, és Isten megadja, amit kérnek, néha csoda folytán, ahogyan Sára esetében is történt. Mások ugyanolyan buzgón fohászkodnak Isten trónja elõtt, de kérésüket néma csend fogadja. Látják, hogy a barátaik Istent dicsõítik a várandósság és a baba érkezése idején, és ha a saját üres "fészkükre" gondolnak, még jobban mélyül a sebük. Még az olyan ártalmatlan kérdések is, mint "Hány gyereked van?", arra a fájdalomra emlékeztetik õket, hogy kívül esnek azon a körön, amelyben lenni szeretnének.

Aki ilyet él át, annak tudnia kell, hogy Isten megérti a bánatát. A zsoltáros így ír Istenrõl: "Te számon tartod bolyongásomat. Gyûjtsd könnyeimet tömlõdbe, legyenek benne könyvedben" (Zsolt 56:9, RÚF). Még ha látszólag hallgat is, "Amilyen irgalmas az apa fiaihoz, olyan irgalmas az Úr az istenfélõkhöz" (Zsolt 103:13, RÚF).

Mások pedig különféle megfontolásból egyszerûen úgy döntenek, hogy nem vállalnak gyereket. Teljesen érthetõ, hogy egyesek miért nem akarnak több embert hozni a szenvedéssel, fájdalommal, gonoszsággal és lehetséges katasztrófákkal teli világra. Vannak, akik örökbe fogadnak gyerekeket saját gyerek vállalása helyett. Így olyanokat nevelhetnek fel, akik már világra jöttek, ezzel általában sokkal jobb esélyt adnak nekik az élethez, mint amilyenre különben számíthattak volna.

A világunk bonyolult, valószínûleg mindenféle emberrel fogunk találkozni, akik a gyerekek tekintetében számtalan helyzetben lehetnek. Mindenesetre fontos tudnunk, hogy Isten szeret bennünket és kívánatos véget akar nekünk adni. Ugyanakkor törekedjünk mindig a tapintatra azok iránt, akiknek valamiért nincs gyereke!

`Jézusnak nem lettek gyerekei. Milyen tanulságokat szûrhetünk le ebbõl?`