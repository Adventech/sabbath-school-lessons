---
title:  A Gyereknevelés Öröme És Felelõssége
date:  21/05/2019
---

`Olvassuk el a 127. zsoltárt! Mi az alapvetõ üzenete ennek a rövid szakasznak? Milyen fontos tanulságokat vonjunk le magunknak az életvitelünkkel kapcsolatban?`

Amikor a kedvenc ételünket szeretnénk megfõzni, egy adott receptet követünk. Ha minden szükséges hozzávalót beleteszünk és követjük a lépéseket, az esetek többségében a kívánt eredményt érjük el. A gyereknevelés viszont nem hasonlítható a fõzéshez. Nincs két egyforma gyerek, és még ha ugyanazt tesszük is, mint a többiek esetében, akkor is reagálhatnak másként egyes gyerekek. Ezt befolyásolhatja a nemük, a születésük sorrendje, a vérmérsékletük és még számos más ok. Isten azt szeretné, hogy a szülõk az iránta való szeretetre és engedelmességre vezessék a gyerekeiket (5Móz 6:4-9; Zsolt 78:5-7). "Tanítsd a gyermeket az õ útjának módja szerint" (Péld 22:6) - hagyta meg a szülõknek.

Azt kívánjuk, hogy a gyerekeink bújós, védtelen kis emberpalántákból független, sikeres felnõttekké váljanak, de legfõbb felelõsségünk Jézus Krisztus ismeretére, szeretetére és szolgálatára elvezetni õket. Szülõként Mózes ötödik könyve 6. fejezetének tervét követhetjük a gyerekeink lelki fejlõdése érdekében. Van négy fontos kívánalom. El kell ismernünk, hogy "az Úr a mi Istenünk" (5Móz 6:4). Szeressük Õt teljes szívünkbõl (5Móz 6:5), értékeljük az Igéjét (5Móz 6:6) és fontos elmondani a gyerekeinknek mindent, amit az Úrról tudunk (5Móz 6:20-23)!

5Mózes 6. fejezetében két fontos elvet találunk. Az elsõ a "tanítás-beszéd" elve (5Móz 6:7). A tanítás a formális oktatást, míg a beszéd az informális tanítást jelenti. Mindkét esetben a bibliai igazságok továbbadására a szülõ-gyerek kapcsolaton belül kerül sor. A formális tanítás a családi áhítatok során történhet meg, amikor együtt tanulmányozzuk Isten Igéjét. Az informális tanításra a mindennapi élet körülményei között, spontán jelleggel kerül sor, ami különösen fontos. A hétköznapi események során hatásosan közvetítjük a bibliai igazságokat (1Móz 18:19). A második a "kötés-írás" elve (5Móz 6:8-9). A lelki igazságokat bele kell foglalni a tetteinkbe ("kéz") és a hozzáállásunkba ("fej") is, valamint nyomot kell hagyniuk a magánéletünkön ("ajtófélfa") és a nyilvánosság elõtti életünkön is ("kapu"). A szívünkbõl az otthonunkba, az otthonunkból pedig a világba is magunkkal kell vinnünk azokat!