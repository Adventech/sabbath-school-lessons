---
title:  Gyereknevelés Mint Tanítványság
date:  22/05/2019
---

`Olvassuk el 1Móz 18:18-19 és 1Sám 3:10-14 szakaszait! Hasonlítsuk össze a két apát! Milyen eredményre vezetett a gyereknevelési stílusuk?`

A szülõk felelõssége tanítvánnyá tenni a gyerekeiket, hogy belõlük is Jézus követõi váljanak. Vannak olyan szülõk, akik azt hiszik, hogy akkor tanítják és nevelik a gyerekeiket, ha testi fenyítést alkalmaznak - minél többet, annál jobb (Péld 22:15; 23:13; 29:15). Helytelenül az ehhez hasonló igeszakaszokra hivatkozva bántalmazzák és teljes megadásba kényszerítik a gyerekeiket, ami azonban többnyire csak a szülõk és Isten elleni lázadásba viszi õket.

A Biblia arra tanítja a szülõket, hogy szeretettel vezessék a gyerekeiket (Ef 6:4; Kol 3:21) és tanítsák meg õket az igazságra (Zsolt 78:5; Péld 22:6; Ézs 38:19; Jóel 1:3). Szülõként gondoskodnunk kell a gyerekeinkrõl (2Kor 12:14) és jó példával kell elõttük járnunk (1Móz 18:19; 2Móz 13:8; Tit 2:2)! Azt az útmutatást kapjuk, hogy helyesen vezessük a családi életünket (1Tim 3:4-5, 12) és fegyelmezzünk (Péld 29:15, 17), de Isten szeretetét tükrözve (Zsolt 103:13; Ézs 66:13; Lk 11:11).

A Biblia feljegyzéseiben találunk példákat a helytelen nevelésre. Izsák és Rebeka kivételezett a gyerekeivel, Ézsauval és Jákóbbal (1Móz 25:28), és késõbb Jákób hasonlóan viszonyult Józsefhez (1Móz 37:3). Éli vallási vezetõ volt, mégsem tudta megnevelni a fiait (1Sám 3:10-14). Sámuel, akit úgyszintén Éli nevelt fel, maga is elég rossz apának bizonyult (1Sám 8:1-6). Dávid király házasságtörõ kapcsolatot kezdett és gyilkosságra adott utasítást, amivel a példája követésére tanította a gyerekeit. Manassé király bálványoknak áldozta fel a gyerekeit (2Kir 21:1-9), amint Akház király is tette (2Kir 16:2-4).

Persze a Szentírás a gyereknevelés követendõ példáit is megemlíti. Márdokeus nagyszerû nevelõapja volt Hadassának, Eszter királynénak (Eszt 2:7). Jób rendszeresen imádkozott a gyerekeiért (Jób 1:4-5). Sokat tanulhatunk a nevelésrõl ezekbõl az esetekbõl, legyenek akár jók, akár rosszak.

`Mi a tanulsága a Biblia gyereknevelési történeteinek? Hogyan alkalmazhatók ezek az elvek másokkal kapcsolatban is?`