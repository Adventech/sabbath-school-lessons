---
title:  Egyedülálló Szülõk
date:  20/05/2019
---

Gyakori jelenség az egyedülálló szülõk helyzete, amikor nem mindig, de többnyire a nõ egymaga végzi a gyereknevelést. Ennek különféle okai lehetnek. Hágárt arra kényszerítették, hogy Ábrahámtól szüljön gyereket, késõbb azonban a fiával együtt elküldték (1Móz 16:3-4; 21:17). Betsabét teherbe ejtette egy nagyhatalmú férfi (2Sám 11:4-5). Egy özvegy, egyedülálló anyának segített Illés Sareptában, Isten azért küldte oda a prófétát (1Kir 17:9). Amikor Jézus megkezdte szolgálatát, akkorra örökbefogadó apja, József már meghalt, Mária pedig özvegyen, egyedül gondoskodott a gyerekeirõl. "A halál elválasztotta Józseftõl, akivel megosztotta Jézus születésének titkát. Most senkije sem volt, akinek bizalmasan feltárhatta volna reményeit és félelmeit. Az elmúlt két hónap nagyon szomorúan telt" (Ellen G. White: Jézus élete. Budapest, 2010, Advent Kiadó, 112. o.).

Az egyedülálló szülõk feladata lehet a legnehezebb. Sokaknak gondot okoz, hogy egymaguknak kell elõteremteniük az anyagiakat vagy meg kell küzdeni a másik szülõvel. Már az sem könnyû, hogy idejük legyen egyszerûen csak magukkal vagy Istennel foglalkozni, és közben azon tépelõdnek, hogy vajon fogja-e még szeretni õket valaki.

`A következõ versekben milyen ígéreteket találhat bárki, beleértve az egyedülálló szülõket is? Péld 3:5-6; Ézs 43:1-2; Jer 29:11; 31:25; 32:27; Mt 11:28`

Gyülekezetként felelõsségünk, hogy segítsünk az egyedülálló szülõknek! Jakab azt írta: "Tiszta és szeplõ nélkül való istentisztelet az Isten és az Atya elõtt ez: meglátogatni az árvákat és özvegyeket az õ nyomorúságukban" (Jak 1:27) - amihez még hozzátehetnénk, hogy "az egyedülálló szülõket is a nehéz helyzetükben". Nem csak anyagi segítséget ajánlhatunk fel. Könnyíthetünk a terheiken azzal, ha egy kicsit elvisszük a gyerekeiket, addig õk elvégezhetnek bizonyos feladatokat, pihenhetnek, imádkozhatnak és tanulmányozhatják Isten Igéjét. Mentorálhatjuk a gyerekeiket vagy megjavíthatunk dolgokat a ház körül. Számos módon támogathatjuk az egyedülálló szülõket Isten kezeiként!

`Mi mindent tehetünk az egyedülálló szülõk bátorításáért és támogatásáért, még véletlenül sem ítélkezve a helyzetükön?`