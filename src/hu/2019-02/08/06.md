---
title:  Küzdelem A Tékozló Gyerekért
date:  23/05/2019
---

`Olvassuk el Péld 22:6 versét! Hogyan értjük ezt a bibliaszöveget? Garancia, ígéret vagy valószínûsítés?`

Elõfordul, hogy a szülõ mindent megtesz, amire szükség van - idõt tölt a gyerekeivel és a helyes dolgokra, az Isten szerinti életre tanítja õket, jó iskolába küldi õket, rendszeresen jár velük gyülekezetbe, közösen végzik a missziómunkát -, õk azonban végül mégis elhagyják a hitet, amiben nevelkedtek. Ennek nem feltétlenül a szülõ az oka. Hatalmas fájdalom ez, és egy pillanat sem múlik el úgy, hogy ne aggódnánk az üdvösségükért. A gyerekek a saját útjukat járják és végsõ soron õk felelnek a tetteikért Isten elõtt.

Néhányan ígéretnek tartják azt, hogy "még mikor megvénhedik is, el nem távozik attól". Mintha ez szavatolná, hogy a megfelelõ nevelés minden esetben a gyerek üdvösségéhez vezet. A példabeszédek könyve általában elveket és nem feltétlenül ígéreteket ad. Ebbõl az igeversbõl azt a következtetést szûrhetjük le, hogy a gyerekkorban belénk vésõdött tanulságok egy életen át megmaradnak. Minden gyerek eléri azt a kort, amikor vagy a sajátjaként fogadja el a szülei örökségét, vagy elutasítja azt. Azok a szülõk, akik nagy gonddal istenfélelemre tanították a gyerekeiket, megnyugodhatnak, hogy a gyerekeikben megmarad, amire tanították õket. Azonban ha elfordulnak attól, a szívükbe ültetett magok állandóan hívják õket hazafelé. A mi döntésünk az, hogy jó szülõk leszünk-e, de hogy a gyerekeinkbõl mi lesz, az már az övék.

Mit tegyen a szülõ, ha az egyik gyereke elfordul? Buzgón imádkozzon érte! Isten megérti a fájdalmát, hiszen több milliárd gyereke fordított hátat neki, a tökéletes Atyának. Szeretettel és imával támogathatjuk a tékozló gyerekeinket. Álljunk mellettük, miközben Istennel küzdenek!

Ne szégyelljük magunkat annyira, hogy nem kérünk imatámogatást, ne hibáztassuk magunkat, illetve ne összpontosítsunk csak a tékozlóra, elfeledkezve a család többi tagjáról! Megoszthatja a családunkat, ha tékozló gyereket nevelünk. Tehát egyesítsük erõinket a házastársunkkal és állítsunk egyértelmû határokat a gyerekünk elé! Emlékezzünk arra, hogy Isten jobban szereti a gyerekünket még nálunk is, várjuk, hogy jót hoz a jövõ és fogadjuk el: Isten továbbra is munkálkodik a gyerekünkben!

`Ilyen helyzetben az ember általában önmagát hibáztatja. Miért jobb a jövõre és Isten ígéreteire összpontosítani még akkor is, ha elkövettünk hibákat? Lásd Fil 3:13-14!`