---
title:  További Tanulmányozásra
date:  24/05/2019
---

"Idõt kell szánnod, hogy beszélgess és imádkozz kicsinyeiddel! Ne engedd, hogy bármi megzavarja Istennel és gyermekeiddel való közösséged idõszakát! Megmondhatod vendégeidnek: Isten feladatot bízott reám, ezért most nincs idõm a társalgásra. Érezd, hogy munkát kell végezned a mulandóság és az örökkévalóság számára. Elsõdleges kötelességeddel a gyermekeidnek tartozol" (Ellen G. White: Boldog otthon. Budapest, 1998, Advent Kiadó, 225. o.).

"Szülõk, akkor kezdjétek el fegyelmezni a gyerekeiteket, amikor még kisbabaként a karotokban vannak! Tanítsátok õket arra, hogy engedelmeskedjenek a kéréseteknek! Ezt úgy lehet elérni, ha következetesen bántok velük és határozottak vagytok. A szülõknek tökéletesen kell uralniuk a saját lelküket, és kedvességgel, határozottsággal addig hajlítani a gyerekeik akaratát, amíg megszokják, hogy engedelmeskednek a kéréseiknek. Ha a szülõk nem kezdik el ezt idõben, ha nem kezelik a dacot annak elsõ megmutatkozásakor, a gyerek makacs lesz, ami növekedésével csak erõsödni fog" (Ellen G. White: Testimonies for the Church, 1. köt. 218. o.).

**Beszélgessünk róla!**

`1)	Mit jelent az, hogy Isten "gyermekei" vagyunk? Hogyan értsük ezt a képet? Milyen bátorítást találunk ebben?`

`2)	Egyik édesapa fogalmazta meg: "A gyerekeim születése utáni néhány évben két nagy teológiai igazságot tanultam meg. Az elsõ a szabad akarat valósága. A második pedig az, hogy az emberi természet bûnös." Hogyan taníthatjuk meg a kisgyerekeket erre az igazságra?`

`3)	Mi az alkalmas idõ a gyerekek jellemének formálására? Hogyan tegyük ezt? Hogyan alakíthatnánk a gyerekeink jellemét Isten terve szerint, ha mi magunk nem adjuk át magunkat teljesen neki?`

`4)	Gondolkodjunk még az egyedülálló szülõk kérdésén! Hogyan segíthet az egész gyülekezet az egyedülálló szülõknek és a gyerekeiknek a gyakorlatban?`

`5)	Hogyan bátoríthatjuk azokat a szülõket, akiknek a gyerekei eltávolodtak a hittõl?`

