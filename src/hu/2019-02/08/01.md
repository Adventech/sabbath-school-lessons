---
title:  Gyereknevelés
date:  18/05/2019
---

### E hetitanulmányunk
1Mózes 18:11; 1Sámuel 3:10-14; Zsoltár 127; Példabeszédek 22:6; Jeremiás: 31:25; Máté 11:28; Filippi 3:13

> <p></p>
> "Bizony, az Úr ajándéka a gyermek, az anyaméh gyümölcse jutalom" (Zsolt 127:3, RÚF).

A gyerekszületés olyan általános, megszokott esemény, aminek a csodáját nem mindig értékeljük igazán. Képzeljük el, hogy mit érezhetett Éva, amikor a kis Kaint a kezében tartotta! Az elõzõ hónapokban változott, növekedett a teste, majd jött a szülés irtózatos fájdalma, utána pedig meglátja a kisgyereket, aki annyira hasonlít rájuk és olyan védtelen. Milyen élmény lehetett Sárának, aki a kilencvenes éveiben járva régen túl volt már azon a koron, amikor gyereke születhetett volna, mégis belenézhetett a fia, Izsák arcába! Biztosan mindig nevetett, amikor csak kiejtette a nevét. Ki tudja meddig imádkozhatott Anna egy fiúért, mire a kezében tarthatta Sámuelt! "Ezért a fiúért könyörögtem, és az Úr megadta kérésemet, amelyet tõle kértem" (1Sám 1:27) - mondta. Mennyire ámulhatott a fiatal Mária, amikor csodálattal vegyes félelemmel átölelte a fiát - az Isten Fiát!

Ugyanakkor nem mindenki tapasztalhatja a gyerekneveléssel járó jogokat és kötelességeket. Ezen a héten a gyerekek nevelésérõl gondolkozunk, a kihívásokkal, félelmekkel és örömökkel együtt.