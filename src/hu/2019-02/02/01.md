---
title:  A Döntéseink
date:  06/04/2019
---

### E hetitanulmányunk
Példabeszédek 18:24; Prédikátor 2:1-11; Máté 7:24-25; 22:35-37; 1Korinthus 15:33; Efezus 1:1-4

> <p></p>
> "De ha nem tetszik nektek, hogy az URat szolgáljátok, válasszátok ki még ma, hogy kit akartok szolgálni: akár azokat az isteneket, akiket az atyáitok szolgáltak a folyamon túl, akár az emóriak isteneit, akiknek most a földjén laktok. De én és az én házam népe az URat szolgáljuk" (Józs 24:15, RÚF)!

Észrevettük már, hogy az élet tele van választásokkal? Sõt, azt is mondhatnánk, hogy egész nap, az ébredésünk pillanatától kezdve csak döntéseket hozunk, olyan sokat, hogy igazából nem is gondolunk rájuk. Egyszerûen csak döntünk.

Néhány döntés egyszerû és rutinszerû, míg mások megváltoztatják az életünket és örökre kihatnak, nemcsak ránk, hanem a családunkra nézve is.

Mennyire fontos tehát, hogy jól átgondoljuk a döntéseinket, különösen a nagyokat, amelyek kihatnak ránk és a családunkra, nemcsak a mi egész életünkben, hanem még az övékében is!

Hányan bánjuk a mai napig bizonyos döntéseinket? Hányan élünk együtt most is bizonyos "roncsokkal", a régi, rossz döntéseink maradványaival? Szerencsére létezik bûnbocsánat! Van megváltás, gyógyulás, még a legrosszabb döntések esetében is!

Ezen a héten nagy vonalakban áttekintjük a választásaink kérdését: hogyan döntsünk, és választásaink milyen hatással lehetnek ránk, a családunkra.