---
title:  Szabad Akarat Szabad Választás
date:  07/04/2019
---

Néhány keresztény azt gondolja: Isten még az ember születése elõtt elhatározza, hogy majd üdvözül-e. Azaz aki végleg elvész, azért jut kárhozatra, mert bölcsességében Isten eldöntötte (állítja ez a teológia), hogy annak az embernek el kell veszni. Ez azt jelentené, hogy egyesek a döntéseiktõl függetlenül jutnának kárhozatra.

Jó, hogy hetednapi adventistaként nem értünk egyet ezzel a teológiai felfogással! A hitünk szerint ugyanis Isten azt akarja, hogy mind megmeneküljünk, és már a világ kezdete elõtt kiválasztott az örök életre Õbenne.

`Olvassuk el Ef 1:1-4, Tit 1:1-2 és 2Tim 1:8-9 verseit! Mit mondanak ezek a szövegek arról, hogy Isten kiválasztott bennünket? Mikor történt ez?`

A jó hír ellenére néhányan mégis elvesznek (Mt 25:41). Ez pedig azért van, mert bár Isten mindannyiunkat kiválasztott, az embereknek megadta a legszentebb ajándékot, a szabad akaratot, a szabad választás lehetõségét.

`Mit tanít Mt 22:35-37 szakasza a szabad akaratról?`

Az Úr nem kényszerít bennünket arra, hogy szeressük Õt. A szeretetnek önként kell ébrednie ahhoz, hogy szeretet legyen. Sok szempontból úgy is érvelhetnénk, hogy a Biblia annak a története, hogyan nyújtotta ki Isten a kezét az elveszett emberiség felé, mert kényszerítés nélkül akarja elnyerni a szívüket. Ez Jézus életében és szolgálatában mutatkozik meg a legjobban, illetve abban, ahogyan az emberek elfogadják Õt szabad akaratból. Némelyek vonzódtak hozzá, mások pedig a halálát kívánták.

Isten valóban kiválasztott bennünket az üdvösségre, de végül nekünk kell meghozni errõl a döntést, nekünk kell elfogadni! Vitathatatlan, hogy minden döntésünk közül az Úr szolgálatával kapcsolatos kérdések járnak a legmesszemenõbb következményekkel ránk és azokra (mint például a szûk családunkra) nézve, akikre hat az életünk - a döntéseinkkel együtt.