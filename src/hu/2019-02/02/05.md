---
title:  Társat Választani Egy Életre
date:  10/04/2019
---

Óvatosan kell megválasztanunk a barátainkat, de még körültekintõbbnek kell lennünk, amikor a jövõbeli házastársunkat választjuk ki! Ádám boldog lehetett, mivel Isten a saját kezével, ráadásul belõle formálta meg az élete társát. Az elsõ férfi könnyen dönthetett, hiszen Éva volt az egyetlen, méghozzá tökéletes nõ. Nekünk már kissé nehezebb a dolgunk, mivel egyikünk sem tökéletes és jóval több ember közül kell választanunk.

Igen fontos ez a döntés, és Isten nem is hagyott bennünket útmutatás nélkül életünknek ezen a területén. A hétfõi tanulmány fontos pontjai mellett találunk itt néhány konkrét lépést a házasság teljes kérdésével kapcsolatban (a házassággal részletesebben a 6. tanulmányban foglalkozunk). Azon kívül, hogy szolgálni fogjuk-e az Urat, a házastárs megválasztásának kérdése lesz mindig is a legtöbb következménnyel járó döntés, amit az ember meghoz az élete során.

`Milyen általános iránymutatást találunk a következõ bibliaszövegekben a hozzánk illõ társ kereséséhez? Zsolt 37:27; 119:97; 1Kor 15:33; Jak 1:23-25`

Amellett, hogy keressük a megfelelõ házastársat, mi váljunk elõbb olyanná, aki megfelelõ! "Amit akartok azért, hogy az emberek ti veletek cselekedjenek, mindazt ti is úgy cselekedjétek azokkal; mert ez a törvény és a próféták" (Mt 7:12). Találhat az ember valakit, minden kívánatos tulajdonsággal, akibõl nagyszerû társa lehetne, de ha közben belõle hiányzik mindez, abból probléma lesz.

Ez nem újdonság, és nem is csupán a házasságra vonatkozik, hanem úgy általában az életre. Pál a Római levél elejének nagy részében azokhoz szól, akik olyasmiért marasztalnak el másokat, amiben õk maguk is vétkesek. Ahogy Jézus mondta: "Miért nézed a szálkát a testvéred szemében, a saját szemedben pedig még a gerendát sem veszed észre" (Mt 7:3, RÚF)?

`Milyen gyakran kívánjuk, hogy a másik (talán a házastársunk) olyan tulajdonságokkal rendelkezzen, amelyek éppen belõlünk hiányoznak? Gondolkodjunk el ezen!`