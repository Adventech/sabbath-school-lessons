---
title:  Pályaválasztás
date:  11/04/2019
---

Egyszer el kell döntenünk, hogy mihez szeretnénk kezdeni az életünkkel a munka vagy a karrier szempontjából. Kivéve a különösen gazdagokat vagy pedig a háztartásbeliként a családról gondoskodókat (ami a foglalkozások között a legnemesebb), a megélhetés érdekében mindenkinek pályát kell választania. Természetesen bizonyos körülmények között élünk, amelyek nagymértékben behatárolják a pályaválasztásunkat. Ám a foglalkozásunkat illetõen mindannyian meghozhatunk bizonyos döntéseket - fõként annak tudatában, hogy üdvösségünk van Jézus Krisztusban -, amelyek gazdagabb értelmet és célt adnak az életünknek. Röviden: bármivel is foglalkozzunk, azt tehetjük Isten dicsõségére.

`Milyen hibákat követett el Salamon? Mit tehetünk, nehogy mi is hasonló hibába essünk? Préd 2:1-11`

Nem kell gazdagnak lenni ahhoz, hogy olyan csapdákba essünk, mint Salamon. "Mert minden rossznak gyökere a pénz szerelme, amely után sóvárogva egyesek eltévelyedtek a hittõl, és sok fájdalmat okoztak önmaguknak" (1Tim 6:10, RÚF). Lehet az ember szegény, de közben pontosan úgy szeretheti a pénzt, mint az, aki gazdag. Igaz, el kell tartanunk magunkat, de függetlenül attól, hogy mivel foglalkozunk vagy mennyit keresünk, nem kell hajszolnunk a gazdagságot, ami bálványunkká válhat. Sok család szenvedett már olyan apa miatt, akit megrögzötten hajtott a pénzkereset vágya, miközben elhanyagolta a családját, mert csak gazdag akart lenni. Hány gyerek és feleség választott volna inkább szerényebb életkörülményeket, mint hogy megromoljon a kapcsolatuk az édesapával! A legtöbben az elõbbit választották volna az utóbbi helyett.

Isten úgy tervezte a teremtéstõl kezdve, hogy a munka az élet része legyen (1Móz 2:15). Az viszont már veszélyes, ha a munkánk lesz az életünk középpontja, vagy csak azt szolgálja, hogy vagyonra tegyünk szert. Ez volt Salamon hibája. Ilyesmiben kereste az élet értelmét, és ugyan bizonyos mértékig megelégedést talált ezekben, végül mégis arra jutott, hogy minden hiábavaló.

`Valaki egyszer felvetette: "Vajon hányan kívánták az életük végén azt, hogy bárcsak több idõt töltöttek volna az irodában, mint a családjukkal?" Milyen fontos üzenetet találunk ebben a gondolatban?`