---
title:  A Jó Döntések Meghozatala
date:  08/04/2019
---

Tudjuk, hogy milyen fontosak a döntéseink. Azzal is tisztában vagyunk, hogy a rossz döntésekkel mennyit árthatunk önmagunknak, de másoknak is. Az tehát a kérdés: hogyan dönthetünk helyesen?

**A következõ versekben általános lépéseket találunk, amelyek segítségével jó döntéseket hozhatunk. Melyek ezek a lépések?**

`1Thessz 5:17; Jak 1:5`

`Ézs 1:19; Mt 7:24-25 Zsolt 119:105; 2Tim 3:16`

`Péld 3:5-6; Ézs 58:11`

`Péld 15:22; 24:6`

A lényeges döntéseink esetében különösen fontos, hogy az Úrhoz forduljunk imában, és mindent megtegyünk, nehogy megszegjük Isten törvényét vagy Igéje elveit! Alapvetõ, hogy Istenben bízzunk és neki rendeljük alá a döntéseinket. Azaz imádkoznunk kell, hogy a választásaink dicsõítsék Õt, és késznek kell lennünk a kívánságainkról is lemondani, ha ellenkeznének Istennek az életünkre vonatkozó tervével. A bölcs tanácsadók is nagy segítségünkre lehetnek a döntéshozatalban. Végül pedig megnyugodhatunk abban, hogy Isten szeret és a legjobbat akarja nekünk, és ha hittel, alázattal átadjuk neki az életünket, akkor benne bízva léphetünk elõre a meghozott döntéseink mentén.

`Hogyan szoktuk meghozni életünk nagy döntéseit? Milyen lelki lépésekre kerítünk sort, mielõtt választanánk?`