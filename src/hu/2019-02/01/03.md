---
title:  Az Élet Ritmusai
date:  01/04/2019
---

Tudósok beszélnek a napi ritmusról: a biológiai ritmus (amit idõnként "biológiai órának" is neveznek) szabályozza a testünk funkcióit. Más szóval még bennünk is megvan a rendszerességnek egy bizonyos foka. Így a ritmikusság körülöttünk és bennünk is létezik.

**Az életnek milyen elõre látható szakaszait említik a Szentírás alábbi részei? Hogyan kapcsolódnak ezek közvetlenül a családi életünkhöz?**

`Préd 3:2`

`1Móz 21:8; Bír 13:24`

`Zsolt 71:5; Péld 5:18`

`1Móz 15:15; Bír 8:32`

`Zsolt 90:10`

Az élet két végpontja, a születés és a halál között különféle életszakaszokon megyünk át, amelyek minden embernél különböznek. Néhány gyerek nem él soká a születése után. Mások felnõnek, elérik az érett, idõs kort. A gyerekek mind a maguk módján növekednek és fejlõdnek. Egyesek hamarabb kezdenek el járni vagy beszélni, mint mások. Lesznek, akik iskolába járnak és diplomát szereznek, míg mások egyéb munkával töltik az életüket. Némelyek családot alapítanak, mások pedig sosem házasodnak meg és nem lesznek gyerekeik.

Több milliárd ember él a földön, és bár sok a közös bennünk (lásd ApCsel 17:26), mindannyian egyediek vagyunk, ezért az életünk különbözni fog.

Bizonyos értelemben az eltérések azért is fontosak, mert mindannyian tudunk olyat nyújtani, amit más nem. Röviden, a különbözõségünk miatt válhatunk áldássá mások számára. Példának okáért mind a fiataloknak, mind az idõseknek elõnyére válik, amit a másik biztosíthat: "Az ifjak dísze az erõ, az öregek ékessége pedig az õsz haj" (Péld 20:29, RÚF). Bármilyen életszakaszban is legyünk, minden különbözõségünk ellenére adhatunk valamit nemcsak az Úrnak, hanem a másik embernek is.

`Miben lehetünk mások áldására az adott életszakaszunkban? Miért ne törekednénk rá tudatosan, hogy valóban áldássá legyünk a másik számára, fõként, ha a családunk tagja?`