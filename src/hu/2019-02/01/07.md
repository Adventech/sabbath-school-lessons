---
title:  További Tanulmányozásra
date:  05/04/2019
---

Képzeljük el, mi minden változott meg Krisztus tanítványainak az életében, miközben vele töltötték az idejüket! A legtöbben tanulatlan, egyszerû emberek voltak, akik a zsidó hit tanításaihoz és hagyományaihoz szoktak, de a galileai rabbi kimozdította õket a megszokásaikból. Irigykedtek (Mt 20:20-24) és összetûzéseik voltak (Jn 3:25). Úgy tûnt, hogy nincs elég hitük (Mk 9:28-29), ráadásul még magára is hagyták (Mt 26:56), sõt elárulták Jézust (Mt 26:69-74). Ugyanakkor fejlõdtek is lelkileg, és az emberek felismerték, hogy Péter Jézussal volt (Mt 26:73). A Szanhedrin tagjai szintén csodálkoztak, látva, hogy Péter és János "írástudatlan és iskolázatlan emberek… Azt is megtudták, hogy Jézussal voltak" (ApCsel 4:13, RÚF).

Gondoljunk arra is, milyen pozitív hatással lehetnénk a családunkra, ha úgy élnénk, hogy amikor ránk néznek, látnák: Jézussal voltunk!

Ellen G. White következõ szavai szerint milyen legyen az otthoni befolyás? "Az otthonunk talán egyszerûen van berendezve, mégis lehet az a hely, ahol mindig barátságos szavakat szólunk, kedves dolgokat cselekszünk, ahol az udvariasság és a szeretet állandó vendég" (Ellen G. White: Boldog otthon. Budapest, 1998, Advent Kiadó, 19. o.).

**Beszélgessünk róla!**

`1)	Olvassuk el Préd 3:1-8 szakaszát! Mit fejeznek ki e versek, és hogyan alkalmazhatjuk az itt található elvet a saját életünkre?`

`2)	Beszélgessünk az osztályban az életünket megváltoztató tapasztalatokról! Mondjuk el, milyen tanulságokat vontunk le belõlük, illetve még mit kellett volna megtanulnunk ezekbõl! Beszélgessünk arról is, hogyan hatott mindez a családunkra! Milyen tanulságokat szûrtünk le az említett helyzetekbõl?`

`3)	Mennyiben lenne más az életünk Krisztus nélkül? Mit árul ez el Krisztus változást hozó erejérõl?`