---
title:  Kezdetben
date:  31/03/2019
---

A Biblia a kezdetektõl indul, kétség kívül ezért nyit a "Kezdetben" (1Móz 1:1) szóval. Ennek a fejezetnek a központjában természetesen az áll, hogy a földünk "kietlen és puszta" (1Móz 1:2) állapotból olyan világgá alakult át, amirõl a hatodik napon maga Isten jelentette ki: "igen jó" (1Móz 1:31). Röviden: ez a kezdet a világunknak is a kezdete volt.

`Olvassuk el Mózes elsõ könyve 1. fejezetét! Igaz, sok minden történt itt, mégis tegyük fel magunknak a következõ kérdést: van a véletlenszerûségnek vagy az esetlegességnek bármilyen nyoma is, vagy pedig minden rendezetten történt, a megfelelõ idõben és helyen? Mit árul el a válaszunk Isten jellemérõl?`

Ellen G. White azt írta, hogy "a rend a menny elsõ törvénye" (Signs of the Times. 1908. június 8.). Úgy tûnik, ez a földre is igaz. Annak ellenére, hogy a bûn megzavarta a természet világát, a rend, a ritmus és a rendszeresség bizonyos fokig még most is létezik.

`Olvassuk el 1Móz 8:22 versét! Hogyan jelenik meg itt is a rend?`

Az évszakok általában rendben váltják egymást még a bûnbeesés után is. A fényes égitestek mellett, mint például a nap és a hold, amelyeknek feladata, hogy "elválasszák a nappalt az éjszakától, és jelezzék az ünnepeket, a napokat és az esztendõket" (1Móz 1:14), ott vannak az évszakok is, amelyek részei a természetes ritmusnak Isten teremtett világában. Az Ézs 66:23 verséhez hasonló szövegek arra utalnak, hogy lesz majd egyfajta ritmikusság az új földön is - bár most éppen csak bepillantást nyerünk oda az Igébõl.

`Gondoljunk arra, hogyan befolyásolja az életünket, különösen a családi életünket a szombat a maga kifejezetten rendszeres módján! Milyen kézzelfogható elõnyei vannak nemcsak a szombatnak, hanem a rendszerességének is?`