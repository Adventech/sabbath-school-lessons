---
title:  Amire Nem Számítunk
date:  02/04/2019
---

`Olvassuk el Jób 1:13-19 és 2:7-9 szakaszait! Mi történt Jóbbal? Milyen értelemben tükrözi az õ esete azt, ami idõnként így vagy úgy mindenkivel megesik?`

Hérakleitosz, a görög filozófus kijelentette, hogy "a változáson kívül nincs más állandó." Éppen amikor úgy tûnk, hogy minden rendben van, megtörténik az, amire nem számítunk. Lehet, hogy elveszítjük az állásunkat vagy egy végtagunkat, egy betegség ágynak dönt vagy hamar végez velünk, tûz üt ki a házban, autóbalesetet szenvedünk, elesünk kutyasétáltatás közben.

Természetesen nem minden változás negatív. A munkahelyi elõléptetés miatt jobb anyagi helyzetbe kerülhetünk. Esetleg találkozunk valakivel, akivel aztán összeházasodunk. Ezek olyan változások, amelyeket mindenki szívesen vesz.

Tehát éljük az életünket, rutinszerûen, a ritmusunk szerint, de hirtelen és váratlanul minden felbolydul.

Jób biztosan nem számított az élete új szakaszára. A Biblia úgy jellemzi, mint "feddhetetlen, igaz, istenfélõ… és bûn-gyûlölõ" (Jób 1:1) embert. Azt is tudjuk róla, hogy házas volt, született hét fia, három lánya és nagy gazdagságban élt (Jób 1:2-3). Mire a könyv közepére érünk, már legalább hat nagy veszteség éri: elveszíti a vagyonát, a munkaerejét, a gyerekeit, az egészségét, a felesége támogatását és a barátai bátorítását. Az élete teljesen felfordult, a családi élete romokban hevert.

A Jóbbal történtek elég szélsõségesek, de közülünk ki nem élt át kifejezetten rossz, váratlan eseményeket? Az élet a megszokott mederben halad, aztán hirtelen, minden figyelmeztetés nélkül, gyökeresen megváltozik, az életünk - és a családunké - pedig már nem lesz olyan, mint korábban volt.

Ez nem új jelenség. Ábel minden bizonnyal nem számított rá, hogy meg­gyilkolják. József nem is sejthette, hogy eladják Egyiptomba rabszolgának. Mindkét történetben családtagok váltak árulókká, és az érintett családokra is alapvetõen hatott az, ami az egyes tagjaival történt. A Szentírás tele van olyan példákkal, amikor emberek és családok életét teljesen megváltoztatta valamilyen váratlan esemény.

`Hogyan segített a hitünk az életünk ritmusát váratlanul megzavaró próbák között?`