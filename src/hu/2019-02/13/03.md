---
title:  Újra Együtt A Család
date:  24/06/2019
---

Felgyorsult Izrael erkölcsi hanyatlása, amikor Akháb király szidóni felesége, Jézabel bevezette a Baál-kultuszt. Istennek a házasságra, családra és nemiségre vonatkozó, nemesítõ tanításait vérfertõzés, prostitúció és más elferdült szexuális szokások árnyékolták be. Az istentisztelet körül forgó küzdelem porondjára fellépett Illés, akinek már a neve is szembeszállt Baállal: "Jahve az én Istenem".

`Melyik történet kapcsolja Illést a pogány hittõl való elforduláshoz és a családok újjáélesztéséhez? 1Kir 16:29-17:24; vö. Lk 4:25-26`

Illést üldözni kezdték, miután kihirdette, hogy aszály fogja sújtani az országot. Isten pedig meglepõ helyen nyújtott neki menedéket: éppen Jézabel szülõvárosához közel, a szidóni Sareptában, egy szegény özvegyasszony otthonában. A próféta meghökkentõ próba elé állította az özvegyet: a tûzifája, olaja és lisztje maradékát használja arra, hogy elõbb neki adjon enni és bízzon Istenben, Õ majd róla is gondoskodik. Az asszony hite legendássá vált. Késõbb Jézus is elismerõen szólt róla (Lk 4:26). A nõ olaja és étele hosszú napokon át kitartott, miközben õ egyre többet tudott meg Jahvéról. Aztán tragikus fordulat következett: az egyetlen fia megbetegedett és meg is halt. Amikor ezt elpanaszolta Illésnek, szavaiból a már Izraelben is elharapózott, torz vallási hiedelem érzõdött, miszerint az ember bûne gyerekáldozatot követel (1Kir 17:18; vö. Jer 19:5; Mik 6:7).

`Hogyan hatott a föníciai nõ lelki életére, amikor visszakapta a fiát? 1Kir 17:24 Mit tanulhatunk a szavaiból?`

Az édesanya válaszából kitûnik, hogy milyen hatása lett Illés üzenetének. Az ember szívében feléled az Isten és Igéje iránti hit, amikor az Úr visszaadja az életet és a család újból egyesül. Ma talán sokan egyetértõen hallgatják a tantételeket, lelki életük azonban csak langymeleg. Viszont amikor az ember személyesen is tapasztalja Isten Igéjének igazságait és a családi kapcsolatok felélednek, helyreállnak, sokkal erõsebb lesz a meggyõzõdése.

`Isten mely ígéreteibe kapaszkodunk, amelyek az újbóli találkozás reményét adják?`