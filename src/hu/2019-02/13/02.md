---
title:  Prófécia Az Odaforduló Szívekrõl
date:  23/06/2019
---

`Vessük össze az Illés eljövetelérõl szóló próféciát az erre vonatkozó újszövetségi utalásokkal! Mal 4:5-6; Mt 11:14-15; 17:10; Mk 6:15; Lk 1:17`

Malakiás napjaiban Isten üzent a népnek: "Térjetek hozzám, és én is hozzátok térek". Gõgös válasz érkezett rá: "Miben térjünk meg" (Mal 3:7)? A szomorú próféta kijelentette, hogy ezután a nép már csak egy lehetõséget kap az ébredésre. Malakiás utalt a szíveket megfordító reformra, amit Illés kezdeményezett (1Kir 18:37). Az õ visszajövetelére vonatkoztatva mondta, hogy "az atyák szívét a fiakhoz fordítja, a fiak szívét pedig az atyákhoz" (Mal 4:6).

Kialakult egy zsidó hagyomány, amely szerint Illés személyesen jelenik meg, hogy hirdesse a Messiás eljövetelét (vö. Mt 17:10; Mk 6:15), az Újszövetség azonban Keresztelõ Jánosra mutat a prófécia beteljesítõjeként (Mt 11:14-15; Lk 1:17).

`Vajon mit fejez ki a "szíveket fordít" szókapcsolat?`

Több lehetséges értelmezése van ezeknek az igéknek: Izrael népének Istennel való megbékélésére utal. Isten, az Atya (Ézs 63:16) már nem haragszik a gyerekeire (Mik 7:18-19), és hívja õket, hogy térjenek vissza hozzá (Ézs 44:22; Mal 3:7). Arra utal, hogy a szövetség megújításával a késõbbi nemzedékeket a hûséges õsökhöz kapcsolja. Az ószövetségi próféták többször felszólították Isten népét a pátriárkák hitének követésére. Közvetlenül a szövetségi hûségtõl függött, hogy a föld továbbra is áldásban részesült-e (5Móz 4:29-31). A családi kapcsolatok helyreállítására és megújítására utal. A szülõ-gyerek kapcsolatokban az Isten iránti hûség nyilvánulhat meg. A szülõi és a gyermeki kötelességek teljesítése itt is összefüggött azzal, hogy továbbra is birtokolhatták-e a földet és Isten áldásait (Péld 2:21).

`Hol az összefüggés az Istenhez és a családunkhoz fûzõdõ jó kapcsolatok között? Miért kell az egyiknek a másik elõtt járnia?`