---
title:  Szívbeli Változás A Végidõben
date:  22/06/2019
---

### E hetitanulmányunk
1Királyok 16:29-17:24; 18:20-45; Malakiás 4:5-6; Máté 3:2; 11:14-15; 17:10

> <p></p>
> "Én pedig elküldöm hozzátok Illés prófétát, mielõtt eljön az Úr nagy és félelmetes napja. Az atyák szívét a gyermekekhez téríti, a gyermekek szívét az atyákhoz, hogy pusztulással ne sújtsam a földet, amikor eljövök" (Mal 3:23-24, RÚF, Károliban: 4:5-6).

Az életünknek különbözõ szakaszai vannak, idõnként rosszak, máskor jók. Lehetnek a családok egységesek és erõsek, de megesik, hogy törékenyek vagy akár töredezettek.

Akármilyen fázisban, idõszakban is járjunk, bármilyen is legyen a helyzetünk és a családunké pillanatnyilag, Isten ígéreteinek a fényében élhetünk, és azt is kell tennünk! Teljes szívvel-lélekkel ragaszkodjunk hozzájuk, mert végeredményben ezek a reménységünk egyedüli forrásai. Nagyszerû bátorítást kínálnak! Isten Igéje tele van ígéretekkel, olyanokkal, amelyekre hivatkozhatunk a magunk, a szeretteink, a családunk és a gyülekezetünk számára, az egyéni és családi életünk minden szakaszában.

Negyedévi tanulmányunk utolsó leckéjében többféle szempontból vizsgálunk bibliai történeteket, ígéreteket és eseteket. Közben igyekszünk tanulságokat levonni. Nagy a valószínûsége, hogy vannak küzdelmeink, félelmeink és aggodalmaink, bárkik legyünk is, bárhol, az életünk bármely szakaszában. Szerencsére Isten, akit imádunk, nemcsak tudja, mivel nézünk szembe, hanem azok elõtt is jár!