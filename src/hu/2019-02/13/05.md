---
title:  Szívbéli Változás A Jordánnál
date:  26/06/2019
---

Gábriel megjövendölte, hogy Keresztelõ János lesz a régen várt Illés (Lk 1:17), amit Jézus is megerõsített (Mt 11:14; 17:12-13). Az evangélium írói szintén alátámasztják, hogy õ volt az a "követ", aki az Úr útját készítette (Mt 11:10; Mk 1:2; Lk 7:27; vö. Mal 3:1).

`Figyeljük meg János üzenetének fõ elemeit! Hogyan szól a "szívek megfordításáról"? Mt 3:2, 8; 14:4; Mk 1:4; Lk 3:3, 8-9, 11, 13-14`

Mint a földmûves, aki alaposan felszántja a földet, hogy elõkészítse a magok befogadására, János úgy ítélte el a bûnt és buzdította az embereket bûnbánatra. Önvizsgálat és valós állapotunk ismerete híján nem érezzük, hogy szükségünk volna javulásra - ez jellemzõ az emberi természetre. János üzenete az emberek figyelmét Isten szent követelményeire irányította és érzékeltette, hogy milyen nagy szükségük van tökéletes igazságára. Az õszinte bûnbánatot mindig alázat kíséri és az, hogy Istentõl várunk segítséget a viselkedésünk megváltoztatásához. János leleplezte azoknak a sekélyes, önzõ képmutatását, akik Ábrahámot tekintették az atyjuknak. Ezzel az õsök hitének mélyebb jelentõségét akarta feltárni elõttük.

`Hogyan egyengette Keresztelõ János üzente az utat Jézus elõtt? Jn 1:35-37; 3:27-30`

János látta, hogy Jézus az Isten Báránya, ezért így mutatta be Õt (Jn 1:29, 36), tehát szó szerint az Úrhoz fordította az embereket. A Keresztelõtõl elköszönve Jézus tanítványául szegõdött András, Jánosnak egy másik tanítványával, János evangélistával együtt, aki késõbb feljegyezte az aznapi eseményeket. Illés üzenete nemcsak a bûnbánat szükségességére hívja fel a figyelmet, hanem azt is megmutatja, hogy ki menthet meg bennünket a bûntõl. Felkelti az érdeklõdést iránta és hozzá vezeti az embereket.

`Mit mondana Keresztelõ János, ha belépne az otthonunkba?`