---
title:  Szívbéli Változás Az Utolsó Napokban
date:  27/06/2019
---

Adventistaként egy bizonyos értelemben Keresztelõ János szerepében látjuk magunkat. A reformáció és bûnbánat hírnöke Jézus elsõ eljövetelére készítette elõ az utat. Ugyanez a szerepe a mi mozgalmunknak is a második advent elõtt.

`Imádkozva olvassuk el Lk 1:17 versét! Hogyan fejezik ki ezek a szavak az üzenetünk lényegét?`

A mennyei Atya gyerekei szívét magához és egymás felé fordította Krisztus keresztje által. Illés üzenete kérleli a családokat, hogy fogadják el ezt az elképzelhetetlenül jó üzenetet (2Kor 5:18-21; vö. Ef 2:11-18) és teljenek be kegyelemmel, miközben Szentlelke szeretetet ad beléjük.

A világnak égetõ szüksége van arra, hogy valaki bemutassa, milyen az önzetlen gondoskodás, a tartós elkötelezettség és az Isten iránti rendíthetetlen hûség. Isten kegyelmébõl a keresztény családok képesek ezt bemutatni. Ugyanakkor nem feledkezhetünk meg arról, hogy a világnak közvetített üzenet nekünk is szól! Nem lesz elég erõnk bemutatni az üzenetet, amíg az evangéliumi elv, az egység, a szeretet, az önfeláldozás meg nem mutatkozik a köreinkben, különösen a családunkban. Nem elegendõ a hangzatos istentisztelet, a logikus gondolatmenet és a bibliai elõadás. A világnak arra van szüksége, hogy az életünkben, fõként a családi életünkben látható legyen a bûnbánat, a szívünk megváltozása, a szeretet és az az elkötelezettség, amirõl prédikálunk! Keresztelõ Jánosban erõ volt, aminek a hatására megváltozott az emberek élete. Eredményes volt az igehirdetése. Isten kegyelmébõl velünk is megtörténhet ugyanez, de csak olyan mértékben, amennyire együttmûködünk vele.

Jézus által egy mennyei család tagjai lettünk (Ef 3:15), ezért legyen a földi családunk kicsi vagy nagy, az Úr arra hívott el bennünket, hogy tegyünk bizonyságot Istenrõl, akit szolgálunk. Semmitõl sem válhat hatékonyabbá a bizonyságtételünk, mint ha bemutatjuk a világnak, mivé válhat egy család az evangélium üzenetének ereje által, a méretétõl függetlenül!

`Mivel mutathatjuk be a hozzánk legközelebb állóknak, hogy mennyire szeretjük õket és milyen fontosak nekünk, legyenek akár a szûkebb családunk tagjai, akár mások?`