---
title:  Betegség
date:  26/05/2019
---

Több ezer évnyi távolságra vagyunk már az élet fájától. Ezt meg is érezzük, különösen az egészségünket illetõen. Elõbb vagy utóbb, hacsak tragikus módon nem halunk meg fiatalon, mind szembesülünk a betegség zord valóságával.

Mennyivel fájdalmasabb a betegség akkor, amikor nem minket ér, hanem a családunk egy másik tagját! Hány szülõ kívánta már a beteg gyerekét gondozva, hogy inkább õ viselné a fájdalmat!

`Mi a közös ezekben az esetekben? Mt 15:22-28; Mk 5:22-24, 35-43; Lk 4:38-39; Jn 4:46-54`

Mindegyik történetben és még sok más esetben az egyik családtag kért segítséget Jézustól a másik számára. Tudjuk, hogy azért szenvedünk, mert bûnös világban élünk. A bûn betört a földünkre, ezzel nemcsak a halál érkezett meg, hanem a krónikus fájdalom, a betegség és a fertõzések is. Krónikus vagy halálos betegséggel szembesülve talán megdöbbenünk, harag, csüggedés lesz úrrá rajtunk, és kiáltani szeretnénk a zsoltárossal: "Én Istenem, én Istenem, miért hagytál el engem? Távol van tõlem a segítség, pedig jajgatva kiáltok" (Zsolt 22:2, RÚF)! Dávidhoz hasonlóan mi is jól tesszük, ha Isten elé visszük a kérdéseinket, a haragunkat és a fájdalmunkat.

A betegség és a szenvedés sok szempontból rejtély marad mindaddig, míg visszajövetelekor Jézus végleg le nem gyõzi a halált. Ugyanakkor fontos igazságokat figyelhetünk meg Isten Igéjében. Miközben Jób elmondhatatlanul súlyos fájdalmat élt át, még bensõségesebb lett a kapcsolata Istennel. "Az én fülemnek hallásával hallottam felõled, most pedig szemeimmel látlak téged" (Jób 42:5) - mondta. Pál valamilyen súlyos betegségtõl szenvedett, és abból, ahogyan õ viszonyult a helyzethez, mi is megtanulhatjuk, hogy a szenvedés felkészíthet mások vigasztalására. Segít együtt érezni azokkal, akiknek valami fáj, még jobban szolgálhatunk az embereknek (2Kor 1:3-5) - feltéve, ha nem engedjük, hogy egészen megtörjön bennünket a helyzet.

`Milyen ígéretekre hivatkozhatunk, ha akár mi, akár a családtagjaink betegségtõl szenvednek? Ilyenkor miért jelent olyan sokat az Úr Jézus szenvedése a kereszten? Mire tanít a kereszt Isten rendíthetetlen szeretetével kapcsolatban, még akkor is, ha betegség üti fel a fejét a családban?`