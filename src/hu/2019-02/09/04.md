---
title:  Bizalomvesztés Folytatás
date:  28/05/2019
---

A családon belüli erõszak következtében is megtörhet a bizalom. Akármennyire is felfoghatatlan, az otthonokban kerül sor a legtöbb erõszakos tettre. A családon belüli erõszak mindenféle családot érinthet, így a keresztény otthonokat is. Az erõszak körébe különféle - szóbeli, fizikai, érzelmi, szexuális, aktív vagy passzív - bántás beletartozik, amelyeket egy vagy több személy követ el egy másik családtaggal szemben.

**A Bibliában is megtalálhatjuk a családon belüli erõszak egyes eseteit, sajnálatos módon még Isten népe között is. Mire gondolunk ezeket a bibliaverseket olvasva? Vajon miért örökítette meg a Szentírás ezeket a történeteket?**

`1Móz 37:17-28`

`2Sám 13:1-22`

`2Kir 16:3; 17:17; 21:6`

A bántalmazás tudatos döntés, ha valaki a hatalma alá akar gyûrni valaki mást. Nem magyarázható vagy mentegethetõ az alkoholizmussal, a stresszel, kényszeres nemi vággyal vagy azzal, hogy az ember képtelen uralkodni a haragján, de az áldozat viselkedésével sem. Az áldozat nem felelõs a bántalmazó tettéért! A támadó visszaél a szeretettel, mivel "a szeretet nem tesz rosszat" (Róm 13:10, RÚF). A bántalmazó magatartása változhat szakavatott segítséggel, de csak akkor, ha felelõsséget vállal a tettéért és segítséget kér. Isten "pedig mindent megtehet sokkal bõségesebben" a bántalmazókért is, ha készek kitárni szívüket elõtte, hogy felhagyjanak a bántalmazással, ha megbánják tetteiket és minden lehetséges módon igyekeznek kárpótlást adni. Õk is befogadhatják az agapé szeretet jellemzõit a saját szívük gyógyulásáért és azért, hogy képesek legyenek szeretni (vö. Ef 3:20).

`Próbáljuk magunkat annak a helyébe képzelni, aki valamilyen erõszak sokkhatásától szenved! Az elfogadás, vigasztalás és reménység milyen szavait szeretnénk hallani? Miért olyan fontos biztonságot nyújtani neki és gondoskodni róla ahelyett, hogy tanácsokat adnánk, hogyan élhetne jobban együtt a bántalmazójával?`