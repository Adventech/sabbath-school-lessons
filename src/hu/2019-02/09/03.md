---
title:  Bizalomvesztés
date:  27/05/2019
---

Bûnös emberként nem mindig cselekszünk helyesen, valamikor bizonyára megbízhatatlannak minõsülünk olyanok szemében, akik bíztak bennünk. Ugyan melyikünk bizalma nem rendült már meg valaki másban? A bizalomvesztés akkor a legrosszabb, ha mi hagyunk cserben valakit, vagy bennünket árul el az egyik családtagunk.

Alkalmanként könnyebbnek tûnhet megszabadulni a veszteségektõl és megszakítani egy kapcsolatot, amikor úgy érezzük, hogy az újjáépítés nem éri meg az erõfeszítést. Természetesen ez nem egyszerû egy családtag, például a házastárs esetében. Azt is mondhatnánk, a házasság egyik célja, hogy megtanítson, hogyan kell újraépíteni a megtört bizalmat.

`Hogyan lehet a bizalmat és a kapcsolatot is helyrehozni, megmenteni, ha már megrendült? Mt 6:14-15; Jak 5:16; 1Pt 5:6-7; 1Jn 4:18`

Az elveszett bizalom helyreállítása hasonlítható egy utazáshoz. Egyszerre csak egy lépést kell megtenni. Az út azzal kezdõdik, hogy õszintén elismerjük a bajt, bevalljuk az igazat, bármi is legyen az és akárki volt a sértõ fél.

Házasságtörés esetén akkor kezdõdik a gyógyulás, amikor a másik bizalmával visszaélõ fél bevallja a bûnét. A gyógyulási folyamat részeként a sértõ fél bûnvallásának egészen nyíltnak kell lennie. Semmi nem maradhat titokban, különben amikor kiderül (és ki fog derülni), az addig felépített bizalom újból szertefoszlik. A második törés alkalmával pedig még nehezebb lesz a gyógyulás, mint elõször volt.

Idõ és türelem kell a bizalom felépítéséhez. Minél súlyosabb a bántás, annál tovább tart a gyógyulás. Fogadjuk el, hogy idõnként úgy érezzük majd: két lépést teszünk elõre, hármat vissza. Az egyik nap úgy tûnik, van remény, a következõ nap pedig menekülni szeretnénk. Viszont sokaknak sikerült helyrehozni a romokban heverõ házasságukat, és még mélyebb, bensõségesebb, nagyobb örömet adó, boldogabb kapcsolatot tudtak kialakítani.

`A megromlott házasság helyrehozatalának mely elvei alkalmazhatók más kapcsolatokban is, hogy helyreálljon az elveszített bizalom? Milyen helyzetben lehetséges ugyan a megbocsátás, de a bizalom már elszállt és nem is kell meglennie. Milyen helyzetre lehet ez igaz?`