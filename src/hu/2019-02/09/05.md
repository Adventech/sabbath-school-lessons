---
title:  A Szabadság Elvesztése
date:  29/05/2019
---

Egyedül Isten a tudója, hány millió vagy milliárd ember küzd nap mint nap valamilyen függõséggel. A tudósok máig nem fejtették meg ennek a pontos okát, bár egyes esetekben látják, hogy az agy mely területéhez kötõdik a kívánság és a vágy.

Sajnos a függõségek helyének meghatározása nem egyenlõ a függõségtõl való szabadulással.

A függõség mindenkit rosszul érint, nem csak magát a szenvedélybeteget. A családtagok - szülõk, házastársak, gyerekek - egyaránt sokat szenvednek, amikor a családban valaki olyan erõ szorításában él, amitõl nem tud könnyen szabadulni. Kábítószerek, alkohol, dohány, szerencsejáték, pornográfia, szex, sõt még az étel is - ezek a dolgok a szokásszerû, folyamatos vagy helytelen használat miatt válnak függõséggé. Képtelen az ember leállni, pedig tudja, hogy árt neki, amit tesz. Szabad akarati döntését meghozva rabjává lesz egy bizonyos dolognak, és így elveszíti a szabadságát. Péter egyszerû magyarázatot ad a függõségre és annak következményeire: "Szabadságot ígérnek nekik, bár maguk a romlottság szolgái, mert mindenki rabja lesz annak, ami legyõzte" (2Pt 2:19, RÚF).

`Mi minden teheti az embert függõvé? Lk 16:13; Róm 6:16; Jak 1:13-15; 1Jn 2:16`

A bûn és a függõség nem feltétlenül egy és ugyanaz. Az ember elkövethet valamilyen bûnt, amitõl nem lesz függõ, bár az ilyesmi gyakran válhat szenvedéllyé. Mennyivel jobb Isten erejével megállítani a bûnt, mielõtt még függõséggé válna! Természetesen a bûn és a függõség egyetlen tartós ellenszere, ha új szívet kapunk. "Akik pedig Krisztuséi, a testet megfeszítették indulataival és kívánságaival együtt" (Gal 5:24). Pál azt is elmagyarázza a rómaiaknak, hogy mit jelent meghalni a bûnös, függõ természetnek és hogyan élhetünk Krisztusért (Róm 6:8-13), majd hozzáteszi: "Hanem öltözzétek fel az Úr Jézus Krisztust, és a testet ne tápláljátok a kívánságokra" (Róm 13:14).

`Ki ne ismerné a függõséget, akár a sajátját, akár másokét, talán a családja körében? Hogyan segíthetünk az embereknek belátni, hogy nem lelki kudarc, ha egy hívõ elismeri: szakember segítségére szorul?`