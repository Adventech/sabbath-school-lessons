---
title:  További Tanulmányozásra
date:  31/05/2019
---

Sokan szenvednek a függõségük következtében. A saját kívánságaik rabszolgáivá váltak, ráment a pénzük, az állásuk, az egészségük és a szabadságuk. Jézus viszont azért jött, hogy megszabadítson bennünket minden bûntõl és függõségtõl, ha pedig "a Fiú megszabadít titeket, valósággal szabadok lesztek" (Jn 8:36). Azt is megígérte, hogy mindig velünk lesz (Ézs 43:2; Mt 28:20), tehát nem kell egyedül vívnunk a harcot. Gondoljunk arra, hogy a küzdelem az Úré (1Sám 17:47), aki gyõzelmet ígért (1Pt 1:3-9)! Ma elindulhatunk a gyõzelem felé, hogy legyõzzünk minden függõséget és elnyerjük azt a szabadságot, amit Isten szeretne nekünk adni! Ez nem azt jelenti, hogy nem lesznek küzdelmeink és idõnként nem bukhatunk el. Jó hír viszont, hogy amíg nem hagyjuk el az Urat, Õ velünk marad! Egyáltalán nem baj, ha szakértõi segítséget veszünk igénybe! Éppen úgy, ahogy Isten orvosi segítséggel gyógyíthatja az egészségügyi gondjainkat, a szakértõ tanácsadó által segíthet a függõségtõl szabadulni.

"Amikor nehézségek és próbák vesznek körül, meneküljünk Istenhez, és várjunk tõle segítséget bizalommal, mert neki hatalma és ereje van üdvözíteni és megszabadítani minket. Isten áldását elõször is kérnünk kell. Az imádság szükségszerû kötelességünk, de a hálaadást se hanyagoljuk el! Nem kellene-e gyakrabban hálát adnunk áldásaink adományozójának? Ápolnunk kell a hálaadás lelkületét! Elmélkedjünk és beszéljünk Isten irgalmáról! Magasztaljuk és dicsõítsük szent nevét, még akkor is, amikor fájdalmunk van és szenvedésen megyünk át" (Szemelvények Ellen G. White írásaiból, 2. köt. Budapest, 2000, Advent Kiadó, 249. o.).

**Beszélgessünk róla!**

`1)	Mi a megbocsátás szerepe bizalomvesztés és megromlott kapcsolat helyreállítása esetén? Mt 6:12-15; 18:21-22 "A szeretet… nem rója fel a gonoszt" (1Kor 13:4-5).`

`2)	Milyen elõnnyel jár, ha a bánat és a fájdalom idõszakaiban Isten kegyelmérõl gondolkodunk és felidézzük ezzel kapcsolatos tapasztalatainkat?`

`3)	Hogyan segíthet a gyülekezetünk családja azoknak, akik veszteséggel küzdenek?`

