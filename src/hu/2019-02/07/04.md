---
title:  Önzés A Család Tönkretevõje
date:  14/05/2019
---

`"Ha a büszkeséget és az önzést félrevetnénk, akkor öt perc alatt a legnehezebb ügyet is el lehetne intézni" (Ellen G. White: Tapasztalatok és látomások. Budapest, A Magyarországi Bibliakövetõk Felekezete, 106. o.).`

Emberi természetünket megrontotta a bûn. Ennek talán az önzés a legnagyobb példája. Nyilván önzõnek születtünk, amint a kisgyerekeknél is észrevehetjük, akik természetükbõl adódóan mindent maguknak akarnak. "Én, én, én…" Mire felnövünk, rettenetes módon nyilvánulhat meg ez a tulajdonság, fõként a családban.

Természetesen Jézus azért jött, hogy ezt megváltoztassa (Ef 4:24). Az Írásban megígérte, hogy a segítsége által nem kell ennek a rontása alatt élnünk. Egész élete tökéletes példa arra, hogy mit jelent az önzetlen élet. Csak annyira tudjuk legyõzni az önzés hajlamait, amennyire képesek vagyunk követni az Õ életének példáját (1Jn 2:6).

**Keressük ki a következõ bibliaszövegeket! Mit mondanak az önzetlen életrõl?**

`Fil 2:3-5`

`1Jn 3:16-18`

Ellen G. White szavai szerint tehát ha a büszkeséget és az önzést félretennénk, rengeteg gondot gyorsan meg tudnánk oldani, már jóval azelõtt, hogy csúnyán elhatalmasodnának. A család minden tagjának, fõként a szülõknek (Péld 16:6) meg kell tisztítaniuk magukat ettõl a bûntõl a kereszt lábánál (ami az önzetlenség legnagyszerûbb példája a világegyetemben). Ezért tekintsünk újból és újból a keresztre, alázattal letérdelve, hittel, könnyek között imádkozva!

`Mennyit idõzünk a keresztnél, az életünkben megjelenõ önzéssel harcolva? Hogyan mutatja meg ez a vers (Mt 7:16), hogy elég-e az az idõ, amit ott töltünk?`