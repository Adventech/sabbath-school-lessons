---
title:  Szeressünk Úgy Ahogyan Megfogadtuk
date:  16/05/2019
---

A családi összetartás és egység végsõ soron a tagjai elkötelezettségétõl függ, ott kezdve, hogy a házastársak mennyire hûségesen gondoskodnak egymásról. Sajnos a bibliai történelem tele van a be nem tartott ígéretek, a megtört bizalom és az elkötelezettség hiányának példáival ott, ahol ezeknek meg kellett volna lenni. Azonban a Szentírás olyan bátorító eseteket is közöl, amikor átlagemberek - Isten segítségével - elkötelezték magukat a barátaik és a családjuk mellett, betartották az ígéreteiket.

**Nézzük meg a következõ családokat és az elkötelezettségük szintjét! Hogyan erõsíthették volna némelyek az egymás iránti ragaszkodásukat? A többieket mi motiválta erre?**

`Szülõ-gyerek kapcsolat (1Móz 33:12-14; 2Móz 2:1-10)`

`Testvéri kapcsolat (1Móz 37:17-28)`

`Családi kapcsolat (Ruth 1:16-18; 2:11-12, 20; 3:9-13; 4:10, 13)`

`Házastársi kapcsolat (Hós 1:2-3, 6, 8; 3:1-3)`

Amikor elkötelezzük magunkat egy másik ember mellett, mint például a házasságban, egy gyerekvállalás vagy örökbefogadás döntése esetén, akkor önként készen kell állnunk arra a jövõbeli döntésre, hogy az életünk egy fontos részét ne mi irányítsuk! A jog korlátozhatja a negatív tetteket, de a házasság és a családi kapcsolatok kiteljesedéséhez szeretetre van szükség.

`Mit jelent személyesen nekünk az, hogy Jézus elkötelezte magát mellettünk (Zsid 13:5)? Hogyan kell ennek hatnia az Isten, a házastársunk, a gyerekeink és a hittestvéreink iránti hûségünkre?`