---
title:  Mit Látnak A Házunkban
date:  15/06/2019
---

### E hetitanulmányunk
Ézsaiás 38-39; 58:6-7, 10, 12; 1Korinthus 7:12-15; Zsidók 6:12; 13:7; 1Péter 3:1-2; 3János 11

> <p></p>
> "Ti pedig választott nemzetség, királyi papság, szent nemzet, megtartásra való nép vagytok, hogy hirdessétek Annak hatalmas dolgait, aki a sötétségbõl az Õ csodálatos világosságára hívott el titeket" (1Pt 2:9).

Talán elértünk az életünk egy olyan szakaszába, amikor hála az Úrnak, minden rendben van (legalábbis most) a család, a munka, az egészség és az anyagiak terén is. Vagy talán éppen sok a fájdalom és a küzdelem az otthonunkban? Amikor valaki vendégségbe érkezik hozzánk, mint Ezékiás királyhoz a babiloni követek, vajon mit válaszolnánk egy olyan kérdésre, mint amit Ézsaiás próféta tett fel a királynak: "Mit láttak a palotádban" (Ézs 39:4, RÚF)?

Mit látnak az emberek a házunkban? Mit látnak a mennyei angyalok? Milyen lelkület hatja át a lakhelyünket? Érezhetõ az imádság "illata"? Kedvesség, nagylelkûség, szeretet árad vagy inkább feszültség, harag, neheztelés, keserûség és viszály a jellemzõ? Vajon távozáskor a vendégünk azt gondolja, hogy az otthonunkban Jézus is ott van?

Fontos kérdések ezek, amelyeket mindannyiunknak fel kell tenni magunknak azzal kapcsolatban, hogy milyen az otthonunk! A héten olyan dolgokkal foglalkozunk, amelyek csodálatossá tehetik az életet otthon, még a mai családokat elkerülhetetlenül támadó feszültségek és küzdelmek ellenére is.