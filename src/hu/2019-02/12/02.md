---
title:  Tanuljunk A Király Hibájából
date:  16/06/2019
---

`Olvassuk el Ezékiás gyógyulásának és a babiloni követek látogatásának beszámolóját! 2Krón 32:25, 31; Ézsaiás 38-39`

A Szentírásból tudjuk, hogy a követek érdeklõdését Ezékiás király csodálatos gyógyulása keltette fel, amirõl viszont úgy tûnik, a király hallgatott. Nem hangsúlyozta ki azokat a dolgokat, amelyek által a kíváncsi követek szíve nyitottá vált volna az igaz Isten ismerete iránt. Elképesztõ a különbség a 38. fejezetben a gyógyulásáért kifejezett hálája és a 39. fejezet között, amikor hallgatott arról.

"…elhagyta az Isten, hogy próbára tegye õt" (RÚF). Jelentõségteljes alkalom volt ez a diplomáciai látogatás, még sincs feljegyzés arról, hogy Ezékiás imában külön vezetést kért volna Istentõl, a próféták vagy papok által. Az Úr nem lépett közbe. A király egyedül, a nyilvánosságtól elzárva, a lelki tanácsadókkal való értekezés nélkül megfeledkezett Isten tettérõl, amit a saját életében és a népével végbevitt. A történésznek az lehetett a szándéka 2Krón 32:31 versével, hogy bemutassa, milyen könnyen természetesnek vehetjük Isten áldását, és mennyire hajlamosak az önelégültségre kegyelmének élvezõi.

`Az alábbiakban a hûséges családi élettel kapcsolatos tanulságokról beszélünk, Ezékiás esete alapján. Még mi jut az eszünkbe ezen kívül?`

Amikor valaki keresztények otthonába lép, ez lehetõség arra, hogy találkozzon Krisztus követõivel.

Kevés látogató nyitott arra, hogy lelki dolgokról társalogjon. A keresztényeknek meg kell találniuk a jó hír átadására megfelelõ, kedvezõ alkalmakat. Keresztényként nem az anyagi gazdagságunkat vagy sikereinket kell bemutatnunk, bár az emberek ezekben is felismerhetik Isten áldásait. Inkább "hirdessétek nagy tetteit annak, aki a sötétségbõl az Õ csodálatos világosságára hívott el titeket" (1Pt 2:9, RÚF). Vagy Ezékiás esetének példája alapján azt lehet érzékeltetni, hogy a halál szélén álltunk, de Krisztus meggyógyított; holtak voltunk bûneinkben, Krisztus azonban feltámasztott és helyet készít nekünk a mennyben (Ef 2:4-6).

`Hogyan tudunk bizonyságot tenni az otthonunkkal? Hogyan beszélhetnénk még céltudatosabban Krisztusba vetett hitünkrõl a vendégeinknek?`