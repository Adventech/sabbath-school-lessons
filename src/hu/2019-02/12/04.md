---
title:  A Béke Gyõzelme
date:  18/06/2019
---

`Milyen tanácsot ad az Újszövetség a vallási szempontból megosztott házasság esetére? 1Kor 7:12-15; 1Pt 3:1-2`

A keresztény társ áldásai. Pál azoknak az aggodalmaira válaszolt, akik tartottak tõle, hogy ha a nem hívõ házastársuk mellett maradnak, az sérti Istent vagy megszentségteleníti õket és a gyerekeiket. Pál kijelenti, hogy ez nem így van. A házasság szentségének és meghitt viszonyának az egyik fél megtérése után is meg kell maradnia. A keresztény házastárs jelenléte "megszenteli" a másik felet és a pár gyerekeit. A "megszentel" szó abban az értelemben veendõ, hogy a nem hívõ társ a keresztény férj/feleség révén részesül a kegyelem áldásaiban.

Szívszorító, ha a nem hívõ fél úgy dönt, hogy kilép a házasságból. Ez ugyan súlyos következményekkel jár, de Istenünk - aki mindig tiszteletben tartja az ember döntési szabadságát - kegyelmesen azt mondja, hogy "váljék el". A hívõ "nincs szolgaság alá vetve… az ilyen esetekben" (1Kor 7:15, RÚF).

Békességre hivatottak. Isten Igéje szerint egyértelmûen az a jó, ha a lelki téren megosztott otthonban is megtalálják a módját, hogy Krisztus békéje uralkodjon. Van rá remény, hogy a házasság megmarad, a nehézségek között is bizonysága lehet az evangélium gyõzelmének, és vigaszra lel a másik fél, akivel a hívõ egy test, még ha nem is hisz Istenben.

`Milyen mértékig felelõs a házastárs a nem hívõ félért?`

A hívõ szeretetteljes kedvessége, rendületlen hûsége, alázatos szolgálata és megnyerõ bizonyságtétele révén lehet a legnagyobb esély arra, hogy ezzel megnyeri nem keresztény házastársát. A keresztény házasságban az egymásnak való engedés Krisztus tiszteletébõl fakad (vö. Ef 5:21). Amikor valaki ilyen lelkülettel viszonyul nem hívõ társához, Krisztussal kötött szövetsége lesz az elsõ számára. Az Isten kívánalmai iránti hûség azt viszont nem követeli meg tõle, hogy kitegye magát bántalmazásnak, ha a társa erõszakos.

`Van valaki a gyülekezetünkben, akinek megnehezíti az életét a nem hívõ házastársa? Ha igen, hogyan tudnánk valóban segíteni neki?`