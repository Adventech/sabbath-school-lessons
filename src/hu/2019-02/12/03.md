---
title:  A Család Az Elsõ
date:  17/06/2019
---

A családunk tagjai lehetnek azok, akik elsõként, a legtermészetesebb módon fogadják, ha az evangéliumról beszélünk. Nincs ennél fontosabb misszióterület!

`Mire következtethetünk Jn 1:40-42 szakaszából a családi körben történõ bizonyságtevéssel kapcsolatban? Lásd még 5Móz 6:6-7; Ruth 1:14-18!`

Lelkes beszámoló. András nem csupán beszélt a történtekrõl. Elintézte, hogy testvére, Simon is találkozhasson Jézussal. Lelkes beszámoló és személyes bemutatás - milyen egyszerû módja ez annak, hogy megismertessük az evangéliumot a rokonainkkal! A bemutatás után András hátralépett. Onnantól kezdve Jézus és Péter már személyes ismerõsök lettek.

A gyerekek hitre nevelése. A családban sokszor megfeledkeznek a gyerekekrõl, mintha õk még nem érthetnék meg igazán az evangéliumot. A szülõk talán tévesen azt feltételezik, hogy a gyerekek majd egyszerûen magukba szívják a család lelkiségét. Ezt nem vehetjük természetesnek! Míg a gyerekek és a fiatalok valóban tanulnak a megfigyelt minta utánzásából is, az is igaz, hogy az Úr családjának fiatal tagjaira komolyan oda kell figyelni, lehetõséget adva nekik az Istennel való személyes találkozásra. Mózes ötödik könyve 6. fejezete ezt erõsíti meg: fontos megtalálni a vallási nevelés leghatékonyabb módját! Mindenkit rendszeres egyéni és családi áhítatokra kell bátorítani otthon. Fordítsunk idõt és energiát a gyerekekre és a fiatalokra!

`Mit tanulhatunk Naomi bizonyságtevésébõl? Ruth 1:8-22`

Ruth látta Naomit a legrosszabb pillanataiban is: amikor el akarta magától taszítani a menyét és amikor dühösen és letörten panaszkodott Istenre, a veszteségeit sorolta (Ruth 1:15, 20-21). Ruth szavainál nincs ékesebb bizonyíték arra, hogy a fiatalok úgy is elkötelezhetik magukat a tökéletes Isten mellett, ha nem tökéletes szülõ révén ismerik meg Õt.

`Az otthon a legfontosabb misszióterület. Ezek szerint hogyan viszonyuljunk a velünk élõkhöz? Írjuk össze a családban, mi mindent tehetünk azért, hogy a nem hívõ rokonainkat Krisztushoz vezessük!`