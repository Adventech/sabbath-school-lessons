---
title:  A Király Szerelmes Éneke
date:  04/05/2019
---

### E hetitanulmányunk
1Mózes 2:7; Énekek éneke 1-8; János 17:3; Róma 1:24-27; 1Korinthus 7:3-5; Galata 5:24; 1János 1:9

> <p></p>
> "Tégy engem, mint pecsétet a szívedre, mint pecsétet a karodra! Bizony, erõs a szerelem, mint a halál, legyõzhetetlen a szenvedély, akár a sír. Úgy lobog, mint a lobogó tûz, mint az Úrnak lángja" (Én 8:6, RÚF).

Az élet szakaszai között az egyik legjelentõsebb a házasság. Nem mindenki házasodik meg, de aki igen, annak az életébe komoly változást és különös áldást hoz ez a lépés. Ide tartozik a szexualitás nagyszerû ajándéka is. Milyen csodálatosan ki lehet fejezni vele a szeretetet, a megfelelõ idõben és helyen!

Sokak elképzelésével szemben a Biblia nem szól a nemiség ellen, csak azt ellenzi, ha az ember helytelenül él a Teremtõtõl kapott nagyszerû ajándékkal.

A Énekek éneke, a Biblia egyik legkisebb és legkevésbé olvasott könyve egy fiatal menyasszony, Szulamit és a szerelme kapcsolatáról szól, akirõl azt tartják, hogy Salamon király volt. A könyv az emberi intimitás, a házasélet örömeit taglalja. Bár az Énekek énekét gyakran allegorikus értelemben az Isten és népe, avagy Krisztus és az egyház közötti viszony jelképének tartják, ez a költemény elsõsorban a férfi és nõ nagyon is emberi kapcsolatáról, szerelmérõl szól.

Ezen a héten a házasságra tekintünk az említett ószövetségi könyv alapján.