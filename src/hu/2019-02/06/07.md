---
title:  További Tanulmányozásra
date:  10/05/2019
---

"Krisztus megáldotta a házasságot, tekintsük tehát szent intézménynek. Az igaz vallás nem áll ellentétben az Úr terveivel. Isten elrendelése szerint a férfi és a nõ szent házasságban egyesüljön, olyan családokat alapítsanak, amelyeket tisztelet övez és amelyek a mennyei családot szimbolizálják. Nyilvános szolgálata kezdetén Krisztus megszentelte az Édenben megáldott intézményt. Ezzel kinyilvánította, hogy nem tagadja meg jelenlétét az esküvõktõl. A tiszta és szent, igaz és helyes módon köttetett házasság az egyik legnagyobb áldás, amit az emberi családnak adott" (Ellen G. White: Daughters of God. 180-181. o.).

Ahogy az Énekek éneke is megmutatta, a szexualitás csodálatos lehet a házasságban. A tartós kapcsolat azonban nem alapozható csupán a külsõ szépségre és a testi örömökre. A testünk megöregszik, megbetegszünk, és nincs az az étrend, testedzés vagy plasztikai mûtét, amitõl örökké fiatalnak tûnnénk. Salamon és Szulamit házassága élethosszig tartó, elkötelezett kapcsolat volt. Háromszor is megerõsítették, hogy egymáshoz tartoznak (Én 2:16; 5:19; 7:10). Elõször kijelentik, hogy egymáshoz tartoznak (vö. Ef 5:21, 33). Másodjára Szulamit megfordítja a sorrendet, hogy kifejezze a hajlandóságát (lásd még Ef 5:22-23). Harmadszor Salamon mondja el a menyasszonya utáni vágyódását (Ef 5:24-32). Nem lehet elfojtani az ilyen szerelmet (Én 8:7), feltörhetetlen pecsét (Én 8:6).

**Beszélgessünk róla!**

`1)	Salamon tökéletesnek írja le a feleségét (Én 4:1-5, 6:6 és 7:1-9). Mennyiben hasonlít ez ahhoz, amit Ádám mondott, amikor elõször meglátta Évát (1Móz 2:23)? Hogyan viszonyuljanak a férjek a feleségükhöz (Ef 5:28-29)?`

`2)	Van, aki az Énekek énekét allegóriának tartja az Isten és a népe, vagy Jézus és az egyháza közötti kapcsolatra vonatkozóan. Vigyáznunk kell, nehogy túlzásba vigyük az allegorizálást, de mennyiben hasonlíthatjuk két ember viszonyát az Istennel való kapcsolathoz? Vö. Ézs 54:4-5; Jer 3:14; 2Kor 11:2!`

`3)	Olvassuk el Péld 31:26, Én 5:16 és Péld 25:11 verseit! Milyen ereje van a szavainknak, amelyekkel letörhetjük vagy építhetjük a társunkat, gyengíthetjük vagy erõsíthetjük a házasságunkat? Gondoljunk például a következõ igeszakaszokra: Jak 1:26; 3:5-11!`