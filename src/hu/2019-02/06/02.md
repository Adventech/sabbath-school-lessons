---
title:  Oszthatatlan Egység
date:  05/05/2019
---

`Hogyan jellemeznénk a Bibliának az emberi testrõl alkotott képét a következõ igeszakaszok alapján? 1Móz 2:7; Zsolt 63:2; 84:3; 1Kor 6:19-20; 1Thessz 5:23`

Néhány vallás követõi a dualizmusban hisznek. E filozófia szerint az emberi test gondot jelent a lélek élete számára. Azaz a testet megbélyegzik, mint ami rossz, míg a "lelket" jónak tartják. A Szentírásban azonban az emberi test - annak nemi jellegével együtt - összetartozó egész. Az élet "test" és "lélek" (lásd 1Móz 2:7). A zsoltáros egész lényével dicsõíti Istent (Zsolt 63:2; 84:3). A teljes embert meg kell szentelni, el kell különíteni arra a szent célra, amit Isten rendelt el.

`Az Énekek éneke szemlélete pozitív az emberi test vonatkozásában, beleértve a szexuális kapcsolatokat is. Hogyan tükrözõdik a következõ versekbõl ez a megközelítés? Én 1:2, 13; 2:6; 5:10-16; 7:1-9`

`Csodálattal szól az emberi testrõl ez a szent irat. Nem szégyenteljes dolog a házasságban a szerelem fizikai megnyilvánulása. A könyv nyíltan bemutatja az érzelmek teljes palettáját.`

Egyes kultúrákban kimondottan tabunak tartják a nemiséggel kapcsolatos kérdéseket. A házaspárok számára így sokszor nehéz lehet az egészséges kommunikáció az intim kérdésekrõl. A gyerekeket is megfosztják annak lehetõségétõl, hogy a keresztény otthonban tanuljanak a szexualitásról, ahol az istenfélõ értékeket helyénvaló információkkal tudják összekapcsolni. A Biblia nyíltan foglalkozik a szexualitással, ami arra bátorítja az embereket, hogy kényelmesebben közelítsenek a témához, így az életnek ezt a fontos szegmensét is megfelelõ tisztelettel és méltósággal kezeljék, a Teremtõtõl kapott nagy ajándékhoz illõen.

`Hogyan védhetjük meg magunkat azokkal a kulturális és erkölcsi erõkkel szemben, amelyek vagy az állati ösztönök szintjére degradálják, vagy olyan szégyenteljes dologként kezelik a szexualitást, amirõl sosem szabad beszélni? Hogyan mutat rá a Biblia arra, hogy mindkét szélsõség helytelen?`