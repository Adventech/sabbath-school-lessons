---
title:  Szerelem A Megfelelõ Idõben
date:  08/05/2019
---

`Olvassuk el Én 4:8-5:1 részét!`

Én 4:16 és 5:1 versei a könyv középpontjában állnak, mintha Salamon és Szulamit házasságának tetõfokát érzékeltetnék, a beteljesülést.

`Mire utal Salamon a következõ szakaszokban? Én 4:12, 16; 5:1; 8:8-10`

Az Énekek énekében találjuk a Szentírás néhány legmeggyõzõbb bizonyítékát arra, hogy Isten terve szerint az embernek szexuális értelemben tisztának kell maradnia a házasságig. Az egyik legerõsebb érv Szulamit gyerekkorára utal, amikor a bátyjai azon tûnõdtek, hogy vajon "kõfal" vagy "ajtó" lesz-e (Én 8:8-9). Más szóval, tiszta marad-e a házasságáig (fal), vagy inkább olyan lesz, aki nem válogat (ajtó). Felnõtt nõként megerõsíti, hogy megõrizte tisztaságát és tisztán megy férjhez: "Kõfal vagyok" (Én 8:10, RÚF). Ráadásul Salamon is alátámasztja, hogy felesége szûz volt a nászéjszakájukig, mert kijelenti: "Olyan, mint a berekesztett kert… mint a befoglaltatott forrás, bepecsételt kútfõ" (Én 4:12). Szulamit a saját tapasztalatából tanácsolhatja a barátainak, hogy nagyon óvatosan tegyék meg a szerelem és a házasság lépéseit. Az Énekek énekében háromszor szólítja meg a nõk egy csoportját, "Jeruzsálem lányait", hogy ne keltsék fel magukban a szerelem heves szenvedélyét, amíg el nem jön annak megfelelõ ideje (Én 2:7; 3:5; 8:4). Ez azt jelenti, hogy addig, amíg már a házassági szövetségen belül, biztonságban nem találják magukat, mint õ.

A szerelmes férfi a költeményben másodjára hívja menyasszonyát, hogy menjen el vele (Én 2:10; 4:8). A házasság elõtt nem fogadhatta el ezt a meghívást, de utána már Szulamit hívja a kertjébe a férjét (Én 4:16), õ pedig boldogan megy (Én 5:1). Salamon nemcsak Szulamit szépségéhez vonzódik, hanem a szívét is elrabolta a lány (Én 4:9), megrészegedett a szerelmétõl (Én 4:10). Túlárad benne az öröm, hogy felesége már csak az övé és senki másé: "Olyan, mint a berekesztett kert az én húgom, jegyesem! mint a befoglaltatott forrás, bepecsételt kútfõ" (Én 4:12). Salamon a tökéletes nõvel való egységében mintha az ígéret földjére jutna el: "Színmézet csepegnek a te ajkaid, én jegyesem, méz és tej van a te nyelved alatt" (Én 4:11).

`Milyen jó hírt találnak itt azok, akik bánják korábbi rossz döntéseiket a szexualitás terén? 1Jn 1:9; vö. Zsolt 103:12; Ézs 55:7; Jn 8:11!`