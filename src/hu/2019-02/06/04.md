---
title:  Szeretetteljes Ismeret
date:  07/05/2019
---

Az Énekek énekében sokan a "visszatérés az Édenbe" témát fedezik fel. Bár az itt bemutatott pár nem az elsõ férfi és nõ, a vers mégis a legelsõ kertet idézi fel gondolatainkban. Istennek az volt a terve, hogy "egy testté" legyenek (1Móz 2:24-25). Ez a kép mindenhol megjelenik a könyvben, finom metaforákkal és jelképekkel.

`Hogyan mutatja be az Énekek éneke a kölcsönös elkötelezõdést a házaspár intimitásában? Én 4:7-5:1 Mennyiben tekinthetõ hasonlónak, amit Pál ír 1Kor 7:3-5 szakaszában?`

Salamon így hívja a lányt: "Jöjj hozzám" (Én 4:8, RÚF). A menyasszonya válaszol. Késõbb a lány hívja õt: "Jöjjön el kertjébe szerelmesem" (Én 4:16, RÚF). Erre õ felel (Én 5:1). A Szentírás itt azt tanítja, hogy nincs helye semmiféle kényszerítésnek vagy manipulációnak ebben az intim helyzetben. Mindkét fél szabadon és szeretettel lép a kapcsolatba. "Az én kertem" "az õ" kertje.

"Salamon" és "Szulamit" neve egyaránt a héber shalom, "béke" vagy "teljesség" szóból ered. Közös a két félben a másik iránti csodálat (Én 4:1-5; 5:10-16). Kapcsolatuk kiegyensúlyozottságát még a páros sorok és versek költõi stílusa is érzékelteti. A szövetség megfogalmazásában - "Az én szerelmesem az enyém, és én az övé" (Én 2:16) - szintén az édeni nyelvezet vissz­hangzik: "Ez már csontomból való csont, és testembõl való test" (1Móz 2:23).

`Hogyan gazdagítja az Istennel való kapcsolatunkról alkotott képet az, hogy a házasság egységét a szöveg így fejezi ki: "ismeri"? 1Móz 4:1, 25; 1Sám 1:19; Lk 1:34; Jn 17:3; 1Kor 8:3`

A Biblia az ismeri szót alkalmazza a férj és feleség egységére. Ebben a szeretetteljes "ismeretben" a lényük legrejtettebb mélységeit adják a másiknak. Nemcsak két test, hanem két szív is "egy testté" lesz. Az ismeret az ember és Isten kapcsolatára is vonatkozik. A nyitott szemmel járó keresztény számára a házasság egyedi és gyengéd ismerete, annak közösségével, az egymás iránti odaszentelõdéssel és a határtalan örömmel együtt nagyszerû betekintést enged a legnagyobb és legszentebb rejtélybe, Krisztus és egyháza egységbe.