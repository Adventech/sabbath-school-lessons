---
title:  A Teremtõ Ajándékának Õrzése
date:  09/05/2019
---

Istennek különleges célja volt azzal, hogy az embert férfivá és nõvé teremtette (1Móz 1:26-28). Mindkettõ az Õ képét hordozza, de a két nem "egy testté" válása a házasságban különleges módon tükrözi az Istenség egységét a Szentháromságon belül. A férfi és a nõ egysége az új élet világra hozásának lehetõségét is magában rejti, ami az istenképûség eredeti megmutatkozása az emberben.

`Hogyan viszonyul a Szentírás a Teremtõ tervével nem összhangban lévõ szexualitáshoz? 3Móz 20:7-21; Róm 1:24-27; 1Kor 6:9-20`

A Biblia mindazt elítéli, ami megmásítja vagy megrontja Isten képét az emberben. Isten a nemi élet helyes céljai felé irányítja a népét azzal, hogy megtilt bizonyos szexuális megnyilvánulásokat. Amikor az emberi gyakorlat Isten szabályaiba ütközik, az embert bûn terheli.

`Hogyan viszonyuljanak a keresztény hívõk a saját és mások szexualitásának kérdéseihez a bûnös világban? Milyen útmutatást kapunk ehhez? Róm 8:1-14; 1Kor 6:15-20; 2Kor 10:5; Gal 5:24; Kol 3:3-10; 1Thessz 5:23-24`

A hívõk várják, hogy Krisztus visszajövetelekor megszabadulnak a bûn rontásától. Hittel várakoznak, és azt tartják magukról, hogy meghaltak a bûnnek Krisztus kereszthalálában és élnek a feltámadása által. Bûnös természetüket megfeszítik, szüntelen imádkoznak, éberségre törekszenek és a Lélek erejébõl igyekeznek engedelmeskedni Krisztusnak, még a gondolataikban is. Tudják, hogy Isten teremtette a testüket és a nemiségüket is, ezért Isten terve szerint akarnak élni mindezzel. Isten megbocsát azoknak, akik megbánják a bûneiket (1Jn 1:9). Az evangélium lehetõvé teszi azoknak is, akik korábban szabadosan, szexuális téren bûnben éltek, hogy csatlakozzanak a hívõk közösségéhez. Mivel a bûn nagymértékû torzítást vitt végbe bizonyos emberek szexuális életében, némelyek nem számíthatnak arra, hogy most teljesen helyreáll az életüknek ez a része. Bizonyára vannak, akik inkább az önmegtartóztató, egyedülálló életet választják ahelyett, hogy az Isten Igéje által tiltott nemi kapcsolatokba bonyolódjanak.

`Hogyan viszonyuljon az egyház például a homoszexuálisokhoz?`