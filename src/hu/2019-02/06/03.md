---
title:  A Szeretet Fajtái A Szerelmi Énekben
date:  06/05/2019
---

`A szeretet mely oldalait vonultatja fel az Énekek éneke? Én 1:2, 13; 2:10-13, 16; 3:11; 4:1-7; 5:16; 6:6; 7:1-9; 8:6-7`

A feleség kijelenti, hogy "ez az én barátom" (Én 5:16). A "barát" szó a szexuális partnerség felhangja nélkül társaságot és barátságot fejez ki. Boldog az a férj vagy feleség, aki számára a házastársa kedves barátja is.

A költeményben a meghitt bókok és a szeretetteljes gesztusok mutatják, hogy milyen erõs vonzalmat, fizikai és érzelmi örömöt talál egymásban a férfi és a nõ. A romantikus szerelem természetes intimitása a Teremtõ ajándéka, ami elõsegíti, hogy a társak közel kerüljenek egymáshoz a házasságban. Miközben a felek nyitottak az isteni szeretet munkája iránt, a szeretetük "kifinomul, megtisztul, felemelkedik és nemessé válik" (Ellen G. White: Boldog otthon. Budapest, 1998, Advent Kiadó, 87. o.).

Ezek a versek egyben a szerelem legfennköltebb gondolatait is közvetítik. Az igaz szerelem ugyanakkor nem természetesen árad az emberi szívbõl, a Szentlélek ajándéka (Róm 5:5), maradandó egységbe kovácsolja össze a férjet és a feleséget. A szülõ-gyerek kapcsolatban az elkötelezett szeretetre van különösen nagy szükség, hogy a fiatalokban kialakuljon a bizalom érzése. Odaadó szeretet köti össze a hívõket Krisztus testében. Az Énekek éneke arra szólít fel bennünket, hogy a szerelem cselekvõ ereje hassa át a kapcsolatunkat a házastársunkkal.

`Hogyan tükrözi a maga módján ez a fajta intimitás azt a bensõséges kapcsolatot, ami Isten és közöttünk van? Milyen párhuzamokat találunk benne (például az idõtöltés, önmagunk teljes odaadása stb. tekintetében)? Még milyen párhuzamot fedezhetünk fel?`