---
title:  Ragaszkodjunk A Jó Dolgokhoz
date:  09/06/2019
---

A keresztények különféle kultúrákban élnek, eltérõ szokásokkal találkoznak, miközben az evangélium körbejárja a világot. Ezek közül sok a családhoz és a társas kapcsolatokhoz köthetõ. A keresztény misszionáriusok számára az az egyik legnagyobb kérdés, hogy hogyan viszonyuljanak a különbözõ jelenségekhez, mint például az olyan családi kapcsolatokhoz, amelyeket õk maguk kényelmetlennek tartanak.

`Olvassuk el ApCsel 10:1-28, 34-35 szakaszát! Mit tanulhatunk itt arról, hogy miért kell felülkerekedni a saját gátjainkon és elõítéleteinken, amikor más kultúrákkal van dolgunk?`

Krisztus minden ember bûnéért meghalt. Sokan egyszerûen nem ismerik ezt a nagy igazságot. A keresztényeknek az az evangelizációs feladata, hogy elvigyék a jó hírt az emberekhez és válaszadásra hívják õket. Isten nem részrehajló, ezért a keresztényeket arra inti, hogy mindenkit tisztelettel és becsülettel kezeljenek, adják meg nekik a lehetõséget a jó hír elfogadására, ami hozzájuk is szól.

`Milyen következtetésekre jutottak a korai keresztény misszionáriusok, amikor az evangéliumi üzenetet igyekeztek bemutatni más kultúrák között? Milyen elveket szûrhetünk le a következõ bibliaszövegekbõl? ApCsel 15:19-20, 28-29; 1Kor 2:2; 1Thessz 5:21-22`

Bár minden kultúra tükrözi tagjai bûnösségét, lehetnek olyan hitelveik is, amelyek összeférnek a Szentírással, sõt hasznosak az evangélium szempontjából. Például a világ sok részén komoly értéknek tekintik a családi és a közösségeken belüli szoros kapcsolatokat. A keresztények megtarthatják és erõsíthetik azt, ami jó, ami egybeesik a bibliai elvekkel. Ugyanakkor nem szabad megalkudni Isten igazságai tekintetében! Az egyháztörténelem sajnos azt mutatja, hogy a kultúrák felé tett engedmények és az azokhoz való alkalmazkodás a hamis keresztény hitelvek rendszerét hozta létre, ami valódi kereszténységnek tünteti fel magát. Sátán, aki azt állítja, hogy õ ennek a földnek az istene, boldogan kelt zavart, Jézus azonban megváltotta a világot, Szentlelke pedig minden igazságra elvezeti a követõit (Jn 16:13).

`Mennyire alakítja a hitünket a kulturális környezetünk és mennyiben a bibliai igazság? Hogyan különböztethetjük meg a kettõt? Beszéljünk válaszainkról a csoportban!`