---
title:  A Család Fennmaradása Változó Idõkben
date:  11/06/2019
---

A változás elkerülhetetlen jelenség a családban, ami felkavaró lehet, attól függetlenül, hogy milyen kultúrában élünk. Néhány a különbözõ életszakaszokhoz kapcsolódik, de gyakran lehet elõre nem látható, mint egy haláleset, katasztrófa, háború, betegség, költözés vagy munkahelyi kudarc. Sok család gazdasági és társadalmi változást tapasztal a közösségében, az országában. Más változások közvetlenül a kultúrához kapcsolódnak.

**Az alábbiakban nagy, megrázó változások példáiról olvashatunk, amelyekkel egyeseknek szembe kellett nézniük. Képzeljük magunkat az õ helyükbe! Hogyan hatott mindez a családi életükre? Milyen módszer segít az alkalmazkodásban? Mennyiben reagáltunk volna másképpen mi?**

`Ábrahám, Sára és Lót (1Móz 12:1-5)`

`Hadassa (Eszt 2:7-9)`

`Dániel, Anániás, Misáel, Azariás (Dániel 1. fejezet)`

A változással együtt jár a veszteség és a nyugtalanság a közvetlen jövõ bizonytalansága miatt. Ezek az esetek a fejlõdésre és a lelki dolgok értékelésére is ösztönözhetik az embert, vagy pedig stresszhatást és idegességet válthatnak ki, attól függõen, hogyan képes a család alkalmazkodni az átmenethez. Sátán kihasználja a változások keltette zavart, hogy kételyt és bizalmatlanságot ébresszen bennünk Isten iránt. A Biblia ígéretei, a család és a barátok, illetve az a biztos tudat, hogy az életük az Úr kezében van, sok hithõsnek segítettek sikeresen megbirkózni az életük kritikus változásaival.

`Hogyan tudjuk a gyakorlatban segíteni és bátorítani azokat (akár egy egész családot), akik fájdalmas változás elé néznek?`