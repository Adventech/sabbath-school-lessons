---
title:  Xxi Századi Futók
date:  13/06/2019
---

The Message [Az üzenet] címû, népszerû angol bibliai átiratban Eugene Peterson az "üzenet" szót használja az "evangélium" bibliai szava helyett. A Jézusról szóló jó hír valóban az az üzenet, amire a világnak még ma is szüksége van. Isten arra hívja a keresztény családokat, hogy ezt együtt tapasztalják és adják tovább abban a kultúrában, amelyben élnek.

`Hogyan összegeznénk "az üzenetet" a következõ igeszakaszokban? Mt 28:5-7; Jn 3:16; Róm 1:16-17; 1Kor 2:2; 2Kor 5:18-21`

Jézus feltámadásának hírével futottak szét legelõször a tanítványok. Ma a keresztény családok a futók hosszú sorához csatlakozva hirdetik: "feltámadt a halottak közül" (Mt 28:7, RÚF), ahogy elõre meg is mondta. Jézus feltámadásának valósága minden egyebet hihetõvé tesz abból, amit önmagáról mondott, így Istenrõl és a bûnösök iránti szeretetérõl, a megbocsátásról, illetve a belé vetett hit alapján az örök élet ígéretérõl.

Szenvedélyesen szeressük az evangéliumot! A Szentírás betekintést enged abba, hogy Jézus elsõ követõi életében milyen elsöprõ erejû volt az evangélium hatása. Bibliatanulmányozásra hívták az embereket az otthonukba, együtt imádkoztak és ettek, megosztották pénzüket és erõforrásaikat, gondoskodtak egymásról. Egész családok elfogadták az üzenetet. Hirtelen hibátlan emberekké váltak volna? Nem! Elõfordult közöttük is vita és nézeteltérés? Igen. Csakhogy Krisztusnak ezek a követõi valamilyen téren mások voltak. Elismerték, hogy szükségük van Istenre és egymásra. Az elsõ helyre tették a családi és a gyülekezeti egységet, összhangot, igyekeztek beteljesíteni Jézus Gecsemáné-kerti imáját (Jn 17:20-23). Bátran megvallották a hitüket egymásnak és a nem hívõknek, amiért még az életüket is kockára tették.

Így kell ennek lennie nálunk is! Bármennyire ellenséges is mai korunk Isten dolgaival, akit érdekel az üzenet, az meghallja. A Szentlélek arra vár, hogy betölthesse az emberi szívet az evangélium iránti érdeklõdéssel. Amikor a jó hír valóban olyan jó a szívben, mint az Igében, akkor az ember spontán módon, megállíthatatlanul bizonyságot tesz a hitérõl.

`Mit kell változtatni a családunkban ahhoz, hogy jobb közvetítõi legyünk annak "az üzenetnek", amit másoknak is el kell mondanunk?`