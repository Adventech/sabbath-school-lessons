---
title:  Hívõ Családok
date:  08/06/2019
---

### E hetitanulmányunk
János 1:12-13; 3:7; Apostolok cselekedetei 10:1-28, 34-35; 1Korinthus 2:2; 1Thesszalonika 5:21-22; 1János 5:1

> <p></p>
> "Ezért… állhatatossággal fussuk meg az elõttünk levõ pályát. Nézzünk fel Jézusra, a hit szerzõjére és beteljesítõjére, aki az elõtte levõ öröm helyett - a gyalázattal nem törõdve - vállalta a keresztet, és Isten trónjának a jobbjára ült" (Zsid 12:1-2, RÚF).

Függetlenül attól, hogy éppen az élet melyik szakaszában járunk vagy min mentünk keresztül, illetõleg mit kell még átélnünk, a saját kultúránkban létezünk, ami hat a szüleinkre, a gyerekeinkre, a családunkra és még a gyülekezetünkre is, méghozzá nagyon is. A szombatról a vasárnapra való áttérés szemléletes példája annak, hogy a korabeli kultúra miként változtatta meg, ráadásul erõteljesen és negatív módon az egyházat, bár természetesen más tényezõknek is volt szerepe. Templomok mellett látni a vasárnapi istentiszteletet hirdetõ táblákat, ami szintén arra emlékeztet, hogy milyen nagy a kultúra hatása.

A keresztény családok folyton szembesülnek kulturális kihívásokkal. Alkalmanként jó hatása van a kultúrának, a legtöbbször azonban inkább rossz.

Az evangélium üzenetének ereje világosságot, vigaszt és erõt ad, aminek segítségével meg tudunk birkózni a kultúra jelentette kihívásokkal. Ezen a héten azt nézzük meg, hogyan lehetünk "hívõ családokként" "feddhetetlenek és romlatlanok… Isten hibátlan gyermekei az elfordult és elfajult nemzedékben, akik között ragyogtok, mint csillagok a világban" (Fil 2:15, RÚF).