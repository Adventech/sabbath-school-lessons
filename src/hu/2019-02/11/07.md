---
title:  További Tanulmányozásra
date:  14/06/2019
---

Olvassuk el a "Babilon udvarában" c. fejezetet Ellen G. White: Próféták és királyok. Budapest, 1995, Advent Kiadó, 297-304. oldalán; az "Öröm az Úrban" c. fejezetet Ellen G. White: Jézushoz vezetõ út. Budapest, 2013, Advent Kiadó, 85-93. oldalán!

Nem tisztelik Isten követõit. "Krisztus vallása a gondolatok és a tettek magasabb szintjére emeli az üzenet befogadóját, mialatt az egész emberiséget ugyanúgy Isten szeretetének tárgyaként mutatja be, amit Fia áldozata árán vett meg. Jézus lábánál a gazdag és a szegény, a tanult és az iskolázatlan találkozik, és nem gondolnak a társadalmi rangjukra vagy a világi nagyságra. Minden földi különbséget elfelejtünk, amikor arra tekintünk fel, akit a mi bûneink szegeztek át. Az emberi büszkeséget, önteltséget és a társadalmi rétegzõdést megszégyeníti annak az önmegtagadása, leereszkedése és végtelen szeretete, akit a menny felmagasztalt. A tiszta, hamisítatlan vallás azzal mutatja be mennyei eredetû elveit, hogy egységbe vonja mindazokat, akiket az igazság megszentelt. Mindannyiukat a vére által váltotta meg Jézus, egyaránt tõle függnek" (Ellen G. White: Gospel Workers. 330. o.).

**Beszélgessünk róla!**

`1)	Beszéljük meg az osztályban a vasárnapi kérdésre adott válaszunkat!`

`2)	Milyen elveket találunk a fenti White-idézetben, ami forradalmi változást hozna a családi életünkben, ha alkalmaznánk?`

`3)	Mennyire segíti a gyülekezetünk a hívõk fiatalabb nemzedékét? Mit tehet a csoportunk, hogy erõsítsük a közösséget ebben a fontos feladatban?`

`4)	Milyen kihívásokkal találkozunk, miközben szeretnénk továbbadni a hitünket a következõ nemzedéknek?`

`5)	A kultúránkban milyen pozitív és negatív hatások figyelhetõk meg a családdal kapcsolatban?`

