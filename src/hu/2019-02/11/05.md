---
title:  Törekvés Az Elsõ Generációs Hitre
date:  12/06/2019
---

`Józsué és kortársai halála után milyen hitválság alakult ki Izraelben? Bír 2:7-13`

Az egyházi és hasonló szervezetek körében az értékeknek és a hitelveknek a továbbadásával foglalkozó tanulmányok rámutatnak, hogy az alapítók erõsen ragaszkodnak a hitükhöz, õk vívják ki elõször azokat. A követõik viszont egy-két generáción belül szem elõl téveszthetik az értékek mögött meghúzódó elveket. Talán a szervezettel tartanak, de csupán megszokásból. A következõ nemzedékek idején a szokások hagyománnyá kristályosodnak ki, miközben az alapítók szenvedélye eltûnik.

`Azt szokták mondani, hogy Istennek nincsenek unokái, csak gyerekei. Mit jelent ez? Lásd még Jn 1:12-13; 3:7; 1Jn 5:1!`

Hosszú ideje általában úgy közvetítik az értékeket az egymást követõ keresztény nemzedékek, hogy az idõsebbek egyszerûen elmondják a fiataloknak, mit hisznek. Viszont a szülõk vagy az egyház hitének puszta ismerete még nem egyenlõ a személyes hittel. Kereszténynek lenni többet jelent, mint egy szervezethez tartozni, amelynek történelme van és tantételeket sorakoztat fel. Az igaz hit nem függ össze a genetikával, nem olyasmi, amit az egyik generáció természetes módon átad a másiknak. Mindenkinek magának kell megismernie Krisztust! A szülõk nem tehetnek meg mindent a gyerekeik helyett. Az egész gyülekezetnek, de különösen a szülõknek mindent el kell követniük azért, hogy olyan környezetet teremtsenek, aminek a hatására a fiatalok jó döntést akarnak meghozni! Ám végül személyenként dõl el, hogy egy nemzedék megmarad-e vagy elvész.

`Joe felnõttként csatlakozott a Hetednapi Adventista Egyházhoz, ateista háttérbõl tért meg egy emlékezetes tapasztalat után. Elvett egy adventista nõt és született néhány gyerekük, akiket természetesen a hitben neveltek fel. Õ mondta egyszer a gyerekei lelki állapotán gondolkodva: "Bárcsak õk is átélték volna azt, amit én!" Mit feleltünk volna neki, ha ott lettünk volna?`