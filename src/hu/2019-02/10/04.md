---
title:  A Harag Szerepe A Konfliktusokban
date:  04/06/2019
---

Ki ne lett volna már mérges valaha? Az rosszabb, amikor a harag egy családtag ellen irányul. A düh mérgezõvé válhat, általában nagy fájdalmat és szenvedést okoz a családban, ráadásul nem enged megbocsátani.

`Olvassuk el Ef 4:26-27 és Préd 7:9 verseit! Hogyan értelmezhetjük a haragot egyrészt érzelemként, másrészt bûnként? Mi a kettõ között a különbség?`

`Mit találunk Jak 1:19-20 szakaszában, amit minden esetre alkalmaznunk kell, de fõként olyan családtagok esetében, akiknek a tettei, a hozzáállása és a szavai feldühítenek bennünket?`

Ha valami felmérgesít, fordítsuk át pozitív dologgá, ahelyett, hogy hagynánk azt sötét fellegként ráborulni az életünkre! Imádkozzunk azokért, akik megsebeztek és megbántottak bennünket! Talán elõször nem lesz könnyû, de amikor elhatározzuk magunkat és kitartunk amellett, akkor a többirõl Isten gondoskodni fog.

A méreg néha a családból ered, ahol felnõttünk. A dühös emberek többnyire dühös családokból származnak, ahonnan beléjük rögzõdött ez a magatartásforma, amit továbbvisznek a saját életükbe is, és idõvel azt adják át a gyerekeiknek. Néha a méreg abból fakad, hogy bizonyos igényeiket nem tudják kielégíteni, vagy irigységbõl, mint Kain esetében, ami a testvére meggyilkolásához vezetett.

Lehet jó okunk a haragra, mégse használjuk ezt kifogásként arra, hogy ne engedjük el! Ne tagadjuk és ne is próbáljuk igazolni! Inkább kérjük Istent, hogy segítsen jól kezelni a helyzetet! Pál apostol fontos tanácsot fogalmaz meg: "Ne gyõzzön le téged a rossz, hanem te gyõzd le a jóval a rosszat" (Róm 12:21, RÚF).

`Mindannyiunkat fel tud valami dühíteni, annyira, hogy még fájhat is. Bizonyos esetekben minket igazol a harag. A kérdés viszont az, mit tehetünk Isten ereje által, nehogy teljesen elkeserítsen minket és a körülöttünk élõket is?`