---
title:  A Házasság Néhány Elve
date:  03/06/2019
---

A házasság, mint a szombat Isten ajándéka az emberiség számára, amit még az Édenben adott. Hetednapi adventistaként tudjuk, hogy a lelkek ellensége mit tett és tesz még most is a szombat és a házasság ellen. Még a legjobb házasságokban is idõnként szenvednek a konfliktusok miatt.

Az alábbiakban néhány olyan elvet találunk, ami segíthet a pároknak megoldani ezeket a gondokat.

`Olvassuk el Ef 1:7 versét! Milyen kulcsfontosságú elvet találunk itt, aminek minden házasság részévé kell válnia?`

`Meg kell tanulnunk megbocsátani, fõleg ha a házastársunk nem érdemli meg! Bárki képes megbocsátani annak, aki megérdemli, az tulajdonképpen nem is megbocsátás. Az igazi megbocsátás az, amikor megbocsátunk annak, aki nem is kéri, ahogyan az Úr megbocsát nekünk Krisztus által. Nekünk is így kell tennünk! Különben a házasságunk pokollá válik, ha egyáltalán megmarad (ami nem valószínû).`

`Olvassuk el Róm 3:23 versét! Milyen fontos elvet találunk itt?`

El kell fogadjuk, hogy bûnös emberrel kötöttünk házasságot, aki érzelmileg, fizikailag és lelkileg is sérült bizonyos fokig! Szokjunk hozzá! Fogadjuk el a házastársunk hiányosságait! Lehet, hogy együtt kell élnünk a hibáival, de nem kell megszállottan foglalkozni velük, máskülönben elevenen felfalnak bennünket. A szent és tökéletes Isten Krisztus által elfogad bennünket úgy, ahogy vagyunk, tehát nekünk, akik aligha vagyunk szentek és tökéletesek, szintén így kell viszonyulnunk a házastársunkhoz!

`Olvassuk el Fil 2:4-8 szakaszát! Milyen fontos elvet találhatunk itt, ami segíthet nemcsak a házasságban, hanem minden feltehetõen problémás kapcsolatban?`