---
title:  Konfliktus Bántalmazás Erõ És Irányítás
date:  05/06/2019
---

Idõnként a megoldatlan konfliktusok és a harag miatt kifejezetten rosszá, ártalmassá, bántalmazóvá válhatnak a kapcsolatok. A bántalmazásnak különféle formái lehetnek - fizikai, szóbeli, érzelmi, pszichológiai, szexuális stb. Ezeknek minden megnyilvánulása ellentétes Isten országának központi elvével - az önzetlen szeretettel.

`Milyen fontos tanításokat találunk Kol 3:19 és 1Jn 4:7-8 verseiben a kapcsolatokról?`

"Ti férfiak, szeressétek a ti feleségeteket, és ne legyetek irántuk keserû kedvûek" (Kol 3:19). A "keserû" szó az eredeti görög nyelven arra utal, hogy valaki mérges a társára, állandóan fájdalmat okoz neki, ellenséges és gyûlölködõ. Pál világosan kijelenti, hogy a házasfelek ne legyenek ellenségesek, kegyetlenek. Az érzelmi, nemi és fizikai erõszak egyaránt elfogadhatatlan viselkedés a keresztény férj, társ részérõl. Ami viszont elfogadható, az a házastárs szeretete. Pál azt is egyértelmûvé teszi, hogy a szeretet türelmes és kedves, nem irigykedik, nem büszkélkedik, nem fuvalkodik fel, nem udvariatlan, nem keresi a maga hasznát, nem lehet könnyen felmérgesíteni, nem tartja nyilván a hibákat, nem örül a gonoszságnak, hanem együtt örül az igaz­sággal. A szeretet mindig védelmez, mindig bízik, mindig remél és mindig kitart. A szeretet egyik jellemzõje sem nézi el vagy fogadja el a bántalmazást, annak egyik megnyilvánulási formáját sem.

Az az egészséges kapcsolat, amiben mindkét fél védve és biztonságban érzi magát, amiben egészséges módon kezelik a haragot, illetve amiben egymás szolgálata a norma. A bántalmazás áldozatai gyakran érzik magukat hibásnak, mintha õk is felelõsek lennének a bántalmazójuk provokálása miatt, vagy talán azért, mert valamiért megérdemlik a büntetést. Valójában senki nem érdemli meg, hogy a másik bántsa, csak a bántalmazó felelõs a saját választásaiért és tetteiért! A Biblia vigaszt és nem bûntudatot kínál a bántalmazás áldozatainak! Bizonyos helyzetekben, amikor már kezelhetetlenné válik a baj, külsõ segítséget kell kérni.

`Szomorú, hogy egyes kultúrákban elnézik a nõk bántalmazását! Miért nem szabad a keresztényeknek így viselkedni, attól függetlenül, hogy mit enged meg az adott kultúra?`