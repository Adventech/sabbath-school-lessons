---
title:  Konfliktusok
date:  02/06/2019
---

`Olvassuk el Mt 7:5 és Péld 19:11 verseit! Milyen két fontos elv segíthet elkerülni a konfliktusokat?`

A példabeszédek könyvének írója bölcsen megfigyelte: "Mint aki árvizet szabadít el, olyan a háborúság kezdete; azért minekelõtte kihatna, hagyd el a versengést" (Péld 17:14). A már kialakult konfliktust nagyon nehéz megoldani. Róm 14:19 szerint két dologgal elkerülhetõ az összetûzés: ha törekszünk a békességre és olyasmivel foglalkozunk, ami egymás épülésére szolgál. Mennyivel fontosabbak ezek az elvek a családon belüli összhang érdekében!

Amikor elismerjük a felelõsségünket egy konfliktusban, attól meglágyulhat a másik fél. Lépjünk egyet vissza és gondoljuk végig, hogy egyáltalán megéri-e a viszály! A példabeszédek könyve kijelenti: "Az embernek értelme hosszútûrõvé teszi õt; és ékességére van néki elhallgatni a vétket" (Péld 19:11). Ugyanakkor gondoljuk végig, hogy három nap múlva ez a helyzet milyen változást hoz az életünkben! Vagy inkább, milyen hatása lesz majd öt vagy tíz év múlva? Hány házasságban okoztak például nehézséget olyan kérdések, amelyek mára már jelentéktelennek tûnnek?

Talán jobban tennénk, ha a másikkal, a házastársunkkal, a gyerekünkkel, a barátunkkal, a munkatársunkkal beszélve egyértelmûen megfogalmaznánk, hogy mi a probléma, és annál a témánál maradnánk, nem hagynánk a vitát elharapózni. A vita gyakran még hevesebb lesz, a veszekedést kiváltó eset pedig elvész a mérges szavak között, amikor a felek múltbeli kérdéseket hoznak elõ vagy régi sebeket tépnek fel (ez végzetes lehet, fõleg a házasságban). A megbeszélést talán hasznosabb és kellemesebb úgy kezdeni, hogy megerõsítjük a kapcsolatunkat. Adjuk a másik tudtára, hogy mennyire fontos nekünk õ és ez a kapcsolat! A pozitív érzések kifejezése után rátérhetünk a problémára. Közben vigyázzunk, hogy ne használjuk a "de" szócskát! Ha elmondunk valami jót és utána azt mondjuk: "de", akkor ezzel lerontjuk mindazt, amit elõtte felépítettünk. Az érzéseink kifejezése után hallgassuk meg a másik fél szempontját, reagáljunk rá, majd csak azután javasoljunk egy olyan megoldást, ami mindenkinek a legjobb lesz (Fil 2:4-5).

`Gondoljunk vissza olyan konfliktusokra, amelyek most egyszerû butaságnak, jelentéktelennek tûnnek! Mit tanulhatunk meg azokból az esetekbõl, ami segíthet megelõzni, legalábbis nekünk, hogy hasonló dolog történjen?`