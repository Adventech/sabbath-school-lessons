---
title:  Kis Gondok
date:  01/06/2019
---

### E hetitanulmányunk
Máté 7:5, 12; Efezus 1:7; 4:26-27; Filippi 2:4-8; Kolossé 3:19; Jakab 1:19-20

> <p></p>
> "Ám haragudjatok, de ne vétkezzetek: a nap le ne menjen a ti haragotokon" (Ef 4:26).

Még a legjobb családban is elõfordulnak összezördülések, konfliktusos idõszakok, ami a bûnös világ egyik velejárója. Ki vigye ki a szemetet, a serdülõ lány befejezte-e a házi feladatát, a fiú elvégezte-e a házimunkát - ezek lehetnek bosszantó apróságok, amelyek általában minimális odafigyeléssel megoldhatók. Más kérdések viszont szét is zilálhatják a család életét. Az anyós bántja és manipulálja a menyét, amire rámehet a házasság és az egészség is. A mentális betegségtõl szenvedõ apa bántalmazza a gyerekeit. A fiú vallásos neveltetésének hátat fordítva beleveti magát a szabados nemi életbe. A lány kábítószerezni kezd.

Az Újszövetség arra tanít, hogy szeressük egymást (Jn 13:34; Róm 12:10), éljünk békében és összhangban (Róm 15:5; Zsid 12:14), legyünk türelmesek, kedvesek és tapintatosak (1Kor 13:4), helyezzünk másokat magunk elé (Fil 2:3) és hordozzuk egymás terheit (Ef 4:2). Természetesen mindezt egyszerûbb mondani, mint megtenni, még a saját családtagjainkkal is. Ebben a tanulmányban megnézzük, hogyan csillapíthatjuk a kisebb problémákat, fõként a családban.