---
title:  További Tanulmányozásra
date:  19/04/2019
---

Az ókori Izrael pusztai történetét olvasva a nagy változások elõtt sorra elkövetett hibáik litániáját láthatjuk, pedig megnyilvánult Isten csodálatos szeretete és hatalma. Aztán mielõtt Izrael végre beléphetett az ígéret földjére - és így egy újabb nagy kihívás elé nézett -, Mózes a következõt mondta a népnek: "Saját szemetekkel láttátok, mit tett az ÚR Baal-Peór miatt, hogyan pusztította ki közületek Istenetek, az ÚR mindazokat, akik Baal-Peórt követték. De ti, akik ragaszkodtatok Istenetekhez, az ÚRhoz, ma is mindnyájan éltek. Íme, én megtanítalak benneteket azokra a rendelkezésekre és törvényekre, amelyeket Istenem, az ÚR parancsolt meg nekem. Azok szerint cselekedjetek azon a földön, ahova bementek, hogy birtokba vegyétek. Tartsátok meg és teljesítsétek azokat, mert ezáltal lesztek bölcsek és értelmesek a népek szemében. Ha meghallják mindezeket a rendelkezéseket, ezt mondják majd: Bizony, bölcs és értelmes nép ez a nagy nemzet! Mert melyik nagy nemzethez vannak olyan közel az istenei, mint hozzánk a mi Istenünk, az ÚR, valahányszor kiáltunk hozzá?! És melyik nagy nemzetnek vannak olyan igazságos rendelkezései és elõírásai, mint amilyen az az egész törvény, amelyet én adok ma elétek?! Õrizkedj azért, és vigyázz nagyon magadra, hogy meg ne feledkezz azokról, amiket saját szemeddel láttál, és ki ne vesszenek emlékezetedbõl, amíg csak élsz! Ismertesd meg azokat fiaiddal és unokáiddal is" (5Móz 4:3-9, RÚF). Milyen fontos, hogy ne feledkezzünk el arról, amit az Úr tett értünk! Mi lenne jobb módja az emlékezetben tartásnak, mint az, ha megtanítjuk az utánunk jövõket? Figyeljünk fel arra is, hogy mennyire központi a szerepe itt is a családnak! Minderre meg kellett tanítaniuk a gyerekeiket. A Baál-Peórnál elkövetett bûn csak rombolta a családi életet. "A kicsapongás bûne Isten ítéletét hozta Izraelre. A nõk kifejezett szándéka, hogy lelkeket ragadjanak el, nem ért véget Baál-Peórnál" (Ellen G. White: Boldog otthon. Budapest, 1998, Advent Kiadó, 277. o.).

**Beszélgessünk róla!**

`1)	Beszélgessünk az osztályban arról, hogyan készültünk az élet nagy szakaszaira, legyen az házasság, gyereknevelés, idõs kor vagy bármi más! Miként hatottak e változások a családunkra? Mit tanultunk meg, ami segíthet másoknak is hasonló fordulópontok elõtt?`

`2)	Ismét idézzük fel Dávid szavait Salamonhoz, tekintettel a Betsabéval elkövetett bûnére, ami árnyékot vetett Dávid uralkodásának hátralevõ részére és amit megsínylett a családja is! Hogyan vehetjük észre az események között az Úr kegyelmét?`