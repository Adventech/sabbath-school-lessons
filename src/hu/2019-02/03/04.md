---
title:  Felkészülés A Gyereknevelésre
date:  16/04/2019
---

Kevés dolog változtatja úgy meg az életünket, mint egy gyerek születése. A családban attól kezdve már semmi nem lesz és nem is lehet ugyanolyan, mint azelõtt volt.

"Mint a nyilak a hõsnek kezében, olyanok a serdülõ fiak. Boldog ember, aki ilyenekkel tölti meg tegezét; nem szégyenülnek meg, ha ellenséggel szólnak a kapuban" (Zsolt 127:4-5).

A gyerek nem érkezik használati útmutatóval, ami megmondaná a szülõknek, hogyan gondoskodjanak róla és miként oldják meg a felmerülõ gondokat. Még tapasztalt szülõk is megdöbbennek idõnként a gyerekeik tettei, szavai vagy hozzáállása láttán.

Amilyen fontos felkészülni a házasságra, éppen olyan lényeges, hogy akik szülõk szeretnének lenni, felkészüljenek a nagyszerû felelõsségre!

`Milyen elveket szûrhetnek le a leendõ szülõk az alábbi történetekbõl, még ha ezek az esetek egyediek is voltak? Bír 13:7; 1Sám 1:27; Lk 1:6, 13-17, 39-45, 46-55, 76-79`

Nagyszerû felelõsséget és lehetõséget kaptak ezek a szülõk! Három párból Izrael prófétáinak és vezetõinek szülei váltak, az egyik gyerek a megígért Messiás elõfutára lett, egy másik pedig maga Krisztus.

Szülõként fel kell készülnünk életünk radikális megváltozására, még ha a gyerekeink nem is lesznek bibliai próféták!

"Már a gyermek születése elõtt kezdõdjék el a felkészítése, amely nyomán képes lesz eredményesen küzdeni a gonoszság elleni harcban.

Ha gyermeke születése elõtt semmit sem tagad meg magától az anya, ha önzõ, türelmetlen és nagy igényû, e vonások megjelennek a gyermek természetében is. Így sok gyermek születési jogként szinte legyõzhetetlen hajlamokat szerzett a gonoszra" (Ellen G. White: Boldog otthon. Budapest, 1998, Advent Kiadó, 216-217. o.).

`Mit tehetünk, akár a gondviselésünk alá tartozó gyerekekrõl van szó, akár mások iránti felelõsségünkrõl, hogy minden a lehetõ legjobb, hívõkhöz illó módon történjen?`