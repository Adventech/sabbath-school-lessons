---
title:  Felkészülés A Változásra
date:  13/04/2019
---

### E hetitanulmányunk
1Mózes 2:24; 1Sámuel 1:27; Zsoltár 71; 1Korinthus 10:1-13; 13:4-8; 15:24-26

> <p></p>
> "Igazság jár elõtte és követi õt az õ lépéseinek útján" (Zsolt 85:14).

Az élet tele van átmenettel, a dolgok folyton változnak. Az egyetlen, ami állandó, az maga a változás. Valójában ez a lényünk része, még a fizika törvényei is azt tanítják, hogy hozzá tartozik a valóság legalapvetõbb részéhez.

A változás gyakran váratlanul jön. Rutinszerûen tesszük a dolgunkat, amikor hirtelen, egy szempillantás alatt minden más lesz, és ez meglep bennünket.

Máskor viszont elõre látjuk a változás közeledtét. Figyelmeztetést, jeleket, jelzést kapunk, ami azt tudatja, hogy valami más lesz. Ilyenkor bölcs dolog a lehetõ legjobban elkezdeni a felkészülést arra, amit elõre látunk. Több ilyen változás jelentõs: házasság, gyerek, idõs kor vagy a halál.

Az is igaz, hogy nem élünk elszigetelve egymástól. Ez azt jelenti, hogy a ránk következõ változás komolyan érinti a családunkat is. Ugyanakkor a családban bekövetkezett változás szintén hatással lehet annak minden tagjára.

A héten olyan változásokkal foglalkozunk, amelyek elõbb vagy utóbb, így vagy úgy bekövetkeznek, amelyekkel a legtöbben találkozunk. Azt vizsgáljuk majd meg, hogyan hatnak a családi életre.