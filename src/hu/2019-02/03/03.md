---
title:  Felkészülés A Házasságra
date:  15/04/2019
---

A házasságkötés jelenti az egyik legnagyobb változást az ember számára.

Természetesen nem mindenki házasodik meg. Jézus, a legfõbb példaképünk nem lépett házasságra, mint ahogyan több más bibliai szereplõ sem.

Persze sokan megházasodnak, így a Biblia sem hallgat arról, ami bizonyosan az élet egyik legnagyobb változást hozó eseménye.

Ez az elsõ társadalmi elrendezés, amit a Biblia megemlít. Isten számára a házasság annyira fontos, hogy erre vonatkozóan ugyanazok a szavak tûnnek fel a Szentírásban máshol, mint amit Ádámnak és Évának mondott róla. "Ezért hagyja el a férfi apját és anyját, ragaszkodik feleségéhez, és ezért lesznek egy testté" (1Móz 2:24, RÚF; lásd még Mt 19:5; Mk 10:7; Ef 5:31). Ezek a szövegek azt fejezik ki, hogy amikor az ember megházasodik, a társával való kapcsolatának kell a legfontosabbnak lennie, megelõzve azt is, ami a szüleihez fûzi. A férfi és a nõ szövetsége azért is olyan fontos Isten számára, mert ezzel jelképezi a Fia, Jézus és menyasszonya, az egyház viszonyát (Ef 5:32).

Amikor házat építünk, meg kell állnunk, hogy felmérjük a költségét (Lk 14:28-30). Mennyivel inkább igaz ez, amikor otthont teremtünk! A ház téglából és habarcsból, fából és vasból, vezetékekbõl és üvegbõl épül, az otthont viszont nem szükségszerûen anyagi természetû dolgok alkotják.

`Milyen meghatározó jellemzõk fontosak az élet minden területén, de különösen a házasságra készülõk számára? 1Kor 13:4-8; Gal 5:22-23`

A házasságra való felkészülésnek személyesen és egyénileg velünk kell kezdõdnie. Ugyanakkor jól meg kell gondolnunk, hogy a leendõ házastársunk valóban kiegészít-e bennünket. Vajon keményen dolgozik (Péld 24:30-34)? Esetleg haragos természetû (Péld 22:24)? Egy hitet vallunk (2Kor 6:14-15)? Mit gondol a családunk és hogyan vélekednek a barátaink a jövendõbelinkrõl (Péld 11:14)? Csupán az érzésekre hagyatkozom vagy a hitre is (Péld 3:5-6)? Az ezekre a kérdésekre érkezõ válaszokon múlhat további életünk boldogsága vagy bánata.

`Gondoljunk néhány jó házasságra! Milyen elveket figyelhetünk meg ezekben, amelyek más emberi kapcsolatokra is alkalmazhatók?`