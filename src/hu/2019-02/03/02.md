---
title:  Váratlanul
date:  14/04/2019
---

Isten Igéjére jellemzõ, hogy nem kendõzi az emberi élet valóságát. Épp ellenkezõleg, bemutatja a maga nyersességében, idõnként teljes fájdalmával és kétségbeesésével együtt. Ráadásul a Biblia az elsõ és utolsó néhány oldalát leszámítva elég szomorú képet fest az emberiségrõl. Pál nem túlzott, amikor azt írta: "Mert mindnyájan vétkeztek, és szûkölködnek az Isten dicsõsége nélkül" (Róm 3:23).

`Olvassuk el 1Kor 10:1-13 szakaszát! Milyen figyelmeztetéseket és ígéreteket találunk itt?`

Sokszor a cselekedeteink csupán a változásra adott reakciók. Állandóan változással nézünk szembe. Keresztényként kihívás számunkra, hogy hittel, Istenben bízva fogadjuk ezeket, és a hitünket a kísértésekkel dacolva, engedelmességgel mutassuk ki.

"A világnak emberekre van a legnagyobb szüksége - olyanokra, akik el nem adhatók és meg nem vehetõk; olyan emberekre, akik lelkük mélyéig igazak és becsületesek; olyan emberekre, akik merik a bûnt nevén nevezni; olyan emberekre, akik az iránytû pontosságával teljesítik kötelességüket; olyan emberekre, akik kiállnak az igazság mellett, szakadjon bár az ég" (Ellen G. White: Elõtted az élet - Nevelés. Budapest, 1992, Advent Kiadó, 55. o.)! Ez éppúgy igaz az ókori Izraelre, mint Ellen G. White idejére vagy a mi korunkra.

**A következõ igék szerint milyen hibákat követtek el egyesek változások idején? Mit tanulhatunk az esetükbõl?**

`ApCsel 5:1-10`

`1Móz 16:1-2, 5-6`

`Mt 20:20-22`

A változás beköszönt, és gyakran kísértést, kihívást, sõt idõnként félelmet is hoz magával. Milyen fontos, hogy van lelki fegyverzetünk a helyes kezeléséhez! Ismét mondjuk, hogy akár váratlan a változás, akár jellemzõ része az életnek, fel kell készülnünk arra, ami jön, úgy az elõre láthatóra, mint a meglepetésszerûen érkezõre!