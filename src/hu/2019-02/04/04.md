---
title:  Amikor Egy Házasság Véget Ér
date:  23/04/2019
---

A bûn minden rontása között, ami az emberiséget sújtotta, leszámítva a fizikai szenvedést és a halált, vajon mi szenvedett annyit a bûn pusztító következményeitõl, mint a család? Mintha felesleges lenne a "nem mûködõ család" kifejezés, hiszen melyik család nem mûködik rosszul bizonyos értelemben?

A halál után a válás az egyik legrosszabb dolog, ami egy családot érhet. A szörnyû válságon átmenõ emberek az érzelmek teljes skáláját megélik. Talán a legelsõ és a legáltalánosabb érzés ilyenkor a bánat, ami egyéntõl függõen több hónaptól több évig is tarthat, eltérõ intenzitással. Néhányan félelmet éreznek - félnek az ismeretlentõl, az anyagi gondoktól és attól, hogy nem tudnak megbirkózni a helyzettel. Mások a depresszió, a düh és igen, a magány idõszakát élik át.

`Milyen általános elveket szûrhetünk le a következõ versekbõl? Mal 2:16; Mt 5:31-32; 19:8; 1Kor 7:11-13`

"Az egyháznak mint Krisztus megmentõ eszközének szolgálnia és támogatnia kell minden egyes tagját szükségleteikben, hogy mindenki eljuthasson az érett keresztényi életre. Ez különösen igaz akkor, amikor a tagok olyan életre szóló döntések elõtt állnak, mint a házasság, valamint olyan lesújtó tapasztalatok elõtt, mint amilyen a válás. Amikor egy házaspár kapcsolatát törés veszélyezteti, minden lehetséges erõfeszítést meg kell tenni a házasfeleknek és a gyülekezet vagy a család azon tagjainak, akik szolgálnak nekik, hogy az isteni alapelvekkel összhangban helyreállítsák a megsebzett kapcsolatokat (Hós 3:1-3; 1Kor 7:10-11; 13:4-7; Gal 6:1).

A helyi gyülekezet vagy más egyházi szervezetek által beszerezhetõk olyan segédanyagok, amelyek segíthetnek a tagoknak a szilárd keresztény otthon kialakításában. Ezek lehetnek 1) programok, amelyek irányelveket adnak jegyeseknek; 2) olyan segédanyagok, amelyek a házaspárok és családjuk számára tartalmaznak utasításokat; 3) valamint olyan programok, amelyek a törést szenvedett családok és az elváltak számára adnak támogatást" (Hetednapi adventista gyülekezeti kézikönyv, 19. kiadás. Budapest, 2015, Advent Kiadó, 195. o.).

`Milyen gyakorlati módon segíthetünk annak, aki válófélben van - ítélkezés nélkül?`