---
title:  További Tanulmányozásra
date:  26/04/2019
---

"Énók a tevékeny munkás élete során állhatatosan megtartotta az Istennel való közösségét. Minél nagyobbak és súlyosabbak voltak a feladatai, annál állandóbban és buzgóbban imádkozott. Idõnként kivonta magát a társadalmi élet bizonyos szakaszaiból. Miután egy darabig az emberek között volt, hogy irány-, illetve példamutatással a javukat szolgálja, visszavonult egy kis idõt egyedül tölteni. Arra a tudásra éhezett és szomjazott, amit egyedül Isten adhat. Énók egyre jobban tükrözte az isteni képet, mert ápolta a közösséget Istennel. Az arca ragyogott a szent világosságtól, ami Jézusról is sugárzott. Az Istennel való találkozásai után még a hitetlenek is csodálták a menny hatását, ami tekintetébõl áradt" (Ellen G. White: Gospel Workers. 52. o.). Énók története valóban bátorító azok számára, akik idõszakonként visszavonulnak, hogy magányosan éljenek. Sokan vannak, akik úgy szenvednek a magánytól, hogy ezt nem õk választották. Nem akarnak egyedül lenni. Valóban lehet örömteli közösségünk az Úrral, aki mindenütt jelen van, idõnként azonban vágyunk az emberi közösségre és társaságra. Milyen fontos, hogy gyülekezetként törõdjünk azokkal, akik talán minden szombaton mellettünk ülnek, miközben a magány rettenetes idõszakát élik meg! Ha pedig mi vagyunk ilyen helyzetben, keressünk egy megbízható személyt a gyülekezetben (vagy máshol) és beszéljünk az érzéseinkrõl! Többnyire nem állapítható meg a másikról ránézésre, hogy min megy át. Könnyû álarc mögé bújni.

**Beszélgessünk róla!**

`1)	Hogyan lehet a gyülekezet még érzékenyebb a sorok közt ülõ magányos emberek szükségletei iránt?`

`2)	"Nem hogy az én szûkölködésemre nézve szólnék; mert én megtanultam, hogy azokban, amelyekben vagyok, megelégedett legyek" (Fil 4:11). Olvassuk el Pál szavainak tágabb szövegkörnyezetét! Hogyan vonatkoztathatjuk ezt magunkra? Ugyanakkor miért legyünk nagyon körültekintõek, amikor olyasvalakinek idézzük ezt a szakaszt, aki valóban fájdalmas helyzetben van?`

`3)	Beszéljünk arról a csoportban, hogy mikor éreztük igazán magányosnak magunkat! Mi segített? Mi fájt? Mit tanultunk meg, ami segíthet másoknak?`