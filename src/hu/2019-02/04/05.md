---
title:  Halál És Magány
date:  24/04/2019
---

Valaki felvetette: mi a különbség az emberek és a csirkék között a halál szempontjából? A válasz: a csirkékkel ellentétben az emberek, akik szintén meghalnak, tudják, hogy meg fognak halni, de a csirkék ezt nem tudják. A közelgõ halál gondolata pedig nagyban befolyásolja azt, ahogyan most élünk.

Mint tudjuk, minden kapcsolat, így a házaság is elõbb vagy utóbb véget ér, ha másért nem, a legnagyobb ellenség, a halál miatt. Mindegy, milyen szoros az egység, mekkora a szeretet, mennyire mély a kapcsolat, mennyi idõt töltöttünk együtt, emberként (ellentétben a csirkékkel) tudjuk, hogy a halál elõbb vagy utóbb elérkezik (hacsak Jézus nem tér vissza korábban). Akkor pedig az összes kapcsolatunknak vége szakad. Ez lett a sorsunk az elsõ bûnesettõl kezdve, és ez így is marad Jézus visszatéréséig.

A Bibliából nem derül ki, hogy Ádám vagy Éva halt-e meg elõbb, de a veszteség különösen fájdalmas lehetett a másik számára, fõleg mivel Isten terve szerint a halálnak nem kellett volna az élet részévé válnia. Gyászoltak egy falevél halála miatt, ahogy azt korábban láttuk, akkor vajon el tudjuk képzelni, min mentek át a házastársuk elvesztésekor?

Baj, hogy mi már hozzászoktunk a halálhoz, szinte természetesnek vesszük, pedig emberként ezt nem kellett volna megtapasztalnunk. Máig küzdünk azzal, hogy megpróbáljunk értelmet találni benne, de többnyire képtelenek vagyunk rá.

`Mit tanítanak a következõ igeszakaszok a halálról és az ebbõl fakadó emberi küzdelmekrõl? 1Móz 37:34; 2Sám 18:33; Ézs 57:1; Mt 5:4; 1Thessz 4:17-18; Jel 21:4`

Nem kérdés: nemcsak a saját halálunk valóságával nézünk szembe, hanem másokéval, a szeretteinkével, a legközelebbi társunkéval is. Elõbb vagy utóbb tehát az emberek többségére olyan magányos idõszak szakad, amit valaki más halála okoz. Nehéz és fájdalmas. Ebben a helyzetben egyszerûen csak hivatkozhatunk Isten ígéreteire, sõt azt is kell tennünk. Végül is mi más maradt nekünk a bûn, a szenvedés és a halál világában?

`Hogyan segíthet a gyülekezetünk azoknak, akikrõl tudjuk, hogy egy szerettük halála miatt a magánytól szenvednek?`