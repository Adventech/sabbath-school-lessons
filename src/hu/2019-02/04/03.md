---
title:  Házasság Nélkül
date:  22/04/2019
---

Egy fiatal nõ az egyedülállóság elõnyeirõl mondta: "Kétszer nyílt lehetõségem rá, hogy misszióterületre menjek dolgozni, és mindkét esetben habozás nélkül elvállaltam." Egy házas, családos embernek kicsit több idõre van szüksége ahhoz, hogy meghozzon egy ilyen döntést, ami nemcsak õt, hanem a házastársát és a gyerekeit is érinti.

`Pál szerint milyen érvek szólnak amellett, hogy ne házasságban éljen az ember? 1Kor 7:25-34`

A legtöbben úgy gondolják, hogy Isten akarata számukra a házasság. Nem az Úr mondta, hogy "Nem jó az embernek egyedül lenni"? A Bibliában mégis sokan nem házasodtak meg, mint legfõbb példaképünk, Jézus Krisztus.

Isten azt mondta Jeremiásnak, hogy ne házasodjon meg (Jer 16:1-3). Ez egy történelmi helyzetre adott ítélet volt. Nem tudni, késõbb feloldotta-e a tilalmat, de Jeremiás egyedülállóként is egyértelmûen nagy próféta volt.

Ezékiel felesége hirtelen meghalt, nem tûnt számottevõnek házasélete. A próféta nem gyászolhatott, hanem tovább kellett folytatnia az Úr által elrendelt szolgálatát (Ez 24:15-18). Hóseásnak rossz volt a házassága, mégis folytatta a szolgálatát. A történet nekünk igencsak furcsának tûnik, mert Isten meghagyta neki: vegyen feleségül egy prostituált nõt, akirõl az Úr tudta, hogy el fogja Hóseást hagyni más férfiakért (Hóseás próféta könyve 1-3. fejezetei). Visszatekintve azt látjuk, hogy Isten az Izrael iránt és az irántunk érzett egyoldalú szeretetét akarta érzékeltetni, de Hóseásnak különösen nehéz és fájdalmas lehetett ezt élõ példázatként bemutatni.

Egyik esetben sem számított a családi állapot. Isten szemében az ember becsületessége, engedelmessége volt a lényeg és az, hogy közvetítse az Õ akaratát. Legyünk biztosak abban, hogy az életünket nem a családi állapotunk alapján értékeli az Úr. Ma sokan mondják, hogy nem lehetünk teljesek házasság nélkül. Pál így válaszolna erre: "ne igazodjatok e világhoz". Hanem "szánjátok oda magatokat élõ, szent, Istennek tetszõ áldozatul" (Róm 12:1-2, RÚF).

`Hogyan szolgálhatunk az egyházon belüli és kívüli egyedülállóknak?`