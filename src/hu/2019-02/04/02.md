---
title:  Társas Lét
date:  21/04/2019
---

`Olvassuk el Préd 4:9-12 szakaszát! Mi az alapgondolat? Milyen általános életelvet fogalmaz meg itt az Ige?`

Csak kevesen érzik magukat igazán jól egyedül. Még akkor is, ha magányos farkasként szeretnénk egyedül lenni, elõbb vagy utóbb nemcsak kívánkozunk a társaság után, hanem kérjük is, fõként a szükség idején. Isten valóban a társas létre, közösségre teremtett bennünket. Milyen szerencsések, akiknek közeli családtagjaik nyugalmat és támogatást nyújtanak, kiváltképp, amikor szükség van rá! Sajnos vannak a gyülekezetben, a munkahelyünkön, a lakóhelyünkön olyanok, akiknek nincs kihez fordulni, nemcsak amikor szükségük lenne rá, hanem ha csak beszélgetni szeretnének a nap végén. Bármikor ránk törhet a magány érzése. Egy egyedülálló férfi fogalmazta meg: "Számomra a vasárnap a legnehezebb nap. Hét közben a munkahelyemen emberek vesznek körül. Szombaton a gyülekezetben is találkozom emberekkel, de vasárnap teljesen egyedül vagyok."

`Milyen elveket tanulhatunk a következõ szakaszokból, fõként a magány idejére? Jn 16:32-33; Fil 4:11-13`

Keresztényként nem csupán tudunk Isten létérõl, hanem közösségben is lehetünk vele. Valódi megnyugvást találhatunk a közelségében. Isten az Édenben közel volt Ádámhoz, mégis kijelentette: "Nem jó az embernek egyedül lenni" (1Móz 2:18). Tudta, hogy Ádámnak szüksége volt emberi társaságra, már akkor is, amikor töretlen kapcsolatban állt Istennel, a bûntõl meg nem rontott világban. Nekünk tehát mennyivel inkább szükségünk van a társaságra! Persze nehogy azt higgyük, hogy az ember nem lehet magányos, ha sok ember veszi körül! A legmagányosabb emberek a nagyvárosokban élnek, ahol gyakran találkoznak másokkal. Idegennek érezhetjük magunkat, hiányozhat a közösség akkor is, ha sokan tolonganak körülöttünk.

`Nem mindig könnyû eldönteni, ki érzi magát egyedül, idegennek vagy csak szomorúnak, és beszélgetni szeretne. Hogyan lehetnénk érzékenyebbek erre, tudatosan segítve az ilyen helyzetben lévõket?`