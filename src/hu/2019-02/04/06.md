---
title:  Lelki Magány
date:  25/04/2019
---

Egy fiatal nõ, Natalie már hét éve élt házasságban, amikor egy barátja hívására elment egy hetednapi adventista gyülekezet által szervezett evangelizációs sorozatra. Meggyõzte az, amit tanult és átadta az életét Krisztusnak, újjászületett. A férje, a szülei, a férje szülei és a szomszédja merev ellenállása dacára csatlakozott a Hetednapi Adventista Egyházhoz. Az életmódját, amennyire csak lehetett, igyekezett új hitéhez igazítani.

Elképzelhetõ, hogy mekkora nyomást tapasztalt. Különösen a férje nehezítette meg a helyzetét, aki amúgy érthetõ módon így érvelt: "Nem ezt vállaltam, amikor összeházasodtunk. Teljesen más ember lettél, én pedig szeretném visszakapni a régit!"

Natalie évek óta küzd, hogy a hite szerint élhessen. Férjnél van, de úgy is mondhatnánk, hogy "lelkileg egyedülálló".

`Milyen bátorítást találhat a következõ bibliaversekben, aki lelki szempontból egyedülállónak érzi magát? Ézs 54:5; Hós 2:18-19; Zsolt 72:12`

A világon mindenhol vannak "Natalie-k" az egyházban. Ezek a nõk vagy férfiak házasságban élnek, de egyedül vagy csak a gyerekeikkel mennek a gyülekezetbe. Talán más hitet valló féllel léptek házasságra, vagy amikor csatlakoztak az egyházhoz, a párjuk nem tartott velük. Esetleg mindketten az egyház tagjai voltak, amikor megesküdtek, aztán egyikük valamilyen oknál fogva kimaradt, netalán ellenségessé vált a hittel szemben. Ezért egyedül járnak a gyülekezetbe és az istentisztelet utáni ebédre, vagy magukban mennek a gyülekezet missziós, társas összejöveteleire. Bántja õket, hogy anyagilag nem tudják úgy támogatni a gyülekezet szolgálatát, mint szeretnék, azért, mert a házastársuk ezt ellenzi. Házasok, de lelkileg özvegynek érezhetik magukat.

Valószínûleg mindannyian találkoztunk már ilyen emberekkel a gyülekezetben, akiknek szüksége van a szeretetünkre és a támogatásunkra!

`Gyülekezeti családként hogyan segíthetünk a soraink között élõ, de lelkileg magányos tagoknak?`