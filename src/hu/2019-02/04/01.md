---
title:  Amikor Egyedül Vagyunk
date:  20/04/2019
---

### E hetitanulmányunk
1Mózes 37:34; Prédikátor 4:9-12; Ézsaiás 54:5; Máté 19:8; 1Korinthus 7:25-34; Filippi 4:11-13

> <p></p>
> "Azután ezt mondta az ÚRisten: Nem jó az embernek egyedül lenni; alkotok hozzáillõ segítõtársat" (1Móz 2:18, RÚF).

Megdöbbentõ, fájdalmas történet került a hírekbe néhány éve. Holtan találtak egy fiatal nõt a lakásán. A haláleset már önmagában tragikus, de még rosszabb, hogy a nõ már több mint tíz éve halott volt, mire rátaláltak. Tíz év! Joggal kérdezték az emberek: Hogyan fordulhat elõ, hogy ilyen régen meghalt valaki, aki nem az utcán élt, mégsem tudott róla senki, pedig ekkora nagyvárosban, ennyi ember között lakott, amikor annyi módja létezik a kommunikációnak?

A történet ugyan extrém, de igaz. Tényleg sokan szenvednek a magánytól. A The New York Times 2016-ban megjelentetett egy cikket "Researchers Confront an Epidemic of Loneliness" (Kutatók a járványszerûen terjedõ magány témáját vizsgálják) címmel. A probléma valós.

Kezdettõl fogva nem arra szánt bennünket Isten, hogy egyedül legyünk. Éden óta bizonyos fokú közösségben kell élnünk a többiekkel. Csakhogy betört a bûn, és azóta már semmi sem mûködik jól. Ezen a héten a társas élet és a magány kérdésével foglalkozunk, amit az élet különbözõ állomásain talán mind tapasztalunk. Aki nem, az szerencsésnek tarthatja magát.