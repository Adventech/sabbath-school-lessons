---
title: Történet
date: 01/04/2022
---

#### AKIT KIGÚNYOLTAK A SZOMBATÉRT

_Írta: Andrew McChesney_

_A diákok gúnyolták Laissa Samila Yassine-t, amiért nem ment el az előadásokra szombatonként Mozambik egyik állami egyetemén. Minden ott kezdődött, hogy nehezen vette az akadályokat a gépész szak első szemeszterében, és abban talált vigaszt, hogy adventista diáktársával, Belizarioval énekeket hallgatott, majd együtt kezdték tanulmányozni a Bibliát. Közben más keresztény barátai is lettek, és velük is tanulmányozta a Szentírást. Ám minél többet tanultak, Laissa egyre jobban összezavarodott. A két vezérfonal ugyanis mást-mást tanított a szombatról. Ezért félretette az anyagokat és csak magában kezdte kutatni a Bibliát. Imádkozva olvasta a negyedik parancsolatot, amely így kezdődik: „Megemlékezzél a szombatnapról, hogy megszenteljed azt” (2Móz 20:8-11). Majd rátalált Ézs 58:13 versében is az Úr szavára: „Ha megtartóztatod a lábadat szombaton, és nem űzöd kedvtelésedet szent napomon, hanem a szombatot gyönyörűségnek hívod…”. Jézus szavait is olvasta: „Ha engem szerettek, az én parancsolataimat megtartsátok” (Jn 14:15). Mindezek alapján eldöntötte, hogy megünnepeli a szombatot. Döntését nem tarthatta sokáig titokban. Édesanyja megharagudott rá, az apja pedig kitagadta. Az egyetemen sem a diákok, sem az oktatók nem támogatták, ezért Laissa a Mozambiki Adventista Egyetemen folytatta tanulmányait, most misszionáriusnak készül. Édesanyja azóta megváltozott, már ő is elmondja, hogy látja, Isten a lánya igazi mennyei Atyja._

