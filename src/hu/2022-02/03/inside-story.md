---
title: Történet
date: 15/04/2022
---

#### MEGBOCSÁTÁS A BÖRTÖNBEN - 2. RÉSZ

_Írta: Andrew McChesney_

A következő szombaton Matías vidáman köszönt Danténak, a Sagunto Adventista Főiskola diákjának, aki újra meglátogatta a börtönben. Pár perc múlva azonban hangnemet váltott, idegesen kezdett viselkedni. Mesélt a gyerekkoráról és a felnőtt éveiről. Elmondta, milyen bűnös vágyakkal küzdött. „Nem érzem, hogy bármi rosszat tettem volna – jelentette ki. – Ha kiszabadulok, ott fogom folytatni, ahol abbahagytam.” Várakozó tekintettel meredt Dantéra, mintha vizsgáztatná. Dante értette a szándékát. Csöndben imádkozott magában. Matías megint megszólalt: „Mit tennél velem, ha kint elkapnál?” – kérdezte.

_Dante nem engedte magát csőbe húzni. „Ha Isten nekem meg tudott bocsátani, neked is kegyelmezhet.” Majd felolvasta Róm 7:19-20 verseit a Bibliából: „Mert nem a jót cselekszem, amit akarok, hanem a gonoszt teszem, amit nem akarok. Ha pedig azt teszem, amit nem akarok, akkor már nem én teszem azt, hanem a bennem lakozó bűn.” „Talán azért nincs bűntudatod a tetteid miatt, mert képtelen vagy uralkodni magadon?” – kérdezte. Felolvasta még Róm 8:1-2 verseit is: „Nincsen azért immár semmi kárhoztatásuk azoknak, akik Krisztus Jézusban vannak, kik nem test szerint járnak, hanem Lélek szerint. Mert a Jézus Krisztusban való élet lelkének törvénye megszabadított engem a bűn és a halál törvényétől.”_

Mély szomorúság látszott Matías arcán. Eltűnt hangjából a gúnyolódás. Dante érezte, hogy Matías életében először tapasztalja a bűntudatot. Attól a naptól kezdve minden megváltozott. Együtt kezdték tanulmányozni a Bibliát. Matías többé nem akarta folytatni régi, bűnös életmódját, hanem Isten oldalára kívánt állni, ott is maradni.

