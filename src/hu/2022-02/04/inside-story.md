---
title: Történet
date: 22/04/2022
---

#### HŰSÉGES NAGYSZÜLŐK

_Írta: Andrew McChesney_

Este, miután már túl sötét volt ahhoz, hogy a kukoricaföldön dolgozzanak, a Reyneke család összegyűlt kis házuk konyhaasztala körül Dél-Afrika középső részén. Az anya, az apa, a hét fiú és négy lány a gazdaságuk javait fogyasztotta minden este: kukoricakását, krumplit, tököt, húst. Vacsora után a gyerekek elmosogattak, az apa pedig a családi áhítathoz kinyitotta a holland Bibliát.

_Egy este éppen 2Mózes 20. fejezete következett. Az apa ezt olvasta: „Megemlékezzél a szombatnapról, hogy megszenteljed azt. Hat napon át munkálkodjál, és végezd minden dolgodat; De a hetedik nap az Úrnak a te Istenednek szombatja: semmi dolgot se tégy azon” (2Móz 20:8-10). Bár a gondolat új volt nekik, hiszen a család addig vasárnapot ünnepelt, az apa beírta a margóra a hat nap mellé, hogy „szántás ideje”, a hetedik nap mellé pedig: „a pihenés ideje”. Telt-múlt az idő. A szomszédságban három család is elkezdett szombatot ünnepelni. Nem sokkal később arrafelé járt egy hetednapi adventista könyvevangélista, aki adott a családnak egy kis füzetet „Isten szövetsége az emberrel” címmel. Az apa és az anya ebből a könyvecskéből ismerte meg a hetednapi adventistákat. Bár nincs feljegyzés arról, hogy a házaspár mikor csatlakozott az egyházhoz, de az biztos, hogy mind a 11 gyermekük hetednapi adventista lett. Egyik unokájuk, Gideon Reyneke a Déli-afrikai Divízió titkáraként Dél-Afrikában és 14 másik országban foglalkozik a misszióval. Gideon hűséges nagyszüleinek köszönheti adventista örökségét, akik az 1920-as években a Bibliát olvasva engedelmeskedtek Isten Szavának._

