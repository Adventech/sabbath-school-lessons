---
title: Történet
date: 29/04/2022
---

#### CSODA AZ EGYESÜLT ARAB EMÍRSÉGEKBEN

_Írta: Gureni Lukwaro_

Pradeep Liyanage nem igazán gondolt Jézusra, míg nem csatlakozott egy cserkészcsapathoz az Egyesült Arab Emírségekben. A 13 éves fiú olyan lelkesen mesélte otthon az ott hallott bibliai történeteket, hogy a szüleiben felébredt a kíváncsiság, ezért az adventista lelkésztől bibliaórákat kértek. Nemsokára eljött a nap, hogy az anya és fia megkeresztelkedjen. Az apa is csatlakozott volna hozzájuk, de nem tudott leszokni a dohányzásról. A keresztségükkel nagyjából egy időben a helyi egészségügyi misszió új vezetőt kapott Kathy Coleman személyében. Cathy nem találta a hivatalos bélyegzőt, ezért telefonálni kezdett. Végül nemcsak a bélyegzőt találta meg, hanem egy pár doboz nyomtatott anyagot is, amiről egyébként semmit sem tudott. A dobozokban dohányzásról leszoktató anyagok voltak. Kathy azokat rendezgette, amikor a lelkész felhívta telefonon. „Tudnál egy dohányzásról leszoktató programot tartani Pradeepnek?” – kérdezte. Kathy azonnal felmérte, hogy Isten mindent biztosított a segítségnyújtáshoz. A kirakós darabjai a helyükre kerültek. A program 9 hétig tartott, aminek során Pradeep megszabadult a káros szenvedélyétől, így 2021. március 13-án nagy-nagy örömmel megkeresztelkedett. „Az Úr megáldott úgy fizikailag, mint lelkileg. Sokkal jobb az egészségi állapotom, boldogabb a családom, a munkámban is jobban teljesítek.” A 47 éves férfi mindenkinek Jézusról beszél, hívja az ismerőseit, hogy ők is tapasztaljanak ilyen örömet.

