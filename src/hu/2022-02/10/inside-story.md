---
title: Történet
date: 03/06/2022
---

#### KÉTSZERES VÁLASZ AZ IMÁRA

_Írta: Andrew McChesney_

A húszéves Vadim Antyusin elsőéves teológus hallgató volt. A moszkvai Zaoksky Adventista Egyetem kápolnájában térdre esve imádkozott: „Uram, miért áldasz meg ennyire? Bűnös vagyok!” Úgy érezte, nem méltó rá, hogy az egyetemen tanuljon, és arra sem, hogy az Úr elhívja adventista lelkésznek. Ráadásul éppen akkor kapott száz dollár adományt is. Ez számára nagyon nagy összeg volt. A pénzt átváltotta rubelre, és miután a tizedet leadta belőle, még mindig maradt 6000 rubelje.

Vadim csatlakozott egy diákcsoporthoz, hetente együtt imádkoztak. Egyszer hallotta, amint az egyik diáktársa a nehéz anyagi helyzete miatt könyörgött az Úrhoz. Vadim nem ismerte az illetőt, de imádkozni kezdett, ha segíthet, Isten mutassa meg, hogy ez az Ő akarata szerint való-e. Másnap félrevonta az osztálytársát, négyszemközt megkérdezte tőle, mekkora összegre volna szüksége. „6000 rubelre” – felelte a fiú. Vadim érezte, hogy itt a válasz az imájára. Örömmel átadta az összeget neki. Két évvel később ez a fiú már Vadim legjobb barátai közé tartozott. „Már annyi közös tapasztalatunk van, olyan sok nehézségben volt a segítségemre! Hálás vagyok Istennek, hogy már jóval azelőtt gondoskodik a szükségleteinkről, mielőtt mi egyáltalán tudnánk azokról. Mielőtt kérnénk, Ő már tudja, mit adjon, ki által. A fő, hogy bízzunk benne!”

