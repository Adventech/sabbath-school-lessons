---
title: Történet
date: 10/06/2022
---

#### ÖRÖKRE SZÓLÓ AJÁNDÉK

_Írta: Andrew McChesney_

_Vishalini még kislány volt, amikor tragédia érte. A szülei elváltak, a felügyeletet az édesapa kapta meg, és a lány mindig nagyon vágyódott az édesanyja után. Az alkalmankénti láthatások során mindig kapott tőle édességeket, de mostohaanyja elvette tőle, mondván, hogy nem szabad semmit elfogadnia az anyjától. Amikor tinédzser lett, az apja elküldte egy bentlakásos iskolába Tamil Nadu állam másik részébe. Félelmetes volt ugyan elköltözni otthonról, de Vishalini örült, hogy távol kerülhet a családi feszültségektől és barátságos gyerekek, tanárok között lehet. Az iskolában hallott először Jézusról. Ma Vishalini a barátjának nevezi Jézust, sosem érzi magát egyedül. Miért? Mert Jézus megígérte: „Ímé, én tiveletek vagyok a világ végezetéig” (Mt 28:20). Vishalini olyan ajándékot kapott, amit senki el nem vehet tőle._

Köszönjük a 13. szombati adományokat, amelyek segítségével egy új lánykollégium épülhetett fel Vishalini iskolájában, a James Memorial Gimnáziumban, Tamil Nadu államban, Délkelet-Indiában!
