---
title: Történet
date: 20/05/2022
---

#### ISTENTŐL RENDELT TALÁLKOZÁSOK

_Írta: Theda Pienaar_

_Szokásom mindig megkérdezni Istent, hogy a tervezett utazásom vajon megegyezik-e az akaratával. Írországban élek, a családom Dél-Afrikában, egy lánytestvérem pedig Namíbiában. Évente meglátogatom őket. A repülőn Bibliát, Ellen White könyveit és a szombatiskolai tanulmányt szoktam olvasni. A táskámban pedig mindig van egy Jézushoz vezető út c. könyv – ajándékba. Akárhányszor utazom, történik valami érdekes._

Egyszer egy férfivel beszélgettem a dublini reptéren, míg vártunk a gépünk indulására. Kiderült, hogy az ír rendőrség speciális nyomozója, és 2-3 havonta utazik Fokvárosba, hogy hazalátogasson a családjához. Amikor felszálltunk a gépre, egy hölgy ült le mellém, aki azonnal beszélgetni kezdett. „Késve érkeztem, alig értem el a gépet! Olyan ideges vagyok!” – mondta.

„Isten tudta, hogy el kell érnie ezt a járatot” – nyugtattam. Beszéltem neki arról, hogy Isten irányítja az életünket, ha megengedjük neki. Felszállás előtt a légiutas-kísérő szólt a hölgynek, hogy rossz helyre ült le. Átült a saját helyére, és ki került mellém? A nyomozó.

„Hát nem érdekes? – mondtam. – Hiszem, hogy Isten mindent okkal tesz.”

_„Ön hisz Istenben?” – kérdezte. Miután elmondtam, hogy hetednapi adventista vagyok, elárulta, hogy a felesége, aki szintén adventista, évek óta próbálja megtéríteni. Beszélgettünk a megváltásról, és adtam neki egy példányt a Jézushoz vezető út c. könyvből. „Ezúttal el fogom olvasni a könyvet” – ígérte. Hiszem, hogy mindkét találkozást Isten rendelte el._
