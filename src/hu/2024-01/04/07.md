---
title:  További Tanulmányozásra
date:  26/01/2024
---

Ellen G. White: Pátriárkák és próféták. Budapest, 1993, Advent Kiadó, „A küzdelem éjszakája” c. fejezet, 156-162. o.  

Mit tanulhatunk Jákób esetéből a kitartó imádságról és az Isten iránti feltétlen bizalomról? A Zsoltárok erősítik a hitünket Istenben. Ő igen biztos menedéke azoknak, akik erős kezébe helyezik az életüket. „Isten hatalmas dolgokat akar cselekedni a benne bízókért. Ma Isten népének azért nincs nagyobb ereje, mert saját bölcsességében bízik és nem ad alkalmat Istennek, hogy hatalmát érette kinyilatkoztassa. Ő minden szükségben segít a benne hívő gyermekein, ha teljes bizalmukat belé helyezik és híven engedelmeskednek neki” (i. m. 459. o.). Ugyanakkor egyes zsoltárok komoly kihívást jelentenek számunkra, ha az adott helyzetünkkel nem egyeznek a bennük foglalt ígéretek. Ilyenkor egyszerűen meg kell tanulnunk bízni Isten jóságában, ami a legerőteljesebben a kereszten mutatkozott meg. Bizonyos zsoltárokkal időnként hamis reményt is lehet kelteni. Amikor Sátán gonosz módon Zsolt 91:11-12 verseit idézte, Jézus a válaszában rámutatott, hogy az Isten iránti bizalom nem téveszthető össze az istenkísértéssel (Mt 4:5-7), és nem is szabad szemtelen módon olyat kérni Istentől, ami akaratával ellenkezik.

„Krisztus egyházának és a keresztény embernek nem azok a legnagyobb győzelmei, amelyeket tehetséggel vagy műveltséggel, gazdagsággal vagy az emberek jóindulatával elér, hanem amelyeket Isten fogadótermében arat, amikor komoly, küzdő hite belekapaszkodik Isten hatalmának erős karjába” (i. m. 162. o.).

**Beszélgessünk róla!**

`1) Beszéljük meg a csoportban a keddi rész utolsó kérdését: Hogyan bízhatunk Istenben a nehézségek között, amikor rettenetesen rosszul alakulnak a dolgok? Hogyan érthetjük meg ezt? Miért történhetnek rossz dolgok az emberekkel, amikor annyi gyönyörű ígéret van a Zsoltárokban Isten védelmével kapcsolatban? Gondolkodjunk el azon is, hogy a csodaszép ígéreteket lejegyző zsoltárírók vajon nem kerültek bajba, vagy nem hallottak olyanokról, akikkel ilyesmi történt?`

`2) Hogyan erősödhet meg a hitünk, maradhat minden helyzetben fenntartások nélküli (pl. Zsolt 91:14; 143:8, 10; 145:18-20)? Mi lehet az oka annak, ha az ember elveszíti a bizalmat? Miért az a titka a nehéz időben is kitartó hitnek, ha a kellemes időkben megtanulunk bízni Istenben?`