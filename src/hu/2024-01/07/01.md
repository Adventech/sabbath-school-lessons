---
title:  Az Egekig Ér Kegyelmed
date:  10/02/2024
---

### E heti tanulmányunk
Zsoltárok 51; 113; 123; 130; 136 „Hálát adok neked, Uram, a&nbsp;népek között, és zengedezek neked a&nbsp;nemzetek között. Mert az egekig ér a&nbsp;te kegyelmed és a&nbsp;felh&#337;kig a&nbsp;te h&#369;séged” (Zsolt 57:10-11, ÚRK).

> <p></p>
> A zsoltárosok belátják lelki szegénységüket, semmit sem ajánlhatnak fel Istennek, vagyis nincs bennük semmi, amire hivatkozhatnának szent trónja előtt (Zsolt 40:18). Felmérik, hogy szükségük van Isten kegyelmére, mint ahogy mindannyiunknak.

Röviden: szükségük van az evangéliumra.

A Zsoltárok hangsúlyozzák, hogy emberként teljes egészében Isten kegyelmétől függünk. Hálásak lehetünk azért, hogy kegyelme örök, amint a teremtés és Izrael népének történelme is bizonyítja (Zsoltárok 136). Az örökkévaló Isten szemében múlandó az emberi élet, mint a fű, de Ő megkönyörül rajtunk és megújítja erőnket (Zsolt 103:3, 5, 15), benne ígéretet kapunk az örök életre.

Isten népe számára vigaszt jelent, hogy az Úr hűséges a szövetségéhez. Bármennyire sürgetőek időnként a nép könyörgései, reménnyel is teljesek, hiszen a könyörülő Mennyei Atyához szólnak (Zsolt 68:6; 89:27; 103:13). Kegyelmének és szeretetének friss tapasztalatai erősítik elhatározásukat, hogy Istent fogják imádni és szolgálni, senki és semmi mást.

---

#### Ellen G. White idézetek

„Rólam is, noha én szegény és nyomorult vagyok, az én Uram visel gondot. Te vagy segítségem, szabadítóm, ó, Istenem, ne késsél!” (Zsolt 40:18)

Ne hagyjátok, hogy a nagy nehézségek elcsüggesszenek. A bűnösök Megváltója, a barátok nélkül élők barátja még az anyai gyöngédségnél is nagyobb gyöngédséggel hív: „Térjetek énhozzám, hogy megtartassatok.” (Ésa 45:22) „És Ő megsebesíttetett bűneinkért, megrontatott a mi vétkeinkért, békességünknek büntetése rajta van, és az ő sebeivel gyógyulánk meg.” (Ésa 53:5)

Nagy veszélyben vagyunk, ha nem vonatkoztatjuk magunkra Krisztus tanításait, ha nem fogadjuk el, hogy azok személyesen hozzánk szólnak. Jézus a tanításaiban rólam beszél. Én teljes mértékben magamévá tehetem az ő érdemeit, halálát és bűntől megtisztító vérét, mintha rajtam kívül nem is lett volna más bűnös a világon, akiért Krisztusnak meg kellett volna halnia. – That I May Know Him, 280. o.

Mindig Jézustól tanulj, szüntelen növekedj a hitben, kegyelemben és az igazság ismeretében… Segítségünk az Úrtól van, Ő a mi pajzsunk. Ő sosem hagy el, és nem fordul el tőlünk. Isten angyalai is részt vesznek a világot figyelmeztető üzenet hirdetésének munkájában. Önmagunk által semmit sem tehetünk. Isten Lelke nélkül gyengék vagyunk, mint a pára. Erősségünk abban áll, hogy el kell rejtőznünk Jézusban. Legyen Krisztus számunkra a legvonzóbb, aki tízezer közül is kitetszik. – This Day With God, 60. o.

Ne essetek kétségbe. A gyenge szívűek megerősíttetnek, a reménytelenek reménységet nyernek. Isten gyöngéden gondoskodik népéről. Füle meghallja gyermekeinek kiáltását. Én nem féltem Isten ügyét. Az Úr maga fog gondoskodni róla. A mi kötelességünk pedig eleget tenni a ránk bízott feladatoknak, éljünk alázatosan élnünk a kereszt lábánál, és éljünk szent életet őelőtte. Ha így járunk el, akkor nem leszünk a világ szégyenévé, hanem a lelkünk szent reménységgel fog bízni benne. (…)

Szívemben eltökéltem, hogy bízom Istenben. Nekünk hatalmas Üdvözítőnk van. Örülhetünk tökéletessége gazdagságának. Szeretnék még odaadóbb, még odaszenteltebb életet élni Istenért. Ez a világ túl sötét számomra. Jézus kijelentette, hogy elmegy, hogy helyet készítsen, és majd vele lehessünk. Áldom az Urat ezért! Szívem örömtől repes, amikor erre gondolok. (…)

Minél inkább megérezzük és megértjük Isten csodálatos szeretetét, annál nyugodtabbak leszünk, hálával fogunk áldozni neki, és mind a szívünk, mind a hangunk neki fog énekelni. A korszakok Szikláján álljon a lábunk, s akkor állandó támogatásban és bátorításban részesülünk. Lelkünk töretlen hittel bízzon az Úrban. – Reflecting Christ, 351. o.