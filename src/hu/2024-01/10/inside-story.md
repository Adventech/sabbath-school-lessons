---
title: Történet
date: 08/03/2024
---

#### AKI NEM DOLGOZIK, NE IS EGYÉK – 6. rész

_Andrew McChesney_

Miután Sekule néhány szombaton megtagadta a munkavégzést, a tiszt látta, hogy nem tudja rávenni a fiatal katonát a lelkiismeretével ellentétes dologra.

– Szóval nem dolgozhatsz szombaton a seregben? – kérdezte tőle.

– Nem, uram. Nem dolgozhatok szombaton – válaszolta Sekule.

– Nos, ha nem dolgozhatsz, akkor nem is ehetsz. Ha nem dolgozol, nem kell enned sem. Az evés is munka. Sőt, az ételeket szombaton készítik el, szóval nem is szabad enned belőle.

Sekule egyébként is csak kenyéren és teán élt, mert a katonaságnál sertés­zsírral főztek. Elfogadta, hogy szombaton nem eszik kenyeret és nem iszik teát sem. Így telt el néhány hónap. A tábori szakácsok egy héten egyszer zsír nélkül főztek, de csak szombaton szolgálták fel azt az ételt. Sekule elkezdett imádkozni: „Istenem, kérlek, add meg, hogy áttegyék szombatról vasárnapra ezt az ételt!” Egy hónapig imádkozott, és a zsírtalan menü átkerült szombatról vasárnapra. A vasárnap pihenőnap volt, amikor a katonák fociztak, kosaraztak, sportoltak, edzettek, Sekule pedig azt szerette volna, hogy szombaton legyen a szabadnap, hiszen könnyebb a focit visszautasítani, mint a munkát. Egy héttel azt követően, hogy a zsírtalan menüt áttették vasárnapra, a pihenőnap szombatra került.

_Folytatás következik_