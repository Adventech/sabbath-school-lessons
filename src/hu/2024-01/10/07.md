---
title:  További Tanulmányozásra
date:  08/03/2024
---

Olvassuk el Az apostolok cselekedetei 7. és A zsidókhoz írt levél 11. fejezetét! Az Újszövetség szerint Istennek mi a legfőbb célja azzal, ahogyan népét vezette a történelemben?

A történelmi zsoltárok erős bizonyságai Isten népe iránti hűségének. Történelmük minden eseménye gondviselésszerű lépés volt, amelyek Isten ígéretének végső beteljesülése felé vezettek, ahhoz, hogy megváltsa az egész világot a názáreti Jézus személyében. Mivel Isten a történelem hatalmas Ura, még azok a megpróbáltatások is mindenható uralma alatt voltak, gondviselése részeként, amelyeket a nép gyakran nem értett, amelyek miatt azt gondolták, hogy elhagyta őket az Úr. A zsoltárosok mesterien jelenítik meg azt az igazságot, hogy még a nép hűtlensége sem akadályozhatja meg Isten hűségét irántuk, sem ígéreteinek teljesítését. Azonban a meg nem térő bűnösök – egyénileg és csoportokként – ki lesznek rekesztve a szövetségi áldásokból. Rettenetes végük legyen állandó figyelmeztetés, hogy az Isten nélküli, vele szembehelyezkedő élet pusztulást hoz az emberre! A zsoltárok könyve minden korban arra tanítja Isten népét, hogy bízzanak az Úrban és maradjanak hűek hozzá.

„Nem kell félnünk a jövőtől, ha nem feledjük, hogyan vezetett és tanított bennünket az Úr történelmünk során” (Ellen G. White: Life Sketches of Ellen G. White. 196. o.).

Fontos, hogy Isten népe ismerje a történelem tényeit, mert csak így haladhatnak előre félelem nélkül. Ellen G. White azt tanácsolja a hívőknek, hogy olvassák el a 105. és a 106. zsoltárt „legalább hetente egyszer” (Testimonies to Ministers and Gospel Workers. 98. o.).

Isten népének történelme azt bizonyítja, hogy Igéjében adott egyetlen ígérete sem marad beteljesületlen. Ezek között vannak a jelenre, az egyes emberek védelmére vonatkozó isteni ígéretek éppúgy, mint a jövőt illető kijelentések, Krisztus második adventjével kapcsolatosak, amikor Isten megalapítja az igazság és béke országát az Új Földön.

**Beszélgessünk róla!**

`Hogyan tanítanak a Zsoltárok arra, hogy az életünkben Isten gondviselésének tetteit felismerve tudjunk türelemmel, bizalommal várni az Úrra, még ha nem is mindig könnyű megérteni, miért történnek bizonyos dolgok? `

 

 

---

#### Ellen G. White idézetek

A nagy Orvos lábnyomán: „Krisztus kinyilatkoztatta Istent a tanítványoknak” című fejezet (419. o.)