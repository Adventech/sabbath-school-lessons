---
title: Történet
date: 09/02/2024
---

#### MEGHÍVÁS A GYÜLEKEZETBE – 2. rész

_Andrew McChesney_

A 17 éves szarajevói középiskolás, Sekule meg akarta ismerni az igazságot, ezért elkezdte látogatni a különböző templomokat, de nem kapott kielégítő válaszokat arra a kérdésre, hogy ha Isten a szeretet, akkor miért égeti az embereket örökké a pokolban. Úgy döntött, hogy saját maga keresi meg a választ. Azon a nyáron, amikor hazament Montenegróba, minden egyes nap elolvasott egy-egy bibliai könyvet. Sok mindent tanult, de még többet szeretetett volna tudni, mert kérdései merültek fel. Többféle istentiszteletre is ellátogatott, de a hetednapi adventistákhoz nem tette be a lábát, mert rosszakat hallott róluk. Őrültnek könyvelte el őket, akik nem ismerhetik az igazságot. Mivel egyetlen gyülekezetben vagy templomban sem kapott megfelelő választ a kérdéseire, megint arra jutott, hogy talán mégsem létezik Isten. Abbahagyta a Biblia olvasását is.

A kollégiumban az egyik tanárnője meglátta nála a Bibliát. Éppen azt akarta ellenőrizni, hogy rejtegetnek-e a fiúk alkoholt vagy drogokat.

– Neked van Bibliád?! – csodálkozott a tanárnő.

– Igen! – válaszolta Sekule.

– És mit tanultál belőle?

– Sok mindent!

A tanárnő feltett neki néhány villámkérdést Dániel könyvéből, és ő kapásból válaszolt mindegyikre. A tanárnő meglepődött, és meghívta a fiút a gyülekezetbe. Sekule nem merte visszautasítani a meghívást, hiszen a tanára volt, és tartott tőle, hogy lerontja az osztályzatait, ha nem megy el.

– Rendben, elmegyek – ígérte meg, de közben esze ágában sem volt.

_Folytatás következik_