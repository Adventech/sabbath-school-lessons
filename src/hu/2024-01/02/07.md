---
title:  További Tanulmányozásra
date:  12/01/2024
---

Ellen G. White: Előtted az élet. Nevelés. Budapest, 1992, Advent Kiadó, „Költészet és ének” c. fejezet, 158-168. o. Hogyan kapcsolódik egymáshoz az ima és az éneklés az ihletett írás szerint?

Ellen G. White azt írja Dávid bűnbánati zsoltárairól (pl. Zsoltárok 51), hogy a lelke mélyéről fakadó kiáltások és imák, amelyek a valódi bűnbánat jellegét mutatják be (lásd Jézushoz vezető út. Budapest, 2008, Advent Irodalmi Műhely, 19. o.). Bátorít, hogy tanuljunk meg verseket a Zsoltárokból, ezzel ápolva magunkban Isten közelségének érzetét. Ellen G. White arra is rámutatott, hogy Jézus szokása szerint a Zsoltárokat idézte, amikor kísértésekkel és nyomasztó félelmekkel szembesült. „Milyen gyakran megismétlődik ez a történet lelki tapasztalatainkban! A szent énekek szavaira mily gyakran felbuzognak a bűnbánat, a hit, a reménység és az öröm forrásai!… Sok ének valójában ima” (i. m. 162-168. o.).

A Zsoltárokat imádkozva és énekelve ránk is átragad a zsoltárírók kitartása, bátorsága és reménysége. Bátorítanak, hogy csak folytassuk lelki utunkat, vigasztalnak, hogy nem vagyunk egyedül. Hozzánk hasonlóan mások is átéltek nehéz időket, Isten kegyelme által azonban győztek. A Zsoltárok ugyanakkor azt is felvillantják, hogy milyen buzgón jár közben Krisztus értünk, hiszen mindenkor él, hogy imádkozzon értünk (lásd Zsid 7:25).

Zsoltárokat imádkozva és énekelve a hívő közösség számba veszi az emberi tapasztalatok teljes körét, és arra tanítja a hívőket, hogy áhítataikban gyakorolják annak különböző elemeit. A Zsoltárok isteni-emberi imák és énekek, ezért ha következetesen beépítjük azokat az istentiszteletünkbe, a hívők közössége Isten akaratának és erős gyógyító kegyelmének középpontjába jut.

**Beszélgessünk róla!**

`1) Miért nem csak a spontán, előre nem megírt ima számít egyedül helyesnek? Miként javíthatja imaéletünket a bibliai imádságok gyűjteménye, A zsoltárok könyve?`

`2) Hogyan gazdagíthatják közösségi imáinkat a Zsoltárok? Beszéljük meg, hogy milyen konkrét lépésekkel vonhatja be jobban a gyülekezetünk a Zsoltárokat az istentiszteleti szolgálatokba!`

`3) Mit mutat be A zsoltárok könyve a hit zarándokútjának bonyolultságáról és Isten gyógyító kegyelméről?`

---

#### Ellen G. White idézetek

Megszentelt élet: „A próbakő” című fejezet (11–12. o.)