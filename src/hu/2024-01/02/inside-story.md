---
title: Történet
date: 12/01/2024
---

#### RADOSTIN SZÍVÉNEK ÓHAJA

_Andrew McChesney_

Radostin fiatalon nem volt elégedett az életével. A barátai rossz hatással voltak rá. Drogokkal üzletelt, más kisebb bűntetteket is elkövetett, miközben állandóan felvetődött benne a gondolat: „Meg akarok változni!”

Amikor felnőtt, megnősült, majd született két fia. Kemény időket élt meg, elhagyta a hazáját, Bulgáriát, hogy munkát keressen. Nyugat-Európában kezdett dolgozni, új barátai lettek. A szívében éhség volt az igazság iránt. Újra elköltözött, új munka reményében, de néhány héten belül egészen tönkrement. Se pénze, se étele nem maradt. Ekkor imádkozott életében először. „Küldj nekem valakit!” Reggel kopogtattak az ajtaján. Egy férfi állt ott, kezében Bibliával. Radostin megértette, hogy őt küldte hozzá Isten. A férfitól kapott ételt, és a gyülekezetbe is meghívta. Sosem járt még olyan templomban, ahol érezte volna Isten szeretetének melegét, de ott igen, amitől sírva fakadt.

Miután hazatért Bulgáriába, folyton az Istennel való találkozásáról beszélt. Nem tudta, hogyan fogadja majd ezt a felesége, hiszen mindketten egy másik világvallásban nevelkedtek. Titokban imádkozott azért, hogy ha Paul egyháza az igaz egyház, akkor Isten küldje oda vissza őt és a családját. Egy nap Radostin felesége kijelentette, hogy nem Bulgáriában, hanem Paul gyülekezetének városában szeretne élni. Radostin ebből megértette Isten akaratát. Ma már ő és a felesége is aktív tagja a Hetednapi Adventista Egyháznak, minden szombaton Paul gyülekezetébe járnak. Továbbra is vannak nehéz időszakaik, de már nem aggódnak. Nincs kétségük afelől, hogy Isten hallja imáikat, hiszen ismerte Radostin ifjúkori vágyát is, és egészen megváltoztatta a szívét és az életét.