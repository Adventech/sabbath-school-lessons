---
title: Történet
date: 15/03/2024
---

#### CSONT ÉS BŐR – 7. rész

_Andrew McChesney_

Miután visszatért a laktanyába a hegyekből szénlapátolás után, Sekule közölte a parancsnokkal, hogy nem fog fegyvert, még a háborúban sem.

– Nem vagyok hajlandó emberre lőni – jelentette ki.

– Pedig fegyvert kell fognod, különben 1 év helyett 2 évet szolgálsz. A fegyveres szolgálatot megtagadók katonai ideje 2 évig tartott.

– Nem baj – mondta Sekule. – Nem fogok fegyvert. Ekkor egy hírszerző tiszthez küldték, akiről tudták, hogy börtönbe is küldheti a katonákat. Neki is tisztelettel elmondta az elveit. A tiszt utasította, hogy fogjon fegyvert a kiképzésen, de azt követően elküldik őt a távírászokhoz, hogy ott töltse a szolgálati idejét. A szombat azonban még nagyobb problémának bizonyult, mint a fegyverfogás kérdése. Mivel háború volt, gyors kiképzésre volt szükség, hogy a távírászoknál felvehesse a szolgálatot, de Sekule szombaton nem volt hajlandó részt venni a kiképzésen. Az étkezés is kihívást jelentett. Szülei nem küldtek neki pénzt ételre, mert remélték, hogy majd így változtat a szokásán. Sekule imádkozott: „Kérlek, áldj meg engem úgy, mint Dánielt! Ő is eldöntötte, hogy nem eszik tisztátalan ételt, és én is ezt akarom tenni.”

Csak kenyéren és teán élt, így négy hónap alatt 23 kilót fogyott, végül 62 kiló lett. Csupa csont és bőr volt.

_Folytatás következik_