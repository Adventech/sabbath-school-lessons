---
title: Történet
date: 01/03/2024
---

#### A HŰSÉG MESSZIRE MEGY – 5. rész

_Andrew McChesney_

A seregben töltött első néhány hétre Sekulét több katonatársával együtt a hegyekbe küldték dolgozni az egykori Jugoszlávia területén. Egy péntek délután parancsot kapott, hogy késő estig lapátolja a szenet. Úgy szólt a parancs, hogy 15 percet lapátoljon, 10 percet pihenjen, majd így tovább. Ő azt válaszolta a tisztnek, hogy két és fél óráig egyfolytában lapátol, de amikor lemegy a nap, már egyáltalán nem fog dolgozni. A tiszt nem hitt neki, azt állította, senki sem tud két és fél órán át szünet nélkül szenet lapátolni. Sekule azonban megtanult keményen dolgozni Montenegróban, és olyan gyorsan lapátolt, ahogyan csak tudott. A társai figyelmeztették, hogy lassítson.

– Értetek dolgozom, hogy nektek könnyebb legyen, nem magam miatt! – mondta. Mindenki meglepetésére Secule tényleg ellapátolta a megadott mennyiségű szenet naplementére. Ezzel őszinte tiszteletet váltott ki a katonatársaiból. A tiszt azonban szombatra is beosztotta dolgozni. Ő tisztelettel kijelentette, hogy szombaton nem dolgozhat, mert hetednapi adventista. – Hát akkor ki fog maga helyett dolgozni? – rivallt rá a tiszt. Erre minden katonatársa egyhangúlag rávágta: majd mi dolgozunk helyette!

_Seculét könnyekig meghatotta a felismerés, hogy mennyire fontos nem csak Istenhez, de embertársaihoz is hűségesnek lenni. „Szeresd azért az Urat, a te Istenedet teljes szívedből, teljes lelkedből, teljes elmédből és minden erőddel. Ez az első parancsolat. A második pedig ehhez hasonló: Szeresd felebarátodat, mint magadat. Nincs más, ezeknél nagyobb parancsolat” (Mk 12:30-31)._

_Folytatás következik_