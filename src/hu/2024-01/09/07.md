---
title:  További Tanulmányozásra
date:  01/03/2024
---

Ellen G. White: Jézus élete. Budapest, 1989, Advent Kiadó, „Velünk az Isten” c. fejezet, 11-18. o.

A zsoltárok könyve Krisztus imáival és a róla szóló imádságokkal egyedülálló kinyilatkoztatást ad annak személyéről és megváltói szolgálatáról, aki „Velünk az Isten” (Mt 1:23). Jézus „Velünk az Isten”, amikor az elhagyatottság és szenvedés küzdelmes imáit mondja, amikor igazságért és szabadulásért kiált. Jézus „Velünk az Isten”, mert nem hagy magunkra elveszettségünkben és kétségbeesésünkben, hanem megmutatja a diadalmas hit útját. Örökkévaló Pap és Király lett az érdekünkben, hogy megszabadítson a bűn örök kárhozatától. Krisztusban, a tökéltes dávidi Királyban új módon teljesülnek Isten komoly ígéretei a megváltásra vonatkozóan (2Kor 1:20).

„Ember volta az emberi család közösségébe vonta Krisztust, isteni lénye pedig Isten trónjához kapcsolta. Mint ember Fia, példát adott az engedelmességre; mint Isten Fia, erőt ad, hogy engedelmeskedni tudjunk. Krisztus volt az, aki a Hóreb-hegyi csipkebokorból így szólt Mózeshez: »VAGYOK AKI VAGYOK«… »Így szólj Izrael fiaihoz: A VAGYOK küldött engem tihozzátok« (2Móz 3:14). Ez volt Izrael szabadulásának záloga. Amikor mint »emberekhez hasonló« (Fil 2:7) jelent meg, ugyancsak ezt mondta magáról: VAGYOK. A betlehemi gyermek, a szelíd és alázatos Üdvözítő: Isten, aki »megjelent testben« (1Tim 3:16). Nekünk pedig ezt mondja: »Én vagyok a jó Pásztor« (Jn 10:11). »Én VAGYOK amaz élő Kenyér« (Jn 6:51). »Én VAGYOK az út, az igazság és az élet« (Jn 14:6). »Nékem adatott minden hatalom mennyen és földön« (Mt 28:18). Én VAGYOK minden ígéret biztosítéka. Én VAGYOK, ne féljetek” (i. m. 16. o.)!

**Beszélgessünk róla!**

`1) Hogyan mutatta be Isten megingathatatlan szövetségi hűségét a nép hűtlensége dacára is? Milyen megerősítést jelent ez küzdő gyermekeinek ma?`

`2) Krisztus egyedi, Melkisédek rendje szerinti különb papsága hogyan erősíti az üdvbizonyosságot Isten népe körében?`

`3) Az evangéliumokból látjuk, hogy Jézus Krisztusban teljesült a Zsoltárok számos messiási próféciája. Hogyan példázza ez is Isten Igéjének megbízhatóságát? Miért fontos ellenállni minden olyan nézetnek, ami gyengíti bizalmunkat a Szentírásban?`

`4) „Nékem adatott minden hatalom mennyen és földön” (Mt 28:18). Milyen vigaszt találunk Krisztusnak ezekben a szavaiban? Hogyan vonatkoztatjuk ezt a saját helyzetünkre?`