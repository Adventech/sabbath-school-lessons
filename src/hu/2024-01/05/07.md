---
title:  További Tanulmányozásra
date:  02/02/2024
---

Zsoltárok 56; Ellen G. White: Jézushoz vezető út. Budapest, 2008, Advent Irodalmi Műhely, „Öröm az Úrban” c. fejezet, 85-93. o.

Néha felvetődik bennünk a gondolat, hogy valóban kézben tart-e mindent az Úr, tényleg olyan hatalmas és jó-e, mint amilyennek a Szentírás mondja? A bibliai hitben gyakran van bizonyos mértékű bizonytalanság és várakozás, ez éppúgy része, mint a bizalom és a bizonyosság. Időnként szinte elviselhetetlennek tűnhet a bizonytalanság és a várakozás, különösen a gonoszsággal szemben, amikor Isten mintha távol lenne. Azonban sosem maradhatunk bizonytalanságban Istent, szeretetteljes és igazságos jellemét, megbízhatóságát illetően! A zsoltárírók talán bizonytalannak látták a jövőt, ugyanakkor gyakran hivatkoztak az Úr rendíthetetlen szeretetére, hűségére (Zsolt 36:6-11; 89:3, 9). Mi is kövessük a példájukat!

„Minden erődet összeszedve nézz felfelé, és ne lefelé, a nehézségeidre tekints, akkor nem tántorodsz meg az úton! Hamarosan meglátod Jézust a felhőn túl, aki feléd nyújtja kezét, hogy segítsen. Csak azt kell tenned, hogy egyszerű hittel neki nyújtod a kezed, hagyod, hogy vezessen. Miközben Jézusba vetett hittel bizakodsz, reménységed megerősödik” (Ellen G. White: Testimonies for the Church. 5. köt. 578-579. o.).

„A hit erősödik, miközben kétségekkel és ellentétes irányú hatásokkal kell megküzdenie. A megpróbáltatások között szerzett tapasztalat becsesebb a legértékesebb drágakőnél is” (Ellen G. White: Testimonies for the Church. 3. köt. 555. o.). 

**Beszélgessünk róla!**

`1) Milyen feszültségekkel birkóztak a zsoltárírók, amikor gonoszsággal szembesültek? Milyen hasonló tapasztalataink voltak már nekünk is? Mihez kezdtünk akkoriban? Hogyan őrizhetjük meg a hitünket ilyen helyzetekben?`

`2) Hol keressünk válaszokat, amikor próbára teszik a hitünket a nehéz­ségek, vagy azok az emberek, akik a saját szenvedéseik miatt kétségbe vonják Isten jóságát és hatalmát?`

`3) Mit felelsz a gyakran elhangzó kérdésre, hogy miért van rossz, gonoszság a mindenható, szerető Isten által teremtett és fenntartott világban? A nagy küzdelem fogalma hogyan segít legalább részben választ találni erre?`

---

#### Ellen G. White idézetek

Jézus élete: „A jó Pásztor” című fejezet; Bizonyságtételek, 5. köt., „Az el­pecsételés” című fejezet.