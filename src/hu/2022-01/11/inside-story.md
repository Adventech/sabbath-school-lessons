---
title: Történet
date: 11/03/2022
---

#### SZOLGÁLNI, MINT JÉZUS

_Andrew McChesney_

Három évvel ezelőtt Kambodzsában a tizenharmadik szombati adományok segítségével létesítettek egy városi befolyási központot, amely már megnyitása előtt elérte az evangéliummal az első személyt. Koy Sopaon meghallotta, hogy építési munkálatok kezdődtek a „Teljes Élet Egészségközpont” területén, a munkabérek is megfelelőek voltak, így hát felhívta Gary Rogerst, hogy munkát kérjen. Gary, az Adventista Misszió munkatársa elmondta neki, hogy nincs munkafelvétel Battambangban (Kambodzsa második legnagyobb városa), de azért elkérte a férfi telefonszámát.

Két hónap múlva beszéltek újra egymással, amikor Gary közölte, hogy hegesztő és kőműves tapasztalattal már másnap kezdhet a munkahelyen. Sopaon vezető volt egy keresztény gyülekezetben. Meglepődött, hogy Gary minden munkanapot egy fél órás áhítattal kezd. Az egyik ilyen alkalommal a szombatot tanulmányozták a Bibliából. Sopaont megindította, amit Jézus kereszthalálának és feltámadásának történetéből olvastak. Világosan látta, hogy a hetedik nap valóban a szombatnap. Gary meghívta, hogy csatlakozzon hozzájuk a szombati istentiszteleten. Sopaon így is tett, és lenyűgözte, amit ott tapasztalt. „Áldott szombatot!” – köszöntötték egymást a testvérek. Sopaon ebből azt érezte, hogy Isten őt is meg tudja szentelni.

Ahogy telt az idő, egyre jobban megismerte Istent. Szombat délutánonként csatlakozott a gyülekezeti tagokhoz a rászorulók segítésében. 18 hónappal azután keresztelkedett meg, hogy elkezdte a munkát az életmódköz­pont építkezésén.

