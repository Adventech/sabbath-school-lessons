---
title: Történet
date: 14/10/2022
---

#### MINDEN CENT SZENT

_Írta: Andrew McChesney_

Shyamala szemei tágra nyíltak a meglepetéstől, amikor elolvasta a kézzel írt üzenetet, amely egy borítékban volt egy 110,52 dollár értékű pénzutalvánnyal. A levél az USA-ból érkezett, és a Globális Missziónak szólt, amelynek a misszionáriusai hívők új csoportjait alapítják korábban el nem ért területeken. A levében ez állt: „Adományt küldök a Globális Missziónak, hogy segítségével emberek ismerjék meg Isten szeretetét. Szeretem Istent és igyekszem támogatni az evangélium terjesztését.” Az adományozó leírta, hogy a 110,52 dollár az utcán talált centekből jött össze. Amikor a perselye megtelt, beváltotta és elküldte a pénzt adományként. „Az adományom fillérekből jött össze, Jézusnak gyűjtöttem – írta. – Remélem, mosolyt csal valakinek az arcára, akinek továbbítjátok Isten szeretetével!”

Egy másik meglepetéslevél is érkezett 165 dollárral. Ezt egy börtönben levő rab küldte. A rabok havonta 55 dollárt keresnek, így az ajándékozónak három hónapot kellett dolgoznia érte.

A harmadik levél egy olyan személytől érkezett, aki a Globális Misszió forróvonalát hívta, hogy megkérdezze, megérkezett-e az adománya, amit a bankján keresztül utalt, mert mint kiderült, a bank elutasította a tranz­akciót. Később pénzutalvánnyal érkezett meg 70 000 dollár. Ez az ember megígérte Istennek, hogy ha eladja a földjét, a teljes összeget a misszióra adományozza.

Egy munkatársunk, Nimfa pedig elmondta: „Minden cent, amit kapunk, különleges. Amikor megkapjuk, tudatában vagyunk, hogy minden cent szent. Örülünk, amikor megtudjuk, hogy hogyan és miért jutott el hozzánk az adomány. Arra használjuk fel a pénzt, hogy befejeződjön a munka és Jézus visszajöhessen értünk.”