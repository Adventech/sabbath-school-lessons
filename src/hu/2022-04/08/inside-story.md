---
title: Történet
date: 18/11/2022
---

#### KÖVESD AZ IGÉT (2. RÉSZ)

_Írta: Andrew McChesney_

A csendes-óceáni Saipan szigetén élő Eulalia Rashid elérte célját: három év alatt elolvasta az egész Bibliát. Ennek nyomán elkezdte ünnepelni a szombatot és áttért a növényi alapú étrendre. 37 évig alkoholista volt, de utána elmondta a családjának, hogy Jézus elvette az alkohol utáni vágyát.

Mielőtt elkezdte olvasni a Bibliát, vastagbélrákot diagnosztizáltak nála. Azután fájdalmas övsömört is kapott. A két betegség szörnyű szenvedést okozott neki, ő mégis másra figyelt. Nem értette, miért érzi úgy, hogy nem ismeri igazán Jézust, pedig az egész Bibliát elolvasta. Az az ötlete támadt, hogy felhívja a saipani adventista klinikát: „Elnézést, ez nem a klinikára tartozik, de segítségre van szükségem. Elolvastam a Bibliát, és annyi kérdésem van” – mondta a telefonba.

Kis idő múlva egy fiatal lelkész meglátogatta. Elkezdték közösen tanulmányozni a Bibliát, aztán Eulalia meg akart keresztelkedni. 2019-ben a keresztsége előtt egy hónappal hirtelen elmúlt a borzasztó fájdalom. Az orvos elmondta, hogy az övsömört nem lehet gyógyítani, és hónapokon át szenvedni fog. Amikor megtapintotta a hasát, érezte, hogy valami megváltozott. Egy kis idő elteltével gyógyultnak nyilvánították a rákbetegségből.

Eulalia misszionárius lett a szomszédai, a családja és 13 unokája számára. Imádkozik értük, gondozza gyönyörű zöld kertjét, amit imakertnek nevez, a terméssel pedig megajándékozza a szomszédait. Az otthonában elkülönített egy szobát, ahol istentiszteleteket tartanak.

_Eulalia 66 éves. Nem kérdéses számára, amit a zsoltáros írt: „Lábam előtt mécses a te igéd, ösvényem világossága” (Zsolt 119:105)._

„Mindenkit csak így bátorítok: Kövesd az Igét! Jézus az Ige. Ő az örök életre vezető út.”