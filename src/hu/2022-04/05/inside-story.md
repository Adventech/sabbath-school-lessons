---
title: Történet
date: 28/10/2022
---

#### KRISZTUS NAGYKÖVETE

_Írta: Benjie Leach_

A floridai Orlandóban található Forest Lake Középiskola káplánjaként az volt az egyik célom, hogy minden diákkal megismerkedjem. Ez kihívást jelentett egy olyan iskolában, ahol az 1970-es évek közepén 450 diák tanult.

A tanév kezdetén az egyik diák megkérdezte, hogy ismerem-e Pault és tudom-e, honnan jött. Behívtam az irodámba a 16 éves szégyenlős fiút, és megkérdeztem, hogy honnan jön. „A Georgia állambeli Plainsből” – válaszolta. Ez az a város, ahol az USA elnöke, Jimmy Carter lakik. Megkérdeztem, hogy ismeri-e az elnököt. „Igen, ismerem” – mondta.

Azon a nyáron dolgoznia kellett, hogy megkeresse a tandíját, ezért egy földimogyoró raktárban vállalt munkát.

Amikor az első pénteken elköszönt, hogy hétfőn majd jön, a művezető azt mondta, hogy nem mehet el, mert szombaton is dolgoznak. Paul elmondta, hogy hetednapi adventista és nem dolgozik szombaton. A felügyelő elbocsátással fenyegette, ha nem megy be szombaton dolgozni. Paul megkérdezte, beszélhet-e a tulajdonossal, aki éppenséggel az amerikai elnök volt.

A felügyelő nem sok esélyt látott rá, Paul azonban bejutott az elnökhöz, és részletesen elmesélte a helyzetet. Beszélt a szombat megünnepléséről is. Jimmy Carter figyelmesen hallgatta, majd ezt mondta: „Tisztelem azokat a fiatalokat, akiknek meggyőződésük van és kiállnak amellett, amiben hisznek. Megadom a szabad szombatot.” A halk szavú, 16 éves fiatalember Krisztus nagykövete lett az USA elnöke előtt. Mi szintén Krisztus követei vagyunk!