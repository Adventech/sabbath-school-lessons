---
title: Történet
date: 16/12/2022
---

#### JÉZUS A SÁRKÁNNYAL SZEMBEN

_Írta: Andrew McChesney_

2020 végén valami furcsa és megmagyarázhatatlan dolog történt Kue-val Észak-Laoszban. Kezdett felpuffadni a teste, különösen a gyomra.

Aggódó férje, Cheng elvitte a helyi sámánhoz, aki azt mondta nekik, hogy egy sárkány költözött az asszonyba, és el akarja ragadni magával az alvilágba. Állatáldozatot követelt, hogy megbékítsék a sárkányt és visszahívják Kue lelkét. Cheng mindent odaadott, amit a sámán kért tőle. A következő két hónapban más gyógyítókat is felkerestek, de Kue állapota csak romlott. A férfi végül két adventista misszionáriushoz fordult segítségért, akik imádkoztak Kue-ért, és elküldték a fővárosi kórházba kivizsgálásra. Ott veseelégtelenséget diagnosztizáltak nála, és Kue hamarosan intenzív osztályra került. Mivel biztosítás híján a hosszú kezelés magas költségeit senki sem tudta vállalni, Cheng meghozta a nehéz döntést, hogy hazaviszi a feleségét. Napokkal azután, hogy Kue-t hazaszállították, egy adventista lelkész és néhány bibliamunkás látogatta meg őket. Böjtöltek és imádkoztak érte, Kue állapota pedig hamarosan javulni kezdett, légzése könnyebb lett, a puffadás elmúlt. 2021 májusára már segítség nélkül tudott járni. Kue ma élő bizonysága annak, hogy van Isten a mennyben!