---
title: Történet
date: 02/12/2022
---

#### MODESTY! MODESTY! MODESTY!

_Írta: Ocrhain Matengu_

Az emberek egymás után mentek a namíbiai kórházba, hogy meglátogassák a 2 éves Akurioust, nagyon sajnálták. A kisfiú hónapok óta beteg volt, és sokan sírtak, amikor látták a szenvedését. Azt mondták, hogy a kórház kudarcot vallott, ezért a szülők forduljanak varázslóhoz. Ők kétségbeesésükben arra gondoltak, hogy Isten meg fogja érteni, ha ezt megteszik.

A boszorkánydoktor kijelentette, hogy a fiút gonosz varázslat érte, de az ő gyógymódjával meg fog gyógyulni. Be is adták a fiúnak a boszorkánydoktor gyógyszerét, de a gyerek egyre rosszabbul lett. Az apa imádkozni kezdett: „Uram Jézus, tudom, hogy hibát követtünk el. Eltávolodtunk megmentő kegyelmedtől. Uram, a gyermekemért kérlek! Te meggyógyítottad a leprásokat, a vakokat és a sántákat. Tedd meg az én fiammal is!”

Ezután az apa egy álmot látott, amelyben egy hang néven szólította: „Modesty! Modesty! Modesty! A gyermek az enyém, miért engedtétek, hogy megfertőzzék a gonosz szellemek? Ha azt akarjátok, hogy életben maradjon, ne forduljatok a boszorkánydoktorhoz!”

Az apa remegve kelt fel. Kidobta a varázsló gyógyszerét. Eszébe jutott, hogy a tábori összejövetelen egy adventista orvos egészségügyi előadásokat tart, elvitte hozzá a fiát. Az orvos tüdőgyulladást és tuberkulózist diagnosztizált Akuriousnál, és kórházba küldte, ahol kezelni tudták. Az apa tovább imádkozott a feleségével együtt. Teljes bizalmukat Jézusba helyezték. Akurious ma már 22 éves.

Modestynek és Rebeccának négy gyermeke született, és mindegyikük születésénél elutasították a hagyományos népi szertartást, inkább elvitték gyermekeiket az adventista gyülekezetbe, hogy ott felajánlják őket Jézusnak.