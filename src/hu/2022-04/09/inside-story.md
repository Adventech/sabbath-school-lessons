---
title: Történet
date: 25/11/2022
---

#### ISTEN AZ ELSŐ

_Írta: Ocrhain Matengu_

Modesty Kakula namíbiai üzletember, aki szokatlan módon hirdeti Jézus nevét. Három autójára felfestette, hogy „Isten az első”. Újszerű megközelítése a missziós munkához akkor kezdődött, amikor első munkaadója felajánlotta, hogy elad neki egy autót 50 000 namíbiai dollárért. Modesty akkor két éve fejezte be a középiskolát, friss házas volt. Keményen dolgozott, de négy hónap alatt 5 000 dollár híjával tudta csak visszafizetni az összeget, a munkaadója pedig felemelte az autó árát 60 000 dollárra. Néhány hónappal később, amikor Modesty szintén 5 000 dollár híján tudta törleszteni tartozását, a munkaadója 70 000 dollárra emelte az árat. Modesty próbálta kifizetni tartozását, ám a munkáltatója azzal vádolta, hogy semmit nem fizetett. Az ügy a bíróságra került, és Modestynek adtak igazat, de a munkáltató kijelentette, hogy nem fogja átadni az autót. Modesty felesége sírva monda a bíróságon, hogy tartsa meg az autót, Isten majd gondoskodik róluk. A munkaadó visszafizetett 22 000 dollárt és elbocsátotta a fiatalembert.

_Modesty otthon sírva öntötte ki a lelkét Istennek. Miközben imádkozott, véletlenül leejtette a Bibliáját, amely Róm 8:28-nál nyílt ki: „Azt pedig tudjuk, hogy akik Istent szeretik, azoknak minden javukra szolgál, azoknak, akiket elhatározása szerint elhívott.”_

Béke és bizonyosság töltötte el Modesty szívét. Másnap reggel telefonon kereste valaki. Felajánlotta, hogy 23 000 dollárért eladja neki az autóját. A férfi lealkudta 22 500 dollárra az árat, és a szüleitől kapott kölcsönnel meg tudta venni a kocsit.

Bizonyságot akart tenni Isten jóságáról, ezért azonnal felfestette a hátsó szélvédőre, hogy „Isten az első.”

Ma Modesty presbiter a gyülekezetében. Saját vállalkozása van három autóval, amelyeken ott a szlogen: „Isten az első.” Bárhol járnak az autói, az emberek olvashatják: „Isten az első.”