---
title:  További tanulmányozásra
date:  13/02/2026
---

„Aki rendszeresen friss adagokat kap a kegyelemből, az a napi szükségletei arányában nyer kellő erőt, és képes is lesz azt felhasználni. Aki naponta átadja magát Istennek, hogy Ő tegye alkalmas eszközzé, az nem csak arra vár, hogy majd valamikor csodálatos képességet fog nyerni a lélekmentéshez a lelki erő különleges kiáradása által. Naponta javul a képessége a környezetében végzendő szolgálatra. Naponta bizonyságot tesz a Mesterről, bárhol is legyen, akár egyszerű házimunkát végez, akár a nyilvánosság előtt folytat hasznos tevékenységet.

A hűséges munkás számára csodálatos vigaszt nyújt a tudat, hogy földi élete során Krisztus is naponta kérte Atyjától a kegyelem friss adagjait, amire szüksége volt. Az Istennel való találkozás után erővel indult el és szolgált mások áldására… A Krisztus példáját követő minden munkás várja, hogy megkapja és alkalmazhassa az erőt, amit Isten megígért egyházának a föld aratásának megéréséhez” (Ellen G. White: God’s Amazing Grace. 117. o.)!

„Isten tudja, mire van szükségünk, és mindazt ki is rendelte. Kincseinek tárháza gyermekei rendelkezésére áll, és Ő minden körülmények között képes megadni nekik azt, ami szükséges. Akkor miért nem bízunk benne? Drága ígéreteket adott gyermekeinek, azzal a feltétellel, hogy hűségesen engedelmeskednek előírásainak. Nincs olyan teher, amit ne tudna eltávolítani, olyan sötétség, amit ne tudna eloszlatni, nincs olyan gyengeség, amit ne tudna erővé változtatni, nincs olyan félelem, amit ne tudna lecsillapítani, nincs olyan nemes cél, ami felé ne tudna elvezetni, amit nem igazolna. Ne magunkra nézzünk! Minél többet foglalkozunk a saját hiányosságainkkal, annál kevesebb erőnk lesz azok legyőzéséhez” (Ellen G. White: That I May Know Him. 224. o.).

**Beszélgessünk róla!**

`1) Gondoljunk a legjobb tapasztalatainkra, amikor választ kaptunk imánkra! Hogyan éreztük ekkor Isten békességét, amely minden értelmet felülhalad? És mi van azokkal az imákkal, amelyekre nem jött válasz? Hogyan lehetünk olyankor is békességben?`

`2) Fil 4:8 verséhez visszatérve, miről szoktunk gondolkozni? Mennyire erősíti a hitünket az, amire általában gondolunk?`

`3) Beszélgessünk a mai rész második idézetéről! Mi minden következik abból, hogy „Minél többet foglalkozunk a saját hiányosságainkkal, annál kevesebb erőnk lesz azok legyőzéséhez”?  Tehát mi a győzelem kulcsa?`