---
title:  További tanulmányozásra
date:  20/02/2026
---

„Egy egyszerű ember, aki olyan dolgokat mond, mint Jézus, nem nagyszerű erkölcsi tanító lett volna. Vagy eszelős – olyan szinten, mint aki buggyantott tojásnak képzeli magát –, vagy pedig maga a pokolbéli ördög. Mindenkinek választania kell. Ez az ember vagy Isten Fia volt és most is az, vagy őrült, sőt annál is rosszabb. Elhallgattathatja, mint egy bolondot, leköpheti, megölheti, mintha démon lenne – vagy pedig a lábához borulhat, Úrnak, Istennek hívhatja. Csak olyan leereszkedő zagyvaságot ne mondjunk, hogy csupán egy nagy ember, nagy tanító volt. Ezt az utat nem hagyta nyitva előttünk, nem állt szándékában” (C. S. Lewis: Mere Christianity. New York, 1952, Collier Books, 41. o.).

„Az Atya az Istenség teljessége: testileg, halandók számára láthatatlan.

A Fiú az Istenség megnyilatkozott teljessége. Isten Igéje kijelenti róla, hogy »képe a láthatatlan Istennek«…

Krisztus örökké létező Fiúisten, akinek élete van önmagában. Öröktől fogva való létezéséről beszélve Krisztus elvonultatja előttünk a végtelen korszakokat. Biztosít arról, hogy az örökkévalóságban soha nem volt olyan időszak, amikor nem élt volna szoros egységben az örök Istennel… Ő egyenlő volt Istennel, végtelen és mindenható, Ő örök, önmagában élettel bíró Fiú” (Ellen G. White: Evangelizálás. Budapest, 2007, Advent Irodalmi Műhely, Felfedezések Alapítvány, 399-400. o.).

**Beszélgessünk róla!**

`1) Időzzünk még Jézus örökkévalóságának, isteni mivoltának témájánál! Mi minden következne abból a megváltási tervvel és a kereszten történt áldozat jelentőségével kapcsolatban, ha Jézus nem lett volna örökkévaló Isten? Miért alapvetően fontos ez a tanítás? Beszélgessünk arról a csoportban, hogy mit jelentene, ha Jézus nem lenne örökkévaló, hanem valamilyen teremtmény volna? Mit veszítenénk úgy el?`

`2) Jézusról, az evangéliumról és a megváltási tervről gondolkozva miért kell mindig figyelembe vennünk az egész univerzum érintettségét, illetve érdeklődését az iránt, amit Jézus itt végbevitt? Vajon mire gondolhattak, amikor a kereszten látták az örökkévaló Teremtőt? Mi is ámulunk ezen, de a világegyetem bűntelen lakói ismerték Őt örök dicsőségében. Mire gondolhattak, amikor látták a kereszten meghalni Jézust, akit ők a mennyben imádtak?`