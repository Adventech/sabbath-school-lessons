---
title:  További tanulmányozásra
date:  20/03/2026
---

„A család minden tagja ismerje fel egyéni felelősségét és vegye ki részét, járuljon hozzá a család kényelméhez, rendjéhez és megszokott menetéhez. Senki se dolgozzon a másik ellen. Mindnyájan egységesen tevékenykedjenek egymás bátorításának nemes munkájában; gyakorolják a kedvességet, a béketűrést és a türelmet. Beszéljetek halkan, nyugodt hangnemben! Kerüljétek a zűrzavart, és tegyetek meg mindent, hogy megkönnyítsétek az édesanya terhét…

A család minden tagja vegye tudomásul jogos részét, amit elvárnak tőle, hogy a többiekkel együtt elvégezze. A hatéves gyermektől kezdve mindenki értse meg, elvárják tőle, hogy kivegye részét az élet terheinek viseléséből” (Ellen G. White: Boldog otthon. Budapest, 1998, Advent Kiadó, 153. o.).

„Be kell engednünk Krisztust a szívünkbe és az otthonunkba, ha a világosságban akarunk járni. Tegyük az otthonunkat azzá, amit ez a szó jelent! Legyen kis földi menyország, ahol ápolják a gyengéd szeretetet, nem nyomják el szándékosan! A boldogságunk attól függ, hogy szeretetet, együttérzést és őszinte udvariasságot tanúsítunk-e egymás iránt… Ne csak magunkra gondoljunk, keressük az alkalmat, hogy akár kis dolgokkal is kimutassuk a hálánkat azért, amit a többiektől kaptunk! Keressük az alkalmat, hogy felvidítsuk egymást, enyhítsük mások fájdalmát, könnyítsünk egymás terhein őszinte kedvességgel és szeretetből fakadó, kis gesztusokkal! A családunkból elinduló figyelmességeket a családi körön kívül is gyakoroljuk, és ez hozzájárul az élet boldogságához. Az ilyen apróságok elhanyagolása az életet keserűvé és szomorúvá teszi” (Ellen G. White: Testimonies for the Church. 3. köt. 539-540. o.).

**Beszélgessünk róla!**

`1) Házaspároknak: Milyen elvek gyakorlása erősítette a kapcsolatotokat? Mit tanácsolsz annak, aki még nem házas? Hogyan készüljön fel a házassággal járó kihívásokra?`

`2) Sok jó keresztény család, szeretetteljes, gondoskodó szülő tapasztalja, hogy felnőtt gyermeke elfordul a hittől. Milyen tanácsot adhatunk nekik, mivel lehet őket vigasztalni? Mi az, amit ilyen helyzetben jobb nem mondani?`

`3) Beszélgessünk még arról, hogy mit jelent „bölcsen viselkedni/járni”! És mit jelent ebben az esetben a „balgaság”? Mit tanultunk abból, amikor az egyik vagy a másik helyzetbe kerültünk?`