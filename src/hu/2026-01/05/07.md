---
title:  További tanulmányozásra
date:  30/01/2026
---

„Az fog a legközelebb állni Krisztushoz, aki a földön a legtöbbet vett át az Ő önfeláldozó szeretetéből – a szeretetből, mely »nem kérkedik, nem fuvalkodik fel… nem keresi a maga hasznát, nem gerjed haragra, nem rója fel a gonoszt« (1Kor 13:4-5). Ez a szeretet indította a tanítványokat, ahogyan Urunkat is, hogy éljenek, dolgozzanak, odaadjanak és feláldozzanak mindent, akár a halálig, az emberiség megmentéséért. Ez a lelkület vált nyilvánvalóvá Pál életében, aki ezt mondta: »Mert nékem az élet Krisztus – hiszen élete Krisztust mutatta be az embereknek –, és a meghalás nyereség« (Fil 1:21) – nyereség Krisztusnak. Maga a halál teszi nyilvánvalóvá kegyelmének erejét, s lelkeket gyűjt neki. »Magasztaltatni fog Krisztus az én testemben – mondta –, akár életem, akár halálom által« (Fil 1:20)” (Ellen G. White: Jézus élete. Budapest, 1989, Advent Kiadó, 461. o.).

„Nincs messze az idő, amikor mindenki próbára lesz téve. Ránk akarják erőltetni a fenevad bélyegét. Akik lépésről lépésre engednek a világi követeléseknek és alkalmazkodnak a világi szokásokhoz, nem fogják nehéznek találni, hogy engedjenek azoknak az erőknek, inkább mint hogy kitegyék magukat gúnynak, inzultusnak, bebörtönzéssel vagy halállal fenyegessék őket…

Amikor majd »hamis atyafiak« tömegei elkülönülnek az igazaktól, az addig háttérben lévők láthatóvá válnak. Hozsannát kiáltva sorakoznak Krisztus zászlaja alatt. Akik korábban félénkek voltak és nem bíztak magukban, nyíltan kiállnak Krisztus és az igazság mellett. A gyülekezet leggyengébb és leginkább habozó tagjai hasonlóak lesznek Dávidhoz – tettre készek, félelmet nem ismerőek. Minél sötétebb Isten népének éjszakája, annál fényesebben ragyognak a csillagok. Sátán keményen fogja zaklatni a hűségeseket, de ők Jézus nevében győztesként kerülnek ki” (Ellen G. White: Testimonies for the Church. 5. köt. 81-82. o.).

**Beszélgessünk róla!**

`1) Gondolkozzunk még ezen: „Akik lépésről lépésre engednek a világi követeléseknek és alkalmazkodnak a világi szokásokhoz…” Mi minden tartozhat ide? Hogyan vonatkozik ez nemcsak az egyes emberekre, hanem az egyház egészére is?`

`2) Isten kijelenti: „akik engem tisztelnek, azoknak tisztességet szerzek” (1Sám 2:30). Mi minden tartozik Isten tiszteletének a körébe? Ez ugyanaz, mint „imádni” Őt (Jel 14:7)? Miért, vagy miért nem?`

`3) Hogyan értsük azt, hogy mi vigyük végbe az üdvösségünket – anélkül, hogy a törvényeskedés csapdájába esnénk?`

---

#### Ellen G. White idézetek

Isten csodálatos kegyelme, „Olaj a lámpásunkba” című fejezet (214. o., július 25.); Isten fiai és leányai, „Krisztusban lakozunk” című fejezet (281. o., október 1.)