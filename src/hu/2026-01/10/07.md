---
title:  További tanulmányozásra
date:  06/03/2026
---

„Miként az apostolok idejében igyekeztek az emberek az Írásokba vetett hitet hagyományok és bölcseletek által megsemmisíteni, úgy ma a »magasabb kritika«, a fejlődéselmélet, a spiritizmus, a teozófia és a panteizmus tetszetős felfogásával igyekszik az igazság ellensége tiltott útra vezetni a lelkeket. Sokak számára a Biblia olaj nélküli lámpás, mert értelmükkel az elméleti hit medre felé fordultak, mely félreértéshez és zűrzavarhoz vezet. A »magasabb kritika« munkája – boncolgatva, véleményezve és újraértelmezve – lerombolja a Bibliába, mint isteni kinyilatkoztatásba vetett hitet. El akarja venni Isten Igéjének erejét, nehogy irányítsa, felemelje és ihlesse az ember életét. A spiritizmus arra tanítja a tömeget, higgyék, hogy a vágy a legfőbb törvény, a szabadság engedélyezett, az ember csupán önmagának tartozik felelősséggel. Krisztus követője is találkozni fog e »megtévesztő szavakkal«, amelyektől óvta az apostol a kolosséi hívőket. Találkozni fog az Írások spiritiszta magyarázatával, de azt ne fogadja el. Az Ő hangját a Szentírás örök igazságának határozott állításaként kell hallania. Szemét Krisztus igazságára szegezve, szilárdan kell előrehaladnia a kijelölt úton, száműzve minden olyan eszmét, mely nincs összhangban tanításával. Isten igazsága legyen szemlélődésének és elmélkedésének tárgya. A Bibliát Isten Szavának kell tekintenie, mely közvetlenül neki szól. Így megláthatja a bölcsességet, amely isteni” (Ellen G. White: Az apostolok története. Budapest, 2001, Advent Kiadó, 311-312. o.).

**Beszélgessünk róla!**

`1) Bizonyára mindannyian hallottuk már, hogy Kol 2:14-16 szakaszát ellenérvként szokták használni a szombattal szemben. A heti tanulmányban említett problémákon kívül még mi következik abból, ha ezeket a verseket úgy értelmezik, hogy már nem kell megtartani a negyedik parancsolatot?`

`2) Mit mondjunk annak, aki szerint továbbra is be kell tartani a ceremoniális törvényeket? Némelyek találhatnak valamilyen lelki vagy teológiai áldást ezek gyakorlásában, de milyen problémákat vet fel, ha ragaszkodnak a kötelező megtartásukhoz?`

`3) Ellen G. White ezt írta: „A Bibliát Isten Szavának kell tekintenie, mely közvetlenül neki szól.” Miért kell határozottan óvakodni mindenkitől és mindentől, ami gyengítené hitünket az egész Szentírás tekintélyében és ihletettségében, még az olyan szakaszok esetében is, amelyek esetleg kényelmetlenül érintenek?`

---

#### Ellen G. White idézetek

Isten csodálatos kegyelme, „A Szentlélek megszomorítása” című fejezet (216. o., július 27.); Isten fiai és leányai, „Krisztusban, az erő forrásában lakozva” című fejezet (282. o., október 2.)