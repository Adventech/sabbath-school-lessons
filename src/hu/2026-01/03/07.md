---
title:  További tanulmányozásra
date:  16/01/2026
---

„A kínpadokról, a máglyákról, a tömlöcökből, a föld barlangjaiból és üregeiből füléig hatol a vértanúk diadalkiáltása. [A Megváltó] Hallja az állhatatos lelkek tanúságtételét, akik ámbár elhagyatottan, kifosztottan, megkínzottan, mégis félelem nélkül, ünnepélyesen bizonyítják hitüket, kijelentve: »…mert tudom, kiben hiszek«. Életüket adták hitükért, kinyilatkoztatták e világ előtt, hogy akiben bíztak, mindenképpen üdvözítheti őket” (Ellen G. White: Az apostolok története. Budapest, 2001, Advent Kiadó, 337. o.).

„A kereszténységen belül sosem volt még annyiféle hit, mint ma. Az ajándékokra [az apostolok, próféták, evangélisták, lelkészek és tanítók ajándékára (Ef 4:11-13)] szükség volt az első egyház egységének megőrzéséhez, tehát mennyivel inkább szükségesek ezek az egység helyreállításához! Nyilvánvalóan kitűnik a próféciákból, hogy az utolsó időkben Isten célja éppen az egyház egységének a helyreállítása. Biztosít bennünket, hogy teljes egyetértésben lesznek az őrök, amikor az Úr elhozza Siont. Továbbá a vég idejében [kitűnik] a bölcsek értelmessége. Amikor ez beteljesedik, meglesz a hit egysége mindazok között, akiket Isten a bölcsek közé számít, hiszen akiknek valóban helyes a meglátásuk, azoknak szükségképpen egyet kell érteniük… Ilyen megfontolásból nyilvánvaló, hogy csak a jövőben valósul meg az egyháznak ez a megjövendölt állapota. Ebből következik, hogy az említett ajándékok még nem érték el céljukat” (R. F. Cottrell bevezető szavai Ellen G. White: Early Writings című könyvéhez, 140. o.).

**Beszélgessünk róla!**

`1) R. F. Cottrell iménti idézete fényében mi kell ahhoz, hogy a Szentlélek egységet hozhasson ma Isten egyházába? Mennyire lényeges az egyház egysége a prófétaság lelke által adott tanácsok megvalósulásához?`

`2) Hogyan magyaráznád el a halállal kapcsolatos bibliai tanítást egy barátodnak, aki szerint Pál és a többi, már meghalt keresztény most a mennyben van „Krisztussal”?`

`3) Mit mondhatunk a világ rettenetes szenvedéseiről? A nagy küzdelem szemlélete miért ad bizonyos segítséget ennek a megértéséhez? Miért kell Jézusra nézni a kereszten, hogy a legjobban megláthassuk az Atya szeretetét és még a legborzalmasabb időkben is tudjunk bízni benne?`