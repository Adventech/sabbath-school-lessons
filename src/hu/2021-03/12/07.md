---
title:  További Tanulmányozásra
date:  17/09/2021
---

„Jónás feladata súlyos felelősséggel járt. De aki megparancsolta, hogy menjen, erőt és eredményt is tudott adni szolgájának. Ha a próféta habozás nélkül engedelmeskedik, sok keserű tapasztalattól megmenekül és Isten gazdagon megáldja. Az Úr azonban nem hagyta el a kétségbeesett prófétát. Egy sor próba és különös intézkedés nyomán újjáéledt bizalma Istenben és menteni tudó végtelen hatalmában” (Ellen G. White: Próféták és királyok. Budapest, 1995, Advent Kiadó, 167. o.).

„Ezreket lehet megközelíteni a legegyszerűbb és legszerényebb eszközökkel. A legintelligensebb embereket, akiket a világ legtehetségesebbjeinek tartunk, sokszor felüdítik annak az embernek az egyszerű szavai, aki szereti Istent, és aki olyan természetesen beszél erről a szeretetről, mint a világ fiai az őket leginkább érdeklő dolgokról” (Ellen G. White: Krisztus példázatai. Budapest, 1983, Advent Kiadó, 155. o.).

**Beszélgessünk róla!**

`1) „Isten prófétája” felháborodott, amikor bizonyságtevése nyomán elfogadták az üdvösséget azok, akikhez az Úr elküldte? Hogyan értelmezzük Jónásnak ezt a hozzáállását? Hatalmas példája ez Isten türelmének a követői iránt, még ha a kapott világossággal ellentétben járnak is el!`

`2) Jónás történetéből kitűnik: Istent nemcsak az foglalkoztatja, hogy megmentse az eltévedteket, hanem a követői átformálását is éppen olyan fontosnak tartja. Hogyan kaphatunk „új szívet” és „új lelket” mi is, akik már ismerjük az Urat és a jelenvaló igazságot? Mi a különbség az igazság ismerete, illetve aközött, ha az át is formál bennünket?`

`3) Olvassuk el megint Júdás levelét! Mi a könyv központi üzenete, és miért olyan időszerű a mai egyházra nézve?`

`4) Hogyan tesz nekünk is jót lelkileg, ha mások üdvösségén dolgozunk?`

`5) Isten megmutatta Jónásnak, mekkorát tévedett, amikor nem akart elmenni Ninivébe, függetlenül a vélt vagy valós indokaitól. Mivel tanúsítunk mások iránt mi is éppen olyan helytelen hozzáállást, mint Jónás?`

---

#### Ellen G. White idézetek

Megszentelt élet, „Büszkeség és nagyravágyás – keresztényietlen” című fejezet.

A nagy Orvos lábnyomán, „Csalódások, veszélyek” című fejezet.