---
title:  További Tanulmányozásra
date:  20/08/2021
---

„A körülmények folyamatos változásával a mi tapasztalataink is változnak, és ezek vagy boldoggá tesznek, vagy elkeserítenek. A körülmények alakulása azonban nem változtathatja meg azt, ahogyan Isten hozzánk viszonyul. Ő tegnap, ma és mindörökké ugyanaz, és arra kér bennünket, hogy kérdés nélkül bízzunk a szeretetében” (Ellen G. White: In Heavenly Places. 120. o.).

„Tekintsetek Jézusra! Küldjetek a mennybe csöndes, hitből jövő imákat! Kapaszkodjatok Isten erejébe, akár van valami különleges érzésetek, akár nincs! Haladjatok előre, mintha minden imátok Isten trónja előtt lenne, és azokat máris megválaszolta volna az, akinek az ígéretei mindig teljesednek! Menjetek előre énekelve és Istennek dallamot írva szívetekben, még akkor is, amikor terhek és szomorúság sújtanak le benneteket! Úgy mondom nektek, mint aki tapasztalatból tudja, hogy így járva világosság jön rátok, örömben lesz részetek, a köd és a felhők pedig visszavonulnak. Az árnyék és sötétség elnyomó hatalmából átjutunk Isten jelenlétének tiszta világosságába” (Szemelvények Ellen G. White írásaiból. 2. köt. Budapest, 2000, Advent Kiadó, 224-225. o.).

**Beszélgessünk róla!**

`1) Általában nem könnyű a mentális problémákkal vagy depresszióval küzdőknek segíteni. A gyülekezetünk milyen stratégiát követve szolgálhatna hatékonyabban a depressziótól szenvedőknek?`

`2) Sokszor küszködünk azzal, hogy igazán nyitottan és őszintén tudjunk Istenhez fordulni. Fussunk át néhány zsoltárt és figyeljük meg, mennyire voltak a Biblia írói nyíltak, őszinték az Úrral! Hogyan alakíthatunk ki mi is hasonló légkört a gyülekezetben?`

`3) Nem könnyű imádkozni, amikor depresszióba esünk. Beszéljük meg, hogy milyen ereje van a közbenjárói imának olyanokért, akik nem tudnak önmagukért könyörögni!`

`4) Miért olyan fontos emlékezni arra, hogy a hit nem érzelem? Nem jelenti azt, hogy nincs hitünk vagy nem bízunk Istenben, ha elkeseredünk, elcsüggedünk, ha félünk és aggódunk! Csupán abban a pillanatban elkeseredtünk, elcsüggedtünk, féltünk és aggódtunk. Mindannyian kerültünk már ilyen helyzetbe. Hogyan tanulhatjuk meg, hogy bármennyire nehéznek tűnik is a helyzet ilyenkor, hittel Istenbe kell kapaszkodni?`

`5) Milyen reménységet kínál a gutaütött férfi története, főleg, ha minket is megbetegített a saját bűnös életmódunk?`

---

#### Ellen G. White idézetek

_My Life Today_, “A Merry Heart Makes a Cheerful Countenance,” p. 177;

A Te Igéd igazság, II. köt., 1034–1035. o.