---
title: Történet
date: 14/06/2024
---

#### DISZNÓ NEM, SZOMBAT IGEN

_Andrew McChesney_

Sara segített az édesanyjának disznóhúst és sört árusítani Mozambikban, de közben a Hetednapi Adventista Egyházra gondolt. „Vajon miért szombaton járnak gyülekezetben az adventisták?” – töprengett magában. Kislánykorában néha elkísérte a bátyját az adventista gyülekezet-be, aki adventista volt, de miután egy másik városba költözött, Sara visszatért az anyukája gyülekezetébe.

_Közben egy adventista család költözött a szomszédba. Sara megkérdezte tőlük, hogy miért szombaton járnak gyülekezetbe. A szomszédok örömmel fogadták a kérdéseit. Felolvasták a Bibliából 2Móz 20:8-11-et: „Megemlékezzél a szombatnapról, hogy megszenteljed azt. Hat napon át munkálkodjál, és végezd minden dolgodat; De a hetedik nap az Úrnak a te Istenednek szombatja: semmi dolgot se tégy azon!” Még más szakaszokat is olvastak a szombat szentségéről. Amikor Sara megtudta, hogy Jézus szombatot ünnepelt, eldöntötte, hogy ő is megtartja a szombatot._

_Az édesanyja nagyon haragudott, hogy Sara nem akart szombaton disznóhúst és sört árulni. Megtiltotta neki, hogy gyülekezetbe menjen, de ő mégis elment. Sara elmondta az édesanyjának, hogy Isten nem ért egyet a tisztátalan hús (3Móz 11:7) és az alkohol fogyasztásával (Péld 20:1). A Bibliának arról a tanításáról is beszélt, hogy „Akár esztek tehát, akár isztok, bármi mást cselekesztek, mindent Isten dicsőségére tegyetek!” (1Kor 10:31), tehát az Isten által jóvá nem hagyott termékek árusítása nem dicsőíti az Urat._

Az asszony elkergette otthonról a lányát, ezért az adventista testvéréhez költözött. Sara bátyja elmondta a történteket a gyülekezet vezetőinek, és ők egy lelkészt küldtek az anyához, aki végül visszafogadta a lányát, még ha nem is egyeztek meg mindenben.

Sara édesanyja ma sem osztozik lánya meggyőződésében, de ő imádkozik érte, hogy a Szentlélek érintse meg a szívét. Tudja, hogy Isten vezette őt mélyebb ismeretre, és ezt az édesanyjával is képes megtenni.