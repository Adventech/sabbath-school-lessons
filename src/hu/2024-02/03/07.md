---
title:  További Tanulmányozásra
date:  19/04/2024
---

„Minden korban ugyanez a gyűlölködő, az igazsággal szemben álló lelkület fűtötte Isten ellenségeit. De Isten szolgáinak ébereknek és kitartóaknak kell lenniük. Krisztus szavai, amelyeket az első tanítványokhoz intézett, követőinek az idők végén is szólnak: »Amiket pedig néktek mondok, mindenkinek mondom: Vigyázzatok!« (Mk 13:37)” (Ellen G. White: A nagy küzdelem. Budapest, 2013, Advent Kiadó, 51. o.).

Az Ige befolyásának gyengítésére Sátán más eszközöket alkalmaz a világ sok részén, különösen ott, ahol az emberek szabadon hozzáférnek a Bibliához. Az egyik sikeres fortélya különböző tudományos elgondolások, sőt a biblikus teológia terén hat, és pozíciójának elfogadása aláássa a bizalmat Isten Igéjében. Példának okáért noha Dániel próféta könyve saját meghatározása szerint több mint ötszáz évvel Krisztus előtt született, sok teológus a Kr. e. 2. század közepére datálja. Az érvelésük szerint akkor kellett keletkeznie, máskülönben a próféta pontosan meg tudta volna mondani a jövőt előre, ami lehetetlen. Ezért azt állítják, hogy a könyvet nem akkor írták, mint ami a könyvben szerepel, hanem évszázadokkal később. Sajnálatos módon ez csak egyike azoknak a hazugságoknak, amelyeket a modern teológia ránk akar erőltetni. És még szomorúbb, hogy sokan azért fogadják el ezt a téves állítást, mert végtére is teológusok tanítják. Nem csoda, hogy Pál így figyelmeztet: „Mindent vizsgáljatok meg, és ami jó, azt tartsátok meg” (1Thessz 5:21, ÚRK)!

`BESZÉLJETEK RÓLA!`

`1) Ma Sátán milyen módszerekkel igyekszik burkoltan gyengíteni a Szentírás tekintélyét? Mesterkedései mennyiben hasonlítanak ahhoz, amivel régen próbálkozott?`

`2) Mi jelenti a legfőbb védelmet Isten Igéjének félremagyarázása ellen?`

`3) A jó és a rossz közötti nagy küzdelemben Sátán gonosznak akarja feltüntetni Istent, mintha önkényes zsarnok volna. Hogyan teszi ezt? Mi Isten válasza erre?`

`4) Péter apostol megerősíti: „egyetlen prófétai szó sem támad saját magyarázatból” (2Pt 1:20). Hogyan lehetünk biztosak abban, hogy nem ferdítjük el a Szentírás üzenetét a saját elgondolásunk alapján? Miért nagyobb ennek a veszélye, mint gondolnánk, tehát miért kell óvakodnunk ettől?`