---
title: Történet
date: 31/05/2024
---

#### MENEKÜLÉS A GYÜLEKEZETBŐL – II. RÉSZ

_Andrew McChesney_

Miután a két fiatal menekült átadta szívét Jézusnak az egyik európai városban, könyörögtek édesanyjuknak, hogy fogadja el Jézust. „Anya, nem akarsz üdvözülni?” – kérdezte a 20 éves Rosen. Erre Aneliya kitört, mint a vulkán. „Soha nem hagyom el a vallásomat! – ordította, miközben az öklével az asztalra csapott. – Ragaszkodom hozzá, amíg élek!”

Szergej, a 22 éves fia arról beszélt neki, hogy Jézust keresztre feszítették az emberek bűneiért, de a harmadik nap feltámadt. „Lehetetlen, hogy feltámadt” – mondta Aneliya. „Ha Jézusba vetett hittel halsz meg, te is feltámadsz!” – mondta Szergej.

Szergej felolvasta Jn 3:36-ot az édesanyjának: „Aki hisz a Fiúban, annak örök élete van, aki pedig nem engedelmeskedik a Fiúnak, nem lát majd életet, hanem az Isten haragja marad rajta.” „Meghalunk – mondta az édesanyjának –, de amikor Jézus visszajön, feltámadunk a sírból.”

_Ez nagy kérdés volt Aneliyanak: Hogyan lehetséges feltámadni és örökké élni? Ahogy fiait hallgatta, amint a Bibliából olvastak, és amint az első istentiszteleten a Jézusról hallottak eszébe jutottak, a korábban érthetetlen részeket egyre inkább kezdte érteni. Öröm töltötte el a szívét. Megértette, hogy ez azért van, mert a Szentlélek a szívébe költözött. Kis idő múlva elfogadta Jézust Megváltójának. Amikor ezt megtette, vágy támadt a szívé­ben, hogy időt töltsön vele és a gyülekezetben részt vegyen az istentiszteleteken._

Majd 15 éves lánya is megkeresztelkedett. Aneliya lemaradt két fia keresztségéről, de ott volt a lányáén, aki így köszöntötte: „Anya, most te következel!”

Szergej bibliaórákat adott az édesanyjának, ekkor Aneliya szívében vágy ébredt, hogy Jézusért éljen. 47 évesen megkeresztelkedett. „Nagy öröm volt számomra – mondta egy interjúban. – Leírhatatlan az örömöm. Az elmúlt 47 évben ez volt az első alkalom, amikor ilyen örömöt éreztem.”

Ma Aneliya 48 évesen misszionárius a saját népe között. A férje elfogadta a Bibliát, és a szülei is megtartják a szombatot abban az országban, ahonnan származnak.

„Valamikor el akartam rohanni a gyülekezetből, most pedig nagyon vágyom oda – mondja. – A Szentlélek Istenhez vezetett.”