---
title: Történet
date: 24/05/2024
---

#### MENEKÜLÉS A GYÜLEKEZETBŐL – I. RÉSZ

_Andrew McChesney_

Aneliya semmiképp nem akarta betenni a lábát keresztény gyülekezetbe, mivel nem keresztény világvallásban nőtt fel. Több mint 40 éven át járt oda istentiszteletekre. Ezért megdöbbent, amikor egy idegen egy Bibliát ajánlott a férjének és 20 éves fiának, Rosennek, aztán meghívta őket az esti előadásra.

Aneliya ódzkodott attól, hogy elmenjen, de a férje és Rosen menni akart. „Gyere, eszünk ott valamit és meghallgatunk néhány dolgot” – mondták. Végül a menekült család mind az öt tagja elment az előadásra az egyik európai városban. Az előadáson Aneliya azt hallotta, hogy Jézusról beszélnek, de egyáltalán nem értette az egészet. Rosent azonban lenyűgözte az előadás, és elkezdett ismerkedni a Bibliával Paul segítségével, akitől a Bibliát kapták az utcán. Felkészült a keresztségre.

Rosen meghívta az édesanyját a keresztségére, de ő nem volt hajlandó elmenni, így a fiú nélküle keresztelkedett meg. Később Aneliyának és a családjának el kellett hagyni a bérelt lakásukat. Volt pénzük másikat bérelni, de nem találtak megfelelőt, pedig a gyülekezeti tagok is segítettek nekik a keresésben. Átmenetileg beköltözhettek a gyülekezet egyik gyermekiskolai termébe.

Aneliya mindenképpen szerette volna elkerülni a gyülekezetet, de nem volt más választása. Hét hónapig laktak ott, ez idő alatt Paul rendszeresen látogatta a családot, olvasott nekik a Bibliából. Aneliya azon töprengett, hogy miért olvas nekik a Bibliából, hiszen az ő vallásuk az igazi. „Hogyan segíthetne a Biblia abban, hogy albérletet találjunk? Miért nem találunk egy albérletet?” – kérdezte.

Szombaton a lelkész meghívta a családot az istentiszteletre, de amikor elkezdődött, Aneliya kirohant az ajtón, azonban 22 éves fiát, Szergejt megérintették a hallottak, megkeresztelkedett.

Miután a család új albérletet talált, mindkét fiú könyörgött Aneliyának, hogy fontolja meg a Jézus melletti döntést.