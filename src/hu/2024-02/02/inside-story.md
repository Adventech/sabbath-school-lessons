---
title: Történet
date: 12/04/2024
---

#### HŰSÉGES TORNÁSZ OLASZORSZÁGBAN

_Andrew McChesney_

A hétéves Sara szeretett tornázni, különösen cigánykereket vetni, és addig csinálta egyfolytában, amíg csak tudta. Istent azonban még a tornánál is jobban szerette.

Egyszer az edzője bejelentette, hogy az éves bemutató szombaton lesz, amikor megmutathatják a szülőknek és a családtagoknak, hogy mit tanultak. Ekkor le kellett győznie a kísértést, hogy kimaradjon a gyülekezetből.

Sara szomorú lett, amit észrevett az édesanyja. „Isten meg fogja oldani a gondot” – mondta neki. Azon az estén Sara így imádkozott: „Édes Istenem, nagyon szomorú vagyok, hogy ki kell hagynom a bemutatót, de legyen meg a te akaratod!”

A következő edzésen az edző bejelentette, hogy szervezési okok miatt a bemutatót át kellett helyezni egy nappal későbbre, azaz vasárnapra. Sara nem hitt a fülének, repesett az örömtől. Nem sokkal később izgatottan közölte a hírt édesanyjával, aki ragyogó arccal mondta: „Mindig bízz Istenben!”

Sara ezt megfogadta, töretlen a bizalma Istenben. Ez volt az első imatapasztalata, ami nagyon megerősítette a hitét. Szombaton elmondta a tapasztalatát a gyülekezetben. A gyülekezet egyik tagja éppen az imáról prédikált, és felhívta Sarát a szószékre, hogy mondja el történetét.

Sara ma már 19 éves, és ezt nyilatkozta az Adventista Missziónak: „Amikor problémákkal találkozom az életben, mindig imádkozom.”