---
title:  További Tanulmányozásra
date:  12/04/2024
---

„Az evangélium tovább terjedt, és követőinek száma nőtt. Behatolt még a római sasok számára megközelíthetetlen területre is. Egy keresztény, aki vitába szállt az üldözést szorgalmazó pogány uralkodókkal, ezt mondta: »Ha meggyilkoltok, megkínoztok, elítéltek bennünket... Igazságtalanságotok tanúsítja, hogy ártatlanok vagyunk... Kegyetlenségtekből nincs... hasznotok.« Ez még inkább vonzott másokat meggyőződésükhöz. »Minél több embert kaszaboltok le közülünk, annál többen csatlakoznak hozzánk. A keresztények vére magvetés«” (Ellen G. White: A nagy küzdelem. Budapest, 2013, Advent Kiadó, 37. o.).

„A titokzatos gondviselés, amely engedi, hogy az igazak szenvedjenek a gonoszok kezétől, elbizonytalanít sok gyenge hitű embert. Egyeseknek még az Istenbe vetett bizalma is megrendül, mert Isten eltűri, hogy a legbecstelenebb embereknek jól menjen a dolguk, míg a legjobbak és legerkölcsösebbek e gonoszok kegyetlenségétől szenvednek és gyötrődnek. Miként tűrhet el Isten, aki igazságos és irgalmas és akinek a hatalma végtelen, ilyen igazságtalanságot és sanyargatást? – kérdezik. Ez a probléma nem ránk tartozik. Isten elég bizonyítékát adta szeretetének. Nem szabad kételkednünk jóságában csak azért, mert nem értjük intézkedéseit” (i. m. 41-42. o.).

`Beszélgessünk róla!`

`1) Milyen célt szolgálhat az üldözés? Vajon miért engedi Isten, hogy népe időnként szenvedjen? Bizonyos esetekben, mint a korai egyház idején, jó is származott belőle, de mi a helyzet akkor, amikor semmi jó nem következik a rosszból? Az ilyen helyzetekben miért különösen fontosak az Isten szeretetével szerzett személyes tapasztalatok, hogy megmaradjon a hitünk?`

`2) Mit felelnénk, ha egy barátunk megkérdezné: „Hol van Isten, amikor szenvedek? Miért kell ilyen nehéz időket megélnem, ha valóban szeret?”`

`3) Hogyan válhat a gyülekezetünk gondoskodó közösséggé, ami hatást gyakorol a világra? Beszélgessünk az e heti tanulmány gyakorlati alkalmazásáról!`