---
title:  További Tanulmányozásra
date:  07/06/2024
---

Nemrégiben megjelent egy könyv, amelyben az író abból indul ki, hogy a halottak a létezés valamiféle tudatos állapotában vannak, és többek között a „halálközeli élményeket” hozza fel „bizonyítékul”. Egy példa: „Egy másik lánynak a szívműtéte alatt halálközeli élménye volt. Elmondta, hogy a túlvilágon találkozott a bátyjával, ami meglepte, mert nem volt bátyja. Gyógyulása után beszélt erről az apjának, aki akkor mondta el neki, hogy valóban volt egy bátyja, de meghalt még a lány születése előtt” (Lee Strobel: The Case for Heaven. Grand Rapids, MI, 2021, Zondervan Books, 69. o.). Strobel azonban igyekszik az azonnali túlvilági életet összhangba hozni a világos bibliai tanítással, miszerint a keresztények csak Krisztus visszatérésekor nyerik el végső jutalmukat.

„Sokan fogják szembe találni magukat szeretett rokonaikat és barátaikat megszemélyesítő ördögi lelkekkel, akik a legveszélyesebb eretnekségeket hirdetik. Ezek a látogatók a legérzékenyebb húrokat fogják pengetni, és hazugságaik igazolására csodákat művelnek. Azzal a bibliai tanítással kell szembeszállnunk velük, hogy a halottak semmit sem tudnak, és ördögi lelkek azok, akik így megjelennek.

»A megpróbáltatás ideje«, »amely az egész világra eljő, hogy megpróbálja a föld lakosait« (Jel 3:10), közvetlen előttünk van. Sátán elámítja és legyőzi azokat, akik hitüket nem Isten Igéjére építik. »A gonoszságnak minden csalárdságával« dolgozik, hogy az embereket uralma alá vonja. Csalásai egyre sokasodnak. De célját csak akkor érheti el, ha az ember önként enged kísértéseinek. Akik igazán igyekeznek megismerni az igazságot, és lelküket az engedelmesség útján megtisztítani, minden erejükkel készülve a harcra, azok az igazság Istenében biztos oltalomra lelnek. »Mivel megtartottad az én béketűrésre intő beszédemet, én is megtartlak téged« (Jel 3:10) – ígéri a Megváltó. Inkább elküldené minden angyalát a mennyből népe védelmére, mintsem engedné, hogy Sátán egyetlen Istenben bízó embert is legyőzzön” (Ellen G. White: A nagy küzdelem. Budapest, 2020, Advent Kiadó, 480. o.). 

**Beszélgessünk róla!**

`1) Milyen burkolt spiritiszta hatásokkal akarja befolyásolni Sátán az emberek gondolatait? Mi ebben a média szerepe?`

`2) Hogyan beszélnél a hitedről egy barátodnak, akinek nemrégiben halt meg valaki a szerettei közül, és azt hiszi, hogy máris a menny­ben van? Mit jó ilyenkor mondani, és mit nem?`

 

---

#### Ellen G. White idézetek

Gondolatok a hegyibeszédről, 139–140. o.: „Bírálat helyett mutass jó példát!” című fejezet.