---
title:  További Tanulmányozásra
date:  05/04/2024
---

„Isten megvédte trónja becsületét, és kinyilvánította igazságosságát, amikor Sátánt kiűzte a mennyből. Amikor az ember a hitehagyó lelkület csalásainak engedve vétkezett, Isten bizonyságot tett szeretetéről azzal, hogy egyszülött Fiát halálra adta az elbukott emberért. Az engesztelésben megmutatkozik Isten jelleme. A kereszt súlyos érvelése az egész világegyetem előtt bebizonyítja, hogy a bűn útjáért, amelyet Lucifer választott, semmiképp sem lehet Isten kormányzatát vádolni” (Ellen G. White: A nagy küzdelem. Budapest, 2013, Advent Kiadó, 430. o.).

„A Golgota keresztje nemcsak a törvény változhatatlanságát hirdeti a világegyetemnek, hanem azt is, hogy a bűn zsoldja a halál. A haldokló Megváltó »elvégeztetett« kiáltásával megkondult Sátán felett a lélekharang. Az oly régóta folyó nagy küzdelem eldőlt, és most már biztos volt, hogy a bűn végleg megsemmisül. Isten Fia átlépte a sír kapuját, hogy »a halál által megsemmisítse azt, akinek hatalma van a halálon, tudniillik az ördögöt« (Zsid 2:14)” (i. m. 432. o.).

**Beszélgessünk róla!**

`1) Ha Isten valóban tudta, hogy Lucifer fel fog lázadni, akkor miért adta meg neki a választás szabadságát? Vagy miért nem pusztította el azonnal, miután fellázadt? Hogyan reagálhatott volna az el nem bukott világegyetem, ha az Úr azonnal eltörli Lucifert? Miért olyan fontos a nagy küzdelem megértése szempontjából, hogy a világegyetem érdeklődéssel tekint a megváltási tervre (1Pt 1:12; Jel 5:13; 16:7)?`

`2) Milyen oka, okai voltak Krisztus kereszthalálának? Csak az, hogy bemutassa Isten jellemét? Vagy hogy megfizesse a bűn árát? Ha igen, akkor kinek fizetett váltságot? Beszéljük meg a válaszainkat és azok bibliai alapját!`

`3) Mit értünk a „nagy küzdelem” kifejezés alatt? Beszélgessünk a nagy küzdelem különböző vetületeiről! Gondoljuk végig, hogyan alkalmazható a saját életünkre az e heti tanulmány!`

`4) Mely bibliaversek szólnak a nagy küzdelem valóságáról? (Lásd például Jób könyve 1-2. fejezeteit és Ef 6:12 versét!)`

`5) Mi a sajátossága a hetednapi adventista teológiának más keresztény felekezetekéhez viszonyítva? A nagy küzdelem szemlélete miért egyedi?`

---

#### Ellen G. White idézetek

A Te Igéd igazság, 4. köt., 1143. o.: „Sátán régi lázadása” című fejezet; Tapasztalatok és látomások, 39–40. o.: „Isten szeretete népe iránt” című fejezet.