---
title: Történet
date: 05/04/2024
---

#### VULKÁN, TŰZ ÉS COVID-19

_Andrew McChesney_

Misael Delgado Rodríguez kubai misszionárius már az első szombaton nehézségekbe ütközött a Kanári-szigeteken – csak öt ember ment el az istentiszteletre.

Misael belevetette magát a missziómunkába, La Palma szigetén meglátogatott korábbi gyülekezeti tagokat és másokat, aminek következtében egy hónap múlva megtörtént az első keresztség, de a Covid-19 miatt fel kellett függesztenie a munkát. Aztán egyéb problémák is adódtak. Tűz ütött ki előszőr északon, majd délen, aztán nyolcvanöt napra rá kitört a vulkán. A gyülekezetből két család is elveszítette mindenét.

A bajokban azonban csodálatos dolgok is történtek. Az emberek Istenhez fordultak. Három év múlva már negyvenöten jártak istentiszteletre, még heten megkeresztelkedtek, öten készülnek a keresztségre és tizenöten ismerkednek a Bibliával. Misael szerint ez a közbenjárói imák eredménye. Minden gyülekezeti tag öt emberért imádkozik mindennap 7, 14 és 19 órakor.

_A gyülekezet osztályai elkezdtek a misszióra összpontosítani. A tagok telefonon hívják fel ismerőseiket, és felajánlják nekik a Jézushoz vezető út című könyvet vagy más bibliatanulmányt. Mások képzéseket hirdetnek a gyülekezet Facebook oldalán családi, ifjúsági és gyermeknevelési területeken, zenei missziót végeznek az utcán, vagy idősek és betegek otthonában. Az ADRA-val együttműködve vásárlási utalványokat osztanak és életmódelőadásokat tartanak, bibliatanulmányokat ajánlanak, Jézus élete című könyvet és egyéb irodalmat ajándékoznak. Az ünnepek környékén képeslapokat tesznek minden könyvbe._

A gyülekezet tanítványsági képzést is kezdett, gyülekezeti tagokokat képeznek ki a misszióra, továbbá négy házi csoport is elindult. A barátságmisszió nagyon hatékonynak bizonyult. A vulkánkitörés ideje alatt a vulkánnal kapcsolatos információt osztogattak, így az egyház ismertté vált. A bibliaórára járó tizenöt ember közül sokan mindenüket elveszítették, ugyanakkor elismerték, hogy a válság közelebb vezette őket Istenhez. „Másképp nem érdekelte volna őket az, hogy megismerjék Istent” – mondta Misael.

A kezdet nehéz volt, de Isten megáldotta és megsegítette őket.