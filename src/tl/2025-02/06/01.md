---
title:  Pag-unawa sa Pag-aalay
date:   03/05/2025
---

### Basahin Para sa Pag-aaral sa Linggong Ito

Isaias 1:2–15; Hebreo 10:3–10; Exodo 12:1–11; 1 Corinto 5:7; Hagai 2:7–9; Isaias 6:1–5; Apocalipsis 4:7–11.

> <p>Talatang Sauluhin</p>
> “At sila’y nag-aawitan ng isang bagong awit, na nagsasabi, ‘Ikaw ay karapat-dapat na kumuha sa aklat at magbukas ng mga tatak nito, sapagkat Ikaw ay pinatay, at sa pamamagitan ng Iyong dugo ay binili Mo para sa Diyos ang mga tao mula sa bawat lipi, wika, bayan, at bansa” (Apocalipsis 5:9).

Noong lumapit sa kanya si Jesus, sinabi ni Juan Bautista: “Narito ang Kordero ng Diyos, na nag-aalis ng kasalanan ng sanlibutan!” (Juan 1:29). Ito’y malinaw na pagtukoy sa mga handog na hayop na lahat ay tumuturo sa kamatayan ni Cristo para sa buong sangkatauhan.

Sa Biblia hindi natin matatakasan ang tema ng hayop na iniaalay; tumatakbo ito na tulad ng pulang sinulid sa bawat pahina at may mahalagang bahagi sa mga dakilang tagpo sa Apocalipsis, kung saan ginagabayan si Juan sa bulwagan ng trono ng Diyos (Apocalipsis 4 at 5). Ang katotohanang nagpapakita si Jesus sa mahalagang tagpong ito na katulad ng pinaslang na tupa (Apocalipsis 5:6) ay mahalagang susi sa pag-unawa sa buong tagpong ito ng propesiya.

Sa linggong ito, titingnan natin ang ilan sa mga tema ng pag-aalay na nagbibigay ng pagkaunawa kay Jesus, ang pinaslang na Kordero, ang malinaw na bida ng tagpo sa bulwagan ng trono ng Diyos. Tinanggap Siya bilang karapat-dapat, kung saan walang ibang karapat-dapat, at ang Kanyang natatanging pagiging karapat-dapat ay nagsasalita ng marami tungkol sa ginagawa ng Panginoon sa pamamagitan ng sistema ng mga pag-aalay. Inilalahad nito Siya bilang isang Diyos ng walang hanggang pag-ibig na ginawa ang pinakadakilang sakripisyo, isang desisyon na kamamanghaan natin at ng iba pang mga intelihente sa sansinukob magpakailanman.

_*Pag-aralan ang liksyon sa linggong ito bilang paghahanda sa Sabbath, Mayo 10._