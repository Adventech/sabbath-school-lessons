---
title:  Karagdagang Kaisipan
date:   13/06/2025
---

Basahin ang sulat ni Ellen G. White, “The First King of Israel,” pp. 605, 606, sa Patriarchs and Prophets.

“Ibabangon ni Satanas ang galit laban sa maliit na pulutong na tumangging tanggapin ang mga popular na gawi at tradisyon. Mga lalaki ng posisyon at reputasyon ay sasanib sa masasamang ito na lumalabag sa kautusan upang magpayuhan laban sa bayan ng Diyos. Kayamanan, karunungan, edukasyon ay magsasanib upang sila ay manuya sa Diyos. Mga pinuno, ministro, at kaanib ng iglesya ay magkakaisa upang usigin sila. Sa salita at panulat, sa banta, yabang, at tungayaw, sisikapin nilang itumba ang pananampalataya ng mga tapat. Sa huwad na paratang at may galit na panawagan, ang mga lalaking ito ay pupukawin ang damdamin ng mga tao. Palibhasa’y wala silang “Gayon ang sabi ng Kasulatan” upang dalhin laban sa mga tagapagtaguyod ng Sabbath ng Biblia, sila’y magsasagawa ng mga mapang-aping batas upang punan ang kakulangan. Upang magkaroon ng pagkakilala at pagtangkilik, ang mga mambabatas ay ipipilit na ipatupad ang Linggo. Datapuwat silang may takot sa Diyos, ay hindi makatatanggap sa institusyong lumalabag sa isang utos ng Dekalogo. Sa larangang ito ng digmaan makikita ang huling tunggalian sa pagitan ng katotohan at kamalian. At tayo’y hindi iiwang nagdududa sa isyung ito. Ngayon, kung paano sa kaarawan ni Ester at Mordecai, ang Panginoon ang magbabangong-puri ng Kanyang katotohanan at Kanyang bayan.”—Ellen G. White, Prophets and Kings, pp. 605, 606.

**Mga Tanong Para sa Talakayan:**

`Bakit sa palagay ninyo pinapahintulutan ng Diyos na dumaan ang Kanyang bayan sa mahihirap na panahon? Ano ang punto sa pagpapahintulot nito?`

`Paano inihahanda ng isang mananampalataya ang kaniyang sarili para sa anumang posibleng kahirapang maaaring dumating dahil sa katapatan kay Cristo? Saan ka makakahanap ng pag-asa sa gitna ng mahihirap na kalagayan?`

`Sa iyong palagay, bakit mayroon tayong hilig na isipin ang mahihirap na bagay sa propesiya at pahintulutan silang takpan ang mas malaking larawang nagbibigay ng mabuting balita?`

`Lumapit sa iyo ang isang kaibigan pagkatapos niyang mabasa ang aklat ng Apocalipsis at sinabing “nakakatakot” ito. Ano ang gagamitin mong paraan upang tulungan siyang maunawaan ito nang higit na maliwanag at makahanap ng kapayapaan ng pag-iisip?`

`May nagsabi, “Hindi ako kumbinsidong mahal ako ng Diyos o gusto Niya ako. Kung nalalaman mo lamang kung ano ang nagawa ko, maiintindihan mo kung bakit.” Anong tugon ang ibibigay mo? Paano nakakatulong ang mga kwento nina Ruth at Esther sa inyong tugon?`