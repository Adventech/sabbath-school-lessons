---
title:  Sina Ruth at Esther
date:   07/06/2025
---

### Basahin Para sa Pag-aaral sa Linggong Ito

Ruth 1:1–5; 2:5–20; Job 1:6–11; Mateo 4:8, 9; Esther 3:1–14; Apocalipsis 12:14–17.

> <p>Talatang Sauluhin</p>
> “Nang makita ng hari si Reyna Esther na nakatayo sa bulwagan, nakuha ng reyna ang paglingap ng hari. Kaya’t inilawit ng hari kay Esther ang gintong setro na nasa kanyang kamay. At lumapit si Esther at hinipo ang dulo ng setro” (Esther 5:2).

Sa linggong ito, magpapatuloy tayong tuklasin ang mga kwento na umaanino sa mga pangyayari sa huling araw. Sa pamamagitan ng mga kaganapan at mga tao sa tunay na buhay, tinutulungan tayo ng Diyos na makita ang mga bagay mula sa Kanyang pananaw at tumutulong sa ating maunawaan kung paano bigyang-kahulugan ang mga propesiya na sumusunod, na ibinigay upang makatulong na palakasin ang ating pananampalataya.

Ang ating pansin ay nabaling sa dalawang mahahalagang babae na ang mga kuwento’y umantig sa puso ng hindi mabilang na henerasyon: sina Ruth at Esther. Ang isa’y balong walang pag-aari na nakakita ng pag-asa pagkatapos na makilala ang mabait na si Boaz, ang kanyang malapit na kamag-anak. Naging paboritong kwento ng pag-ibig ang kanilang pag-aasawa para sa mga Kristiyano dahil sa paraang isinasalamin nito ang pag-ibig ni Cristo para sa atin. Ang isa naman ay isang batang babae na nabubuhay sa banyagang lupain na napag-alaman ang tungkol sa balak na patayin ang kanyang bayan at nakita ang kanyang sarili na nasa pangunahing entablado ng drama na nagbukas upang iligtas sila

Sa propesiya, ang babae ay makapangyarihang simbolo para sa iglesya ng Diyos, na nagbibigay liwanag kung paano itinuturing ng Diyos ang Kanyang bayan. Tingnan natin ang mga salaysay tungkol sa dalawang babaing ito sa Biblia, na ang mga kalagayan ng kanilang buhay ay ginawang walang kamatayan sa Salita ng Diyos, at sikapin nating makakuha ng anumang aral na makukuha natin mula sa kanilang karanasan.

_*Pag-aralan ang liksyon sa linggong ito bilang paghahanda sa Sabbath, Hunyo 14._