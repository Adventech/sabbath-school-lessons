---
title:  Karagdagang Kaisipan
date:   20/06/2025
---

Basahin ang sulat ni Ellen G. White, “God’s People Delivered,” pp. 635–652, sa The Great Controversy.

“Sa lahat ng panahon, ang Diyos ay gumagawa sa pamamagitan ng Kanyang mga banal na anghel upang tulungan at iligtas ang Kanyang bayan. Masiglang nakikibahagi ang mga anghel sa gawain ng mga tao. Sila ay lumitaw na nararamtan ng mga balabal na nagliliwanag na parang kidlat; dumating silang nag-anyong tao, na tila mga naglalakbay. Nasa anyong taong napakita ang mga anghel sa mga tao ng Diyos. Nagpahingalay sila, na waring napapagod, sa ilalim ng mga punong-kahoy na ensina sa katanghaliang tapat. Tinanggap nila ang mga

pagpapatuloy ng mga tao sa kanilang mga tahanan. Naging mga patnubay sila sa mga naglalakbay na ginagabi sa daan. Sila, sa pamamagitan ng kanilang sariling mga kamay, ay nagpaningas ng mga apoy sa dambana. Nagbukas sila ng mga pinto ng bilangguan, at pinalaya ang mga alipin ng Panginoon. Nakadamit ng kasuutan ng langit, sila ay dumating upang igulong ang bato mula sa libingan ng Tagapagligtas.”

“Sa anyo ng mga tao, madalas na nasa pagpupulong ng mga matuwid ang mga anghel; at dinadalaw nila ang mga pagtitipon ng masasama, kung paanong nagtungo sila sa Sodoma, upang gumawa ng talaan ng kanilang mga gawa, upang tiyakin kung nalagpasan na nila ang mga hangganan ng pagpipigil ng Diyos. Nalulugod ang Panginoon sa kahabagan; at para sa ilan na talagang naglilingkod sa Kanya, pinipigilan Niya ang mga kalamidad at pinapahaba ang kapayapaan ng karamihan. Hindi alam ng mga nagkasala laban sa Diyos na sila’y may utang na loob para sa kanilang sariling buhay sa ilang tapat na mga taong kanilang kinasisiyahang murahin at pahirapan.” —Ellen G. White, The Great Controversy, pp. 631, 632.

**Mga Tanong Para sa Talakayan:**

`Basahin ang 2 Timoteo 1:7. Talakayin ang mga bagay sa propesiya na gumagambala sa iyo. Paano natin papawiin ang espiritu ng pagkatakot at mahahanap ang mensahe ng pag-asa ng Diyos kahit sa gitna ng mga propesiyang nagsasalita tungkol sa pang-uusig dahil sa ating pananampalataya?`

`Bagama’t ngayo’y mahirap makita kung paanong magiging pangunahin ang Sabbath at Linggo sa mga huling pangyayari, tingnan kung gaano kabilis maaaring magbago ang mundo. Ano ang dapat na ituro ng katotohanang ito tungkol sa hindi pagsalig ng ating pananampalataya sa mga kasalukuyang kaganapan, na maaaring magbago sa isang saglit, kundi sa nalahad na Salita ng Diyos lamang?`

`Isipin ang tungkol sa Daniel 2 (at kahit 7). Dumating at lumipas ang lahat ng mga imperyo ayon sa pagkakahula. Ngayon, sa pagtingin pabalik sa kasaysayan, maaari nating sabihing ginawa nila ang ayon sa inihula. Mula sa ating pananaw ngayon, isang kaharian na lang ang darating. Alin iyon, at bakit tayo maaaring magtiwala na talagang darating ito, ayon sa inihula?`