---
title:  "Sa Mga Awit: Unang Bahagi"
date:   17/05/2025
---

### Basahin Para sa Pag-aaral sa Linggong Ito

Hebreo 9:11–15; Awit 122; Awit 15; Awit 24; Exodo 33:18–23; Awit 5; Awit 51:7–15.

> <p>Talatang Saluluhin</p>
> “Pagkatapos ay tumingin ako, at naroon ang Kordero na nakatayo sa bundok ng Zion! Ksama Niya ang isang daan at apatnapu’t apat na libong may pangalan na nakasulat sa kaniliang mga noo. na ito ay malayo sa tanging mabuting mapagkukunan, kundi matatagpuan sa Lumang Tipan” (Apocalipsis 14:1).

Bilang mga Seventh-day Adventist, nakasanayan na nating hanapin ang mga simbolo ng Apocalipsis sa mga kuwento ng Lumang Tipan upang matulungan tayong maunawaan ang mga simbolong iyon. Ang mga salaysay na ito, gayunpaman, ay malayo sa tanging mabuting pinagmulan, ngunit matatagpuan sa buong Lumang Tipan.

Ang isang mayamang mapagkukunan ng impormasyon ay ang aklat ng Mga Awit, isang koleksyon ng banal na mga tula na nagsisiyasat sa maraming karanasan ng tao at posibleng pakikipag-ugnayan sa Diyos—mula sa panglulupaypay dahil sa kasalanan at pagdurusa hanggang sa di-mapigilang kasiyahan sa Kanyang presensya at sa Kanyang paulit-ulit na pangako ng pagpapatawad at kaligtasan.

Nagbibigay ng mga detalye ang isang maingat na pagbasa ng Mga Awit na ginagawang buhay ang Apocalipsis, lalo na ang Apocalipsis 14, na naglalarawan sa panghuling gawain ng nalabing iglesya ng Diyos sa lupa. Binigyan ang bayan ng Diyos sa huling araw ng atas na katulad ng sa matandang Israel: tayo’y dapat na maging liwanag sa mga bansa, isang huling panawagan sa lahat ng taong sambahin at sundin ang kanilang Manlalalang.

Ang ilang detalyeng ibinigay sa aklat-awitan ng Diyos ay nagbibigay sa atin ng mga bagong paraan ng pag-unawa at pagpapahalaga sa ating gampanin sa huling mga sandali ng kasaysayan ng lupa.

_*Pag-aralan ang liksyon sa linggong ito bilang paghahanda sa Sabbath, Mayo 24._