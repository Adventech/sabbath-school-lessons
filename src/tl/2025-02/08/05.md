---
title:  Awit 5
date:   21/05/2025
---

`Basahin ang Awit 5. Dito ay binigyang-diin ni David ang malayong pagkakaiba sa pagitan ng mga nawaglit at ng mga tinubos. Ihambing ang Awit na ito sa lenggwahe ng Apocalipsis 14:1–12. Anong mga pagkakatulad ang makikita mo, at paano kayo tinuturuan nito sa inyong pag-unawa ng kahulugan ng pagiging bahagi ng kilusang nalabi ng Diyos sa huling araw?`

Makatutulong na tandaan na iginiit ni David na ang kasamaan ay “kasamang naninirahan” ng Diyos (Awit 5:4). Ang punto ng tabernakulo ay upang makapanahan ang Diyos kasama ng Kanyang bayan, at magiging totoo rin ito sa kaharian ni Cristo (tingnan sa Apocalipsis 21:3). Silang lalapit sa trono ng Diyos ay kailangang matubos.

Kapansin-pansin din na inilalarawan ni David ang pagsamba sa Awit 5:7, na siyang mahalagang usapin sa malaking tunggalian. Binabanggit ng Apocalipsis 13 ang “pagsamba” ng anim na beses, at tinatawagan ng mensahe ng tatlong anghel ang sanlibutan na “sambahin ninyo ang gumawa.” Sinabi ni David na siya’y “natatakot” sa Diyos, at ang mensahe ng nalabi ay tinatawag ang sanlibutan pabalik sa “Matakot kayo sa Diyos at magbigay luwalhati sa Kanya, sapagkat dumating na ang oras ng Kanyang paghuhukom” (Apocalipsis 14:7).

Pansinin din kung paanong ang natubos sa Apocalipsis 14 ay sinasabing “walang natagpuang kasinungalingan” (Apocalipsis 14:5) sa kanilang mga bibig; sila’y mga tagapagsabi ng katotohanan, na ang kanilang mga salita at gawa ay sumasalamin sa matuwid na karakter ng Diyos. Ang mga masasama, ayon kay David, ay “walang katotohanan sa kanilang bibig” (Awit 5:9).

Isang kamangha-manghang tagpo ang inilalahad ni Juan sa mahalagang bahaging ito ng Apocalipsis: ang mga makasalanan ay muling nabuhay mula sa kamatayan at may pribilehiyong tumayo sa harap ng Diyos. Hindi nila pinagsikapan ang karapatang ito; ibinibigay ito sa kanila dahil sa katotohanang ang Kordero ng Diyos—ang matuwid na Anak ng tao—ay nakatayo roon na kasama nila. Sila’y pinatawad, tinubos; hindi na nila kailangang taglayin ang sarili nilang kasalanan (ihambing sa Awit 5:10), dahil pinasan na ito ng Kordero ng Diyos para sa kanila (ihambing sa Isaias 53:12 at 2 Corinto 5:21).

Kapag nakaukit na ang pangalan ng Diyos sa iyong puso, mahirap na manatiling tahimik. Ibinibigay ng bayan ng Diyos ang isang huling alok ng kaawaan na may “malakas na tinig” (Apocalipsis 14:7). “Ngunit hayaan mong magalak ang lahat ng nanganganlong sa Iyo, hayaan Mo silang umawit sa kagalakan at sila nawa’y ipagsanggalang Mo, upang dakilain Ka ng mga umiibig sa pangalan Mo” (Awit5:11).

`Isipin ninyong kayo’y nakatayo sa harapan ng isang banal at perpektong Diyos sa paghuhukom, na ang bawat gawa na nagawa ninyo’y lubos na nakalantad sa Kanyang harapan. Ano ang sinasabi ng hinaharap na ito tungkol sa inyong pangangailangan para sa katuwiran ni Cristo?`