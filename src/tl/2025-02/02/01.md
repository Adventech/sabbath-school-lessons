---
title:  Ang Pundasyong Genesis
date:   05/04/2025
---

### Basahin Para sa Pag-aaral sa Linggong Ito

Isaias 40:7, 8; Genesis 22:1–13; Juan 3:16; Apocalipsis 5:5–10; 1 Corinto 15:15–19; Apocalipsis 12:1–9.

> <p>Talatang Sauluhin</p>
> “Kinabukasan, nakita ni Juan si Jesus na lumalapit sa kanya, at kanyang sinabi, ‘Narito ang Kordero ng Diyos, na nag-aalis ng kasalanan ng sanlibutan!’ ” (Juan 1:29).

Ang isa sa mga susing suliranin sa makabagong mga interpretasyon ng propesiya ng Biblia, katulad ng Apocalipsis, ay nabibigo silang kilalanin ang mga ugat ng Apocalipsis sa matandang kapanahunan. Inaangkin ng may akda ang kaalaman tungkol sa Lumang Tipan at gumagamit ng mga konsepto na batid ng kanyang mga mambabasa.

Samantalang nakakatulong ang pagsasaliksik sa buong Biblia para sa mga talatang kahawig ng talatang pinag-aaralan mo sa Apocalipsis, mayroon ding mga pangunahing talata na nakapaghahanda para sa mas mabuting pagkaunawa sa aklat kaysa sa ibang mga talata. Ito’y lalong totoo para sa Genesis, na naglatag ng daan kung paanong bumagsak ang ating sanlibutan sa makasalanang kaguluhan. Halos bawat mahalagang konsepto na nabanggit sa Apocalipsis ay matatagpuan—sa ilang anyo—sa unang mga kabanata ng Biblia.

Sa linggong ito, ating pag-aaralan ang ilang mahahalagang konsepto na nasa puso ng Apocalipsis. Marami ito, kaya’t pipili lamang tayo ng ilan upang mailarawan ang pinakamahalagang punto na ang pag-unawa sa mga saligan sa matandang kapanahunan na nasa likod ng Apocalipsis ay nakakatulong sa mag-aaral na makita ang di-mabilang na kakaibang katangian sa talata, na ang bawat isa’y maaaring makapagbigay ng mahalagang aral tungkol sa likas ng tao, ng Diyos, at ng tunggalian na nagaganap sa ating sansinukob at, sa ating mga buhay din.

_*Pag-aralan ang liksyon sa linggong ito bilang paghahanda sa Sabbath, Abril 12._