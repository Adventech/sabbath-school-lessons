---
title:  "Ang Mga Bansa: Unang Bahagi"
date:   19/04/2025
---

### Basahin Para sa Pag-aaral sa Linggong Ito

Genesis 10:1–12; 12:1–9; 1 Samuel 8:4–18; Mateo 20:25–28; Apocalipsis 18:1–4.

> <p>Talatang Sauluhin</p>
> “Binigyan Siya ng kapangyarihan, kaluwalhatian, at kaharian, upang ang lahat ng mga bayan, bansa, at mga wika ay maglingkod sa Kanya. Ang Kanyang kapangyarihan ay walang hanggang kapangyarihan na hindi lilipas, at ang Kanyang kaharian ay hindi mawawasak” (Daniel 7:14).

Ipinapakita sa atin ng aklat ng Apocalipsis ang mga solusyon ng Diyos para sa nagkasalang sanlibutan. Sa mga huling kabanata ng aklat, naipanumbalik ang paglapit sa punungkahoy ng buhay, naalis ang sumpa, at muli tayong tinanggap sa presensya ng Diyos. Sa ilang paraan, ang Apocalipsis ay kabaliktaran ng Genesis, na siyang dahilan kung bakit nananatili itong mahalagang susi sa pag-unawa kung paaanong nagsimula ang mga suliranin ng sanlibutan.

Ang isa sa mga mahahalagang usapin kapwa sa Daniel at Apocalipsis ay ang pamahalaan ng sanlibutan, ang sunud-sunod na pagsisikap ng taong kuontrolin ang isang planetang dapat ay pag-aari ng Diyos at na Kanyang—sa sandaling matapos na ang kakila-kilabot na yugto ng kasalanan at paghihimagsik na ito nang walang hanggan—paghaharian sa katuwiran.

Ito’y napakahabang proseso na humahantong sa sandaling ito, na sinasakop ang libu-libong tao ng mga pagsusumikap ng taong pamahalaan ang sarili. Hindi sila kailanman nagtagumpay; kahit iyong naghahayag ng pinakamatataas na mithiin ay kinapos, madalas labis na kinakapos sa mga mithiin na iyon. Ang malaking bahagi ng malungkot na kasaysayan ng sangkatauhan sa loob ng mga milenya ay mga tala lamang ng trahedya na ibinigay sa atin ng mga nabigong sistemang ito. At lalo pang pasama nang pasama hanggang sa maitatag sa wakas ang “walang hanggang kaharian” (Daniel 7:27) ng Diyos.

_*Pag-aralan ang liksyon sa linggong ito bilang paghahanda sa Sabbath, Abril 26._