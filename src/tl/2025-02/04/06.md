---
title:  Isang Ilaw sa Mga Hentil
date:   24/04/2025
---

Ang pangunahing layunin na itinatag ng Diyos ang bansang Israel ay hindi para hatulan ang iba pang bahagi ng daigdig, kundi upang iligtas ito. Tiyak, karamihan sa atin ay madaramang tayo’y hinahatulan kapag tayo’y nahaharap sa matuwid na pagkilos ng ibang tao; kaya’t ang Israel ay naging pagdidiin ng pakakasala at pagkamakasarili ng mga bansa sa kanilang paligid. Ang mga mananampalataya na namumuhay sang ayon sa Diyos ay nagpapatunay sa Kaniyang matuwid na katangian, na likas na humahantong sa pananampalataya. Dapat na ipinapakita ng buhay ng mga taong “tumutupad sa mga utos ng Diyos” (Apocalipsis 14:12) ang Kanyang karakter.

Gayunpaman, kung ang mga Israelita ay kumilos ayon sa nararapat at ginawa ang iniutos sa kanila, ang mga bansa ay pupunta sana sa kanila sa kapayapaan, na nagsisikap na malaman ang higit pa tungkol sa kanila at sa kanilang Diyos. Nakalulungkot, gaya ng ipinakita ng pagkabihag sa Babilonia, ang mga bansang ito ay dumating upang makipagdigma sa halip.

Ang pinakasukdulang pagpapakita ng karakter ng Diyos siyempre ay si Jesus—ang tanging taong nagawang ipakita ito nang perpekto. Ngunit ang Kanyang perpektong halimbawa, na tiyak na nagdala ng pananalig sa mga puso, ay nilalayon bilang isang paanyaya (tingnan ang Juan 3:16–21).

Ang pinakalayunin ng pagtatatag ng bansang Israel ay katulad ng layunin ng Diyos sa pagtatatag ng iglesya: nagnanasa Siyang gamitin ang Kanyang bayan na palapitin ang mga makasalanan patungo kay Cristo. Ang panawagan ng mensahe ng tatlong anghel, na inihahatid sa pamamagitan ng Kanyang iglesya, ay lumalabas, hindi sa iilang pinili kundi sa “mga naninirahan sa lupa, sa bawat bansa, lipi, wika at bayan” (Apocalipsis 14:6). Inihuhula ng Apocalipsis 18:1 na ang buong sanlibutan ay maliliwanagan ng kaluwalhatian ng Diyos bago ang pagbabalik ni Cristo.

**Ano ang itinuturo sa atin ng mga sumusunod na talata tungkol sa nilalayon ng Diyos na gampanan ng kanyang bayan sa sanlibutang ito? Paano natin iaangkop ang mga prinsipyong ito sa ating sarili?**

`Bilang 14:17–21`

`Isaias 42:6; 49:6; 60:3`

`Apocalipsis 18:1–4`

`Basahing muli ang Apocalipsis 18:1–4, ang panawagan para sa “Aking bayan”; ibig sabihin iyong bayan ng Diyos, na lumabas mula sa Babilonia. Paano mangyayari ang paglabas na iyon? Sa maigsing pananalita’y paano tayo, bilang isang iglesya na wala sa Babilonia, ay magagamit ng Diyos para tawagan ang bayan ng Diyos na nasa loob pa ng Babilonia?`