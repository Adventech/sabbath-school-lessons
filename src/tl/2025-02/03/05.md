---
title:  Sina Isaac at Rebecca
date:   16/04/2025
---

Noong matanda na si Abraham at walang pag-aalinlangang nag-iisip tungkol sa mga pangakong ibinigay sa kanya ng Diyos tungkol sa kanyang angkan (tingnan ang Genesis 15:5), binigyan niya ng mahalagang gawain ang kanyang pinakamatanda at pinagkakatiwalaang alipin.

`Basahin ang Genesis 24:1–4. Bakit mahalaga para kay Abraham na hindi mag-asawa ang kanyang anak “mula sa mga anak na babae ng mga Cananeo” (Genesis 24:3)?`

Bagama’t tila eksklusibista ang kanyang tagubilin, espiritwal ang usapin para kay Abraham, hindi etniko; ito’y teolohikal, hindi pambansa. Batid ni Abraham ang moral na pagbagsak ng mga gawaing relihiyoso ng mga Cananeo, maliban pa sa kanilang pagsamba sa mga bulaang diyus-diyosan, at batid niya kung gaano kadali para sa kanyang anak ang mahulog sa mga gawaing ito kung mag-aasawa siya ng isa mula sa kanila.

Sa totoo lang, ang karamihan sa mga kwento ng matandang Israel, at maging ng iglesya Kristiyano sa loob ng mga siglo, ay kung saan ang bayan ng Diyos—na dapat ay sumasaksi sa sanlibutan—ay nasasangkot sa sanlibutan at sa mga bulaang turo nito at mga paniniwalang relihiyoso. Marahil ang mabuting halimbawa ng malungkot na realidad na ito ay ang pagpapakilala ng Linggo, ang paganong araw ng araw, kapalit ng biblikal na Sabbath ng ika-pitong araw, isang pangyayaring magkakaroon ng mahalagang bahagi sa mga huling araw.

`Basahin ang Genesis 24:57–67. Anong mga aral ang makukuha natin tungkol kay Cristo at sa Kanyang iglesya mula sa mga detalyeng matatagpuan sa kwentong ito? Ano ang maaaring matutunan, halimbawa na, tungkol sa ating kalagayang makasalanan mula sa katunayan na si Rebecca ay malayo at nakahiwalay na kamag-anak ni Isaac?`

Walang alinlangan na tayo’y may kaugnayan sa ating Maylalang, yamang tayo’y orihinal na nilalang ayon sa Kaniyang larawan. Tayo’y hiwalay sa Kanya sa pamamagitan ng kasalanan, at gayunpaman, tayo’y itinuturing pa rin na angkop na nobya para sa Kanya, bagaman sa pamamagitan ng ating mga pagpili’y maaari nating gawing mas masalimuot ang pag-aasawa kaysa sa kailangan.

`Oo, iniibig tayo, ang Kanyang asawang babae, ng Diyos, nang higit kaysa sa pagmamahal natin sa Kanya. Ano ang mga maaari at kailangan nating piliin araw-araw na makapagpapalakas sa ating pag-ibig sa Diyos? Kasabay noon, ano ang mga maaari nating piliin na papatay sa ating pag-ibig?`