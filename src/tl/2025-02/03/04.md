---
title:  Ang Asawang Patutot ni Hosea
date:   15/04/2025
---

Ang pakiusap ng Diyos sa propetang si Hosea ay maaaring isa sa pinakanakapagtatakang ipinagagawa ng Diyos sa isa sa Kanyang mga lingkod: ang sadyaing asawahin ang isang patutot! Ngunit ginagamit ng Diyos si Hosea upang tulungan tayong maunawaan, mula sa Kanyang pananaw, ang sakit na dulot ng pagkakasala at pag-aalsa ng tao. May pagmamahal na pumili ang Diyos ng isang asawa, ang Israel, na paulit-ulit na nagtaksil sa Kanya ngunit, nakakagulat na tinanggap siyang muli at ipinanumbalik.

`Ihambing ang Hosea 1:2; 3:1; Apocalipsis 17:1, 2; at 18:1–4. Ano ang pagpapatutot na binabanggit dito? Anong mga aral ang matututuhan ng iglesya Kristiyana mula sa kwento ni Hosea? Sa anong mga paraan inuulit ng iglesya ang mga kasalanan sa Lumang Tipan?`

Inilalahad ng Biblia na ang mga kamalian ng Israel sa Lumang Tipan ay mauulit ng iglesya ni Cristo sa Bagong Tipan. Napalayong mabuti ang bayang katipan ng Diyos bago ang kanilang pagkakatapon, na dinadala ang mga paganong gawi ng mga katabing bansa sa loob ng bayang katipan ng Diyos. Noon namang unang bahagi ng ikaapat na siglo, ang iglesya Kristiyana, na nakadama ng maaaring maging pakinabang ay niligawan ang imperador ng Roma, si Constantino, at inanyayahan siyang simulang isaayos ang mga alitan ng iglesya. Sa bawat isa sa mga pagkakataong iyon, gumala ang bayan ng Diyos palabas ng kanilang pakikipag-ugnayan sa Kanya upang mahanap ang mga “solusyon’ sa iniisip nilang mga problema.

Ipinahahayag ng mga salitang pinili ng Diyos na hindi lamang Niya pinagsisikapang ipakita sa atin kung ano ang maling ginawa natin kundi pati ang nararamdaman Niya dahil dito. Silang pinagtaksilan ng isang asawa ay maaaring magsimulang maunawaan ang mga damdaming pagkawasak na maaaring maipadama sa mga bulwagan ng langit dahil sa ating pagtataksil. Maaaring ang pinakakamangha-manghang bahagi ng kwento ni Hosea ay ang mga ginawa ng propeta upang tubusin ang kanyang naliligaw na asawa.

Kapag makita natin ang huling panawagan sa sangkatauhan, na tinatawagan ang bayan ng Diyos na lumabas mula sa Babilonia, kapansin-pansing tinatawagan Niya ang sarili Niyang bayan, at hindi mga tagaibang lupa. Kilala Niya sila nang matalik. Iniibig Niya sila. At habang patungo ang sanlibutan sa pinakamasama nitong oras, iniaalok Niya pa rin ang halaga ng pagtubos na Kanyang binayaran upang mabili tayo gamit ang sarili Niyang dugo. Dapat maipakita sa atin ng krus ni Cristo, higit pa sa anumang ibang bagay kung gaano kasidhing nagnanais ang Panginoon na iligtas ang Kanyang bayang naliligaw.

`Ano ang mga paraan sa ngayon na ang alinmang iglesya, maging ang ating sariling iglesya, ay maaaring nakikipagtalik sa espiritwal na pakikiapid?`