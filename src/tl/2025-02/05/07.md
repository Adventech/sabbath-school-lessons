---
title:  Karagdagang Kaisipan
date:   02/05/2025
---

Basahin sa sulat ni Ellen G. White, “The Tower of Babel,” pp. 117–124 sa Patriarchs and Prophets.

“‘Nakita ko ang isang bagong langit, at ang isang bagong lupa: sapagka’t ang unang langit at ang unang lupa ay naparam.’

Ang apoy na pumupugnaw sa masasama ay siyang dumadalisay sa lupa. Ang bawa’t bakas ng sumpa ay naparam.

“Isang tagapagpaalaala lamang ang naiwan: taglay ng ating Manunubos magpakailan man ang mga bakas ng pagkapako sa Kanya. Sa nasugatan Niyang ulo, sa Kanyang tagiliran, sa Kanyang mga kamay at paa, ay ang tanging mga bakas ng malupit na gawa na ginawa ng kasalanan. Sinabi ng propeta, nang masdan niya si Cristo sa Kanyang kaluwalhatian: ‘Siya’y may mga sinag sa Kanyang tagiliran at doo’y nakukubli ang Kanyang kapangyarihan.’

Sa inulos na tagiliran na binukalan ng Kanyang dugo na nagpakasundo sa tao sa Diyos—naroon ang kaluwalhatian ng Tagapagligtas, doon ‘nakukubli ang Kanyang kapangyarihan.’ ‘Makapangyarihan upang magligtas,’ sa pamamagitan ng haing pangtubos kaya’t Siya ay malakas upang magsagawa ng kahatulan sa mga humamak sa habag ng Diyos. At ang mga tanda ng Kanyang pagkaalipusta ay siya Niyang pinakamataas na karangalan; sa buong panahong walang katapusan, ang mga sugat na tinamo Niya sa Kalbaryo ay magpapakilala ng Kanyang kapurihan, at magpapahayag ng Kanyang kapangyarihan.”—Ellen G. White, The Great Controversy, p. 674.

**Mga Tanong Para sa Talakayan:**

`Sa huli, lahat ng makalupang tagumpay, gaano man kadakila, gaano man kalaki, gaano man kahanga-hanga at kaluwalhati, ay magiging alabok, magiging abo, at sa huli ay mapaparam magpakailanman. Kasama dito ang anumang dakila at maluwalhating makalupang bagay na maaari mong nakamit o kinakamit ngayon. Bakit palaging mahalaga na panatalihin ang kaisipang ito sa isip? Paano makakatulong ang pananaw na ito na panatilihing matuwid ang iyong mga prayoridad?`

`Tingnang mabuti ang hayop sa dagat ng Apocalipsis 13:1–10. Sa anong mga paraan ang hayop na ito’y ang naging likas na resulta ng kaisipan ng Babel? Malinaw na ito’y kabuuan ng lahat ng mga bansa ng tao, mula sa Babilonia hanggang sa kapangyarihang maliit na sungay. Anong mga likas ng bawat imperyo ang napansin ninyong nanatili sa buong kapanahunan? Sa anong mga paraan isinasalamin pa rin ng sanlibutan ang mga pagpapahalaga ng Babilonia o Roma, halimbawa na?`

`Bilang mga Adventista, paano natin mahahanap ang tamang balanse sa pagitan ng pagsunod sa Panginoon at pagsunod sa mga batas ng anumang bansa o pamahalaan na ating kinabibilangan? Ano ang nangyayari kapag ang pagsunod sa isa ay humahantong sa pagsuway sa iba pa?`