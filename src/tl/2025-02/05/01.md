---
title:  "Ang Mga Bansa: Ikalawang Bahagi"
date:   26/04/2025
---

### Basahin Para sa Pag-aaral sa Linggong Ito

Genesis 2:9–17; Daniel 2:31–35; Isaias 17:12, 13; Daniel 7:1–3; Roma 3:10–19; Apocalipsis 12:15, 16; 10:1–11.

> <p>Talatang Sauluhin</p>
> “Kayo ay magsitigil at kilalanin ninyo na Ako ang Diyos. Ako’y mamumuno sa mga bansa, Ako’y mamumuno sa lupa” (Awit 46:10).

Sa paglipas ng mga siglo, sinasabi ng ilang taong ginusto ng Diyos ang pagkakahulog ng tao sa kasalanan, na layunin Niya na mahulog ang mga tao sa kasalanan at kamatayan, na siyang nagdala sa Kanya—sa katauhan ni Jesus—sa krus. Kung sabagay, ano pa nga ba ang ibang paraan para maipakita Niya sa makapangyarihan at malinaw na paraan ang lalim ng Kanyang pag-ibig para sa sangkatauhan kundi sa pamamagitan ng pagkamatay sa krus para sa kanila? Sa madaling salita, ang kaisipan ay, kailangan ng Diyos na mahulog sa pagkakasala ang tao.

Ito’y napakasama at malupit na posisyon. Hindi kailanman nilayon ng Diyos na bumagsak si Satanas o ang sangkatauhan. Ang pag-aalsa ni Satanas at gayundin ng sangkatauhan ay trahedya na napakaraming kasamaang idinulot, at, sa kabilang panig, mananatili sanang kumpleto ang ating kasiyahan kung hindi nagkasala ang una nating mga magulang.

Sa linggong ito, magpapatuloy tayong titingin sa mga suliranin na idinulot ng pagkahulog sa kasalanan at ng pagnanasa para sa pamamahala ng tao imbes na sa pamamahala ng Diyos. Ang mga katotohanang ito ay makapangyarihang inihayag sa aklat ng Daniel, na nagpapakita na ang Diyos ay tama nang Siya ay nagbabala sa Kanyang mga tao tungkol sa kung ano ang mangyayari kapag sila ay tumalikod sa Kanya at pumili ng mga makalupang monarka sa halip. Ito mismo ang nakuha nila: mga makalupang hari at mga makasalanan na nangingibabaw sa mga makasalanan—hindi magandang kumbinasyon.

_*Pag-aralan ang liksyon sa linggong ito bilang paghahanda sa Sabbath, Mayo 3._