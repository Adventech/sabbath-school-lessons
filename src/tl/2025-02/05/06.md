---
title:  Muling Magpropesiya
date:   01/05/2025
---

Isinilang ang nalabing iglesya sa New World, kung saan tumakas silang naghahanap ng kalayaang relihiyon noong ika-labingpito at ika-labingwalong siglo. Dahil sa matagal nang mga hadlang sa relihiyon at pulitika na umiiral sa ibang lugar, malamang na ang paglunsad ng kilusang ito ay hindi magiging mabilis o makapangyarihan sa ibang lugar gaya ng nangyari sa bagong lupain na naging Estados Unidos.

`Basahin ang Apocalipsis 10:1–11, na naglalarawan sa pagsilang ng kilusan. Maghanap ng mga elemento na atin nang napag-aralan, katulad ng “mga bansa,” ang lupa, at ang dagat. Gumagamit ng nararapat na pag-iingat, upang hindi ka bumasa nang labis papasok sa talata, ano ang mga kaisipan na maaaring mahanap ninyo sa talang ito?`

Ang anghel ay sumigaw nang malakas, gaya ng tatlong anghel sa Apocalipsis 14 at ng anghel sa Apocalipsis 18. Ito’y isang mahalagang sandali sa kasaysayan kung kailan itinatatag ang gawain ng nalabing iglesya para sa kapakanan ng “maraming mga bayan at mga bansa, mga wika at mga hari” (Apocalipsis 10:11).

Hawak ng anghel ang “maliit na aklat”—na malamang na ang aklat ng Daniel (tingnan sa Daniel 12:4)—na bukas sa unang pagkakataon sa loob ng maraming salin-lahi. Ang isa niyang paa’y nasa dagat at ang isa’y nasa lupa. Ito marahil ay reperensya sa kaisipan na sinasakop ng mensahe ang buong mundo, kapwa ang Lumang Daigdig at ang Bagong Daigdig. Ito marahil ay reperensya rin sa kaisipan na ang mensaheng ito’y para sa lahat ng mga bansa: silang naninirahan sa lupa at silang nabubuhay sa “Hentil” na karagatan.

Sa wakas ay maliliwanagan ang sanlibutan ng kaluwalhatian ng Diyos, at ang huling pabalita ng Apocalipsis 14 ay dinadala sa lahat ng tao. Katulad ng Israel, ang ating atas bilang isang iglesya ay ipangaral ang ebanghelyo “sa buong daigdig bilang patotoo sa lahat ng mga bansa; at pagkatapos ay darating ang wakas” (Mateo 24:14).

Itinutulak ng Diyos ang kasaysayan ng sangkatauhan na patungo sa dakila nitong kahahantungan: ang pagwawakas sa mga imperyo ng tao at ang permanenteng pagkakaluklok kay Cristo. Basahin ang Daniel 2:34, 35, 44, 45. Malinaw sa Biblia, na walang anumang pag-aalinlangan, na ang lahat ng mga kahariang ito’y wawasakin, at walang mananatiling bakas nila at ng kanilang masasagwang pamana. Ito’y papalitan ng walang hanggang kaharian ng Diyos, kung saan ang kasalanan, pagdurusa, karamdaman, kasamaan, at kamatayan ay hindi na muling magbabangon pa.

`Tingnan kung gaano kaakma na hinulaan ng mga propesiya ng Daniel 2 at 7 ang pagbangon at pagbagsak ng lahat ng mga imperyong pansanlibutang ito. Bakit ang pagiging akmang iyon, na kamangha-mangha kung iisipin kung kailan isinulat ang Daniel, ay nakakatulong sa atin na magtiwala sa Kanya tungkol sa pangako ng huli at walang hanggang kaharian—ang kaharian ng Diyos?`