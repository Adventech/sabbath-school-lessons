---
title:  Sa Pagitan ng Lupa at Karagatan
date:   30/04/2025
---

Maraming matututunan sa imaheng lupa at dagat sa Biblia, lalo na sa propesiya. Ang mga simbolo ng lupa at dagat sa propesiya ng Biblia ay pinag-ibang mabuti.

“Sa simbolismo, kapag pinagtabi ang lupa at dagat, madalas na sumisimbolo ang lupa para sa maayos na bahagi ng sanlibutan, o maging sa lupain ng Israel, samantalang tinutukoy ng dagat ang mga bansang Hentil na nagbabanta rito katulad ng pagbabanta ng dagat sa lupa.”—Beatrice S. Neall, “Sealed Saints and the Tribulation,” sa Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

Sa ganitong kaisipan, ang lupa ay lugar ng katatagan, na itinatag sa pamahalaan ng Diyos; kinakatawanan ng dagat ang di-matatag na kaguluhan ng mga bansang natatag sa pagmamataas ng tao.

`Sa pananaw ng kaisipang nahayag sa itaas, basahin ang Apocalipsis 12:15, 16 at 13:1, 11. Pansinin ang paghahambing sa tubig at sa lupa. Paano ito ginagamit, at ano ang maituturo nila sa atin tungkol sa pag-unawa sa propesiya?`

Pansinin na gumagamit ang dragon ng tubig upang usigin ang babae (ang iglesya). Gaya ng nakita natin, sa hula, ang tubig ay kadalasang sumisimbolo sa makasanlibutang mga pamahalaan at sa kaguluhan at kaguluhan na kadalasang kasunod nito. Kaya’t makikita natin kung paanong nagamit ni Satanas ang karamihan ng mga tao, na inuudyukan ng kanilang mga mga lider, upang pag-uusigin ang bayan ng Diyos sa buong kasaysayan ng iglesya.

Naunawaan din ng mga Seventh-day Adventist na tinutukoy ng Apocalipsis 12:16 ang paglipat ng mga inusig na mananampalataya sa New World. Kung tama ang ating pagkunawa sa lupa at dagat, ano ang sinasabi nito tungkol sa pagtatatag ng Republika ng Amerika?

Maituturing ba natin ito na “lupa” na katulad ng “Lupang Pangako”—isang lugar na itinalaga ng Diyos para sa bayan ng Diyos? Ito ba ang dahilan kung bakit ang hayop sa lupa ay unang lumalabas na tulad ng tupa? Bagama’t hindi kailan man naging “Bagong Israel” ang Amerika na tulad ng gustong makita ng mga unang nagtatag nito, sa mahabang panahon ito’y naging lupain ng kalayaang relihiyon para sa milyun-milyong mga inuusig dahil sa relihiyon.

Sa kasamaang-palad, ang hayop na ito na parang tupa ay magsasalita na “parang dragon” (Apocalipsis 13:11) pagdating ng araw. Ang Estados Unidos, na sa mahabang panaho’y ilawan ng kalayaang relihiyon para sa mga inuusig, ay magiging pangunahing mang-uusig ng relihiyon! Ito’y isa pang halimbawa ng nangyayari noong pinili ng sangkatauhan na pamahalaan ang kanyang sarili imbes na pangunahan ng Diyos.