---
title:  Sa Ilalim ng Kanyang Mga Paa
date:   27/05/2025
---

`Basahin ang Awit 47:1–4. Ano ang sinasabi nito tungkol sa ating lugar, sa huli, sa kaharian ni Cristo?`

Sa pangmatagalan, maganda ang hinaharap. Hanggang sa panahong iyon, isinuko ng sangkatauhan ang paghahari sa planeta kay Lucifer, at noong napakita si Satanas sa konsilyo sa langit sa Job, ipinagmalaki niya na kanya ang lupa. “Saan ka nanggaling?” tanong ng Diyos. “Sumagot si Satanas sa PANGINOON, ‘Sa pagpaparoo’t parito sa lupa, at sa pamamanhik manaog doon’ ” (Job 1:7).

Idinideklara ni Satanas ang kanyang pag-aari; ginagamit ang paa noong matandang kapanahunan upang katawanan ang pag-aari. Inutusan ng Diyos si Abraham na nagsasabing, “Tumindig ka! Lakarin mo ang lupain, ang kanyang haba at luwang sapagkat ibibigay Ko ito sa iyo” (Genesis 13:17).

`Ihambing ang 1 Tesalonica 4:13–17 at Zacarias 14:4, at bigyang pansin ang mga paa ni Cristo. Ano ang pagkakaibang nakikita ninyo sa mga talatang ito, at ano ang itinuturo nila sa atin tungkol sa dalawang magkaiba, ngunit magkaugnay, na aspeto ng paghahari ni Cristo sa sanlibutang ito sa huli?`

Tinutukoy ang tungkol sa gagawin ni Cristo sa pagtatapos ng milenyo, isinulat ni Ellen G. White: “Si Cristo’y bababa sa Bundok ng mga Olibo, na roo’y nagmula Siya nang Siya’y umakyat sa langit pagkatapos ng kanyang pagkabuhay na muli, at doon din ay inulit ng mga anghel ang pangako ng Kanyang pagbabalik. Sinasabi ng propeta: ‘Ang Panginoon kong Diyos ay darating, at ang lahat na banal na kasama Niya.’ ‘At ang Kanyang mga paa ay magsisitayo sa araw na yaon sa Bundok ng mga Olibo, na nasa tapat ng Jerusalem sa dakong silangan, ang Bundok ng mga Olibo ay mahahati sa gitna niya, . . . at magiging totoong malaking libis.’ ‘At ang Panginoo’y magiging Hari sa buong lupa: sa araw na yao’y magiging ang Panginoon ay isa, at ang Kanyang pangalan ay isa.’ Pagbaba ng bagong Jerusalem mula sa langit, sa nakasisilaw na liwanag, ay lalapag ito sa dakong dinalisay at inihandang talaga sa kanya, at si Cristo, pati ng Kanyang bayan at mga anghel ay papasok sa banal na lunsod.”—Ellen G. White, The Great Controversy, pp. 662, 663.

`Tingnan ang pag-asang ibinigay sa atin kay Jesus. Isipin kung gaano kahirap ang buhay kung ang lahat ay magwawakas sa kamatayan, magpakailanman. Lahat ng ito’y magiging walang kabuluhan, hindi ba?`