---
title:  Karagdagang Kaisipan
date:   06/06/2025
---

Basahin ang sulat ni Ellen G. White, “The Flood,” pp. 101, 102, sa Patriarchs and Prophets.

“Hindi maipagtanggol ng punong saserdote ang kanyang sarili o ang bayan sa mga bintang ni Satanas. Hindi niya masasabing ang Israel ay walang kapintasan. Sa mga maruming kasuotan, sagisag ng mga kasalanan ng bayan, at taglay niya bilang kanilang kinatawan, siya ay nakatayo sa harapan ng Anghel, nagkukumpisal ng kanilang mga kasalanan, gayunman ay itinuturo ang kanilang pagsisisi at kahihiyan, at umaasa sa habag ng Manunubos na nagpapatawad ng kasalanan. Sa pananampalataya ay inaangkin niya ang mga pangako ng Diyos. . . .

“Ang mga bintang ni Satanas laban sa mga lumalapit sa Panginoon ay hindi bunsod ng kanyang pagkamuhi sa kanilang mga kasalanan. Siya ay nagdiriwang sa kanilang mga mahinang likas; sapagkat alam niyang tanging sa paglabag nila sa kautusan ng Diyos na sila ay mapasasailalim ng kanyang kapangyarihan. Ang pagbibintang niya ay bunga lamang ng kanyang pakikipag-alit kay Cristo. Sa pamamagitan ng plano ng kaligtasan ay sinisira ni Jesus ang paghawak ni Satanas sa

pamilya ng tao at naililigtas sila mula sa kanyang kapangyarihan. . . .

“Sa sariling lakas, hindi mahaharap ng tao ang mga paratang ng kaaway. Siya ay nakatayo sa harapan ng Diyos sa damit na may bahid ng dugo ng kasalanan at nagkukumpisal. Datapuwat si Jesus, na ating Tagapamagitan, ay naghaharap naman ng mabisang pagsamo para sa lahat na sa pagsisisi at pananampalataya ay nagtiwala ng kanilang kaluluwa sa Kanya upang maingatan. Siya ang nagtatanggol ng kaluluwa, at sa bisa ng Kalbaryo, Siya ay nagtatagumpay sa kaaway. Ang Kanyang sakdal na pagsunod sa utos ng Diyos ang nagkaloob sa kanya ng buong kapangyarihan sa langit at sa lupa, at inaangkin Niya sa Ama ang kahabagan at pakikipagkasundo sa taong nagkasala.”—Ellen G. White, Prophets and Kings, pp. 583–586.

**Mga Tanong Para sa Talakayan:**

`Sinabi ni Jesus sa Kanyang mga alagad na sila’y nasa sanlibutan, ngunit hindi taga-sanlibutan. (Tingnan ang Juan 15:19; 17:14–16). Paano natin ibabalanse ang ating pananagutan na mahikayat ang sanlibutan samantalang iniingantan ang ating sarili “na hindi nadungisan ng sanlibutan”? (Santiago 1:27).`

`Ano ang itinuturo sa atin ng pambublikong ministeryo ni Noe bago ang baha tungkol sa kung paanong nangyayari ang malaking tunggalian? Sa anong mga paraan ba natin ginagampanan ang mga katulad na papel?`

`Bago ang pagtupok sa masasama sa apoy na galling sa langit (gaya ng Kanyang ginawa sa Sodoma), bubuhayin sila ng Diyos mula sa mga patay at pahihintulutan si Satanas na gumawa kasama nila sa loob ng maigsing panahon (Apocalipsis 20:7–9). Ano ang mga naiisip ninyong dahilan kung bakit kailangan ang huling hakbang na ito bago itama ng Diyos ang lahat?`

`Habang binubulay ninyo ang mga kwentong pinag-aralan natin sa linggong ito, anong mga pag-iingat ang nakikita ninyong kailangang gawin sa sarili ninyong buhay? Ano ang itinuturo ng mga kwentong ito tungkol sa inyong pag-asa kay Cristo?`