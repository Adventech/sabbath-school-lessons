---
title:  Pagsambang Hindi Natatapos
date:   16/03/2024
---

### Basahin Para sa Pag-aaral sa Linggong Ito
Awit 134; Isaias 42:10–12; Apocalipsis 14:3; Awit 15; Awit 101:1–3; Awit 96; Apoc. 14:6–12; Juan 4:23, 24 .

> <p>Talatang Sauluhin</p>
> “Aawit ako sa Panginoon habang ako'y nabubuhay; ako'y aawit ng papuri sa aking Diyos, habang ako'y nabubuhay” (Awit 104:33).

Habang lumalago ang ating karanasan sa biyaya at kapangyarihan ng Diyos, tayo ay naudyukang magtanong kasama ng mang-aawit: “Ano ang aking isusukli sa Panginoon sa lahat niyang kabutihan sa akin?” (Awit 116:12). Ang hindi maiiwasang tugon ay ang pag-ukol ng buhay ng isang tao sa pagiging tapat sa Diyos.

Sa mga Awit, ang Israel ay hindi lamang isang bansa, kundi “ang dakilang kapulungan” (Awit 22:22, 25; Awit 35:18). Ibinubunyag nito ang pangunahing tungkulin ng Israel na purihin ang Diyos at magpatotoo tungkol sa Kanya sa ibang mga bansa, dahil nais ng Panginoon na ang buong mundo ay sumama sa Kanyang bayan sa pagsamba. Ang bayan ng Panginoon ay nakikilala sa mga matuwid, na sumasamba sa Panginoon at ang pag-asa ay nasa Kanya at sa Kanyang pag-ibig.

Ang pagpupuri sa Panginoon sa kongregasyon ay itinuturing na perpektong pagsamba. Hindi ito nangangahulugang ang panalangin at papuri ng indibiduwal sa Israel ay may mas mababang kahulugan. Sa kabaligtaran, ang pagsamba ng indibiduwal sa Diyos ay nagtutustos sa sama-samang pagsamba ng panibagong papuri (Awit 22:22, 25), habang ang indibiduwal na pagsamba ay nagkakaroon ng ganap na potensyal nito sa malapit na kaugnayan sa komunidad. Ang komunidad ng mananamba ay tinatawag ding “kapulungan ng matuwid” (Awit 111:1). Kilala ng matuwid ang Diyos (Awit 36:10) at kilala ng Diyos (Awit 37:18), at ang karanasang ito ay tumatagos sa bawat aspeto ng kanilang pag-iral.

_* Pag-aralan ang liksyon sa linggong ito upang makapaghanda para sa Sabbath, Marso 23._