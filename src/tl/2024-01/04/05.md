---
title:  Tagapagtanggol at Tagapagligtas
date:   24/01/2024
---

`Basahin ang 1 Corinto 10:1–4. Paano inilarawan ni Pablo ang kasaysayan ng Exodo? Anong espirituwal na aral ang nais niyang ipaunawa rito?`

`Basahin ang Awit 114. Paano inilarawan dito ang banal na pagliligtas ng bayang Israel mula sa Ehipto?`

Isang mala-tulang paglalarawan ng kamangha-manghang pagliligtas ng Diyos sa Kanyang mga anak mula sa pagkaalipin sa Ehipto ang ibinigay sa Awit 114. Sa buong Lumang Tipan, at maging sa Bago, ang pagpapalaya mula sa Ehipto ay nakita bilang simbolo ng kapangyarihan ng Diyos na iligtas ang Kanyang bayan. Si Pablo sa mga talatang ito sa Corinto ay ganon din ang ginawa, na nakikita ang buong totoong kasaysayan bilang metapora, simbolo ng kaligtasan kay Jesu-Cristo.

Inilalarawan din ng Awit 114 ang banal na pagpapalaya sa pamamagitan ng kapangyarihan ng Diyos bilang Tagapaglikha sa mga kapangyarihan ng kalikasan, na kung paano Niya iniligtas ang Kanyang bayan sa Exodo. Ang dagat, ang ilog ng Jordan, at ang mga bundok at burol ay masining na kumakatawan sa likas at kapangyarihan ng tao na sumasalungat sa Israel sa kanilang paglalakbay patungo sa Lupang Pangako (Deuteronomio 1:44, Josue 3:14−17). Gayunpaman, ang Diyos ay may kapangyarihan sa kanilang lahat.

Sa katunayan, para sa mga nakakarami na mga anak ng Diyos sa lahat ng panahon at sa lahat ng lugar, ang daan patungo sa makalangit na Jerusalem ay puno ng panganib. Hinihikayat sila ng mga Awit na tumingin sa kabila ng mga burol at sa Maylalang ng langit at lupa (Awit 121:1).

Ang diwa ng Awit 114 ay nakuha ng pagpapatahimik ni Jesus sa bagyo ng dagat at ng Kanyang pagpapahayag na ang iglesia ay walang dapat ikatakot dahil dinaig na Niya ang sanlibutan (Mateo 8:23−27, Juan 16:33).

Ang mga dakilang gawa ng Panginoon para sa kapakanan ng Kanyang bayan ay dapat magbigay ng inspirasyon sa buong mundo na manginig sa Kanyang presensya (Awit 114:7). Ang panginginig ay dapat unawain bilang pagkilala at pagsamba sa halip na sa pagkatakot (Awit 96:9, Awit 99:1). Sa panig ng Diyos, walang dapat ikatakot ang mga mananampalataya.

`Ano ang ilan sa mga espirituwal na panganib na kinakaharap natin bilang mga mananampalataya, at paano tayo matututong manalig sa kapangyarihan ng Panginoon na protektahan tayo mula sa mga panganib na ito na totoong tunay para sa atin ngayon gaya ng nangyari sa mang-aawit?`