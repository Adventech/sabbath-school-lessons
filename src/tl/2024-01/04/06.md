---
title:  Tulong Mula sa Santuwaryo
date:   25/01/2024
---

`Basahin ang Awit 3:4; Awit 14:7; Awit 20:1–3; Awit 27:5; Awit 36:8; Awit 61:4; at Awit 68:5, 35. Saan nanggagaling ang tulong sa mga tekstong ito?`

Ang temang espirituwal at pisikal na kanlungan at tulong ay kapansin-pansing makikita sa konteksto ng santuwaryo. Ang santuwaryo ay isang lugar ng tulong, proteksyon, at kaligtasan. Ang santuwaryo ay nagbibigay ng kanlungan sa mga nababagabag. Ipinagtatanggol ng Diyos ang mga ulila at mga balo at nagbibigay ng lakas sa Kanyang bayan mula sa Kanyang santuwaryo. Kapag “mula sa Zion, na kasakdalan ng kagandahan, nagliliwanag ang Diyos” (Awit 50:2), ang mga matuwid na paghatol ng Diyos ay ipinahayag, at ang pagpapala ng Panginoon ay lumalabas (Awit 84:4, Awit 128:5, Awit 134:3).

Ang kanlungan sa santuwaryo ay nakakahigit sa serguridad na ibinibigay ng anumang iba pang lugar sa mundo dahil sa santuwaryo ay personal na nananahan ang Diyos. Ang presensya ng Diyos, hindi lamang ang templo bilang matatag na gusali, ay nagbibigay ng kaligtasan. Gayundin, bilang isang bundok kung saan naninirahan ang Panginoon, ang Bundok ng Zion ay nakakahigit sa iba pang mga bundok kahit na ito’y isang maliit na burol (Awit 68:15, 16; Isaias 2:2).

> <p></p>
> “Sapagkat tayo'y mayroong isang Pinakapunong Pari na marunong makiramay sa ating mga kahinaan, isa na tinukso sa lahat ng mga paraan gaya rin naman natin, gayunma'y walang kasalanan. Kaya't lumapit tayong may katapangan sa trono ng biyaya, upang tayo'y tumanggap ng awa, at makatagpo ng biyaya na makakatulong sa panahon ng pangangailangan” (Hebreo 4:15, 16).

`Sa anong mga paraan na ang mga tekstong ito ay katulad ng sinasabi ng mang-aawit tungkol sa santuwaryo?`

Ang kabanalan ng santuwaryo ng Diyos ay nag-uudyok sa mang-aawit na kilalanin na ang lahat ng tao ay makasalanan at ganap na hindi karapat-dapat sa pabor ng Diyos, at inaangkin niya na ang pagpapalaya ay nakabatay sa katapatan at biyaya ng Diyos lamang (Awit 143:2, 9–12). Walang anumang mula sa atin ang nagbigay ng anumang merito sa harap ng Diyos. Kapag ang mga tao ay naninindigan sa tamang relasyon sa Diyos sa pamamagitan ng pagsisisi at pagtanggap sa biyaya at kapatawaran ng Diyos na maaari silang magsumamo para sa katiyakan ng pagliligtas ng Diyos. Ang paglilingkod sa santuwaryo ay kumakatawan sa kaligtasang matatagpuan kay Jesus.