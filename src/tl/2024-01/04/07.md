---
title:  Karagdagang Kaisipan
date:   26/01/2024
---

Basahin ang Ellen G. White, “The Night of Wrestling,” pp. 195–203, sa _Patriarchs and Prophets_. Ano ang matututuhan natin mula sa karanasan ni Jacob tungkol sa kapangyarihan ng mapilit na panalangin at walang pag-aalinlangang pagtitiwala sa Diyos?

Pinalalakas ng mga Awit ang ating pananalig sa Diyos na Siyang walang humpay na Kanlungan para sa mga taong ipinagkakatiwala ang kanilang buhay sa Kanyang makapangyarihang mga kamay. “Ang Diyos ay gagawa ng mga dakilang bagay para sa mga nananalig sa Kanya. Ang dahilan kung bakit ang mga taong nagsasabing sila ay mga alagad Niya ay hindi ganap na malakas ay dahil sobrang nagtitiwala sila sa kanilang sariling karunungan, at hindi nagbibigay ng pagkakataon sa Panginoon na ipakita ang Kanyang kapangyarihan para sa kanila. Titiyakin Niya na tulungan ang Kanyang mga anak na naniniwala sa panahon ng anumang kagipitan kung magtitiwala sila sa Kanya nang buong-puso at tapat na susundin ang Kanyang mga utos.”—Ellen G. White, _Patriarchs and Prophets_, p. 493.

Gayunpaman, ang ilang mga Awit ay maaaring magdulot ng seryosong hamon kapag ang ipinangako nila, at ang ating kasalukuyang sitwasyon, ay hindi tumutugma. Sa mga panahong tulad nito, kailangan lang nating matutong magtiwala sa kabutihan ng Diyos, na pinakamakapangyarihang ipinahayag sa krus.

Gayundin, kung minsan ang ilang mga Awit ay maaaring gamitin upang pasiglahin ang maling pag-asa. Ang tugon ni Jesus sa tiwaling paggamit ni Satanas sa Awit 91:11, 12 ay nagpapakita na ang pagtitiwala sa Diyos ay hindi dapat ipagkamali sa pagtukso sa Diyos (Mateo 4:5−7) o sa pagmamataas na paghiling sa Diyos na gawin ang bagay na salungat sa Kanyang kalooban.

“Ang pinakadakilang tagumpay sa iglesia ni Cristo o sa indibiduwal na Kristiyano ay hindi nakamit sa pamamagitan ng talento o edukasyon, kayamanan o pabor ng mga tao. Ito ay ang mga tagumpay na nakamit sa silid kasama ang Diyos, kung saan ang matinding pananampalataya ay humahawak sa dakilang bisig ng kaangyarihan.”—Ellen G. White, _Patriarchs and Prophets_, p. 203.

**Mga Tanong Para sa Tatakayan**:

`Sa klase, talakayin ang sagot sa huling tanong sa pag-aaral noong Martes tungkol sa pagtitiwala sa Diyos sa gitna ng kahirapan at kapag ang mga bagay-bagay ay naging napakasama. Paano naiintindihan ng isang tao ang mga bagay na ito at kung paano ito maaaring mangyari sa mga tao, kahit na sa lahat ng magagandang pangako sa Mga Awit tungkol sa proteksyon ng Diyos? Pag-isipan din ito: hindi ba ang mang-aawit, na sumulat tungkol sa mga kahanga-hangang pangakong iyon, ay dumanas ng kahirapan o mga nakikilala rin na tapat na mga tao?`

`Paano tayo magkakaroon ng walang alinlangang pagtitiwala sa Diyos sa lahat ng pagkakataon (halimbawa, Awit 91:14; Awit 143:8, 10; Awit 145:18–20)? Ano ang maaaring maging sanhi ng pagkawala ng tiwala na ito sa atin? Bakit ang pagtitiwala sa Diyos sa magagandang panahon ay mahalaga para matuto rin na magtiwala sa Kanya sa mga panahong masama?`