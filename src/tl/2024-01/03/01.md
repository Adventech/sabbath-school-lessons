---
title:  Naghahari ang Panginoon
date:   13/01/2024
---

### Basahin Para sa Pag-aaral sa Linggong Ito
Awit 8; Awit 100; Awit 97; Awit 75; Awit 105:7−10; Galacia 3:26–29; Awit 25:10.

> <p>Talatang Sauluhin</p>
> “Ang Panginoon ay naghahari, siya'y nakasuot ng karilagan; ang Panginoon ay nananamit, siya'y nabibigkisan ng kalakasan. Ang sanlibutan ay Kanyang itinatag; hindi ito matitinag” (Awit 93:1).

Ang Mga Awit ay walang alinlangang nagtataguyod sa pangunahing paniniwala sa pinakamataas na paghahari ng Diyos. Ang Panginoon ang lumikha at nagpapanatili sa lahat ng bagay na Kanyang nilikha. Siya ang pinakamataas na Hari sa buong mundo, at namumuno Siya nang may katarungan at katuwiran. Ang Kanyang mga kautusan at batas ay mabuti at nagdadala ng buhay sa mga tumutupad sa kanila. Ang Panginoon ay makatarungang Hukom na sinisigurong nananatiling nasa kaayusan ang mundo, at ginagawa Niya ito sa pamamagitan ng pagbibigay gantimpala sa matuwid at kaparusahan sa masama, ngunit sa Kanyang panahon, hindi sa atin.

Ang tipan ng Diyos sa Israel ay gumaganap ng espesyal na papel sa pagtitiyak ng kaligtasan ng mundo dahil ito'y nagpapahayag ng kaligtasan ng Panginoon. Tinanggap ng Panginoon ang Israel bilang Kanyang pinakamamahal na pag-aari, ginawang bayan ng Panginoon ang Israel sa gitna ng lahat ng mga bansa. Tapat ang Panginoon sa Kanyang tipan at patuloy na nag-aalaga sa Kanyang kawan kahit na sila'y hindi tapat at, sa mga ilang pagkakataon ay nagrerebelde.

Ang makapangyarihang pamamahala ng Panginoon ay nagpapayapa sa mundo at nagbibigay ng kasiguraduhan. Nais ng mga mang-aawit na maunawaan ng mambabasa ang pangunahing katotohanang ito. Sa ganitong pananaw sa buhay bilang kanilang tanglaw, nais ng mga mang-aawit na magtagumpay at maglingkod sa Diyos ng may buong puso.

_* Pag-aralan ang liksyon sa linggong ito bilang paghahanda sa Sabbath, Enero 20._