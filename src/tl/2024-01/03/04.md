---
title:  Ang Diyos ang Hukom
date:   16/01/2024
---

`Basahin ang mga Awit 75. Bakit walang kabuluhan ang pagmamalaki ng masama?`

Bilang makapangyarihang Hari, ang Panginoon ay isa ring Tagapagbigay ng Batas (Awit 99:7) at Tagapaghatol (Awit 98:9, Awit 97:2). Patuloy na nagbabanta ang mga masama sa matuwid na kaayusang itinatag ng Diyos sa mundo, ngunit hahatulan ng Panginoon ang sanlibutan at magdadala ng wakas sa pamamahala ng kasamaan (Awit 75:8−10, Awit 96:13).

Sa Awit 75, maraming mga imahe ang naglalarawan sa hindi mababago at permanenteng pagkapuksa ng masama. Ang imahe ng kopa na may pulang alak (Awit 75:8) ay nagpapakita ng matinding galit ng Diyos (Jeremias 25:15, Apocalipsis 14:10). Ang pagputol ng mga sungay ng masasama ay naglalarawan sa pagtatapos ng kanilang kapangyarihan at pamamahala, habang ang mga sungay ng matuwid ay itataas (Awit 75:10). Pinipili ng Diyos ang “takdang panahon” (Awit 75:2) o “piniling panahon” para sa Kanyang paghatol. Ang ehekutibong paghatol na ito ay malinaw na magaganap sa katapusan ng panahon (Awit 96:13, 1 Cor. 15:23−26).

Sinisiyasat ng Panginoon ang mga puso ng mga tao bilang bahagi ng Kanyang paghatol. Basahin ang Awit 14:2. Parehong ipinakikita ng dalawang tekstong ito na ang pagpapatupad ng paghatol ng Diyos sa mundo ay nauuna sa pagsusuri ng Diyos sa buhay ng mga tao at paghahanap sa sinumang Kanyang maililigtas. Ang paghatol na ito ay tinatawag na “investigative judgement” kung saan ipinagtatanggol ng Diyos ang matuwid at nagpapasya sa kapalaran ng mga masasama.

Paano ito nangyayari?

Una, inililigtas ng Diyos ang Kanyang bayan mula sa masama (Awit 97:10, Awit 146:9) at pinuputungan ng kaligtasan ang mga mapagkumbaba (Awit 149:4). Pangalawa, ang hindi nagsising masasama ay mawawasak magpakailanman (Awit 97:3). Ang ilang mga makatang awit na naglalarawan ng kawalang-saysay ng mga armas ng tao laban sa banal na Hukom (Awit 76:3-6). Ang Panginoon ay mapagpatawad ding Diyos, bagaman pinarurusahan Niya ang mga pagkakamali ng mga tao (Awit 99:8). Ang bayan ng Diyos, hindi lamang ang masama, ay magbibigay ng pananagutan sa Diyos (Awit 50:4, Awit 135:14).

Ang Mga Awit ay nagpapahayag ng parehong paniniwala na ipinapakita sa iba pang mga teksto sa Biblia, na ang paghatol ng Diyos ay nagsisimula sa bayan ng Diyos at pinalawak sa buong sanlibutan (Deuteronomio 32:36, 1 Pedro 4:17). Humihingi ang mang-aawit na hatulan siya ng Diyos ngunit umaasang ipagtanggol siya nang Kanyang katuwiran (Awit 7:8−11; Awit 139:23, 24).

`Tinatawag tayo ng Mga Awit na magalak sa pag-asa sa mga paghatol ng Diyos (Awit 67:4, Awit 96:10−13, Awit 98:4-9). Paanong ang paghatol ng Diyos ay mabuting balita para sa mga natatakpan ng dugo ni Cristo?`