---
title:  Naghahari ang Panginoon
date:   15/01/2024
---

Malapit na nakatali—sa katunayan ay hindi maaaring paghiwalayin—ang Panginoon bilang Manlilikha at ang Panginoon bilang Makapangyarihan, bilang Hari. Taimtim na ipinahayag ang deklarasyong “ang Panginoon ay naghahari” sa Awit 93:1, Awit 96:10, Awit 97:1, at Awit 99:1, ngunit narinig ang mga pag-uulit na ito sa buong aklat ng mga Awit.

Ang Panginoon ay nararamtan ng karangalan, kadakilaan, at lakas (Awit 93:1, Awit 104:1). Napapalibutan Siya ng mga ulap at kadiliman (Awit 97:2), ngunit tinatakpan din Niya ang Kanyang sarili ng “liwanag … na parang bihisan” (Awit 104:2). Ang mga metaporang ito ay ipinagbubunyi ang kapangyarihan at karilagan ng Hari at maingat na pinili upang ipahayag ang natatanging kadakilaan ng Diyos na hindi kayang unawain ng tao.

`Basahin ang Awit 97. Ano ang katangian ng paghahari ng Panginoon? (Awit 97:2, 10) Ano ang sakop ng Kanyang pamamahala? (Awit 97:1, 5, 9)`

Ang pamamahala ng Panginoon ay ipinakikita sa Kanyang mga gawa sa paglikha (Awit 96:5), kaligtasan (Awit 98:2), at paghatol (Awit. 96:10). Itinatag ng Panginoon ang Kanyang paghahari sa buong mundo (Awit 47:6−9). Walang hanggang kaharian ang Kanyang kaharian, walang kaparis sa kapangyarihan at kamahalan (Awit 45:6; Awit 93:1, 2; Awit 103:19). Nakabatay ang pamamahala ng Panginoon sa Kanyang awa, katarungan, at katuwiran, at nagdudulot ito ng kaayusan at katatagan sa nilikhang mundo (Awit 98:3, Awit 99:4). Pinagsasama ng paghahari ng Diyos ang mga mananamba sa langit at lupa sa papuri sa Diyos (Awit 103:20−22, Awit 148). Maraming mga awit ang nakikita ang lahat ng sangkatauhan na kinikilala ang pinakamakapangyarihang pamamahala ng Diyos (Awit 96:10, Awit 97:1, Awit 99:1, Awit 145:11–13).

Ngunit hindi lahat ng mga tao, o kahit na ang mga pinuno sa lupa, ay nakakagawa nito, sa ngayon. Ang paghahari ng Panginoon ay patuloy na tinutuligsa ng masasama, na tumatanggi at nanunuya sa Panginoon at nang-aapi sa Kanyang bayan (Awit 14:1, Awit 74:3−22). Bagaman nagdududa dahil sa kasaganaan ng ilang masasama at nababahala sa pagtitiis ng Diyos, nagtitiwala ang mang-aawit sa pinakamataas na pamamahala ng Diyos at patuloy na yumayabong sa kasiguruhan ng matuwid na hatol ng Diyos (Awit 68:21, Awit 73:17−20). Sa pamamagitan ng pananampalataya, nagagalak ang bayan ng Diyos sa pagtatatag ng kaharian ng Diyos sa pamamagitan ng nagliligtas na ministeryo ni Cristo at naghihintay sa katuparan ng kaharian sa ikalawang pagparito ni Cristo.” (Mateo 12:26−28, 1 Corinto 15:20–28).

`“Kayong nagmamahal sa Panginoon, kamuhian ninyo ang kasamaan!” (Awit 97:10). Bakit ang ating pag-ibig sa Diyos ay magdudulot sa atin ng pagkamuhi sa kasamaan? Paano nauugnay ang dalawang konseptong ito?`