---
title:  Pag-awit ng Awit ng Panginoon sa Banyagang Lupain
date:   27/01/2024
---

### Basahin para sa Pag-aaral sa Linggong Ito
Awit 79:5–13, Awit 88:3–12, Awit 69:1–3, Awit 22:1, Awit 77, Awit 73:1–20, 1 Pedro 1:17.

> <p>Talatang Sauluhin</p>
> “Paano namin aawitin ang awit ng PANGINOON sa isang lupaing banyaga?” (Awit 137:4).

Hindi natin kailangan ng malalim na pag-aaral sa Aklat ng mga Awit upang matuklasan na ang mga Awit ay binibigkas sa isang di-sakdal na mundo, na puno ng kasalanan, kasamaan, pagdurusa, at kamatayan. Ang matatag na nilikha na pinamamahalaan ng makapangyarihang Panginoon at ang Kanyang matuwid na mga kautusan ay patuloy na ginugulo ng kasamaan. Habang higit na pinasasama ng kasalanan ang mundo, ang lupa ay lalong nagiging “banyagang lupain” sa bayan ng Diyos. Ang katotohanang ito ay lumilikha ng problema sa mang-aawit: Paano mamuhay ng isang buhay na may pananampalataya sa isang banyagang lupain?

Gaya ng atin ng nakita, kinikilala ng mga mang-aawit ang makapangyarihang pamamahala at kapangyarihan ng Diyos, gayundin ang Kanyang matuwid na mga paghatol. Alam nila na ang Diyos ang walang hanggan at hindi nagkukulang na kanlungan at tulong sa panahon ng kagipitan. Dahil dito, minsan nalilito ang mga mang-aawit (sino ang hindi?) sa tila pagiging wala ng Diyos at ang pag-usbong ng kasamaan sa harap ng makapangyarihan at mabuting Panginoon. Ang kabalintunaang katangian ng Mga Awit bilang mga panalangin ay ipinakikita sa mga tugon ng mga mang-aawit sa tila katahimikan ng Diyos. Sa madaling salita, tumutugon ang mga mang-aawit sa tila kawalan ng Diyos, gayundin sa presensya ng Diyos.

_* Pag-aralan ang liksyon sa linggong ito bilang paghahanda sa Sabbath, Pebrero 3._