---
title:  Titindig Ako
date:   03/02/2024
---

### Basahin Para sa Pag-aaral sa Linggong Ito
Awit 18:3–18, Awit 41:1–3, Deuteronomio 15:7–11, Awit 82, Awit 96:6–10, Awit 99:1–4, Roma 8:34.

> <p>Talatang Sauluhin</p>
> “ ‘Sapagkat ang dukha ay inagawan, sapagkat dumaraing ang nangangailangan, titindig na ako ngayon,’ sabi ng Panginoon; ‘Ilalagay ko siya sa kaligtasang kanyang minimithi’ ” (Awit 12:5).

Ang ating panahon ay hindi lamang ang tanging panahon kung saan ang kasamaan, kawalang katarungan, at pang-aapi ay nagnangalit. Nabuhay rin ang mga mang-aawit sa gayong panahon. At kaya, anuman ang mga ito, ang Mga Awit ay mga protesta rin ng Diyos laban sa karahasan at pang-aapi sa mundo, sa ating mundo, at pati na rin sa mga mang-aawit.

Oo, ang Panginoon ay matiyaga at nagpipigil ng Kanyang galit sa pamamagitan ng Kanyang malawak na pagpapahinuhod, hindi nagnanais na ang sinuman ay mapahamak kundi magsipagsisi at magbago ng kanilang mga lakad (2 Pedro 3:9–15). At bagaman ang pagtugon ng Diyos ay hindi palaging tumutugma sa mga inaasahan ng tao, ang araw ng paghuhukom ng Diyos ay darating (Awit 96:13, Awit 98:9). Kailangan lang nating magtiwala sa Kanya, at sa Kanyang mga pangako, hanggang sa dumating ang araw na iyon.

Tanging ang Lumikha, na ang trono ay itinatag sa katuwiran at katarungan (Awit 89:14, Awit 97:2), ang makapagbibigay, ng Kanyang makapangyarihang paghatol, katatagan at kasaganaan sa mundo. Kasama sa dalawang bahagi ng paghatol ng Diyos ang pagpapalaya sa mga inaapi at pagpuksa sa masasama (Awit 7:6−17).

Ito ang ipinangako sa atin, at ito ang darating, sa katunayan, isang araw—ngunit sa panahon ng Diyos, hindi sa atin, isang punto na idinidiin ng mang-aawit.

_* Pag-aralan ang liksyon sa linggong ito bilang paghahanda sa Sabbath, Pebrero 10._