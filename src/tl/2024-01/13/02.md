---
title:  Ang Panawagan Para Maghintay
date:   24/03/2024
---

`Basahin ang Awit 27:14; Awit 37:7, 9, 34; Awit 39:7; Awit 40:1; Awit 69:6; Galacia 5:5, at Roma 8:18–25. Ano ang hinihiling ng mga tekstong ito na gawin ng bayan ng Diyos?`

Marahil ang isa sa mga pinakamalaking stress sa buhay ay ang stress ng paghihintay. Kahit sino pa tayo, saan man tayo nakatira, o ano man ang ating katayuan sa buhay, kailangan nating maghintay sa mga bagay sa iba't ibang pagkakataon. Mula sa paghihintay sa pila sa tindahan hanggang sa paghihintay na malaman ang resulta ng medical prognosis, tayo ay naghihintay—na hindi natin palaging gusto, di ba?

Kung gayon, ano ang tungkol sa paghihintay sa Diyos? Ang ideya ng paghihintay sa Panginoon ay matatagpuan hindi lamang sa mga Awit kundi sagana sa buong Biblia. Ang mabisang salita sa lahat ng ito ay tiyaga. Ang pagtitiyaga ay ang ating pinakamataas na pangako ng pagtanggi na sumuko sa takot sa pagkabigo na ang Diyos ay hindi darating para sa atin. Ang tapat na anak ng Diyos ay naghihintay, alam na may katiyakang ang Diyos ay tapat at ang mga naghihintay sa Kanya ay maaaring magtiwala na kung ipapaubaya natin ang ating sitwasyon sa Kanya, makatitiyak tayong gagawin Niya ito para sa ating ikakabuti, kahit na sa panahong hindi natin ito nakikita sa ganong paraan.

Ang paghihintay sa Panginoon ay higit pa sa pagtitiyaga. Ito ay isang matinding pananabik sa Diyos na inihahambing sa matinding pagkauhaw sa tuyong lupa (Awit 63:1). Ang mang-aawit ay naghihintay ng maraming pagpapala mula sa Diyos, ngunit ang kanyang pananabik na mapalapit sa kanyang Diyos ay higit pa sa anumang pagnanais at pangangailangan sa buhay.

Gaya ng mababasa natin kay Pablo, sa kamangha-manghang talatang ito sa Roma, ang Diyos at ang buong sangnilikha ay naghihintay para sa pagbabago ng mundo at ang pinagpalang pagtatagpo ng Diyos at ng Kanyang bayan sa katapusan ng panahon. Sumulat siya: “Sapagkat ang masidhing inaasam ng sangnilikha ay ang inaasahang paghahayag ng mga anak ng Diyos.” (Roma 8:19).

Anong napakagandang pangako!

Gayunpaman, habang hinihintay natin ang pangwakas na kaligtasan at muling makapiling ang Diyos, kahit na “ang buong sangnilikha ay sama-samang dumaraing at naghihirap sa pagdaramdam” (Roma 8:22), ang Panginoon ay nananatili pa rin sa Kanyang bayan ngayon, sa pamamagitan ng Banal na Espiritu.

Samantala, tinawag tayo upang magpatotoo (Gawa 1:4–8) sa plano ng kaligtasan, na magtatapos sa isang bagong nilikha. Ang bagong nilikhang iyon ay, sa huli, ang hinihintay natin, ang huling katuparan ng ating mga pag-asa bilang Kristiyanong Adventista, na ang mismong pangalan, Adventista, ay naglalaman ng ideya ng pag-asang hinihintay natin. Naghihintay tayo, ngunit alam nating hindi ito walang kabuluhan. Ang kamatayan at muling pagkabuhay ni Cristo, sa unang pagparito, ang ating katiyakan sa Kanyang ikalawang pagparito.

`Ano ang ilang mga bagay na hinihintay mo ngayon mula sa Diyos? Paano tayo natututong maghintay nang may pananampalataya at pagtitiwala, lalo na kung hindi pa dumarating ang ating ipinagdarasal?`