---
title:  Kapayapaan ng Isang Batang Inihiwalay sa Suso
date:   25/03/2024
---

`Basahin ang Awit 131. Ano ang itinuturo sa atin ng awit na ito tungkol sa ating kaugnayan sa Diyos?`

Ang bayan ng Diyos ay nabubuhay sa isang mundong nagpapahirap sa mga tapat, isang mundong puno ng mga tukso at kahirapan para sa halos lahat. Ang bagong kombiksyong siya ay anak ng Diyos at nakadepende sa Diyos para sa kanyang buhay ay nagpapagaan ng loob ng mang-aawit at nagdudulot sa kanyang aminin na ang kanyang pagmamataas ay walang halaga. Ang panlilinlang ng pagmamataas ay nagiging sanhi sa mapagmataas na maging makasarili at hindi makita ang kalooban ng kanilang sarili. Sa gayon, ang mga mapagmataas ay nabubulag sa mas mataas na reyalidad ng Diyos.

Sa kabaligtaran, ang mga matuwid ay itinataas ang kanilang mga mata sa Diyos (Awit 123:1, 2). Ang pagkilala sa kadakilaan ng Diyos ay nagpapakumbaba at malaya sa paghahangad sa sarili at walang kabuluhang ambisyon. Ipinagtapat ng mang-aawit na hindi niya hinahanap ang “mga dakilang bagay” at “mga bagay na masyadong mataas” (Awit 131:1). Ang mga pananalitang ito ay naglalarawan sa mga gawa ng Diyos sa mundo na hindi kayang unawain ng tao. Ipinakita sa atin ng modernong agham na kahit na ang “pinakasimpleng” mga bagay ay maaaring maging lubhang komplikado at malayo sa ating pang-unawa, kahit sa ngayon. Sa katunayan, mayroong malaking kabalintunaan: habang mas natututo tayo tungkol sa pisikal na mundo, mas malaki ang mga misteryong lumilitaw sa ating harapan.

Samantala, ang talinghaga sa Awit 131:2, “tulad ng isang anak na hiniwalay sa suso kasama ang [kanyang] ina”, ay isang makapangyarihang larawan ng isang taong nakatagpo ng katahimikan at natahimik sa yakap ng Diyos. Itinuturo nito ang mapagmahal na relasyon ng isang bata sa kanyang ina sa iba't ibang yugto sa murang buhay ng batang iyon.

Sa pamamagitan ng paghiwalay sa atin mula sa walang kabuluhang mga ambisyon at pagmamataas, ipinakilala tayo ng Diyos sa pagpapakain ng matigas na pagkain, iyon ay ang “gawin ang kalooban Niya na nagsugo sa Akin, at tapusin ang Kanyang gawain” (Juan 4:34, gayundin sa Hebreo 5:12–14). Ang pagtitiwala na gaya ng pagtitiwala ng bata sa magulang na ipinakikita sa Awit 131 ay isang matatag na pananampalataya na sinubok at pinatibay ng mga pagsubok sa buhay at nakasumpong na ang Diyos ay tapat at tunay sa Kanyang Salita.

Ang atensyon ng mang-aawit sa katapusan ay naroon sa kapakanan ng bayan ng Diyos. Sa huli, tinawatawagan tayong gamitin ang ating karanasan kasama ng Diyos para palakasin ang Kanyang iglesia. Ibig sabihin, mula sa natutuhan natin, sa personal, sa katapatan at kabutihan ng Diyos, maaari nating ibahagi sa iba na, sa anumang kadahilanan, ay nakikibaka pa rin sa kanilang pananampalataya. Ang ating patotoo tungkol kay Cristo ay maaaring nasa loob mismo ng iglesia, kung saan maraming nangangailangnang makilala Siya para sa kanilang sarili.

`“ ‘Sinabi Niya, "Katotohanang sinasabi ko sa inyo, malibang kayo'y magbago at maging tulad sa mga bata, kailanma'y hindi kayo makakapasok sa kaharian ng langit.’ ” (Mateo 18:3). Ano ang sinasabi ni Jesus sa atin dito? Ano ang ibig sabihin ng ideyang ito?`