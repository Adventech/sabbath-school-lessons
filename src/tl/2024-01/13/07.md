---
title:  Karagdagang Kaisipan
date:   29/03/2024
---

Basahin ang Ellen G. White, “Growing Up Into Christ,” pp. 67–75, sa _Steps to Christ_.

Ang Mga Awit ay nagbigkas ng taimtim na panawagan na maghintay sa Panginoon. “Ikaw ay manahimik sa Panginoon, at matiyaga kang maghintay sa Kanya” (Awit 37:7). Kapag ang paghihintay ay tila mabigat, walang katiyakan, at malungkot, dapat nating alalahanin ang mga alagad sa araw ng pag-akyat ni Jesus sa langit (Gawa 1:4–11). Si Jesus ay kinuha papunta sa langit sa harap ng kanilang mga mata, habang sila ay naiwan upang maghintay sa Kanyang pagbabalik sa isang hindi nalalamang araw sa hinaharap. Sino ang nakaranas ng mas matinding pananabik na tumanggap ng pagpapala ng Diyos ngayon kaysa sa mga alagad sa araw na iyon? Tiyak na inasam nila, “Panginoon, isama Mo kami ngayon.” Gayunpaman, inutusan sila na maghintay sa pangako ng Ama at sa pagbabalik ni Jesus. Kung iniisip natin na ang mga alagad ay napuno ng kawalan ng pag-asa at pagkabigo, tayo ay magugulat. Bumalik sila sa Jerusalem at ginawa ang eksaktong sinabi ni Jesus sa kanila—naghintay sila ng kaloob ng Banal na Espiritu at pagkatapos ay ipinangaral ang ebanghelyo sa mundo nang may kapangyarihan (Gawa 1:12–14, Gawa 2).

Ang utos ng ating Panginoon na maghintay sa Kanya ay isang imposible maliban kung ginawa Niya ang Kanyang gawain sa atin sa pamamagitan ng Banal na Espiritu. Walang gaanong sigasig ng tao ang makakatagal sa hirap na ipapataw ng paghihintay sa ating mahinang sarili. Isang bagay lamang ang magpapasan ng hirap, at iyon ay ang pananatili kay Jesu-Cristo, ibig sabihin, ang isang personal na kaugnayan sa Kanya. “Kung si Cristo ay naninirahan sa ating puso, Siya ay gagawa sa atin upang ‘magawa natin ang Kanyang kagustuhan.’ Filipos 2:13. Gagawa tayo tulad ng kung papaanong siya’y gumawa; ipapakita natin ang parehong espiritu. At sa gayon, iniibig Siya at nananahan sa Kanya, tayo ay ‘lalago sa Kanya sa lahat ng bagay, na Siya ang ulo, samakatuwid ay si Cristo.’ Efeso 4:15.”—Ellen G. White, _Steps to Christ_, p. 75. Habang patuloy tayong naghihintay sa Panginoon, makakatagpo tayo ng kapayapaan at kasiyahan sa Mga Awit. Ang ating mga panalangin at awit ay kung saan ang puso ng Diyos at ang ating mga puso ay nagtatagpo araw-araw.

**Mga Tanong sa Talakayan**:

`Bakit mahalaga ang paghihintay sa ating espirituwal na buhay? Talakayin ang mga karanasan ng paghihintay ng ilang bayani ng pananampalataya sa Biblia. Paano dinalisay at pinalakas ng paghihintay ang kanilang pananampalataya? (Roma 4:19–22, Hebreo 11).`

`Ano ang wakas ng ating paghihintay? (Awit 37:34-40) Sa ibang salita, ano ang ipinangako sa atin kapag ang lahat ng mga bagay ay natapos na? Anong pag-asa ang nakita natin sa mga tekstong ito, halimbawa, tungkol sa katarungan na matagal nang nawawala sa buhay na ito?`

`Bakit, tungkol sa mga patay, at sa kanilang sariling karanasan (Eclesiastes 9:5), ang kanilang paghihintay kay Jesus ay halos tapos na? Anong pag-asa ang makukuha natin sa kasagutan?`