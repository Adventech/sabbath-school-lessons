---
title:  Ang Mga Awit sa Sinaunang Pagsamba ng Israel
date:   31/12/2023
---

`Basahin ang 1 Cronica 16:7, Nehemias 12:8, Awit 18:1, Awit 30:1, Awit 92:1, Awit 95:2, Awit 105:2, Colosas 3:16, at Santiago 5:13. Ano ang mga okasyong nag-udyok sa pagsulat ng ilang mga salmo? Kailan ginamit ng bayan ng Diyos ang Mga Awit?`

Binuo ang Mga Awit para gamitin sa pribadong pagsamba at sa pangkalahatang pagsamba. Inaawit ang mga ito bilang mga himno sa pagsamba sa templo, tulad ng iminungkahi ng mga anotasyong pangmusika na nagbabanggit ng mga instrumento (Awit 61:1), mga tono (Awit 9:1) at mga pinuno ng musika (Awit 8:1).

Sa Hebreong Biblia, ang pamagat ng Aklat ng Mga Awit, tehilim, “mga papuri,” ay sumasalamin sa pangunahing layunin nito, iyon ay, ang papuri ng Diyos. Ang Ingles na pamagat ng Aklat ng Mga Awit ay nagmula sa Greyigo na psalmoi, na matatagpuan sa Septuagint, isang sinaunang (pangalawa at ikatlong siglo B.C.) pagsasalin ng Griyego ng Hebreong Biblia.

Kailangang-kailangang bahagi ng pagsamba sa Israel ang Mga Awit. Halimbawa, ginamit ang mga ito sa mga dedikasyon sa templo, mga kapistahang panrelihiyon, mga prusisyon, at sa panahon ng paglalagay ng kaban ng tipan sa Jerusalem.

“Mga Awit ng Pag-ahon” (Mga Awit 120−134), na kilala rin bilang mga awit ng paglalakbay, ay ayon sa kaugaliang inaawit sa paglalakbay sa Jerusalem sa tatlong pangunahing taunang pagdiriwang (Exodo 23:14–17), Ang “Egyptian Hallel” (Mga Awit 113−118) at ang “Great Hallel” (Awit 136) ay inaawit sa tatlong pangunahing taunang pagdiriwang, kabilang ang mga kapistahan ng Bagong Buwan at ang pagtatalaga ng Templo. Ang Egyptian Hallel ay nakatanggap ng makabuluhang lugar sa seremonya ng Paskuwa. Ang Mga Awit 113 at 114 ay inaawit sa simula ng pagkain sa Paskuwa, at Mga Awit 115−118 sa dulo (Mateo 26:30), Ang “Daily Hallel” (Mga Awit 145−150) ay isinama sa pang-araw-araw na mga panalangin sa mga serbisyo sa umaga ng sinagoga.

Hindi lamang sinamahan ng Mga Awit ang pagsamba ng mga tao, kundi itinuro rin nito sa kanila kung paano nila dapat sambahin ang Diyos sa santuwaryo. Nanalangin si Jesus sa mga salita ng Awit 22 (Mateo 27:46). Gayundin, nakatagpo ang Mga Awit ng makabuluhang lugar sa buhay ng unang iglesia (Colosas 3:16, Efeso 5:19).

`Bagaman tayo, siyempre, ay hindi sumasamba sa Diyos sa makalupang santuwaryo tulad ng templo, paano natin magagamit ang Mga Awit sa ating sariling pagsamba, maging sa pribado o sa pangmaramihan?`