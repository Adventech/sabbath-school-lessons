---
title:  Paano Basahin ang Mga Awit
date:   30/12/2023
---

### Basahin Para sa Pag-aaral sa Linggong Ito
1 Cronica 16:7; Nehemias 12:8; Awit 25:1–5; Awit 33:1–3; Roma 8:26, 27; Awit 82:8; Awit 121:7.

> <p>Talatang Sauluhin</p>
> “Pagkatapos ay sinabi niya sa kanila, ‘Ito ang aking mga salitang sinabi ko sa inyo, noong ako'y kasama pa ninyo, na kailangang matupad ang lahat ng mga bagay na nakasulat tungkol sa akin sa kautusan ni Moises, sa mga propeta, at sa mga awit.’ At binuksan niya ang kanilang mga pag-iisip upang maunawaan nila ang mga kasulatan” (Lucas 24:44, 45).

Ang Mga Awit ay naging aklat ng panalangin at aklat ng himno para sa mga Judio at Cristiano sa buong panahon. At kahit na ang Mga Awit higit sa lahat ay ang sariling mga salita ng mga mang-aawit para sa Diyos, hindi nagmula ang Mga Awit sa mga mortal kundi sa Diyos, na nagbigay inspirasyon sa kanilang mga kaisipan.

Sapagkat walang propesiyang dumating kailanman sa pamamagitan ng kalooban ng tao kundi ang mga taong inudyukan ng Espiritu Santo ay nagsalita mula sa Diyos (2 Pedro 1:21), ang Diyos sa Mga Awit ay nagsasalita sa atin sa pamamagitan ng Kanyang mga lingkod at sa pamamagitan ng Kanyang Espiritu. Binanggit ni Jesus, ng mga apostol, at ng mga manunulat ng Bagong Tipan ang Mga Awit at tinukoy ang mga ito bilang Banal na Kasulatan (Marcos 12:10; Juan 10:34, 35; Juan 13:18). Tiyak na Salita ng Diyos ang mga ito tulad ng mga aklat ng Genesis at Roma.

Ang Mga Awit ay isinulat sa tula ng Hebreo ng iba't ibang mga may-akda mula sa sinaunang Israel, at sa gayon sumasalamin ang Mga Awit sa kanilang partikular na mundo, gayunpaman unibersal ang kanilang mga mensahe. Ang pagtanggap sa Mga Awit bilang salita ng Diyos at binibigyang pansin ang mga tampok na patula rito, pati na rin ang kanilang mga konteksto ng kasaysayan, teolohiya, at pananambahan, ay pangunahin para sa pag-unawa sa kanilang mga mensahe, na umaabot sa libu-libong taon hanggang sa ating panahon ngayon.

_* Pag-aralan ang liksyon sa linggong ito bilang paghahanda sa Sabbath, Enero 6._