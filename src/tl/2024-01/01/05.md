---
title:  Kinasihang Panalangin
date:   03/01/2024
---

`Basahin ang 2 Samuel 23:1, 2 at Roma 8:26, 27. Ano ang itinuturo sa atin ng mga tekstong ito tungkol sa panalangin?`

Ang Mga Awit ay mga kinasihang panalangin at papuri ng Israel, at sa gayon sa Mga Awit ang tinig ay ang tinig ng Diyos na nakikipag-ugnay sa kanyang bayan. Umaakma ang Mga Awit sa buhay na pakikisalamuha sa Diyos.

Personal na tinutukoy ng mga mang-aawit ang Diyos bilang “Diyos ko,” “O Panginoon,” at “aking Hari” (Awit 5:2, Awit 84:3). Madalas na humihiling ang mga mang-aawit sa Diyos na “Pakinggan mo” (Awit 5:1), “pakinggan ang aking panalangin” (Awit 39:12), “isaalang-alang” (Awit 25:18), “sagutin mo ako” (Awit 102 :2), at “iligtas mo ako” (Awit 6:4). Ina-assume ng Mga Awit ang dynamics ng malinaw na pakikipag-ugnayan sa Diyos.

Ang kamangha-manghang kagandahan at pang-akit ng Mga Awit bilang mga panalangin at papuri ay nasa katotohanan na ang Mga Awit ay ang Salita ng Diyos sa anyo ng mga relihiyosong panalangin at papuri ng mga mananampalataya. Kaya't nagbibigay ang Mga Awit sa mga anak ng Diyos ng mga sandali ng pagiging malapit sa Diyos, gaya ng inilarawan sa Roma 8:26, 27: “At gayundin naman, ang Espiritu ay tumutulong sa ating kahinaan; sapagkat hindi tayo marunong manalangin nang nararapat; ngunit ang Espiritu mismo ang namamagitang may mga daing na hindi maipahayag; ngunit ang Diyos na sumisiyasat ng mga puso ay nakakaalam kung ano ang kaisipan ng Espiritu, sapagkat siya ang namamagitan dahil sa mga banal ayon sa kalooban ng Diyos.”

Si Jesus, ay nagbanggit din mula sa Mga Awit, tulad ng sa Lucas 20:42, 43, direkta niyang binanggit mula sa Awit 110:1—“Ngayon si David mismo ang nagsabi sa Aklat ng Mga Awit; ‘Sinabi ng Panginoon sa aking panginoon: “Umupo ka sa Aking kanan, Hanggang sa aking gawing tuntungan ng Iyong paa ang Iyong mga kaaway.’ ” ’ ”

Bagaman ang ilang mga Awit ay nagmula, o tumutukoy, sa mga tiyak na makasaysayang kaganapan at mga karanasan ng mga mang-aawit mismo, pati na rin ang mga karanasan ng Israel bilang bansa, ang espirituwal na kalaliman ng Mga Awit ay nagsasalita sa iba't ibang mga sitwasyon sa buhay at tumatawid sa lahat ng kultura, sa relihiyon, etniko, at mga hangganan ng kasarian. Sa madaling salita, habang binabasa mo ang Mga Awit, makikita mo silang nagpapahayag ng pag-asa, papuri, takot, galit, kalungkutan, at pagdadalamhati, mga bagay na kinakaharap ng mga tao sa lahat ng dako, sa bawat edad, anuman ang kanilang mga kalagayan. Nagsasalita sila sa ating lahat, sa wika ng ating sariling mga karanasan.

`Ano ang dapat sabihin sa atin ni Jesus sa paggamit Niya ng Mga Awit tungkol sa kahalagahang maaari nitong gawin sa ating sariling karanasan sa pananampalataya?`