---
title:  Mula sa Kawalang Pag-asa Tungo sa Pag-asa
date:   10/01/2024
---

Nakaranas marahil ang lahat sa atin ng mga panahong tila ang presensya ng Diyos ay napakalayo sa atin. Sino, sa ilang pagkakataon, ang hindi napatanong ng: Paano ito nangyari?

Ang mga manunulat ng Awit, mga taong gaya natin, ay tiyak na nakaharap sa katulad na mga bagay. Bagaman, oo, kung minsan ang ating mga kasalanan ay nagdadala ng mga pagsubok sa atin, sa ibang pagkakataon ay tila hindi ito makatarungan, at nadarama natin na hindi natin dapat kinakaharap ang mga ito ngayon. Muli, sino ang hindi pa nakaranas nito?

`Basahin ang Awit 13. Anong dalawang pangunahing damdamin ang maaari mong matukoy sa salmong ito? Anong desisyon ang sa palagay mo ay nagdulot ng radikal na pagbabago sa pangkalahatang pananaw ng manunulat ng Awit?`

“Panginoon, hanggang kailan? Kalilimutan mo ba ako magpakailanman? Hanggang kailan mo ikukubli ang iyong mukha sa akin?” (Awit 13:1). Muli, sino ang hindi makakakonekta sa mga damdaming ito, gaano man ito kamali? (Nakakalimutan ba talaga ng Diyos ang sinuman sa atin?)

Kung gayon, ang Awit 13, ay nagtuturo ng paraan upang maiwasan ang isang pangkaraniwang pagkakamali, na kung saan ay nakatutok tayo sa ating sarili at sa ating mga problema kapag nananalangin. Ang awit na ito ay maaaring bumago ng ating panalangin sa pamamagitan ng pag-akay sa atin na muling kumpirmahin ang katapatan at ang hindi nagbabagong likas na pakikitungo ng Diyos sa Kanyang bayan.

Tiyak, bagaman ang awit ay nagsisimula sa mga pagdadalamhati at mga reklamo, hindi ito nagtatapos doon. At iyon ang mahalagang punto.

Ang awit ay nag-aakay sa ating dapat piliin na magtiwala sa tumutubos na kapangyarihan ng Diyos (Awit 13:5), upang ang ating takot at pagkabalisa (Awit 13:14) ay tuluyang magbigay daan sa pagliligtas ng Diyos, at magsisimula tayong makaranas ng pagbabago mula sa pagrereklamo tungo sa papuri, mula sa kawalang pag-asa tungo sa pag-asa (Awit 13:5, 6).

Gayunpaman, ang simpleng pag-uulit lamang ng mga salita ng Mga Awit na may kaunting pag-unawa lamang sa kanilang kahulugan ay hindi magbubunga ng tunay na transpormasyong inaasam sa kanilang paggamit. Kapag ipinapanalangin ang mga Awit, dapat nating hanapin ang Banal na Espiritu upang tayo ng kakayahang kumilos ayon sa kahilingan ng awit. Ang mga Awit ay Salita ng Diyos na sa pamamagitan nito ay nababago ang mga karakter at kilos ng mga mananampalataya, hindi lamang basta nabibigyan ng kaalaman. Sa biyaya ng Diyos, ang mga pangako ng mga Awit ay nagiging kapansin-pansin sa buhay ng mga mananampalataya. Nangangahulugan itong hinahayaan nating hubugin ng Salita ng Diyos ang ating sarili ayon sa kalooban ng Diyos at ipagkaisa tayo kay Cristo, na nagpakita ng ganap na kalooban ng Diyos at bilang kinasihang Anak ng Diyos, ay nanalangin din sa mga Awit.

`Paano ka mapapalapit ng iyong mga pagsubok sa Diyos? Bakit, kung hindi ka maingat, ay maaari kang maitulak ng mga ito palayo sa Kanya?`