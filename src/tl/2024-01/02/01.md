---
title:  Turuan Mo Kaming Manalangin
date:   06/01/2024
---

### Basahin Para sa Pag-aaral sa Linggong Ito
Awit 105:5, Colosas 3:16, Santiago 5:13, Awit 44, Awit 22, Awit 13, Awit 60:1–5.

> <p>Talatang Sauluhin</p>
> “Siya'y nanalangin sa isang lugar at nang Siya'y makatapos, sinabi ng isa sa Kanyang mga alagad, ‘Panginoon, turuan mo kaming manalangin, gaya ni Juan na nagturo sa kanyang mga alagad’ ” (Lucas 11:1).

Ang paniniwala na ang biglaan at hindi natutunang panalangin lamang ang tunay na panalangin ay tila laganap sa ilang mga Cristiano. Gayunpaman, ang mga alagad ni Jesus ay lubos na nabigyang gantimpala nang hilingin nila kay Jesus na turuan silang manalangin. Inilagay ng Diyos ang isang aklat ng panalangin, ang mga Awit, sa gitna ng Biblia, hindi lamang upang ipakita sa atin kung paano nanalangin ang mga tao sa mga sinaunang panahon kundi upang magturo rin sa atin kung paano tayo maaaring manalangin ngayon.

Mula sa unang panahon, ang Mga Awit ay humubog sa mga panalangin ng bayan ng Diyos, kasama na ang mga panalangin ni Jesus (1 Cronica 16:7, 9; Nehemias 12:8; Mateo 27:46; Efeso 5:19). Sa linggong ito titingnan natin ang papel na ginagampanan ng mga Awit sa pagtulong sa bayan ng Diyos na maglakbay sa kanilang paglalakbay sa buhay at lumago sa kanilang relasyon sa Diyos. Dapat nating tandaan na ang mga Awit ay mga panalangin at, bilang gayon, ay napakahalaga, hindi lamang sa kanilang teolohikal na kaalaman kundi pati na rin sa mga paraan kung paano nila mapayaman at mabago ang ating mga indibiduwal at pangkalahatang panalangin.

Ang pagdarasal ng Mga Awit ay nakatulong sa maraming mananampalataya na mapatatag at mapanatili ang regular at kasiya-siyang buhay ng panalangin.

Sa linggong ito, ipagpapatuloy natin ang pagtalakay sa Mga Awit, lalo na sa konteksto ng mga panahon kung kailan hindi maganda ang takbo ng mga bagay para sa atin.

_* Pag-aralan ang liksyon sa linggong ito bilang paghahanda para sa Sabbath, Enero 13._