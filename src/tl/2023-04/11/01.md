---
title:  'Misyon sa mga Hindi Pa Naaabot: Ikalawang Bahagi'
date:   09/12/2023
---

### Basahin Para sa Pag-aaral sa Linggong Ito
1 Hari 11:1-6; Mateo 4:23-25; Mateo 15:22-28; Marcos 7:24-30; Gawa 10:34, 35; Mateo 8:10, 13.

> <p>Talatang Sauluhin</p>
> “Nang magkagayo'y sumagot si Jesus at sinabi sa kanya, ‘O babae, napakalaki ng iyong pananampalataya! Mangyayari sa iyo ang sinasabi mo.’ At gumaling ang kanyang anak sa oras ding iyon” (Mateo 15:28).

Mula pa sa pasimula, hinahanap ng isang mapagmahal na Diyos ang Kanyang nawawalang mga anak (Genesis 3:9); at, hanggang sa ating kapanahunan, ang nagmamahal na Diyos ding ito ang naghahanap pa rin sa naliligaw (tingnan ang Apocalipsis 14:6-12), kasama ang mga nawaglit sa mga lunsod. Noong 2018, inilathala ng Nagkakaisang mga Bansa ang pinakahuli nitong natuklasan, na nagsasabi na 55 porsyento ng populasyon ng planeta ay naninirahan sa mga lugar na urban, at lalaki pa ito (kung magtatagal pa ang panahon) hanggang sa 68 porsyento pagdating ng 2050. Wala tayong magagawa: kailangan nating sumaksi sa kanila na nasa mga lunsod.

Ngunit marami sa bayan ng Diyos ang kumikilos nang katulad ni Jonas noong sumaksi siya sa lunsod: para sa anumang kadahilanan, tumatakas sila sa gawain. “Sapagkat ang anumang mga bagay na isinulat noong una ay isinulat upang tayo ay matuto, upang sa pamamagitan ng pagtitiyaga at sa pagpapasigla ng mga kasulatan ay magkaroon tayo ng pag-asa” (Roma 15:4). Kasama doon ang nasulat tungkol kay Jonas.

Noong narito sa lupa, naglingkod si Jesus hindi lamang sa kanila na nasa mga lunsod ng Israel ngunit sa kanila na nasa mga lugar ng taga-ibang lupa din; ibig sabihin, sa kanilang nasa labas ng bansang Judio at ng piniling bayan.

Sa linggong ito, pag-aaralan natin ang kwento sa Biblia ng misyon ni Cristo sa Tiro at Sidon at kukuha ng mga aral upang iangkop sa ating mga buhay ngayon.

_*Pag-aralan ang liksyon sa linggong ito bilang paghahanda para sa Sabbath, Disyembre 16._