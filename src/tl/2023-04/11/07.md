---
title:  Karagdagang Kaisipan
date:   15/12/2023
---

Sa gitna nilang kinilala ni Jesus bilang pagano ay mga lalaking may mas mabuting pag-unawa sa mga propesiya ng kasulatan tungkol sa Mesiyas kaysa sa mga guro sa Israel. May ilan na umaasa para sa Kanyang pagdating bilang tagapagligtas mula sa kasalanan. Ninasa ng mga pilosopo na pag-aralan ang mga hiwagang ito ng ekonomiyang Hebreo. Ngunit napigilan sila ng pagkapanatiko ng mga Judio ang pagkalat ng liwanag.”— Ellen G. White, THE DESIRE OF AGES, p. 33. Ang Panginoong Jesus, ang makapangyarihang Tagapagligtas, ay namatay para sa mga kaluluwang ito. Maaari Niya silang gisingin mula sa kanilang kawalan ng bahala, maaari Niyang gisingin ang kanilang mga damdamin, maaari Niyang palambutin ang kanilang mga puso, maaari Niyang ilahad sa

kanilang kaluluwa ang kagandahan at kapangyarihan ng katotohanan. Ang Panginoong-Manggagawa ay ang Diyos, at hindi taong namamatay; ngunit tumatawag pa rin Siya sa mga lalaki upang maging mga ahensya na sa pamamagitan nila’y maaari Siyang magbigay ng liwanag sa kanilang nasa kadiliman. May mga hiyas ang Diyos sa lahat ng mga iglesya, at hindi para sa atin ang gumawa ng pangkalahatang pagtuligsa sa sanlibutang relihiyoso, ngunit sa pagpapakumbaba at pag-ibig ay ilahad sa lahat ang katotohanan ayon sa makikita kay Jesus. Itulot na makita ng mga lalaki ang kabanalan at debosyon, itulot na makita nila ang pagiging katulad ni Cristo sa karakter, at madadala sila sa katotohanan . . . Dapat na itaas nila si Jesus, ang Manunubos ng sanlibutan; dapat nilang taglayin ang Salita ng buhay.”—Ellen G. White, THE ADVENT REVIEW AND SABBATH HERALD, Enero 17, 1893.

**Mga Tanong Para sa Talakayan**:

`Ano ang ilan sa mga madaliang pangangailangan na maaari ninyong tugunan sa mga lugar kung saan kayo naninirahan na makapagbibigay sa inyo at sa inyong iglesya ng pagkakataon na abutin ang mga kaluluwang hindi nakakabatid sa katotohanang tinataglay natin?`

`Tingnan ang mga salita ni Ellen G. White sa itaas tungkol sa iba na nasa ibang pananampalataya: “May mga hiyas ang Diyos sa lahat ng mga iglesya, at hindi para sa atin ang gumawa ng pangkalahatang pagtuligsa sa sanlibutang relihiyoso.” Sa ibang salita, paano natin maipapakita sa mga tao ang kamalian ng kanilang mga landas habang hindi sinisiraan ang mga tao nang personal?`

`“Pagparito ng Anak ng Tao, makakatagpo kaya Siya ng pananampalataya sa lupa?” (Lucas 18:8). Ano ang pakahulugan ni Jesus sa katanungang ito na retorikal? Ano ang kaibahan sa pagitan ng pananampalataya at paniniwala? Bakit maaaring matagpuan ang mga taong may wastong paniniwala na walang pananampalataya kapag nagbalik si Jesus?`