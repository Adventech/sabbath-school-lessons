---
title:  Pananampalataya sa Lupa?
date:   14/12/2023
---

Sa Lucas 18:8, tinatanong ni Jesus ang katanungang ito sa kawakasan ng isa sa Kanyang mga talinghaga: “Gayunman, pagparito ng Anak ng Tao, makakatagpo kaya Siya ng pananampalataya sa lupa?”  Bilang mga alagad ni Cristo ngayon, kailangan nating makita kung ano ang hinahanap ni Jesus. Sa kwentong ito, makikita natin na naghahanap si Jesus ng pananampalataya na nagliliwanag maging sa gitna ng kadiliman.

`Basahin ang Mateo 8:10, 13; Mateo 9:2; Mateo 20:29-34; Marcos 2:5; Marcos 10:46-52; at Lucas 18:35-43. Sa mga talatang ito, sino ang inilalarawan ni Jesus na nagtataglay ng pananampalataya?`

Kasama sa listahang ito ang mga tao na may pananampalataya na nagniningning maging sa madidilim na mga lunsod. Sa Capernaum, itinaas ni Jesus ang ilang taong may pananampalataya. Sa Mateo 8:10, 13, nakikita natin ang isang hikayat na paganong senturyon na may dakilang pananampalataya. Nakakasalamuha natin ang apat na magkakaibigan na puno ng pananampalataya na sumira sa bubong upang madala ang kanilang kaibigang paralitiko kay Jesus (Mateo 9:2; Marcos 2:5). Sa Marcos 10, nakasalamuha natin ang isang bulag na lalaki, si Bartimeo, na may pananampalatayang nagniningning sa Jerico.

Kasabay nito, maaari tayong umasa na sa gitna ng bayan ng Diyos magkakaroon ng dakilang pananampalataya. Ngunit maging sa lupang tinubuan ni Jesus ng Nazaret, kaunting pananampalataya—lantarang kawalan pa nga ng pananampalataya—ang nakakapigil sa ministeryo ni Cristo. Sa Kanyang mga alagad, sinabi ni Jesus nang ilang beses tungkol sa Israel, “O kayong maliliit ang pananampalataya! (Mateo 6:30; Mateo 8:26; Mateo 14:31; Mateo 16:8). At sa Mateo 17:17 binigkas ni Jesus, “O lahing walang pananampalataya at napakasama!”

Ang isang aral na maiaangkop natin sa kasalukuyan ay ang pananampalataya ay natatagpuan sa mga lugar na hindi inaasahan: sa mga lunsod kasama ng mga taga-ibang lupa, pagano, at mga taong may kakaibang relihiyon. Sa pagpapakumbaba, kailangan nating magtungo sa mga lunsod na katulad ni Jesus, hinahanap silang, kapag nabigyan ng katotohanan, ay tutugon na may pananampalatayang nakapagliligtas kay Jesus. At talagang naroon sila.

`Hamon: Buksan ang iyong puso sa panalangin para sa higit na dakilang bahagi ng pananampalataya upang maibahagi ang inyong pag-ibig para sa kanila na malapit at malayo.`

`Ibayong Hamon: Paano mo nakilala si Jesus at ang mahalagang mensahe ng tatlong anghel? Maglista ng tatlong pagpapalang espirituwal na naranasan mo mula kay Jesus sa iyong personal na buhay. Maghandang magbahagi ng mga konseptong ito sa iyong klase ng Paaralang Sabado.`