---
title:  Karagdagang Kaisipan
date:   08/12/2023
---

Ang isa sa mga pangunahing mapapakinabangan mula sa kwento ng karanasan ni Pablo sa Areopago ay ang kanyang pagaaral kung paano lapitan ang isang grupo ng mga hindi mananampalataya na hindi pa naaabot sa lugar mismo kung saan ginagawa ang pangangaral. Ito’y nagbunga sa isang maliit na grupo ng mga mananampalataya sa Atenas.

“Ang mga salita ng alagad, at ang paglalarawan ng kanyang saloobin at kapaligiran, ayon sa panulat ng inspirasyon, ay ibababa sa lahat ng mga darating na salinlahi, na nagpapatotoo sa kanyang hindi nauugang pananampalataya, kanyang tapang sa kalungkutan at kahirapan, at sa tagumpay na kanyang natamo para sa Kristiyanismo sa pinakapuso ng paganismo.” Nagtataglay ang mga salita ni Pablo ng kayamanan ng kaalaman para sa iglesya. Nasa kalagayan siya kung saan madali niyang sabihin sana iyong nakakagalit sa kanyang mga tagapakinig at nagdala sa kanya sa kahirapan. Kung ang kanyang pananalita ay direktang paglusob sa kanilang mga diyos at sa mga dakilang kalalakihan ng lunsod, sana’y nalagay siya sa panganib ng katulad na tadhana ng kay Socrates. Ngunit taglay ang pag-iingat na nagmula sa banal na pag-ibig, maingat niyang dinala ang kanilang mga pag-iisip palayo sa mga diyus-diyosan, sa pamamagitan ng paghahayag sa kanila ng tunay na Diyos, na hindi nila nakikilala.”—Ellen G. White, THE ACTS OF THE APOSTLES, pp. 240, 241.


Sa pamamagitan ng kanyang direktang pakikisalamuha sa mga tao, pagaaral ng kanilang kultura at relihiyon, at sa kanyang paggalang sa kanilang debosyon sa mga bagay na espirituwal, nakagawa si Pablo ng isang mahalagang bagay sa Atenas—isang bagay na kayamanan ng karunungan para sa iglesya. Iniwasan niyang galitin ang kanyang mga tagapakinig. Sa kanyang sarili, ito’y malaking kagampanan na kinasihan ng Diyos. Ito, ayon kay Ellen G. White, ay kayamanan ng karunungan na tayo bilang isang iglesya ay kailangang bigyang pansin sa kasaysayang ito.

**Mga Tanong Para sa Talakayan**:

`Sa paggamit sa kwento ni Pablo sa Atenas bilang huwaran, ano ang unang hakbang para sa sinuman na nagsisimula ng bagong gawaing pangangaral sa isang lunsod?`

`Anong uri ng pagkilos ang kinakailangan sa isang Kristiyano upang makagawa siya ng mga tulay sa mga tao sa lunsod (at sa totoo lang, kahit saanman) na hindi nakakakilala sa Diyos?`

`Kapag tayo’y napukaw ng makabagong uri ng mga diyus-diyosan, ano ang dapat nating iwasang gamitin, lalo na sa pasimula, sa pagsisimula ng bagong gawain sa gitna ng mga tao na sumasamba sa mga idolong iyon?`

`Maaari sanang tumigil si Pablo sa pagpapakilala lamang sa mga tao ng Diyos na nagmamahal sa kanila, at maaari silang malugod. Ngunit nilagpasan niya ang hangganan na nagpaisip sa mga tao na naliligaw siya noong inungkat niya ang pagkabuhay na mag-uli. Dapat ba nating ginawa iyon? Bakit, o bakit hindi?`