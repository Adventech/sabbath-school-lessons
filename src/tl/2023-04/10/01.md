---
title:  'Misyon sa mga Hindi Pa Naaabot: Unang Bahagi'
date:   02/12/2023
---

### Basahin Para sa Pag-aaral sa Linggong Ito
Gawa 17; 1 Corinto 2:2; Roma 1:18-25.

> <p>Talatang Sauluhin</p>
> “ ‘Ang Diyos na gumawa ng sanlibutan at ng lahat ng mga bagay na naririto, siya na Panginoon ng langit at ng lupa, ay hindi tumitira sa mga templong ginawa ng tao’ ” (Gawa 17:24).

Sa paglalarawan ng ginawa ni Pablo sa Atenas, sumulat si Lucas: “Kaya't sa sinagoga ay nakipagtalo siya sa mga Judio at sa mga taong masisipag sa kabanalan, at sa pamilihan sa araw-araw sa mga nagkataong naroroon” (Gawa 17:17).

Natural lamang na mas magiging komportable si Pablo na gumawa kasama ng mga Judio, ang sarili niyang laman at dugo. Ngunit tumanggi si Pablo na makontento sa paggawa sa gitna lamang ng kanyang mga kababayan.

O maaaring gumawa si Pablo kasama ang mga Hentil na may takot sa Diyos, na ang pananaw ay dumaan na sa malaking pagbabago. Mayroon silang pundasyon ng kaalaman sa Biblia na maaaring mapagsimulan ni Pablo, bagama’t kailangan pa nilang makilala ang Diyos na kanilang kinatatakutan— si Jesus ang Mesiyas.

Ngunit, hindi. Habang nasa Atenas, isang lunsod na kilala sa pilosopiya nito, nagsikap si Pablo na maabot din ang mga tao doon. Marami sa kanila ay may lubhang kakaibang pinagmulan at pananaw kaysa sa mga Hebreo at sa kanilang banal na kasaysayan, na bumubuo ng pundasyon ng pananampalataya na nais ni Pablong ituro sa mga taga-Atenas.

Paano nagpatuloy si Pablo sa pagsisikap na maabot ang mga taong ito, at ano ang matututunan natin mula sa kanyang pagsisikap?

_*Pag-aralan ang liksyon sa linggong ito bilang paghahanda para sa Sabbath, Disyembre 9._