---
title:  Pagtawid sa Isang Hangganan
date:   07/12/2023
---

`Basahin ang Gawa 17:24-34. Paano nagpapatuloy si Pablo sa pagsaksi?`

Nakakatuwa ring mabatid na sinipi ni Pablo ang ilan sa sarili nilang mga manunulat, na, dahil nakapagsulat ng malapit nang kaunti sa katotohanan ng Biblia, ay nakapagbigay kay Pablo ng daan upang madala ang kanyang mga tagapakinig nang ibayo pa sa kanyang iniisip. Ibig sabihin, ginamit niya ang pagiging pamilyar sa kanilang mga paniniwala upang makahanap ng mga katulad na paniniwala sa kanila, pagkatapos ay dalhin ito pasulong. Walang duda: sa pagsisikap na maabot ang iba, ang pagkakaroon ng kaalaman sa kanilang pinaniniwalaaan at paghahanap ng mga punto ng pagkakasundo ay makapangyarihang pamamaraan ng pag-abot sa ibang tao.

Pansinin din na ginagamit ni Pablo ang pagkakasundong ito upang makarating sa nais niyang patunguhan: ang pagkabuhay na mag-uli ni Jesus at ang pag-asang iniaalok nito sa kanilang lahat. Inilarawan ni Lucas ang mga reaksyon sa pansarang pananalita ni Pablo tungkol sa pagkabuhay na mag-uli. Tinuya ng iba ang kaisipan; sinabi naman ng iba na nais nilang mapakinggan muli si Pablo tungkol sa usapin; at naniwala ang iba. Ang susi sa kwentong ito ay iyong layunin natin na lahat sila ay talagang nakinig. At iyon ang pag-asa ni Pablo mula pa sa pasimula.

Alam nga natin na itatakwil ng iba ang ebanghelyo, ngunit kailangang gawin natin ang lahat ng ating magagawa upang tiyakin na bago nila ito itakwil, nauunawaan nila kung ano ang kanilang itinatakwil. Sa pamamagitan ng isinagawa ni Pablo sa gitna ng mga taga-Atenas at ang kanyang mapamaraang paggamit ng napag-aralan niya at natutunan mula sa kanila, natiyak niya na napakinggan nila na may bukas na pag-iisip na mayroong Diyos na hindi nila nakikilala ngunit Siyang lumalang sa kanila. Iniibig sila ng Diyos na ito at nagnanasang makilala nila. Naging mahabagin Siya sa kanila sa kabila ng kanilang kamangmangan. Ngunit paparating na ang Araw ng Paghuhukom. At kung tila mahirap paniwalaan ang lahat ng ito, may patotoong maaaring tiyakin para dito sa pagkabuhay na mag-uli ni Cristo.

Ngayong talagang nakarinig na ang mga tao at naunawaan ang mensahe, kailangan nilang pumili para sa kanilang sarili kung kanilang itatakwil ito o pag-aaralan pang higit. At nagsaliksik pa nga ng ibayo ang ilan at naging tagasunod ni Jesus (Gawa 17:34).

`Hamon: Sa panalangin, humingi sa Diyos ng tiyak na paggabay sa pagkilala kung paano pinakamabuting makapagpapatotoo sa isang taong kakilala mo.`

`Iboyong Hamon: Saliksikin ang social media bilang posibleng “Areopago” para mapangatawanan mo ang ebanghelyo—na may kalinawan at pagiingat ni Pablo—sa mga hindi mananampalataya.`