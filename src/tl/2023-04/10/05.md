---
title:  Pagpapakilala ng Isang Bagong Diyos
date:   06/12/2023
---

Ngayong nakuha na ni Pablo ang pansin ng mga tagapag-isip sa Atenas, ibinaling niya ang kanyang mga tagapakinig sa Diyos ng kalangitan.

`Basahin ang Gawa 17:24-27. Anong pamamaraan ang ginagawa ni Pablo dito sa pagsisikap na maabot ang mga taong ito?`

Para sa mga taong may sapat na pagmamalasakit tungkol sa mga bagay na espirituwal na kaya nilang magtayo ng dambana sa isang diyos na hindi kilala, nakapagtataka ang mga salita ni Pablo: ang isang Diyos na Manlalalang na hindi nakatira sa mga templo ay walang kinakailangan mula sa mga tao, bagkus Siya’y tumutustos sa mga pangangailangan ng mga tao. Para sa isang kulturang nakalublob sa mitolohiyang Griego, kung saan hindi mawari, makasarili, at malupit, ang kaisipan ng isang Diyos na katulad ng inilalarawan ni Pablo ay kamangha-mangha. At kinuha ng mga lalaki ng Areopago ang unang mga hakbang ng sanggol tungo sa isang Diyos ng pag-ibig.

Sa katunayan, ang Diyos na ito, na hindi nila kilala, ay maaaring kilalanin! Totoo ring nais Niyang makilala.

Maaaring nagsalita pa nang mas mahaba si Pablo sa Areopago kaysa sa iilang salita na ibinahagi ni Lucas sa kanyang kwento. Makatuwiran lamang para sa kakulangan ng espasyo na binuod ni Lucas ang pananalita ni Pablo. Kung totoo iyon, kung gayon ang bawat isa sa mga konseptong napag-usapan natin ngayon ay marahil na dinitalye ni Pablo. Ngayo’y susuriin natin ang pananalita ni Pablo sa mga konsepto:

Pinuri muna ni Pablo ang kasalukuyang kalagayan ng espirituwal na kabatiran at sinseridad nila.

Sa susunod ay ipinakita niya na napag-aralan na niya ang kanilang paniniwala at natagpuan niya ang ilang bagay na iginagalang niya mula sa kanyang natutunan.

Pagkatapos ay binanggit niya sa kanila ang tungkol sa isang aspeto na inaamin nilang hindi nila nauunawaan.

Pagkatapos noon ay ibinahagi niya ang aspetong iyon ng Diyos na alam niyang lubos na kinakailangan, na siyang katotohanan na umiiral ang Diyos at minamahal Niya sila at hindi Siya malayo.

Kahulihan, sa pagtatapos ng kanyang pagsasalita, nagtungo si Pablo sa pagbababala sa kanila kung ano ang kahulugan ng pagtakwil sa pagkakilala sa Diyos na ito na hindi pa nila nakikilala.

Dinala sila ni Pablo hanggang sa magagawa niya, batay sa nalalaman niya tungkol sa kanilang paniniwala. Kung madadala niya sila nang gayon kalayo, nakagawa na siya nang mabuting pagsulong.

`Pansinin ang pagbanggit ni Pablo sa sa nilalang at sa Diyos bilang Maylalang (tingnan din ang Roma 1:18-25). Bakit mabuting pamamaraan ito, bilang panimula, sa karamihan ng mga tao? Ano ba ang mayroon sa sannilalanag na makapangyarihang tumuturo sa Diyos?`