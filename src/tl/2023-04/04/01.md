---
title:  Pakikibahagi sa Misyon ng Diyos
date:   21/10/2023
---

### Basahin Para sa Pag-aaral sa Linggong Ito
Genesis 18; Santiago 5:16; Roma 8:34; Hebreo 7:25; Genesis 19:1–29; Genesis 12:1–9.

> <p>Talatang Sauluhin</p>
> “Isang bagong utos ang sa inyo’y ibinibigay ko, na kayo’y magmahalan sa isa’t isa. Kung paanong minahal ko kayo, magmahalan din kayo sa isa’t isa. Sa pamamagitan nito ay makikilala ng lahat ng mga tao na kayo ay aking mga alagad, kung kayo’y may pag-ibig sa isa’t isa.” (Juan 13:34, 35).

Mula sa simula, nais ni Abraham na gamitin siya ng Diyos para sa misyon. Ang katotohanang ito ay makikita, halimbawa, nang binalaan siya ng Diyos patungkol sa kung anong mangyayari sa Sodoma at Gomorra. “Tunay na ang Panginoong DIYOS ay walang gagawin, malibang kanyang ihayag ang kanyang lihim sa kanyang mga lingkod na mga propeta” (Amos 3:7). At sa kuwento ng Sodoma at Gomorra, ang “Kanyang lingkod na propeta” ay si Abraham.

Si Abraham ay nagpapahinga sa kainitan ng araw nang makita niya ang mga manlalakbay. “Tatlong pagod na mga manlalakbay lamang ang nakita ni Abraham sa kanyang mga panauhin, hindi niya inakala na kabilang sa kanila ang Isa na maaari niyang sambahin na walang kasalanan.”—Ellen G. White, PATRIARCHS AND PROPHETS, pp. 138, 139.

Gayunpaman, di-nagtagal si Abraham ay naging personal na kabahagi sa misyon ng Diyos. Ang kanyang pakikilahok, gaya ng ipinakita sa kapitulong ito, ay ang manalangin at mamagitan para sa mga tao ng Sodoma at Gomorra. Iyon ay, gusto niyang makita kung, kahit papaano, ang mga taong ito, sa kabila ng kanilang mga sarili, ay maliligtas. Sa isang diwa, kung hindi iyon ang tungkol sa misyon—ano?

Tatlong dakilang espirituwal na mga katangian ni Abraham ang naihayag sa buong kapitulong ito: mapagpatuloy, mapagmahal, at mapanalanginin—mga katangiang makatutulong din nang malaki sa misyon.

_*Pag-aralan ang liksyon sa linggong ito bilang paghahanda para sa Sabbath, Oktubre 28._