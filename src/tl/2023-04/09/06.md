---
title:  Pagmimisyon sa Makapangyarihan
date:   30/11/2023
---

Alam ni Jesus kung paano makipagkaibigan sa mga makapangyarihan. Hinahangaan Siya at iginagalang ng marami sa mga ito at, gayundin, ay kinamumuhian ng marami. Ang mga makapangyarihang tao sa Biblia na lumapit kay Jesus para humihingi ng tulong ay tiyak na nakadama na nagmamalasakit Siya sa kanila. Gayundin, marami sa mga mayayaman at makapangyarihang tao ang hindi hayagang lumapit kay Jesus agad-agad; naghintay sila hanggang makatiyak na si Jesus nga ay Anak ng Diyos. Gayon ang kalagayan ni Nicodemo at Jose ng Arimatea.

`Basahin ang Mateo 27:57-60 (tingnan din ang Marcos 15:43-47; Lucas 23:5053; at Juan 19:38-42). Ano ang sinasabi ng kwentong ito tungkol sa kung paano ginamit ng Panginoon ang isang mayamang tao na malinaw na naimpluwensyahan ni Jesus?`

Hanggang sa puntong ito, wala pa tayong narinig tungkol kay Jose ng Arimatea. Biglang lumitaw ang mayamang lalaking ito, halos mula sa kawalan, at ginamit upang tumulong para sa katuparan ng propesiya. Ginamit ng Diyos at patuloy na gagamitin ang mayayaman para sa Kanyang mga layunin. Sa makatuwid, dapat tayong magkaroon din ng misyon sa kanila.

Maaaring ang isa sa pinakamahirap na yugto sa pakikipagkaibigan sa mga makapangyarihang tao ay kung saan tayo mag-uumpisa. Sa pangkalahatan, mas makakabuting hindi sila habulin; hayaan mo silang lumapit sa iyo. Ginawa ito ni Jesus; naging saksi sila sa Kanyang mensahe, pagpapagaling, at kapangyarihan mula sa Diyos. Sila ay palihim na nakumbinsi na Siya nga ang tunay na Anak ng Diyos.

Pagsisikapan ng mga makapangyarihang tao na makibahagi sa tunay na ministeryo sa ilang kadahilanan. Nais nilang maging bahagi ng isang bagay na mabuti na nakapagbabago ng buhay ng mga tao. Ito’y isang paraan upang malaman nila na maaari rin nitong baguhin ang kanilang buhay. Nagbibigay ito ng isang maingat na paraan para sa mayayaman at makapangyarihan na makuha ang tulong na kanilang kinakailangan ng hindi ipinapahayag sa publiko ang kanilang mga pangangailangan.

Ang ikalawang yugto ay ang pagsisimula ng tunay na ministeryo bilang paraan para sa mayayaman at makapangyarihan na maging bahagi ng ministeryo ng Diyos. Maglaan ng ilang panahon upang mamuhunan sa buhay ng mayayaman at makapangyarihan sa inyong lipunan.

`Hamon: Idagdag ang isang tao sa listahan ng araw-araw ninyong ipinapanalangin na nasa posisyon ng kapangyarihan, hindi mananampalataya, at maaari ninyong makasalamuha paminsan-minsan.`

`Ibayong Hamon: Magpadala ng liham o mag-email sa isang taong nasa posisyon ng kapangyarihan—kahit na ito ay isang tao na maaaring hindi mo pa nakasalamuha—at sabihin sa taong iyon na ipinagdarasal mo siya.`