---
title:  Tagumpay sa Pagmimisyon
date:   27/12/2023
---

Ano ang tagumpay sa pagmimisyon? Maaari tayong matukso na isiping ito ay maraming bilang ng napabinyagan, malalaking iglesya, at mabilis na paglago. Maaari nating maramdaman na binubuo ang tagumpay ng pagpasok sa bawat tribo at grupo ng mga tao sa lupa na taglay ang katotohanan at maaari nating mapabilis ito sa pamamagitan ng paggamit ng radyo, internet, at TV. Samantalang lahat ng ito ay mabuti, kailangan nating alalahanin kung ano ang isinulat ni Pablo sa komunidad ng pananampalataya sa Corinto: “Ako ang nagtanim, si Apolos ang nagdilig, ngunit ang Diyos ang nagpalago” (1 Corinto 3:6). Sa ibang salita, ang ating tuon ay sa proseso; ang tuon ng Diyos ay sa paglago.

Nakita na natin na ang layunin ng misyon ng Diyos ay ang pagliligtas sa mga nawaglit sa bawat grupo ng mga tao sa lupa sa pamamagitan ng pag-akay sa kanila na maging mga tapat na alagad ni Jesus na nakasangkot sa Kanyang misyon.

**Basahin ang mga sumusunod na talata. Ano ang sinasabi nila sa atin tungkol sa karakter nilang nagiging tagasunod ni Jesus?**

`2 Corinto 11:2`

`Isaias 30:21; Juan 10:27; Juan 16:12, 13`

`2 Tesalonica 2:9-11; Hebreo 3:12, 13; 1 Juan 1:8`

`1 Juan 1:9; Apocalipsis 7:14; Apocalipsis 19:8`

Ang mga alagad ni Jesus ay dalisay, na nananatiling tapat kay Jesus bilang dalisay na kasintahang babae sa kanyang katipan. Sumusunod sila kay Jesus habang pinapangunahan Niya sila sa pamamagitan ng banayad at tahimik na tinig ng Banal na Espiritu. Kasama dito ang pagdala sa atin sa gawaing misyonero para sa iba. Walang pandaraya sa mga alagad na ito. Hindi sila naililigaw ng nakakalumpong pag-aalinlangan, mga bulaang turo, o imoralidad. At hindi sila nakakadamang sila’y may mas mataas na moralidad sa iba. Nakikilala nilang hindi sila perpekto, na nangangailangan ng lumilinis na biyaya at kahabagan ng Diyos. Sa pagkaunawa nito, bukas din sila sa pagtanggap ng pagtutuwid at pagtuturo mula sa iba pang mananampalataya. Ang tagumpay sa pagmimisyon ay nagreresulta sa paggawa ng ganitong uri ng mga alagad.

`Ano ang kahulugan ng pagiging “isang malinis na birhen” (2 Corinto 11:2)? Paano tayo, bilang mga makasalanan, magiging ganito sa harapan ng Diyos at paano natin matuturuan ang iba na maging malinis na birhen din kay Cristo?`