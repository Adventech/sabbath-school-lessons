---
title:  Ang Katapusan ng Misyon ng Diyos
date:   23/12/2023
---

### Basahin Para sa Pag-aaral sa Linggong Ito
Apocalipsis 1:1-7; 1 Pedro 2:9; Apocalipsis 14:6-12; Lucas 11:23; 1 Timoteo 2:4; Apocalipsis 21:1-4.

> <p>Talatang Sauluhin</p>
> “Yamang ang lahat ng mga bagay na ito ay mawawasak nang ganito, ano ngang uri ng pagkatao ang nararapat sa inyo sa banal na pamumuhay at pagiging maka-Diyos, na hinihintay at pinagmamadali ang pagdating ng araw ng Diyos” (2 Pedro 3:11, 12).

Pinupuno ng aklat ng Apocalipsis ang isipan ng mga eksena ng kawakasan. Tinatalakay ng sentro ng aklat ang tunggaliang pang-sansinukob sa pagitan ni Cristo at ni Satanas. Nawala na kay Satanas ang kanyang legal na karapatan sa sanlibutan, at ngayo’y hinahabol niya silang nananatiling tapat sa Diyos. Ang aklat ay nagtatapos sa pagbabalik ni Jesus upang iligtas ang Kanyang mga anak, kapwa yaong mga nabubuhay na matuwid at yaong mga tapat na namatay mula nang pagkahulog nina Adan at Eva. Ipinapakita rin sa atin ng aklat ang pagkawasak ni Satanas at ng masasama sa pamamagitan ng apoy, at ang pagtatatag ni Jesus ng Kanyang walang hanggang kaharian sa bagong lupa.

Ang mga mag-aaral ng Apocalipsis ay masigasig na sinasaliksik at pinagsisikapang tukuyin ang mga tanda at pangyayari na tanda ng kasaysayan ng iglesya mula noong unang siglo A.D. hanggang sa ating kapanahunan sa katapusan ng panahon. Tama rin sila sa paggawa nito.

Gayunpaman, sa huling aralin ng kwarter na ito, makikita natin na ang Apocalipsis ay isang misyenerong aklat na nakatuon sa isang misyonerong Diyos na nananawagan sa atin na maging isang misyonerong iglesia. Ang panawagan sa atin na ipangaral ang “katotohanan para sa kasalukuyan” sa sanlibutan ay mananatili hanggang sa ang lahat ay makagawa ng pagpili para o laban sa Diyos.

_*Pag-aralan ang liksyon sa linggong ito bilang paghahanda para sa Sabbath, Disyembre 30._