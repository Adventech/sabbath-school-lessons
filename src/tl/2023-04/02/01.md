---
title:  'Ang Misyon ng Diyos sa Atin: Ikalawang Bahagi'
date:   07/10/2023
---

### Basahin Para sa Pag-aaral sa Linggong Ito
Juan 20:21, 22; Mateo 28:16–20; Apocalipsis 14:6, 7; Deuteronomio 7:6, 11, 12; Apocalipsis 7:9, 10.

> <p>Talatang Sauluhin</p>
> “Kaya’t sa paghayo ninyo, gawin ninyong alagad ang lahat ng mga bansa, bautismuhan ninyo sila sa pangalan ng Ama at ng Anak at ng Espiritu Santo” (Mateo 28:19).

Nasa buong Kasulatan ang tema na ang Diyos ay Diyos ng misyon. Ito ang nagdurugtong na sinulid sa kasaysayan ng tao, at ipinakikita nito ang layunin ng Diyos para sa Kanyang nilikha. Bukod diyan, pinagtitibay nito ang banal na paghahayag na may pangunahing pokus: ang pagpapanumbalik ng larawan ng Diyos sa Kanyang mga nagkasalang anak (ihambing sa Colosas 3:9, 10; 1 Juan 3:2).

Ang misyon din ng Diyos ay nagsisilbing konteksto na sa pamamagitan nito ay ating titingnan at uunawain ang Salita ng Diyos sa atin. Ating makikilala ang isang Diyos na intensiyonal na umaabot sa atin kung ating babasahin ang Biblia. Sa kabila ng paghihiwalay na dulot ng kasalanan (Isaias 59:2), ang Diyos ay patuloy na pinanunumbalik ang nasirang ugnayan sa sangkatauhan sa pamamagitan ng Kanyang misyon hanggang sa maluwalhating sandali na Kanyang gagawing “bago ang lahat ng mga bagay” (Apocalipsis 21:5).

Samantala, pinili ng Diyos na ipakita ang Kanyang sarili sa paraang mauunawaan natin ang Kanyang likas at layunin, at higit sa lahat, tayo ay magkakaroon ng tunay at namamalaging pakikipag-ugnayan sa Kanya. Sa madaling salita, hindi lamang natin Siya makikilala kundi ibabahagi rin sa iba ang ating karanasan sa Kanya at ang Kanyang nagliligtas na pag-ibig.

Kung gayon, ibinigay sa atin ng Diyos sa Kasulatan ang mga pangunahing elemento kung saan patungkol ang Kanyang misyon.

_*Pag-aralan ang liksyon sa linggong ito bilang paghahanda para sa Sabbath, Oktubre 14._