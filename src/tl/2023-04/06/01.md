---
title:  Pagganyak at Paghahanda Para sa Pagmimisyon
date:   04/11/2023
---

### Basahin Para sa Pag-aaral sa Linggong Ito
Lucas 24:1-12; Lucas 24:36-49; Gawa 1:12-26; Hebreo 10:24, 25; Gawa 2:1-41; 1 Corinto 11:1.

> <p>Talatang Sauluhin</p>
> “Pagkatapos ay sinabi Niya sa kanila, ‘Ito ang Aking mga salitang sinabi Ko sa inyo, noong Ako'y kasama pa ninyo, na kailangang matupad ang lahat ng mga bagay na nakasulat tungkol sa Akin sa kautusan ni Moises, sa mga propeta, at sa mga awit.’ ” (Lucas 24:44).

Sumulat si Pablo sa mga taga-Filipos: “Tunay na ipinangangaral ng iba si Cristo dahil sa pagkainggit at sa pakikipagpaligsahan, ngunit ang iba naman ay dahil sa mabuting kalooban. Ang huli ay gumagawa dahil sa pag-ibig, palibhasa'y nalalaman na ako'y itinalaga sa pagtatanggol sa ebanghelyo; ngunit ipinangangaral ng una si Cristo dahil sa pagkakampikampi, hindi sa katapatan, na ang hangarin ay dagdagan ng hirap ang aking mga tanikala. Ano nga? Kahit sa anumang paraan, maging sa pagkukunwari o sa katotohanan, ay ipinahahayag si Cristo; at sa ganito'y nagagalak ako. Oo, at ako’y patuloy na magagalak” (Filipos 1:15-18).

Makapangyarihang mga pananalita! Maging sa “pagkukunwari o sa katotohanan,” ipinapahayag si Cristo—at iyon ang mahalaga para kay Pablo. Pinakamabuti sana na ang ating mga motibo sa pangangaral kay Cristo, para sa misyon, para maabot ang iba ng mabuting balita, ay dapat na nagmumula sa pag-ibig, at nagbuhat sa katotohanan—hindi galing sa makasariling ambisyon, pagkainggit, o alitan.

Ano kung gayon ang ilan sa mga panghikayaat para ipangaral si Cristo, at ano ang ilan sa mga pamamaraan na makapaghahanda tayo para dito?

Ngayong linggo ay pag-aaralan natin ang ilang pangyayari sa naunang iglesya na maaaring makapagbigay sa atin ng gabay sa mga mahahalagang bahaging ito ng ating misyon.

_*Pag-aralan ang liksyon sa linggong ito bilang paghahanda para sa Sabbath, Nobyembre 11._