---
title:  Karagdagang Kaisipan
date:   03/11/2023
---

May malakas na babala si Ellen G. White para sa mga nakikipagpunyaging sumunod sa panawagan ni Jesus na sumaksi sa mga taong nasa kanilang paligid.

“Ang mga dahilan nang mga taong nabibigong gampanan ang gawaing ito ay hindi nagtatanggal sa kanila ng pananagutang ito, at kung pipiliin nilang huwag gumawa, kinakaligtaan nila ang mga kaluluwang pinagbuwisan ni Cristo ng buhay, kinakaligtaan ang pananagutang ibinigay sa kanila ng Diyos, at naitatala sa mga aklat ng langit bilang mga hindi tapat na lingkod. Gumagawa ba ang ministro na katulad ng Panginoon, na maging kalakasan at pagpapala sa iba, kapag kanyang ikinukulong ang kanyang sarili palayo sa kanila na nangangailangan ng kanyang tulong? Silang nagpapabaya sa personal na pakikisama sa mga tao ay nagiging makasarili, at nangangailangan ng karanasang ito ng paglagay ng kanilang sarili sa pakikipagtalastasan sa kanilang mga kapatid, upang kanilang maunawaan ang kanilang kalagayang espirituwal, at malaman kung paano pakainin ang kawan ng Diyos, na ibinibigay sa bawat isa ang pagkain sa tamang panahon. Silang nagpapabaya sa gawaing ito ay nagpapakita na kailangan nila ng moral na pagsasaayos, at makikita nilang hindi nila nagampanan ang pasanin ng gawain.”—Ellen G. White, THE ADVENT REVIEW AND SABBATH HERALD, Agosto 30, 1892. Bagaman ang mga salitang ito ay napakalakas na nagdidiin sa kahalagahan na ibinibigay ng Diyos sa pagmimisyon, hindi naman tayo napabayaang walang pag-asa. “Sa atas na ibinigay sa kanya, pinagkatiwalaan si Jonas ng mabigat na pananagutan; ngunit Siyang nagsugo sa kanya ay may kakayanang tustusan ang Kanyang lingkod at bigyan siya ng tagumpay. Kung sumunod lamang ang propeta na walang pag-aalinlangan, sana’y hindi na siya nakaranas ng maraming kapaitan, at pagpapalain nang masagana. Ngunit sa oras ng kawalang pag-asa ni Jonas hindi siya iniwan ng Panginoon. Sa pamamagitan ng mga pagsubok at kakaibang kabutihan, nabuhay na muli ang pagtitiwala ng propeta sa Diyos at sa Kanyang walang hanggang kapangyarihan upang magligtas.”—Ellen G. White, PROPHETS AND KINGS, p. 266.

Katulad ni Jonas, maaaring maging madali para sa atin na gumawa ng mga dahilan para sa hindi pakikibahagi sa misyon. Maaring ang ating motibasyon sa mga pagdadahilan na ito ay isa sa marami . Gayunpaman, ang pagkakatawag sa atin sa pagmimisyon ay hindi mas malabo kaysa sa panawagan kay Jonas. Ang tanong ay, Ano ang iyong magiging tugon?

**Mga Tanong Para sa Talakayan**:

`Anong mga dahilan ang natukso kang gamitin para hindi makisangkot sa pagmimisyon? Ano ang iyong Nineve?`

`Isipin kung gaano kahalaga ang katotohanan na mayroon tayo bilang mga Seventh-day Adventists. Isipin kung gaano tayo pinagpala na magtaglay ng mga katotohanang ito. Ano ang pumipigil sa iyo para ibahagi sa iba ang pinakamamahal natin.`

`Paano mo matututunan sa pamamagitan ng biyaya ng Diyos na mapagtagumpayan ang anumang takot na maaaring mayroon ka tungkol sa pagsaksi at pagmimisyon?`