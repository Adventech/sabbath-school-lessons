---
title:  Karagdagang Kaisipan
date:   22/12/2023
---

“Sa bawat sambahayan at bawat paaralan, sa bawat magulang, guro, at bata na sinilayan ng liwanag ng ebanghelyo, ay dumarating sa krisis na ito ang katanungan na itinanong kay Esther, ang reyna sa napakahalagang krisis sa kasaysayan ng Israel, ‘At sinong nakakaalam na kung kaya ka nakarating sa kaharian ay dahil sa pagkakataong ganito?’ Esther 4:14”—Ellen G. White, EDUCATION, p. 263.

“Si Esther ay isang magandang babaing Judio, pinsan ni Mordecai, na nagdala sa kanya sa kanyang tahanan pagkatapos na mamatay ang kanyang mga magulang, at minahal siya bilang sarili niyang anak na babae. Ginamit siya ng Diyos upang iligtas ang bayan ng Judio sa lupain ng Persia.” (Tandaan: ang ikalawang talata sa itaas ay materyales mula sa pagpapakilala tungkol kay Esther sa DAUGHTERS OF GOD sa pahina 45 na hindi isinulat ni Ellen White. Gayunpaman, ang dalawang sumusunod na tala sa ibaba ay isinulat niya).

“Sa matandang kapanahunan, gumawa ang Panginoon sa kamanghamanghang paraan sa pamamagitan ng mga nakatalagang mga babae na nakisama sa Kanyang gawain sa mga lalaking Kanyang pinili na tumayo bilang Kanyang mga kinatawan. Ginamit Niya ang mga babae upang magkamit ng mga dakila at tiyak na tagumpay. Higit pa sa minsan, sa mga panahon ng kahigpitan, dinala Niya ang mga ito sa harapan at gumawa sa pamamagitan nila para sa kaligtasan ng maraming buhay. Sa pamamagitan ni Reyna Esther, nakagawa ang Panginoon ng dakilang pagliligtas para sa Kanyang bayan. Sa panahon na tila wala nang kapangyarihan na makapagliligtas sa kanila, si Esther at ang mga babaing nakaugnay sa kanya, sa pamamagitan ng pag-aayuno at panalangin at agarang pagkilos, ay hinarap ang usapin, at nagdala ng kaligtasan sa kanilang bayan. . .

“Ang pag-aaral ng gawain ng mga babae na nakaugnay sa pagkilos ng Diyos sa panahon ng Lumang Tipan ay magtuturo sa atin ng mga aral na makakatulong sa atin na harapin ang mga kagipitan sa gawain ngayon. Maaaring hindi tayo madala sa gayong mapanganib at tanyag na dako na tulad ng bayan ng Diyos noong kapanahunan ni Esther; ngunit madalas na ang mga babaing nahikayat ay maaaring gumanap ng mahalagang bahagi sa mapagpakumbabang kalagayan. Marami ang gumagawa na nito at handa pa rin na gawin.”—Ellen G. White, DAUGHTERS OF GOD, pp. 45, 46.

**Mga Tanong Para sa Talakayan**:

`Iniiwanan tayo ng aklat ng Esther ng ilang katanungang hindi pa nasasagot, lalo na tungkol sa papel ni Esther sa bulwagan ng hari, bagama’t siya’y itinaas sa pagiging reyna. Paano natin ipagkakasundo ang mga bagay na ito sa kanyang pananampalataya, o magagawa ba natin ito?`

`Ang mga kilalang pananalita ni Esther, “At kung ako'y mamamatay, ay mamatay!” (Esther 4:16), ay umalingawngaw pababa sa gitna ng milenya bilang halimbawa ng katapatan maging sa mukha ng kamatayan. Paano isinasalamin ng kanyang mga salita kung ano ang haharapin ng bayan ng Diyos sa huling araw, kung kailan ang mga usapin sa Apocalipsis 13 ay magaganap?`

`Sa klase, talakayin ang katanungan, sa dulo ng aralin para sa Lunes, tungkol sa hindi paghahayag ng inyong pananampalataya. Dapat ba nating gawin iyon?`