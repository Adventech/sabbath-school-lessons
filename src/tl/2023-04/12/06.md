---
title:  Ang Himala ng Purim
date:   21/12/2023
---

Sa loob ng libong taon, napansin ng mga komentarista na hindi matatagpuan ang pangalan ng Diyos sa aklat ng Esther. Ito ang tanging aklat sa Biblia kung saan nangyari ang ganito. Gayunpaman, nabatid ng mga Judion ang pagkilos ng Diyos sa dakilang pagliligtas na ginawa para sa kanila, at pinili ang aklat na ito na masama sa kanon ng Biblia.

Matutuklasan ba natin ang presensya ng Diyos sa ilalim ng ating araw-araw na buhay? Maaaring kunin ng pagkilos ng Diyos ang anyo ng normal, natural na mga pangyayari, at kung hindi tayo magbibigay ng maingat na pansin sa kanila, hindi natin mapapansin ang presensya ng Diyos.

`Basahin ang Esther 9:1-12. Ano ang resulta ng pagsisikap ni Esther?`

May kakaibang anyo ang himala ng Purim. Nakatago ang himala, nagbabalatkayo sa tila natural na mga pangyayari. Ang batas na wasakin ang mga Judio ay hindi nabaliktad, ngunit naisulat ang isang bagong batas, na pinahihintulutan ang mga Judio na ipagtanggol ang kanilang sarili.

Pansinin din kung ano pa ang nangyari, at kung paano nakagawa ang Diyos sa pamamagitan ng mga pangyayaring ito. Napansin ng mga taga-Persia ang pagkilos ng Diyos para sa mga Judio.

At ang resulta?

“At maraming mula sa mga tao ng lupain ay tinawag ang kanilang sarili na mga Judio” (Esther 8:17). Ito’y dakilang halimbawa kung paano gumawa ang Panginoon na dalhin ang mga ligaw na kaluluwa sa pagkilala sa Kanya.

Nakilala ng mga pinuno ng mga Judio ang paggawa ng Diyos. Noong naging matagumpay ang mga Judio sa pagtatanggol sa kanilang sarili, nagpahayag sila ng taunang panahon (na tinatawag na Purim) sa pag-alala at pagdiriwang ng kanilang tagumpay. Ang mga araw na ito ay ginugugol pa rin ayon sa tradisyon sa pagpapasalamat sa Diyos sa pag-alala sa Kanyang pagliligtas.

`Hamon: Manalangin na bigyan ka ng Diyos ng tapang na magbahagi ng bagay na ginawa Niya para sa iyo sa mga tao sa iyong listahan para sa pananalangin sa linggong ito.`

`Ibayong Hamon: Magsimula ka ng talaarawan o journal ng mga natatanging maliliit na bagay (o malalaking bagay) na ginagawa ng Diyos para sa iyo. Repasuhin ito at manalangin na dadalhin ng Diyos ang mga bagay na ito sa iyong pag-iisip sa tamang panahon upang maibahagi mo sa iba.`