---
title:  Ang Mga Kahilingan sa Panalangin ni Pablo
date:   05/01/2026
---

Ilang taon na ang nakalipas, mayroong isang pastor na nagsalita tungkol sa mga panalangin na umiikot sa ako, ako, ako, at ang aking mga pangangailangan o mga kagustuhan.

Angkop niyang inilarawan sila bilang “mga makasariling maliit na panalangin,” dahil ang Diyos ay may mga mas malalaking bagay na nasa isip.

`Basahin ang panalangin ni Pablo sa Filipos 1:9–11. Ano ang pokus nito at ano ang mga malalaking kahilingan na kanyang ginawa? Ano ang sinasabi nito sa iyo tungkol sa panalangin?`

Ang panalanging ito ay apatnapu’t-tatong salita lamang sa Griyego, ngunit nagbubuod ng lahat ng malasakit ni Pablo, na kanyang palalawakin sa nalalabing bahagi ng kanyang sulat: pag-ibig, kaaalaman, kaunawaan, pagiging tapat, hindi pinagmumulan ng katitisuran, at ang katuwiran na mayroon tayo sa pamamagitan ni Jesu-Cristo. Sa ilalim ng panalanging ito gayundin ang nakaraang mga pagpapahayag ng pasasalamat ni Pablo ay ang pagbibigay diin sa kabuuan ng iglesya. Ang panalangin ni Pablo ay lubos na nakapokus sa iba, alang-alang sa iglesya sa kabuuan, at para sa ikabubuti nito. Malapitan nating tunghayan ang ilan sa mga indibiduwal na nilalaman ng panalangin.

Ang pag-ibig ay dapat sumagana ng higit at higit. Hindi lamang nananalangin si Pablo para sa higit na pag-ibig kundi para sa pag-ibig na pinapatnubayan sa isang tiyak na direksyon: “sa kaalaman at sa lahat ng pang-unawa” (Filipos 1:9). Ang mga tala sa kaalaman ay hindi lamang kaalamang pangkaisipan kundi nagpapahiwatag ng isang kaalaman ng mga bagay na espirituwal na matatamo lamang sa pakikisama sa Diyos at pag-aaral ng Kanyang salita (tingnan ang Efeso 1:17, Efeso 4:13, 1 Timoteo 2:4).

Pagkaunawa. Ipinaliwanag ito ni Pablo bilang isang kakayahan na “sumang-ayon sa mga bagay na pinakamagaling” (bigyan ito ng pagkakaiba mula sa nakapipinsala sa moral) “at maging mga dalisay at walang kapintasan” (Filipos 1:10).

Maging Tapat. Ang salitang Griyego ay nangangahulugang “hinatulan sa pamamagitan ng liwanag ng araw” at tumutukoy sa walang dungis na kadalisayan ng kilos: “Ang bawat bagay ng ginagawa ng mga Kristiyano ay dapat kasing liwanag na tulad sa liwanag ng araw.”—Ellen G. White, Reflecting Christ, p. 71.

Hindi nagiging dahilan ng katitisuran. Ito’y nangangahulugan nang hindi isang katitisuran, hindi nagsasabi o gumagawa ng anuman na magpapahirap para sa isang tao na manampalataya.

Katuwiran sa Pamamagitan ni Cristo. Matagal itong tinalakay ni Pablo sa mga sulat sa mga taga Roma at Galatia at palalawakin din ito sa Filipos 3. Wala tayong sariling katuwiran kundi ang tinanggap lamang natin sa pamamagitan ni Cristo.

`Anuman ang ating gawin, paanong ang ating pag-ibig ay “lalo pang sumagana” (Filipos 1:9)? Bakit iyon napakahalaga para sa buhay Kristiyano? (Tingnan din ang 1 Corinto 13:1–8).`