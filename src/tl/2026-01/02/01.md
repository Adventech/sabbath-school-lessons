---
title:  Mga Dahilan ng Pasasalamat at Panalangin
date:   03/01/2026
---

### Basahin Para sa Pag-aaral sa Linggong Ito
Filipos 1:1–18, 1 Corinto 13:1–8. Jeremias 17:9, Colosas 1:1–12, 1 Pedro 1:4, Awit 119:105, Isaias 30:21.

> <p>Talatang Sauluhin</p>
> “Ako’y panatag sa bagay na ito, na ang nagpasimula sa inyo ng mabuting gawa ay siyang magtatapos nito hanggang sa araw ni Jesu-Cristo” (Filipos 1:6)

Sinadya ni Pablo na simulan ang kanyang mga sulat sa mga salita ng pagbati at pagpapasalamat. “Sumainyo nawa ang biyaya at kapayapaang mula sa Diyos na ating Ama. Lagi kaming nagpapasalamat sa Diyos na Ama ng aming Panginoong Jesu-Cristo” (Colosas 1:2, 3).

Tayo, tulad ni Pablo, ay maraming dapat ipagpasalamat. Naranasan natin ang biyaya ng Diyos sa malalalim na mga paraan, mga paraang kahit ang mga anghel ay hindi maunawaan. Ganoon din ang kaloob ng Diyos na kapayapaan, na niyayakap ang pakikipagkasundo sa Diyos at ang pag-asang dumadaloy mula sa pag-ibig ng Diyos.

Sa antas ng tao, makapagbibigay at makapagpapakita tayo ng pag­papasalamat sa iba at umasang pasasalamatan ng mga tao ang mga bagay na ating gianwa para sa kanila. Nananalangin ang mga magulang na ang kanilang mga anak ay magmamahal sa Diyos, at balang araw, kung hindi man ngayon, ay pasalamatan ang mga tunay na sakripisyong kanilang ginawa upang mabigyan sila ng pinakamabuting pagpapalaki na kanilang magagawa. Ngunit, bilang mga tao, nakagagawa tayo ng maraming pagkakamali, at natututo tayo mula sa mga ito (o kahit papaano tayo’y nararapat).

Sa linggong ito ating isasaalang-alang ang pambungad na mga salita ng pagpapasalamat at panalangin ni Pablo sa Filipos at Colosas, na makapagpapayaman at makapagpapalakas ng ating buhay panalangin.

_*Pag-aralan ang liksyon sa linggong ito upang makapaghanda para sa Sabbath, Enero 10._