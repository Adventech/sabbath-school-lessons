---
title:  Karagdagang Kaisipan
date:   16/01/2026
---

Mula sa tulos na sunugan, piitan, mula sa mga yungib at kuweba ng lupa, naririnig ng Kanyang tainga ang sigaw ng tagumpay ng martir. Naririnig Niya (ang Tagapaglistas) ang pagsaksi ng matatag na mga kaluluwa, na, bagaman naghihirap, napipighati, pinahihirapan, gayunma’y nagtataglay ng walang takot, solemneng patotoo para sa pananampalataya, na nagpapahayag, ‘Kilala ko ang aking sinasampalatayanan.’ Ang mga ito na ibinibigay ang kanilang buhay para sa pananampalataya, ay nagpapahayag sa sanlibutan na Siya na kanilang pinagtiwalaan ay makapagliligtas sa kanila ng lubos.”―Ellen G. White, The Acts of the Apostles, p. 512.

“Hindi kailanman nagkaroon ng napakalaking pagkakaiba ng pananampalataya sa sangkakristiyanuhan kaysa sa pangkasalukuyang panahon. Kung ang mga kaloob [ng mga apostol, propeta, ebanghelista, pastor, at mga guro (Efeso 4:11–13)] ay kailangan upang mapanatili ang pagkakaisa ng sinaunang iglesya, gaano pa kaya kahalaga ang mga ito upang mapanumbalik ang pagkakaisa sa ngayon! At layunin ng Diyos na maibalik ang pagkakaisa ng iglesya sa huling mga araw, na masaganang makikita mula sa mga propesiya. Tinitiyak sa atin na ang mga tagapagbantay ay makikita ng mata sa mata, kapag ibinalik na muli ng Panginoon ang Zion. Gayundin, na sa panahon ng kawakasan ang matalino ay makakaunawa. Kapag ito ay natupad ay magkakaroon ng pagkakaisa ng pananampalataya sa lahat ng itinuturing ng Diyos na pantas; para sa mga taong totoong nakakaunawa ng tama, ay nararapat na makaunawa ng magkapareho. . . . Mula sa mga pagsasaalang-alang na tulad nito, nakikitang malinaw na ang sakdal na katayuan ng iglesyang hinulaan dito ay nananatiling panghinaharap; dahil dito hindi pa naisasakatuparan ng mga kaloob na ito ang kanilang layunin.”―R. F. Cottrell, “Introduction,” sa Ellen G. White, Early Writings, p. 140.

**Mga Tanong Para sa Talakayan:**

`Sa liwanag ng sipi sa itaas mula kay R. F. Cottrell, ano ang kailangan para sa Espiritu Santo upang makapagdala ng pagkakaisa sa iglesya ng Diyos ngayon? Gaano kahalaga sa pagkakaisa ng iglesya ang pagsasakabuhayan ng mga payo na ibinigay sa pamamagitan ng kaloob ng propesiya?`

`Paano mo ipapaliwanag ang katuruan ng Biblia tungkol sa kamatayan sa isang kaibigan na naniniwala na si Pablo at ang iba pang mga Kristiyano na namatay ay “kasama ni Cristo” ngayon sa langit?`

`Paano natin nauunawaan ang kakila-kilabot na katotohanan ng pagdurusa sa mundong ito? Bakit ang tema ng dakilang tunggalian ay lubhang nakakatulong sa pagbibigay sa atin ng ilang pagkaunawa sa lahat ng ito? Ngunit bakit sa huli, ay nararapat tayong tumingin kay Jesus sa krus bilang ang pinakasukdulang pagpapahayag ng pag-ibig ng Ama at matutuhang magtiwala sa Kanya kahit pa sa pinakamasamang mga panahon?`