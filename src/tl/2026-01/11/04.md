---
title:  Nabago sa Kaalaman
date:   10/03/2026
---

`Basahin ang Colosas 3:6–11. Paano nagpatuloy si Pablo sa ganitong linya ng kaisipan?`

Ang paunang mga salita ng Colosas 3:8 ay nagpapahiwatig ng dramatiko at tiyak na pagbabago mula sa kamatayan tungo sa buhay: “Ngunit ngayon.” Ang salitang “ngayon” sa Griyego ay madiin. Ngayon, iyon ay, dahil ikaw ay muling binuhay kasama ni Cristo at hinahanap ang mga bagay na nasa itaas, ang iyong pangkasalukuyang buhay ay upang magpakita ng malaking pagkakaiba sa iyong dating buhay. Matapos patayin “ang anumang makalupa na nasa inyo” (Colosas 3:5), “ngayon ay itakuwil ninyo ang lahat ng mga ito: galit, poot, masamang pag-iisip, panlalait, at maruming pananalita mula sa inyong bibig” (Colosas 3:8).

Ang galit at poot ay kapwa makapaglalarawan ng makatuwirang tugon ng Diyos sa kasalanan (tinalakay kahapon) gaya rin ng kay Jesus (Marcos 3:5, Apocalipsis 6:16). Sa kabaligtaran, tayo ay hinimok na “maging mabilis sa pakikinig, marahan sa pagsasalita, mabagal sa pagkagalit; sapagkat ang galit ng tao ay hindi gumagawa ng katuwiran ng Diyos” (Santiago 1:19–20). Ang masamang kalooban ay nagnanais ng kapahamakan ng iba. Ang paninirang-puri ay nilikha upang sirain ang dangal ng kapwa. Binabatikos din ni Pablo ang mga salitang mapanakit at malaswa. Sa huli, ipinagbabawal ang pagsisinungaling sa isa’t isa (ihambing ang Leviticus 19:11, 18), “yamang hinubad na ninyo ang dating pagkatao pati ang mga gawa nito” (Colosas 3:9).

`Ang ang ibig sabihin ni Pablo sa “dating pagkatao” kumpara sa “bagong pagkatao”? Tingnan ang Roma 6:6 at Efeso 4:22–24.`

Ang pandiwang ginamit ni Pablo sa pagbabagong ito mula sa luma patungo sa bago ay tumutukoy sa pananamit, na parang hinubad ng isang tao ang kanyang maruming mga kasuotan at dinamitan ng mga bagong puting damit (ihambing ang Zacarias 3:4). Ang katulad ng luma/bagong pagkakaiba ay ginawa ng may kinalaman sa luma at bagong tipan, na inilarawan ng magkasunod sa pamamagitan ng panlabas na letra ng kautusan at sa kautusang iniukit sa puso sa pamamagitan ng Espiritu (2 Corinto 3:4–18).

Ang mga metapor na ito ay naglalarawan ng pagkahikayat at ang mga resulta nito, na tinatawag ni Pablo na isang “bagong nilalang” (2 Corinto 5:17). Tayo’y “binabago sa kaalaman ayon sa Kanyang larawan [Cristo]” (Colosas 1:15). Ang pagkakaroon ng kaalaman ni Cristo sa pamamagitan ng Kanyang Salita ay bumabago sa atin “sa gayunding larawan mula sa kaluwalhatian tungo sa kaluwalhatian” (2 Corinto 3:18). Ito ay naglalagay sa atin sa ibabaw ng lahat ng mga hangganan ng lahi, lugar, at katayuan sa lipunan (Colosas 3:11), dahil tayo’y mga mamamayan ng isang mas mataas na kaharian.