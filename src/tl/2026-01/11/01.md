---
title:  Pamumuhay Kasama si Cristo
date:   07/03/2026
---

### Basahin Para sa Pag-aaral sa Linggong Ito
Colosas 3:1–17, Roma 1:18, Roma 6:1–7, Efeso 4:22–24, Deuteronomio 7:6–8, 1 Samuel 16:23.

> <p>Talatang Sauluhin</p>
> “At higit sa lahat ng mga bagay na ito ay magbihis kayo ng pag-ibig na siyang tali ng kasakdalan” (Colosas 3:14).

Karaniwang hinihimok na huwag maging masyadong makalangit ang ating pag-iisip; kung hindi, wala tayong magiging silbi sa lupa. Bagaman totoo ito sa isang aspeto, may kapantay na mahalagang kaisipan na binibigyang-diin ni Pablo sa Colosas 3: kung masyado naman tayong nakatuon lamang sa lupa, wala tayong magiging makalangit na pakinabang sa Panginoon.

Kinukuha ni Pablo ang ating pansin sa maraming praktikal at tunay na mga prinsipyo na nagmumula sa langit at nauunawaan lamang ng mga “binuhay kasama ni Cristo” (Colosas 3:1). Ang mga payo ni Pablo ay napakapraktikal na mga prisipyo na magpapabuti sa lahat ng ating mga relasyon, hindi lamang sa loob ng iglesya.

Sinabi ni Jesus, “Ibigin ninyo ang inyong mga kaaway, at idalangin ninyo ang mga umuusig sa inyo, upang kayo’y maging mga anak ng inyong Ama na nasa langit, sapagkat pinasisikat Niya ang Kanyang araw sa masasama at sa mabubuti, at nagpapaulan sa mga matuwid at sa mga di-matuwid” (Mateo 5:44, 45).

Tila imposible? Totoo nga, sa pangungusap ng tao. Dapat tayong mamatay bago tayo totoong mabuhay para sa Diyos. Ito ang dahilan kung bakit dapat maging makalangit ang pag-iisip natin kung inaasahan natin na magkaroon ng makalupang kapakinabangan sa ating makalangit na Ama.

Sa linggong ito ay ating titingnan ang mga paraan kung saan ang pamumuhay kasama ni Cristo ay gagawa ng pagkakaiba, ngayon at magpasa walang hanggan.

_*Pag-aralan ang liksyon sa linggong ito upang makapaghanda para sa Sabbath, Marso 14._