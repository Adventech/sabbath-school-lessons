---
title:  Paninindigan sa Lahat ng Kalooban ng Diyos
date:   21/03/2026
---

### Basahin Para sa Pag-aaral sa Linggong Ito
Colosas 4:7–18; Efeso 6:21; Gawa 15:36–40; 2 Timoteo 4:10, 11; 2 Pedro 3:10–14; Isaias 60:1–3.

> <p>Talatang Sauluhin</p>
> “Sa lahat ng bagay ay magpasalamat kayo, sapagkat ito ang kalooban ng Diyos kay Cristo Jesus para sa inyo” (1 Tessalonica 5:18).

Ang huling bahaging ito ng Colosas ay nagpapakita ng mas malawak na network ng kamanggagawa ni Pablo. Ipinapakita ng Mga Gawa na una niyang nakasama si Barnabas, pagkatapos ay kay Silas, pagkaraan ay nagbigay siya ng pangkalahatang ideya ng kanyang tatlong paglalakbay misyonero.

Ngayong linggo ay titingnan natin ang estratehiya sa misyon ni Pablo, na kinabibilangan ng napakaepektibong paggamit ng oras at mga pinagkukunan upang maabot ang mga pangunahing sentro ng Imperyong Romano, pati na rin ang pagsasanay sa mga maaasahang manggagawang layko upang maabot ang mga lungsod at bayan na hindi niya personal na napuntahan, tulad ng Colosas, Laodicea, at Hierapolis.

Sa pamamagitan ng mga personal na pagbisita sa panahon ng kanyang mga paglalakbay at, lalo na bilang isang bilanggo, sa pamamagitan ng kanyang mga sulat, palaging pinag-uugnay ni Pablo ang mga tao at mga iglesya. Napagtanto niya na ang tagumpay ng misyon ng ebanghelyo ay nakadepende sa bawat isang gumagawang magkakasama—mga Kristiyanong Judio at Hentil; mga lalaki at mga babae; mga taong tulad ni Tiquico, Aristarco, Justo, Epafras, Lucas, at Nimfa. Nakakaintrigang malaman na mayroon din siyang isang sulat para sa Laodicea na hindi na natin nabasa. Maraming inilakip si Pablo sa mga huling talatang ito, kabilang ang personal na paalaala kay Arquipo. Ginawa niya ang lahat ng makakaya upang palakasin ang mga iglesya habang may pagkakataon pa siya.

_*Pag-aralan ang liksyon sa linggong ito upang makapaghanda para sa Sabbath, Marso 28._