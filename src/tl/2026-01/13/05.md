---
title:  Nabubuhay sa Sanlibutang Ito Ngunit Hindi Tagarito
date:   25/03/2026
---

`Basahin ang Colosas 4:14, 15 at 2 Timoteo 4:10, 11. Paanong naiiba si Lucas kay Demas at bakit?`

Sinasabi sa atin ni apostol Juan, “Huwag ninyong ibigin ang sanlibutan, ni ang mga bagay na nasa sanlibutan. Ang pag-ibig ng Ama ay wala sa sinumang umiibig sa sanlibutan” (1 Juan 2:15). Ang pag-ibig ni Lucas kay Jesus at sa Kanyang kaharian ay umakay sa kanya na tumayo sa tabi ni Pablo hanggang sa huli, anuman ang mangyari, samantalang si Demas ay umibig sa sanlibutang ito ng higit sa sanlibutang darating.

**Basahin ang mga sumusunod na talata. Anong payo ang ibinigay para sa mga naghihintay sa Ikalawang Pagdating?**

`Marcos 13:32–37`

`Titus 2:11–14`

`2 Pedro 3:10–14`

`Apocalipsis 3:17–21`

Madalas tayong binababalaan ni Jesus at ng mga apostol na “magbantay,” maging mapagmatyag, at maging handang palagi para sa pagdating ng Guro upang hindi mabigla. Sa kasamaang palad, gaya ng mga alagad na nabigong sundin ang utos ni Jesus na “manatiling gising at manalangin” (Marcos 14:38), marami ang hindi makakagawa ng mga kinakailangang paghahanda. Ang lahat ay nakasalalay kung sino at ano ang nasa mga puso natin, sapagkat hindi tayo makapaglilingkod sa dalawang panginoon.

Sa mensahe sa Laodicea, nagbibigay si Jesus sa atin ng malinaw na reseta. Una, magsisi sa ating mga kasalanan. Pangalawa, buksan natin ang ating mga puso kay Jesus at hayaang Siya ang manguna sa ating buhay, na siyang magbibigay-daan (pangatlo) upang makamit natin ang “ginto” ng pananampalataya at pag-ibig na nasubok sa mga pagsubok at nagtagumpay laban sa tukso.

`Anu-anong mga partikular na bagay kaya ang hinihiling ni Jesus na pagsisihan mo sa iyong buhay? Alin sa Kanyang reseta ang pinaka-kailangan mo?`