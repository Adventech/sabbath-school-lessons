---
title:  Ang Hiwaga ng Kabanalan
date:   22/01/2026
---

Ang isang popular na talata sa Biblia ay 1 Corinto 8:2: “Kung ang sinuman ay nag-aakala na siya’y may nalalamang anuman, hindi pa niya nalalaman ang nararapat niyang malaman.” Walang paksa kung saan alam natin ang lahat. Maaari tayong matuto ng mas marami pa tungkol sa lahat ng bagay. Gaano pa kaya katotoo ito tungkol sa mga walang hanggang reyalidad na kaugnay ng Kadiosan at ng Pagkakatawang-tao? Palaging tinutukoy ni Pablo ang kahanga-hangang pagpapakababa ni Cristo sa pamamagitan ng Kanyang pagkakatawang-tao. Ito’y isang paksa na kahit ang walang hanggan ay hindi sapat upang lubos na maunawaan.

`Basahin ang Roma 8:3, Hebreo 2:14–18, at Hebreo 4:15. Ano ang katangian ng pagpapakababa ni Jesus at ng Kanyang pagkuha ng likas ng tao?`

Paano naging posible para sa walang hanggang Anak ng Diyos, sa pamamagitan ng paggawa ng Espiritu Santo (tingnan ang Lucas 1:35), na maging isang Diyos-tao sa sinapupunan ni Maria? Nakakagulo ng isipan kung paanong ang walang hangganan at walang hanggan ay biglang naging isang may hangganang tao na nasa ilalim ng kamatayan. Iyon ang puso ng tinatawag ni Pablo na “hiwaga ng kabanalan” (1 Timoteo 3:16).

Sa magandang himno ng Filipos 2, idinidetalye ni Pablo dito ang pagpapakababang ito ng mas ganap sa ilang aspeto kaysa saanman sa Kasulatan.

- “Na Siya, bagama’t nasa anyo ng Diyos” (Filipos 2:6). Ang salitang morphe (anyo) ay tumutukoy sa Kanyang likas na pagka-Diyos, na si Jesus ay kapantay ng Ama (ihambing ang Juan 1:1).
- “Hinubaran Niya ang Kanyang Sarili” (Filipos 2:7). Ang misteryosong likas ni Jesus na hinubaran ang Kanyang sarili ng Kanyang mga banal na karapatan—upang Siya ay maging tunay na tao at matuksong gaya natin—ay nakamamangha.
- “Siya’y nagpakababa” (Filipos 2:8). Sa pagkuha ng likas ng tao, si Jesus ay lumipat mula sa pangsansinukob na pamumuno tungo sa ganap na pagiging lingkod, kabaligtaran ng layunin ni Lucifer.
- “Kamatayan, maging sa kamatayan man sa krus” (Filipos 2:8). Wala ng mas nakakahiya pang paraan ng kamatayan kaysa sa paraan na pinili ni Jesus, na ipinanukala ito kasama ng Ama sa “payo ng kapayapaan” (Zacarias 6:13), na inilalarawan ito sa simula pa sa pamamagitan ni Moises na itinaas ang ahas (Bilang 21:9, Juan 3:14), sa gayo’y naging “kasalanan para sa atin, Siya na hindi nakakilala ng kasalanan; upang sa Kanya tayo’y maging katuwiran ng Diyos” (2 Corinto 5:21)

`Paano, at dapat, na ang pagtutuon sa kung ano ang ginawa ni Jesus para sa atin sa krus—tinitingnan ang krus bilang ating halimbawa ng ating pagpapasakop at kapakumbabaan—ay ginagawa tayong higit na mapagpakumbaba, gayundin na higit na mapagpasakop sa Diyos?`