---
title:  Karagdagang Kaisipan
date:   23/01/2026
---

“Ang lahat ng pag-ibig ng ama na naisasalin mula sa henerasyon tungo sa henerasyon sa pamamagitan ng daluyan ng mga puso ng tao, lahat ng mga bukal ng paggiliw na nabuksan sa kaluluwa ng mga tao, ay parang isang maliit lamang na agos sa walang hangganang karagatan kung ihahambing sa walang hanggan, walang pagkapagod na pag-ibig ng Diyos. Hindi ito mabibigkas ng dila; hindi ito mailalarawan ng panulat. Maaari mo itong pagbulayan sa araw-araw ng iyong buhay; maaari mong masigasig na saliksikin ang mga Kasulatan upang maunawaan ito; maaari mong gamitin ang bawat lakas at kakayahang ibinigay sa iyo ng Diyos, sa pagsisikap na maunawaan ang pag-ibig at kahabagan ng makalangit na Ama; gayunpaman, sa kabila noon ay may walang hanggan. Maaari mong pag-aralan ang pag-ibig na ayon sa mahabang panahon; gayunpaman ay hindi mo lubos na mauunawaan ang haba at luwang, ang lalim at ang taas, ng pag-ibig ng Diyos sa pagbibigay ng Kanyang Anak upang mamatay para sa sanlibutan. Ang mismong walang hanggan ay hindi makapagpapahayag nito ng lubos. Gayunpaman habang pinag-aaralan natin ang Biblia at pinagbubulayan ang buhay ni Cristo at ang panukala ng pagtubos, ang mga dakilang temang ito ay mabubuksan sa ating mga pang-unawa ng higit at higit.”―Ellen G. White, Testimonies for the Church, vol 5, p. 740.

“Kapag tayo ay tumatanggap ng isang pagsasanay, tulad ni Moises sa paaralan ni Cristo, ano ang ating matututuhan?―na maging mayabang?―na magkaroon ng mataas na opinyon sa ating mga sarili?―Tunay ngang hindi. Mas higit tayong natututo sa paaralang ito, lalo tayong sumusulong sa kaamuan at kababaan ng pag-iisip. HIndi natin dapat madama na natutuhan na natin ang lahat ng karapat-dapat matutuhan. Dapat nating gamitin sa pinakamabuting paggamit ang mga talento na ibinigay sa atin ng Diyos, upang kapag tayo ay nabago mula sa may kamatayan tungo sa kawalang kamatayan, hindi natin iiwanan ang ating mga natamo, kundi madadala natin ito sa kabilang ibayo. Sa buong walang katapusang panahon ng walang hanggan, si Cristo at ang Kanyang gawain ng pagtubos ay magiging tema ng ating pag-aaral.”―Ellen G. White, Manuscript 36, 1885.

**Mga Tanong Para sa Talakayan:**

`Sa anong mga paraan na naranasan mo para sa iyong sarili ang katotohanan ng pag-ibig ng Diyos? Sa klase, pag-usapan ang iba’t ibang paraan na natutuhan at naranasan mo ang Kanyang pag-ibig? Ano ang tumpak na kahulugan na si Jesus ay naparito na “katulad ng mga tao” (Filipos 2:7)? Ihambing ang Roma 8:3. Talakayin ang mga talatang ito sa liwanag ng bawat isa.`

`Anong mga hamon sa pagkakaisa ang kinahaharap ng iglesya sa iyong lugar? Anumang mga isyu, bakit ang kahandaang maging mapagpakumbaba, na hindi gawin ang anumang bagay sa pamama­gitan ng “sariling ambisyon o pagmamataas” (Filipos 2:3) ay isang dakilang paraan upang masimulan man lamang ang paglutas sa mga isyu?`