---
title:  Pagkakaisa sa Pamamagitan ng Kapakumbabaan
date:   17/01/2026
---

### Basahin Para sa Pag-aaral sa Linggong Ito
Filipos 2:1–8, Jeremias 17:9, Filipos 4:8, 1 Corinto 8:2, Roma 8:3, Hebreo 2:14–18

> <p>Talatang Sauluhin</p>
> “Lubusin ninyo ang aking tuwa sa pagkakaroon ng gayunding pag-iisip, magtaglay ng gayunding pag-ibig, na magkaisa ng diwa, at may isa lamang pag-iisip” (Filipos 2:2).

Ang pagkakaisa ay lakas. Ngunit ang malaman kung ano ang totoo ay hindi kagaya ng paggawa nito. Lahat tayo kung minsan ay nabibigo, sa kabila ng ating pinakamabuting pagsisikap sa pagkakaisa. Ngunit iyon ay hindi katulad ng sinasadyang pagbale-wala sa pagkakaisa. Kaya, hindi nakapagtataka, na samantalang nagpapatuloy sa Pablo ng pagsulat sa mga taga Filipos, nais niyang sila’y “magkaisa ng diwa, at may isa lamang pag-iisip.”

Ibinatay ni Pablo ang pangangailangan ng pagkakaisa sa turo at halimbawa ni Jesus. Ito’y isang tema na matatagpuan natin na buong Bagong Tipan at lalo na sa mga sulat. Ang pinagmulan ng kawalang-pagkakaisa sa sansinukob ay umusbong mula sa pagmamataas at pagkauhaw sa posisyon at kapangyariahn ng isang anghel sa langit, kahit na sa isang sakdal na kapaligiran (tingnan ang Isaias 14:12–14). Pagkatapos ay nagkaroon ito ng pagkakataon sa Eden sa pamamagitan ng isang katulad na kawalang-kasiyahan sa mga batas na inilagay ng Diyos at ng pagnanasa na umangat sa mas mataas pang antas kaysa sa idinisenyo ng Diyos (Genesis 3:1–6).

Ngayong linggo ay titingnan natin ang mga saligan sa Biblia para sa pagkakaisa sa iglesya, na nakatuon lalo na sa kahanga-hangang pagpapakababa ni Jesus, sa mga aral na ating makakamit sa pamamagitan ng pagtingin sa Kanya, at kung paano tayo maaaring lumago upang lalong maging katulad Niya.

_*Pag-aralan ang liksyon sa linggong ito upang makapaghanda para sa Sabbath, Enero 24._