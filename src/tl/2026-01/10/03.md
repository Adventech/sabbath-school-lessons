---
title:  Nakaugat at Lumalago Kay Cristo
date:   02/03/2026
---

Ang tema ng mga Taga-Colosas ay isa sa pinakamalinaw na mga tuntunin sa pamumuhay ng buhay Kristiyano: “Kaya’t kung paanong tinanggap ninyo si Cristo Jesus na Panginoon, ay lumakad kayong gayon sa Kanya” (Colosas 2:6). Tinatanggap natin ang kaligtasan sa pamamagitan ng pagtanggap sa isang Katauhan, hindi ang pagtanggap lamang sa isang kalipunan ng mga turo. Ngunit kabilang din sa pagtanggap kay Jesus ang pagtanggap ng lahat Niyang aral, na ibinigay sa pamamagitan ng mga apostol at mga propeta ng Biblia (Efeso 2:20).

Higit sa lahat, ang pagtanggap kay Cristo ay nangangahulugan ng pagkamatay sa sarili, isang lubos na pagpapasakop ng sarili sa nabubuhay na Cristo.

Ang nabubuhay na Salita (Jesus) ay hindi maaaring maihihiwalay mula sa Nakasulat na Salita (ang Biblia) mayroong dalang panig ang iisang baryo. Sa katunayan, sa pamamagitan lamang ng Kasulatan maaari nating makilala si Jesus. Tayo’y “lumalakad” o nabubuhay ng ating buhay “sa Kanya,” nangangahulugan na hinahayaan nating gabayan tayo ng Kanyang Salita at ng Kanyang Espiritu sa lahat ng ating mga desisyon at mga ginagawa.

Sa Colosas 2:7, gumamit sa Pablo ng karaniwang metapor sa Biblia na inihahalintulad ang mga Kristiyano sa halaman. Tayo ay nakaugat kay Cristo sa pamamagitan ng pagtanggap sa Kanya bilang ating Tagapagligtas at pag-aayon ng ating buhay sang-ayon sa Kanyang Salita. Sa gayon tayo ay magiging “matatag sa pananampalataya.”

`Paanong ang mga sumusunod na talata ay nagbibigay liwanag sa paggamit ng halaman bilang isang simbolo ng mga mananampalataya? (tingnan ang Isaias 61:3, Mateo 3:10, Luca 8:11–15, 1 Corinto 3:6)`

Malinaw na inilarawan ni Pablo ang dalawang alternatibong pamimilian na nakabukas sa mga mananampalataya. Ang isa ay manatiling isang “pananim ng Panginoon” (Isaias 61:3) at manatiling ganap kay Cristo sa pamamagitan ng panghahawak sa Kanya at sa Kanyang mga aral. Ang isa naman ay maihahalintulad sa isang artipisyal na halaman na tila sa tingin ay totoo ngunit sa katotohanan ay walang buhay. Sa pagtanggap sa mga pilosopiya at tradisyon ng tao, tayo ay nagiging “bihag” (Colosas 2:8). Bagaman pinalaya tayo ni Cristo, posible na muli tayong maalipin ng pamatok ng pagkaalipin (Galatia 5:1; ihambing ang Gawa 15:10).

Sa madaling salita, ang pagtanggap ng mga aral na wala sa Biblia ay nangangahulugang pagtanggi kay Cristo dahil ang mga tumatanggap ng mga maling aral ay tumatanggap ng ibang ebanghelyo at tinatanggap ang mga awtoridad ng tao kaysa sa awtoridad ng Kasulatan (tingnan ang Galatia 1:6–9). Ito’y isang panganib sa naunang iglesya at nananatiling gayon ngayon.

`Ano ang iyong sariling karanasan sa kung ano ang ibig sabihin ng mamatay sa sarili upang matanggap si Cristo? Bakit dapat na iyon ay maging tuloy-tuloy na proseso?`