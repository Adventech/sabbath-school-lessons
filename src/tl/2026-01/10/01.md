---
title:  Ganap Kay Cristo
date:   28/02/2026
---

### Basahin Para sa Pag-aaral sa Linggong Ito
Colosas 2; Hebreo 7:11; Isaias 61:3; 1 Corinto 3:6; Deutoronomio 31:24–26; Roma 2:28, 29; Roma 7:7.

> <p>Talatang Sauluhin</p>
> “Kaya’t ang sinuman ay huwag humatol sa inyo tungkol sa pagkain at inumin, o tungkol sa kapistahan, o bagong buwan o mga araw ng Sabbath, na ang mga ito ay isang anino ng mga bagay na darating, ngunit ang katawan ay kay Cristo” (Colosas 2:16, 17).

Natanong ka na ba kung bakit mo ipinangingilin ang Sabbath? Marahil ay kahit ang talatang sauluhin sa linggong ito ay ginagamit na “katibayan” laban dito. Gayunpaman, ang talata ay isinulat hindi tungkol sa ika-apat na utos, kundi bilang tugon sa mga kamalian na itinututro ng ilang mga bulaang guro sa iglesya. Ano ang mga kamaliang ito?

Una, ang maling turo ay inilarawan bilang “pilosopiya,” “ang tradisyon ng mga tao,” “mga simulain ng sanlibutan,” at “hindi ayon kay Cristo” (Colosas 2:8).

Kabilang din dito ang pagtutuli at ang pag-iingat ng mga kapistahan ng mga Judio (Colosas 2:11, 16), kasama ang mga rituwal ng kalinisan at regulasyon ng mga Judio kaugnay ng pagkain (Colosas 2:16, 21). Kasama rin dito ang pagsamba sa mga anghel o pagtatangkang tularan ang pagsamba sa mga anghel (Colosas 2:18).

At, sa huli, ito ay batay sa “mga utos at mga doktrina ng mga tao” at maaaring kasama ang mga asetikong (ascetic) gawain (Colosas 2:22, 23).

Ang mga bulaang tagapagturong ito ay maliwanag na relihiyoso at tapat, ngunit nagkamali sila sa pagkaunawa sa ebanghelyo. Sa linggong ito ay makikita natin kung bakit. At makikita natin kung bakit ang talatang sauluhin ay walang kinalaman sa ating pangingilin ng ikapitong-araw na Sabbath.

_*Pag-aralan ang liksyon sa linggong ito upang makapaghanda para sa Sabbath, Marso 7._