---
title:  Mga Magulang at Mga Anak
date:   16/03/2026
---

Ang mga anak ay may mahalagang papel bilang bahagi ng kompanya ng pamilya. Dapat nilang malaman na sila’y minamahal at pinahahalagahan bilang mga miyembro ng pamilya at mga mamamayan ng makalangit na kaharian. Ang pagsambang pampamilya ay mahalaga, simple ngunit regular, sa umaga at gabi. Sa mas batang edad, makapagsisimula ang mga bata na tumulong sa paglilinis at iba pang mga responsibilidad. Pinakamahalaga, dapat nilang sundin ang utos ni Pablo: “sumunod kayo sa inyong mga magulang sa lahat ng mga bagay, sapagkat ito’y nakakalugod sa Panginoon” (Colosas 3:20).

`Basahin ang mga sumusunod na talata. Anong mga prinsipyo ang ibinigay sa pagpapalaki ng mga anak?`

`Kawikaan 22:6, 15`

`Mateo 19:14`

`Deuteronomio 6:6, 7`

`Kawikaan 1:8, 9`

Kapag sinanay ng wasto para sa Panginoon, sa pamamagitan ng tuntunin at halimbawa, ang mga anak ay magiging isang pagpapala sa pamilya, sa iglesya, at higit pa. At ang tagubilin ni Pablo sa mga magulang, gaya ng kanyang tagubilin sa mga asawang lalaki at mga asawang babae, ay balanse at nagbibigayan: “Mga ama, huwag ninyong ibunsod sa galit ang inyong mga anak, baka manghina ang loob nila” (Colosas 3:21). Ang paraan ng pakikitungo at disiplina ng mga magulang—lalo na ng ama—sa mga anak ay may malalim na epekto sa kanilang espiritwal na paghubog.

Ipinapakita rin ng pag-aaral na kapag parehong pumupunta sa simbahan ang mga magulang, mas mataas ang porsyento ng mga bata na patuloy na pumasok sa simbahan kumpara sa kung iisa lang ang pumupunta. Higit na nakakagulat pa, ang regular na pagdalo sa simbahan ng ama, higit pa sa ina, ay nakaugnay sa mas maraming anak na nananatili sa simbahan hanggang sa pagtanda nila. Ang papel ng ama, kung gayon, sa espirituwal na paghubog ng kanyang mga anak, ay hindi maaaring bale walain. Napakahalaga na seryosohin ng mga ama ang kanilang mga tungkulin.

`Hindi lahat ng mga ama, gayunpaman, ay naging mabuting halimbawa para sa kanilang mga anak. Paanong ang kaalaman ng Diyos bilang ating Ama ay nagdadala ng kagalingan kung saan kailangan, lalo na kung ang makalupang mga ama ay naging dahilan ng malaking kapinsalaan?`