---
title:  Karagdagang Kaisipan
date:   20/03/2026
---

“Dapat maunawaan ng bawat miyembro ng pamilya na ang bawat isa ay may kanya-kanyang tungkuling dapat gampanan upang makatulong sa kaginhawahan, kaayusan, at pagkasundo ng buong pamilya. Hindi dapat gumawa ang isa laban sa iba. Ang lahat ay dapat na nagkakaisang gumagawa ng mabuting gawa para palakasin ang isa’t isa; maging mahinahon, matiyaga, at mapagpasensya; magsalita nang malumanay at kalmado, iwasan ang gulo; at bawat isa ay buong pagsisikap na gawing magaan ang mga pasanin ng ina. . . .

“Dapat maintindihan ng bawat miyembro ng pamilya kung anong bahagi ang dapat niyang gampanan sa pakikipagtulungan sa iba. Lahat, mula sa batang anim na taong gulang pataas, ay dapat maunawaan na kinakailangan nilang pasanin ang kani-kanilang bahagi ng mga responsibilidad sa buhay.”—Ellen G. White, The Adventist Home, pp. 179, 180.

“Dapat nating hayaang pumasok si Cristo sa ating mga puso at mga tahanan kung nais nating lumakad sa liwanag. Ang tahanan ay dapat gawing ayon sa lahat ng kahulugahan nito. Dapat itong maging munting langit sa ibabaw ng lupa, isang lugar kung saan nililinang ang pagmamahal sa halip na pinagsisikapang siilin. Ang ating kaligayahan ay nakasalalay sa paglinang ng pag-ibig, pakikiramay, at tunay na paggalang sa isa’t isa. . . . Dapat nating malimutan ang sarili, na laging humahanap ng mga pagkakataon, kahit sa maliliit na bagay, na magpakita ng pasasalamat sa mga pabor na tinanggap natin sa iba, at nagbabantay sa mga pagkakataon na pasayahin ang iba at pagaanin at pahupain ang kanilang mga kalungkutan at mga pasan sa pamamagitan ng mga gawa ng malambing na kabaitan at mga mumunting gawa ng pag-ibig. Ang mga maaalalahaning paggalang na ito, na, nagsisimula sa ating mga pamilya, at umaabot sa labas ng sakop ng pamilya, ay mga bahaging bumubuo sa kabuuan ng kaligayahan sa buhay; at ang pagpapabaya sa mga maliliit na bagay na ito ang siyang nagiging dahilan ng pait at lungkot sa buhay.”—Ellen G. White, Testimonies for the Church, vol. 3, pp. 539, 540.

**Mga Tanong Para sa Talakayan:**

`Sa mga may asawa, anong mga prinsipyo ang nakatulong sa inyo sa inyong relasyon? Anong payo ang mayroon kayo para sa mga walang asawa, at paano nila paghahandaan ang mga hamon na dala ng pag-aasawa?`

`Maraming mapagmahal at maalagang mga magulang na nagpalaki ng kanilang mga anak sa mabubuting Kristiyanong tahanan ang madalas humarap sa mahirap na pagsubok ng pagtanggi ng kanilang mga may gulang na anak sa pananampalataya. Anong payo at aliw ang maaari mong ibigay sa kanila? Ano ang mas mabuting iwasang sabihin?`

`Higit pang talakayin ang payo na “lumakad ng may karunungan.” Sa kabaligtaran, ano ang ibig sabihin ng lumakad sa “kamangmangan” kasalungat ng karunungan? Ano ang natutuhan mo mula sa iba’t ibang panahon na maaaring lumakad ka sa isa o sa iba pa?`