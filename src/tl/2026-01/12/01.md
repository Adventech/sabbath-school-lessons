---
title:  Pamumuhay Kasama ang Isa’t Isa
date:   14/03/2026
---

### Basahin Para sa Pag-aaral sa Linggong Ito
Colosas 3:18–4:6; Efeso 5:22–25, 33; Kawikaan 22:6, 15; 1 Pedro 2:16; 1 Tessalonica 5:17.

> <p>Talatang Sauluhin</p>
> “Ang inyong pananalita nawa’y laging may biyaya, na may timplang asin, upang inyong malaman kung paano ninyo dapat sagutin ang bawat isa” (Colosas 4:6).

Kapag ang mga tao ay naninirahan at nagtatrabaho nang malapit sa isa’t isa, nakakatagpo sila ng iba’t ibang mga hamon. Ang pagkakaiba ng opinyon ay maaaring magdulot ng tensyon; maaaring magsimula ang mga argumento. Kapag mas malapit ang relasyon, mas mahalaga para sa bawat isang nasa relasyong iyon na magkasundo.

Ang pinakamalapit na relasyon, siyempre, ay ang relasyon ng pamilya. Ang tahanan ay minsang tinatawag na “ang kompanya ng pamilya.” Ito’y isang kapansin-pansing paraan na paglalarawan kung paano gumagawa ang tahanan. Mayroong tiyak na mga pagkakatulad ang pagpapatakbo ng isang negosyo at ang pamamalakad ng isang sambahayan. Dapat ay may pangkalahatang pagkakasundo ng pinahahalagahan, mga mithiin, at mga layunin. Bawat isa ay dapat makihalubilo sa isa’t isa at gawin ng mabuti ang kanilang bahagi upang tumakbo ng maayos ang mga bagay. Ang kaparehong mga prinsipyo ay maiaangkop sa iglesya, na sa katotohanan ay isang malaking pamilya.

Sa ating talata para sa linggong ito, nagbibigay si Pablo ng ilang mahahalagang prinsipyo kung paano ang isang pamilyang Kristiyano ay makagagawa sa pinakamabuting paraan. Dahil ang tahanang Kristiyano ay dapat pamahalaan ng mga prinsipyo ng Biblia, ito’y tunay na gumagawang may pagkakaiba mula sa tipikal na sambahayang Romano. Nagbibigay din si Pablo ng iba pang mga mahahalagang prinsipyo na makakatulong para sa iba’t ibang mga relasyong sosyal, maging sa loob o sa labas ng tahanan.

_*Pag-aralan ang liksyon sa linggong ito upang makapaghanda para sa Sabbath, Marso 21._