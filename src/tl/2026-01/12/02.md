---
title:  Mga Asawang Lalaki at Mga Asawang Babae
date:   15/03/2026
---

Maraming tagubilin para sa mga tahanang Kristiyano ang makikita sa Bagong Tipan (tingnan ang Efeso 5:21–6:9, Colosas 3:18–4:1, Tito 2:1–10, 1 Pedro 2:18–3:7). Kapansin-pansing ang mga itinuturing na “alintuntunin para sa sambahayan” ay hindi ganap na nakabatay sa hirarkiya. Sa halip, may mga bahagi itong naglalayong gawing mas pantay-pantay at kapwa nagpapalakas ang ugnayan ng bawat isa.

`Basahin ang Colosas 3:18, 19. Anong balanse ang nakikita mo? Anong karagdagang mga payo ang ibinigay ni Pablo sa Efeso 5:22–25, 33?`

Binabanggit ng ilang kalalakihan ang, “Mga babae, pasakop kayo sa inyo-inyong asawa” (Colosas 3:18), at humihinto na doon, ngunit pansinin ang mahalagang paliwanag na idinagdag ni Pablo: “gaya ng nararapat sa Panginoon.” Walang itinuturo ang Bagong Tipan na ang mga babae ay dapat magpasakop sa lahat ng lalaki; ni na ang mga asawang babae ay dapat maging sunud-sunuran o alipin; ni na dapat silang bulag na sumunod sa bawat nais o kagustuhan ng kanilang mga asawa. Ang punto ni Pablo ay ang katapatan ng asawang babae ay sa Panginoon muna at ikalawa lamang ang katapatan sa kanyang asawang lalaki. Hindi dapat mawala ang pagkatao ng asawang babae dahil sa kanyang asawang lalaki, at hindi rin siya (asawang lalaki) dapat umakto bilang kanyang konsensya.

Ang pagmamahal ni Cristo sa iglesya na ipinakita sa pamamagitan ng pagsasakripisyo ng Kanyang sarili para sa dito (iglesya) ang siyang halimbawa kung paano dapat mahalin ng mga asawang lalaki ang kanilang mga asawang babae (Efeso 5:25). Mananatili silang (asawang lalaki) tapat kahit ano pa man ang maging kapalit. Gagawa sila ng mga desisyon na pinakamabuti para sa asawa, bagaman kadalasan ang mga interes na ito ay dapat nakahanay. Kapag umiiral ang pag-ibig na tulad nito, mas madaling sundin ng asawang babae ang utos ng Diyos na igalang ang kanyang asawa (Efeso 5:33).

Ang isang maayos na pag-aasawang Kristiyano ay inilalarawan sa pamamagitan ng pagkakasundo—nagsasanggunian ang isa’t isa, pinag-iisipan ng magkasama ang mga bagay, at gumagawa ng mga desisyon bilang isang mag-asawa. Kung minsan, kapag gumagawa ng mga desisyon na may mga seryosong implikasyon para sa buong pamilya, maaaring angkop na isama ang mga anak sa mga talakayang ito, ngunit hindi kailanman dapat mag-away ang mga magulang sa harap nila. Pagkaraan ng gayong proseso, kung ang mag-asawa ay hindi magkasundo, ang biblikal na daan tungo sa kapayapaan ay ang pagpayag ng asawang babae sa pasya ng kanyang asawa, basta’t hindi ito sumasalungat sa Salita ng Diyos. Sa parehong paraan, karamihan, kung hindi lahat, naaala-ala ng mga asawang lalaki ang mga panahon na sila’y masaya na sila’y nakinig sa kanilang mga asawang babae at sinunod ang kanilang payo. Kapag mas nagtutulungan bilang isang koponan ang mag-asawa, mas magiging masaya ang kanilang pagsasama.

`Paano natin maiiwasang gawin, ang sa kasamaang palad, ay nagawa na sa buong kasaysayan: ang pagkuha sa mga magagandang prinsipyong nakasaad sa mga tekstong ito at gawing masama?`