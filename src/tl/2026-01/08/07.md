---
title:  Karagdagang Kaisipan
date:   20/02/2026
---

“Ang isang tao na isang tao lamang at sinabi ang uri ng mga bagay na sinabi ni Jesus ay hindi magiging isang dakilang guro sa moral. Siya ay maaaring maging isang baliw―kapantay ng baliw na tao na nagsasabing siya ay isang nilagang itlog–o kung hindi, siya ang Diablo sa Impiyerno. Kailangan mong pumili. Ang lalaking ito ay dating, at nananatiling Anak ng Diyos: o isang taong baliw o mas malala pa sa baliw. Maaari mo Siyang tawaging hangal, maaari mo Siyang duraan at patayin bilang isang demonyo; o maaari kang magpatirapa sa Kanyang mga paa at tawagin Siyang Panginoon at Diyos. Ngunit huwag nating gawing biro ang Kanyang pagiging isang dakilang guro ng tao. Hindi Niya ito iniwan upang pagpilian natin—hindi Niya iyon nilayon.”―C. S. Lewis, Mere Christianity (New York, Collier Books, 1952), p. 41.

“Ang Ama ang buong kapuspusan ng pagka-Diyos sa katawan, at hindi nakikita ng mga tao.

“Ang Anak ang buong kapuspusan ng Kadiyosan na nahayag. Ipinapahayag Siya ng Salita ng Diyos bilang “tunay na larawan ng Kanyang likas.’ ”―Ellen G. White, Evangelism, p. 614.

“Si Cristo ang Anak ng Diyos na umiiral na bago pa ang lahat ng bagay, at na nabubuhay sa Kanyang Sarili na hindi dumedepende sa anumang bagay. . . . Sa pagsasalita tungkol sa Kanyang naunang pag-iral, dala ni Cristo ang isipan pabalik sa buong walang petsang kapanahunan. Tinitiyak Niya sa atin na hindi kailan man nagkaroon ng panahon na Siya’y hindi malapit na nakikisama sa walang hanggang Diyos. . . .

“Siya’y kapantay ng Diyos, walang hanggan at makapangyarihan sa lahat. Siya ang walang hanggan, nabubuhay sa sarili na Anak.”—Ellen G. White, Evangelism, p. 615.

**Mga Tanong Para sa Talakayan:**

`Pag-isipang mabuti ang tanong tungkol sa walang hanggang pagka-Diyos ni Jesus. Isipin ang mga implikasyon ng buong plano ng kaligtasan at ang kahulugan ng sakripisyo sa krus kung si Jesus ay iba pa kaysa sa walang hanggang Diyos, Isa na hindi kailanman nilikha kundi palagi, mula nang walang hanggang pasimula, ay nabubuhay. Bakit ang turong iyon ay napakahalaga? Sa klase, pagusapan kung ano ang kahulugan kung, sa katotohanan, si Jesus ay hindi walang hanggan, kundi sa ilang paraan Siya Mismo ay nilikha. Muli, ano ang nawawala sa gayong uri ng kaisipan?`

`Kapag iniisip natin ang tungkol kay Jesus, sa ebanghelyo, at sa panukala ng kaligtasan, bakit dapat nating ingatan ang konsepto ng pakikisangkot at interes ng buong sansinukob sa ginawa ni Jesus dito bilang bahagi ng ating kaisipan? Ano kaya ang pumasok sa kanilang isipan nang makita nila ang kanilang Manlalalang, ang kanilang walang hanggang Manlilikha, sa krus? Isang bagay sa atin na humanga dito, ngunit ang hindi nagkasalang sansinukob ay kilala Siya sa Kanyang walang hanggang kaluwalhatian. Ano kaya ang pumasok sa kanilang mga isipan nang masaksihan nila ang Isa na kanilang sinasamba sa langit ay namatay sa krus?`

`Ano ang sasabihin mo sa isang tao na hindi naniniwala na ang Ama at ang Anak ay palaging nabubuhay na magkasama? Bakit ito’y isang napakahalagang katotohanan? Paano mo ipapaliwanag na hindi kailanman nagkaroon ng panahon na ang Ama ay walang Anak, maliban sa krus, nang may isang pansamantalang “paghihiwalay ng mga banal na kapangyarihan” (Ellen G. White Comments, The SDA Bible Commentary, vol. 7, p. 924)?`