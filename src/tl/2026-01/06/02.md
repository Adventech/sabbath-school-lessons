---
title:  Nagagalak sa Panginoon
date:   01/02/2026
---

`Basahin ang Filipos 3:1–3. Anu-ano ang positibo at negatibong pahayag na binanggit ni Pablo dito, at paano sila magkakaugnay? Paano niya inilalarawan ang mga mananampalataya?`

Nagsisimula si Pablo sa isang napaka-positibong pahayag at halos nagsasabing tila kanya nang tinatapos ang kanyang sulat. Ngunit hindi pa siya tapos. Siya’y bumabalik sa isa sa mga pangunahing tema ng kanyang sulat: nagagalak sa Panginoon. At dito ay magbibigay siya ng maraming mga dahilan para doon. Pinakamahalaga, dapat tayong magkaroon ng pagtitiwala kay Cristo, hind sa ating sarili: Tayo’y nagagalak kay Cristo Jesus, at “walang anumang pagtitiwala sa laman” (Filipos 3:3). Sino sa atin ang, sa isang paraan o iba pa, ay natutuhan sa mahirap na paraan ang tungkol sa hindi paglalagay ng tiwala sa laman?

Ang malakas na babala na “Mag-ingat” (tatlong beses) ay hindi matatagpuan sa anumang lugar sa Kasulatan. Malamang, alam na mabuti ng mga taga-Filipos kung ano ang pagbabanta ang tinutukoy ni Pablo. Sa halip na tatlong magkakahiwalay na problema, ang babala ay tila tumutukoy sa isang grupo ng mga bulaang guro na inilarawan sa tatlong magkakaibang paraan.

Ang masasama at hindi relihiyosong mga tao sa Israel ay tinatawag minsan bilang “mga aso” (Filipos 3:2; ihambing ang Awit. 22:16; Isaias 56:10; Mateo 7:6; 2 Pedro 2:21, 22). Ang mga bulaang guro ay maaari ring tumpak na mailarawan bilang “masasamang manggagawa.” Tumutukoy sa kanila bilang “ang pagtutuli” (Filipos 3:2) o yaong mga “nagpuputol ng laman” (ESV) ay nagpapakita na, tulad sa Galatia at ibang mga lugar, sinisikap nilang ipatupad ang pagtutulti sa mga Hentil na mananampalataya na labag sa pinagtibay ng Konsilyo ng mga Apostol (tingnan ang Gawa 15).

Kapansin-pansing tila ang isang solusyon sa mga espirituwal na hamon, kabilang ang paglaganap ng mga maling aral, ay ang “magalak sa Panginoon” (Filipos 3:1; ihambing ang Filipos 4:4).

Anumang bagay na ating ikinagagalak ay naghahatid sa atin kagalakan (tulad ng sa English, ang dalawang salitang Griyego para sa mga ideyang ito ay magkaugnay). Nais ng Diyos na tayo ay magalak, at ang Kanyang salita ay isang uri ng manwal ng pagtuturo para sa tunay na kasiyahan at tumatagal na kagalakan. Kasama rito ang pagtanggap ng kaawaan ng Diyos (Awit 31:7); inilalagay ang ating tiwala sa Kanya (Awit 5:11); pagtanggap sa mga pagpapala ng kaligtasan (Awit 9:14); pagsasabuhay ng kautusan ng Diyos bilang paraan ng pamumuhay (Awit 19:14), kabilang ang Sabbath (Isaias 58:13, 14); pananampalataya sa Kanyang Sailta (Awit 119:162); at pagpapalaki ng maka-Diyos na mga anak (Kawikaan 23:24, 25).

`Ang buhay ay maaaring maging napakahirap para sa ating lahat, gaano man kabuti ang nangyayari sa mga bagay ngayon. Ngunit kahit na ang mga ito ay hindi mabuti ngayon, anong mga bagay ang maaari o dapat mong ikagalak? Ano ang pumipigil sa iyo na gawin ito?`