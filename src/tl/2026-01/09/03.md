---
title:  Kung Kayo’y Magpapatuloy sa Pananampalataya
date:   23/02/2026
---

`Basahin ang Colosas 1:23. Ano sa palagay mo ang ibig sabihin ni Pablo sa “nagpapatuloy na matatag at matibay sa pananampalataya?” (tingnan din ang Colosas 2:5 at Efeso 3:17).`

May apat na uri ng mga pahayag na “kung” sa Griyego, bawat isa ay may iba't ibang kahulugan. Ang uri na gamit sa simula ng Colosas 1:23 ay nagpapalagay na ang kondisyon ay totoo. Ibig sabihin, hinihikayat ni Pablo ang mga taga-Colosas na magpatuloy nga sila sa pananampalataya. Tulad ng tinukoy ni Pablo, nakita na niya ang mga palatandaan ng kanilang pananampalataya at katatagan (Colosas 2:5). Gayunpaman, ang kanilang pag-asa ay nakasalalay pa rin sa kanilang pagpapatuloy sa landas ng pananampalataya na kanilang tinahak.

Ang ideya ng pagpapatuloy ang ibig sabihin ng salitang Griyego na isinaling “magpatuloy” (Colosas. 1:23). Ginamit din ito sa mga eskriba at Pariseo na patuloy na humihingi kay Jesus ng sagot kung ano ang dapat gawin sa babaeng nahuli sa pangangalunya (Juan 8:7); gayundin kay Pedro na patuloy na kumakatok sa pintuan matapos makilala ni Rhoda ang kanyang boses ngunit iniwan itong nakalock upang sabihan ang iba (Gawa 12:16). Ginagamit din ito ni Pablo upang hikayatin si Timoteo na manatiling tapat sa mga aral at tagubiling ibinigay niya (1 Tim. 4:16). Katulad din ang kahulugan nito dito, maliban lang na ito'y tumutukoy sa mga mananampalataya sa pangkalahatan.

Tulad ng ating makikita sa liksyon sa sususnod na linggo, nababahala si Pablo na ang mga taga Colosas ay sumunod sa mga paraan ng kaligtasang nakabatay sa tao sa halip na manatiling matibay sa pag-asang iniaalok ng ebanghelyo (tingnan, halimbawa, ang Colosas 2:8, 20–22). Ang salitang “matibay” ay tumutukoy sa pagkakatatag sa isang matibay na pundasyon ng pananampalataya at pag-ibig ayon sa Salita ng Diyos (tingnan ang Mateo 7:25, Efeso 2:20, Efeso 3:17).

Kaugnay ng ideyang ito ay ang salitang Griyego na isinaling “matatag,” na tumutukoy sa isang hindi natitinag na istraktura at, sa malawak na kahulugan, sa isang Kristiyanong hindi “matitinag palayo mula sa pag-asa ng ebaanghelyo” (Colosas 1:23). Ang kaparehong salita ay ginamit sa 1 Corinto 15:58: “Kayo’y maging matatag, hindi nakikilos, na laging sagana sa gawa ng Panginoon, yamang nalalaman ninyo na hindi walang kabuluhan ang inyong gawa sa Panginoon.”

Salungat sa karaniwang paniniwala ng “minsang naligtas, ay palagi nang ligtas,” nagsasabi si Pablo na isang bagay na lubos na kakaiba.

`Ano ang iyong karanasan tungkol sa kahalagahan ng patuloy na pagpapanatili ng pananampalataya? Bakit kailangang palaging maging may malay-tao sa pagpili nito? Ano ang mangyayari kung hindi mo ito gagawin?`