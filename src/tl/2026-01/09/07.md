---
title:  Karagdagang Kaisipan
date:   27/02/2026
---

“Wala tayong sariling katuwiran upang matugunan ang mga hinihingi ng kautusan ng Diyos. Ngunit gumawa si Cristo ng daan ng pagtakas para sa atin . . . kapag ibinigay mo ang iyong sarili sa Kanya, at tanggapin Siya bilang iyong Tagapagligtas, kung magkagayon, naging makasalanan man ang iyong buhay, alang-alang sa Kanya ikaw ay aaring matuwid. Ang karakter ni Cristo ay tumatayo sa lugar ng iyong karakter, at ikaw ay tinatanggap sa harap ng Diyos na para bang hindi ka nagkasala.

“Higit pa rito, binabago ni Cristo ang puso. Siya’y tumatahan sa iyong puso sa pamamagitan ng pananampalataya. Dapat mong panatilihin ang kaugnayang ito kay Cristo sa pamamagitan ng pananampalataya at patuloy na pagsusuko ng iyong kalooban sa Kanya; at habang ginagawa mo ito, gagawa Siya sa iyo sa pagnanais at sa paggawa, para sa Kanyang mabuting kalooban . . . .

Kaya wala tayong anuman sa ganang ating sarili na ipagmamapuri. Wala tayong batayan para sa pagtataas ng sarili. Ang tanging batayan ng pag-asa ay ang katuwiran ni Crsito na ipinagkaloob sa atin, at sa ginawa ng Kanyang Espiritu na gumagawa sa loob natin at sa pamamagitan natin.”—Ellen G. White, Steps to Christ, pp. 62, 63.

“Ang liwanag na ibinigay sa akin ay napakalakas tungkol sa maraming lalabas sa atin, na makikinig sa mga espiritung mapanglinlang at mga doktrina ng mga demonyo. Nais ng Panginoon na bawat kaluluwa na nag-aangking naniniwala sa katotohanan ay magkaroon ng matalinong kaalaman kung ano ang katotohanan.”—Ellen G. White, Evangelism, p. 363.

**Mga Tanong Para sa Talakayan:**

`Basahin muli ang talatang sauluhin: “Para sa ating kapakanan, ginawa Niyang may kasalanan Siya na hindi nakakilala ng kasalanan, upang sa Kanya tayo’y maging katuwiran ng Diyos” (2 Corinto 5:21). Ano ang kahulugan nito? Ano ang kahulugan na si Cristo ay naging kasalanan para sa atin, at paano iyon makakatulong sa atin na maunawaan ang pampalit na likas ng Krus? Gayundin, ano ang kahulugan na “upang sa Kanya tayo’y maging katuwiran ng Diyos”?`

`Pag-isipang mabuti ang katanungan na “minsang naligtas, ay palagi nang ligtas,” na pinaniniwalaan ng maraming mga Kristiyano. Bakit tayo naniniwala na ito ay maling doktrina? Anong kapansin-pansing mga panganib ang ipinapakita nito sa isang taong naniniwala dito? Paano tayo, samantalang tinatanggihan ang doktrinang iyon, ay mayroon pa ring katiyakan ng kaligtasan?`

`Gaano ka “katatag at katibay” (Colosas 1:23) sa iyong pana­nampalataya? Gaano mo kalubos na nauunawaan ang iyong sina­sampalatayahan at bakit mo ito pinaniniwalaan? Ano ang magagawa mo upang mas maunawaang mabuti ang iyong sinasam­palatayanan? At bakit napakahalaga na ikaw ay “matatag at matibay” sa pananampalataya?`