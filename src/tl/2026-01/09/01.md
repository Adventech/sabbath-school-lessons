---
title:  Pagkakasundo at Pag-asa
date:   21/02/2026
---

### Basahin Para sa Pag-aaral sa Linggong Ito
Colosas 1:21–29, Efeso 5:27, Efeso 3:17, Roma 8:18, Efeso. 1:7–10, Efeso 3:3–6, Kawikaan 14:12.

> <p>Talatang Sauluhin</p>
> “Ginawa Niyang may kasalanan Siya na hindi nakakilala ng kasalanan, upang sa Kanya tayo’y maging katuwiran ng Diyos” (2 Corinto 5:21).

Ipinagpatuloy ni Pablo ang tema ng pagkakasundo, na napakaliwanag na binigyang-diin sa Colosas 1:20 (tingnan ang Liksyon 8, Huwebes). Doon ay inilarawan Niya ang pangsansinukob na saklaw nito, samantalang ang sumusunod dito ay naging personal at indibiduwal. Sa pamamagitan ng Kanyang kamatayan sa krus, naisakatuparan ni Jesus ang pagkakasundo para sa bawat isa at sa lahat ng bagay, lalo na ang sangkatauhan, na napahiwalay mula sa buhay ng Diyos sa pamamagitan ng kasalanan, ngunit ngayon, sa pamamagitan ni Jesus, ay naipagkasundo muli sa Kanya sa pamamagitan ng pananampalataya.

Ang proseso ng indibidwal na pagkakasundo ay inilarawan sa talatang napag-aralan natin ngayong linggo. Tulad ng buong sansinukob na nasasaklaw nito, nangyari ito sa pamamagitan ng kamatayan ni Cristo. Sa personal na antas, ang krus—na hindi lamang basta isang simbolo—kundi isang aktibong reyalidad kung saan ang pag-ibig ng Diyos ang nagbabago sa mga tao habang kanilang pinapakinggan ang ebanghelyo at tinatanggap si Cristo bilang pag-asa ng kaluwalhatian.

Nagsasalita rin si Pablo tungkol sa “hiwaga sa nakatago sa lahat ng mga panahon at mga salinlahi” (Colosas 1:26). Ano nga ba ang lihim na ito, at ano ang nilalaman nito—para sa indibidwal at para sa buong sansinukob? Paano nauugnay ang “lihim” na ito sa ebanghelyo na masigasig na ipinahayag ni Pablo?

_*Pag-aralan ang liksyon sa linggong ito upang makapaghanda para sa Sabbath, Pebrero 28._