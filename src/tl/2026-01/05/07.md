---
title:  Karagdagang Kaisipan
date:   30/01/2026
---

“Ang taong pinakamalapit kay Cristo ay siyang sa lupa ay uminom ng pinakamalalim ng espiritu ng Kanyang mapagsakripisyo sa sariling pag-ibig, pag-ibig na ‘hindi mapagmalaki o hambog, . . . hindi ipinipilit ang sariling kagustuhan, hindi mayayamutin, hindi nagtatala ng mga pagkakamali’ (1 Corinto 13:4, 5),―pag-ibig na umaantig sa alagad, tulad ng kilusin nito ang ating Panginoon, na ibigay ang lahat, na mamuhay at gumawa at magsakripisyo, kahit hanggang sa kamatayan, para sa pagliligtas ng sangkatauhan. Ang espiritung ito ay nakita sa buhay ni Pablo. Sinabi niya, ‘Sapagkat sa ganang akin ang mabuhay ay si Cristo;’ dahil inihayag ng kanyang buhay si Cristo sa mga tao; ‘at ang mamatay ay pakinabang.’―pakinabang kay Cristo; ipapakita mismo ng kamatayan ang kapangyarihan ng Kanyang biyaya, at titipunin ang mga kaluluwa sa Kanya. ‘dadakilain si Cristo sa aking katawan,’ sinabi niya, ‘maging sa pamamagitan ng buhay, o sa pamamagitan ng kamatayan.’ Filipos 1:21, 20.”―Ellen G. White, The Desire of Ages, p. 549.

“Hindi malayo ang panahon na ang pagsubok ay darating sa bawat kaluluwa. Ang tanda ng hayop ay ipipilit sa atin. Yaong mga sumuko ng paunti-unti sa mga hinihingi ng sanlibutan at nakiayon sa makamundong kaugalian ay hindi masusumpungang isang mahirap na bagay ang magpasakop sa mga kapangyarihan darating, kaysa ipailalim nila ang kanilang mga sarili sa panlilibak, insulto, banta ng pagkakulong, at kamatayan . . .

“Kapag ang mga huwad na kapatid ay nahiwalay na mula sa mga tunay, ang mga nakatago ay lilitaw na rin, at magpapahayag ng kanilang papuri sa ilalim ng bandila ni Cristo. Ang mga naging mahiyain at nagdadalawang-isip ay magtatangkang ipahayag nang lantaran ang kanilang panig para kay Cristo at sa Kaniyang katotohanan. Ang pinakamahina at nag-aatubili sa iglesya ay magiging katulad ni David―handang gumawa at sumubok. Mas malalin ang gabi para sa bayan ng Diyos, mas maningning ang mga bituin. Labis na liligaligin ni Satanas ang mga tapat; ngunit sa pangalan ni Jesus, sila’y lalabas na higit pa sa mga mapagtagumpay.”―Ellen G. White, Testimonies for the Church, vol. 5, pp. 81, 82.

**Mga Tanong Para sa Talakayan:**

`Isipin ang tungkol sa babala sa sipi sa itaas tungkol sa mga “mga sumuko ng paunti-unti sa mga hinihingi ng sanlibutan at nakiayon sa makamundong kaugalian” Ano ang mga kasama nito? Pag-usapan kung paano ito iaangkop hindi lamang sa mga indibiduwal kundi sa kabuuan ng iglesya.`

`Sinasabi ng Diyos, “ ‘Ang mga nagpaparangal sa Akin ay Aking pararangalan’” (1 Samuel 2:30). Sa anong mga paraan pinararangalan natin ang Diyos? Ito ba’y kapareho ng “pagbibigay kaluwalhatian sa Kanya” (Apocalipsis 14:7)? Bakit o bakit hindi?`

`Paano natin mauunawaan ang konsepto na isagawa ang ating sariling kaligtasan na hindi mahuhulog sa bitag ng legalismo?`