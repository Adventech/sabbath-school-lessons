---
title:  Isang Handog na Buhay
date:   27/01/2026
---

`Basahin ang Filipos 2:17; 2 Timoteo 4:6; Roma 12:1, 2; at 1 Corinto 11:1. Ano ang sinasabi ni Pablo sa mga talatang ito?`

Naipahayag na ni Pablo ang isang nakakagulat na magkaibang pananaw tungkol sa kung siya ay mabubuhay o mamamatay sa paglilingkod kay Cristo (Filipos 1:20–23). Ngayon ay kanyang iminungkahi ang tunay na posibilidad na siya’y “ibuhos bilang inuming handog” (Filipos 2:17). Ang paglalarawang ito ay batay sa sinaunang gawain ng mga pag-aalay, na kasama ang pagbubuhos ng likido (tulad ng langis, alak, o tubig) bilang isang handog sa Diyos (tingnan, bilang halimbawa, Genesis 35:14, Exodo 29:40, 2 Samuel 23:15–17). Ang tila “pagsasayang” mamahaling likido sa isang kilos ng debosyon ay maaaring magpaalala sa atin ng ginawa ni Maria nang pahiran niya ang ulo at mga paa ni Jesus ng“mamahaling pabangong purong nardo” (Marcos 14:3–9; Juan 12:3). Bagaman hindi isang handog na inumin, maliwanag nitong inihahayag ang isang napakalaking sakripisyo na angkop na naglalarawan ng walang hanggang sakripisyo ni Cristo para sa ating kaligtasan.

Kung sakali mang ipapatay si Pablo dahil sa kanyang gawain ng pagpapalaganap ng ebanghelyo, siya ay magagalak dahil ang kanyang buhay ay“ibinubuhos” bilang isang handog sa Diyos. Dahil sa Hebreong Kasulatan, ang mga handog na likido ay hindi karaniwang nag-iisa kundi kalimitang kasama ng isang sakripisyo (tingnan ang Bilang 15:1–10, Bilang 28:1–15), ituturing ni Pablo ang pagbibigay ng kanyang buhay bilang angkop na karagdagan sa “sakripsiyo at paglilingkod” ng mga mananampalataya sa Filipos, na, sa pamamagitan ng pananampalataya, ay pinili na magtalaga ng kanilang mga buhay sa Diyos bilang isang “handog na buhay” (Roma 12:1).

Ang sinaunang mga Kristiyano, kasama ang mga nasa Filipos (Filipos 1:27–29), ay aktibo sa pagbabahagi ng kanilang pananampalataya. Sila’y humayo na ipinapalaganap ang ebanghelyo sa bahay-bahay (Gawa 5:42). Kanilang binuksan ang kanilang mga tahanan para sa pag-aaral ng mga Kasulatan (Gawa 12:12; 1 Corinto 16:19; Colosas 4:15; Filemon 1, 2), at nakapagbigay ng mga katuwiran ng kanilang sinasampalatayanan mula sa mga Kasulatan (Gawa 17:11, Gawa 18:26, 1 Pedro 3:15). Gayundin ang ginawa ng ating mga Adventistang pioneers. Sa halip na umasa sa mga pastor upang ipalaganap ang mensahe sa mga nasa paligid nila, ibinahagi nila ang kanilang pananampalataya, nagbigay ng mga pag-aaral sa Biblia, at inihanda ang mga tao upang sila’y maging handa sa bautismo kapag nagbalik ang ministro.

Sa madaling salita, sa dakilang personal na sakripisyo sa kanilang mga sarili, iyon ay, bilang isang “buhay na handog,” sila’y gumawa upang ipalaganap ang ebanghelyo. Dapat ba tayong gumawa ng mas kaunti?

`Magmuni sa kung ano ang kahulugan para sa iyong buhay na maging “buhay na handog.” Gaano kalaki ang iyong isinasakripisyo para sa kaharian ng Diyos, at ano ang sinasabi sa iyo ng iyong sagot tungkol sa iyong sarili?`