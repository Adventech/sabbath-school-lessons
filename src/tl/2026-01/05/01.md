---
title:  Nagniningning Tulad ng Mga Ilaw sa Gabi
date:   24/01/2026
---

### Basahin Para sa Pag-aaral sa Linggong Ito
Filipos 2:12–30; Roma 3:23, 24; Roma 5:8; 2 Timoteo 4:6; 1 Corinto 4:17; 2 Timoteo 4:21, 13; Lucas 7:2.

> <p>Talatang Sauluhin</p>
> “Gawin ninyo ang lahat ng mga bagay na walang pabulong-bulong at pagtatalo, upang kayo’y maging walang sala at walang malay, mga anak ng Diyos na walang dungis sa gitna ng isang salinlahing liko at masama, na sa gitna nila’y lumiliwanag kayong tulad ng mga ilaw sa sanlibutan” (Filipos 2:14, 15).

Sinabihan ng Diyos ang mga Hebreo na sumunod dahil ang pagsunod na iyon ay “inyong karunungan at kaalaman sa paningin ng mga tao na makakarinig ng mga tuntuning ito, at magsasabi, ‘Tunay na ang dakilang bansang ito ay matalino at may pagkaunawa’ ” (Deuteronomio 4:6).

Maraming siglo ang nakaraan sinabi ni Jesus, “Ako ang ilaw ng sanlibutan. Ang sumusunod sa Akin ay hindi kailanman lalakad sa kadiliman, kundi magkakaroon ng ilaw ng buhay” (Juan 8:12). Sinabi rin Niya, “Kayo ang ilaw ng sanlibutan. Ang isang lunsod na nakatayo sa ibabaw ng isang burol ay hindi maitatago” (Mateo 5:14). Paano tayo magiging ganoong ilaw? Tanging sa pamamagitan lamang ng isang malapit na kaugnayan kay Jesus, “ang tunay na ilaw na tumatanglaw sa bawat isa” (Juan 1:9). Tulad ng sinasabi sa Filipos 2, “Kaya Siya naman ay itinaas ng Diyos, at Siya’y binigyan ng pangalang higit sa lahat ng pangalan; upang sa pangalan ni Jesus ay lumuhod ang bawat tuhod . . . at ipahayag ng bawat dila na si Jesu-Cristo ay Panginoon” (Filipos 2:9–11).

Ang liwanag at kapangyarihan ng langit ay nakalaan sa ating lahat na nagsuko ng ating mga buhay kay Jesus. Ngunit madalas na inaasahan nating gagawin ng Diyos ang lahat o ang sarili nating mga ideya at plano ang humahadlang. Iyon ang dahilan kung bakit ang mga salita ni Pablo sa mga taga-Filipos ay lubhang naaangkop ngayon.

_*Pag-aralan ang liksyon sa linggong ito upang makapaghanda para sa Sabbath, Enero 31._