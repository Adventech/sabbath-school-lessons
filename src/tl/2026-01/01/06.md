---
title:  Ang Mga Iglesya ng Filipos at Colosas
date:   01/01/2026
---

`Basahin ang Filipos 1:1–3 at Colosas 1:1, 2. Paano inilarawan ang mga iglesya sa Filipos at Colosas, at anong kahalagahan mayroon ang paglalarawang iyon?`

Ang karaniwang pagbati ni Pablo sa kanyang mga sulat ay tinatawag ang mga Kristiyano sa mga lugar na iyon na “banal”; iyon ay, sa pamamagitan ng bautismo sila ay ibinukod bilang natatanging bayan ng Diyos, kung paanong ang bayan ng Israel, sa pamamagitan ng pagsasagawa ng pagtutuli (Exodo 19:5, 6; ihambing ang 1 Pedro 2:9, 10), ay ibinukod bilang isang “banal na bayan.” (Ito ay lubos na walang kinalaman sa gawain ng iglesya Romana na gawin ang mga tao na “santo.”)

Kapansin-pansin din ang pagkakatulad sa pagitan ng mga pagbati ng dalawang sulat na ito. Si Pablo ay tumutukoy sa “mga obispo at mga diakono” (Filipos 1:1) sa Filipos at sa “tapat na mga kapatid kay Cristo (Colosas 1:2) sa Colosas. Kapag ang Bagong Tipan ay nagsasabi ng “tapat na mga kapatid,” mayroon silang tiyak na ministeryo sa iglesya (tingnan ang Efeso 6:21, Colosas 4:7, 1 Pedro 5:12). Kaya, makikita na hindi lamang ang mga kaanib ng iglesya ang kinakausap ni Pablo kundi ang mga lider din ng iglesya sa mga lunsod na ito. Ang talaan ng mga tungkulin na higit na partikular na inilalarawan sa ibang mga lugar (halimbawa, sa 1 Timoteo 3:1–12, Tito 1:5–9) ay sumasaksi sa pag-iral at kahalagahan ng organisasyon mula sa pinaka-unang yugto ng iglesya.

Ang pagsasanay ng mga kamanggagawa tulad nila Timoteo at Epaphras at ang paglalaan para sa pangunguna sa mga lokal na iglesya ay pangunahin kay Pablo at pinalaki ang kanyang mga pagsisikap sa pangangaral. Sa ibang mga salita, mayroong estratehiyang pamamaraan kapwa sa pag-abot sa iba at sa pagpapanatili. Ang ating mga pioneers na Adventista ay sumunod sa modelo ng Bagong Tipan tungkol sa organisasyon ng igelsya tulad ng ipinapakita ng maraming mga artikulo ng Review and Herald mula sa 1850’s. Sa katunayan, sinabi ni James White, “Ang banal na kaayusan ng Bagong Tipan ay sapat upang isaayos ang iglesya ni Cristo. Kung marami ang kailangan, ito ay ipagkakaloob sa pamamagitan ng inspirasyon.”—“Gospel Order,” The Adventist Review, and Sabbath Herald, Dec. 6, 1853, p. 173. Matagal pa bago sumulat si Pablo sa mga iglesyang ito, sinimulan na ng mga apostol na maghalal ng mga opisyales para sa iglesya sa Jerusalem (tingnan ang Gawa 6:1–6, Gawa 11:30), na “magsisilbi bilang isang modelo para sa pagtatatag ng mga iglesya sa bawat ibang lugar kung saan ang mga mensahero ng katotohanan ay nararapat magkaroon ng mahihikayat sa ebanghelyo.”—Ellen G. White, The Acts of the Apostles, p. 91.

Lubos na nalalaman na gumamit si Pablo ng mga katuwang sa pagsulat sa mga panahon ng pagbuo ng kanyang mga liham. Sa ibang mga lugar ay tinukoy din ang pangalan ni Timoteo bilang kasamang nagpadala ng sulat (tingnan, halimbawa, 2 Corinto 1:1, Filemon 1). Sa katotohanang patuloy na ginamit ni Pablo ang “Ako” sa halip na “kami” ay nagpapakita na ang kanyang awtoridad ang nasa likod din ng mga sulat na ito.