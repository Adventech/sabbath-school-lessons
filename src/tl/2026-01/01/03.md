---
title:  Si Pablo na Nakatanikala
date:   29/12/2025
---

Samantalang nasa Macedonia, binabanggit ni Pablo ang maraming pagkakabilanggo (2 Corinto 6:5, 2 Corinto 11:23, 2 Corinto 7:5). Ang unang nakatalang pangyayari ay sa Filipos (Gawa 16:16–24). Pagkatapos, siya ay sandaling nabilanggo sa Jerusalem bago ilipat sa bilangguan sa Caeserea.

Sa ibang lugar, binabanggit ni Pablo ang kaniyang “panahon ng . . . pagiging bilanggo” (Filemon 10, 13). Bagaman nasa ilalim ng pagka-aresto sa bahay sa Roma, siya ay itinanikala sa isang piling kawal na Romano. Si Ignacio, isang Kristiyano nang unang bahagi ng ikalawang siglo na itinanikala na kagaya nito, ay naglarawan sa mga sundala na nag-uugaling tila “mga hayop na mabangis . . . na nagiging malala lamang kapag sila ay pinakitunguhan ng mabuti.”—Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`Basahin ang 2 Corinto 4:7–12. Sa talatang ito, ano ang nagpapakita kung paano natiis ni Pablo ang mga pagsubik na kanyang kinaharap? Ano ang tila pokus ng kanyang buhay?`

Kahit gaano kahirap ang buhay, nakita ni Pablo ang maliwanag na panig, at iyon ay nagbigay sa kanya ng lakas ng loob na magbata sa ilalim ng stress. Sa kabila ng paghahagis ni Satanas ng lahat ng mga bagay na kanyang makakaya, alam ni Pablo na hindi siya pinabayaan.

`Basahin ang 2 Corinto 6:3–7. Anong mga mapagkukunang espiritual mayroon si Pablo upang tulungan siyang harapin ang mga kahirapang ito.`

Madalas, tayo ay natutuksong tumingin sa ating mga kalagayan, kahinaan, o mga nakaraang pagkabigo at nawawalan ng pag-asa. Sa mga ganitong pagkakataon, kailangan nating alalahanin ang lahat ng kamangha-manghang mga probisyon ng Diyos para sa ating tagumpay sa pakikipaglaban sa kasamaan. Isa sa pinakamahalaga ay ang Bibliya mismo, “ang salita ng katotohanan,” sapagkat maaari tayong matuto mula sa mga pagkakamali ng iba at kung paano sila nagtagumpay. Gayundin, ang Espiritu Santo ay “ginagawang mabisa ang nagawa ng Manunubos ng sanlibutan. Sa pamamagitan ng Espiritu, ang mananampalataya ay nagiging kabahagi ng banal na kalikasan. Ibinigay ni Cristo ang Kanyang Espiritu bilang makalangit na kapangyarihan upang mapagtagumpayan ang lahat ng minana at hinubog na mga hilig sa kasamaan, at upang itatak ang Kanyang sariling likas sa Kanyang iglesia.”—Ellen G. White, The Desire of Ages, p. 671.

`Paano tayo, bilang mga layko o bilang mga klero, ay palaging “ipinagkakapuri ang ating mga sarili bilang mga ministro ng Diyos” (2 Corinto 6:4)? Ano ang ibig sabihin nito?`