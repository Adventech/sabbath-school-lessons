---
title:  Pinag-usig Ngunit Hindi Pinabayaan
date:   27/12/2025
---

### Basahin Para sa Pag-aaral sa Linggong Ito
Efeso. 3:1; 2 Corinto 4:7–12; Gawa 9:16; Filemon 15, 16; Colosas 4:9; Filipos 1:1–3; Colosas 1:1, 2.

> <p>Talatang Sauluhin</p>
> “Magalak kayong lagi sa Panginoon; muli kong sasabihin, Magalak kayo!” (Filipos 4:4).

Isang pastor na Adventista, na naipakulong dahil sa maling paratang, ay nagtagal ng halos dalawang taon sa loob ng bilangguan. Bagaman sa simula ay lubhang naguguluhan, naunawaan niya na ang bilangguan ang misyon na ipinagkaloob sa kanya ng Diyos. Nang malaman ng mga kasama niyang bilanggo na siya ay isang pastor, hiniling nila sa kanya na mangaral. Kanya itong ginawa, at namigay din siya ng mga babasahin. Nagbautismo pa siya ng mga bilanggo at nagsagawa ng serbisyo ng komunyon. “Minsan,” aminado siya, “mahirap ang paglilingkod sa bilangguan, ngunit may kasiyahan din, lalo na kapag nakita mong nasagot ang mga panalangin at nagbago ang mga buhay.”

Isinulat ni Pablo ang Filipos at Colosas mula sa bilangguan (tingnan ang Filipos 1:7, Colosas 4:3). Sa katotohanan, sa Filipos mismo, makaraang si Pablo at si Silas ay hindi makatuwirang inakusahan, ang tanod ng kulungan ay “ikinabit ang kanilang mga paa sa mga panggapos” (Gawa 16:24). Nang hating-gabi, sila’y “nanalangin at umaawit ng mga himno sa Diyos, at sila’y pinakikinggan ng mga bilanggo” (Gawa 16:25). Tunay na alam nila kung paano “magalak na lagi.”

Sa linggong ito ay titingnan natin ang mga pangyayaring hinarap ni Pablo. Nakita niya ang mas malawak na layunin sa mga nangyari sa kanya, at marahil ay matututo tayo mula sa kanya kapag tayo, gaya ng hindi natin maiiwasan, ay humaharap sa ating sariling mga pagsubok.

_*Pag-aralan ang liksyon sa linggong ito upang makapaghanda para sa Sabbath, Enero 3._