---
title:  Leksiyon
date:   13/02/2026
---

“Ang mga taong patuloy na tumatanggap ng panibagong biyaya ay magkakaroon ng kapangyarihang naaayon sa kanilang pang-araw-araw na pangangailangan at kakayahang gamitin ito. Sa halip na maghintay ng isang espesyal na kaloob ng espiritwal na kapangyarihan sa hinaharap para sa gawain ng pangangaral, araw-araw silang sumusuko sa Diyos upang gawing angkop na mga kasangkapan na Kanyang magagamit. Araw-araw nilang pinaghuhusay ang mga pagkakataong maglingkod na nasa kanilang saklaw. Araw-araw silang nagsasaksi para sa Panginoon saan man sila naroroon, maging sa mapagpakumbabang larangan ng paggawa sa tahanan o sa pampublikong larangan ng paglilingkod.

“Para sa tapat na manggagawa, mayroong malaking kaaliwan na nagmumula sa kaalaman na kahit si Cristo man ay humingi araw-araw sa Kaniyang Ama ng panibagong biyaya sa panahon ng Kaniyang pananatili sa lupa; at mula sa pakikipag-ugnayang ito sa Diyos, lumalabas Siya upang palakasin at pagpalain ang iba. . . .

Ang bawat mangagawa na sumusunod sa halimbawa ni Cristo ay mahahanda na tanggapin at gamitin ang kapangyarihan na ipinangako ng Diyos sa Kanyang iglesya para sa pagpapahinog ng ani ng sanlibutan.”
―Ellen G. White, God’s Amazing Grace, p. 117.

Batid ng Diyos ang ating mga pangangailangan, at ipinagkaloob ang mga ito. Ang Panginoon ay may imbakan ng kayamanan ng panustos para sa Kanyang mga anak, at mabibigyan sila ng kanilang kailangan sa anumang kalagayan. Kung gayon ay bakit hindi natin Siya pinagtitiwalaan? Siya’y gumawa ng mga mahalagang pangako sa Kanyang mga anak sa kondisyon ng tapat na pagsunod sa Kanyang mga utos. Walang anumang pasaning hindi Niya kayang alisin, walang kadilimang hindi niya mapapawi, walang kahinaang hindi Niya mapapalitan ng kalakasan, walang takot na hindi Niya mapapayapa, walang mahalagang hangaring hindi Niya gagabayan at bibigyang katuwiran.

“Hindi tayo dapat tumingin sa ating mga sarili. Habang pinag-iisipan natin ang ating mga kapintasan, magiging mas kaunti ang ating kalakasan upang mapagtagumpayan ang mga ito.”―Ellen G. White, That I May Know Him, p. 224.

**Mga Tanong Para sa Talakayan:**

`Isipin ang ilan sa iyong pinakamalinaw na karanasan ng mga nasagot na panalangin. Paano ka tinulungan ng mga ito na maranasan ang kapayapaan ng Diyos na hindi maabot ng pag-iisip?`

`Sa konteksto ng Filipos 4:8, ano ang madalas mong iniisip? Gaano kabuti na ang iyong iniisip ay nagpapalakas ng iyong pananampalataya at paglakad na kasama ang Panginoon?`

`Pag-usapan ang panghuling sipi sa itaas. Ano ang mga implikasyon ng pangungusap, “Habang pinag-iisipan natin ang ating mga kapintasan, magiging mas kaunti ang ating kalakasan upang mapagtagumpayan ang mga ito.”? Ano kung gayon, ang susi ng pagtatagumpay?`