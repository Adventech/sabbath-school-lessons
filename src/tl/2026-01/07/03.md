---
title:  “Manindigan sa Panginoon”
date:   09/02/2026
---

`Basahin ang Filipos 3:20, 21. Paano maliwanag na inilalarawan ni Pablo kung ano ang katulad ng “pagkamamamayang” Kristiyano?`

Hindi tulad ng mga kaaway ng krus, na “nakatuon ang pag-iisip sa mga bagay na makalupa” at walang higit na dakilang diyos kaysa sa kanilang mga tiyan (Filipos 3:19), ang pagkamamamayang Kristtiyano ay nasa langit, at ang ating pinuno ay mismong si Jesu-Cristo. Upang bigyang-diin ang punto, itinatanyag ni Pablo ang pangangailangan ng “ating hamak na katawan,” na nagkakasakit, nasisira, at may kamatayan, na mabago at maging katulad ng maluwalhating pagkabuhay na muling katawan ni Cristo

**Paanong ang mga sumusunod na talata ay naglalarawan ng maluwalhating kalagayan?**

`Job 19:25–27`

`Lucas 24:39`

`1 Corinto 15:42–44`

`1 Corinto 15:50–54`

`Colosas 3:4`

Sa kahulihan, sa pamamagitan ni Jesus, ang kamatayan, “ang huling kaaway,” ay mapupuksa (1 Corinto 15:26). At iyon ang ating pinakadakilang pag-asa, ang pinakapangwakas na pangako na ipinagkaloob sa atin kay Jesus―hindi lamang ang katapusan ng kamatayan kundi isang buong bagong katawan, samakatuwid ay isang “maluwalhating katawan” (Filipos 3:21).

Sa isang aklat tungkol sa kung paano makamtan ang “kaligtasan” nang walang Diyos, na medyo hangal na iginiit na ang pagdaig sa takot sa kamatayan ay “kaligtasan,” inamin naman ng may-akda na si Luc Ferry na ang Kristiyanismo “ay tumutulong sa atin hindi lamang upang malampasan ang takot sa kamatayan, kundi pati na rin upang talunin mismo ang kamatayan. . . . Tila ito lamang ang nag-iisang bersyon na nag-aalok ng tunay at tiyak na tagumpay ng personal na imortalidad laban sa ating kalagayan bilang mga may kamatayan.”—Luc Ferry, A Brief History of Thought (New York: HarperCollins, 2011, Kindle edition), p. 90. Isang malaking pag-amin, lalo na mula sa isang ateista.

Kaya, para kay Pablo, kabilang sa ating pagka-mamamayan sa langit ang pangakong pagkabuhay na muli at buhay na walang hanggan sa isang bagong pag-iral na halos hindi pa natin maisip ngayon.

`Bakit ang pangako ng walang hanggang buhay ay napakahalaga sa lahat ng ating sinasampalatayanan? Ano ang maaaring ialok ng mundong ito na karapat-dapat upang talikuran ang ini-aalok sa atin ni Cristo?`