---
title:  Karagdang Kaisipan
date:   04/01/2019
---

Basahin ang Ellen G. White, “Ang Pag-aaral ng mga Aklat ng Daniel at ang Apocalipsis,” pp. 112-119, sa Testimonies to Ministers and Gospel Workers.

“Ang apocalipsis na ito ay ibinigay para sa pamamatnubay at kaaliwan ng iglesia sa buong dispensasyong Cristiano…. Ang apocalipsis ay isang naihayag na bagay. Ang Panginoon mismo ang naghayag sa Kanyang lingkod ng mga misteryong nakapaloob sa aklat na ito, at Kanyang binalak na ang mga ito’y magiging bukas para sa pag-aaral ng lahat. Ang mga katotohanan nito ay nagpapatungkol sa mga nabubuhay sa mga huling araw ng kasaysayan ng lupang ito, gayundin sa mga nabubuhay sa kapanahunan ni Juan. Ang ilan sa mga eksenang inilarawan sa propesiyang ito’y nasa nakaraan, ang ilan ay nagyayari ngayon; may ilang nagpapakita ng pagsasara ng malaking tunggalian sa pagitan ng mga kapangyarihan ng kadiliman at ng Prinsipe ng kalangitan, at may ilang naghahayag ng mga pagtatagumpay at kagalakan ng mga natubos sa binagong lupa.

“Bayaang walang mag-isip, dahil hindi nila kayang ipaliwanag ang kahulugan ng bawat simbolo sa Apocalipsis, na walang katuturan ang kanilang pagsasaliksik ng katotohanan. Iyong ang mga puso ay bukas sa pagtanggap ng katotohanan ay mabibigyang kakayahan na maunawaan ang mga katuruan nito, at pagkakalooban ng mga pagpapalang ipinangako sa mga ‘nakikinig ng mga salita ng propesiya at tumutupad ng mga bagay na nsusulat dito.’”–Ellen G. White, The Acts of the Apostles, pp. 583-585.

**Mga Tanong Para sa Talakayan**

`1. Kung ang Apocalipsis ay ang paghahayag kay Jesu-Cristo, bakit mayroong negatibong kahulugan ngayon ang salitang apocalipse? Anong sinasabi nito sa atin tungkol sa popular na pagkaunawa ng Apocalipsis sa mga Cristiano? Bakit ang salitang takot ay madalas na iniuugnay sa mga propesiya ng Apocalipsis?`

`2. Isipin ang tungkol sa mga nabigong hulang ginawa ng ilang tao nito lang nakaraang 20 taon tungkol sa mga pangyayari sa huling panahon at ang ikalawang pagparito ni Jesus. Sa kabila ng mga puso o motibo nang mga gumawa ng mga ito (no hindi naman natin malalamn), ano ang mga negatibong bunga nitong mga nabigong hula? Ano ang nagiging pakiramdam ng mga naniwala sa mga hulang ito? Ano ang ginagawa nila sa hitsura ng mga Cristiano sa pangkalahatan sa tingin ng mga nasa labas nakikita ang kabiguan niton mga hula? Paano tayo, bilang mga taon naniniwala sa mga propesiya at tumitingin sa mga katapusan ng panahong pangyayari bilang mga palatandaan, ay babalansehin ng tama sa kung paano natin uunawain ang propesiya at paano natin ituturo ito sa iba?`