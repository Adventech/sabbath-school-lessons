---
title:  Ang Kadiyosan
date:   02/01/2019
---

Nagpapasimula ang Apocalipsis sa isang pagbating katulad sa mga masusumpungan sa mga liham ni Pablo. Ang aklat ay para bagang ipinadala bilang isang liham sa piton iglesia sa Asia Menor sa panahon ni Juan (tingnan ang Apocalipsis Why. 1:11). Gayunman, ang Apocalipisis ay hindi isinulat para sa kanila lamang kundi para sa lahat ng mga henerasyon ng mga Cristiano sa buong kawaysayan.

`Basahin ang Apocalipisis 1:4, 5 at Roma 1:7. Ano ang karaniwang pagbating masusumpungan sa dalawa, at mula kanino ibinibigay ang pagbati?`

Ang dalawang talata ay nag-aalay ng isang liham na pagbati: “Biyaya at kapayapaan ang sumainyo.” Ang kasabihang ito’y binubuo ng Griyegong pagbating charis (“biyaya”) at ang Hebreong pagbating shalom (“kapayapaan,” “kagalingan”). Gaya ng makikita natin sa mga talatang ito, ang mga Tagabigay ng biyaya at kapayapaan ay ang tatlong Persona ng Kadiyosan.

Ang Diyos Ama ay kinilala bilang Siya “na ngayong at ang nakaraan at ang darating” (tingnan ang Apocalipsis 1:8; Apocalipsis 4:8). Ito’y tumutukoy sa makadioyous na pangalang Yahweh, “AKO AY ANG AKO NGA” (Exodo 3:14) na tumutukoy sa walang-hanggang pag-iral ng Diyos.

Ang Banal na Espiritu ay tinutukoy bilang “ang pitong Espiritu” (ihambing sa Apocalipsis 4:5 at Apocalipsis 5:6). Ang pito ay isang bilang ng kapunuan. “Ang pitong Espiritu” ay nangangahulugang ang Banal na Espiritu ay akitibon nasa piton mga iglesia. Ang larawang ito’y tumutukoy sa pagkapasalahat ng dako ng Banal na Espiritu at Kanyang patuloy na gawain sa bayan ng Diyos sa pamamagitan ng kasaysayan, na nagpapagana sa kanilang tuparin ang kanilang tungkulin.

Si Jesu-Cristo ay kinilala sa pamamagitan ng tatlong titulo: “saksing tapat, ang panganay mula sa mga patay, at ang pinuno ng mga hari sa lupa" (Apocalipsis 1:5). Tumutukoy ang mga ito sa Kanyang kamatayan sa krus, muling pagkabuhay, at Kanyang paghahari sa langit. Pagkatapos ay sinabi ni Juan ang nagawa ni Jesus: Siya ay :umiibig sa atin at nagpalaya sa atin mula sa ating mga kasalanan sa pamamagitan ng kanyang dugo; at ginawa tayong kaharian, mga pari sa kanyang Diyos at Ama” (Apocalipsis 1:5, 6).

Ang “iniibig tayo” Niya sa orihinal na Griyego ay tumutukoy sa nagpapatuloy na pag-ibig ni Cristo, na sinasaklaw ang nakaraan, ang kasalukuyan, at ang hinaharap. Pinalaya tayo ng Isang nagmamahal sa atin mula sa ating mga kasalanan sa pamamagitan ng Kanyang dugo. Sa Griyego, ang pandiwang “pinalaya” ay tumutukoy sa isang nakumpletong kilos sa nakaraan: nang si Jesus say namatay sa krus ay nagbigay Siya ng perpekto at ganap na pagtubos sa ating mga kasalanan.

`Inilalarawan ng Efeso 2:6 at Filipos 3:20 ang mga tinubos bilang ang mga binuhay at pinaupo kasama ni Jesus sa mga lugar sa langit. Ano kaya ang kahulugan noon, at paano natin matatamasa ngayon itong maluwalhating katayuan kay Cristo bilang “mga hari’t pari” samantalang nananatili dito sa daigdig na sinumpa dahil sa kasalanan? Paano dapat itong umapekto paraan ng ating pamumumhay?`