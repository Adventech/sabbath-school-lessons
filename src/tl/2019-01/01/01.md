---
title:  Ang Ebanghelyo Mula sa Patmos
date:   29/12/2018
---

### Basahin Para sa Pag-aaral sa Linggong Ito
Apocalipsis 1:1-8; Juan 14:1-3; Deuteronomio 29:29; Juan 14:29; Roma 1:7; Filipos 3:20; Daniel 7:13, 14

> <p>Talatang Sauluhin</p>
> “Mapalad ang bumabasa at ang nakikinig ng mga salita ng propesiya at tumutupad ng mga bagay na nasusulat idto, sapagkat ang panahon ay malapit na” (Apocalipsis 1:3).

Inihayang ng mga propesiya ng Apocalipsis sa pangitain kay apostol Juan sa mahigit na 19 dantaon na nakaraan sa panahon ng kanyang pagkakatapon sa isang maliit at mabatong isalng kilala bilang Patmos sa Dagat ng Egeo (Apocalipsis 1:9). Ang Apocalipsis 1:3 ay nagpapahayag ng pagpapala sa mga nagbabasa ng aklat, nakikinig, at sumusunod sa mga turo nito (ihambing sa Lucas 6:47, 48). Ang talatang ito’y tumutukoy sa mga kongregasyong nagtipon sa iglesia para marinig ang mga mensahe. Geyunman, sila’y pinagpala hindi dahil sa binasa nila o pinakinggan kundi dahil sinunod nila ang mga salita ng aklat (tingnan ang Apocalipsis 22:7).

Ang mga propesiya ng Apocalipsis ay mga pagpapahayag ng kalinga ng Diyos para sa Kanyang bayan. Itinuturo ng mga ito sa atin ang kaigsian at karupukan ng buhay na ito, ang kaligtasan kay Jesus, at ang pagkatawag sa atin upang ipalaganap ang ebanghelyo.

Ang mga Biblikal na propesiya ay gaya ng isang ilawang nagniningning sa isang madilim na lugar (2 Pedro 1:19). Inilaan ang mga ito upang magbigay ng gabay sa ating buhay ngayon at ng pag-asa para sa ating kinabukasan. Kakailanganin natin ang propetikong gabay na ito hanggang sa pagparito ni Cristo at sa pagtatatag ng walang-hanggang kaharian ng Diyos.

_*Pag-aralan ang liksyon sa linggong ito bilang paghahanda sa Sabbath, Enero 5._