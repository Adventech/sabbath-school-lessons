---
title:  Sa Patmos
date:   06/01/2019
---

`Basahin ang Apocalipsis 1:9. Ano ang sinasabi sa atin ni Juan sa mga sitwasyon kung saan natanggap niya ang mga pangitain ng Apocalipsis?`

Ang Patmos ay isang tigang at mabatong isla sa Dagat Egeo; ito’y 10 milya ang haba at anima na milya pabalagbag sa pinakamalaking bahagi nito. Ginamit ito ng mga Romano kasama ng iba pang nakapalibot na isla bilang isang kolonya ng penal para sa mga itinapong mga nagkasala sa pulitikal. Ang mga sinaunang Cristianong manunulat na nabuhay nang medyo malapit sa panahon ng pagsulat ng aklat ng Apocalipsis ay nagkakaisang sinasabing itinapon ng mga Pomanong awtoridad si Juan sa Patmos dahil sa kanyang katapatan sa ebanghelyo. Tiyak na binatá ng matandang apostol sa Patmos ang lahat ng kahirapan ng Romanong pagkakakulong. Marahil siya’y tinaratong isang kriminal, nakatanikala sa paa, binigyan ng hindi sapat na pagkain, at pinilit na gumawa ng mabigat na trabaho sailalim ng hagupit ng walang-awang mga Romanong bantay.

“Ang Patmos, isang tigang at mabatong isla sa Dagat Egeo ay napili ng Romanong gobyerno bilang isang lugar ng pagtatapunan para sa mga kriminal; ngunnit para sa lingkod ng Diyos itong malungkot na tirahan ay naging tarangkahan ng langit. Dito, nahiwalay mula sa abalang mga eksena ng buhay, at sa aktibong gawain ng nakaraang mga taon, nakasam niya ang Diyos at si Cristo at ang anghel sa langit, at mula sa kanila ay tumanggap siya ng tagubilin para sa iglesia sa lahat ng panahon sa hinaharap.”–Ellen G. White, The Acts of the Apolstles, pp. 570, 571.

`Sino pa bang mga tauhan sa Biblia ang nagtiis ng kahirapan, kahit sa kabila ng (o marahil kahit dahil sa) kanilang katapatan sa Diyos? Tingnan ang Daniel 3:16-23; Gawa 7:54-60.`

Hinding-hindi dapat kalimutan ng mga tagasunod ni cristo na tuwing masusumpungan nila ang sarili sa mga sitwasyong katulad ng kay Juan, ay hindi sila iniiwang nag-iisa. Si Jesus din, na dumating kay Juan na may salita ng pag-asa at pampalakas ng loob sa gitna ng kanyang kahirapan sa Patmos, ay nananatiling may presensya sa Kanyang bayan para bigyang-lakas at suportahan sila sa kanilang mahirap na mga katayuan.

`Paano natin mauunawaan ang kaibahan sa pagitan ng pagdurusa alang-alang kay Cristo at pagdurusa para sa ibang mga dahilan, kabilang ang sariling maling pagpili natin? O paano ang pagdurusa sa mga dahilan na hindi natin maunawaan? Paano natin matututunan na magtiwala sa Panginoon sa lahat ng sitwasyon?`