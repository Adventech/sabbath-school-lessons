---
title:  Mensahe sa Iglesia sa Efeso
date:   10/01/2019
---

Ang Efeso ay punong lunsod at pinakamalaking lunsod sa Romanong lalawigan ng Asia, na nasa daanan ng pangunahing pangangalakal. Bilang pangunahing daungan ng Asia, ito’y isang napakahalagang sentro ng komersiyo at relihiyon. Ang lunsod ay puno ng mga pampublikong gusali gaya templo, teatro, himnasyo, pook-paliguan, at bahay ng prostitusyon. Kilala rin ito sa mga praktis ng mahika at sining. Ang lunsod ay sikat din sa imoralidad at pamahiin. Gayunman, ang pinakamaimpluwensyang Cristianong iglesia sa lalawigan ay nasa Efeso.

`Basahin ang Apocalipsis 2:1-4. Paano inihaharap ni Jesus ang Kanyang sarili sa iglesiang ito? Sa anong mga dakilang kaliidad pinapupurihan ni Jesus ang iglesia? Anong pagkabahala ang ipinahayag din ni Jesus?`

Sa kanilang mga unang araw, ang mga taga-Efeso ay kilala sa kanilang katapatan at pag-ibig (Efeso 1:15). Bagaman nakararanas ng panggigipit mula sa labas at loob ng iglesia, ang mga Cristiano sa Efeso ay nanatiling matatag at matapat. Sila’y masipag at tapat hanggang katapusan; totoo, hindi nila makunsinti ang mga bulaang apostol sa kalagitnaan nila. Gayunman, ang kanilang pag-ibig kay uCristo at kapwa kaanib ay nagpasimulang humina. Bagaman nanindigan at matapat ang mga tao kung wala ang pag-ibig ni Cristo kahit na ang sarili nilang mga ilawan ay nasa panganib na mawalan.

`Basahin ang Apocalipsis 2:5-7. Anong tatlong bagay ang hinihimok ni Jesus na gawin ng iglesia upang mapasigla ang kanilang unang pag-ibig at debosyon kay Cristo at sa kapwa na mananampalataya? Paanong ang tatlong ito ay sunod-sunod na magkaugnay?`

Sa propesiya, ang katayuan ng iglesia sa Efeso ay magkatulad sa pangkalahatang katayuan sa iglesia mula A.D. 31-100. Ang apostolikong iglesia ay nakilala sa pag-ibig at katapatan sa ebanghelyo. Subalit sa katapusan ng unang siglo, nagpasimulang mawala ng iglesia ang apoy ng unang pag-ibig nito, kay papaalis sa kasimplihan at kadalisayan ng ebanghelyo.

`Isipin ang iyong sarili bilang bahagi ng isang kongregasyon na humihina ang pag-ibig. Ang mga kaanib ay maaaring hindi gumagawa ng kilala o hayag na kasalanan. Sa isang antas, gumagawa pa nag sila ng tama; gayunman, sila’y nagdurusa sa pormalismo at kalamigan. Paanong ang payo ni Jesus dito ay magpapalaya sa iglesia mula sa ganitong sitwasyon?`