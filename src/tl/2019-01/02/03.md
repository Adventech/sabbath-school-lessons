---
title:  Sa Araw ng Panginoon
date:   07/01/2019
---

`Basahin ang Apocalipsis 1:10 kasama ang Exodo 31:13, Isaias 58:13, at Mateo 12:8. Ayon sa mga talatang ito, anong araw sa Biblia ang buong linaw na tiniyak na sa Panginoon? Gaanong naging makahulugan ang araw na ito kay Juan sa gitna ng kanyang mga kahirapan?`

“Ang Panginoon ng kaluwalhatian ay nagpakita sa ipinatapong apostol nang araw ng Sabbath. Ang Sabbath ay buong kabanalang ipinangilin ni Juan sa Patmos katulad noong siya’y nangangaral sa mga tao sa mga bayan at lunson ng Judea. Inangkin niya ang mahahalagang pangakong naibigay tungkol sa araw na iyon.”–Ellen G. White, The Acts of the Apostles, p. 581.

Ang Apocalipsis 1:10 mismo ay uong linaw na nagmumungkahing si apostol Juan ay tumanggap ng pangitain ng ikapitong araw na Sabbath. Bagaman tumitingin pasulong tungo sa mga mangyayari sa hinaharap, maging sa ikalawang pagparito ni Cristo (ihambing sa Apocalipsis 1:7), na tinawag na “araw ng Panginoon” (Isaias. 13:6-13; 2 Pedro 3:10), binabanggit ni Juan ang tungkol sa panahon kung saan siya mismo ay nagkaroon ng pangitan ng mga pangyayaring ito sa hinaharap, at ito’y noong araw ng Sabbath, ang “araw ng Panginoon.”

Walang dudang sa gitna ng kanyang mga pagdurusa ang Sabbath na itong puno ng pangitain ay naging sa kanya’y isang unang tikim sa isang buhay na ligtas sa pagdurusa, na mararanasan niya at ng matatapat sa lahat ng kapanahunan pagkatapos ng Ikalawang Pagparito. Tunay ngang sa kaisipang Judio ang Sabbath ay itinuring na isang unang tikim sa olam haba, “ang mundong darating.”

“Ang Sabbath na itinatag ng Diyos sa Eden, ay…mahalaga kay Juan sa malungkot na isla….

“Ano ngang isang Sabbath iyon para sa malungkot na itinapon, laging mahalaga sa paningin ni Cristo, ngunit ngayon ay higit pang dinakila! Hindi kailanman siya nagkaroon ng ganong kaalaman tungkol kay Jesus. Hindi kailanman siya nakarinig ng ganong kadakilang katotohanan.”–Mga komento ni Ellen G. White, The SDA Bible Commentary, vol. 7, p. 955.

`Ihambing ang dalawang bersyon ng ikaapat na utos ng Dekalogo sa Exodo 20:11 at Deuteronomio 5:15. Ang mga talatang ito’y tumutukoy sa ikapitong araw na Sabbath bilang isang memoryal sa parehong paglalang at pagpapalaya, pinapaalalahanan tayong parehong ginawa at tinubos tayo ng Diyos. Paano natin, tuwing Sabbath, mas mabuting iniingatan sa harap natin ang dalawang reyalidad ng Diyos bilang ating Manlalalang at Manunubos? Isipin din ang tungkol dito: Anong mabuti para sa Kanya kung Siya’y maging Manlalalang natin na hindi rin naman naging Manunubos?`