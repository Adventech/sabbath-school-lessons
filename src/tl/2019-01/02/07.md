---
title:  Karagdagang Isipan
date:   11/01/2019
---

Basahin ang Ellen G. White, “Patmos,” pp. 568-577, sa The Acts of the Apostles.

“Ang pag-uusig kay Juan ay naging isang paraan ng biyaya. Ang Patmos ay naging maningning sa kaluwalhatian ng nabuhay na muling Tagapagligtas. Nakita ni Juan si Cristo sa anyong tao, na may marka ng mga pako, na laging magigigng kanyang kaluwalhatian, sa kanyang mga kamay at paa. Ngayon ay siya’y napahintulutan mulin makita ang kanyang nabuhay na Panginoon, nadamtan nang kasinluwalhati gaya ng makikita ng isang tao, at mabubuhay.

“Ang pagpapakita ni Cristo kay Juan ay dapat sa lahat, mananampalataya at hindi, isang katibayan na mayroon tayong isang nabuhay na muling Cristo. Dapat itong magbigay ng buhay na kapangyarihan sa iglesia. May mga panahong napalilibutan ng madidilim na ulap ang bayan ng Diyos. Tila ba mapapatay sila ng paniniil at pag-uusig. Subalit sa mga ganitong pagkakataon ang pinakanakapagtuturong liksyon ay ibinigay. Kadalasang pumapasok si Cristo sa mga bilangguan, at inihahayag ang sarili sa kanyang mga pinili. Siya ay nasa apoy kasama nila sa pinaggapusang poste. Gaya nang sa pinakamadilim na gabi ang mga bituin ay nagniningning nang pinakamaliwanag, gayundin ang pinakamaningning na mga sinag ng kaluwalhatian ng Diyos ay naihayag sa pinakamatinding kalungkutan. Kung gaano kadilim ang kalangitan, mas lalong malinaw at kahanga-hanga ang mga sinag ng Araw ng Katuwiran, ang muling nabuhay na Tagapagligtas.”–Ellen G. White, The Youth’s Instructor, 5 April, 1900.

**Mga Tanong Para sa Talakayan**

`1. Ibinabahagi ni Juan sa mga mambabasa ang kanyang nakita at narinig sa Patmos. Samantalang binabasa mo ang Apocalipsis 1:12-20, anong nakikita at naririnig mo? Anong mga salita ng kaaliwan ang maaari mong makuha mula sa mga naihayag dito?`

`2. Ang unang anghel sa Apocalipsis 14:7 ay nanghihikayat sa mga naninirahan sa lupa sa panahon ng kawakasan na “’sambahin ninyo ang gumawa ng langit, ng lupa, ng dagat at ng mga bukal ng tubig.’” Ang wikang ito ay kinuha mula sa Exodo 20:11. Ano ang sinasabi sa atin ng mensahe ng unang anghel tungkol sa panghuling panahong kahalagahan ng Sabbath, gaya ng naihayag sa Apocalipsis?`

`3. Mayroong di-karaniwang kabalintunaan ang kinakaharap ng maraming mga Cristiano. Kung gaano katagal sila sa iglesia, ganoon din kadaling manamlay o maaaring mamatay ang kanilang pananampalataya. Ang kataliwas, gayunman, ang dapat mangyari. Matapos ang lahat, Kung gaano kahaba ang paglalakad natin kasama si Jesus, mas lalo pa dapat tayong matuto tungkol sa Kanya at sa Kanyang pag-ibig sa atin. Paano, kung gayon, natin mapapanatili ang apoy ng pananampalatayang hindi lang nagliliyab kundi mas lumiliwanag nang lumiliwanag, gaya nang nararapat?`