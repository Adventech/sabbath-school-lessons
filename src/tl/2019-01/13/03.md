---
title:  Nagwawakas ang Armagedon
date:   25/03/2019
---

`Bahasin ang Apocalipsis 19:11-16. Ano ang pangalan ng mangangabayo ng putting kabayo, at ano ang ibig sabihin nito na ang isang matalim na tabak ay lumalabas sa Kanyang bibig?`

Ang nakikita natin dito ay isang paglalarawan ng ikalawang pagparito ni Cristo, ang katuparan ng pangakong pinananabikan ng mga mananampalataya sa lahat ng kapanahunan. Katulad ni Jesus, ang Apocalipsis 19:11-16 ang pangwakas ng maraming mga tagumpay ni Jesus: natalo ni Jesus si Satanas sa langit; natalo niya si Satanas sa ilang; natalo Niya siya sa krus; at tatalunin Niya siya sa Kanyang pagdating.

“Sa madaling panahon ay lilitaw sa silangan ang isang maliit na maitim na ulap, mga kalahati ng laki ng kamay ng lalaki. Ito’y ang ulap na nakapalibot sa Tagapagligtas na parang sa kalayuan ay nalalambungan ng dilim. Alam ng bayan ng Diyos na ito ang tanda ng Anak ng tao. Sa solemneng katahimikan nakatitig sila rito samantalang papalapit ito sa lupa, nagiging mas maliwanag at higit na maluwalhati, hanggang ito’y isang malaking putting ulap, ang ilalim nito’y isang maluwalhating gaya ng tumutupok na apoy, at sa itaas nito ang bahaghari ng tipan. Humahayo si Jesus na gaya ng isang makapangyarihang manlulupig. Hindi na ngayon isang ‘Tao ng Kalungkutan,’ para inumin ang mapait na kopa ng kahihiyan at pighati. Dumarating Siya, nagtagumpay sa langit at lupa, para hukuman ang buhay at patay. ‘Tapat at Totoo,’ ‘sa katuwiran siya’y humahatol at nakikipagdigma.’ At ‘ang mga hukbo ng langit’ ay susunod sa Kanya (Apocalipsis 19:11, 14). May awit ng makalangit na himig ang mga anghel, isang malaki at di-mabilang na karamihan, nagsisilbi sa Kanya sa Kanyang daan. Ang himpapawid ay parang puno ng nagliliwanag na porma – ‘sampung libong tigsasampung libo at libu-libo,’ Walang panulat ng tao ang makapaglalarawan ng tagpo; walang isip ng tao ang sapat na maisip ang kaluwalhatian nito.” – Ellen G. White, The Great Controversy, pp. 640-641.

Sa 2 Tesalonica 1:8-10, nagbibigay si Pablo ng iba pang paglalarawan ng pangwakas na tagumpay ni Cristo, sa Ikalawang Pagparito, kapag ang lahat ng sekular at pulitikal na kapangyarihan, na nagsabwatan laban sa Kanya, ay nawakas, ang Kanyang bayan ay nailigtas sa lahat ng kawalang-hanggan.

`Inilalarawan ng Apocalipsis 19 ang dalawang hapunan, isa sa talatang 9 at ang iba sa talatang 17 at 18. Sa isang hapunan ay kakain ka, at sa iba ay kakainin ka. Mahirap isipin ang isang mas ganap na paghahambing sa pagitan ng kung ano ang nakataya sa buong malaking tunggalian para sa bawat tao. Ano ang dapat na itinuturo sa atin ng paglalarawang ito tungkol sa kung gaano kaseryosong kailangan natin na gawin ang ating pananampalataya at misyon na tinatawagan tayo sa ating pananampalataya para makisangkot doon?`