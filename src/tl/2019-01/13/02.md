---
title:  Ang Hapunan sa Kasalan ng Kordero
date:   24/03/2019
---

`Basahin ang Apocalipsis 19:6-9 kasama ang Juan 14:1-3. Paanong ang isang hapunan sa kasalan ay angkop na naglalarawan ng pinakahihintay na pagsasama sa pagitan ni Cristo at ng Kanyang bayan?`

Dalawang libong taon ang nakaraan, iniwan ni Cristo ang Kanyang tahanan sa langit para imbitahan ang Kanyang mga tagasunod sa isang hapunan sa kasal (Mateo 22) na mangyayari pagkatapos ng kanyang kasal sa kanyang asawa. “Ang Banal na Lunsod, ang Bagong Jerusalem… ay tinawag na ‘ang babaing ikakasal, ang asawa ng Korder, … Sa Apocalipsis, ang bayan ng Diyos ay sinabing mga panauhin sa hapunan ng kasalan. Apocalipsis 19:9. Kung mga panauhin, sila ay hindi rin maaring kumatawan bilang ikakasal na babae. …

“Sa talinghaga ng Mateo 22 parehas na anyo ang ipinakilala, at ang mausisang paghuhukom ay malinaw na inilarawan na mangyayari bago ang kasalan. Bago ang kasalan ang hari ay pumasok para makita anag mga panauhin, upang makita kung ang lahat ay nakagayak ng damit pangkasal, ang walang bahid na damit ng karakter na hinugasan at pinaputi sa dugo ng Kordero. Mateo 22:11; Apocalipsis 7:14.” – The Great Controversy, pp 426-428. Matapos bayaran ang dote sa pamamagitan ng Kanyang buhay, sa kalbaryo, ang ikakasal na Lalaki ay bumalik sa bahay ng Kanyang Ama para “ihanda ang isang lugar” para sa Kanyang bayan, ang Kanyang mga panauhin sa kasalan (tingnan ang Juan 14:2, 3). Sila’y nanatili sa lupang inihahanda ang sarili. Sa wakas ng panahon, Siya’y babalik at kukunin ito at dadalhin sa bahay ng Kanyang Ama.

Sinasabi ng Apocalipsis 19:8 na ang pino at malinis na lino ay ibinigay sa nobya ni Cristo. Nagpapakita itong ang mga panauhin sa kasalan na papasok sa lunsod ay walang maaangking merito para sa kanilang mga gawa. Kaya naman, ang “pitong lino ay ang matutuwid na gawa ng mga banal” ay kumakatawan sa “ang matutuwid na gawa ng mga banal,” mga gawang bunga ng kanilang pagkakaisa kay Cristo, na nabubuhay sa kanila. Kaya naman, ang mga damit ay sumisimbolo sa Kanyang katuwiran at ang Kanyang bayan ay “mga tumutupad sa mga utos ng Diyios, at humahawak ng matatag sa pananampalataya ni Jesus” (Apocalipsis 14:12). Samantalang nasa lupa, nagkuwento ng isang talinghaga si Jesus tungkol sa isang kasalan. Gayunman, isa sa mga panauhin ay piniling isuot ang sarili niyang kasuotan sa halip ng dmait pangkasal na inilaan ng hari, at siya’y pinaalis mula sa kasalan (Mateo 22:1-14).

Ipinapakita ng Apocalipsis 3:18 na ang damit ng katuwiran, pananampalataya, at ang mata ng Banal na Espiritu ay ang pinakamalaking pangangailangan ng bayan ng Diyos na nabubuhay sa panahon ng wakas. Ang alok ni Jesus sa mga taga-Laodicea na “bumili” sa Kanya nitong mga regalo ay nagpapakita sa atin na humihingi Siya ng kapalit sa iniaalok Niya sa kanila. Isusuko natin ang pagsasarili at pagtitiwala sa sarili bilang kapalit sa isang buhay ng tapat na pagsunod kay Cristo at pagtitiwala sa Kanya bilang tanging pag-asa ng ating kaligtasan.

`Hindi tayo maliligtas sa pamamagitan ng ating gawa, ngunit anong “matutuwid na mga kilos” ang iyong ginagawa na tumutukoy sa buhay na iyong ipinamumuhay?`