---
title:  Ang Bagong Jerusalem
date:   28/03/2019
---

Ngayo’y inilalarawan ni Juan ang kapital na lunsod ng bagong lupa, ang Bagong Jerusalem. Samantalang isang totoong lugar na tinitirahan ng totoong tao, ang Bagong Jerusalem at ang buhay roon ay humihigit sa anumang paglalarawan (tingnan ang 1 Corinto 2:9).

`Basahin ang Apocalipsis 21:9-21. Ano ang panlabas na katangian ng Bagong Jerusalem?`

Ang Bagong Jerusalem ay tinukoy na ang ikakasal na babae, ang asawa ng Kordero. Ang Bagong Jerusalem na inihahanda ni Cristo para sa Kanyang bayan (Juan 14:1-3).

Ang lunsod ay napapalibutan ng isang mataas na pader na may 12 pintuan – tatlo sa bawat apat na panig, na pinapahintulutan ang pagpasok mula sa alinmang direksyon. Nakaturo ang tampok na panlabas na ito sa panlahat na sakop ng lunsod. Sa Bagong Jerusalem lahat ay may walang takdang paglapit sa presensya ng Diyos.

Ang lunsod ay inilarawan pa na isang eksaktong kubo; ito’y 12,000 estadia ang haba, luwanag, at taas. Ang kubo ay binubuo ng 12 gilid. Kaya, ang lunsod ay may kabuuang 144,000 estadia, na naglalarawan sa 144,000 na kukunin nang hindi makikita ang kamatayan sa ikalawang pagdating ni Jesus. Sa templo ng Lumang Tipan, ang panloob na santuwaryo ay isang eksaktong kubo (1 Hari 6:20). Ang Bagong Jerusalem sa gayon ay gumaganap bilang sentro ng pagsamba sa Panginoon.

`Basahin ang Apocalipsis 21:21-22:5. Anong panloob na katangian ng lunsod ang nagpapaalaala sa iyo ng Halamanan ng Eden? Ano ang kabuluhan ng pangakong wala nang sumpa sa lunsod (Apocalipsis 22:3)?`

Ang pinakaprominenteng katangian ng Bagong Jerusalem ay ang ilog ng tubig ng buhay na umaagos mula sa trono ng Diyos (tingnan ang Genesis 2:10). Bilang pagkakaiba sa ilog sa Babilonya, kung saan ang bayan ng Diyos ay nauupong mga bihag na nananabik sa Jerusalem (Awit 137), sa pampang ng ilog ng buhay sa Bagong Jerusalem ang walang pirmihang tirahan na bayan ng Diyos sa lahat ng panahon ay natagpuan ang kanilang tahanan.

Sa magkabilang panig ng ilog ay ang punungkahoy ng buhay na may mga dahon para sa “pagpapagaling sa mga bansa” (Apocalipsis 22:2). Ang pagpapagaling na ito’y hindi tungkol sa karamdaman, dahil sa bagong lupa ay wala nang karamdaman. Tumutukoy ito sa pagpapagaling ng lahat ng mga sugat na dulot ng mga hadlang na nagpahiwalay sa tao sa buong kasaysayan. Ang mga tinubos sa lahat ng kapanahunan ay ngayo’y kabilang sa isang pamilya ng Diyos.