---
title:  Ang Milenyo
date:   26/03/2019
---

`Basahin ang Apocalipsis 20:1-3 kasama ang Jeremias 4:23-26. Sa panahon ng milenyo, ano ang kalagayan ng lupa? Sa anong paraan nagapos si Satanas ng mga kadena?`

Ang 1,000 taib (o milenyo) ay nagpapasimula sa pagdating ni Cristo. Sa panahong ito, si Satanas at ang kanyang mga nagkasalang anghel ay naitanikala. Ang pagtatanikala kay Satanas ay simboliko, dahil ang mga espirituwal na nilalang ay hindi pisikal na magagapos. Si Satanas ay ginapos sa pamamagitan ng pangyayari. Winasak at pinatay ng mga salot ang mga masasamang naninirahan sa mundo, dinadala ito sa isang walang kaayusang katayuan katulad ng lupa bago ang Paglalang (Genesis 1:2). Sa ganitong kalagayan, ang lupa ay gumaganap na bilangguan ni Satanas sa panahon ng milenyo. Dahil walang taong tutuksuhin at sasaktan, ang magagawa lang ni Satanas at kanyang demonikong kasamahan ay pag-isipan ang mga bunga ng kanilang rebelyon laban sa Diyos.

`Basahin ang Apocalipsis 20:4-15. Nasaan ang mga banal sa panahon ng milenyo?`

Ipinapakita ng Apocalipsis na ang bayan ng Diyos ay gugugulin ang milenyo sa mga lugar sa langit na inihanda ni Cristo para sa kanila. Nakikita ni Juan silang nakaupo sa mga trono bilang mga hari at pari, na hinuhukuman ang sanlibutan. Ipinangako ni Jesus sa mga alagad na sila’y “’uupo sa labindalawang trono na naghuhukom sa labindalawang lipi ng Israel’” (Mateo 19:28). Sinabi ni Pablo na ang mga banal ay huhukuman ang sanlibutan (1 Corinto 6:2, 3).

Ang paghuhukom na ito’y tungkol sa pagiging patas ng mga kilos ng Diyos. Sa buong kasaysayan ay ibinangon ni Satanas ang pagdududa tungkol sa karakter ng Diyos at ang Kanyang pakikitungo sa mga nilalang Niya. Sa panahon ng Milenyo, pahihintulutan ng Diyos sa mga tinubos ang karapatan sa mga tala ng kasaysayan upang masumpungan ang mga kasagutan sa lahat ng mga tanong tungkol sa pagiging makatarungan ng Kanyang desisyon tungkol sa mga nawaglit, gayundin ang mga tanong na patungkol sa Kanyang pangungunna sa kanilang buhay. Sa katapusan ng milenyo, lahat ng mga tanong tungkol sa katarungan ng Diyos ay malulutas magpakailanman. Makikita ng bayan ng Diyos na walang pag-aalinlangan na ang mga paratang ni Satanas ay walang batayan. Handa na sila ngayon na saksihan ang paglalapat ng katarungan ng Diyos sa huling paghuhukom sa mga masama.

`Sinio sa atin ang walang tanong, mahihirap na tanong, na sa ngayon ay parang walang mga kasaguntan? Anong sinasabi nito tungkol sa karakter ng Diyos na, balang araw, ibibigay Niya sa atin ang mga sagot?`