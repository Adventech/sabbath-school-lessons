---
title:  Karagdagang Isipan
date:   29/03/2019
---

Basahin ang Ellen G. White, “Without a Wedding Garment,” pp. 307-319; sa Christ’s Object Lessons; “The Great Contoversy Ended,” pp. 662-678, sa The Great Controversy.

Ang aklat ng Apocalipsis ay nagwawakas sa ipinakilala sa pasimula: ang ikalawang pagparito ni Cristo sa kapangyarihan at kaluwalhatian at pagkakatatag ng walang-hanggang kaharian ng Diyos. .Ang pagbabalik ni Cristo, kapag Siya at ang Kanyang. Nobya ay magkakaisa sa wakas, ay ang kulminasyon ng aklat.

Gayunman, ayaw ng aklat na ilagay ang mga pangyayaring ito sa ito sa isang dimakatotohanang konteksto. Na ang unang reyalidad ay si Jesus ay darating. Ang ikalawang reyalidad ay tayo ay naritong naghihintay pa sa Kanyang pagbabalik. Samantalang naghihintay, dapat tayong magkaroon ng malinaw na pagkaunawa sa mga mensahe ng Apocalpisis, at makukuha natin ang pagkaunawang ito sa pamamagitan ng paulit-ulit na pagbabasa hanggang dumating ang lahat ng mga bagay. Ang mga mensahe ng aklat ng Apocalipsis ay patuloy na pinaaalalahanan tayo, habang naghihintay tayo, na huwag tumingin sa mga bagay ng mundo, kundi ipako ang ating mga mata sa langit at sa Kanya na Siyang tangi nating pag-asa. Ang Cristo ng Apocalipsis ay ang sagot sa lahat ng pag-asa at pinanabik ng tao sa gitna ng mga palaisipan at kawalang katiyakan ng buhay. Hawak Niya ang kinabukasan nitong daigdig at ang ating kinabukasan sa Kanyang mga kamay.

Pinaaalalahanan din tayo ng aklat na bago dumating ang wakas, tayo ay pinagkatiwalaan ng tungkulin na iproklama sa lahat ng mundo ang mensahe ng Kanyang malapit nang pagbabalik. Ang paghihintay natin sa Kanyang pagbabalik ay hindi walang pagkilos, kundi aktibo. Parehong ang Espiritu at ang Nobya ay tumatawag: “’Halika!’” (Apocalipsis 22:17). Dapat tayong sumama sa panawagang iyon. Ito ay ang mabuting balita, at sa gayon ay dapat na maipahayag sa mga tao ng sanlibutan.

**Mga Tanong Para sa Talakayan**

`1. Isipin ang tunkol sa milenyo at ang paghuhukokm sa mga matuwid na namatay na mangyayari lang pagkatapos ng milenyo. Ang mga naligtas ay magkakaroon ng isang libong taon para makuha ang kasagutan sa kanilang mga tanong. Tanging sa panahong iyon ibibigay ng Diyos ang panghuling parusa sa mga nawaglit. Ano ang ipinapahayag nang katotohanang ito sa atin tungkol sa Diyos?`

`2. Ipinapangako ng Apocalipsis 1:3 ang mga pagpapala sa mga makikinig, babasa, at iingatan ang mga salita ng propesiya ng Apocalipsis. Samantalang tinatapos natin ang ating pag-aaral ng aklat na ito, ano ang mga bagay na natuklasan mong kailangan mong pansinin at tuparin?`