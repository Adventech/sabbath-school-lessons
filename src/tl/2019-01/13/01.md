---
title:  “Ginagawa Kong Bago ang Lahat ng mga Bagay”
date:   23/03/2019
---

### Basahin Para sa Pag-aaral sa Linggong Ito
Apocalipsis 19:6-9; Juan 14:1-3; Apocalipsis 19:11-16; Apocalipsis 20:1-3; Jeremias 4:23-26; Apocalipsis 20:4-15; Apocalipsis 21:2-8.

> <p>Talatang Sauluhin</p>
> “At sinabi ng nakaupo sa trono, ‘Masdan ninyo, ginagawa kong bago ang lahat ng mga bagay.’ Sinabi rin niya, ‘Isulat mo, sapagkat ang mga salitang ito ay tapat at tunay’” (Apocalipsis 21:5).

Ang pagkawasak ng pangwakas-na-panahong Babilonya ay masamang balita para sa mga nakipagtulungan dito sa tumalikod na sistema ng relihiyon. Para sa bayan ng Diyos, bayunman, ito’y mabuting balita (Apocalipsis 19:1-7). May pananaguntan ang Babilonya sa paghikayat sa mga kapangyarihang sekular pulitikal para usigin at saktan sila (Apocalipsis 18:24). Ang pagwasak nitong dakilang kaaway ay nangangahulugan ng pagpapalaya at kaligtasan para sa tapat. Na bayan ng Diyos.

Sa pagkawasak ng Babilonya, ang panalangin ng bayan ng Diyos, sa eksena ng ikalimang tatak, ay nasagot sa wakas. Ang kanilang sigaw: “Kailan pa, O Panginoon?” (Apocalipsis 6:10) ay kumakatawan sa sigaw ng siniil at nagdusang bayan ng Diyos mula kay Abel hanggang panahon na ipaghihiganti sila ng Diyos sa wakas (Awit 79:5; Habakuk 1:2; Daniel 12:6, 7). Tinitiyak ng aklat ng Apocalipsis sa bayan ng Diyos na darating din ang kawakasan ng masama, paniniil, at pagdurusa.

Panahon na ngayon para kay Cristo na ipahayag ang Kanyang walang-hanggang kaharian. Inilalarawan ng nalalabing kapitulo ng Apocalipsis, di lang ang pagkawasak ng Babilonya, kundi ang pagwasak din kay Satanas at sa lahat ng masasama. Masusulyapan din natin ang pagtatatag ng walang-hanggang kaharian ng Diyos.

_*Pag-aralan ang liksyon sa linggong ito bilang paghahanda sa Sabbath, Marso 30._