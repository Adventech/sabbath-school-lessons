---
title:  “Isang Bagong Langit at Isang Bagong Lupa”
date:   27/03/2019
---

`Matapos ang pagpuksa ng kasalanan, ang lupa ay naging tahanan ng mga tinubos. Ano ang katulad nito?`

Sa Apocalipsis 21:1, nakikita ni Juan ang “isang bagong langit at isang bagong lupa.” Ang Biblia ay tumutukoy sa tatlong kalangitan: ang himpapawid, ang mabituing kalangitan, at ang lugar na tinitirahan ng Diyos (tingnan ang 2 Corinto 12:2). Sa Apocalipsis 21:1, ang papawirin ng lupa ang nasa tanaw. Ang naparuming lupa at himpapawid ay hindi makatatagal sa presensya ng Diyos (Apocalipsis 20:11). Ang salitang bago sa Griego (kainos) ay tumutukoy sa isang bagay na bago sa kalidad, hindi sa pinanggalingan at panahon. Ang lupang ito’y lilinisin sa pamamagitan ng apoy at ibabalik sa kanyang orihinal na katayuan (2 Pedro 3:10-13).

Ang unang bagay na napansin ni Juan sa bagong lupang talagang kawili-wili ay walang dagat doon. Ang katotohanan na tumutukoy si Juan sa “ang daga” (may pamanggit na pantukoy) ay nagpapakitang ang malamang na nasa isip niya’y ang dapat na nakapalibot sa Patmos, na naging simbolo nang paghihiwalay at pagdurusa. Para sa kanya, ang kawalan ng dagat na iyon sa bagong lupa ay nangangahulugan ng kawalan mula sa kirot na sanhi ng kanyang pagkahiwalay sa kanyang mga inibig.

`Basahin ang Apocalipsis 21:208 at 7:15-17. Anong magkahilera ang umiiral sa paglalarawan ng bagong lupa, at ang Halamanan ng Eden sa Genesis 2?`

Ang isang buhay na walang pagdurusa at kamatayan sa naisauling lupa ay ginarantiyahan ng presensya ng Diyos sa gitna ng Kanyang bayan.  Ang presensyang ito’y naipakita sa Bagong Jerusalem at sa “tabernakulo ng Diyos” (Apocalipsis 21:3), kung saan ang Diyos ay titira sa gitna ng Kanyang bayan. Ginagawang tunay na paraiso ng presensya ng Diyos ang buhay sa naisauling lupa.

Ginagarantiya ng presensya ng Diyos ang kalayaan mula sa pagdurusa: walang luha, kamatayan, pagdadalamhati, pagtangis, o kirot, na lahat ay bunga ng kasalanan. Kasama sa pagpuksa ng kasalanan “’ang mga unang bagay ay lumipas na’” (Apocalipsis 21:4).

Ang ideyang ito’y ipinaliwanag nang mabuti nina Maria at Marta, sa kamatayan ng kanilang kapatid na si Lazaro: “’panginoon, kung narito ka sana hindi sana namatay ang kapatid ko’” (Juan 11:21, 23). Nalalaman ng mag-ate na ang kamatayan ay hindi iiral sa presensya ni Cristo. Sa katulad na paraan, ang walang-maliw na presensya ng Diyos sa bagong lupa ang magtatamo ng kalayaan mula sa kirot at pagdurusang nararanasan natin ngayon sa buhay na ito. Ito ang dakilang pag-asang ipinangako sa atin kay Cristo, isang pag-asang natatakan sa Kanyang dugo.

`Bakit ang pangako ng isang bagong pag-iral sa isang bagong daigdig ay napakasentro sa lahat nating pinaniniwalaan? Anong buti ng ating pananampalataya kung wala nito?`