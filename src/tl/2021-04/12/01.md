---
title:  Ang Deuteronomio sa Bagong    Ti pan
date:  11/12/2021
---

### Basahin Para sa Pag-aaral sa Linggong Ito
Mateo 4:1-11; Deuteronomio 8:3; Gawa 10:34; Galacia 3:1–14; Gawa 7:37; Hebreo 10:28–31.

> <p>Talatang Sauluhin</p>
> “ ‘Nasusulat, “Hindi sa tinapay lamang mabubuhay ang tao, kundi sa bawat salitang lumalabas sa bibig ng Diyos” ’ ” (Mateo 4:4).

Ang Bagong Tipan ay puno ng Lumang Tipan. Iyan ay, ang mga inspiradong manunulat ng Bagong Tipan ay sinipi ang mga inspiradong manunulat ng Luma bilang mapagkukunan ng awtoridad. Sinabi mismo ni Jesus, “Nasusulat” (Mateo 4:4), na nangangahulugang, “Nasusulat sa Lumang Tipan;” at sinabi Niya “upang matupad ang mga kasulatan” (Marcos 14:49) —nangangahulugang ang mga Kasulatan ng Lumang Tipan. At nang makatagpo ni Jesus ang dalawang alagad sa daan patungo sa Emaus, sa halip na gumawa ng isang himala upang ipakita sa kanila kung sino Siya, “At magmula sa Moises at sa mga propeta ay ipinaliwanag niya sa kanila ang mga bagay tungkol sa kanya sa lahat ng mga kasulatan” (Lucas 24:27).

Maging ito man ay direktang mga sipi sa Lumang Tipan, o mga pahiwatig o mga tumutukoy sa mga kuwento o mga propesiya, ang mga manunulat sa Bagong Tipan ay patuloy na gumamit ng Lumang Tipan upang patibayin at bigyang katwiran ang kanilang mga pag-aangkin.

At kabilang sa mga aklat na madalas na sinipi o tinukoy ay ang Deuteronomio (kasama ang Mga Awit at Isaias). Ang Mateo, Marcos, Lucas, Juan, Gawa, Roma, Galacia, 1 at 2 Corinto, Hebreo, ang mga pastoral epistle, at Apocalipsis ay lahat bumalik sa Deuteronomio.

Sa linggong ito'y titingnan natin ang ilan sa mga pagkakataong iyon at tingnan kung anong katotohanan, kasalukuyang katotohanan, ang maaari nating makuha mula sa mga ito.