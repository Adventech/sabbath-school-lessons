---
title:  Karagdagang Kaisipan
date:  17/12/2021
---

Tulad ng Lumang Tipan na sumipi sa mismong sarili (iyan ay, ang ilan sa mga propeta ay sumipi o tumukoy, halimbawa, sa mga teksto mula sa limang mga aklat ni Moises), ang Bagong Tipan ay puno ng mga direktang pagsipi, pagtukoy, at pahiwatig sa Luma. Ang Mga Awit, Isaias, at Deuteronomio ay kabilang sa mga madalas sinisipi. Kadalasan din, ang mga manunulat ng Bagong Tipan ay sisipi mula sa kilala na Septuagint (LXX), kung minsan ay tinatawag na “Greek Old Testament,” na siyang pinakaunang kilalang Griyegong salin ng Bibliang Hebreo. Ang unang limang aklat ng Biblia, na kilala bilang Torah o Pentateuch, ay isinalin noong ikatlong siglo B.C., at ang iba sa Lumang Tipan ay noong ikalawang siglo B.C.

Maaaring marami ding malaman ang isang tao tungkol sa kung paano ipaliwanag ang Biblia sa pamamagitan ng paano ginamit ng mga inspiradong manunulat ng Bagong Tipan ang Luma. At ang isa sa mga unang aralin na matututunan natin ay, hindi tulad ng maraming kaalaman pagdating sa Biblia ngayon, ang mga manunulat ng Bagong Tipan ay hindi pa kailanman nagduda tungkol sa pagiging tunay o may awtoridad ng mga aklat ng Lumang Tipan. Walang anuman sa kanilang mga sinulat ang naghayag, halimbawa, ng pag-aalinlangan tungkol sa pagiging tunay ng mga kuwento sa Lumang Tipan, mula sa pag-iral nina Adan at Eva, Pagkakasala, Baha, hanggang sa pagkatawag ni Abraham, at iba pa. Ang “pag-aaral” na pinagdududahan ang mga bagay na ito'y pag-aalinlangan lamang ng tao, at ito'y dapat na walang puwang sa puso at isipan ng mga Seventh-day Adventist.

**Mga Tanong Para sa Talakayan**:

`Kung isasaalang-alang ang lahat ng liwanag na ibinigay sa atin bilang mga Seventh-day Adventist, anong dapat ituro nito sa atin tungkol sa malaking responsibilidad na nasa sa atin na maging tapat sa mga katotohanang ibinigay sa atin?`

`Basahin muli ang Deuteronomio 18:9-14. Anong mga makabagong pagpapakita ng mga “karumaldumal sa Panginoon” ang umiiral ngayon, at paano tayo makatitiyak na iwasan ang mga ito?`

`Bakit, sa lahat ng mga tao, dapat na ang mga Cristiano, na nakaiintindi sa pangkalahatang aplikasyon ng kamatayan ni Cristo sa krus, ay hindi “nagtataas ng mga mukha” (tingnan ang pag-aaral ng Lunes)? Paano natin makikita sa ating sarili ang pagkahilig na gawin iyan (at hindi kaya niloloko natin ang ating sarili kung ikakaila nating may pagkahilig tayong gawin iyon?)? Paanong ang krus, at ang pagpapanatili ng krus sa harap natin, ay pagagalingin tayo mula sa ganitong maling saloobin?`