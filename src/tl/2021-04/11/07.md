---
title:  Karagdagang Kaisipan
date:  10/12/2021
---

“Ito [Mikas 6:1-8] ay isa sa mga dakilang talata sa Lumang Tipan. Ito, tulad ng Amos 5:24 at Hosea 6:6, ay nagpapakita ng mensahe ng mga propeta noong ikawalong siglo. Ang mga talata ay nagpasimula sa isang magandang halimbawa ng isang tipang paghahabla kung saan tinawag ng propeta ang mga tao upang pakinggan ang sumbong ni Yahweh labản sa kanila. Ang mga bundok at mga burol ay ang hurado dahil matagal na silang nasa paligid at nasaksihan ang pakikitungo ng Diyos Israel. Sa halip na direktang paratangan ang Israel ng paglabag sa tipan, tinanong ng Diyos ang Israel kung mayroon silang anumang mga paratang laban [sa Kanya]. ‘Ano ang nagawa ko? Paano ko kayo pinagod?’ Sa harap ng kawalan ng katarungan, ang ilan sa mga mahihirap na tao ay maaaring ‘napagod sa paggawa ng kabutihan.’ Sa harap ng mga pagkakataon upang magpayaman nang mabilis, ang ilan sa mga may-ari ng lupa ay maaaring napagod na sundin ang mga kautusan ng tipan.”—Ralph L. Smith, WORD BIBLICAL COMMENTARY, Micah-Malachi, (Grand Rapids, MI: Word Books, 1984), vol. 32, p. 50.

Sa repormasyon na sumunod, bumaling ng atensyon ang hari [Josias] sa pagwasak ng bawat bakas ng idolatriya na naiwan. Napakatagal ng sinusundan ng mga naninirahan sa lupain ang mga kaugalian ng mga nakapalibot na mga bansa sa pagyukod sa mga imaheng kahoy at bato, na parang halos wala sa kakayahan ng tao na alisin ang bawat bakas ng mga kasamaang ito. Ngunit

nagtiyaga si Josias sa kanyang pagsisikap na linisin ang lupa.”—Ellen G. White, PROPHETS AND KINGS, p. 401.

**Mga Tanong Para sa Talakayan**:

`Totoo, tayo ay mga Seventh-day Adventist, at dahil sa ating mensahe ng kasalukuyang katotohanan, nakikita natin ang ating mga sarili at (tama lamang) sa kaparehong lugar na kinaroonan ng sinaunang Israel: ang pagkakaroon ng mga katotohanan na kailangang marinig ng mundo sa kanilang paligid. Ito'y isang dakilang pribilehiyo para sa atin. Gaano kahusay, sa iyong palagay, na sinusunod natin ang mga responsibilidad na dumating dahil sa gayong pribilehiyo?`

`Isipin na ikaw si Daniel, nang makita ang iyong bansa na sinalakay at natalo, at alam na ang templo, ang sentro ng iyong buong relihiyosong pananampalataya, ay winasak ng mga paganong sumasamba sa diyusdiyosan. Gayunpaman, paanong ang kaalaman sa aklat ng Deuteronomio ay napakalaking tulong upang mapanatili ang kanyang pananampalataya (o pati sa iba pang Judio) sa panahong ito? Iyan ay, paano siya tinulungan ng aklat na maunawaan ang lahat ng nangyayari at kung bakit ito nangyari? Sa katulad na paraan, paanong ang ating pagkaunawa sa Banal na Kasulatan sa kabuuan ay tumutulong sa ating pagharap sa mga mahirap na panahon at mga kaganapan na kung hindi man, kung wala tayong kaalaman sa Banal na Kasulatan, ay maaaring magpahina sa kalooban natin? Anong dapat ituro sa atin ng sagot tungkol sa kung gaano kahalaga ang Biblia sa ating pananampalataya?`

`Sa klase, balikan ang 70-linggong propesiya ng Daniel 9:24–27. Ano ang tungkulin ng tipan sa propesiyang iyon, at bakit ang ideya ng tipan ay napakahalaga rito—at sa atin?`