---
title:  Ang Deuteronomio sa mga Huling Sulat
date:  04/12/2021
---

### Basahin Para sa Pag-aaral sa Linggong Ito
2 Hari 22; Nehemias 9:6; Jeremias 7:1–7; Awit 148:4; Jeremias 29:13; Micas 6:1-8; Daniel 9:1-19.

> <p>Talatang Sauluhin</p>
> “ ‘Ang PANGINOON ay nalugod na ibigin ang iyong mga ninuno, at kanyang pinili ang kanilang mga anak pagkamatay nila, samakatuwid ay kayo, sa lahat ng mga bayan na gaya ng nakikita sa araw na ito’ ” (Deuteronomio 10:15).

Ang isa sa mga kamangha-manghang bagay tungkol sa Biblia, lalo na sa Lumang Tipan, ay kung gaano nito kadalas banggitin o tukuyin ang sarili; iyan ay, ang mga huling mga manunulat ng Lumang Tipan ay sinipi ang mga nauna, na ginagamit sila at ang kanilang mga isinulat upang ipahayag ang kanilang punto.

Halimbawa, ang Awit 81 ay bumalik sa aklat ng Exodo at pagkatapos noong sumulat ang mang-aawit ay halos sinipi nang salita por salita ang mga nakasulat sa pambungad ng Sampung Utos: “Ako ang PANGINOON mong Diyos, na naglabas sa iyo mula sa lupain ng Ehipto” (Awit 81:10).

Sa buong Lumang Tipan, ang Genesis—lalo na ang kuwento ng Paglikha—ay tinukoy, tulad ng sa “Ako'y tumingin sa lupa, at narito, ito’ y walang laman; at sa mga langit, at sila'y walang liwanag” (Jeremias 4:23 tingnan din ang Genesis 1:2).

At oo, maraming beses na ang mga huling manunulat ng Lumang Tipan, tulad ng mga propeta, ay tumukoy pabalik sa aklat ng Deuteronomio, na gumanap ng napakahalagang papel sa pakikipagtipan ng sinaunang Israel. Sa linggong ito'y magtutuon tayo kung paano ginamit ang aklat ng mga huling manunulat. Anong mga bahagi ng Deuteronomio ang ginamit nila, at anong mga punto ang kanilang ipinahahayag na may kahalagahan para sa atin ngayon?