---
title:  Karagdagang Kaisipan
date:  03/12/2021
---

“Gaano ngang kalaki ang pagpapakababa ng Diyos at ang Kanyang habag sa Kanyang mga nagkakamaling mga nilalang sa paglalagay ng magandang bahaghari sa mga ulap bilang isang tanda ng Kanyang tipan sa mga tao! Ipinahayag ng Panginoon na kapag Kanyang titingnan ang bahaghari, aalalahanin Niya ang kanyang tipan. Hindi ito nagpapahiwatig kailanman na makalilimutan Niya; kundi nagsasalita Siya ayon sa ating sariling wika, upang sa ganon ay higit natin Siyang maunawaan. Layunin ng Diyos na kung ang mga anak ng mga susunod na henerasyon ay mangyaring magtanong kung ano ang kahulugan ng maluwalhating bahaghari na sumasakop sa kalangitan, ang kanilang mga magulang ay dapat ulitin ang kuwento ng Baha, at sabihin sa kanila na ang Kataastaasan ang bumaluktot ng bahaghari at inilagay ito sa mga ulap bilang isang katiyakan na ang mga tubig ay hindi na muling mag-uumapaw sa lupa. Kaya't mula sa isang henerasyon hanggang sa kasunod na henerasyon ay magpapatotoo ito ng banal na pagmamahal sa tao at magpapalakas ng kanyang pagtitiwala sa Diyos.”—Ellen G. White, PATRIARCHS AND PROPHETS, pp. 106, 107.

Mula nang maitatag ang Cristianismo, hindi pa nagkaroon ng isang iglesya na nakibahagi sa mga kayamanan at kaalwanan ng nilalang na tinatamasa ng iglesya ng ilang mga bansa sa mundo ngayon. Ang tanong ay, Anong kapalit nito? Ang gayong karangyaan ay tiyak na nakaiimpluwensya sa ating espirituwalidad—at hindi rin para sa ikabubuti. Paano ito ikabubuti? Kailan pa na ang kayamanan at materyal na kasaganaan ay nagtaguyod ng mga Cristianong katangian ng pagtanggi sa sarili at pagsasakripisyo sa sarili? Sa mas nakararaming pagkakataon, ang kabaligtaran ang nangyayari: sa tuwing mas marami ang nasa mga tao, sila'y mas nagtitiwala sa sarili at mas kakaunti ang posibilidad na dumipende sa Diyos. Ang kayamanan at kasaganaan, gaano man ito kaganda, ay dumarating na may maraming mapanganib na mga espirituwal na bitag.

**Mga Tanong Para sa Talakayan**:

`Pag-usapan ang tanong kung paanong ang kayamanan (na maaaring napaka-relatibo; iyan ay, ang isang taong hindi itinuturing na mayaman sa kanyang bansa ay maaaring makita bilang napakayaman ng mga taong nasa ibang bansa) ay nakaaapekto sa ating espirituwalidad. Anong mga paraan na ang mga “may pera” ay kayang protektahan ang kanilang mga sarili sa ilang mga espirituwal na panganib na maaaring likhain ng kayamanan?`

`Pag-usapan sa klase ang tungkol sa mga katapusang kaganapan sa buhay ni Cristo at kung ano ang sinasabi ng mga ito sa atin tungkol sa pag-ibig ng Diyos sa atin at kung bakit hindi dapat natin kalimutan ang reyalidad ng pag-ibig na iyon. Anong ibang mga bagay ang naiisip mo na naghahayag ng kabutihan ng Diyos, at bakit dapat nating isaisip lagi ang reyalidad na ito?`

`Bagaman sinasabi ng ilang mga siyentipiko na walang naging pandaigdigang baha, sa kabila ng sinasabi ng Biblia na mayroon (at ang bahaghari), sinasabi ng ilan na wala ring anim na araw ng Paglikha, sa kabila ng sinasabi ng Biblia na mayroon (at ang ikapitong araw na Sabbath upang maalala ito). Ano ang dapat sabihin nito sa atin kung gaanong makapangyarihan at negatibo ang nagagawang epekto ng kultura sa pananampalataya?`