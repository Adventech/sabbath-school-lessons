---
title:  Alalahanin, H uwag Kalimutan
date:  27/11/2021
---

### Basahin Para sa Pag-aaral sa Linggong Ito
Genesis 9:8-17: Deuteronomio 4:32–39; Apocalipsis 14:12; Deuteronomio 4:9, 23; Deuteronomio 6:7; Deuteronomio 8:7–18; Efeso 2:8–13.

> <p>Talatang Sauluhin</p>
> “ ‘Alalahanin mo, huwag mong kalimutan, kung paanong ginalit mo ang PANGINOON mong Diyos sa ilang; mula nang araw na kayo'y umalis sa lupain ng Ehipto, hanggang sa kayo'y dumating sa dakong ito'y naging mapaghimagsik kayo laban sa PANGINOON’ ” (Deuteronomio 9:7).

Dalawang salita ang lumilitaw sa buong Biblia: “alalahanin” at “kalimutan.” Parehong tumutukoy sa isang bagay na kaugnay sa tao, isang bagay na nangyayari sa ating isipan. Parehong mga pandiwa, at sila'y magkasalungat: ang alalahanin ay ang hindi kalimutan, at ang kalimutan ay ang hindi alalahanin.

Madalas na sinasabi ng Diyos sa Kanyang bayan na alalahanin ang lahat ng bagay na ginawa Niya para sa kanila; na alalahanin ang kanyang biyaya para sa kanila at ang kanyang kabutihan para sa kanila. Napakarami sa Lumang Tipan ang mga pagkakataong ang mga propeta ay sinasabihan ang mga tao, mga taong Hebreo, na huwag kalimutan ang ginawa ng Panginoon para sa kanila. Ngunit, pinakamahalaga, huwag din nilang kalimutan kung ano ang pagkatawag nila sa Kanya at kung anong uri ng mga tao sila nararapat maging bilang tugon sa panawagang iyon. “Aking gugunitain ang mga gawa ng PANGINOON; Oo, aking aalalahanin ang mga kahanga-hangang gawa mo noong unang panahon” (Awit 77:11).

Mayroon ba itong pagkakaiba sa atin ngayon, pareho sa grupo o sa personal na antas? Gaano ngang kadaling makalimot sa ginawa ng Diyos para sa atin.

Sa linggong ito, tulad ng ipinahayag sa Deuteronomio, titingnan natin ang mahalagang prinsipyong ito, ang aalalahanin at huwag kalilimutan ang pakikipag-ugnayan ng Diyos sa ating buhay.