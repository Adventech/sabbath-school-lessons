---
title:  Ang Tipan at ang Israel
date:  11/10/2021
---

“ ‘Hindi dahil sa iyong pagiging matuwid o dahil sa katapatan ng iyong puso ay iyong pinapasok upang angkinin ang kanilang lupain, kundi dahil sa kasamaan ng mga bansang ito'y pinapalayas sila ng PANGINOON mong Diyos sa harapan mo, at upang kanyang papagtibayin ang salita na ipinangako ng PANGINOON sa iyong mga ninuno, kina Abraham, Isaac, at Jacob'” (Deuteronomio 9:5; tingnan din ang Deuteronomio 9:27).

`Paano ipinahayag ang katotohanan ng mga tipang pangako sa talatang ito?`

Dito, rin, lumitaw ang tipan ng biyaya: Gumawa ang Diyos para sa kanila–sa kabila ng patuloy na pagkakamali. (Tiyak, ito rin ang kailangan kung paano gagawa ang ebanghelyo ngayon). At dahil ito sa pangako na ginawa sa mga magulang na ang biyaya ng Diyos ay ibinigay sa kanilang mga susunod na henerasyon.

Sa pakikitungo ni Moises sa lahat ng mga taong pinagbigyan ng mga tipang pangako, madalas siyang bumabalik sa mga tipang pangako na ginawa sa mga patriyarka.

`Basahin ang Exodo 2:24; Exodo 6:8; at Levitico 26:42. Ano ang sinasabi rito na tumutulong na ipakita kung paano gumagawa ang mga tipang pangako.`

Ang Exodo mula sa Ehipto, ang dakilang simbolo ng nagliligtas na biyaya ng Diyos, ay batay rin sa tipang ginawa ng Panginoon sa kanilang mga magulang. Iyon ay, bago pa man ipinanganak ang mga makikinabang ng tipan, ang mga pangako ay ginawa para sa kanilang kapakanan. Kaya’t, bagaman walang merito sa kanilang sarili (sa simpleng pagkakasabi), natanggap nila ang ipinangakong pagtubos, na ginawa ng Diyos para sa kanila sa pamamagitan ng mga himala at mga kaganapan ng Exodo.

Siyempre, hindi natatapos doon ang mga bagay. Nagpunta sila mula sa Ehipto patungo—saan? Oo, sa Sinai, kung saan ang pakikipagtipan sa kanila ay “opisyal na itinatag” (tingnan ang Exodo 20). At ang pangunahing bahagi ng tipang iyon ay ang ebanghelyo at ang kautusan, ang Sampung Utos, na tinawag sila upang sundin, isang pagpapahayag ng kanilang nagliligtas na relasyon sa Panginoon, na siyang tumubos sa kanila (ang ebanghelyo). Samakatuwid, muli at muli sa Deuteronomio, tinawag silang sumunod sa kautusang iyon bilang kanilang bahagi sa tipan, na pinagtibay sa Sinai.

`Anong tungkulin ang dapat gawin ng kautusan ng Diyos sa ating buhay ngayon, tayo na mga naligtas sa pamamagitan ng biyaya, at bakit napakahalaga ng kautusang iyon sa ating karanasan sa Diyos?`