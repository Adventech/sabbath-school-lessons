---
title:  Ang Walang-Hanggang Tipan
date:  09/10/2021
---

### Basahin Para sa Pag-aaral sa Linggong Ito
Genesis 12:1-3; Roma 4:1–5; Exodo 2:24; Deuteronomio 5:1-21; Deuteronomio 26:16-19: Deuteronomio 8:5; Mateo 28:10.

> <p>Talatang Sauluhin</p>
> “ ‘Aking itatatag ang aking tipan sa iyo at sa iyong binhi kahit sa iyong pagkamatay sa buong lahi nila, isang tipang walang hanggan, upang maging Diyos mo at ng iyong binhi’ ” (Genesis 17:7).

At nakita ko ang isa pang anghel na lumilipad sa gitna ng himpapawid, na may walang hanggang ebanghelyo na ipahahayag sa mga naninirahan sa lupa, sa bawat bansa, lipi, wika at bayan” (Apocalipsis 14:6). Pansinin, “ang walang hanggang ebanghelyo,” walang hanggan tulad ng laging umiiral, na dati nang naroroon, na ipinangako sa atin kay Cristo Jesus “bago pa nagsimula ang mga panahon” (Tito 1:2).

Kaya naman, hindi nakagugulat na ang Biblia ay nagsasalita sa ibang pagkakataon tungkol sa “walang hanggang tipan” (Genesis 17:7; Isaias 24:5; Ezekiel 16:60; Hebreo 13:20), sapagkat ang pinakadiwa ng ebanghelyo ay ang tipan, at ang pinakadiwa ng tipan ay ang ebanghelyo: Ang Diyos mula sa Kanyang nagliligtas na biyaya at pag-ibig ay nag-aalok sa iyo ng kaligtasang hindi ka karapat-dapat at hindi kayang tamuhin; at ikaw, bilang tugon, ay mamahalin mo Siyang pabalik “ng buong puso mo, ng buong kaluluwa mo, ng buong pag-iisip mo, at ng buong lakas mo” (Marcos 12:30), isang pag-ibig na ipinakikita sa pamamagitan ng pagsunod sa Kanyang kautusan: “Sapagkat ito ang pag-ibig sa Diyos, na ating tuparin ang kanyang mga utos at ang kanyang mga utos ay hindi pabigat” (1 Juan 5:3).

Sa linggong ito'y titingnan natin ang ideya ng tipan ayon sa ipinahayag sa aklat ng Deuteronomio, kung saan ang tipan at lahat ng kalakip nito ay naihayag.