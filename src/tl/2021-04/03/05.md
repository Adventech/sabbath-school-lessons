---
title:  Ang Kanyang Espesyal na Bayan
date:  13/10/2021
---

Mahirap para sa atin ngayon na lubusang maunawaan kung ano ang hitsura ng sinaunang mundo noong panahon na ang Israel ay pagala-gala sa ilang. Kung ang mga imperyo ay dumating at nawala, na mga kaguhuan lamang ang natira (kung mayroon), ano ang malalaman natin mula sa marami sa mga mas maliit na mga paganong bansa na nanirahan sa parehong lugar na kinalalagyan ng Israel?

Hindi masyadong marami, ngunit alam natin ang isang bagay: ang mga taong ito'y nasasangkot sa paganismo, politeismo, at ilang lubos na kasuklam-suklam na gawain, na kasama rito ang paghahandog ng anak. Subukang isipin kung gaanong nakapipinsala at kasama na ang isang kultura at isang relihiyon ay gawin iyon sa kanilang mga sariling anak, at gawin ito sa pangalan ng mga diyos!

Hindi kataka-taka, muli at muli, sa buong kasaysayan ng sinaunang Israel, binalaan ng Panginoon ang Kanyang bayan laban sa pagsunod sa mga gawi ng mga bansa sa kanilang paligid. “ ‘Pagpasok mo sa lupaing ibinibigay sa iyo ng PANGINOON mong Diyos ay huwag kang mag-aaral gumawa ng ayon sa mga karumal-dumal na gawain ng mga bansang iyon’ ” (Deuteronomio 18:9).

At dahil iyan sa tinawag ng Diyos ang bansang ito para sa isang espesyal na layunin. Sa pamamagitan ng pakikipagtipan sa Diyos, sila ay magiging isang espesyal na bayan, isang patotoo sa mundo ng Diyos na lumikha ng langit at lupa—ang nag-iisang Diyos.

`Basahin ang Deuteronomio 26:16-19. Paano naibuod sa mga talatang ito ang tipang ugnayan sa pagitan ng Diyos at Israel? Papaano dapat maipahahayag ang kanilang katapatan sa tipan sa kung anong uri ng tao dapat sila? Anong mga aral ang maaari nating makuha mula roon para rin sa ating sarili?`

Nakapagtataka na sinimulan ni Moises ang apat na talatang ito sa mga salitang “sa araw na ito,” gaya ng sa ngayon, muli, inutusan ka ng Diyos na gawin ang mga bagay na ito (inulit niya ang ideya sa talatang 17). Sa una pa lamang ay inuutusan Niya silang lahat na gawin ang mga bagay na ito. Ito'y para bang sinasabi Niya sa kanila na kailangan nilang magtalaga sa sandaling ito, muli, upang maging matapat, banal, at espesyal na bayan na tunay na pangunahing dahilan ng kanilang pag-iral bilang isang tipang bayan. Sila ang nag-iisang bansa, ang isang bansa, na nakakaalam sa totoong Diyos at alam ang katotohanan tungkol sa Diyos na ito at kung paano Niya nais mabuhay ang mga tao. Ang totoo, hindi lamang sila mayroong “kasalukuyang katotohanan” kundi sila rin, sa sariling pamamaraan, ay kumatawan sa katotohanang iyan hanggang si Jesus, “ang Katotohanan” mismo (Juan 14: 6), ay darating.

`Bakit ang ideya ng “sa araw na ito” sa pagtatalaga sa Diyos at sa hinihiling ng Kanyang tipan ay mahalaga kahit na sa atin, “sa araw na ito”?`