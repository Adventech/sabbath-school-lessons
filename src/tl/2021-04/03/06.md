---
title:  Ibang mga Paglalarawan
date:  14/10/2021
---

Matagal ng kinikilala ng biblikal na pag-aaral ang pagkakapareho sa pagitan ng tipan ng Israel sa Diyos at ibang mga tipang kasunduan sa pagitan ng mga kaharian. Ang kahalintulad na ito'y hindi dapat ipagtaka. Ang Panginoon ay simpleng kumikilos sa Kanyang bayan sa isang kapaligirang kaya nilang maintindihan.

Kasabay nito, ang ideya ng tipan, isang legal na kasunduan sa pagitan ng dalawang partido, na may mga panuntunan at mga tuntunin at mga regulasyon, ay parang napakalamig at masyadong pormal. Bagaman ang elementong iyon ay kailangang naroon (ang Diyos ang Tagapagbigay ng kautusan), hindi ito sapat na malawak upang sakupin ang lalim at lapad ng uri ng relasyon na nais ng Diyos sa Kanyang bayan. Kaya, ang ibang mga paglalarawan ay ginamit sa Deuteronomio upang matulungang maipakita ang parehong ideya bilang tipan sa pagitan ng Diyos at Israel—ngunit upang mabigyan lamang ito ng mga dagdag na dimensyon.

`Basahin ang Deuteronomio 8:5; Deuteronomio 14:1; at Deuteronomio 32:6, 18-20. Anong uri ng paglalarawan ang ginamit dito, at paano ito makatutulong upang maihayag ang ugnayang nais ng Diyos sa Kanyang bayan?`

`Basahin ang Deuteronomio 4:20 at Deuteronomio 32:9. Anong paglalarawan ang ginamit dito, at paano din ito tumutulong sa paghahayag ng uri ng relasyon na nais ng Diyos sa Kanyang bayan?`

Sa bawat pagkakataon, mayroong ideya tungkol sa sambahayan, na, sa angkop na pamantayan, ay dapat na pinakamalapit, pinakamahigpit, at pinakamapagmahal sa mga ugnayan. Ganito ang laging nais ng Diyos na uri ng ugnayan sa Kanyang bayan. Kahit na matapos ang kanilang nakahihiyang pagtanggi kay Jesus nang panahon ng krus, sinabi ni Jesus sa dalawang Maria pagkatapos na Siya'y nabuhay na mag-uli, “ ‘Humayo kayo at sabihin ninyo sa aking mga kapatid na pumunta sila sa Galilea, at doon ay makikita nila ako’ ” (Mateo 28:10). Kahit na ang nabuhay na mag-uli na si Cristo, tinukoy Niya ang mga alagad bilang “Aking mga kapatid,” isang halimbawa ng pag-ibig at biyaya na dumadaloy mula sa pag-ibig para roon sa mga hindi karapat- dapat tumanggap nito. Ganyang-ganyan kung ano ang palaging ugnayan sa pagitan ng Diyos at ng sangkatauhan: biyaya at pagmamahal na ibinigay sa hindi karapat-dapat.

`Anong uri ng relasyon mayroon ka sa Diyos? Paano mo ito palalalimin at matutong mahalin Siya, habang kasabay nito ay nauunawaan mo ang iyong tipang tungkulin na sundin ang kanyang kautusan? Bakit ang dalawang ideyang ito'y hindi magkasalungat kundi kapupunan ng bawat isa?`