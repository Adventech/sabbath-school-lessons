---
title:  Karagdagang Kaisipan
date:  15/10/2021
---

“Ang diwa ng pagkaalipin ay resulta sa pamamagitan ng paghangad na mabuhay alinsunod sa legal na relihiyon, sa pamamagitan ng pagsusumikap na isagawa ang mga pag-aangkin ng kautusan ayon sa ating sariling lakas. May pag-asa para sa atin kapag nagpasakop lamang tayo sa tipan kay Abraham, na siyang tipan ng biyaya sa pamamagitan ng pananampalataya kay Cristo Jesus. Ang ebanghelyo na ipinangaral kay Abraham, na sa pamamagitan nito'y mayroon tayong pag-asa, ay siyang kaparehong ebanghelyo na ipinangangaral sa atin ngayon, na sa pamamagitan nito'y mayroon tayong pag-asa. Tumingin si Abraham kay Jesus, na siyang Nagtatag at Nagpasakdal ng ating pananampalataya.”—Mga komento ni Elle G. White, THE SDA BIBLE COMMENTARY, vol. 6, p. 1077.

“Bago pa inilatag ang mga pundasyon ng lupa, nagkakaisa ang Ama at sa isang tipan upang tubusin ang tao kung siya'y madaig ni Satanas. Sila’y nagkaisa sa isang taimtim na pangako na si Cristo ang magiging katiyakan para sa lahi ng tao. Ang pangakong ito'y natupad ni Cristo. Nang sa krus Siya'y sumigaw, ‘Natupad na,’ pinatungkulan Niya ang Ama. Ang kasunduan ay ganap na natupad. Ngayon ay ipinahayag Niya: Ama, natupad na. Ginawa Ko ang Iyong kalooban, O Diyos Ko. Natapos Ko na ang gawain ng pagtubos. Kung ang Iyong katarungan ay nasiyahan, ‘nais kong ang mga ibinigay mo sa akin ay makasama ko kung saan ako naroroon.’ Juan 19:30; 17:24.”—Ellen G. White, THE DESIRE OF AGES, p. 834.

**Mga Tanong Para sa Talakayan**:

`Pag-isipan ang ideya na bago pa man itatag ang mundo, ang Ama at Anak ay “nagkaisa sa isang tipan” upang tubusin tayo kung ang lahi ay magkasala. Bakit iyan ay dapat nakapagpapalakas ng loob sa atin? Ano ang itinuturo nito sa atin tungkol sa kung gaano ang pagnanais ng Diyos na mailigtas tayo sa Kanyang kaharian?`

`Bilang iglesya ng Seventh-day Adventist, anong mga paraan na dapat nating punan sa katungkulan ng sinaunang Israel na dapat nitong isinagawa noong panahon nito? Paano natin matututuhang maiwasan ang mga pagkakamali na nagawa nila?`

`Bakit ang ebanghelyo at ang mga pangako ng ebanghelyo ay napakahalaga sa buong ideya ng Bagong Tipan (New Covenant)? Anong mga teksto ang makikita mo sa Bagong Tipan (New Testament) na nagpapakita kung paanong ang kautusan at pagsunod sa kautusan ay hindi pinawi sa ilalim ng Bagong Tipan (New Covenant), gaya ng karaniwang itinuturo ng ibang mga Cristiano? Bakit sa palagay mo maraming mga Cristiano ang nagsasabi na pinawalang-bisa ng ebanghelyo ang pangangailangan na sumunod sa Sampung Utos?`