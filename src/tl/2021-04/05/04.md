---
title:  Sapagkat Kayo'y Naging mga Dayuhan sa Ehipto
date:  26/10/2021
---

“Ibigin ninyo ang mga dayuhan, sapagkat kayo'y naging mga dayuhan din sa lupain ng Ehipto” (Deuteronomio 10:19).

`Ano ang mensahe para sa sinaunang Israel dito? Ano rin ang mensahe para sa atin mula sa talatang ito?`

Sinabi ng Panginoon kay Abram ilang mga siglo na ang nakaraan: “ ‘Tunay na dapat mong malaman na ang iyong binhi ay magiging taga-ibang bayan sa lupaing hindi kanila, at sila'y magiging mga alipin doon, at sila'y pahihirapan sa loob ng apatnaraang taon’ ” (Genesis 15:13; tingnan din ang Genesis 17:8; Gawa 13:17). Ito ang, siyempre, nangyari, at sa mga unang mga kabanata ng Exodo naitala ang dramatikong kuwento ng kanilang pagkatubos (Exodo 15:13) at kaligtasan (Exodo 14:13) mula sa Ehipto para sa lahat ng henerasyon, isang simbolo, isang uri, ng pagkatubos at kaligtasan na ibinigay sa atin sa pamamagitan ni Cristo Jesus. Sa talatang ito, nais ng Panginoon na maalala nila kung saan sila nanggaling at kung ano sila naging—at iyon ay, mga dayuhan sa ibang lupain.

Sa madaling salita, Alalahanin noong ikaw ay nasa mga di-tanggap ng lipunan, mga itinakwil, kahit na mga alipin, at sa gayo'y nasa awa ng mga mas malakas kaysa sa inyo at maaaring abusuhin kayo at, sa katunayan, ay ginawa nga nang madalas. At bagaman ang Israel ay isang piniling bansa, tinawag ng Diyos, isang “kaharian ng mga pari” (Exodo 19:6), at bagaman may mga pagkakaiba sa pagitan nila at ng mga dayuhan sa gitna nila—lalo na sa mga serbisyong pangrelihiyon—pagdating sa “karapatang pantao,” ang dayuhan, ang balo, ang naulila ay kailangang tratuhin nang patas at makatarungan gaya ng inaasahan ng mga Israelita para sa kanilang sarili.

`Basahin ang Mateo 7:12. Paano binuod ng talata ang sinasabi ng Panginoon sa sinaunang Israel tungkol sa kung paano nila pakitunguhan ang mga mahina sa kanila?`

Ang payong ito sa Israel tungkol sa kung paano nila ituring ang mga itinakwil ay hindi, sa anumang paraan, ang pamantayan sa sinaunang mundo, kung saan ang mga itinakwil ay maaaring tratuhin sa ilang mga pagkakataon na gaya sa mga hayop.

Bilang paghahambing ang Israel ay dapat na naiiba, isang ilawan sa mga bansa. At oo, ang pagkakaibang iyan ay matatagpuan sa Diyos na kanilang sinasamba, paano nila Siya sambahin, at ang buong sistema ng katotohanan ng relihiyon na ibinigay sa kanila ng Diyos. Gayunpaman, ang kanilang maayos na pagtrato sa mga di-tanggap ng lipunan ay maaaring maging isang malakas na patotoo sa mundo ng kalamangan ng kanilang Diyos at ng kanilang pananampalataya, na sa isang banda ay ang kabuuang diwa ng kanilang pag-iral, upang maging isang saksi sa mundo para sa kanilang Diyos.