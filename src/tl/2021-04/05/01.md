---
title:  Ang Dayuhan sa Iyong mga Pintuan
date:  23/10/2021
---

### Basahin Para sa Pag-aaral sa Linggong Ito
Marcos 12:29-31; Deuteronomio 10:1-19; Awit 146:5-10; Mateo 7:12; Deuteronomio 27:19. Santiago 1:27–2:11.

> <p>Talatang Sauluhin</p>
> “ ‘Ibigin ninyo ang mga dayuhan, sapagkat kayo'y naging mga dayuhan din sa lupain ng Ehipto’ ” (Deuteronomio 10:19).

Tulad ng binasa natin noong nakaraang linggo, nang tanungin ng isang eskriba tungkol sa “ ‘ang pangunahing utos sa lahat’ ” (Marcos 12:28), sumagot si Jesus sa pagbibigay ng pagpapatibay na ang Diyos ay iisa, at pagkatapos ay sinabi Niya: “ ‘ “Ibigin mo ang Panginoon mong Diyos nang buong puso mo, nang buong kaluluwa mo, nang buong pag-iisip mo, at nang buong lakas mo.” Ito ang pangunahing utos’ ” (Marcos 12:30).

Gayunman, nagpatuloy si Jesus, nagsalita tungkol sa “ ‘Ang pangalawa ay ito’ ” (Marcos 12:31), isang bagay na hindi tinanong ng eskriba. Subalit, dahil alam ni Jesus kung gaano kahalaga ito, ay nagsabi: “ ‘Ang pangalawa ay ito, ‘Ibigin mo ang iyong kapwa na gaya ng iyong sarili. Wala nang ibang utos na higit pang dakila sa mga ito’ ” (Marcos 12:31).

Walang utos na higit sa mga ito? Iniugnay ni Jesus ang pag-ibig sa Diyos at ang pag-ibig sa kapwa bilang ang dalawang pinakadakilang mga utos, at ang mga utos na iyon ay pinakadakila sa lahat.

Muli, si Jesus ay hindi naglabas ng isang bagay na bago, isang bagay na hindi pa narinig ng mga Judio noon. Sa halip, ang panawagan na ibigin Siya nang pinakahigit—ang ideya na ibigin ang kapwa at mahalin ang ibang tao bilang isang paraan ng pagpapahayag ng ating pag-ibig sa Diyos ay, oo, sinipi mula sa aklat ng Deuteronomio.