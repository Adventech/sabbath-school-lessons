---
title:  Tuliin ang Inyong mga Puso
date:  24/10/2021
---

Ang Deuteronomio 10, bilang pagpapatuloy ng Deuteronomio 9, ay isang pagpapatibay ng Diyos sa pakikipagtipan na ginawa Niya sa Israel. Totoo, na ang karamihan sa aklat na ito'y isang uri ng pagpapanibago sa tipan. Iyan ay, kahit pagkatapos ng kanilang matinding kasalanan sa Horeb, kung hindi mas matagal noong iniwan sila ni Moises nang kaunting sandali kaysa sa pagkahulog nila sa idolatriya, ang Panginoon ay hindi pa tapos sa kanila.

`Basahin ang Deuteronomio 10:1-11. Ano ang nangyayari rito na makatutulong sa atin na maunawaan na pinatawad ng Diyos ang Kanyang bayan sa kanilang kasalanan at muling pinagtibay ang tipang ipinangako sa kanila at sa kanilang mga magulang?`

Binasag ni Moises ang mga tapyas ng Sampung Utos (Deuteronomio 9:17)—isang simbolo ng nasirang pakikipagtipan (Deuteronomio 32:19). “Upang ipakita ang kanyang pagkasuklam sa kanilang krimen, inihagis niya ang mga tapyas ng bato, at ang mga ito'y nawasak sa paningin ng lahat ng mga tao, sa gayon ipinahihiwatig na sinira nila ang kanilang pakikipagtipan sa Diyos, kaya sinira ng Diyos ang kanyang pakikipagtipan sa kanila.”—Ellen G. White, PATRIARCHS AND PROPHETS, p. 320.

Dahil dito, ang katotohanan na sinabi ng Diyos kay Moises na tumapyas ng mga bagong tapyas na “gaya nang una” at isulat doon ang mga salita na nasa una na nagpapakita na pinatawad ng Diyos ang mga tao at hindi pa tapos sa kanila.

`Basahin ang Deuteronomio 10:14–16. Ano ang sinasabi ng Diyos sa kanila? Ano ang kahulugan ng mga larawang ginamit ng Panginoon dito?`

Mayroong pinagsamang mga larawan dito: ang dulong-balat, ang puso, ang leeg. Gayunpaman, malinaw ang punto. Ang pagtutuli ay isang tanda ng tipan, ngunit ito'y isang panlabas na tanda lamang. Nais ng Diyos ang kanilang mga puso, iyan ay, ang kanilang isipan, ang kanilang damdamin, ang kanilang pagmamahal. Ang larawan ng matigas na ulo ay itinuro lamang kung gaano katigas ang kanilang ulo dahil sa kanilang pagtanggi na sundin ang Panginoon. At, totoo, dito at sa iba pang lugar, sinabi sa kanila ng Panginoon na itigil ang kanilang mga nahahating katapatan at maglingkod sa Kanya nang buong puso at kaluluwa.

`Isipin sa lahat ng panahon na pinatawad ka ng Panginoon sa iyong mga kasalanan. Ano ang dapat sabihin sa iyo nito tungkol sa Kanyang biyaya?`