---
title:  Hindi Para sa Iyong Katuwiran
date:  11/11/2021
---

Sa katunayan, pangunahin sa relihiyong Cristianismo, sa lahat ng relihiyong naniniwala sa Biblia, ay ang dakilang temang pag-aaring ganap sa pamamagitan lamang ng pananampalataya. “Sapagkat ano ang sinasabi ng kasulatan? ‘Sumampalataya si Abraham sa Diyos, at iyon ay ibinilang sa kanya na katuwiran’ ” (Roma 4:3).

Kilalang ipinahayag ito ni Ellen G. White sa ganitong paraan: “Ano ang pag-aaring ganap

sa pamamagitan ng pananampalataya? Ito'y gawain ng Diyos sa paglalatag ng kaluwalhatian ng tao sa alabok, at ginagawa para sa tao ang hindi kayang gawin para sa kanyang sarili sa kanyang kapangyarihan. Kapag nakita ng mga tao ang kanilang sariling kawalang-halaga, sila'y handa ng mabihisan ng katuwiran ni Cristo.” —Ellen G. White, THE FAITH I LIVE BY, p. 109.

Walang pag-aalinlangan, kung isasaalang-alang mo kung sino ang Diyos, at kung gaano Siya kabanal kung ihahambing sa kung sino tayo, at kung gaano tayo karumi kung ihahambing sa Kanya—kinakailangan ang isang kamangha-manghang gawa ng biyaya upang mailigtas tayo. At naganap ito: ang gawa ng biyaya ay nangyari sa krus, sa pamamagitan ni Cristo, ang walang kasalanan na namatay para sa mga kasalanan ng nagkasala.

`Taglay sa isip ang kontekstong ito, basahin ang Deuteronomio 9:1-6 sinasabi ni Moises sa mga tao rito na nagpapakita ng isang kamangha-manghang paraan ng katotohanan ng biyaya ng Diyos para sa mga hindi karapat-dapat? Paano ipinakikita na nangyari dito ang prinsipyo ng pag- aaring ganap sa pamamagitan ng pananampalataya?`

Kung kayang ibuod ng isang tao ang turo ni Pablo tungkol sa ebanghelyo, marahil ay matatagpuan ito sa mga salitang mula sa Deuteronomio 9:5. "Hindi dahil sa iyong pagiging matuwid o dahil sa katapatan ng iyong puso" kaya ka ililigtas ng Diyos. Sa halip, gagawin Niya ito dahil sa mga pangako ng “walang hanggang ebanghelyo” (Apocalipsis 14:6), isang pangakong ibinigay sa atin "hindi ayon sa ating mga gawa, kundi ayon sa kanyang sariling layunin at biyaya. Ang biyayang ito'y ibinigay sa atin kay Cristo Jesus bago pa nagsimula ang mga panahon” (2 Timoteo 1:9; tingnan din ang Tito 1:2). Kung ang pangako ay ibinigay sa atin “bago pa nagsimula ang mga panahon," tiyak na hindi ito mula sa ating mga gawa sapagkat hindi pa tayo nabubuhay “bago pa nagsimula ang mga panahon,” at sa gayon ay walang mga gawa.

Sa madaling salita, sa kabila ng iyong mga pagkakamali, iyong kakulangan, iyong katigasan ng ulo, gagawin ng Panginoon ang ganitong kahanga-hangang gawa para at sa iyo. Kaya, bunga nito, inuutusan ka ng Panginoon na sumunod sa Kanya at sa Kanyang mga kautusan. Ang pangako ay ibinigay, at naisagawa na: ang iyong mga gawa, iyong pagsunod: ang mga ito'y sapat na mabuti (na ang mga ito'y hindi naman), ay hindi ang paraan ng iyong kaligtasan. Sa halip, ang mga ito'y bunga.

Iniligtas ka ng Panginoon sa pamamagitan ng biyaya; ngayon, na ang Kanyang kautusan ay nakasulat na sa iyong puso at ang Kanyang Espiritu ay nagbibigay ng lakas sa iyo, yumaon ka at sundin ang Kanyang kautusan.