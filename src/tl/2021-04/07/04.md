---
title:  Letov Lak
date:  09/11/2021
---

Ang mga skeptic, mga naghahanap ng mga dahilan upang tanggihan ang Biblia, ay madalas na ituro ang ilang mabibigat na salita ng Diyos na makikita sa Lumang Tipan. Ang ideya ay ang Diyos ng Lumang Tipan ay malupit, mapaghiganti, at magagalitin, lalo na kung ihahambing kay Jesus. Hindi ito isang bagong argumento, ngunit ito'y mali ngayon tulad nang una itong isinulong mga ilang siglo na ang nakararaan.

Muli at muli, ipinahahayag ng Lumang Tipan ang Panginoon bilang mapagmahal sa Kanyang mga sinaunang bayan ng Israel at nais lamang kung ano ang pinakamahusay para sa kanila. At ang pagmamahal na ito'y makapangyarihang naihayag sa aklat ng Deuteronomio.

`Basahin ang Deuteronomio 10:1–15. Ano ang malapit na konteksto ng mga talatang ito, at ano ang itinuturo sa atin tungkol sa nadama ng Diyos para sa Kanyang bayan, kahit na pagkatapos nilang magkasala? Anong itinuturo sa atin ng mga ito tungkol sa biyaya?`

Ang biyaya at pag-ibig ng Diyos para sa Israel ay nahahayag mula sa mga tekstong ito. Pansinin, lalo na ang mga talatang 12 at 13. Ang mga ito'y tunay na isang mahabang pangungusap, isang katanungan, at ang tanong ay simple: “Anong Aking, na Panginoon, hinihiling sa iyo na gawin kundi ang mga sumusunod ... lumakad sa Aking mga daan, mahalin Ako, paglingkuran Ako, at sundin ang Aking mga kautusan para sa iyong sariling kabutihan?

Sa buong Hebreo sa mga talatang ito, ang mga salitang para sa “iyong” at “ikaw” ay nasa isahan. Bagaman tiyak na nakikipag-usap ang Diyos sa kabuuang bansa, anong magagawang kabutihan ng Kanyang mga salita kung ang bawat isa sa mga tao ay hindi susunod sa mga ito? ang buo ay kasing-halaga lamang ng kabuuan ng mga bahagi. Ang Panginoon ay nakikipag-usap nang isahan, sa bawat isa, sa Israel bilang isang bansa.

Hindi rin natin malilimutan, ang dulong bahagi ng talatang 13: “tuparin ang mga bagay na ito letov lak, iyan ay, “para sa iyong ikabubuti.” Sa ibang salita, inuutusan ng Diyos ang mga tao na sumunod sapagkat ito'y para sa kanilang kapakanan. Ginawa sila ng Diyos, sinuportahan sila ng Diyos, alam ng Diyos kung ano ang pinakamabuti para sa kanila, at nais Niya kung ano ang para sa kanila. Ang pagsunod sa Kanyang kautusan, sa Kanyang Sampung Utos, ay para sa kanilang kapakanan.

Ang kautusan ay madalas na ihambing sa isang bakod, isang pader na magsisilbing proteksyon, at sa pamamagitan ng pananatili sa loob ng pader na iyon, ang Kanyang mga tagasunod ay protektado mula sa maraming kasamaan na maaaring magwasak sa kanila. Sa madaling salita, dahil sa pagmamahal sa Kanyang bayan, ibinigay ng Diyos ang kanyang kautusan sa kanila, at ang pagsunod sa Kanyang kautusan ay “para sa iyong ikabubuti.”

`Anong mga paraan natin makikita sa ating sarili kung paanong ang pagsunod sa kautusan ng Diyos ay tunay na para sa “ating ikabubuti”?`