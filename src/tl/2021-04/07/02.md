---
title:  Kautusan sa Langit
date:  07/11/2021
---

Ang Diyos ay Diyos ng pag-ibig, at ang pag-ibig ay ang pangunahing prinsipyo ng Kanyang karakter at ang pundasyon ng Kanyang pamahalaan. At dahil nais ng Diyos na mahalin din natin Siya, nilikha Niya tayo bilang mga nilalang na may moralidad at kalayaang moral, ang kalayaan na likas sa pag-ibig.

At mahalaga sa ideya ng kalayaang moral ay ang kautusang moral. Ang mga subatomic particles, alon sa karagatan, kangaroo, bagaman sumusunod sa ilang antas ng natural na batas, ay hindi sumusunod o nangangailangan ng moral na kautusan. Tanging mga batas nilalang na may moralidad lamang, kung kaya’t kahit sa langit ang Diyos ay may moral na kautusan para sa mga anghel.

`Basahin ang Ezekiel 28:15, 16, na nagsasaad ng tungkol sa pagkahulog ni Lucifer sa langit. Ang “kasamaan” ay natagpuan sa kanya, at siya rin ay “nagkasala.” Ano ang ipinakikita ng paggamit ng mga salitang ito, sa konteksto ng langit, tungkol sa pagkakaroon ng kautusang moral sa langit?`

Ang parehong “kasamaan” at “nagkasala” ay mga salitang ginagamit natin na mga tao. Ngunit ginamit ng Kasulatan ang kaparehong mga salita para sa nangyari sa langit, sa ibang bahagi ng paglikha. Ito’y may dapat sabihin sa atin tungkol sa kung ano ang umiiral sa langit, pati na rin sa lupa.

“Ano nga ang ating sasabihin? Ang kautusan ba'y kasalanan? Huwag nawang mangyari. Gayunma'y hindi ko sana nakilala ang kasalanan, kung hindi sa pamamagitan ng kautusan; sapagkat hindi ko sana nakilala ang pag-iimbot kung hindi sinasabi ng kautusan, ‘Huwag kang mag-iimbot’ ” (Roma 7:7).

`Paanong ang parehong ideya, kahit sa prinsipyo man lang, ay umiral sa langit, kung saan ang mga nilikhang may moralidad—mga anghel—ay umiiral din?`

Tulad ng ipinaliwanag ni Ellen G. White: “Ang kalooban ng Diyos ay hayag sa mga alituntunin ng Kanyang banal na kautusan, at ang mga prinsipyo ng kautusang ito’y mga prinsipyo ng langit. Ang mga anghel sa langit ay hindi natamo ang mas mataas na kaalaman kaysa sa malaman ang kalooban ng Diyos, at ang gawin ang Kanyang kalooban ay ang pinakamataas na maaaring gawin ng kanilang kapangyarihan. ” —THOUGHTS FROM THE MOUNT OF BLESSING, p. 109.

Langit, lupa—hindi mahalaga: kung ang Diyos ay may mga nilalang na may moralidad, magkakaroon Siya ng moral na kautusan para pamahalaan sila, at ang paglabag sa kautusang iyon, sa langit o sa lupa, ay kasalanan.

`Bakit ang ideya ng kautusang moral ay hindi maaaring ihiwalay mula sa ideya ng mga moral na nilalang? Kung wala ang kautusang iyon, anong tutukoy sa kung ano ang moral at hindi?`