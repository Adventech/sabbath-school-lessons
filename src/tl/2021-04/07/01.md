---
title:  Kautusan at Biyaya
date:  06/11/2021
---

### Basahin Para sa Pag-aaral sa Linggong Ito
Ezekiel 28:15, 16; Deuteronomio 4:44; Roma 3:20; Deuteronomio 10:1–15; Deuteronomio 5:6–22; Deuteronomio 9:1-6.

> <p>Talatang Sauluhin</p>
> “ ‘Hindi ko pinawawalang halaga ang biyaya ng Diyos, sapagkat kung ang pag-aaring ganap ay sa pamamagitan ng kautusan, kung gayon, si Cristo ay namatay nang walang kabuluhan’ ” (Galacia 2:21).

Ang mga Cristiano ng karamihan sa mga denominasyon ay nag-uusap patungkol sa kautusan at biyaya at nauunawaan ang ugnayan sa pagitan ng dalawa. Ang kautusan ay pamantayan ng Diyos ng kabanalan at katuwiran, at ang paglabag sa kautusang iyon ay kasalanan. “Ang sinumang gumagawa ng kasalanan ay lumalabag din naman sa kautusan; at ang kasalanan ay ang paglabag sa kautusan” (1 Juan 3:4). At dahil lahat tayo'y lumabag sa kautusang iyon—“Subalit ibinilanggo ng kasulatan ang lahat ng mga bagay sa ilalim ng kasalanan” (Galacia 3:22)—tanging biyaya lamang ng Diyos ang makapagliligtas sa atin. “Sapagkat sa biyaya kayo'y naligtas sa pamamagitan ng pananampalataya, at ito'y hindi sa pamamagitan ng inyong sarili, ito'y kaloob ng Diyos” (Efeso 2:8).

(Siyempre, mayroong “kaunting detalye” tungkol sa ikapitong araw na Sabbath bilang bahagi ng kautusan. Gayunpaman, sa iba't ibang mga kadahilan, maraming mga Cristiano ang nagpasya, sa ngayon, na tanggihan ang ikapitong araw na Sabbath, na gumagawa ng mga mabababaw na dahilan upang bigyang katwiran ang kanilang pagtanggi. Ngunit iyan ay ibang paksa.)

Kahit na ipinahayag sa iba't ibang paraan at sa iba't ibang mga sitwasyon, ang tema ng kautusan at biyaya ay tiyak na matatagpuan sa buong Biblia, kasama ang aklat ng Deuteronomio. Oo, ang Deuteronomio, rin, ay naglalahad ng ugnayan sa pagitan ng kautusan at biyaya ngunit sa isang natatanging konteksto.