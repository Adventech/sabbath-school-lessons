---
title:  Karagdagang Kaisipan
date:  01/10/2021
---

Para sa isang mas malalim at napag-isipang pag-aaral sa tema ng malaking tunggalian, batay sa ideya na ang Diyos ay pag-ibig, at isinulat ng isang Seventh-day Adventist, tingnan ang sulat ni John Peckham's na THEODICY OF LOVE: COSMIC CONFLICT AND THE PROBLEM OF EVIL (Grand Rapids, MI: Baker Academic, 2018). Ang katotohanan na ang sulat na ito'y inilathala ng isang palimbagang hindi Adventist ay nagpapakita kung gaano kahusay ang pag-aaral sa Biblia na makapaghahayag ng katotohanan ng dakilang tunggalian na inilalarawan sa Banal na Kasulatan.

“Sa madaling salita, kinakatwiran ko na ang pag-ibig ng Diyos (kung maayos na nauunawaan) ay nasa gitna ng isang pansanlibutang pagtatalo at ang pangako ng Diyos na umibig ay nagbibigay ng isang sapat na moral na dahilan para sa pagpapahintulot ng Diyos sa kasamaan, na may makabuluhang resulta para sa pag-unawa sa banal na kalooban na kumikilos sa loob ng aking tinatawag na tipanang kautusan ng pakikipag-ugnayan.”—John C. Peckham, THEODICY OF LOVE: COSMIC CONFLICT AND THE PROBLEM OF EVIL (Grand Rapids, MI: Baker Academic, 2018), p. 4.

“Ang pasya na ang Israel ay hindi papasok sa Canaan sa loob ng apatnapung taon ay isang mapait na kabiguan kina Moises at Aaron, Caleb at Josue; datapuwa't walang pagrereklamo na tinanggap ang banal na pasya. Ngunit yaong mga nagrereklamo sa pakikitungo sa kanila ng Diyos, at nagpapahayag na sila ay babalik sa Ehipto, ay tumangis at nagdalamhati nang labis nang ang mga pagpapala na kanilang hinamak ay kinuha mula sa kanila. Nagreklamo sila sa wala, at ngayon, binigyan sila ng Diyos ng dahilan para umiyak. Kung nagdalamhati lamang sila sa kanilang kasalanan nang matapat na inilatag sa harap nila, ang hatol na ito'y hindi sana ipinataw; ngunit sila ay nagdalamhati dahil sa hatol; ang kanilang kalungkutan ay hindi dahil sa pagsisisi, na di-tumanggap ng pagpapawalang-bisa ng hatol sa kanila.”—Ellen G. White, PATRIARCHS AND PROPHETS, p. 392.

**Mga Tanong Para sa Talakayan**:

`Talakayin ang tanong tungkol sa kalayaang magpasya at pag-ibig. Bakit kailangang ang pag-ibig, upang maging pag-ibig, ay dapat na malayang ipagkaloob? Dahil sa lahat ng pagdurusa sa mundo, may ilang nangangatuwirang ang pag-ibig ay hindi sulit. Paano mo sasagutin ang hamong ito?`

`Dahil ang pagsunod ay napakahalaga sa buong Biblia, ano ngayon ang legalismo? Anong mga kadahilanan ang magpapabago sa pagsisikap na maging matapat sa Diyos at sa Kanyang Salita at sa mga kautusan patungo sa bitag ng legalismo?`

`Sa klase, talakayin ang katanungang itinanong sa pagtatapos ng pag-aaral noong Martes tungkol sa mga pagkakatulad sa pagitan ng sinaunang Israel at ng iglesya ng Seventh-day Adventist. Ano ang mga pagkakatulad na iyon, at bakit dapat tayong mabahala tungkol sa mga ito?`