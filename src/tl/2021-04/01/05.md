---
title:  Ang Pakikipagtipan sa Sinai
date:  29/09/2021
---

Ang Exodo at ang lahat ng nasasangkot dito, mula sa dugo sa mga haligi ng pintuan sa Ehipto hanggang sa pangyayari sa Dagat na Pula— anon gang karanasan! Walang dudang gumawa ito ng impresyon sa mga nabuhay nang panahong iyon. (At ang mga namatay, mula sa mga panganay na anak sa Ehipto hanggang sa mga sundalo sa ilalim ng dagat, patas silang hahatulan ng Diyos.) Tulad ng sinabi ng Panginoon: “ ‘ “Inyong nakita ang aking ginawa sa mga Ehipcio, at kung paanong dinala ko kayo sa mga pakpak ng agila, at kayo'y inilapit ko sa akin” ’ ” (Exodo 19:4).

Bakit ginawa ng Panginoon ang nakamamangha at dramatikong pagliligtas na ito, na totoong kinuha ang isang bansa mula sa ibang bansa, o, tulad ng sinabi ni Moises sa kanila: “ ‘ “O may Diyos kaya na nagtangkang humayo at sumakop ng isang bansa sa gitna ng ibang bansa sa pamamagitan ng mga pagsubok, mga tanda, mga kababalaghan, digmaan, makapangyarihang kamay, ng unat na bisig, at ng kakilakilabot na pagpapakita ng kapangyarihan ayon sa ginawa ng PANGINOON mong Diyos sa iyo sa Ehipto, sa harapan ng iyong paningin? ” ’ ” (Deuteronomio 4:34).

`Basahin Exodo 19:4–8. Bakit tinawag ng Panginoon ang bayan mula sa Ehipto?`

Gayon lang kasimple. Tinawag sila palabas ng Diyos, ang binhi, ang lahi ng mga magulang, sina Abraham, Isaac, at Jacob. At sa mga lahing ito, itinatag ng Panginoon ang kanyang tipan, at sa katunayan, sila ay magiging “ ‘ “aking sariling pag-aari na higit sa lahat ng bayan; sapagkat ang buong daigdig ay akin” ’ ” (Exodo 19:5). Ang ugnayang ito'y napakahalaga sa tipan.

Itong ideya ng “sariling pag-aari” (segullah), gayunman, ay maaaring (gayon nga, sa katunayan) madalas hindi maunawaan. Ang kanilang pagiging espesyal ay hindi nagmula sa anumang bagay na likas na banal at matuwid sa at ng kanilang sarili. Sa halip, ito'y dahil sa biyaya ng Diyos na ibinigay sa kanila at dahil sa mga magagandang katotohanan na ipinagkaloob Niya sa kanila— mga katotohanan na dapat nilang sundin at, bilang isang “kaharian ng mga saserdote,” sa kalaunan ay lumaganap sa mundo.

Binigyan din sila ng Diyos ng ilan sa mga kasunduan ng tipan (ang kanilang bahagi sa kasunduan), ang Sampung Utos (Exodo 20), at pagkatapos ay pinagtibay ang tipang ito. Yamang winisikan ng dugo ng handog ang isang bagong naitayong dambana, kinuha ni Moises “ang aklat ng tipan, at binasa sa pandinig ng bayan” (Exodo 24:7). Muling idineklara ng mga tao na susunod sila.

`“Sapagkat nang sabihin ni Moises ang bawat utos sa buong bayan ayon sa kautusan, kumuha siya ng dugo... at winisikan niya ang aklat gayundin ang buong bayan, na sinasabi, ‘Ito ang dugo ng tipan na iniutos ng Diyos sa inyo’ ” (Hebreo 9:19, 20). Ano ang kinakatawan ng dugo, at bakit napakahalaga nito, maging sa atin ngayon?`