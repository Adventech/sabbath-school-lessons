---
title:  Ang Paunang Salita Para sa Deuteronomio
date:  25/09/2021
---

### Basahin Para sa Pag-aaral sa Linggong Ito
Isaias 14:12–14: Ezekiel 28:12–17; Genesis 3:1–7; Genesis 12:1–3; Gawa 7:20–36; Exodo 19:4-8.

> <p>Talatang Sauluhin</p>
> “Ang hindi umiibig ay hindi nakakakilala sa Diyos: sapagkat ang Diyos ay pag-ibig” (1 Juan 4:8).

Ang aklat ng Deuteronomio, ay siyempre, hindi umiral nang walang dahilan. Gaya ng lahat ng bagay sa buhay, ang Deuteronomio ay umiral na may konteksto; gaya sa lahat ng bahagi ng buhay, ang kontekstong ito'y may mahalagang bahagi sa kung ano ang kahulugan ng aklat at kung ano ang layunin nito.

Napakahabang kasaysayan ang dumaan bago ito—isang kasaysayan na nagpaliwanag ng mga pangyayari, hindi lamang sa mismong aklat kundi pati na sa sanlibutan at sa kapaligiran na lumikha sa konteksto nito. Kung paanong mahirap maunawaan ang layunin at tungkulin ng isang windshield wiper na labas sa konteksto ng isang sasakyan, mahirap maunawaan ang Deuteronomio, lalo na sa liwanag ng ating tema (Deuteronomio at kasalukuyang katotohanan), na labas sa konteksto kung saan ito bumangon.

May isang nagbasa ng War and Peace na sinulat ng isang Rusong si Tolstoy—mga 1,500 na pahina sa loob lamang ng tatlong araw. Nang tanungin kung tungkol saan ang aklat, sumagot ang mambabasa: “Tungkol ito sa Russia.”

Ang saklawin sa isang linggong liksyon ang libu-libong taon ng kasaysayan bago tayo pumunta sa Deuteronomio ay parang gagawin ang kaparehong bagay. Ngunit sa pamamagitan ng pagtutuon sa mga itinampok, makikita natin ang konteksto na kinakailangan upang lubos na maunawaan ang aklat na ito, na napakayaman sa “kasalukuyang katotohanan.”