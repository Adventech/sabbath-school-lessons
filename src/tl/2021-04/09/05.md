---
title:  Nang Iyong Buong Puso
date:  24/11/2021
---

Inihahayag ng Deuteronomio 30:1-10 ang biyaya at kabutihan ng Diyos para sa mga tumalikod at nagkasala, kahit na ang mga makasalanang iyon at tumalikod ay pinagpala ng Diyos sa mga natatanging paraan: “ ‘Sapagkat aling dakilang bansa ang may Diyos na napakalapit sa kanila, na gaya ng PANGINOON nating Diyos tuwing tumatawag tayo sa kanya?’ ” (Deuteronomio 4:7). Kahit na sa kabila ng lahat ng ginawa Niya para sa kanila, at sa kabila ng katotohanan na wala silang tunay na maidadahilan o maikakatwiran para sa kanilang kasalanan, nagkasala pa rin sila (may nakakaugnay ba rito?).

Subalit, kahit ganon—ano?

`Sa Deuteronomio 30:1–10, magtuon kung ano ang nasasangkot sa pagsisisi, pagbabalik (teshuvah) sa Diyos. Ano ang kinakailangan, at ano ang dapat ituro nito sa atin ngayon tungkol sa kung ano ang kasangkot sa pagsisisi?`

Sa huli, kailangan nilang gumawa ng pagpiling bumalik, at sumunod sa Kanya, nang kanilang buong puso. Sa isang banda, ang tunay na isyu ay ang kanilang mga puso, sapagkat kung ang kanilang mga puso ay tama sa paningin Diyos, ang kanilang mga gawa ay susunod; iyan ay, magiging masunurin sila.

Ito ang dahilan kung bakit naibigay sa kanila ang kahanga-hangang pangako na kung “bumalik” sila sa Panginoon, taimtim na babalik sa kanya, kung gayo'y gagawa Siya sa kanila at “tutuliin” ang kanilang mga puso. Kailangan nilang gumawa ng pagpili, sa gitna ng kanilang pagkabihag, na manumbalik sa Diyos, at panunumbalikin Niya sila sa Kanyang sarili at sa lupain. At pagkatapos ay roon, sa lupain, pagpapalain Niya sila. At bahagi ng pagpapala ay gagawa siya sa kanila upang baguhin nang higit ang kanilang mga puso sa kanya, kaya sila at ang kanilang mga anak ay inutusang “ibigin mo ang PANGINOON mong Diyos ng buong puso at kaluluwa mo, upang ikaw ay “mabuhay” (Deuteronomio 30:6).

Sa huli, ang pagtugon sa mga pahiwatig ng Diyos (tingnan ang Gawa 5:31), kakailanganin nilang tunay na magsisi sa kanilang mga kasalanan. At, bagaman sumusulat sa ibang konteksto ng kasaysayan, sinabi ni Ellen G. White: “Ang mga tao ay nagdalamhati dahil ang kanilang mga kasalanan ay nagdala ng pagdurusa sa kanilang mga sarili, ngunit hindi dahil sa pagsuway nila sa Diyos sa pamamagitan ng paglabag sa Kanyang banal na kautusan. Ang tunay na pagsisisi ay higit pa sa kalungkutan para sa kasalanan. Ito'y isang matatag na pagtalikod sa kasamaan.”—Ellen G. White, PATRIARCHS AND PROPHETS, p. 557. At ito'y isang katotohanang makikita natin sa Deuteronomio 30:1-10.

`Paano natin malalaman ang pagkakaiba sa pagitan ng pagsisisi sa mga kahihinatnan ng ating mga kasalanan, na maaaring gawin ng sinuman, at pagsisisi sa mga mismong kasalanan? Bakit napakahalaga ang pagkakaibang ito?`