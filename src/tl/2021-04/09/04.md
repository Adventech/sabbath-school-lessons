---
title:  Teshuvah
date:  23/11/2021
---

Sa buong aklat ng Deuteronomio, isang pangunahing tema ang lumitaw: sumunod sa Panginoon at pagpapalain ka, sumuway at ika'y magdurusa sa mga kahihinatnan. Hindi ito naiiba sa Bagong Tipan. “Huwag kayong padaya; ang Diyos ay hindi maaaring lokohin, sapagkat ang anumang ihasik ng tao, ay siya rin niyang aanihin. Sapagkat ang naghahasik para sa kanyang sariling laman ay mula sa laman mag-aani ng kasiraan; subalit ang naghahasik sa Espiritu, mula sa Espiritu ay mag-aani ng buhay na walang hanggan” (Galacia 6:7, 8).

Sa kasamaang palad, matapos ang Pagbagsak, ang kasalanan ay tila madali at natural tulad ng paghinga. At sa kabila ng lahat ng mga babala at mga pangako— “ ‘Sapagkat ang utos na ito na aking iniuutos sa iyo sa araw na ito'y hindi napakabigat para sa iyo, ni malayo’ ” (Deuteronomio 30:11) maraming mga tao ang tiyak na ginawa iyon: sila'y nahulog sa mga kasalanang ibinabala sa kanila ng Diyos.

At subalit, kahit na noon, handa ang Diyos na tanggapin sila pabalik kung, gamit ang kanilang malayang kalooban, ang malayang pagpili, sila'y nagsisi at bumalik sa Kanya.

`Basahin muli ang Deuteronomio 30:1–10. Ano ang sinasabi ng Panginoon na gagawin Niya para sa Kanyang bayan, sa kabila ng lahat ng mga maling ginawa nila? Gayunman, ano ang kondisyon kung saan nakasalalay ang mga magagandang pangakong ito?`

Ang ideya ay simple at malinaw: kung magkamali ka, nakapangingilabot na mga parusa ang kahihinatnan para sa iyo at sa iyong pamilya. Iyan ang ginagawa ng kasalanan. Gayunpaman, kahit na ganito, maaari kang magsisi, at ibabalik ka ng Panginoon at pagpapalain ka.

Maraming beses na ang parehong salitang ugat sa likod ng teshuvah ay lumitaw sa mga talatang ito. Sa Deuteronomio 30:2, sinasabi ng teksto na “ ‘at magbalik ka sa PANGINOON mong Diyos” (idinagdag ang pagdiriin) sa Deuteronomio 30:8, kahit madalas itong isalin, at tama naman, “ikaw ay babalik at susunod sa tinig ng PANGINOON (idinagdag ang pagdiriin), maaaring isalin nang literal na, “At ikaw ay babalik at susunod sa tinig ng PANGINOON.” Sa wakas sa Deuteronomio 30:10, kung saan mababasa na “ ‘kung ikaw ay manunumbalik sa PANGINOON mong Diyos nang iyong buong puso, at kaluluwa’ ” (idinagdag ang pagdiriin), muli ang salitang “manunumbalik” ay talagang “babalik.”

Sa madaling salita, sa kabila ng lahat ng mga nangyari sa kanila, sa kabila ng kanilang lubos na pagsuway at paglabag sa tipan, ang Panginoon ay hindi pa tapos sa mga taong ito, at kung ayaw nila na iwan Niya sila, maaari nilang ipakita ang hangaring iyan sa pamamagitan ng pagsisisi.

`Bagaman pinangangasiwaan ang bansa sa kabuuan mga tekstong ito, sa kabila ng iba't ibang konteksto sa atin ngayon, ay sumasalamin pa rin sa katotohanan kung gaano kahalaga ang tunay na pagsisisi sa atin bilang mga mananampalataya na, kung minsan, ay lumalabag sa tipang ginawa natin kasama ang Diyos?`