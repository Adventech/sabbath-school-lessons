---
title:  Magsisi at Makomberti
date:  25/11/2021
---

Ang Bagong Tipan, siyempre, ay puno ng ideya ng pagsisisi. Sa katunayan, sinimulan ni Juan Bautista ang kanyang ministeryo sa panawagan sa pagsisisi.

`Basahin ang Mateo 3:1-8. Paanong ang ideya ng “manumbalik” ay lumitaw sa mga talatang ito? Sa madaling salita, ano ang sinasabi sa kanila ni Juan Bautista na gawin na sumasalamin sa kung ano ang natagpuan sa Deuteronomio? Bakit, din, ang kanyang mga salita ay mayroong espesyal na kaugnayan para sa mga Fariseo at Saduceo?`

Si Jesus, ay nagpasimula rin sa kanyang ministeryo sa pagtawag para sa pagsisisi.

`Basahin ang Marcos 1:15. Ano ang sinabi ni Jesus, at bakit iniuugnay Niya ang pagsisisi sa ebanghelyo?`

Kung ito man ay si Juan Bautista na partikular na nakikipag-usap sa mga pinuno ng relihiyon o si Jesus sa bansa sa kabuuan, ang ideya ay pareho. Tayo ay mga makasalanan, at bagaman dumating si Cristo upang iligtas ang mga makasalanan, dapat tayong magsisi sa ating mga kasalanan. At ang pagsisising iyan—ito man ay sa tumalikod o sa matapat na Cristiano na nahulog sa kasalanan o sa isang bagong mananampalataya—ay kasama ang pagtalikod sa ating mga dating makasalanang pamamaraan ng pamumuhay. Dapat nating kilalanin ang ating pagiging makasalanan at, nagpapahayag ng ating mismong mga kasalanan (at hindi lamang sa mga kahihinatnan ng mga ito), dapat nating gawin ang may malay na pagpili upang tanggalin ang mga kasalanang iyon, buong umaasa sa bisa ng mga ginawa ni Jesus, “ ‘papakinggan ang tinig ng PANGINOON mong Diyos’ ” (Deuteronomio 15:5).

Ang ilang mga iskolar sa Biblia ay nakikita sa Bagong Tipan ang mga ng ideya ng pagsisisi tulad ng ipinahayag sa Deuteronomio. Halimbawa, nang inakusahan ni Pedro ang bansa na kanilang ipinako si Jesus sa krus, marami sa mga tao ang “nasaktan ang kanilang puso at sinabi kay Pedro at sa ibang mga apostol, ‘Mga ginoo, mga kapatid, anong dapat naming gawin?’ ” (Gawa 2:37). Iyan ay, sa pagkakaroon ng kamalayan sa kanilang kasalanan, sila'y nalungkot para rito (“nasaktan ang kanilang puso”), at nais nilang malaman kung ano ang dapat nilang gawin ngayon upang maging matuwid sa paningin ng Diyos na kanilang sinaktan.

Hindi ba ito kaparehong sitwasyon sa ating lahat: mga makasalan na nanakit sa damdamin ng Diyos?

`Basahin ang Gawa 2:38. Paano tumugon si Pedro sa kanilang katanungan, at paano inihahayag ng pangyayaring ito ang prinsipyo sa likod ng tunay na pagsisisi?`