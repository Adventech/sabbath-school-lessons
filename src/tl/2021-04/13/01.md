---
title:  Ang Pagkabuhay na Mag-uli ni Moises
date:  18/12/2021
---

### Basahin Para sa Pag-aaral sa Linggong Ito
Bilang 20:1–13; Deuteronomio 31:2; Deuteronomio 34:4; Deuteronomio 34:1-12; Judas 9; 1 Corinto 15:13-22.

> <p>Talatang Sauluhin</p>
> “Subalit si Miguel na arkanghel nang makipaglaban sa diyablo, at nakipagtalo tungkol sa katawan ni Moises, ay hindi nangahas gumamit ng isang hatol na may pag-alipusta laban sa kanya, kundi sinabi, “Sawayin ka nawa ng Panginoon?” (Judas 9).

Gaya ng ating nakita sa buong tremestre, si Moises ang pangunahing tao sa Deuteronomio. Ang kanyang buhay, karakter, at ang kanyang mensahe ang nangingibabaw sa aklat. Gayunman, totoo, ang Deuteronomio ay tungkol sa Diyos at sa Kanyang pag-ibig para sa ‘am yisra’el, “ang bayan ng Israel,” madalas na gamitin ng Diyos si Moises para ihayag ang pag-ibig na iyan at magsalita sa Kanyang bayang Israel.

Ngayon, habang tayo'y papunta sa pagtatapos ng tremestre, ang pagtatapos ng ating pag-aaral ng Deuteronomio, papunta rin tayo sa pagtatapos ng buhay ni Moises, ang buhay niya rito.

Tulad ng ipinahayag ni Ellen G. White: “Alam ni Moises na siya'y mamamatay na mag-isa; walang kaibigan sa mundo ang pinahintulutang maglingkod sa kanya sa kanyang huling mga oras. Mayroong isang misteryo at kakilakilabot tungkol sa tanawin sa harap niya, kung saan ang kanyang puso ay nanghina. Ang pinakamatinding pagsubok ay ang maihiwalay siya sa mga taong kanyang inalagaan at minahal—ang mga tao kung saan ang kanyang interes at buhay ay naiugnay nang matagal. Ngunit natutunan niyang magtiwala sa Diyos, at sa walang pag-aalinlangang pananampalataya ay itinalaga niya ang kanyang sarili at ang kanyang bayan sa Kanyang pag-ibig at awa.”—PATRIARCHS AND PROPHETS, pp. 470, 471.

Tulad ng buhay at paglilingkod ni Moises na naghayag nang marami tungkol sa karakter ng Diyos, ay ganon din ang kanyang kamatayan at pagkabuhay na mag-uli.