---
title:  Hindi Gaanong Mahirap Para sa Iyo
date:  17/11/2021
---

Ang Deuteronomio 30 ay nagpasimula na ang Panginoon ay nagsasabi kung ano ang mangyayari kapag ang mga tao ay nagsisi at tumalikod mula sa kanilang masasamang pamamaraan. Ano ngang napakagandang mga pangako ang inalok din sa kanila!

`Basahin ang Deuteronomio 30:1-10. Ano ang mga pangako na ibinigay sa kanila ng Diyos, kahit sa kabila ng katotohanan na ang pinag-uusapan dito ay kung ano ang mangyayari sa kanila kung susuway sila? Ano ang itinuturo nito sa atin tungkol sa biyaya ng Diyos?`

Iyan ay tiyak na nakaaaliw na marinig. Gayunpaman, ang punto ay hindi na di-mahalaga kung tumalikod sila sa iniutos ng Diyos. Ang Panginoon ay hindi nag-aalok sa sinuman ng mumurahing biyaya. Kung mayroon man, ipinakita dapat nito sa kanila ang pag-ibig ng Diyos, at sa gayon, bilang tugon, mamahalin din nila Siya, ipinahahayag ang kanilang pag-ibig sa pamamagitan ng pagsunod sa Kanyang sinabi na kanilang gawin.

`Basahin ang Deuteronomio 30:11-14. Ano ang sinasabi sa kanila ng Panginoon doon? Ano ang pangunahing pangako sa mga talatang ito, at anong mga teksto sa Bagong Tipan ang naiisip mo na sumasalamin sa parehong pangako?`

Tingnan ang panawagan dito na may magandang lengguwahe at matatag na lohika. Ang Panginoon ay hindi humihiling sa kanila ng anumang bagay na napakahirap gawin. Ang utos ng Diyos ay hindi gaanong “mahirap” o “misteryoso” para maunawaan nila, ni ito'y napakalayo para kanilang maabot. Hindi ito nasa langit, na napakalayo na kailangan ang iba upang kunin ito para sa kanila; ni ito man ay nasa kabilang ibayo ng dagat, na dapat dalhin ng iba sa kanila. Sa halip, sinabi ng Panginoon: “Kundi ang salita ay napakalapit sa iyo, ito'y nasa iyong bibig, at nasa iyong puso, kaya't ito'y iyong magagawa” (Deuteronomio 30:14). Ibig sabihin, alam na alam mo ito kaya't kaya mo itong sabihin, at ito'y nasa iyong puso kaya't alam mo na dapat mo itong gawin. Kaya, walang dahilan para ito'y hindi sundin. “Lahat ng Kanyang mga pag-uutos ay nagpapangyari.”—Ellen G. White, CHRIST'S OBJECT LESSONS, p. 333.

Sa katunayan, sinipi ni apostol Pablo ang ilan sa mga talatang ito sa konteksto ng kaligtasan kay Cristo; iyan ay, tinutukoy ni Pablo ang mga ito bilang halimbawa ng katuwiran sa pamamagitan ng pananampalataya. (Tingnan ang Roma 10:6–10.)

At pagkatapos ng mga talatang ito sa Deuteronomio, ang mga anak ni Israel ay sinabihan, oo, na pumili ng buhay o kamatayan, pagpapala o sumpa. At kung sa pamamagitan ng biyaya at pananampalataya, pinili nila ang buhay, magkakaroon sila nito.

`Walang pagkakaiba sa ngayon, di ba?`