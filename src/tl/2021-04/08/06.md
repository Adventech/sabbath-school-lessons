---
title:  Isang Katanungan ng Pagsamba
date:  18/11/2021
---

Pangunahin sa tipang ugnayan sa pagitan ng Panginoon at Israel ay ang pagsamba. Ang gumawa ng pagkakaiba sa Israel mula sa lahat ng mundong nakapaligid sa kanila ay ang tanging sila lamang bilang isang bansa ang sumasamba sa tunay na Diyos, na salungat sa mga huwad na mga lalaki at babaeng diyus-diyosan ng paganong mundo, na talaga namang hindi mga diyos. “ ‘ “Tingnan ninyo ngayon, ako, samakatuwid ay Ako nga, at walang diyos liban sa akin” ’ ” (Deuteronomio 32:39).

`Basahin ang Deuteronomio 4:19; Deuteronomio 8:19; Deuteronomio 11:16; Deuteronomio 30:17. Ano ang karaniwang babala sa lahat ng mga talatang ito? Bakit napakahalaga ng babalang ito sa bansang Israel?`

Libu-libong taon na ang nakalipas, kagaya ngayon, ang bayan ng Diyos ay umiral sa isang kultura at kapaligiran na, sa karamihang pagkakataon, nakitahan ng mga pamantayan at tradisyon at konsepto na salungat sa kanilang pananampalataya. Kaya, ang bayan ng Diyos ay dapat palaging nag-iingat, baka ang mga paraan ng mundo, ang “mga diyus-diyosan” nito, ay maging ang pinag-uukulan ng kanilang pagsamba.

Ang ating Diyos ay isang “Diyos na mapanibughuin” (Deuteronomio 4:24; Deuteronomio 5:9; Deuteronomio 6:15), at Siya lamang, bilang ating Manlilikha at Manunubos, ang karapat-dapat sa ating pagsamba. Dito rin ay walang gitnang dako: sumasamba tayo sa Panginoon, na nagbibigay ng kabutihan, at mga pagpapala, o sumasamba tayo sa ibang diyos, na nagdadala ng kasamaan, mga sumpa, at kamatayan.

`Basahin ang Apocalipsis 13:1-15 at pagtuunan ang tanong kung paano inilahad doon ang pagsamba. Pagkatapos ay ihambing ang mga talatang iyon sa Apocalipsis 14:6–12. Anong nangyayari rito sa Apocalipsis na sumasalamin sa babala na ibinigay sa Deuteronomio (at sa buong Kasulatan) tungkol sa huwad na pagsamba?`

Gaanumang naiiba ang konteksto, ang isyu ay pareho: Ang mga tao ba'y sasamba sa totoong Diyos at magkaroon ng buhay, o susuko ba sila sa mga panggigipit, ito man ay hayagan o patago o pareho, upang talikuran ang kanilang katapatan mula sa Kanya at humarap sa kamatayan? Sa huli ang kasagutan ay matatagpuan sa bawat indibidwal na puso. Hindi pinilit ng Diyos ang sinaunang Israel na sumunod sa Kanya, at hindi Niya tayo pipilitin. Tulad ng nakita natin sa Apocalipsis 13, pamimilit ang gagamitin ng halimaw at ng kanyang imahe. Ang Diyos, sa kabaligtaran, ay gumagawa sa pamamagitan ng pag-ibig.

`Paano natin masisiguro na, kahit na patago, hindi tayo dahan-dahang lumalayo sa ating katapatan kay Jesus para sa ibang diyos?`