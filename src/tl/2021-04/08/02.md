---
title:  Ang Punungkahoy ng Buhay
date:  14/11/2021
---

Wala sa atin ang humiling na mapunta rito, di ba? Hindi natin pinili na umiral nang hindi nakahihigit kaysa sa piliin nating saan at kailan tayo isisilang at kung sino ang ating mga magulang.

Pareho rin ito kina Adan at Eva. Hindi nila pinili na likhain sila ng Diyos tulad din ng dahon, bato, o bundok. Bilang mga tao, binigyan tayo hindi lamang ng pag-iral (ang bato ay may pag-iral), at hindi lamang buhay (ang amoeba ay may buhay) kundi ng buhay bilang mga nilalang na may kalayaang mag-isip na ginawa ayon sa larawan ng Diyos.

Ngunit hindi rin natin pinili na umiral bilang mga nilalang na may kalayaang mag-isip na ginawa ayon sa larawan ng Diyos. Ang iniaalok sa atin ng Diyos, gayunpaman, ay ang pagpiling manatiling mabuhay; iyon ay, piliin na magkaroon ng buhay, buhay na walang hanggan, sa Kanya, ang kung anong maaaring magkaroon tayo dahil kay Jesus at sa Kanyang kamatayan sa krus.

`Basahin ang Genesis 2:8, 9, 15–17 at Genesis 3:22, 23. Anong dalawang pagpipilian ang sinabi ng Diyos kay Adan hinggil sa kanyang pag-iral?`

“Sa gitna ng Eden ay lumago ang punungkahoy ng buhay, na ang bunga nito ay may kapangyarihang panatilihin ang buhay. Kung nanatiling masunurin si Adan sa Diyos, patuloy sana niyang matatamasa ang malayang paglapit sa punong ito at mabuhay magpakailanman. Ngunit nang siya'y nagkasala ay nahadlangan ang kanyang pakikibahagi sa punungkahoy ng buhay, at siya'y napasailalim sa kamatayan. Ang banal na hatol, ‘Ikaw ay alabok, at sa alabok ay babalik ka,’ ay nagtuturo sa lubos na pagkalipol ng buhay.”—Ellen G. White, THE GREAT CONTROVERSY, pp. 532, 533.

Kaya, mula pa sa simula, ang Biblia ay nagpakita lamang ng isa sa dalawang pagpipilian: buhay na walang hanggan, na kung ano ang orihinal na dapat magkaroon tayo, at walang-hanggang kamatayan, na sa isang banda ay pabalik lamang sa kawalan ng buhay sa kung saan tayo unang nagmula.

Kapansin-pansin din, kung paanong ang “punungkahoy ng buhay,” na sinasabi ng Kasulatan na nagbibigay ng kawalang-kamatayan, ay unang lumitaw sa unang aklat ng Biblia, at muling lumitaw sa huling aklat. Basahin ang Apocalipsis 2:7 at Apocalipsis 22:2, 14. Marahil ang mensahe ay kahit na tayo’y dapat may kalayaang makalalapit sa punungkahoy ng buhay, dahil sa kasalanan, nawala sa atin ang kalayaan; pagkatapos, sa huli, kapag ang suliranin ng Kasalanan ay tuluyan at lubusang matapos, salamat kay Jesus at sa plano ng kaligtasan, ang mga tinubos, yaong mga pumili ng buhay, ay magkakaroon ng daan patungo sa punungkahoy ng buhay na gaya ng mayroon tayo rati nang simula.

`Isipin ang tungkol dito: Sa pamamagitan ng ating pang-araw-araw na mga pagpili, paano tayo pumipili sa buhay o sa kamatayan?`