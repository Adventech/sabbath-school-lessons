---
title:  Karagdagang Kaisipan
date:  08/10/2021
---

Narito kung paano hinahangad ng isang iskolar na sagutin ang mga mahihirap na katanungan tungkol sa ginawa ng mga Israelita sa ilan sa mga bansang ito:

“Bilang Manlilikha ng lahat ng mga bagay at lahat ng tao at bilang kataas-taasan sa lahat, ang Diyos ay maaaring gumawa ng anumang nais Niya sa sinuman at maging tama sa paggawa nito...

“Ang mga paraan ng Diyos ay isang misteryo. Dahil hindi natin Siya lubos na maintindihan, maaari rin tayong maging panatag na may mga tanong sa ating isipan. Nag-aalok ang Isaias 55:8–9 ng kaaliwan.

“Ayon sa biblikal na larawan ng mga Cananeo, ang mga taong ito'y lubhang napakasama, at ang kanilang pagkalipol ay kumakatawan sa paghatol ng Diyos para sa kanilang kasalanan. Ang pagkawasak ng mga Cananeo ay hindi ang una o ang huling pagkakataon na gagawin ito ng Diyos. Ang mga pagkakaiba sa pagitan ng kapalaran ng mga Cananeo at ang kapalaran ng sangkatauhan (maliban sa pamilya ni Noe) gaya ng inilarawan sa Genesis 6–9 ay nagsasangkot ng sukat at ahensya....

Hindi inisip ng Diyos na gawin ng mga Israelita ang patakarang herem (ang lubos na pagkawasak] bilang isang pangkalahatang patakaran pagdating sa mga tagalabas. Malinaw na kinikilala ng Deuteronomio 7:1 at sa gayon ay nilimitahan ang mga pinupuntiryang mamamayan. Ang mga Israelita ay hindi dapat sundin ang mga patakarang ito laban sa mga Arameo o mga Edomita o taga-Ehipto, o sino pa man (ihambing ang Deuteronomio 20:10–18)....

“Ang mga Cananeo ay nagdusa ng isang kapalaran na sa bandang huli ay haharapin ng lahat ng mga makasalanan: ang paghuhukom ng Diyos....

“Ang pagwasak ng Diyos sa mga Cananeo ay isang kinakailangang hakbang para sa kasaysayan ng kaligtasan...

“Bagaman ang mga Cananeo sa kabuuan ay mga puntirya ng hatol ng Diyos, mayroon silang halos apatnapung taon ng paunang babala (tingnan ang pag-amin ni Rahab sa Josue 2:8-11).”—Daniel I. Block, THE NIV APPLICATION COMMENTARY: DEUTERONOMY (Grand Rapids, Mich.: Zondervan, 2012), pp. 98, 99.

**Mga Tanong Para sa Talakayan**:

`Isipin ang ating pagkaunawa sa milenyo, kung saan magkakaroon tayo ng isang libong taon upang masagot ang lahat ng ating mga katanungan. Paano makatutulong ang pagkaunawang ito upang matutunan nating magtiwala sa Diyos sa kabila ng kahit anong mahihirap na mga katanungang mayroon tayo ngayon?`

`Ano ang ilan sa mga paraan na pinangunahan ka ng Diyos sa nakaraan na makatutulong sa iyo na matutunang magtiwala sa Kanya para sa hinaharap? Bakit mahalaga na huwag kalimutan kung paano gumawa ang Diyos sa ating buhay?`

`Sa klase, sagutin ang tanong sa dulo ng pag-aaral ng Linggo, tungkol sa kahandaan ni Moises na mapahamak ang kanyang sariling kaluluwa para sa kapakanan ng kanyang bayan. Tama ba na magkaroon ng ganitong kaisipan? Ano, kung mayroon man, ang sapat na mahalaga bilang kapalit sa pagkawala ng buhay ng isang tao, lalo na kung isasaalang-alang kung ano ang mahalaga upang matubos ito?`