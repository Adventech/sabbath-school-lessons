---
title:  At Aling Bansa ang Mayroon na Mas Dakila?
date:  30/10/2021
---

### Basahin Para sa Pag-aaral sa Linggong Ito
Deuteronomio 4:1-9; Mateo 15:1–9; Bilang 25:1-15; 1 Corinto 10:13; Deuteronomio 4:32-35; Mateo 5:13–16.

> <p>Talatang Sauluhin</p>
> “ ‘At aling dakilang bansa ang may mga tuntunin at mga batas na napakatuwid na gaya ng buong inilagay sa harapan ninyo sa araw na ito?’ ” (Deuteronomio 4:8).

Ang unang tatlong mga kapitulo ng Deuteronomio ay simpleng mga liksiyon sa kasaysayan, na nagpapaalala sa mga tao kung ano ang naranasan nila hanggang sa puntong iyon. Sa oras na makarating tayo sa ikaapat na kapitulo, ang liksyon sa kasaysayan ay nagbago nang higitsa paraang pangangaral. Ang pagsasalaysay ng mga kaganapan ay hindi lamang para sa mga mahilig sa kasaysayan; sa halip, ito'y may layunin, ipinakikita sa kanila ang kapangyarihan at biyaya ng Diyos na gumagawa sa mga tao, at kahit na nagkamali sila, igagalang pa rin ng Panginoon ang Kanyang pakikipagtipan sa kanila.

Ang ika-apat na kapitulo ay nagsisimula sa salitang Hebreao (isang pangatnig at isang pang-abay), we'attah, na maaaring isalin bilang “At ngayon.” Kanilang binalikan ang kanilang kalilipas na kasaysayan, isang paalala ng ginawa ng Diyos sa pagdala sa kanila sa puntong ito—kaya’t o “at ngayon,” kanilang gagawin ang sinabi ng Diyos na kanilang gagawin (tingnan din ang Deuteronomio 10:12) bilang tugon.

Iyan ang dahilan kung bakit ang unang pandiwa na lumitaw pagkatapos ng “At ngayon” ay shama', ang parehong pandiwa (at sa parehong anyo) na ginamit sa simula ng panalanging Shema, at nangangahulugan, “pakinggan” o “makinig” o “sumunod” —isang pandiwa na paulit-ulit sa buong Deuteronomio.

Dahil dito, nagpasimula ang kapitulo: At ngayon, Israel, dahil sa kung anong nagawa ko para sa iyo, dapat mong sundin ang mga sumusunod…….