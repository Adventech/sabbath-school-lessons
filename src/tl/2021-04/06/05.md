---
title:  At Aling Bansa ang Mayroon na Mas Dakila?
date:  03/11/2021
---

Ang sumunod na ilang teksto pagkatapos ng Deuteronomio 4:4 ay ilan sa mga pinakamalalim at pinakamagandang teksto sa buong Banal na Kasulatan (ang Hebreo ay kahanga-hanga!). Maaaring ikatwiran ng isa na, sa diwa, ang mensahe ng Deuteronomio ay matatagpuan mismo rito, at lahat ng iba pa ay komentaryo. Sa iyong pagbabasa ng mga tekstong ito, isipin ang tungkol sa iba’t ibang mga paraan na ang prinsipyo rito ay maaaring maikapit din sa atin ngayon.

`Basahin ang Deuteronomio 4:5–9. Bakit ang Panginoon sa pamamagitan ni Moises ay sinabi kung ano ang ginawa Niya rito sa Israel? `

Nais ng Panginoon na mapagtanto ng mga tao na sila'y tinawag, pinili para sa isang espesyal na kadahilanan. Sila ay isang “dakilang” bansa, tulad ng sinabi ng Diyos kay Abram mula sa unang pagtawag palabas mula sa Caldeo na, “ ‘Gagawin kitang isang dakilang bansa’ ” (Genesis 12:2; tingnan din ang Genesis 18:18).

Ngunit ang layunin ng pagiging dakila nila ay upang sila'y maging pagpapala” (Genesis 12:2) sa “lahat ng angkan sa lupa” (Genesis 12:3). At bagaman ang pinakadakilang pagpapala ay si Jesus, ang Mesiyas, ay ipanganganak sa pamamagitan ng kanilang salinlahi, hanggang sa panahong sila ay magiging ilaw ng mundo. “Ikaw ay aking ibibigay na pinakailaw sa mga bansa upang ang aking kaligtasan ay makarating hanggang sa dulo ng lupa” ’ ” (Isaias 49:6). Hindi na ang kaligtasan ay natagpuan sa kanila, kundi na, sa pamamagitan nila, ang tunay na Diyos, na Siyang makapagliligtas lamang ay maipahahayag.

Ang Israel ay sumasamba at naglilingkod sa Diyos na lumikha ng sansinukob, ang Panginoon ng langit at lupa; ang mga pagano ay sumasamba sa mga malalaki at maliit na bato, kahoy, at mga demonyo (Deuteronomio 32:17; Awit 106:37).

Anong napakalaking pagkakaiba!

Sa mga talatang ito, tinukoy ni Moises ang dalawang bagay na dahilan kung bakit espesyal ang Israel. Una, ang Panginoon ay malapit sa kanila, na Siya nga sa natatanging paraan gaya sa pamamagitan ng santuwaryo, at pangalawa, dahil sa “mga tuntunin at mga batas na napakatuwid na gaya ng buong kautusang ito” (Deuteronomio 4:8).

`Basahin ang Deuteronomio 4:32–35. Ano pa ang sinasabi ng Panginoon sa kanila na dapat tumulong sa kanilang mapagtanto kung gaano kaespesyal pagtawag na ibinigay sa kanila? `

`Walang duda, ang Israel ay binigyan ng napakarami. Ngayon, paano sila tutugon?`