---
title:  Huwag Daragdagan ni Babawasan
date:  31/10/2021
---

`Basahin Ano ang partikular na babala na ibinigay sa kanila ng Paginoon patungkol sa Kanyang “mga tuntunin at mga kahatulan,” at bakit ito'y isang bagay na kaagad na binalaan sila? (Tingnan din ang Deuteronomio 12:32.)`

Sinabi sa kanila ng Panginoon na sundin ang “mga tuntunin at mga kahatulan” at huwag daragdagan ni babawasan ang mga ito. Bakit sinabi iyan? Mataposa ang lahat, bakit may nais na baguhin ang kautusan ng Diyos?

Alam natin ang sagot, siyempre.

Si Satanas ay nagtitiyaga at walang-sawa sa kanyang mga pagsisikap na maisulong ang gawaian na sinimulan niya sa langit, na baguhin ang kautusan ng Diyos.Nagtagumpay siyang paniwalain ang sanlibutan sa teorya na ipinahayag niya sa langit bago ang kanyang pagbagsak, na ang kautusan ng Diyos ay may mali, at kailangang baguhin. Ang malaking bahagi ng nag-aangking Cristianong iglesya, batay sa kanilang saloobin, kung hindi man sa kanilang mga salita, ay nagpapakita na tinanggap nila ang parehong kamalian.”—Ellen G. White, SELECTED MESSAGES, Book 2, p. 107.

Kung iisipin mo ang tungkol sa kasaysayan ng sinaunang Israel, makikita mon a sa maraming paraang napapahamak sila ay hindi lamang dahil binale-wala nila ang mga alituntunin ng kautusan, na sa lahat ng mga praktikal na layunin ay pag-aalis mula sa kautusan, kundi nagdaragdag pa sila rito, sa paraang naglalagay sila ng mga gawaing hindi espesipiko sa kautusan na, sa katunayan, sa bandang huli'y humantong sa paglabag nito.

`Basahin ang Mateo 15:1–9. Paano natin makikita ang isang halimbawa ng prinsipyo rito na, bagaman sa ibang konteksto, ay binalaan ni Moises ang mga anak ni Israel?`

Nang ang mga Hebreo sa wakas ay nakarating sa lupaing ipinangako sa kanila, madalas nilang bale-walain ang mga direktang babala tungkol, halimbawa, sa idolatriya. Bilang bunga nito, sumunod sila sa maraming mga paganong gawain, kung minsan ay bilang bahagi ng kanilang ipinalalagay na pagsamba kay Yahweh. Sa panahon ni Jesus, gayunpaman, nagdagdag sila ng lahat ng uri ng tradisyon ng tao na, tulad ng sinabi mismo ni Jesus, ay pinawalang-saysay ninyo ang utos ng Diyos.”

Alinmang paraan, nagdaragdag o nagbabawas, ang kautusan ay nabago, at ang bansa ay pinagdusahan ang mga kahihinatnan.

`Sa anong mga paraan ang kailangan nating mag-ingat tungkol sa hindi pagdaragdag o pagbabawas mula sa mga sinasabi sa atin ng Diyos na ating gawin?`