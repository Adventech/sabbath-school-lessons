---
title:  Ang Iyong Karunungan at ang Iyong Kaalaman
date:  04/11/2021
---

Ang Deuteronomio 4:1-9, gaya ng nakita natin, ay isang makapangyarihang pagpapahayag hindi lamang sa espesyal na katayuan ng bansa kundi pati rin sa kanyang pagkatawag ng pagmimisyonero. Bahagi sa lahat ng mga talatang iyon ay ang ideya na kailangan nilang sundin, sumunod, at gawin ang iniutos sa kanila ng Panginoon.

`Basahin muli ang Deuteronomio 4:6. Ano ang partikular na sinasabi ng Panginoon tungkol sa kanilang “karunungan” at “kaalaman” sa pananaw ng mga bansang ito? `

Sa unang sulyap ay tila bang ang mga alituntunin at kahatulan ang mismong naglalaman ng karunungan at kaalaman. Ngunit hindi iyon ang sinasabi ng teksto. Tinuruan sila ng Panginoon ng mga alituntunin at kahatulan, oo; ngunit ang kanilang karunungan at kaalaman ay nagmula sa kanilang pag-iingat sa mga ito, mula sa pagsunod nila sa mga ito. Ang kanilang pagsunod—iyon ang kanilang karunungan at kaalaman.

Ang Israel ay maaaring nagkaroon ng pinaka-kahanga-hangang Sistema ng kautusan at mga patakaran at regulasyon na nakita kailanman ng mundo (sa katunayan, nangyari ito), ngunit anong kabutihan ang maidudulot nito kung hindi ito sinunod ng Israel? Sa halip, ang kanilang karunungan, ang kanilang kaalaman, ay nagmula sa mismong gawaing pagsunod ng mga kautusan ng Diyos sa kanilang buhay. Dapat nilang isabuhay ang mga katotohanang ibinigay sa kanila ng Panginoon, at magagawa nila iyon sa pamamagitan lamang ng pagsunod sa kanila. Ang lahat ng liwanag at lahat ng katotohanan ay walang magagawang kabutihan sa kanila o sa mga paganong nasa paligid nila kung hindi isinabuhay ng Israel ang katotohanan iyon. Samakatuwid, paulit-ulit silang tinawag na sumunod, sapagkat ang kanilang pagsunod sa mga alituntunin at kahatulan, hindi ang mga alituntunin at kahatulan mismo, ay ang mahalaga, pagdating sa kanilang pagiging isang saksi sa mundo.

“Ang kanilang pagsunod sa kautusan ng Diyos ay gagawin silang mga kamangha-mangha ng kasaganaan sa harapan ng mga bansa sa mundo. Siya na makapagbibigay sa kanila ng karunungan at kahusayan sa lahat ng mahusay na gawain ay magpapatuloy bilang kanilang guro, at magpapadakila at magtataas sa kanila sa pamamagitan ng pagsunod sa Kanyang mga utos. Kung masunurin, sila'y maiingatan mula sa mga sakit na dinaranas ng ibang mga bansa at pagpapalain sila ng lakas ng isipan. Ang kaluwalhatian ng Diyos, ang Kanyang karingalan at kapangyarihan, ay mahahayag sa lahat ng kanilang kasaganaan. Sila'y magiging isang kaharian ng mga saserdote at prinsipe. Pinagkalooban sila ng Diyos ng bawat kagamitan para sa kanilang pagiging pinakadakilang bansa sa mundo.”—Ellen G. White, CHRIST'S OBJECT LESSONS, p. 288.

`Basahin ang Mateo 5:13-16. Sa mga talatang ito, ano ang sinasabi sa atin ni Jesus na sumasalamin sa parehong bagay na sinabi Niya sa sinaunang Israel? Sa papaanong espesyal na paraan na maiaangkop ito sa atin bilang mga Seventh-day Adventist?`