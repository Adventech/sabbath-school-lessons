---
title:  Karagdagang Kaisipan
date:  05/11/2021
---

“Mula sa pasimula ng dakilang tunggalian sa langit ay naging layunin na ni Satanas na pabagsakin ang kautusan ng Diyos. Ang maisakatuparan ito kaya siya'y naghimagsik laban sa Manlilikha, at kahit na pinalayas na siya mula sa langit ay nagpatuloy siya ng parehong pakikidigma sa mundo. Ang linlangin ang mga tao, at sa gayon ay akayin sila na labagin ang kautusan ng Diyos, ay ang layunin na metatag niyang hinahangad. Ito man ay sa pamamagitan ng pagsuway sa buong kautusan, o sa pamamagitan ng pagtanggi sa mga alituntunin nito, ang resulta’y pareho rin sa huli. Sya na lumabag ‘sa isa,’ ay nagpapahayag ng paghamak sa buong kautusan; ang kanyang impluwensya at halimbawa ay nasa panig ng paglabag sa lahat; siya’y ‘nagkakasala sa lahat.’ Santiago 2:10.”—Ellen G. White, The Great Controversy.

Tungkol kay Baal-peor, sumulat si Ellen White: “Sila ay pumasok sa pain, at nahuli sa silo ni Satanas. Nadaya sa musika at sa kagandahan ng mga dalagang pagano, itinapon nila ang kanilang katapatan kay Jehova. Habang sila'y nakikiisa sa kasiyahan at kapistahan, ang pagpakasasa sa alak ay nagpalabo ng kanilang katinuan at winasak ang mga harang ng pagpipigil sa sarili. Ang labis na pagnanasa ang ang namuno; at dahil narumihan ang kanilang mga konsensya sa pamamagitan ng kahalayan, sila’y nahikayat na yumukod sa mga diyus-diyosan. Nag-alay sila ng handog sa mga altar ng mga pagano at lumahok sa mga lubusang nakapagpapababang ritwal.”—Ellen G. White, PATRIARCHS AND PROPHETS, p. 454.

**Mga Tanong Para sa Talakayan**:

`❶. Isipin ang tungkol sa mga paraan kung saan tayong mga Seventh-day Adventist ay nasa lugar kung nasaan naroon ang sinaunang Israel. Isipin ang lahat na ibinigay sa atin kung ihahambing sa mundo na nasa paligid natin at, oo maging sa kaibhan sa ibang mga iglesya. Ang tanong para sa atin, kung gayon, ay ito: Paano tayo tumutugon sa kung anong naibigay sa atin? Gaano kahusay na naipakikita natin ang ating “karunungan at kaalaman” sa mundo?`

`❷. “Ngunit kayong humawak ng matatag sa PANGINOON ninyong Diyos ay buhay na lahat sa araw na ito.” Muli, ang simuno ng pandiwang “humawak ng matatag” ay ang mga tao. Hindi tayo hahawakan ng Panginoon ayon sa kaisipang hindi tayo pipilitin ng Diyos sa Kanyang sarili. Sa halip, ayon sa paggamit sa kaloob ng kalayaang magpasiya, tayo ang pipili na humawak sa Kanya. Kapag ginawa natin ang pagpiling iyan, paano tayo susunod at hahawak sa Kanya?`

`❸. Pag-isipang mabuti ang tanong sa pagtatapos ng pag-aaral ng Linggo. Ano ang ibig sabihin ng daragdagan ni babawasan mula sa mga utos ng Diyos? Maliban sa nakikita, tulad ng pagtatangkang baguhin ang Sabbath, paano maaaring mangyari ang isang bagay na tulad niyan nang hindi natin napagtatanto kung ano ang nangyayari?`