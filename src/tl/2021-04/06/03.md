---
title:  Baal-peor
date:  01/11/2021
---

Sa Deuteronomio 4:3, 4, ang mga anak ni Israel ay binigyan ng higit pang liksyon sa kasaysayan, upang maging paalala tungkol sa nakaraan at anumang espirituwal at praktikal na mga katotohanan na dapat nilang matutunan mula rito.

`Basahin ang Bilang 25:1-15. Anong nangyari, at anong espirituwal at praktikal na mga katotohanan ang dapat makuha ng mga tao mula sa kabiguang ito? `

Gaano man tayo hindi komportable sa mga kuwento ng pagpuksa ng Israel sa ilan sa mga paganong bansa sa paligid nila, tiyak na makatutulong ang kuwentong ito sa pagpapaliwanag ng lohika sa likod ng utos. Ang Israel ay magiging saksi sa mga paganong bansa sa paligid nila tungkol sa tunay na Diyos—ang iisang Diyos. Sila ang magiging halimbawa upang ipakita kung ano gaya ang pagsamba sa tunay na Diyos. Sa halip, sa pamamagitan ng pagsunod sa paganong mga “diyos” sa paligid nila, madalas silang mahulog sa tuwirang paghihimagsik laban sa mismong Diyos na kanilang dapat katawanin sa mundo.

Bagaman ang mga salitang “naging bayarang babae” ay madalas na may espirituwal na kahulugan, na ang Israel ay sumunod sa mga paganong kaugalian (tingnan ang Hoseas 4:12-14), sa pagkakataong ito ang lengguwahe (at ang natitirang bahagi ng kuwento) ay nagmumungkahi na mayroong sekswal na pagkakasala, kahit sa simula. Dito muli, sinamanta ni Satanas ang nagkasalang likas ng tao, na ginagamit ang mga paganong kababaihan upang akitin ang mga kalalakihan, na malinaw na pinahintulutan ang kanilang sarili na matukso.

Walang duda, ang gawang pisikal na pakikiapid ay nauuwi rin sa espiritwal na pakikiapid. Ang mga taong kasangkot kalaunan ay nabitag sa mga paganong gawain ng pagsamba kung saan ang Israel ay “nakipag-isa sa Baal ng Peor;” iyon ay, kahit paano ay nakiugnay sila sa huwad na diyos na ito at nagsakripisyo rito. Sa kabila ng lahat ng itinuro at sinabi sa kanila, handa silang itapon ang lahat dahil sa init ng simbuyo ng damdamin at pagnanasa.

Paano ito nangyari? Madali lang. Sa pamamagitan ng pagpapatigas ng kanilang mga budhi sa unang kasalanan, ang pisikal na aspekto, sila ay hinog na para mahulog sa huli, ang espirituwal na aspekto, na maaaring tiyak na suksulang layunin ni Satanas. Lubha silang nagpakasama na, ayon sa teksto, isang lalaki ang nagdala ng kanyang babaeng Midianita sa loob mismo ng kampo, sa mismong harapan ni Moises, at sa harap ng mga taong umiiyak sa labas ng tabernakulo.

`Ang ating mga isip at katawan ay magkaugnay nang malapit. Ang nakaaapekto sa isa ay nakaaapekto sa iba pa. Anong matututunan natin mula sa kuwentong ito tungkol sa kung gaano kapanganib ang pagpapakasasa para sa ating espirituwal na buhay?`