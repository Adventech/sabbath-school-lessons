---
title:  Ang Ibigin ang Panginoon Mong Diyos
date:  16/10/2021
---

### Basahin Para sa Pag-aaral sa Linggong Ito
Deuteronomio 6:4, 5; Deuteronomio 10:12; Efeso 2:1-10; Apocalipsis 14:6, 7; Deuteronomio 4:37; Deuteronomio 11:1; Marcos 12:28–30.

> <p>Talatang Sauluhin</p>
> “ ‘At iibigin mo ang PANGINOON mong Diyos ng iyong buong puso, at ng iyong buong kaluluwa, at ng iyong buong lakas’ ” (Deuteronomio 6:5).

Sa relihiyon ng mga Judio, isa sa mga pinakamahalagang panalangin ay  hinango mula sa Deuteronomio 6. Kilala ito bilang “ang Shema,” batay sa unang salitang Hebreo na nasa panalangin, mula sa ugat, “shama” na nangangahulugang “para makinig,” o kahit na “para sumunod”—isang salitang paulit-ulit na nakikita, hindi lamang sa Deuteronomio kundi sa buong Lumang Tipan.

Ang unang linya ng ang Shema ay mababasa nang ganito:

Shema Yisrael Adonai Elohenu Adonai echad.

Nangangahulugan itong: “ ‘Pakinggan mo, O Israel: ang PANGINOON nating Diyos ay iisang PANGINOON’ ” (Deuteronomio 6:4). Maraming mga beses kapag idinarasal ito ng mga Judio, tinatakpan nila ang kanilang mga mata, ang ideya ay upang huwag hayaan ang anumang bagay na makagambala sa kanilang pag-iisip tungkol sa Diyos. Ang unang linyang ito ng ang Shema ay itinuturing na pagpapatunay ng katangian ng monoteistikong likas ng Adonai Elohenu, “ang Panginoon nating Diyos,” at ang katapatan ng Israel ay sa Kanya lamang at walang ibang Diyos. Sa katunayan, maaaring basahin din ito na “ang PANGINOON ay ang ating Diyos.

Ang linyang ito'y bahagi ng unang talumpati na ibinigay ni Moises sa mga anak ni Israel nang papasok na sila sa Lupang Pangako. Gayunpaman, sa pambungad na linyang iyan ay isang makapangyarihang pagpapahayag ng katotohanan na nananatiling mahalaga ngayon tulad din noon.