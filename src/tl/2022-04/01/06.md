---
title:  Ang Paglaganap ng Kawalan ng Paniniwala
date:  29/09/2022
---

`Basahin ang Apocalipsis 12. Ano ang itinuturo sa atin ng kapitulong ito tungkol sa paglaganap ng rebelyon sa langit patungo sa lupa?`

Ang pagbagsak ni Lucifer ay hindi simpleng sagupaan ng magkalabang ideya. Sinasabi sa atin ng Apocalipsis 12 na isang malawak na digmaan ang nasimulan sa langit sa pagitan ni Lucifer at ng kanyang mga anghel sa isang panig at ni Cristo at ng Kanyang mga anghel sa kabilang panig. Sa mga talatang ito, tinawag si Lucifer na “ang malaking dragon,” ang matandang ahas,” “ang Diyablo at Satanas,” at “ang tagapagparatang sa ating mga kapatid” (Apocalipsis 12:9, 10). Si Cristo ay tinukoy bilang “Miguel” (Apocalipsis 12:7), na ang ibig sabihin ay “siya na gaya sa Diyos.”

Base sa ipinahiwatig kay “Miguel na arkanghel” (Judas 9), naniniwala ang ilang nagbibigay ng kahulugan na Siya ay isa lamang anghel. Ngunit sa aklat ng Daniel, ang bawat pangunahing pangitain ay nagtatapos kay Cristo at sa Kanyang walang hanggang kaharian—gaya ng bato na natibag na walang kamay (Daniel 2:34, 45), bilang Anak ng tao (Daniel 7:13), bilang Prinsipe ng hukbo at Prinsipe ng mga prinsipe (Daniel 8:11, 25), at bilang si Miguel ang dakilang prinsipe (Daniel 12:1). Kaya’t, bilang Anghel ng Panginoon ay siya mismong Panginoon (Exodo 3:1–6, Gawa 7:30–33, atbp.), si Miguel ay dapat na parehong Banal na Persona, ibig sabihin, si Cristo mismo.

Nagbigay ang Apocalipsis 12 ng pangkalahatang tanawin sa nagpapatuloy na labanang ito, na (1) nagsimula sa langit dahil sa pagrebelde ni Satanas at ang ikatlong bahagi ng mga anghel sa langit, (2) nagtapos sa matibay na tagumpay ni Cristo sa krus, at (3) nagpapatuloy pa ito laban sa natitirang bayan ng Diyos sa huling panahon.

Sa pagninilay-nilay sa pasimula ng dakilang labanan, ipinaliwanag ni Ellen G. White na “dahil sa Kanyang dakilang awa tiniis ng Diyos si Lucifer. Hindi siya kaagad inalis sa kanyang mataas na katungkulan nang una siyang nagmalabis sa espiritu ng kawalang kasiyahan, o kahit na nang magpasimula siya na ihayag ang mga huwad niyang bintang sa harap ng mga tapat na anghel. Matagal pa siyang nanatili sa langit. Muli at muli siyang inalok ng kapatawaran sa kondisyon na magsisisi at magpapasakop.”—Ellen G. White, The Great Controversy, pp. 495, 496.

Hindi natin alam kung gaano nagtagal ang labanan sa kalangitan. Sa kabila nang kasidhian at haba ng panahon, ang pinakamahalagang aspeto ng buong paglalaban ay si Satanas at ang kanyang mga anghel ay “hindi sila nagwagi, ni wala ng lugar para sa kanila sa langit” (Apocalipsis 12:8; Tingnan rin ang Lucas 10:18). Siyempre, ang problema ngayon ay dumating na sila rito sa sanlibutan.

`Sa anong mga paraan na maaari nating makita ang katotohanan ng labanang ito ay nangyayari sa lupa? Ano lamang ang ating tanging pag-asa para mapagtagumpayan ang ating kaaway sa labanang ito?`