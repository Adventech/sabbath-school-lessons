---
title:  Misteryosong Kawalan ng Utang na Loob
date:  27/09/2022
---

`Basahin ang Ezekiel 28:12–19. Ano ang matututuhan natin mula sa mga talatang ito tungkol sa misteryosong pinagmulan ng kasalanan?`

Karamihan sa aklat ng Ezekiel ay isinulat sa pananalita para sa mga simbolo nang huling panahon. Sa maraming pagkakataon, mga tanging nilikha (tulad ng mga tao, hayop, at mga bagay) at lokal na pangyayari ay ginamit upang kumatawan at maglarawan ng malawak na sansinukob at/o katotohanan ng kasaysayan. Sa Ezekiel 28:1–10, nagsalita ang Diyos tungkol sa hari ng Tiro (ang Tiro mismo ay isang maunlad na lunsod-daungan noong matandang Fenicia) bilang isang mayaman at mayabang na pinuno na isang “tao” lamang ngunit nag-aangkin bilang isang diyos at umupo rin (inangkin niya) sa luklukan ng mga diyos.

Pagkatapos, sa Ezekiel 28:12–19, ang katotohanan ng kasaysayang ito ay naging isang paghahambing para ilarawan ang orihinal na pagbagsak ni Lucifer mula sa mga bulwagan ng langit. Kaya’t, ang hari ng Tiro, na isang taong nabuhay, “sa pusod ng mga dagat” (Ezekiel 28:2, 8), ngayon ay kumakatawan sa “pinahirang kerubin na nagbabantay,” (Ezekiel 28:14) na nabubuhay sa “Eden na halamanan ng Diyos” (Ezekiel 28:13) at sa “banal na bundok ng Diyos” (Ezekiel 28:14).

Isang mahalagang pananalita sa buong kuwento ay matatagpuan sa Ezekiel 28:15, na nagsasabi, “Ikaw ay sakdal sa iyong mga landas mula sa araw na ikaw ay lalangin, hanggang sa ang kasamaan ay matagpuan sa iyo.” Kaya’t, mahalaga, kasama sa kasakdalan ni Lucifer ang kakayahan na magkasala, at ang potensyal na gumawa ng kamalian, at iyon ay dahil sa, bilang isang moral na nilikha. Mayroong kalayaang pumili si Lucifer, bahagi ito nang kahulugan ng pagiging sakdal na nilikha.

Sa katunayan, nilikha na sakdal si Lucifer—na kasama rito ang kakayahan na pumili nang malaya. Gayunman, sa pag-abuso ng kasakdalang iyon sa pamamagitan ng maling paggamit ng kanyang kalayaang pumili, naging tiwali siya sa pagturing sa sarili na mas mahalaga kaysa sa tunay niyang katayuan.

Dahil hindi na siya nasisiyahan kung paano siya nilikha at pinarangalan ng Diyos, nawala kay Lucifer ang pagiging mapagpasalamat sa Diyos at nag-asam na tumanggap ng higit na pagkilala kaysa tunay na angkop para sa kanya. Paano maaaring mangyari ito sa isang sakdal na nilikha na nabubuhay sa isang sakdal na sansinukob ay, gaya nang binanggit na dati, isang misteryo.

“Ang kasalanan ay isang bagay na misteryoso at hindi maipaliwanag. Walang dahilan para ito ay manatili; ang humanap para ipaliwanag ito ay humahanap para bigyan ng dahilan ito, at ito ay para bigyang katuwiran ito. Nagpakita ang kasalanan sa isang sakdal na sansinukob, isang bagay na ipinakita na hindi puwedeng bigyang dahilan.”—Ellen G. White, The Truth About Angels, p. 30.

`Sa 1 Tesalonica 5:18, sinabi ni Pablo na “sa lahat ng bagay” ay dapat na magpasalamat tayo. Paanong ang mga salitang ito ay makatutulong sa atin na mapaglabanan ang anumang damdamin ng hindi pasasalamat at pagkaawa sa sarili, lalo na sa panahon ng pagsubok?`