---
title:  Karagdagang Kaisipan
date:  30/09/2022
---

Basahin mula kay Ellen G. White, “Why Was Sin Permitted?” pp. 33–43, sa Patriarchs and Prophets; “The Origin of Evil,”       pp. 492–504, sa The Great Controversy.

“Walang posibleng pag-asa ng pagtubos para sa kanila [si Satanas at sa kanyang mga anghel] na nakasaksi at naranasan ang hindi maipaliwanag na kaluwalhatian ng langit, at nakita ang nakakatakot na kadakilaan ng Diyos, at, sa presensya ng lahat na kaluwalhatiang ito, ay nagrebelde laban sa Kanya. Wala nang bago at kahanga-hangang paghahayag nang nakatanghal na kapangyarihan ng Diyos ang malubhang makakaimpluwensya sa kanila na tulad doon sa kanila nang naranasan. Kung kaya nilang lumaban sa mismong presensya nang hindi maipaliwanag na kaluwalhatian, hindi na sila puwedeng ilagay pa sa isang mas angkop na kalagayan para mapatunayan. Wala nang nakabukod na lakas ng kapangyarihan, o mayroon pang mas labis na kataasan at lalim ng walang hanggang kaluwalhatian para talunin ang kanilang nagseselos na mga pagdududa at lumalabang pagbubulung-bulungan. Ang kanilang kasalanan at kaparusahan ay kailangan na angkop sa kanilang mataas na mga pribilehiyo sa bulwagan ng langit.”—Ellen G. White, Confrontation, p. 21.

“Mula sa simula, alam ng Diyos at ni Cristo ang pagtalikod ni Satanas, at ang pagbagsak ng tao sa pamamagitan ng mandarayang kapangyarihan ng pagtalikod. Hindi kinasihan ng Diyos ang kasalanan para umiral, ngunit nakita Niya ang pag-iral nito, at gumawa ng probisyon para tugunan ang nakakatakot na kagipitang ito. Lubhang dakila ang Kanyang pag-ibig para sa sanlibutan, na nakipagtipan Siya na ibibigay Niya ang Kanyang bugtong na Anak, “upang ang sinumang sa kanya’y sumampalataya ay huwag mapahamak kundi magkaroon ng buhay na walang hanggan’ Juan ٣:١٦.”—Ellen G. White, The Desire of Ages, p. 22.

**Mga Tanong Para sa Talakayan**:

`Sa klase, pag-isipan ang tanong kung ang Diyos ang pinakaresponsable para sa pinagmulan at pag-iral ng kasalanan sa mundo. Paano tayo maghahanap na sagutin ang bintang na ito?`

`Paano aangkop ang krus sa ating pang-unawa sa buong tanong tungkol sa kasalanan? Bakit kailangan ang krus at ang nangyari roon ang maging sentro ng anumang pang-unawa sa pinagmulan ng kasalanan?`

`Matapos ang maraming siglo ng kasalanan at pagdurusa sa mundo, lubos na alam na dapat ni Satanas ang nakakalungkot na bunga ng kanyang rebelyon. Bakit kanya pang ipinagpapatuloy ang kanyang rebelyon laban sa Diyos?`

`Sa Mateo 5:43–48, nagsalita si Cristo tungkol sa walang kondisyon na pag-ibig ng Diyos para sa lahat ng tao bilang modelo para lahat ng ating pakikipag-ugnayan. Paano mo mas mahigpit na iisipin ang ganitong modelo sa loob ng iyong pamilya at sa iglesia?`

`Nagbabala sa atin ang apostol Pedro na “ang diyablo na inyong kaaway ay tulad ng leong gumagala at umuungal, na humahanap ng kanyang malalapa” (1 Pedro 5:8). Basahin din ang Efeso 6:10–20. Paano tayo magtatagumpay laban sa “mga pakana ng diyablo” (Efeso 6:11)?`