---
title:  Ang Kapalit ng Pagmamataas
date:  28/09/2022
---

Sa loob ng Kasulatan, makikita ng isang tao ang dalawang pangunahin at namumunong tema o simbolo na naglalaban sa isa’t isa. Isa ay ang tema ng Salem, Bundok ng Sion, Jerusalem, at ang Bagong Jerusalem, na kumakatawan sa kaharian ng Diyos. Ang iba ay ang tema ng Babel at Babilonia, na kumakatawan sa huwad na kaharian ni Satanas. Ilang beses na tinawag ng Diyos ang Kanyang bayan palabas mula sa paganong Babilonia para maglingkod sa Kanya sa Lupang Pangako.

Halimbawa, hinilingan si Abram (sa huli ay Abraham) na umalis sa Ur ng mga Caldeo patungo sa lupain ng Canaan (Genesis 11:31–12:9). At sa dulo ng kanilang mahabang pagkabihag, umalis ang mga Judio sa Babilonia at bumalik sa Jerusalem (Ezra 2). At sa aklat ng Apocalipsis, ang bayan ng Diyos ay tinawagan na lumabas mula sa Babilonia nang huling panahon (Apocalipsis 14:8) para makasama Niya sa wakas sa Bundok ng Sion at sa Bagong Jerusalem (Apocalipsis 14:1; Apocalipsis 21:1–3, 10).

`Basahin ang Isaias 14:12–15. Ano ang pangmatagalang parusa ang idinulot ng pagmamataas ni Lucifer habang nasa langit siya ang dinala sa sansinukob at sa mundo?`

Sa Biblia, ang lunsod ng Babilonia ay kumakatawan sa kapangyarihan ng direktang lumalaban sa Diyos at sa Kanyang kaharian; at ang hari ng Babilonia (na may espesyal na pagtukoy kay Nebukadnezar) ay naging simbolo ng pagmamataas at kayabangan. Inihayag ng Diyos kay Haring Nebukadnezar na ang Babilonia ay ulo lamang na ginto ng dakilang larawan ng magkakasunod na mga imperyo (Daniel 2:37, 38). Sa paghamon sa pahayag ng Diyos, gumawa ang hari ng isang istatwa na gawa sa lantay na ginto—isang simbolo na ang kanyang kaharian ay tatagal nang walang hanggan—at inutusan pa ang bawat isa na sambahin ito (Daniel 3). Tulad nang hari ng Tiro (Ezekiel 28:12–19), ang hari ng Babilonia ay naging simbolo rin ni Lucifer.

Inilalarawan ng Isaias 14:3–11 ang pagbagsak ng mapagmataas at mapaniil na hari ng Babilonia. Pagkatapos, gumalaw ang Isaias 14:12–15 mula larangan ng kasaysayan patungo sa mga bulwagan sa langit at itinampok na may isang kaparehong mayabang at mapagmataas na espiritu ang nagsimula nang orihinal na pagbagsak ni Lucifer. Ipinaliwanag ng talata na pinanukala ni Lucifer na itanghal ang kanyang trono sa ibabaw ng mga hukbo ng langit at gawin ang kanyang sarili na “gaya sa Kataas-taasan” (Isaias 14:14). Ito ang pasimula nang isang bago at salungat na kalagayan na kung saan ang di makasariling pag-ibig at pakikisama ng Diyos ay hahamunin ng pagiging makasarili at pakikipagpaligsahan ni Lucifer. Hindi takot ang kaaway na pagbintangan ang Diyos nang kung ano talaga siya at nagpakalat ng mga kasinungalingan sa ibang mga anghel. Narito ang misteryosong pinagmulan ng kasamaan ng sansinukob.

`Bakit napakadali na maging mapagmataas at mayabang sa posisyon man natin o mga nagawa, o pareho? Paano hahadlangan tayo nang paglalagay ng krus sa ating harapan na mahulog sa ganitong patibong?`