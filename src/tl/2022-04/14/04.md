---
title:  Sa Presensya ng Diyos
date:  27/12/2022
---

Sinasabi ng Biblia na ang Diyos ay “naninirahan sa liwanag na di malalapitan” (1 Timoteo 6:16), at “wala pang nakakita sa Diyos magpakailanman” (Juan 1:18, 1 Juan 4:12). Nangangahulugan ba itong hindi makikita ng mga banal ang Diyos Ama magpakailanman? Hindi naman ganoon. Malinaw na ang hindi pagkakita sa Diyos ay tumutukoy sa mga tao matapos ang Pagkakasala, dahil mayroong ilang pahiwatig na ang mga ito ay totoong makikita Siya sa langit.

`Basahin ang Mateo 5:8; 1 Juan 3:2, 3; at Apocalipsis 22:3, 4. Ano ang sinasabi ng mga talatang ito tungkol sa isang lubhang pribilehiyo na makita ang Diyos?`

Ang mismong apostol Juan na nagsabi na “walang sinuman ang nakakita sa Diyos” (Juan 1:18, 1 Juan 4:12) ay nagsabi rin na “Siya’y ating makikita bilang siya” (1 Juan 3:2, 3) at “makikita natin ang Kanyang mukha” (Apocalipsis 22:3, 4). Maaaring pagtatalunan kung ang mga talatang ito ay tumutukoy sa Diyos Ama o kay Cristo. Ngunit ang lahat ng pag-aalinlangan ay mawawala ayon sa liwanag ng sariling pananalita ni Cristo, “Mapalad ang mga may malinis na puso, sapagkat makikita nila ang Diyos” (Mateo 5:8). Isang napakalaking pribilehiyo para sa mga tinubos na sambahin ang Diyos sa Kanyang templo! Ngunit ang pinakamagaling na pribilehiyo sa lahat ay ang makita ang Kanyang mukha.

“Mapalad ang bayan ng Diyos na magkaroon ng bukas na pakikipag-ugnayan sa Ama at sa Anak. ‘Ngayo’y malabo nating nakikita.’ 1 Corinto 13:12. Namamasdan natin ang larawan ng Diyos na ipinakita, na parang nasa salamin, sa mga gawa ng kalikasan at sa Kanyang pakikitungo sa mga tao; ngunit sa huli ay makikita natin Siya nang mukhaan, na walang nagpapalabo na lambong sa pagitan. Tayo ay tatayo sa Kanyang presensya at mamasdan ang kaluwalhatian ng Kanyang anyo.”—Ellen G. White, The Great Controversy, pp. 676, 677.

Pansinin sa ilang mga talata ngayon ang ugnayan sa pagitan ng kadalisayan at ang makita ang Diyos. Ang “may malinis na puso” ay makikita ang Diyos; makikita niya ang Diyos siya “na nagpapadalisay ng kanyang sarili, na gaya Niya na dalisay” (1 Juan 3:3). Ang inihahayag ng mga talatang ito ay kailangan na may gawin ang Diyos sa atin ngayon para matulungan tayo na maghanda para sa langit.

Gayunman, sa huli, ang ating titulo sa langit ay ginawang tiyak sa pamamagitan ng kamatayan ni Jesus, tayo ay dadaan sa proseso nang pagdalisay rito at ngayon na tutulong sa atin na ihanda tayo para sa walang hanggang tahanan. At sentro sa proseso nang pagdalisay ay ang pagsunod sa Kanyang Salita.

`Basahin ang 1 Pedro 1:22. Paano inihahayag sa atin ng talatang ito ang ugnayan sa pagitan ng pagsunod at pagdalisay? Ano ang nasa pagsunod ang nagpapadalisay sa atin? Higit sa lahat, paano sinabi ni Pedro na mahahayag ang ating pagsunod?`