---
title:  Bago ang Lahat ng Bagay
date:  24/12/2022
---

### Basahin Para sa Pag-aaral sa Linggong Ito
2 Pedro 3:13; Apocalipsis 21:3, 22; 1 Juan 3:2, 3; 1 Pedro 1:22; Isaias 25:8; Apocalipsis 22:3–5.

> <p>Talatang Sauluhin</p>
> “At sinabi ng nakaupo sa trono, ‘Masdan ninyo, ginagawa kong bago ang lahat ng bagay.’ Sinabi rin niya, ‘Isulat mo, ang mga salitang ito ay tapat at tunay’ ” (Apocalipsis 21:5).

Nagbibigay sa atin ng pag-asa ang Kasulatan: “Ngunit ayon sa Kanyang pangako, ay naghihintay tayo ng bagong langit at bagong lupa, kung saan ang katuwiran ay naninirahan” (2 Pedro 3:13).

Gayunman, para sa ilan ang pangako ng isang “bagong langit at bagong lupa” (Apocalipsis 21:1) ay parang isang pantasya, mga kuwento na sinabi ng mga taong nasa kapangyarihan na ginamit ang pag-asa ng isang buhay matapos mamatay para makatulong na supilin ang mga tao. Ang isipan na: Bagaman ikaw ay naghihirap sa kasalukuyan, balang araw ikaw ay tatanggap ng gantimpala sa langit, o kaya nito.

Bagama’t ang ibang tao ay ginamit ang hinaharap na pag-asa na ipinahayag sa Biblia sa ganoong paraan, ang kanilang pang-aabuso ay hindi binago ang katotohanan ng mga pangako na ating itinuturing na mga bagong langit at bagong lupa.

Sa mga huling araw, ang mga mangungutya ay kukutyain ang ating pinagpalang pag-asa (2 Pedro 3:3–7). Ngunit ang kanilang pangungutya, gaya nang inihula, ay makikita bilang higit na katibayan na ang sinasabi ng Biblia ay totoo, sapagkat sila ay nangungutya gaya ng inihula ng Biblia na gagawin nila.

Sa buong sanlinggo ating pag-iisipan ang maluwalhating pangako ng isang bagong langit at bagong lupa, pati na ang makalangit na templo, ang presensya ng Diyos, at katapusan ng kamatayan at luha—at sa huli, ang pangwakas na pagtatagumpay ng pag-ibig ng Diyos.

_*Pag-aralan ang liksyon sa linggong ito bilang paghahanda sa Sabbath, Disyembre 31._