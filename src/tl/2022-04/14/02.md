---
title:  Isang Bagong Langit at Isang Bagong Lupa
date:  25/12/2022
---

Para sa ilang mga tagasunod ng pilosopiya ng mga Griyego, ang ideya na ang isang bagay ay pisikal ay nangangahulugan na ito ay masama. Kaya para sa kanila mahirap na isipin ang isang tunay na langit na may totoong mga tao sa hinaharap. Ayon sa isipang ito, para maging langit ito at maging mabuti, kailangan na ito ay lubos na nasa kalagayang espirituwal, na malaya sa anumang karumihan na matatagpuan dito sa isang pisikal na mundo. Kung ang isang bagay ay materyal, ipinipilit nila, hindi ito espirituwal; at kung ang isang bagay ay espirituwal, hindi ito materyal. Sa kabaligtaran nito, nagsasalita ang Biblia tungkol sa isang langit sa mga konkretong pananalita ngunit walang limitasyon na itinakda ng presensya ng kasalanan.

`Basahin ang Isaias 65:17–25; Isaias 66:22, 23; 2 Pedro 3:13; at Apocalipsis 21:1–5. Ano ang pangwakas na mensahe ng mga talatang ito?`

Nagbibigay ang aklat ng Isaias ng mga kahanga-hangang sulyap kung paano sana ang magiging kalagayan ng lupa kung ang Israel bilang isang bansa ay nanatiling tapat sa kanilang pakikipagtipan sa Diyos (Isaias 65:17–25; Isaias 66:22, 23; ihambing sa Deuteronomio 28). Ang buong kapaligiran na kasama rito ang buong pagpapahayag ng buhay ay higit na lalago patungo sa orihinal na panukala ng Diyos, iyon ay, bago ang pagpasok ng kasalanan.

Gayunman, naging totoo ang panukalang ito ayon sa inaasahan. Pagkatapos isang bagong panukala ang itinatag, ngunit ngayon ay sa pamamagitan ng iglesia, na binubuo ng mga Judio at mga Hentil na galing sa lahat ng mga bansa (Mateo 28:18–20, 1 Pedro 2:9). Kung gayon, ang mga propesiya sa Isaias ay kailangan muling basahin mula sa pananaw ng iglesia (2 Pedro 3:13, Apocalipsis 21:1–5).

“Sa Biblia, ang mana ng mga naligtas ay tinatawag na ‘isang bansa.’ Hebreo 11:14–16. Doon ang Pastol ng langit ay nagdadala ng Kanyang kawan sa mga bukal ng buhay na tubig. Ang punong kahoy ng buhay ay namumunga ng bunga nito bawat buwan, at ang mga dahon ng puno ay para sa kagalingan ng mga bansa. Mayroong patuloy na pag-agos ng mga batis, malinaw gaya ng kristal, sa tabi nila ay ang mga nagwawagayway na mga puno na nagbibigay ng lilim sa daan na inihanda para sa mga tinubos ng Panginoon. Doon ang mga maluwang na mga kapatagan ay tumataas na mga magagandang burol, at ang mga bundok ng Diyos ay ipinapakita ang nagtataasang tuktok. Sa mga mapayapang kapatagang yaon, sa tabi ng buhay na mga batis, ang bayan ng Diyos, na matagal ng mga manlalakbay at lagalag, ay makakatagpo ng isang tahanan.”—Ellen G. White, The Great Controversy, p. 675.

`Maraming mga sekyular na manunulat, na walang pag-asa ng walang hanggan na gaya ng ipinakita sa Kasulatan, ay namighati dahil sa kawalan ng kahulugan ng buhay ng tao. Bagaman mali sila tungkol sa hinaharap, bakit mahirap na makipagtalo sa kanilang sinasabi tungkol sa kawalan ng kahulugan ng buhay na walang pag-asa? Dalhin ninyo ang inyong sagot sa Sabbath.`