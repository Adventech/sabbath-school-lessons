---
title:  Karagdagang Kaisipan
date:  30/12/2022
---

Basahin ang Ellen G. White, “The Controversy Ended,” pp. 674–678, sa The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, sa Heaven.

“Ang krus ni Cristo ang magiging siyensya at awit ng mga tinubos sa buong walang hanggan. Kay Cristo na niluwalhati ay makikita nila ang Cristo na ipinako. Kailanman hindi ito malilimutan na siya na ang kapangyarihang lumikha at nagtaguyod nang hindi mabilang na mga mundo sa buong malawak na nasasakupan ng santinakpan, ang Minamahal ng Diyos, ang Hari ng langit, na nasisiyahang mahalin ng mga kerubin at nagniningning na mga serafim—ay ibinaba ang Kanyang sarili para itaas ang nagkasalang tao; upang Kanyang pasanin ang kasalanan at kahihiyan ng kasalanan, ang pagtatago ng mukha ng Kanyang Ama, hanggang ang kaabahan ng nawaglit na sanlibutan ay winasak ang Kanyang puso at dinurog ang Kanyang buhay sa krus ng Kalbaryo. Upang ang Manlilikha ng mga sanlibutan, ang Tagapagtanggol ng lahat ng kapalaran, ay isantabi ang Kanyang kaluwalhatian at ibaba ang Kanyang sarili dahil sa pagmamahal sa tao, ang palaging gigising ng paghanga at paggalang ng sansinukob.”—Ellen G. White, The Great Controversy, p. 651.

“Nagtapos ang dakilang tunggalian. Ang kasalanan at mga makasalanan ay wala na. Ang buong sansinukob ay malinis. Isang pulso ng pagkakaisa at kagalakan ang pumipintig sa buong malawak na sansinukob. Mula sa Kanyang lumikha ng lahat, ay dumaloy ang buhay at liwanag at kagalakan, sa buong nasasakop nang hindi masusukat na sansinukob. Mula sa pinakamaliit na atomo hanggang sa pinakamalaking mundo, ang lahat ng bagay, may buhay at walang buhay, ayon sa kanilang walang aninong kagandahan at sakdal na kagalakan, ay nagpapahayag na ang Diyos ay pag-ibig.”—Ellen G. White, The Great Controversy, p. 678.

**Mga Tanong Para sa Talakayan**:

`Maraming mga sekyular na Cristiano ang nabubuhay na parang ang mundong ito ay hindi magtatapos (Lucas 12:16–21). Paano natin mababalanse ang ating mga hangarin dito sa sanlibutan sa ating mga makalangit na prayoridad? Paano tayo magbabantay sa ibinabala ni Jesus sa Lucas 12?`

`Kung ang langit ay magsisimula rito [sa sanlibutan], ano ang dapat nating gawin para baguhin ang ating mga tahanan at ang ating personal na buhay patungo sa maliliit na pagpapakita ng mga prinsipyo ng langit?`

`Pag-isipan ang tanong na itinanong sa huling bahagi ng liksyon sa araw ng linggo. Ano ang lohika sa likod ng mga nag-iisip ng kawalan ng pag-asa na hindi naniniwala sa buhay na walang hanggan? Kasabay rin nito, ang ilan sa mga taong ito ay parang nabubuhay nang “masasayang” buhay, kahit na hindi ipinapahayag ang anumang hinaharap na pag-asa. Sa isip mo, paano nila nagagawa ito? Iyon ay, paano nila maaaring binigyang katuwiran ang pamumuhay, at minsan ay kontento, kahit na wala sa kanila ang pangako ng isang bagay sa kabila ng buhay na ito?`