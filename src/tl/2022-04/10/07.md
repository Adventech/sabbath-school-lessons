---
title:  Karagdagang Kaisipan
date:  02/12/2022
---

Basahin ang Ellen G. White, “The First Great Deception,” pp. 531–550; “Can Our Dead Speak to Us?” pp. 551–562, sa The Great Controversy.

“Nakasalalay sa pangunahing kamalian ng natural na kawalan ng kamatayan ang doktrina ng pagiging gising sa kamatayan—isang doktrina, tulad ng walang hanggang pagdurusa, laban sa mga aral ng kasulatan, sa mga utos ng kaisipan, at sa mga damdamin ng sangkatauhan. Ayon sa popular na paniniwala, alam ng mga tinubos na nasa langit ang lahat ng nagaganap sa lupa at lalo na sa buhay ng mga kaibigan na kanilang iniwan. Ngunit paano ito panggagalingan ng kaligayahan sa patay na malaman ang mga suliranin ng mga buhay, na masaksihan ang mga kasalanan na ginawa ng kanilang mga minamahal, at masaksihan silang tinitiis ang lahat ng kalungkutan, kabiguan, at pagdadalamhati ng buhay? Gaano karami ng kaligayahan ng langit ang mararanasan noong mga tumitingin sa kanilang mga kaibigan dito sa lupa? At sobrang nakakasuka ang doktrina na sa oras na ang hininga ay umalis sa katawan, ang kaluluwa ng hindi nagsisisi ay itinalaga na sa mga apoy ng impiyerno! Sa anong kalaliman ng pagdadalamhati na kanilang papasukin habang nakikita ang kanilang mga kaibigan na papasok sa libingan na hindi handa, na pumasok sa walang hanggang paghihirap at kasalanan!”—Ellen G. White, The Great Controversy, p. 545.

**Mga Tanong Para sa Talakayan**:

`Halos yaong mga nakipag-usap sa ibang mga Cristiano tungkol sa katayuan ng patay at ang likas ng impiyerno ay nadiskubre kung gaano katatag at katigas ang mga tao sa kanilang paniniwala, hindi lamang sa ideya na ang mga ligtas ay agad pumapasok sa langit at ang mga nawaglit naman ay nasa walang katapusang pagdurusa sa impiyerno. Bakit mo iniisip na ganoon iyon? Para maunawaan, ang isang bagay para sa kanila na gustong maniwala na ang kanilang namatay na minamahal ay “kasama ng Panginoon” (bagaman, gaya nang nakita natin, mayroon pa ring tanong kung gaano nakakalungkot na makita ang mga magulong bagay rito sa ibaba). Ngunit bakit mayroong isang malakas na pagkiling sa isang nakakatakot na isipan na ang mga nawaglit ay walang hanggang pinahihirapan sa impiyerno? Ano ang maituturo sa atin ng katotohanang ito kung gaano lubhang malakas ang tradisyon? Pag-usapan ito sa klase.`

`Karamihan sa mga denominasyong Cristiano ang ipinapahayag ang wala sa Biblia na teorya ng natural na imortalidad ng kaluluwa kasama ng mga kaugnay na mga teorya. Ano pa ang ating magagawa bilang iglesia (bilang karagdagan pa sa atin nang ginagawa) para ipahayag sa sanlibutan ang pananaw ng Biblia tungkol sa kamatayan at buhay matapos namamatay?`

`Bagaman ang tula ni Dante na, The Divine Comedy, ay isa lamang kathang-isip, naging lubhang maimpluwensya para makatulong na patibayin sa mga isipan ng tao ang mga maling aral tungkol sa kung ano ang nangyayari sa “kaluluwa” matapos na mamatay. Anong mga liksyon ang matututuhan natin kung paano kadali na ang teolohiya ng Cristiano ay maaaring maimpluwensyahan ng mga aral mula sa labas? Ano pa ang mga hindi Cristianong isipan ang nakakaimpluwensya sa isipan ng Cristiano kahit ngayon, at paano natin maiingatan ang ating mga sarili mula sa kanila?`