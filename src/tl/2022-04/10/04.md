---
title:  Ang mga Banal sa Purgatoryo
date:  29/11/2022
---

Itinuturo ng Iglesia ng Katoliko Romano na ang mga patay na hindi karapat-dapat na nasa impiyerno ngunit hindi pa mga handa sa paraiso ay maaaring lilinisin ang kanilang mga kasalanan sa purgatoryo at pagkatapos ay aakyat mula roon patungo sa paraiso. Ang kanilang paghihirap sa purgatoryo ay mababawasan sa pamamagitan ng mga panalangin at penitensya ng mga minamahal.

Ang Katekismo ng Iglesia ng Katoliko ay malinaw tungkol sa purgatoryo: “Lahat ng namatay sa biyaya at pakikipagkaibigan ng Diyos, ngunit hindi pa rin nalilinis ng lubos, ay tunay na tinitiyak ang kanilang walang hanggang kaligtasan; matapos ang kanilang kamatayan sila ay dumadaan sa pagdadalisay, kaya upang maabot ang kabanalan na kailangan upang makapasok sa kagalakan ng langit.”—Catechism of the Catholic Church, (New York: Doubleday, 1995) p. 291. Sinasabi rin dito na ang kanilang pagdurusa ay mababawasan sa pamamagitan ng mga panalangin ng kanilang mga minamahal pati na rin sa mga gawain para sa kapakanan ng patay. “Pinupuri rin ng Iglesia ang pagbibigay ng limos, indulhensya, at mga pagpipinitensya na ginagawa para sa kapakanan ng patay.”—Catechism of the Catholic Church, p. 291.

`Basahin ang Eclesiastes 9:10, Ezekiel 18:20–22, at Hebreo 9:27. Paano pinasinungalingan ng mga talatang ito ang teorya ng purgatoryo?`

Ang doktrina ng purgatoryo ay pinagsama ang isipan ng pagano tungkol sa isang naglalagablab na impiyerno kasama ng kaugalian ng mga pagano na pananalangin sa mga patay. Ang doktrinang ito ay hindi tinatanggap noong mga naniniwala sa mga aral ng Biblia (1) na ang mga patay ay nananatiling nagpapahingang walang-malay sa kanilang mga libingan (Eclesiastes 9:10); (2) na ang katuwiran ng isang nagkasalang tao ay hindi maililipat sa isang nagkasalang tao (Ezekiel 18:20–22); (3) na ang ating nag-iisang Tagapamagitan ay si Jesu-Cristo (1 Timoteo 2:5); (4) na ang kamatayan ay sinusundan ng huling paghuhukom, na wala nang pangalawang pagkakataon na magsisi mula sa mga patibong ng buhay na ito (Hebreo 9:27).

At isa pang mas seryosong implikasyon ay kung paanong ang laban sa Bibliang teorya ng purgatoryo ay binabaluktot ang sariling karakter ng Diyos. Sa katunayan, “Ang gawain ni Satanas ay siraan ang ating Ama na nasa langit. Iminungkahi niya ang doktrina ng kawalan ng kamatayan ng kaluluwa. . . . Ang isipan na ang isang walang katapusang naglalagablab na impiyerno ay isang gawa ni Satanas; ang purgatoryo ay kanyang imbensyon. Ang mga aral na ito ay hinuhuwad ang karakter ng Diyos, upang ituring Siyang malupit, mapaghiganti, hindi makatarungan, at hindi nagpapatawad.”—Ellen G. White, Manuscript 51 (Dec. 10), 1890. Sa halip ng natutulog na kamatayan, na naghihintay sa pagdating ni Cristo, ang pananaw na ito ay nagsasabi na sila ay nasa purgatoryo, na nagdurusa roon hanggang mayroong isa na nagagawang alisin sila roon.

`Ano ang itinuturo sa atin ng mga kamaliang ito tulad ng purgatoryo o walang hanggang pagdurusa tungkol sa kahalagahan ng doktrina? Bakit mahalaga kung ano ang ating pinaniniwalaan, at hindi lamang kung sino ang ating pinaniniwalaan?`