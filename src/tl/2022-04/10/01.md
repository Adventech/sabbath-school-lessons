---
title:  Ang mga Apoy ng Impiyerno
date:  26/11/2022
---

### Basahin Para sa Pag-aaral sa Linggong Ito
Marcos 9:42–48; Malakias 4:1; Judas 7; 1 Timoteo 2:5; Gawa 2:29, 34, 35; 1 Juan 5:3–12.

> <p>Talatang Sauluhin</p>
> “Kundi subukin ninyo ang lahat ng bagay; panghawakan ninyo ang mabuti” (1 Tesalonica 5:21).

Ang makatang Italyanong si Dante Alighieri (1265–1321) ay sumulat ng kanyang kilalang gawang The Divine Comedy, ito ay tungkol sa isang kathang-isip na paglalakbay ng kaluluwa matapos mamatay. Ang kaluluwa ay maaaring dalhin sa impiyerno sa kalaliman ng lupa; o sa purgatoryo, kung saan ang espiritu ng tao ay lilinisin ang kanyang sarili at maging karapat-dapat sa pag-akyat sa langit; o sa paraiso, sa mismong presensya ng Diyos.

Bagaman ito ay isang tula lamang, ang mga salita ni Dante ay nagtapos na magkaroon ng mahalagang impluwensya sa teolohiya ng Cristiano, lalo na sa teolohiya ng Katoliko Romano. Ang pangunahing isipan ng isang hindi namamatay na kaluluwa na magtutungo sa impiyerno, o sa purgatoryo, o sa paraiso ay ginawang pundasyon sa iglesiang iyon. Maraming mga konserbatibong denominasyon ng mga Protestante ay naniniwala rin sa isang hindi namamatay na kaluluwa na matapos namamatay ay umaakyat sa paraiso o bumababa sa impiyerno. Sa katunayan, kung ang kaluluwa ay hindi kailanman namamatay, kailangan na magtungo ito sa lugar matapos na mamatay ang katawan. Sa maikling salita, ang isang maling pagkaunawa ng likas ng tao ay nagdala sa mga nakatatakot na kamalian sa teolohiya.

Sa linggong ito, ating pag-aaralan ang ilan sa mga teorya na wala sa Biblia, pati na rin ang pananaw ng Biblia kung ano ang nangyayari matapos na mamatay.

_*Pag-aralan ang liksyon sa linggong ito bilang paghahanda sa Sabbath, Disyembre 3._