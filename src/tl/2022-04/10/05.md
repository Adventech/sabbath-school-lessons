---
title:  Isang Paraisong May mga Kaluluwang Walang Katawan
date:  30/11/2022
---

Bagaman hindi tinatanggap ng mga Protestante ang purgatoryo, gayunman, marami ang naniniwala na ang mga kaluluwa ng mga matuwid na patay ay tinatamasa na ang paraiso sa mismong presensya ng Diyos. May ilan na naggigiit na ang mga “kaluluwang” iyon ay mga walang katawan na espiritu; ang iba ay naniniwala na sila ay mga walang katawang espiritu ngunit tinatakpan ng isang espirituwal na katawan ng kaluwalhatian.

Anuman ang inaakalang metaphysical na kalagayan ng nabubuhay na patay, pinapahina ng mga teoryang ito ang doktrina ng Biblia ng panghuling pagkabuhay na mag-uli at paghuhukom ng patay. Bakit mayroong isang pagkabuhay na mag-uli at paghuhukom (Apocalipsis 20:12–14) kung ang mga kaluluwa ng mga matuwid ay nagtatamasa na ng paraiso?

`Basahin ang Gawa 2:29, 34, 35 at 1 Corinto 15:16–18. Paano nagbibigay ng liwanag ang mga talatang ito tungkol sa kalagayan ng patay at yaong mga naghihintay ng pagkabuhay na mag-uli?`

Itinuturo ng Biblia na ang lahat ng mga taong nasa langit na ay dinala roon ng buhay, tulad ni Enoc (Genesis 5:24) at ni Elias (2 Hari 2:9–11), o binuhay mula sa patay, tulad ni Moses (Jude 9) at yaong mga binuhay na kasama ni Cristo (Mateo 27:51–53).

Gaya na nang ating nakita, ang pagtukoy sa mga kaluluwa “na nasa ilalim ng altar” na sumisigaw sa Diyos para sa paghihiganti (Apocalipsis 6:9–11) ay isa lamang simbolo para sa katarungan at hindi nagpapatunay ng teorya ng isang natural na kawalan ng kamatayan ng kaluluwa. Kung hindi, ang mga ito ay parang hindi nasisiyahan sa kanilang walang hanggang gantimpala. Ang totoo, ang libingan ay isang lugar ng pamamahinga ng mga patay, na walang malay na naghihintay ng huling pagkabuhay na mag-uli, na kung kailan ang kanilang may malay na pag-iral ay ibabalik. Ang mga patay, kahit na ang mga matuwid na patay, ay mga walang katawan na kaluluwa na lumutang-lutang sa langit, na naghihintay na muling ibalik sa kanilang mga katawan sa huling pagkabuhay na mag-uli.

At, ano ang maaaring sinasabi ni Pablo tungkol sa 1 Corinto 15:18, nang kanyang sabihin na kung walang pagkabuhay na mag-uli sa mga patay, kung gayon, “mapapahamak yaong mga natutulog kay Cristo.” Paano sila mamamatay kung nararanasan na nila ang kaligayahan ng langit at naroon na sila kung gaano na sila katagal na namatay? Ang isa at pangunahing doktrina ng Bagong Tipan, ang pagkabuhay ng patay kapag bumalik si Cristo, ay ginawa upang pinawalang-bisa at binalewala ng maling aral na ang mga matuwid na patay ay umakyat sa kanilang walang hanggang gantimpala matapos na mamatay sila agad. Gayunman, naririnig natin itong palagi, lalo na sa mga paglilibing.

`Ano ang mga paraan na kung saan ikaw ay makatutulong sa mga taong maunawaan ang isipan na natutulog ang patay sa lupa ay ang tunay na “mabuting balita,” sa isipan na sila ay tunay na nagpapahinga at hindi na alam ang kirot at pagdurusa?`