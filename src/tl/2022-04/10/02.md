---
title:  Mga Walang Kamatayang Uod?
date:  27/11/2022
---

`Ihambing ang Marcos 9:42–48 sa Isaias 66:24. Paano mo uunawain ang pananalitang “ang kanilang mga uod ay hindi namamatay” (Marcos 9:48)?`

May ilang nagsasalin ng isahang pangngalan na “uod” (Marcos 9:48) pahiwatig sa inaakalang walang katawan na kaluluwa o espiritu ng mga masasama na, matapos na mamatay, ay lumilipad patungo sa impiyerno, na kung saan hindi na ito mamatay at magdusa ng walang hanggang paghihirap.

Ngunit ang pagsasalin na ito ay hindi nagsasaad ng isipan ng Biblia na walang-malay na kamatayan; binabalewala rin nito ang nasa likod nito [na mga nakasulat] na talata sa Lumang Tipan. Sa katunayan, ang “pang-isahan na ‘ang uod’ ay ginamit na panglahatan para sa ‘ang mga uod’—hindi ito nangangahulugan ng isang uod. Ang tinutukoy ay sa mga uod na kumakain sa mga naaagnas na mga katawan.”—Robert G. Bratcher and Eugene A. Nida, A Translator’s Handbook on the Gospel of Marcos (London: United Bibles Societies, 1961), p. 304.

Sa Marcos 9:48 sinipi ni Jesus ang Isaias 66:24, na mababasa na, “At sila’y lalabas at titingin sa mga bangkay ng mga naghimagsik laban sa akin, sapagkat ang kanilang uod ay hindi mamamatay, o mamamatay man ang kanilang mga apoy, at sila’y magiging kasuklam-suklam sa lahat ng mga laman.”

Ang nakatatakot na matalinghagang tanawing ito ay naglalarawan ng isang labananan kung saan ang mga kaaway ng Diyos ay patay na sa lupa at tinutupok. Ang mga katawang hindi tinupok ng apoy ay kinakain ng mga uod, o marahil ang una ay mga uod at pagkatapos ay ang apoy. Alinman dito, walang anumang tinutukoy na kaluluwang nakatakas sa pagkawasak ng katawan at lumilipad patungo sa impiyerno.

Ngunit ano naman ang tungkol sa mga “uod” na hindi kailanman namamatay? Ang salitang naghahambing sa Isaias 66:24 (na sinipi sa Marcos 9:48) ay hindi tumutukoy sa mga uod na hindi namamatay. (Hindi namamatay na mga uod?) Ang pagdidiin ay ang mga uod ay hindi iniiwang hindi tapos ang kanilang nakasisirang tungkulin. Sa ibang salita, nagpapatuloy nilang kinakain ang mga katawan ng mga makasalanan hanggang ang mga katawang ito ay nawasak. Sa kabilang dako, ang mga tapat na anak ng Diyos ay may kagalakang naninirahan sa “bagong langit at bagong lupa” at sumasamba sa Diyos sa mismong presensya Niya (Isaias 66:22, 23). Sa ganitong magkaibang kapalaran na nasa isipan, hindi nakapagtataka na sinabi ni Jesus na mas mabuti pang pumasok ang isang tao sa kaharian ng Diyos na wala ang kanyang mahalagang bahagi ng katawan—na wala ang kamay, o paa, o kahit na isang mata—kaysa magkaroon ng buong katawan pa na wawasakin ng mga uod at ng apoy (Marcos 9:42–48).

`Sa huli, tayo ay lubos na maliligtas o lubos na mawawaglit. Walang gitnang lugar. Magkakaroon tayo ng buhay na walang hanggan o haharap sa walang hanggang pagkasira. Anong pagpili ang gagawin mo ngayong araw? Paano na ang katotohanang ito—ang buhay na walang hanggan o walang hanggang pagkasira—ay makakaapekto sa mga pagpiling iyon?`