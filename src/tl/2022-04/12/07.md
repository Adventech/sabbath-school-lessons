---
title:  Karagdagang Kaisipan
date:  16/12/2022
---

Basahin ang Ellen G. White, “Mind Cure,” pp. 241–259, sa The Ministry of Healing; “True and False Theories Contrasted,” pp. 7–16, sa The Sanctified Life.

“Ang malaking tunggalian ay malapit nang matapos. Bawat ulat ng kalamidad sa dagat at sa lupa ay isang patotoo sa katotohanang ang katapusan ng lahat ng bagay ay malapit na. Digmaan at alingawngaw ng mga digmaan ang nagpapahayag nito. Mayroon bang isang Cristiano na ang pintig ay hindi pumipintig ng mabilis na pagkilos habang kanyang inaasam ang mga dakilang pangyayari na nagbubukas sa harap natin? Darating ang Panginoon. Naririnig natin ang mga yabag ng isang dumarating na Diyos.”—Ellen G. White, Maranatha, p. 220.

“Mamuhay ng isang pamumuhay na may pananampalataya bawat araw. Huwag mag-alala at manghina ang loob tungkol sa panahon ng kaguluhan, at dahil dito ay mayroong isang panahon ng kaguluhan sa hinaharap. Huwag tayong magpatuloy na mag-isip, ‘Natatakot ako na hindi ako makatayo sa dakilang araw ng pagsubok.’ Ikaw ay dapat na mamuhay sa pangkasalukuyan, para lamang sa araw na ito. Ang bukas ay hindi sa iyo. Ngayong araw ay iyong panatilihin ang pagtatagumpay laban sa sarili. Ngayon ikaw ay mamuhay ng isang buhay na may panalangin. Ngayon ikaw ay makipaglaban ng mabuting pakikipaglaban ng pananampalataya. Ngayon ikaw ay maniwala na pagpapalain ka ng Diyos. At habang ikaw ay magkakaroon ng tagumpay laban sa kadiliman at kawalan ng paniniwala, kailangan mong tuparin ang mga kahilingan ng Panginoon, at maging pagpapala roon sa mga nakapaligid sa iyo.”—Ellen G. White, Signs of the Times, October 20, 1887.

“Malapit nang dumating ang Panginoon, at kailangan na handa tayo na katagpuin Siya na may kapayapaan. Dapat tayong determinado na gawin ang lahat ayon sa ating kapangyarihan na ibahagi ang liwanag doon sa mga nasa paligid natin. Hindi tayo dapat na maging malungkot, kundi magsaya, at dapat na panatilihin ang Panginoon sa harap natin. . . . dapat na maging handa tayo at naghihintay para sa Kanyang pagdating. O, anong luwalhati na mapagmasdan Siya, tanggapin tayo bilang Kanyang mga tinubos! Matagal na tayong naghihintay, ngunit ang ating pananampalataya ay hindi dapat na manghina. Kung makikita lamang natin ang Hari sa Kanyang kagandahan, tayo ay pagpapalain magpakailanman at magpakailanman. Nadarama ko na parang kailangan na umiyak ako nang malakas, ‘Pauwi na.’ Tayo ay nalalapit na sa panahon na kung saan darating si Cristo na may kapangyarihan at dakilang kaluwalhatian, upang kunin ang Kanyang mga tinubos patungo sa kanilang walang hanggang tahanan.”—Ellen G. White, Heaven, pp. 165, 166.

**Mga Tanong Para sa Talakayan**:

`Paano na ang isipan ng tao—katawan, kaluluwa, at espiritu bilang isang hindi magkahiwalay na kabuuan—ay makatutulong sa atin na mas mabuting maunawaan ang sumasakop sa lahat ng aspeto ng relihiyon at ang kahalagahan ng ating personal na uri ng pamumuhay?`

`Ang lahat ng tunay na pagbabagong-sigla at pagbabagong-buhay ay theocentric (nakasentro sa Diyos) at hindi kailanman anthropocentric (nakasentro sa ugali ng tao). Paano inilalarawan ang prinsipyong ito sa talinghaga ng Fariseo at ng Maniningil ng buwis (tingnan ang Lucas 18:9–14)?`

`Sa klase, pag-usapan ang iyong sagot sa panghuling tanong sa Huwebes. Paano mo malalaman kung ikaw ay handa na, at magkakaroon ka ba ng katiyakan na hindi ka nagsasapantaha?`