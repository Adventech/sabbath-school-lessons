---
title:  Handa sa Kanyang Pagdating
date:  15/12/2022
---

Tayo ay nabubuhay sa isang masilakbong mundo na mayroong napakaraming artipisyal na mga pangangailangan at nakatatawag-pansing mga pagkakaabalahan. Kung hindi tayo maingat, makukuha nito ang ating panahon at baluktutin ang ating mga prayoridad. Hindi lamang ito isang produkto ng ating pansanlibutang mundo ng internet; ang mga Cristiano sa bawat panahon, sa isang antas o iba pa, ay dapat na magbantay laban sa mga pagsisikap ni Satanas na ilayo sila sa mga tunay na mahalaga sa buhay na ito.

Kung hindi mag-iingat, sino ang hindi nanganganib na tumingin palayo mula sa Panginoon at magtuon sa mga makamundo at makalamang bagay na sa huli, ay hindi lubos na magbibigay sa atin ng kasiyahan, at sa wakas, iyon ay magdadala sa ating espirituwal na kapahamakan?

`Basahin ang 2 Pedro 3:14 at 1 Juan 3:1–3. Anong pagkakaiba ang iyong makikita sa pagitan ng paghahanda ng ating mga sarili para sa Ikalawang Pagdating at maging handa para sa maluwalhating pangyayaring iyon?`

Madalas na ang isipan na ang isang patuloy na paghahanda sa Ikalawang Pagdating ay nagiging dahilan para sa pagpapaliban. Napakadaling dalhin tayo ng isipang itong magrelaks ayon sa inaakala ng masamang alipin “Magtatagal ang aking panginoon” (Mateo 24:48).

`Basahin ang Awit 95:7, 8; Hebreo 3:7, 8, 15; at Hebreo 4:7. Ano ang sinasabi ng mga talatang ito tungkol sa pagiging handa ngayon?`

Mula sa pananaw ng Biblia, ang panahon ng kaligtasan ay palaging “ngayon” at kailanman ay hindi bukas (tingnan ang Awit 95:7, 8; Hebreo 3:7, 8, 15; Hebreo 4:7). At higit pa: maliban ang isang pangunahing karanasan ng pagbabago ay maganap, magpapatuloy tayo kung ano tayo ngayon. Ang mismong panahon ay hindi nakakahikayat nang hindi hikayat. Kung mayroon man, maliban na ang isang tao ay patuloy na lumalago sa biyaya, at patuloy na kumikilos sa pananampalataya, ang pagkahilig na tumalikod, ay magiging matigas, mapagduda, mapangutya, at hindi rin naniniwala.

Mula sa pananaw na ito, masasabi natin na ang bawat isang araw sa ating buhay ay isang maliit na buhay para sa atin. Kaya, sa pamamagitan ng biyaya ng Diyos, kailangan nating magpanukala para sa hinaharap ngunit dapat na mamuhay bawat araw na handa sa pagdating ni Jesus—lalo na dahil sa, mga kawalan ng katiyakan sa buhay na ito, maaaring ang araw na ito ang iyong huling araw.

`Ngayon, paano ka magiging handa sa pagbabalik ni Jesus kung Siya ay darating ngayon? Pag-usapan ang iyong sagot sa klase sa Sabbath.`