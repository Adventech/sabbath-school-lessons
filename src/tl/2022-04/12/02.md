---
title:  Ang Modelo ni Jesus
date:  11/12/2022
---

`Basahin ang Lucas 2:52. Anong apat na dimensyon ng paglago ni Jesus ang binanggit sa talatang ito?`

Si Jesus ang perpektong Tao, at ang Kanyang paglaki ay binubuo ng lahat ng pangunahing dimensyon ng pagkabuhay ng tao. Ayon sa Lucas 2:52, “Lumago si Jesus sa karunungan [sa isipan], sa pangangatawan [katawan], at naging kalugod-lugod sa Diyos [espiritu] at sa mga tao [sosyal].” “Ang Kanyang isipan ay aktibo at matalim, na may kaisipan at katalinuhan na higit sa Kanyang edad. Ngunit ang Kanyang karakter ay maganda sa proporsyon nito. Ang kapangyarihang isipan at katawan ay dahan-dahang lumalago, ayon sa mga batas ng pagkabata. Bilang isang bata, ipinakita ni Jesus ang isang kakaibang kagandahan ng disposisyon. Ang may kusa Niyang mga kamay ay laging handa na maglingkod sa iba. Ipinakita Niya ang katiyagaan na walang makagugulo, at isang katotohanang kailanman ay isasakripisyo ang integridad. Matatag gaya ng bato ang prinsipyo, ipinakita ng Kanyang buhay ang biyaya nang hindi makasariling paggalang.”—Ellen G. White, The Desire of Ages, pp. 68, 69.

`Basahin ang Mateo 4:23. Paano na ang tatlong bahagdang ministeryo ni Jesus—ang magturo, mangaral, at magpagaling—ay epektibo nating maipagpapatuloy ngayon?`

Kung ating kikilalanin na ang tao at isang pinagsama at hindi magkakahiwalay na persona, dahil dito hindi natin lilimitahan ang ating relihiyon sa mga espirituwal na bagay lamang. Sa katunayan kasama ng katotohanan ang ating buong pagkatao, na sinasakop nito ang ating buong buhay, at binubuo ng lahat ng dimensyon ng ating buhay. Ang ating pisikal at espirituwal na mga elemento ay makapangyarihang pinagsama at hindi sila puwedeng paghiwalayin. At bagaman, bilang mga nagkasalang tao, hindi natin mapapantayan kailanman ang paglalarawan kay Jesus na inilarawan sa itaas, tayo, ayon sa biyaya ng Diyos ay gayahin ito, dahil, ang ibalik sa tao ang larawan ng kanyang Manlilikha, ang ibalik siya sa kasakdalan na kung saan siya ay nilikha, ang tangkilikin ang paglago ng katawan, isipan, at kaluluwa—ito ang gawain ng pagtubos. Ito ang ninanais ng Diyos na gawin sa Kanyang bayan bilang bahagi ng proseso ng paghahanda sa kanila sa Kanyang pagbabalik.

`Kung ihahambing natin ang ating mga sarili kay Jesus, madali tayong panghihinaan ng loob dahil sa pagkakaiba. Kung gayon, paano na ang pagpokus sa Krus at kung ano ang kahulugan nito para maiingatan tayo mula sa panghihina ng loob dahil sa mga nakikita natin sa ating mga sarili kung ihahambing sa nakikita natin kay Jesus?`