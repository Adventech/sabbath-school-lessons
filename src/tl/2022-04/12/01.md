---
title:  Ang Pananaw sa Buhay Ayon sa Biblia
date:  10/12/2022
---

### Basahin Para sa Pag-aaral sa Linggong Ito
Lucas 2:52; Mateo 4:23; 1 Corinto 6:19, 20; Awit 24:3, 4; Gawa 8:4–24; 1 Juan 3:1–3.

> <p>Talatang Sauluhin</p>
> “Pakabanalin nawa kayong lubos mismo ng Diyos ng kapayapaan, at ang inyong buong espiritu, kaluluwa, at katawan ay ingatang buo, na walang kapintasan sa pagdating ng ating Panginoong Jesu-Cristo” (1 Tesalonica 5:23).

Nagsasalita ang aklat ng Apocalipsis tungkol sa dalawang pangunahing “globalisasyon” bago ang ikalawang pagdating ni Cristo. Inilarawan ng 13 ang globalisasyon ng kamalian, nang “ang buong sanlibutan” ay namangha at susunod sa hayop na nanggaling sa dagat (Apocalipsis 13:3, 7, 8, 12, 16). Binigyang-diin ng Apocalipsis 4 ang globalisasyon ng katotohanan, nang ang “walang hanggang ebanghelyo” ay ipapahayag “sa bawat bansa, lipi, wika, at bayan” (Apocalipsis 14:6, 7). Sa “panahong iyon ng pangamba” (2 Timoteo 3:1), ang “bawat hangin ng aral” ay hihihip (Efeso 4:14) at ang mga tao “ay tatalikod sa pakikinig ang kanilang mga tainga, at babaling sa mga kathang-isip (2 Timoteo 4:4). “Sa pamamagitan ng dalawang dakilang kamalian, ang imortalidad ng kaluluwa at ang kabanalan ng araw ng Linggo, dadalhin ni Satanas ang bayan sa ilalim ng kanyang mga pandaraya. Habang ang una ay maglalagay ng pundasyon ng espirituwalismo, ang nahuli ay lilikha ng tali ng awa sa Roma.”—Ellen G. White, The Great Controversy, p. 588.

Hanggang sa ang panghuling mga pangyayari ay makita, kailangan na manatili tayong matatag sa ating paniniwala sa lahat ng katotohanang nasa atin, na kasama rito ang likas ng sangkatauhan at ng kamatayan, habang ating hinahanap na patnubayan tayo ng Banal na Espiritu na magkaroon ng layunin na maging handa sa maluwalhating pagkahayag ni Cristo.

_*Pag-aralan ang liksyon sa linggong ito bilang paghahanda sa Sabbath, Disyembre 17._