---
title:  Ang Pamamatnubay ng Espiritu
date:  14/12/2022
---

Ang Banal na Espiritu ay isang makapangyarihang Ahente ng Diyos na siyang nagbubuhos ng pag-ibig ng Diyos sa ating mga puso (Roma 5:5), na gumagabay sa atin sa tunay na nagliligtas na karanasan (Juan 16:7–11), pinapatnubayan tayo sa lahat ng katotohanan (Juan 16:13), at pinalalakas tayo upang tuparin ang misyon ng ebanghelyo (Gawa 1:8). Sapagkat ang Banal na Espiritu ang humahadlang sa sumisirang gawain ni Satanas, hindi nakapagtataka na sinisikap ni Satanas na sa lahat ng paraan ay sirain ang ating pang-unawa sa likas at gawain ng Banal na Espiritu. Habang ang ilan ay itinatanggi ang Kanyang personalidad, ang iba naman ay idinidiin ang mga kaloob ng Espiritu laban sa Kanyang bumabagong kapangyarihan.

`Basahin ang Gawa 8:4–24. Si Simon na mangkukulam ng Samaria ay gustong tumanggap ng mga kaloob ng Banal na Espiritu habang hindi pa nababago ng Espiritu. Paano nakikita ngayon sa ating panahon ang ganitong isipan?`

Ang mga anak ng Diyos ay yaong mga pinapatnubayan ng Banal na Espiritu (Roma 8:14) sa lahat ng katotohanan ng salita ng Diyos (Juan 16:13, Juan 17:17). Sa pamamagitan ng malinaw na mga salita, nagbabala si Jesus, “Hindi lahat ng nagsasabi sa akin, ‘Panginoon, Panginoon’ ay papasok sa kaharian ng langit, kundi ang gumaganap ng kalooban ng aking Ama na nasa langit. Sa araw na iyon ay marami ang magsasabi sa akin, ‘Panginoon, Panginoon, hindi ba nagpropesiya kami sa iyong pangalan, at nagpalayas ng mga demonyo sa iyong pangalan at sa iyong pangalan ay gumawa kami ng maraming gawa ng kapangyarihan?’ Kung magkagayon ay ipapahayag ko sa kanila, ‘Hindi ko kayo kilala kailanman; lumayo kayo sa akin, kayong mga gumagawa ng kasamaan!” (Mateo 7:21–23). Nangangahulugan itong kailanman ay hindi dinadala ng Banal na Espiritu ang sinuman palayo sa mga Salita ng Diyos—na Siya mismo ang nagbigay ng inspirasyon—sa halip ay palaging pinapatnubayan tayo na maging kaayon ng Salitang iyon.

Ang mismong Banal na Espiritu na pumapatnubay sa atin sa lahat ng katotohanan ay nagbigay lakas din sa atin na patnubayan ang iba sa kahanga-hangang katotohanang iyon (Mateo 28:18–20, Gawa 1:8). Habang isinasagawa natin ang banal na misyong iyon, tumatanggap tayo ng Kanyang espesyal na tulong. Kaya, sa bawat umaga, kailangan natin na lumuhod sa harap ng Panginoon at muling baguhin ang ating pagtatalaga sa Kanya. Kung gagawin natin ito, pagkakalooban Niya tayo ng presensya ng Kanyang Espiritu, nang Kanyang bumubuhay, at nagpapabanal na kapangyarihan.

Iyon ay, sa pamamagitan lamang ng pagsasaliksik, sa ibinigay na lakas ng Diyos sa atin, na mabuhay ayon sa dapat nating gawin, na tayo ay magiging bukas sa pagtanggap ng kapangyarihan ng Banal na Espiritu sa ating mga buhay, na ipinangako sa atin ng Diyos.

`Bakit masyadong mahalaga, na sa bawat umaga, na manalangin tayo sa ating sarili na maging bukas sa pamamatnubay ng Banal na Espiritu sa ating mga buhay?`