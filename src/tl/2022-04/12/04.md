---
title:  Ang Isipan ni Cristo
date:  13/12/2022
---

May ilang tao ang naniniwala na sa pamamagitan ng pagpapalit ng kapaligiran, ang tao ay mababago. Matuwid lamang, kailangan nating iwasan ang mga lugar at pagkakataon na magiging dahilan upang tayo ay manganib sa tukso (Awit 1:1, Kawikaan 5:1–8). Ngunit ang ating problema sa tukso at kasalanan ay malulutas lamang sa pamamagitan ng pagbabago ng ating mga sariling puso (o mga isipan). Binanggit ni Cristo ang puso ng isyu nang sabihin Niya, “Sapagkat mula sa loob, mula sa puso ng tao, lumalabas ang masasamang pag-iisip, pakikiapid, pagnanakaw, pagpaslang, ang pangangalunya, kasakiman, kasamaan, pandaraya, kahalayan, pagkainggit, paninirang-puri, kapalaluan, at kahangalan” (Marcos 7:21, 22). Nangangahulugan itong kailangan ng ating mga isipan na magbago upang ang ating mga ugali ay mabago.

`Basahin ang mga sumusunod na mga talata: 1 Corinto 2:16; Awit 24:3, 4; Roma 12:2; Filipos 4:8; at Colosas 3:2. Ano ang kahulugan na magkaroon ng “isipan ni Cristo”?`

Ipinangako ng Panginoon na sa ilalim ng “bagong tipan” ilalagay Niya ang Kanyang kautusan sa mga isipan ng Kanyang bayan at isusulat sa kanilang mga puso (Jeremias 31:31–33, ihambing sa Hebreo 8:8–10, Hebreo 10:16). Kung gayon, hindi nakagugulat na sa Sermon sa Bundok, pinalawak at pinapalalim ni Cristo ang kahulugan ng kautusan ng Diyos sa antas ng mga kaisipan at mga intensyon (tingnan ang Mateo 5:17–48). Kaya makakaya nating magtagumpay laban sa tukso sa pamamagitan lamang ng bumabagong biyaya ng Diyos at, sa antas ng mga isipan at intensyon, dapat nating angkinin ang pangakong iyon upang kayanin natin na patigilin ang mga makasalanang isipan.

Gayunman, sa buhay na ito kahit na gaano man tayo katapat, hindi natin maabot ang lubos na kawalan ng kasalanan. Ngunit kung tayo ay nakay Cristo, tayo ay lubos na natatakpan ng Kanyang katuwiran. Bagaman hindi pa tayo lubos na sakdal, tayo ay itinuturing na sakdal ayon sa Kanya (Filipos 3:12–15). “Kapag tayo ay kaisa ni Cristo, na sa atin ang isipan ni Cristo. Nagliliwanag ang kadalisayan at pag-ibig sa karakter, kaamuan, at kinukontrol ng katotohanan ang buhay. Nababago ang mismong paghahayag ng pagmumukha. Ang pananatili ni Cristo sa kaluluwa ay nagkakaroon ng isang bumabagong kapangyarihan, at ang panlabas na aspeto ang sumasaksi sa kapayapaan at kaligayahan na naghahari sa kalooban”—Ellen G. White, Selected Messages, book 1, p. 337.

Maaari tayong magkaroon ng ganitong uri ng pagbabago sa ating buhay sa pamamagitan lamang ng araw-araw na pagsuko, isang pang-araw-araw na kamatayan sa sarili, isang araw-araw na tiyak na pagsisikap, sa pamamagitan ng pananampalataya, na maging masunurin lamang kay Cristo.

`Isipin mo kung ano ang magiging tulad ng iyong buhay kung iyong makakaya na patigilin kahit ang mga masasamang isipan. Gaano ang pagkakaiba ng iyong buhay? Sa anong kumikilos na paraan lamang magkakaroon ka ng ganitong karanasan?`