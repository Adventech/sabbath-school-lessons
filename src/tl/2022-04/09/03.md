---
title:  “Ngayon . . . Kasama Ko sa Paraiso”
date:  21/11/2022
---

Ang isa sa mga talata na malawakang ginamit para subukang patunayan ang kawalang kamatayan ng kaluluwa sa Lucas 23:43—“At sumagot siya, ‘Katotohanang sinasabi ko sa iyo, ngayon ikaw ay makakasama ko sa Paraiso.’ ” Halos lahat ng mga bersyon sa Biblia (may ilang di kasama) ay isinalin ang talatang ito sa kaparehong paraan, na nagbigay ng impresyon na sa mismong araw nang mamatay si Cristo, na si Cristo at ang magnanakaw ay magsasama sa Paraiso. Hindi dapat na masorpresa tayo dahil ang mga isinalin na iyon ay ginawa ng mga iskolar ng Biblia na naniniwala sa doktrina ng natural na kawalang kamatayan ng kaluluwa. Ngunit ito ba ang pinakamahusay na salin ng talata?

`Ihambing ang Lucas 23:43 sa Juan 20:17 at Juan 14:1–3. Paano na ang pangako sa nagsising magnanakaw na nasa krus ay mauunawaan ayon sa liwanag ng mga salita ni Jesus kay Maria Magdalena at sa Kanyang pangako sa Kanyang mga alagad?`

Ang pag-aakalang itong si Cristo at ang magnanakaw sa kaparehong araw ay nagtungo sa Paraiso (o sa langit) ay sumasalungat sa mga salita ni Jesus kay Maria Magdalena matapos ang Kanyang pagkabuhay na mag-uli, na tumitiyak na Siya ay hindi pa nagpunta sa presensya ng Kanyang Ama sa langit (Juan 20:17). Ang kamaliang ito, na si Jesus at ang nagsising magnanakaw ay nagtungo sa langit sa araw na iyon, ay sumasalungat din sa pangako ni Jesus sa Kanyang mga alagad na dadalhin lamang sila sa langit sa Kanyang ikalawang pagdating (Juan 14:1–3).

Ang isyu sa Lucas 23:43 ay kung ang pang-abay na “ngayon” (Griyego _sēmeron_) ay dapat na naka-ugnay sa pandiwa na kasunod nito (maging [to be]) o ang pandiwa na sinusundan nito (sabihin). Kinilala ni Wilson Paroschi na “mula sa puntos ng gramatika” halos imposible na tiyakin ang tamang kapalit. “Ganun man, mayroong isang tiyak na pagkiling si Lucas na gamitin ang sinundang pandiwa ng pang-abay na ito. Nangyari ito sa 14 at sa 20 paggamit ng sēmeron sa Lucas at sa Gawa.”—Wilson Paroschi, “The Significance of a Comma: An Analysis of Lucas 23:43,” in Ministry, June 2013, p. 7.

Kaya, ang pinakanatural na pagbasa sa Lucas 23:43 ay “Tunay na sinasabi ko sa iyo ngayon, makakasama kita sa Paraiso.” Sa pagkakataong ito, ang idyomatikong ekspresyong “sinasabi ko sa iyo ngayon” ay nagdidiin sa kaugnayan at kabanalan ng pananalitang “makakasama kita sa Paraiso.” Sa maikling salita, pinangangakuan siya ni Jesus, sa pagkakataong iyon at doon, na siya ay maliligtas.

`Basahin ang kuwento ng nagsising magnanakaw (Lucas 23:39–43), na, sa kabila ng kanyang kasalanan, sa kabila ng katotohanang wala siyang maihahandog sa Diyos, ay pinangakuan ni Cristo ng buhay na walang hanggan. Paano makapangyarihang inihayag ng kuwentong ito ang dakilang katotohanan ng kaligtasan sa pamamagitan lamang ng pananampalataya? Sa anong mga paraan tayo ay katulad lamang ng magnanakaw? Sa anong mga paraan tayo nagkakaiba?`