---
title:  Karagdagang Kaisipan
date:  25/11/2022
---

Basahin ang Ellen G. White, “A Great Gulf Fixed,” pp. 260–271, sa Christ’s Object Lessons; “Calvary,” pp. 749–752, sa The Desire of Ages; at “Teachers as Examples of Christian Integrity,” p. 504, sa Fundamentals of Christian Education.

“Sa talinghaga ng mayamang lalaki at ni Lazaro, ipinakita ni Jesus na sa buhay na ito, ang mga tao ang nagdedesisyon sa kanilang walang hanggang kapalaran. Sa palugit na panahon ito, ang biyaya ng Diyos ay iniaalay sa bawat kaluluwa. Ngunit kung babalewalain ng mga tao ang kanilang mga pagkakataon para pasayahin ang sarili, kanilang inihihiwalay ang kanilang mga sarili sa walang hanggang buhay. Wala nang ibibigay sa kanila na pagkakataon pa kapag natapos ang palugit. Sa pamamagitan ng kanilang sariling pagpili, kanilang itinakda ang hindi malalampasang pagitan sa pagitan nila at ng kanilang Diyos.”—Ellen G. White, Christ’s Object Lessons, p. 260.

“Nang ang mga unang Cristiano ay tumakas patungo sa mga bundok at disyerto, nang iwan sila sa mga bilangguan para mamatay dahil sa gutom, lamig, at pagpapahirap, kapag ang kamatayan ay parang ang siya lamang daan para sa kanilang kapighatian, sila ay nagdiwang dahil sila ay itinuring na karapat-dapat sa pagdurusa ni Cristo, na ipinako para sa kanila. Ang karapat-dapat na halimbawa nila ay magiging kaaliwan at pampalakas-loob sa bayan ng Diyos na dadaan sa panahon ng kabagabagan na hindi pa nangyari.”—Ellen G. White, Testimonies for the Church, vol. 5, p. 213.

**Mga Tanong Para sa Talakayan**:

`Paano matutulungan tayo na mas mabuting maunawaan ang ilan sa mga talata na ating pinag-aralan sa linggong ito tungkol sa pangkalahatang pananaw ng Biblia tungkol sa likas ng tao?`

`Pag-isipan ang pagkakaiba sa pagitan ng hindi na pag-uusapang relihiyon ng mga martir na Cristiano at ng pabagu-bagong relihiyon ng henerasyon ng mga postmodern. Sa ibang salita, ano ang mga bagay na puwedeng pagkamatayan? Gayunman, kung ang isa ay mayroong pananaw na ang lahat ng katotohanan ay depende sa tao, o ayon sa kultura, kung gayon, bakit ka mamamatay sa alinman sa mga ito? Kasabay nito, ano ang maaari nating matutuhan mula roon sa mga handang mamatay para sa mga dahilan na pinaniniwalaan nating mali?`

`Pag-isipang mabuti ang talinghaga ng mayamang lalaki at si Lazaro. Nang buhayin muli si Jesus mula sa patay, marami ang naniwala sa kanya. Ngunit marami rin, na mayroong kaparehong katibayan, ay hindi naniwala. Ano ang maituturo nito sa atin kung gaano ang tigas ng mga puso ng tao tungkol sa katotohanan? Ano ang magagawa natin para maingatan natin ang ating mga sarili mula sa isang kaparehong uri ng pagmamatigas?`

`Nagsalita si Jesus tungkol sa panahon kung kailan mabubuhay ang patay: “Ang mga gumagawa ng mabuti ay tungo sa pagkabuhay na mag-uli sa buhay, at ang gumagawa ng masama ay tungo sa pagkabuhay na mag-uli sa kahatulan” (Juan 5:29). Ang dalawang pangyayaring ito ay isang libong taon ang pagitan, kahit na parang ang mga ito ay nagaganap sa isang pagkakataon. Paano maaaring matulungan tayo na maunawaan kung ano ang sinasabi ni Pablo sa Filipos 1:23?`