---
title:  Mangaral sa mga Espiritu na nasa Bilangguan
date:  23/11/2022
---

`Basahin ang 1 Pedro 3:13–20. Paano nangaral si Cristo “sa mga espiritu na nasa bilangguan . . . noong panahon ni Noe”? (Tingnan din ang Genesis 4:10.)`

Ang mga komentarista na naniwala sa natural na kawalang kamatayan ng kaluluwa ay karaniwang pinapansin na si Cristo ay nangaral “sa mga espiritu sa kulungan” (1 Pedro 3:19) habang Siya ay nagpapahinga sa libingan. Para sa kanila, ang Kanyang espiritu na wala sa katawan ay nagtungo sa impiyerno at nangaral sa mga walang katawang espiritu ng mga tao bago pa ang Baha.

Ngunit, ang kathang isipang ito ay hindi tinatanggap ng Biblia dahil walang ikalawang pagkakataon sa kaligtasan para sa mga patay (Hebreo 9:27, 28). Kaya, bakit mangangaral si Jesus doon sa mga taong wala nang pagkakataon sa kaligtasan?

Samantala, at pinakamahalaga, kinakalaban ng teoryang ito ang aral ng Biblia na ang mga patay ay nananatiling walang-malay sa libingan hanggang sa panghuling pagkabuhay na mag-uli (Job 14:10–12; Awit 146:4; Eclesiastes 9:5, 10; 1 Corinto 15:16–18; 1 Tesalonica 4:13–15).

At kung ang talatang ito ay tunay na nagsasabi na si Jesus, habang ang katawan ay nasa libingan, ay bumaba sa impiyerno at nangaral sa mga makasalanang nabuhay noon bago ang Baha, bakit sila lamang ang nakarinig ng mensahe? Wala na bang ibang mga nawaglit na nasusunog na tao sa impiyerno na kasama nila? Bakit ang mga tao lamang na nabuhay bago ang Baha ang nakarinig na nangaral Siya?

Parang walang kabuluhan na imungkahi na nangaral si Cristo sa mga nagkasalang anghel na naging suwail noong panahon ni Noe. Habang ang mga “espiritu sa kulungan” ay inilalarawan na mga suwail “noon” (1 Pedro 3:19, 20), nagsalita ang Biblia tungkol sa mga makasalanang anghel na mga suwail pa hanggang ngayon (Efeso 6:12, 1 Pedro 5:8). Higit pa rito, ang mga nagkasalang anghel ay “iginapos niya sa mga tanikalang walang hanggan sa pinakamalalim hanggang sa paghuhukom sa dakilang araw (Judas 6) na walang pagkakataon para sa kaligtasan.

Dapat nating pansinin na sa 1 Pedro 3 ang mga “espiritu na nasa kulungan” sa talatang 19 ay kinilala sa talatang 20 bilang “suwail” na nabuhay noong “panahon ni Noe.” Ang salitang espiritu (Griyego pneuma) ay ginamit sa talatang ito, at sa iba pang bahagi ng Bagong Tipan (1 Corinto 16:18, Galacia 6:18), bilang pagtukoy sa mga nabubuhay na taong nakaririnig at tumanggap ng imbitasyon ng kaligtasan. Ang salitang “nasa kulungan” ay malinaw na tumutukoy hindi sa isang literal na kulungan, kundi sa kulungan ng kasalanan na kung saan matatagpuan ang hindi nagbabagong likas (Roma 6:1–23, Roma 7:7–25).

Ang pangangaral ni Cristo sa mga hindi nagsising mga tao bago ang Baha ay naganap sa pamamagitan ni Noe na inutusan ng langit sa pamamagitan ng Diyos (Hebreo 11:7) at naging “mangangaral ng katuwiran” sa kanyang mga kasamahan (2 Pedro 2:5). Ang mga talata sa Pedro ay isinulat ayon sa konteksto kung ano ang kahulugan nang maging tapat; hindi ito isang komentaryo tungkol sa kalagayan ng patay.