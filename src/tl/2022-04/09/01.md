---
title:  Magkakalabang mga Talata?
date:  19/11/2022
---

### Basahin Para sa Pag-aaral sa Linggong Ito
Lucas 16:19–31, Lucas 23:43, Juan 20:17, Filipos 1:21–24, 1 Pedro 3:13–20, Apocalipsis 6:9–11.

> <p>Talatang Sauluhin</p>
> “Sinasaliksik ninyo ang mga kasulatan sapagkat iniisip ninyo na sa mga iyon ay mayroon kayong buhay na walang hanggan; at iyon ang nagpapatotoo sa akin” (Juan 5:39).

Nagbabala si Pedro sa atin: “Lagi kayong maging handa na ipagtanggol sa bawat taong humihingi sa inyo ng katuwiran ang tungkol sa pag-asang nasa inyo (1 Pedro 3:15). Idinagdag ni Pablo, “Ipangaral mo ang salita, magsikap ka sa kapanahunan at sa di-kapanahunan, magtuwid ka, manaway ka, mangaral ka na may buong pagtitiyaga at pagtuturo. Sapagkat darating ang panahon na hindi nila matitiis ang wastong aral” (2 Timoteo 4:2, 3). Dahil sa pagkakataong ito, hindi tayo dapat na tumingin lamang sa mga talatang iyon na madaling ipaliwanag para maging angkop sa ating mga paniniwala, ngunit dapat din nating tingnan ang mga talata na karaniwang ginagamit para magturo ng ibang bagay mula sa ating pinaniniwalaan.

Gaya ng ating ginawa, dapat tayong sumunod sa nakaaaliw na halimbawa ni Jesus. “Hindi pinigil mismo ni Cristo ang isang salita ng katotohanan, kundi palagi Siyang nagsasalita na may pagmamahal. . . . Hindi Siya kailanman walang-galang, at hindi kailanman basta nagsalita ng isang matinding salita, hindi nagbigay nang hindi kailangang kirot sa isang sensitibong kaluluwa. Hindi Niya sinaway ang kahinaan ng isang tao.”—Ellen G. White, The Desire of Ages, p. 353.

Sa linggong ito ating pag-aaralan ang ilang nakaiintrigang talatang ginagamit ng tao upang bigyang katuwiran ang natural na kawalang kamatayan ng kaluluwa. Ang mga pag-aaral na ito ay dapat na magpatibay sa ating mga sariling paniniwala at tulungan tayo na may kabaitang sagutin yaong mga nagdududa sa mahalagang aral na ito.

_*Pag-aralan ang liksyon sa linggong ito bilang paghahanda sa Sabbath, Nobyembre 26._