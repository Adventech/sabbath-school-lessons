---
title:  Karagdagang Kaisipan
date:  14/10/2022
---

Basahin sa Ellen G. White, “The First Great Deception,” pp. 531–550, sa The Great Controversy.

Kung ikaw ay naoperahan na at naturukan ka ng pampatulog, ikaw ay maaaring magkaroon ng kaunting hinagap kung ano ang katulad ng namatay. Kahit na ganoon ito, kapag pinatulog na, ang iyong utak ay gumagana pa rin. Isipin mo na lamang kung ano ang katulad ng isang patay, kapag ang gawain ng utak, lahat ng ito, ay lubos na titigil. Kung gayon, ang kanilang karanasan sa kamatayan ay ang ipikit ang mga mata at, kung tungkol sa isang taong patay na nabuhay ang isasaalang-alang, ang kasunod na kanilang malalaman ay ang ikalawang pagdating ni Jesus o ang Kanyang pagbalik matapos ang isang libong taon (tingnan ang Apocalipsis 20:7–15). Hanggang sa oras na iyon, ang lahat ng patay, ang matuwid at ang makasalanan, ay nagpapahinga, na parang sa kanila ay isang saglit lamang. Para naman sa atin na nananatiling buhay, ang kamatayan ay parang masyadong matagal. Para sa buhay ganito iyon; ngunit para sa patay para itong sandali lamang.

“Kung totoong ang mga kaluluwa ng lahat ng tao ay diretsong pumupunta sa langit matapos mamatay, kung gayon, mas gugustuhin natin ang kamatayan kaysa mabuhay. Marami ang naudyukan ng paniniwalang itong wakasan na ang kanilang buhay. Kapag nilamon na ng kaguluhan, kabagabagan, at kabiguan, para bagang napakadali nang putulin ang maselang sinulid ng buhay at pumailanlang sa kaligayahan ng walang katapusang mundo.”—Ellen G. White, The Great Controversy, p. 539.

“Wala sa anumang bahagi ng Banal na Kasulatan matatagpuan ang pananalitang ang mga matuwid ay magtutungo sa kanilang gantimpala o ang mga makasalanan sa kanilang parusa ng kamatayan. Ang mga patriyarka at propeta ay walang iniwang ganitong katiyakan. Si Cristo at ang Kanyang mga apostol ay hindi nagbigay ng pahiwatig tungkol dito. Malinaw na itinuturo ng Biblia na ang mga patay ay hindi agad nagpupunta sa langit. Sila ay itinutulad sa mga tulog hanggang sa ikalawang pagkabuhay na mag-uli.”—pp. 549, 550.

**Mga Tanong Para sa Talakayan**:

`Paano makatutulong sa atin ang biblikal na paniniwala tungkol sa likas ng tao sa kabuuan—na may malay lang habang isang buong persona—upang mas maunawaang mabuti ang likas ng kamatayan?`

`Laganap ngayon ang teorya ng natural na hindi namamatay na kaluluwa, kabilang na ang di-mabilang na mga resulta nito. Kung gayon, bakit napakahalaga ng ating mensahe tungkol sa kalagayan ng patay? Bakit tayo nakatatagpo, maging sa mga Cristiano, ng matinding pagsalungat sa tunay na kahanga-hangang aral na ito?`

`Paano tayo iingatan ng pagkaunawa sa kalagayan ng patay mula sa mga  maaaring “lumitaw” sa harap ng ating mga mata? Samakatwid, bakit hindi natin laging mapagtitiwalaan ang ating nakikita, lalo na kung ang ating nakikita, o iniisip na nakikita, ay espiritu ng isang patay na kamag-anak, tulad ng sinasabi ng iba?`