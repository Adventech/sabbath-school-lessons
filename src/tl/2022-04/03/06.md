---
title:  Nagpahinga Kasama ng mga Ninuno
date:  13/10/2022
---

`Basahin ang Genesis 25:8, 2 Samuel 7:12; 1 Hari 2:10; at 1 Hari 22:40. Ano ang idinadagdag ng mga talatang ito sa iyong pagkaunawa sa kamatayan?`

Sinabi ng Lumang Tipan ang magkakaibang paraan ng mga isipan tungkol sa kamatayan at paglilibing. Ang isa ay ang isipan na naging kasama ng kanyang bayan. Halimbawa, tungkol kay Abraham, tayo ay sinabihan na “nalagot ang hininga ni Abraham at namatay sa mabuting katandaan, matanda at puspos ng mga taon, at naging kasama ng kanyang bayan (Genesis 25:8). Sina Aaron at Moises ay tinipon din sa kanilang kanya-kanyang bayan (Deuteronomio 32:50).

`Ano ang itinuturo sa atin tungkol sa likas ng kamatayan ng katotohanang ang magkaparehong mabuti at masamang mga hari ay nagtutungo sa kaparehong lugar sa kamatayan? (2 Hari 24:6, 2 Cronica 32:33).`

Isa pang paglalarawan ng kamatayan ay sa pamamagitan ng pagsasabi na ang isa ay nagpahinga kasama ng mga ninuno. Tungkol sa kamatayan ni David, sinabi ng Biblia na “si David ay natulog na kasama ng kanyang mga ninuno, at inilibing sa lunsod ni David” (1 Hari 2:10). Ang kaparehong pananalita ang ginamit din tungkol sa ilang mga haring Hebreo, pati ang magkaparehong tapat at hindi tapat na mga hari.

Kaya nating kilalanin ang mahahalagang aspeto ng pagpapahinga ng ating mga ninuno. Ang isang isipan ay sa malao’t madali darating ang oras na kailangan nating magpahinga mula sa ating mga nakakapagod na gawain at pagdurusa. Ang isa pang isipan ay hindi lang tayo ang nauna at tanging pinili na sundan ang inaayawang landas, dahil ang ating mga ninuno ay nauna na sa atin. Ang ikatlong isipan ay, dahil sa paglibing na malapit sa kanila, hindi tayo nag-iisa kung magkakasama tayo kahit na sa walang may malay na katayuan ng kamatayan. Maaaring wala itong kahulugan sa mga makabagong kultura na mahilig mag-isa, ngunit napakahalaga nito sa matandang panahon.

Yaong mga namatay kay Cristo ay maaaring ilibing na kalapit ng kanilang mga minamahal, kahit na ganito hindi pa rin sila nag-uusap. Mananatili silang walang malay hanggang sa maluwalhating araw na iyon kung kailan sila ay gigisingin mula sa kanilang malalim na pagtulong upang muling makasama ang kanilang mga minamahal na namatay kay Cristo.

`Pag-isipan kung ano ang hitsura kung ang mga patay ay tunay na may malay at may kakayahang makita kung ano ang buhay rito, lalo na ang kanilang mga minamahal, na madalas na lubhang nagdurusa matapos ang kanilang kamatayan. Kung gayon, bakit masyadong nakakaaliw sa mga buhay ang katotohanang ang mga namatay ay natutulog lamang?`