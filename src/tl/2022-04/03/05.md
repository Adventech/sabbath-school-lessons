---
title:  “Hindi Nalalaman ng Patay ang Anumang Bagay”
date:  12/10/2022
---

`Basahin ang Job 3:11–13; Awit 115:17; Awit 146:4; at Eclesiastes 9:5, 10. Ano ang matututuhan natin mula sa mga talatang ito tungkol sa kalagayan ng mga tao sa kamatayan?`

May ilang komentarista ng Biblia ang naggiit na ang mga talatang ito (Job 3:11–13; Awit 115:17; Awit 146:4; Eclesiastes 9:5, 10), na isinulat sa paraan ng pagtula, ay hindi puwedeng gamitin para kilalanin ang katayuan ng tao sa kamatayan. Totoo na minsan ang mga tula ay hindi malinaw at madaling hindi maunawaan, ngunit hindi ganito para sa mga talatang ito. Malinaw ang kanilang mga salita, at ang mga konsepto nila ay puno ng kaayusan sa pangkalahatang aral ng Lumang Tipan tungkol sa paksa.

Una, sa Job 3, kinasuklaman ng patriyarka ang kanyang sariling kapanganakan, dahil sa lahat ng kanyang paghihirap. (Sa panahon nang higit na kawawang pagkakataon, sino ang hindi nagnasa na sana ay hindi na sana siya ipinanganak kailanman?) Nakilala niya na kung siya ay namatay sa panahon ng kanyang kapanganakan, siya ay mananatiling tulog at nagpapahinga (Job 3:11, 13).

Kinilala ng Awit 115 ang kinaroroonan ng patay bilang isang lugar na tahimik, dahil “ang patay ay hindi pumupuri sa Panginoon” (Awit 115:17). Parang hindi ito nagpapatunay na ang mga patay, ang mga tapat (at nagpapasalamat) na patay, ay nasa langit at sumasamba sa Diyos.

Ayon sa Awit 146, tumitigil ang gawain ng kaisipan sa panahon ng kamatayan: “Ang kanyang espiritu ay humihiwalay, siya’y bumabalik sa kanyang lupa; sa araw ring iyon ay naglalaho ang kanyang mga panukala” (Awit 146:4). Ito ang sakdal na paglalarawan ng Biblia kung ano ang nangyayari sa kamatayan.

At idinagdag ng Eclesiastes 9 na “hindi nalalaman ng patay ang anumang bagay” at sa libingan ay “walang gawa, kaisipan, kaalaman, ni karunungan” (Eclesiastes 9:5, 10). Ang mga salitang ito ay pinagtibay ang aral ng Biblia, walang malay ang mga patay.

Ang aral ng Biblia na walang may malay sa kamatayan ay dapat na magbigay ng kaguluhan sa mga Cristiano. Una sa lahat, wala ang walang katapusang naglalagablab na impiyerno o pansamantalang purgatoryo na naghihintay para roon sa mga hindi ligtas na namatay. Pangalawa, mayroong kahanga-hangang gantimpala para roon sa mga namatay kay Cristo. Hindi nakapagtataka na “para sa mananampalataya, ang kamatayan ay isang maliit na bagay. . . . Para sa Cristiano, ang kamatayan ay isang pagtulog lamang, isang sandali ng katahimikan at kadiliman. Ang buhay ay nakatago kay Cristo na nasa Diyos, at “kapag si Cristo na inyong buhay ay nahayag, ay mahahayag nga rin kayo na kasama niya sa kaluwalhatian. Juan 8:51, 52; Colosas 3:4.”—Ellen G. White, The Desire of Ages, p. 787.

`Pag-isipan ang mga namatay kay Cristo. Ipinikit nila ang kanilang mga mata sa kamatayan at, kahit na nasa libingan sila ng 1500 na taon o 5 buwan, magkakapareho lamang ito sa kanila. Ang kasunod na malalaman nila ay ang pagbabalik ni Cristo. Kung gayon, paano iginigiit ng isa, sa isang banda, na ang mga patay ay mas napabuti kaysa sa ating mga nabubuhay?`