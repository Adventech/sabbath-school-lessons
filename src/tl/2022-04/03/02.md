---
title:  “Buhay na Kaluluwa”
date:  09/10/2022
---

`Basahin ang Genesis 1:24–27 at Genesis 2:7, 19. Anong mga pagkakapareho at pagkakaiba ang makikita mo sa paraan na ginamit ng Diyos sa paglikha ng mga hayop at sa sangkatauhan? Ano ang sinasabi sa atin ng Genesis 2:7 tungkol sa likas ng tao?`

Nagpahayag ang kuwento sa Genesis na ang ikaanim na araw ng linggo ng Paglalang na binigyang buhay ng Panginoong Diyos ang mga hayop sa lupa at ang unang mga tao, ang mag-asawa (Genesis 1:24–27). Sinabihan tayo na “mula sa lupa ay nilalang ng Panginoong Diyos ang lahat ng hayop sa parang at ang lahat ng ibon sa himpapawid” (Genesis 2:19). Kanya ring “nilalang … ang tao mula sa alabok ng lupa” (Genesis 2:7).

Bagaman parehong nilikha ang mga hayop at tao mula sa “lupa,” ang pagbuo sa tao ay kakaiba kaysa mga hayop dahil sa dalawang pangunahing paraan. Una, personal na hinubog ng Diyos ang tao, at pagkatapos “hiningahan ang mga butas ng kanyang ilong ng hininga ng buhay; at ang tao ay naging buhay na kaluluwa” (Genesis 2:7). Siya ay pisikal na hinubog bago ito naging buhay na tao. Pangalawa, nilikha ng Diyos ang tao bilang lalaki at babae mula sa mismong larawan at wangis ng Diyos (Genesis 1:26, 27).

Ipinaliwanag ng Genesis 2:7 na ang paglalagay ng “hininga ng buhay” sa pisikal na katawan ni Adan ang nagbago sa kanya upang maging “isang buhay na kaluluwa” (Hebreo Nephesh chayyah) o literal na “isang buhay na kaluluwa.” Nangangahulugan itong ang bawat isa sa atin ay walang kaluluwang umiiral na hiwalay sa katawan. Sa halip, bawat isa sa atin ay isang buhay na tao o buhay na kaluluwa. Ang pag-angkin na ang “kaluluwang” ito ay may malay na nilikha na maaaring umiiral na hiwalay sa katawan ng tao ay sa paganong aral, at hindi isipan ng Biblia. Ang maunawaan ang tunay na likas ng sangkatauhan ay humahadlang sa atin na tanggapin ang popular na isipan tungkol sa isang kaluluwa na hindi pisikal at ang lahat ng mapanganib na mga kamalian na itinayo mula sa paniniwalang ito.

Walang anumang may malay na pag-iral na nakahiwalay na bahagi ng taong hiwalay sa kabuuang katauhan. Nilikha tayo ng Diyos sa isang kakilakilabot at kamangha-manghang paraan, at huwag tayong maghaka-haka na hiwalay sa tunay na sinasabi ng Kasulatan tungkol sa bagay na ito. Sa katunayan, hindi lamang misteryoso ang mismong likas ng buhay (hindi pa rin nagkakasundo ang mga siyentipiko kung ano ang eksaktong kahulugan kung paano ang isang bagay ay maging buhay), at higit na misteryoso ay ang likas ng pagiging may malay. Paano nakakalikha ang ilang libra ng mga materyal na laman (mga tisyu at kemikal) sa ating mga ulo, sa utak, manghawak at lumikha ng mga hindi materyal na bagay tulad ng mga pag-iisip at emosyon? Yaong mga nag-aral nang ganitong isipan ay aaminin na hindi natin alam talaga.

`Isang milagro ng buhay! Bakit kailangang magdiwang tayo sa kaloob na hindi lamang buhay, kundi buhay rin na walang hanggan, at mas higit na milagro pa?`