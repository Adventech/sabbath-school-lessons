---
title:  Pag-unawa sa Likas ng Tao
date:  08/10/2022
---

### Basahin Para sa Pag-aaral sa Linggong Ito
Genesis 1:24–27; Genesis 2:7, 19; Mateo 10:28; Eclesiastes 12:1–7; 1 Hari 2:10; 1 Hari 22:40.

> <p>Talatang Sauluhin</p>
> “At nilalang ng Panginoong Diyos ang tao mula sa alabok ng lupa, at hiningahan ang mga butas ng kanyang ilong ng hininga ng buhay; at ang tao ay naging buhay na kaluluwa” (Genesis 2:7).

Ang tensyon sa pagitan ng salita ng Diyos na, “tiyak na mamatay ka” (Genesis 2:16, 17) at ang huwad na pangako Satanas na, “Tiyak na hindi kayo mamamatay” (Genesis 3:4) ay hindi nalilimitahan lamang sa Hardin ng Eden. Ito ay inulit sa buong kasaysayan.

Maraming tao ang sumubok na pagkasunduin ang mga salita ni Satanas sa mga salita ng Diyos. Para sa kanila, ang babala na, “mamamatay ka” ay tumutukoy sa nasisirang pisikal na katawan, habang ang pangako na, “Tiyak na hindi kayo mamamatay” ay tumutukoy sa hindi namamatay na kaluluwa o espiritu.

Ngunit hindi puwede ang ganitong paraan. Halimbawa, maaari bang pagkasunduin ang magkasalungat na mga salita ng Diyos at ni Satanas? Mayroon bang hindi materyal na kaluluwa o espiritu na may malay na nabubuhay matapos ang pisikal na kamatayan? Maraming sumubok na mga pilosopiya at kahit na ng siyensya na sagutin ang mga tanong na ito. Ngunit, gaya ng mga Cristianong naniniwala sa Biblia, dapat nating kilalanin ang Makapangyarihang Diyos lamang, Siya na lumikha sa atin, ay sakdal na kilala tayo (tingnan ang Awit 139). Kaya’t, sa Kanyang Salita lamang sa atin, ang Kasulatan, matatagpuan natin ang mga sagot sa mga mahalagang tanong na ito.

Sa linggong ito ating pag-aaralan kung paano kinilala ng Lumang Tipan ang likas ng tao at ang katayuan ng mga tao sa kamatayan.

_*Pag-aralan ang liksyon sa linggong ito bilang paghahanda sa Sabbath, Oktubre 15._