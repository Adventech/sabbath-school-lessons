---
title:  Mga Pandaraya sa Huling Panahon
date:  03/12/2022
---

### Basahin Para sa Pag-aaral sa Linggong Ito
Mateo 7:21–27, Juan 11:40–44, 1 Pedro 3:18, 1 Samuel 28:3–25, Efeso 6:10–18.

> <p>Talatang Sauluhin</p>
> “At hindi nakapagtataka! Sapagkat maging si Satanas man ay nagpapanggap na anghel ng liwanag. Kaya’t hindi nakapagtataka na ang kanyang mga ministro naman ay nagpapanggap na mga ministro ng liwanag. Ang kanilang mga wakas ay magiging ayon sa kanilang mga gawa” (2 Corinto 11:14, 15).

Ang ating napapanahong sanlibutan ay naging isang tagpuan ng mga supernatural at mahiwaga, na tinulungan ng Hollywood, na hindi nangingimi na gumawa ng mga pelikula na may temang pang-relihiyon at mahiwaga sa pinaghalong kamalian at pandaraya. Ang matandang kasinungalingan na, “Tiyak na hindi ka mamamatay!” (Genesis 3:4) ay naging inspirasyon din sa ilang pinakabinabasang aklat at pinakapinapanood na pelikula nang mga nagdaang dekada, at marami ring mga video game. Hindi maikakaila, tayo ay nadadarang sa at tinutukso sa engkantadong lupain ni Satanas, na lumalabas sa di mabilang na porma, at kahit na, sa ilang pagkakataon, ay dumarating na nakatago sa ilalim ng siyensya.

Isa sa pinakamandarayang pangyayari ay ang tinatawag na “near death” experiences (NDEs) o “malapit nang mamatay” na karanasan, na kung saan yaong mga “namatay” ay bumalik sa buhay na may mga kuwento tungkol sa buhay matapos mamatay. Maraming mga tao ay nakita ang mga pangyayaring ito bilang katibayan ng isang immortal na kaluluwa!

Sa linggong ito, ating pag-aaralan ang ilan sa mga pandaraya sa huling panahon, pati na ang mahiwaga, karanasan ng malapit na kamatayan, reinkarnasyon, pakikipag-usap sa patay, at pagsamba sa mga ninuno, atbp. Ito ay mga mapanganib na paksa na dapat nating alam habang hindi tayo nagpapailalim sa kanilang mga impluwensya.

_*Pag-aralan ang liksyon sa linggong ito bilang paghahanda sa Sabbath, Disyembre 10._