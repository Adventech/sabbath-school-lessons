---
title:  Mistisismo
date:  04/12/2022
---

Binaha ang ating sanlibutan ng malakas na alon ng mistisismo. Ang salitang “mistisismo” ay isang kumplikadong salita na binubuo ng malawak na uri ng mga isipan. Mula sa pananaw ng relihiyon, ipinapahiwatig ng salita ang pagsama ng tao sa Diyos o May-lubos na kapangyarihan na nasa isang uri ng karanasang espirituwal o kawalan ng malay. Ito ang pagkakakilanlan ng karanasan sa pagsamba ng ilang mga iglesia. Maaaring magbago ang pangyayari sa seremonya at kasidhian, ngunit ang layunin ay palitan ang awtoridad ng Nakasulat na Salita ng Diyos sa pamamagitan ng mga pansariling karanasan. Sa anumang kalagayan, nawawala ang karamihan sa katungkulang pang-doktrina ng Biblia, at nagiging marupok ang Cristiano sa kanyang sariling mga karanasan. Ang ganitong uri ng pansariling relihiyon ay hindi nagbibigay ng isang sanggalang laban sa anumang pandaraya, lalo na sa mga nasa huling panahon.

`Basahin ang Mateo 7:21–27. Ayon sa liwanag ng mga sariling salita ni Jesus, ano ang kahulugan na magtayo ng ating sariling espirituwal na tahanan “sa ibabaw ng bato” at itayo ito sa “buhanginan”?`

Mayroong malakas na pagkiling sa mundo ng postmodern Christian na pawalang halaga ang kaangkupan ng mga doktrina ng Biblia, at ituring ang mga itong nakapapagod na pag-alingawngaw ng mga makalumang seremonya ng relihiyon. Sa prosesong ito, ang mga aral ni Cristo ay artipisyal na pinalitan sa pamamagitan ng persona ni Cristo—na iginigiit, halimbawa, na ang ilan sa mga kuwento sa Biblia o iba pa ay hindi puwedeng maging totoo dahil si Jesus, ayon sa kanilang pananaw sa Kanya, ay hindi kailanman pahihintulutan maganap ang mga iyon ayon sa nakasulat. Ang mga personal na damdamin at panlasa ay nagtatapos bilang saligan ng pagbibigay kahulugan sa kasulatan o dahil sa lubos na pagtanggi kung ano ang malinaw na itinuturo ng Biblia, madalas ay ang pagsunod sa Diyos, na gaya ng sinabi ni Jesus ay masyadong mahalaga para magtayo ng bahay sa ibabaw ng bato.

Yaong mga nag-iisip na hindi mahalaga kung ano ang kanilang pinaniniwalaang doktrina, habang naniniwala sila kay Jesu-Cristo, ay nasa mapanganib na lugar. Ang mga Inquisitor na Romano na humatol ng kamatayan sa hindi mabilang na mga Protestante ay naniniwala kay Jesu-Cristo. Yaong mga “nagpalayas ng mga demonyo” sa pangalan ni Cristo (Mateo 7:22) ay naniwala sa Kanya. “Ang posisyon na walang halaga kung ano ang pinaniniwalaan ng tao ay isa sa matagumpay na pandaraya ni Satanas. Alam niya na ang katotohanan, na tinanggap dahil sa pagmamahal dito, ay nagpapabanal ng kaluluwa ng tumatanggap; kaya’t, siya ay patuloy na naghahanap ng kapalit na mga maling teorya, kathang isip, at iba pang ebanghelyo.”—Ellen G. White, The Great Controversy, p. 520.

`Paano natin malalabanan ang mismong pagkiling ng tao at hayaan ang ating mga emosyon at pagnanasa na mangyaring gawin ang mga bagay na laban sa Salita ng Diyos?`