---
title:  Mga Pag-aanyong Tao at Iba Pang Pagpapakita
date:  08/12/2022
---

Kagaya ng pakikipag-usap sa patay ay ang paggaya ng mga demonyo sa mga patay at iba pang pagpapakita ng mga demonyo. Ang paggaya ay maaaring nasa anyo ng namatay na miyembro ng pamilya, o kahit na sino. Ang pisikal na pagpapakita at ang tinig ay kapareho noong mga namatay. Ang lahat ng mga pandarayang ito ni Satanas ay gagamitin para dayain ang mga taong matatag sa kaalaman ng Salita ng Diyos. Nagbabala si Ellen G. White, “Ang mga apostol, habang ginaya ng mga nagsisinungaling na mga espiritu, ay ginaya upang kalabanin ang kanilang sinulat habang kinakasihan sila ng Banal na Espiritu nang nasa sanlibutan.”—The Great Controversy, p. 557. At higit pa rito, “Bilang pinakamatinding kilos sa dakilang drama ng pandaraya, gagayahin mismo ni Satanas si Cristo.”— The Great Controversy, p. 624.

`Basahin ang 2 Corinto 11:14, 15 at Efeso 6:10–18. Ano ang kailangan natin bilang ating bantay laban sa mga pandaraya ng demonyo?`

Nagbabala ang apostol Pablo sa atin “sapagkat ang ating pakikipaglaban ay hindi laban sa laman at dugo, kundi laban sa mga pinuno, laban sa mga may kapangyarihan, laban sa mga kapangyarihan na nakikita na naghahari sa sanlibutan sa kadilimang ito, laban sa hukbong espirituwal ng kasamaan ng kalangitan” (Efeso 6:12). Maaari tayong maprotektahan laban sa mga pandarayang ito kung tayo lamang ay madamitang may “buong baluti ng Diyos” (Efeso 6:13) na inilalarawan sa Efeso 6:13–18.

Ang malademonyong mga paggaya at mga pagpapakita ay maaaring lubhang nakakagulat at nakapandaraya, ngunit hindi nito kayang mailigaw yaong mga nakatago sa Diyos at matatag sa Salita ng Diyos. Mula sa pananaw ng isang doktrina, yaong mga naniniwala sa doktrina ng Biblia tungkol sa may pasubaling imortalidad ng mga tao ay alam na ang anumang pagpapakita o pakikipag-ugnayan sa patay ay nagmula sa demonyo at kailangan na tanggihan sa pamamagitan ng makapangyarihang biyaya ng Diyos. Muli, gaano man ang kapangyarihan, nakakakumbinsi, at parang tunay ang pagpapakita, kailangan na manatili tayong nakatayong matatag sa aral na ang mga patay ay natutulog sa libingan.

Gayunman, isipin mo na mawala ang isang minamahal at pagkatapos maniwala na itong minamahal ay magpapakita sa iyo? At ipinapahayag ang pagmamahal sa iyo? At sinasabi kung gaano ikaw ay kanyang kinasasabikan? At oo, sasabihin sa iyo ang mga bagay na sila lamang ang nakakaalam? At sasabihin na sila ngayon ay nasa mas mabuting lugar? Kung ang isang tao ay lubos na matatag sa mga itinuturo ng Biblia tungkol sa kalagayan ng patay, isipin mo kung gaano kadali na siya ay babagsak sa pandaraya. Lalo na dahil gusto rin nilang maniwala rito.

`Ano ang ibig sabihin na isuot ang “buong baluti ng Diyos”? Sa araw-araw na praktikal na gawain, paano natin ito gagawin sa ating mga buhay, hindi lamang ang pakikitungo sa panghuling-panahon na mga pandaraya?`