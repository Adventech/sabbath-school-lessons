---
title:  Karagdagang Kaisipan
date:  09/12/2022
---

Basahin ang Ellen G. White, “Dealing With False Science, Cults, Isms, at Secret Societies,” pp. 602–609, sa Evangelism; at “Spiritism,” pp. 86–93, sa Confrontation.

Mayroong isang samahang namamahala na nag-aangkin na lumilikha ito ng isang teknolohiya na nagpapahintulot na makipag-ugnayan sa namatay “sa pamamagitan ng mga text, pakikipag-usap sa telepono at video-conferencing.” At tatawagan ang mga patay na PMPs (post material persons) o wala sa katawan na persona, inaangkin ng website nito na kapag namatay ang tao, sila ay simpleng nagtutungo sa “isang kalagayan ng walang hanggan” ngunit “pinapanatili ang kanilang kaalaman, pagkakakilanlan, at kabuuang aspeto ng kanilang nakaraang pisikal na anyo.” Ngunit mahalaga sa lahat, ang mga taong tinatawag na Soulphone ay inaangkin na gumagawa sila, na may tatlong bahagdan, ng teknolohiya na hahayaang makipag-ugnayan ang may katawan [material] sa walang katawan [post material] na tao.

Ang unang bahagdan ay “pahihintulutan ang pag-text at pagta-type sa mga walang katawan na kapamilya, kaibigan, at mga eksperto sa bawat larangan ng kakayahan.” Ang ikalawang bahagdan ay ipinapalagay na “may kakayahang makipag-usap sa iyong mga minamahal na nasa kabilang bahagi ng walang hanggan.” At ang pangatlong bahagdan, sinasabi nito, ay magbubukas ng daan para “marinig at makita yaong nakakaranas ng larangan ng lahat ng mga posibilidad mula sa kakaibang lugar ng obserbasyon.”

Lalong nakakatakot ay kung paano sila susubok kung ang pakikipag-usap sa patay ay kung tunay talaga na sila iyon. “Halimbawa,” sinabi ng website, “ang isang nalulungkot na magulang ay maaaring magtanong ng mga sumusunod na tanong tungkol sa isang anak na lalaki o babae na lumipat sa ibang mundo: ‘Nagkaroon ka ba ng aso na Snoopy nang ikaw ay bata pa? Nagbigay ba kami sa iyo ng isang pocketknife sa iyong ikasampung taong kaarawan?’ ” Gaano kapansin-pansin ito sa liwanag ng babalang ito: “Ang mga espirituwal na nilikha ay may pagkakataon na magpapakita sa mga tao ayon sa anyo ng kanilang mga namatay na kaibigan, at sabihin sa kanila ang mga insidente sa kanilang buhay at magsasagawa ng mga pagkilos na kanilang ginawa habang nabubuhay sila.”—Ellen G. White, Patriarchs and Prophets, p. 684.

**Mga Tanong Para sa Talakayan**:

`Sa paggamit na ito ay tinatanggap ng kultura, maraming mga Cristiano ang gumagamit kung ano ang ipinapahayag ng mga media. Anong mga prinsipyo ng Biblia ang dapat na maging pamantayan sa ating relasyon sa media, lalo na kung ito ay harapang ipinapakilala ang mga pananaw na alam nating mali at mandaraya (tingnan ang Awit 101:1–8, Kawikaan 4:23, Filipos 4:8)?`

`Paano natin matutulungan ang iba na pagtagumpayan ang mga pandaraya ni Satanas sa huling panahon na hindi natin ihaharap ang ating mga sarili sa mismong mga mandarayang impluwensya ito?`

`Maraming mga Cristiano ang nakabasa ng kuwento na si “Samuel” ay tinawag mula sa libingan bilang katibayan na nabubuhay ang mga patay. Ano ang itinuturo sa atin ng kuwentong ito kung bakit hindi lamang tayo dapat na umasa sa isang talata o kuwento para magtatag ng isang doktrina kundi sa halip, ay kailangan nating tingnan ang Biblia kung ano ang sinasabi tungkol sa isang paksang?`