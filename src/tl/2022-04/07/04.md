---
title:  Marami ang Nabuhay na Kasama Niya
date:  08/11/2022
---

> <p></p>
> “At nang sandaling iyon, ang tabing ng templo ay napunit sa dalawa, mula sa itaas hanggang sa ibaba; nayanig ang lupa; at nabiyak ang mga bato. Nabuksan ang mga libingan at maraming katawan ng mga banal na natulog ay bumangon, at paglabas nila sa mga libingan pagkatapos ng kanyang muling pagkabuhay ay pumasok sila sa banal na lunsod at nagpakita sa marami” (Mateo 27:51–53).

`Ano ang itinuturo sa atin nitong nakagugulat na kuwento tungkol sa pagkabuhay ni Jesus at kung ano ang tinapos nito?`

Isang lindol ang naging tanda ng kamatayan ni Jesus (Mateo 27:50, 51), at isa pang muli ang tanda ng Kanyang pagkabuhay na mag-uli (Mateo 28:2). Nang mamatay si Jesus, “nayanig ang lupa; at nabiyak ang mga bato. Nabuksan ang mga libingan at maraming katawan ng mga banal na natulog ay bumangon, at paglabas nila sa mga libingan pagkatapos ng kanyang muling pagkabuhay ay pumasok sila sa banal na lunsod at nagpakita sa marami” (Mateo 27:51–53). Ang mga banal na ito ay binuhay na niluwalhati bilang saksi sa sariling pagkabuhay ni Cristo at bilang mga halimbawa noong mga bubuhayin sa huling pagkabuhay na mag-uli. Kaya’t, sa mismong pagkabuhay na mag-uli ni Jesus, maraming mga Judio ang binigyan ng makapangyarihang katibayan para maniwala sa Kanyang pagkabuhay na mag-uli at sa gayon ay tanggapin Siya bilang kanilang Tagapagligtas, na ginawa ng marami, pati na mga saserdote (tingnan ang Gawa 6:7).

“Noong panahon ng Kanyang ministeryo, ibinangon ni Jesus ang patay para mabuhay. Binuhay Niya ang anak ng balo ng Nain, at ang anak na babae ng pinuno at si Lazaro. Ngunit ang mga ito ay hindi nadamitan ng imortalidad. Matapos na sila ay binuhay, sila ay mamamatay pa. Ngunit yaong mga bumangon mula sa libingan noong panahon ng pagkabuhay ni Cristo ay binuhay patungo sa buhay na walang hanggan. Umakyat silang kasama Niya bilang mga tropeo ng Kanyang tagumpay laban sa kamatayan at libingan. . . . Ang mga ito ay pumasok sa lunsod at nagpakita sa marami, na nagpapahayag, si Cristo ay bumangon mula sa patay, at kami ay kasama Niyang bumangon. Kaya’t ganito pinasikat ang banal na katotohanan ng pagkabuhay na mag-uli.”—Ellen G. White, The Desire of Ages, p. 786.

Kung ayon ito sa pananaw ng tao, ang mga punong saserdote at mga matanda ay mayroon malaking bentahe. Kanilang pinanghahawakan ang kapangyarihang panrelihiyon ng bansa at kinaya nilang kumbinsihin ang mga awtoridad ng Roma at ang mga taong tulungan sila sa kanilang mga binabalak. Ngunit nakalimutan nila “ang Kataas-taasan ay namumuno sa kaharian ng mga tao, at ibinibigay niya ito sa sinumang kanyang naisin” (Daniel 4:32). Ang kanilang mga kasinungalingan ay pinasinungalingan at binalewala noong mga binuhay na mga banal.

`Gaano man maging masama ang mga bagay ngayon, bakit puwede nating pagtiwalaan ang huling tagumpay ng Diyos para sa atin habang patuloy pa tayong nakikipagpunyagi rito sa nagkasalang sanlibutan?`