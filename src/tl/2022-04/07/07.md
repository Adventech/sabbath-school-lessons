---
title:  Karagdagang Kaisipan
date:  11/11/2022
---

Basahin ang Ellen G. White, “In Joseph’s Tomb,” pp. 769–778; “The Lord Is Risen,” pp. 779–787; “Why Weepest Thou?”, pp. 788–794; “The Walk to Emmaus,” pp. 795-801; “Peace Be Unto You,” pp. 802–808; sa The Desire of Ages.

Hindi pinaniniwalaan ng makabagong sentimiyento ang isang bagay na tulad sa pagkabuhay na mag-uli ni Jesus. Gayunman, napakalakas ang mga katibayan sa kasaysayan na kahit na yaong hindi tumanggap ng katotohanan ay napilitang aminin na maraming tao ang naniwala na nakita nila ang pagkabuhay na mag-uli ni Jesus. Kaya’t ganito, sa maraming tagapagtanggol na laban sa pagkabuhay na mag-uli, ang sumubok na ipaliwanag kung ano ang dahilan na ang lahat ng mga magkakaibang mga tao ay naniwala na kanilang nakita ang pagbangon ni Cristo.

May ibang naggiit na ang mga alagad ay nagkaroon ng guni-guni tungkol sa pagkabuhay na mag-uli ni Jesus; ang iba ay nagsabi na hindi totoong namatay si Jesus kung hindi nawalan lamang ng malay tao at pagkatapos ay nabuhay muli matapos na ibaba siya sa krus, at nang muli Siyang nagpakita, inisip ng Kanyang mga tagasunod na Siya ay binuhay mula sa mga patay. At (maniwala kayo sa hindi) may iba na iginiit na si Jesus ay mayroong kakambal na lalaki na pinagkamalan ng mga alagad na Siya ang nabuhay na si Cristo. Sa ibang salita, napakalakas ng mga katibayan ng kasaysayan tungkol sa pagkabuhay na mag-uli ni Cristo kaya ang mga ito ang mga uri ng argumento na inisip ng mga tao upang subuking bale-walain ito. Dahil sa masyadong mahalaga ang mismong pagkabuhay na mag-uli, hindi tayo dapat na magulat dahil sa mga mabubuting dahilan na ibinigay sa atin para paniwalaan ito.

“Ang tinig na sumigaw sa krus, “Naganap na,” ay narinig ng mga patay. Tumagos ito sa mga pader ng mga libingan, at tinawag ang mga natutulog na bumangon. Ganito ang mangyayari kapag ang tinig ni Cristo ay maririnig mula sa langit. Tatagos ang tinig sa mga libingan at bubuksan ang mga puntod, at ang mga namatay kay Cristo ay babangon. Sa pagkabuhay na mag-uli ng Tagapagligtas ilang mga libingan ang nabuksan, ngunit sa Kanyang ikalawang pagdating ang lahat ng mga mahahalagang patay ay maririnig ang Kanyang tinig, at babangon sa isang maluwalhati, at walang kamatayang buhay. Ang kapangyarihan ding itong bumuhay kay Cristo mula sa mga patay ay ibabangon ang Kanyang iglesia, at luluwalhatiin ito kasama Niya, sa ibabaw ng lahat ng pamunuan, sa ibabaw ng lahat ng kapangyarihan, sa ibabaw ng bawat pangalan na pinangalanan, hindi lamang sa sanlibutang ito, kundi sa sanlibutan din na darating.”—Ellen G. White, The Desire of Ages, p. 787.

**Mga Tanong Para sa Talakayan**:

`“Naganap na” (Juan 19:30) at “muli Siyang nabuhay” (Mateo 28:6) ay dalawa sa pinakamahalagang pananalita na ginawa. Paano ang dalawang ito ay pumupuno sa bawat isa sa loob ng kasaysayan ng kaligtasan? Para sa atin, anong dakilang pag-asa ang matatagpuan sa mga salitang ito?`

`Sa una, gusto ng mga pinuno ng relihiyon na bantayan ang puntod para hadlangan ang mga alagad na nakawin ang katawan ni Jesus. sa bandang huli, binayaran nila ang mga bantay na sabihin na ninakaw ng mga alagad ang katawan. Paanong ang kuwentong ito ay makatutulong na ihayag ang katotohanan ng isang libingan ni Cristo na walang laman, at bakit napakahalaga ang walang laman na libingan sa atin bilang mga Cristiano?`