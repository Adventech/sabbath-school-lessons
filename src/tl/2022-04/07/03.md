---
title:  “Muli Siyang Nabuhay!”
date:  07/11/2022
---

Ang tagumpay ni Cristo laban kay Satanas at sa kanyang makasalanang kapangyarihan ay tiniyak sa krus at pinagtibay sa pamamagitan ng isang walang laman na libingan. “Nang ilagak si Jesus sa libingan, nagtagumpay si Satanas. Nangahas siya na umasa na ang Tagapagligtas ay hindi na muling bubuhayin ang Kanyang sarili. Inangkin Niya ang katawan ng Panginoon, at nilagyan ng mga bantay sa libingan, na sinisikap na pigilin si Jesus bilang isang bilanggo. Siya ay lubhang nagalit nang tumakas ang kanyang mga anghel sa pagdating ng isang mensahero na galing sa langit. Nang makita niya si Cristo na lumabas na may tagumpay, alam niya na ang kanyang kaharian ay magwawakas, at sa huli siya ay mamamatay.”—Ellen G. White, The Desire of Ages, p. 782. Bagama’t ang pagkatao ni Cristo ay namatay, ang Kanyang pagiging Diyos ay hindi namatay. Sa Kanyang pagka-Diyos, mayroong kapangyarihan si Jesus na wasakin ang tanikala ng kamatayan.

`Basahin ang Mateo 28:1–6; Juan 10:17, 18; at Roma 8:11. Sino ang direktang kaugnay sa pagkabuhay na mag-uli ni Jesus?`

Sa panahon ng Kanyang ministeryo sa Samaria-Peraea, sinabi ni Jesus na Siya sa Kanyang sarili ay may kapangyarihan na ibigay ang Kanyang buhay at muli itong kunin (Juan 10:17, 18). Kay Marta ay Kanyang sinabi, “Ako ang muling pagkabuhay at ang buhay” (Juan 11:25). Ang iba pang mga talata ay nagsasalita tungkol sa Kanyang pagkabuhay na mag-uli bilang pagkilos ng Diyos (Gawa 2:24, Roma 8:11, Galacia 1:1, Hebreo 13:20). Kahit na ang isang makapangyarihang anghel ng Panginoon ay kasama sa maluwalhating pangyayaring iyon (Mateo 28:1, 2).

Samantala, inihayag ng Mateo 28:11–15 ang kabiguan at kamangmangan na pagsisikap ng mga pinuno na magpatuloy na lumaban kay Jesus. Sinabi ng mga bantay na Romano sa mga pinuno “ang lahat ng mga bagay na nangyari” (Mateo 28:11). Kasama sa kuwentong ito ay ang ideya na nakita ng mga bantay ang pagkabuhay na mag-uli. Kung hindi, ano ang kahulugan ng kanilang mga salita? Isang anghel ang bumaba mula sa langit, inalis ang bato, umupo rito, at hinimatay ang mga bantay? Ang kasunod na bagay na nalaman nila ay ang walang laman na libingan? Marahil, habang walang malay ang mga Romano, kinuha ng anghel ang katawan ni Jesus? Marahil kinuha Siya ng mga alagad? O mayroong iba pa na kumuha? Anuman ang nangyari, maliwanag na wala na ang katawan ni Jesus.

Ang isang anghel na bumaba mula sa langit, ang mga lalaki ay hinimatay dahil sa takot, at ang libingan nawalan ng laman ay maaaring nakalito sa mga pinuno ng relihiyon. Ngunit nagbigay sila ng “sapat na salapi sa mga kawal” (Mateo 28:12) para patahimikin ang mga lalaking ito ay nagpapahiwatig na anuman ang sinabi ng mga sundalong ito ay masyadong gumambala sa kanila. Siyempre, sa sinabi sa kanila na pagkabuhay na mag-uli ni Jesus.

`May ilan na kumutya sa ideya na ang mga unang nakakita na nabuhay na mag-uli si Jesus ay ang mga Romano. Sa anong mga paraan na ang katotohanang ito ay isang simbolo ng bagay na darating: pati na rin ang pagdadala ng ebanghelyo sa mga Hentil?`