---
title:  Ang Tagumpay ni Cristo Laban sa Kamatayan
date:  05/11/2022
---

### Basahin Para sa Pag-aaral sa Linggong Ito
Mateo 27:62–66; Juan 10:17, 18; Mateo 27:51–53; Juan 20:11–29; 1 Corinto 15:5–8.

> <p>Talatang Sauluhin</p>
> “Nang siya’y aking makita, ako’y parang patay na bumagsak sa kanyang paanan. Ngunit ipinatong niya sa akin ang kanyang kanang kamay, na sinasabi, ‘Huwag kang matakot; ako ang una at ang huli, at ang nabubuhay. Ako’y namatay, at tingnan mo, ako’y nabubuhay magpakailanpaman, at nasa akin ang mga susi ng kamatayan at ng Hades’ ”  (Apocalipsis 1:17, 18).

Ang pinakasentro sa pananampalatayang Cristiano ay ang pagkabuhay na mag-uli ni Jesus. Napakalakas ang ginawang ito ni Pablo nang isulat niya: “Sapagkat kung ang mga patay ay hindi muling binubuhay, si Cristo man ay hindi muling binuhay. Kung si Cristo ay hindi muling binuhay, ang inyong pananampalataya ay walang kabuluhan, kayo’y nananatili pa rin sa inyong mga kasalanan. Kung gayon, ang mga namatay kay Cristo ay napahamak” (1 Corinto 15:16–18). Pag-aaralan natin ito nang detalyado sa susunod na linggo.

Kaya’t, kahit na ang lahat nang pagdidiin ni Pablo tungkol sa kamatayan ni Cristo, at kung gaano ito kahalaga—“Sapagkat aking ipinasyang walang anumang malaman sa gitna ninyo, maliban na si Jesu-Cristo, at siya na ipinako sa krus” (1 Corinto 2:2)—tunay na walang kabutihang magagawa na hiwalay sa Kanyang pagkabuhay na mag-uli. Ganito kahalaga ang pagkabuhay na mag-uli ni Jesus sa buong pananampalataya ng Cristiano at sa panukala ng kaligtasan.

Gayunman, mahirap na maunawaan kung bakit ang pagkabuhay na mag-uli ni Cristo at kasama ang ating pagkabuhay na mag-uli ay napakahalaga kung, gaya nang paniniwala ng marami, ang mga namatay kay Cristo ay nagagalak sa lubos na kaligayahan ng langit, dahil sila ay “umuwi na sa tahanan para maging kasama ng Panginoon.”

Sa kabila nang lahat ng ito, ang lahat ay isinantabi, sa linggong ito titingnan natin ang pagkabuhay na mag-uli ni Cristo at ang lahat ng mga nakakumkumbinsing katibayan na ibinigay Niya sa atin para maniwala rito.

_*Pag-aralan ang liksyon sa linggong ito bilang paghahanda sa Sabbath, Nobyembre 12._