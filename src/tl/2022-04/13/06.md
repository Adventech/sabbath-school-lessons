---
title:  Ang Ikalawang Kamatayan
date:  22/12/2022
---

Pinapatnubayan ng Diyos ang kasaysayan ng tao patungo sa panghuling panahon ng katapusan. Sa katapusan ng isang libong taon, ang lahat na patay ng makasalanan ay bubuhayin mula sa kanilang mga libingan para tanggapin ang kanilang huli at kaparusahang sentensya (Apocalipsis 20:5, 11–15). Pagkatapos, kapag natapos na ang proseso ng paghuhukom at wala nang idaragdag pa rito, aaminin ng mga makasalanan ang katarungan ng Diyos. “Habang nakalahad ang lahat ng mga katibayan tungkol sa dakilang tunggalian, ang buong sansinukob, ang mga tapat at rebelde, ay magkakasamang magpapahayag: ‘Matuwid at tunay an Iyong mga daan, Ikaw na Hari ng mga banal.’ ” At si Satanas mismo ay “yuyukod at magpapahayag ng katarungan ng hatol sa kanya.”—Ellen G. White, The Great Controversy, pp. 670, 671.

`Basahin ang Malakias 4:1; Apocalipsis 20:14, 15; at Apocalipsis 21:8. Gaano kaepektibo ang “dagat na apoy” at ang “ikalawang kamatayan”?`

Ang huling pagkawasak ni Satanas at ng kanyang mga anghel at ang lahat ng mga makasalanan ang maglilinis sa sansinukob at sa mga bunga nito. Ngunit, kahit na ang huling pagkawasak ng mga makasalanan ay isang pagkilos ng pag-ibig ng Diyos, hindi lamang para sa mga banal kundi pati na sa mismong mga makasalanan. Mas mabuti pa na mamatay sila kaysa mabuhay sa presensya ng Diyos na isang “pumupuksang apoy” para sa kasalanan (Hebreo 12:29).

“Sila [ang nawaglit] ay matagal nang tumakas mula sa banal na dakong iyon. Kanilang tatanggapin ang kawasakan, upang sila ay makapagtago mula sa mukha Niya na namatay para tubusin sila. Ang kapalaran ng makasalanan ay itinalaga dahil sa kanilang sariling pagpili. Ang di-pagtanggap sa kanila sa langit ay boluntaryo ayon sa kanilang mga sarili, at makatarungan at awa sa panig ng Diyos.”—Ellen G. White, The Great Controversy, p. 543.

Kaya’t, ang panghuling pagwasak sa kasalanan at mga makasalanan—kung ihahambing sa wala-sa-Bibliang teorya ng kanilang walang katapusang pagdurusa sa impiyerno—ay nagbibigay ng isang makatarungan at angkop na parusa para sa anumang ginawa ng mga makasalanang tao. Tinitiyak din nito na ang kasalanan ay mayroong pinagmulan at magkakaroon ng isang katapusan. Pagkatapos ay babalik ang sansinukob sa orihinal nitong kasakdalan, bago ang kasalanan, kasamaan, at pagsuway ay misteryosong bumangon nang walang anumang kadahilanan.

Purihin ang Diyos na siya, bilang ating “tapat na Hukom” (2 Timoteo 4:8), ay gagawa ng patas na desisyon sa pagbibigay ng imortalidad sa mga matuwid at walang hanggang wakas para sa mga makasalanan.

`Ano ang mali sa ideya na sa katapusan ay ililigtas ng Diyos ang lahat? Bakit ito ay isang masamang isipan?`