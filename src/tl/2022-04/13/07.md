---
title:  Karagdagang Kaisipan
date:  23/12/2022
---

Basahin ang Ellen G. White, “Without a Wedding Garment,” pp. 307–319, sa Christ’s Object Lessons; “Desolation of the Earth,” pp. 653–661; “The Controversy Ended,” pp. 662–673, sa The Great Controversy.

“Sa araw ng panghuling paghuhukom, ang bawat nawaglit na kaluluwa ay mauunawaan ang likas ng kanyang pagtanggi sa katotohanan. Ang krus na ipinakita, at ang tunay na halaga nito ay makikita ng bawat isipan na binulag ng pagsuway. Bago ang pangitain ng Kalbaryo na kasama ang misteryosong Biktima, hahatulan pa rin ang mga makasalanan. Ang bawat may kasinungalingang dahilan ay aalisin. Ang pagtalikod ng tao ay makikita sa isang karima-rimarim na karakter. Makikita ng tao kung ano ang kanilang pinili. Ang bawat tanong tungkol sa katotohanan at kamalian sa matagal nang labanan sa panahong iyon ay gagawing malinaw. Sa paghuhukom sa sansinukob, tatayong malinaw na hindi sisihin ang Diyos para sa pagkakaroon at pagpapatuloy ng kasalanan. Ipapakita nito na ang makalangit na kautusan ay walang kaugnayan sa kasalanan. Walang depekto sa pamahalaan ng Diyos, walang dahilan para sa walang kasiyahan. Kapag ang mga isipan ng lahat ng mga puso ay mahayag, ang ng tapat at ang mga rebelde ay magkakaisa na magpapahayag, ‘Matuwid at tunay ang iyong mga daan, ikaw na hari ng mga bansa. Sinong hindi matatakot at luluwalhati sa iyong pangalan, O Panginoon? . . . sapagkat ang iyong matuwid na gawa ay nahayag.’ Apocalipsis 15:3, 4.”—Ellen G. White, The Desire of Ages, p. 58.

**Mga Tanong Para sa Talakayan**:

`“Kung manghahawak ka sa iyong sarili, na tumangging isuko ang kalooban sa Diyos, ikaw ay pumipili ng kamatayan. Ang magkasala, saan man ito matatagpuan, ang Diyos ay isang tumutupok na apoy. Kung pipiliin mo na magkasala at tumangging humiwalay mula rito, ang presensya ng Diyos, na tumutupok sa kasalanan, ay tutupok sa iyo.”—Ellen G. White, Thoughts From the Mount of Blessing, p. 62. Paano na ang siping ito ay matulungan tayo na maunawaan ang likas ng Pagsasakatuparan ng Hatol?`

`Pag-isipan ang ideya (na ipinahayag sa katapusang bahagi ng pag-aaral noong Martes) na walang sinuman sa mga mawawaglit ang haharap sa panghuling paghuhukom hanggang ang mga tinubos ay naging kabahagi sa proseso ng paghuhukom. Muli, ano ang itinuturo nito sa atin tungkol sa pagiging hayag at lantad ng Diyos? Para sa isang sansinukob na kung saan ang pag-ibig ang naghahari, bakit napakahalaga ang pagiging hayag na ito?`

`Paano magbibigay kaaliwan sa mga banal ang pagsali nila sa paghuhukom sa panahon ng isang libong taon tungkol sa kanilang mga minamahal na mawawaglit?`