---
title:  Ang Paghuhukom Bago Dumating si Jesus
date:  19/12/2022
---

Ang konsepto ng paghuhukom bago ang pagbabalik ni Cristo, o ang tinatawag natin na paghuhukom na “pre-advent” ay matatagpuan sa maraming lugar sa Kasulatan.

`Basahin ang Daniel 7:9–14; Mateo 22:1–14; Apocalipsis 11:1, 18, 19; at Apocalipsis 14:6, 7. Paanong magbibigay liwanag ang mga talatang ito sa isipan ng isang pre-advent investigative judgment sa mga hukuman sa langit? Ano ang kahalagahan ng ganitong paghuhukom?`

Ang konsepto ng isang pre-advent investigative judgment para sa bayan ng Diyos ay natatag sa tatlong pangunahing aral ng Biblia.

Ang isa ay ang isipan na ang lahat ng patay—matuwid at makasalanan—ay nananatiling walang malay sa kanilang libingan hanggang sa panghuling pagkabuhay na mag-uli (Juan 5:25–29).

Ang pangalawa ay ang pagkakaroon ng isang pangkalahatang paghuhukom ng lahat ng tao (2 Corinto 5:10, Apocalipsis 20:11–13).

Ang pangatlo ay ang katotohanang ang unang pagkabuhay na mag-uli ay ang pinagpalang gantimpala para sa mga matuwid, at ang ikalawang pagkabuhay na mag-uli ay ang walang hanggang kamatayan ng mga makasalanan (Juan 5:28, 29; Apocalipsis 20:4–6, 12–15).

Ang kahulugan nito ay kung ang lahat ng mga tao ay hahatulan, sila ay hahatulan bago sa kani-kanilang pagkabuhay na mag-uli, dahil sa mga pagkabuhay na mag-uling iyon ay tatanggap sila ng kanilang panghuling gantimpala.

Nakatutulong sa atin na maunawaan ang aklat ni Daniel tungkol sa panahon at likas ng pre-advent judgment. Sa katapusan ng simbolong 2,300 araw—noong 1844—ang santuwaryo sa langit ay malilinis (Daniel 8:14, ihambing sa Hebreo 9:23) at ang pre-advent investigative judgment ay magsisimula (Daniel 7:9–14), dalawang magkakaibang paraan nang pagpapahayag ng magkaparehong pangyayari. Ang paghuhukom ay gagawin pabor “para sa mga banal ng Kataas-taasan” (Daniel 7:22). Ito ang mabuting balita para sa bayan ng Diyos.

Sa Mateo 22:1–14, nagsalita si Jesus tungkol sa isang pagsusuri sa mga bisita sa kasalan bago talagang magsimula ang pista ng kasalan.

At sa aklat ng Apocalipsis, ang pre-advent investigative judgment ay tinukoy sa pamamagitan ng gawain ng pagsukat “yaong mga sumasamba” sa templo ng Diyos (Apocalipsis 11:1) at sa pagpapahayag na “dumating na ang oras ng Kanyang paghuhukom” (Apocalipsis 14:6, 7; ihambing sa Apocalipsis 14:14–16).

`Paano na ang ating kaalaman tungkol sa isang paghuhukom sa langit ay makakaapekto kung paano tayo mabubuhay rito sa lupa?`