---
title:  Ang Huling Paghuhukom
date:  18/12/2022
---

Para sa marami, ang ideya ng paghuhukom ay nangangahulugan ng pagkondena. At bagama’t bahagi ito ng proseso, kailangan na huwag nating kalimutan na ang paghuhukom ay mayroong positibong bahagi, na ang paghuhukom ay kasama rin ang pagpapawalang-sala ng matuwid. Sa katunayan, tumutukoy ang aklat ng Daniel sa isang panghuling-panahong paghuhukom na pabor “para sa mga banal ng Kataas-taasan” (Daniel 7:22). Kasama ang dalawa sa paghuhukom ng Diyos—isang prinsipyo na matatagpuan sa talata ng Lumang Tipan: “Pakinggan mo sa langit, at kumilos ka, at hatulan mo ang iyong mga lingkod. Iyong hatulan ang nagkasala sa pamamagitan ng pagpataw ng kanyang ginawa sa kanyang ulo, at aariing-matuwid ang matuwid upang bigyan siya ng ayon sa kanyang pagiging matuwid” (1 Hari 8:32).

`Basahin ang Mateo 25:31–46 at Juan 5:21–29. Paano ipinakita ni Cristo ang mga konsepto ng pagkondena at pagpapawalang-sala sa huling paghuhukom?`

May ilang nag-aangking ang pananalitang ay “hindi hinatulan” (Juan 3:18) at “hindi dumating sa kahatulan” (Juan 5:24) ay nangangahulugan na yaong mga nakay Cristo ay hindi hinatulan. Ngunit ang mga pananalitang ito ay nagpapahiwatig na ang mga mananampalataya ay hindi kinondena sa paghuhukom. Kaya’t ang mga talata ay kailangang maunawaan na nagsasabi ay “hindi kinondena” (Juan 3:18) at “hindi darating sa pagkondena” (Juan 5:24).

Sa maikling salita, ang ating kahihinatnan ay tiniyak na sa ating pang kasalukuyang buhay. Yaong mga nakay Cristo ay tiniyak na ang pagpapawalang-sala sa paghuhukom. Habang inilalarawan ang paghuhukom (Mateo 25:31–46), binanggit ni Cristo hindi lamang ang presensya ng mga kambing (makasalanan) kundi pati na mga tupa (matuwid). Tiyakang binanggit ni apostol Pablo, “Sapagkat tayong lahat ay kailangang humarap sa hukuman ni Cristo, upang bawat isa ay tumanggap ng kabayaran sa mga bagay na ginawa niya sa pamamagitan ng katawan, maging mabuti o masama (2 Corinto 5:10).

Habang pinag-iisipan ang paghuhukom, dapat nating itanim sa isipan na iniligtas tayo sa pamamagitan ng biyaya (Isaias 55:1, Efeso 2:8–10), inaring-matuwid sa pamamagitan ng pananampalataya (Genesis 15:6, Roma 5:1), at hinatulan sa pamamagitan ng mga gawa (Eclesiastes 12:14, Mateo 25:31–46, Apocalipsis 20:11–13). Ang pinagbabasehan ng proseso ng paghuhukom ng Diyos ay ang kautusang moral ng Diyos na binuo sa Sampung Utos (Eclesiastes 12:13, 14; Santiago 1:25; Santiago 2:8–17). Ang ating mga gawa, ang panlabas na mga katibayan ng katunayan ng ating nagliligtas na karanasan at, bunga nito, ito ang mga elemento na susuriin sa panahong ng paghuhukom.

Alalahanin: walang di-makatuwirang kautusan ang Diyos na pumipili sa ilan na maligtas at ang iba ay mawawaglit. Bawat isa ay responsable ayon sa paraang moral para sa kanyang patutunguhan.

Sa wakas, ang paghuhukom ay hindi isang panahon kung kailan ang Diyos ay nagpapasya para tanggapin o tanggihan tayo, ngunit ang panahon kung kailan pinagtitibay ng Diyos ang ating pagpili kung tinanggap natin o hindi Siya—isang pagpili na ipinakita sa pamamagitan ng ating mga gawa.