---
title:  Ang Proseso ng Paghuhukom
date:  17/12/2022
---

### Basahin Para sa Pag-aaral sa Linggong Ito
Mateo 25:31–46; Daniel 7:9–14; 1 Corinto 6:2, 3; 2 Pedro 2:4–6; Malakias 4:1; Apocalipsis 21:8.

> <p>Talatang Sauluhin</p>
> “Sapagkat tayong lahat ay kailangan na humarap sa hukuman ni Cristo upang ang bawat isa ay tumanggap ng kabayaran sa mga bagay na ginawa niya sa pamamagitan ng katawan, mabuti man o masama” (2 Corinto 5:10).

Kung malinaw ang Kasulatan tungkol sa isang bagay, ito ay ang katotohanan ng paghuhukom. Hahatulan ng Diyos ang sanlibutan. Ang mga talata, sa Lumang Tipan at sa Bago, ay marami at hindi malabo. Ang katarungan na lubhang nagkukulang dito at ngayon ay darating balang araw.

Sinabi ng Biblia na mayroong “sakdal na kaalaman” (Job 37:16) ang Diyos at “alam ang lahat ng bagay” (1 Juan 3:20), pati na ang mga lihim na layunin (Eclesiastes 12:14, Jeremias 17:10). Maaaring makapagtago tayo sa lahat at iba pang mga bagay, ngunit walang nakatago sa Diyos.

Ang ipinahihiwatig ng katotohanang ito ay hindi Niya kailangan ang paghuhukom para sa Kanyang sarili para malaman ang buhay ng bawat tao. Sa katunayan, ang paghuhukom ng Diyos ay isang kaluwagan ng Diyos, na isinagawa para sa kabutihan ng Kanyang mga nilikha, sa langit at sa lupa. Ang prosesong ito ay isang pangsansinukob at pangkasaysayan na uri dahil nagsimula si Lucifer ng kanyang rebelyon sa langit at pagkatapos ay ikinalat ito sa sanlibutang ito (Apocalipsis 12:7–9).

Sa linggong ito ating pag-aaralan ang proseso ng panghuling panahon na paghuhukom at ang tatlong pangunahing proseso nito: ang paghuhukom bago dumating si Jesus, ang paghuhukom sa panahon ng isang libong taon, at ang pagsasakatuparan ng hatol. Ang buong prosesong ito ay nagtatapos sa pagpapawalang-sala sa matuwid at ang ikalawang kamatayan ng mga makasalanan.

_*Pag-aralan ang liksyon sa linggong ito bilang paghahanda sa Sabbath, Disyembre 24._