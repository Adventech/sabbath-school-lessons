---
title:  Karagdagang Kaisipan
date:  28/10/2022
---

Basahin and Ellen G. White, “The Death of Moses,” pp. 469–480, sa Patriarchs and Prophets; “The Voice of Stern Rebuke,” pp. 129–142; “A Prophet of Peace,” pp. 237–243, sa Prophets and Kings; “The Centurion,” pp. 318, 319; “The Touch of Faith,” pp. 342, 343; “ ‘Lazarus, Come Forth,’ ” pp. 524–536, sa The Desire of Ages.

“Kay Cristo ay ang buhay, orihinal, hindi hiniram, at hindi nagsimula. ‘Siya na nasa kanya ang Anak ay mayroong buhay” 1 Juan 5:12. Ang pagka-Diyos ni Cristo ang katiyakan ng mananampalataya para sa buhay na walang hanggan. ‘Ang manampalataya sa Akin, bagama’t siya’y mamatay, ay mabubuhay. At ang bawat nabubuhay at manampalataya sa akin ay hindi mamamatay magpakailanman, pinaniniwalaan mo ba ito?’ Si Cristo rito [sa Juan 11:25, 26] ay tumitingin sa hinaharap sa panahon ng Kanyang ikalawang pagbabalik. Sa oras na iyon, ang mga matuwid ay bubuhaying walang kasiraan, at ang mga nabubuhay na matuwid ay dadalhin sa langit na hindi nakakita ng kamatayan. Ang milagro na malapit nang gawin ni Jesus, sa pagbuhay kay Lazaro mula sa mga patay, ay magiging kinatawan ng muling pagkabuhay ng lahat na matuwid na patay. Sa pamamagitan ng Kanyang salita at sa Kanyang mga gawa, ipinahayag Niya ang Kanyang sarili bilang May-akda ng muling pagkabuhay. Siya mismo na malapit nang mamatay sa krus ay nakatayo na may mga susi ng kamatayan, isang manlulupig ng libingan, at iginiit ang Kanyang karapatan at kapangyarihan upang magbigay ng walang hanggang buhay.”—Ellen G. White, The Desire of Ages, p. 530.

**Mga Tanong Para sa Talakayan**:

`Maraming tao ang namatay noong panahon ng mga paglilingkod ng mga propeta sina Elias at Eliseo, pati na rin noong panahon ng sariling paglilingkod ni Cristo rito sa lupa. Kakaunti lamang ang muling binuhay (Tingnan ang Lucas 4:24–27.) Isipin din ang karanasan ng mga patay, na sila man ay muling binuhay noong nakaraan o sa Ikalawang Pagdating, ano ang pagkakaibang magagawa nito, kung tutuusin, tungkol sa kung ano ang katulad na maging isang patay?`

`Maraming manunulat sa mga nagdaang siglo ang sumulat tungkol sa ating maselang kalagayan ng buhay na laging nagtatapos sa kamatayan. Kasama ng iba pang mga buhay na nilikha—mga manok, beaver, talaba, atbp.—lahat tayo ay namamatay. Gayunman, para sa mga tao, sa isang banda ay mas masahol pa kaysa mga hayop, dahil alam nating tayo ay mamamatay. (Tingnan sa Eclesiastes 9:5.) Hindi alam ng mga manok, beavers, at mga talaba. Kung gayon, bakit mahalaga sa atin ang pangako ng muling pagkabuhay?`

`Kung iniisip mo na ang kaluluwa ay hindi namamatay at ang mga patay, lalo na ang mga matuwid na patay, ay nabubuhay sa langit matapos na mamatay sila, ano pa ba ang pangangailangan ng muling pagkabuhay sa huling panahon?`

`Kung may isang taong tumawag at nagtanong, “Nariyan ba si Sally” maaari kang sumagot, “Oo, ngunit natutulog.” Gayunman, kung mayroong isa na tumawag at nagtanong, “Nariyan ba si Sally” hindi ka sasagot nang ganito, “Oo, pero patay na siya.” Bakit hindi? Ano ang itinuturo nito sa atin tungkol sa likas ng kamatayan?`