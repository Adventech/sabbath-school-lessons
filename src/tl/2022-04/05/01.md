---
title:  Mga Pagkabuhay na Mag-uli Bago ang Krus
date:  22/10/2022
---

### Basahin Para sa Pag-aaral sa Linggong Ito
Judas 9, Lucas 9:28–36, 1 Hari 17:8–24, Lucas 7:11–17, Marcos 5:35–43, Juan 11:1–44.

> <p>Talatang Sauluhin</p>
> “Sinabi sa kanya ni Jesus, ‘Ako ang muling pagkabuhay at ang buhay. Ang sumasampalataya sa akin, bagama’t siya’y mamatay ay muling mabubuhay. At ang bawat nabubuhay at sumasampalataya sa akin ay hindi mamamatay magpakailanman. Pinaniniwalaan mo ba ito?’” (Juan 11:25, 26).

Ang mga pagtukoy ng Lumang Tipan sa pagkabuhay na mag-uli na ating tiningnan na ay mas nakabase sa mga personal na inaasahan (Job 19:25–27, Hebreo 11:17–19, Awit 49:15, Awit 71:20) at sa mga hinaharap na mga pangako (Daniel 12:1, 2, 13). Gayunman, nasa atin din ang mga kinasihang talaan ng mga pangyayari na kung saan totoo na ang mga tao ay binuhay na muli mula sa kamatayan.

Ang unang pagkabuhay na mag-uli ay ang kay Moises (Judas 9, Lucas 9:28–36). Noong panahon ng mga hari sa Israel, ang anak na lalaki ng balo sa Zarephath (1 Hari 17:8–24) at ang anak na lalaki ng Sunamita (2 Hari 4:18–37) ay binuhay rin. Si Cristo, nang narito sa laman, ay binuhay na muli ang anak na lalaki ng babaing balo ng Nain (Lucas 7:11–17), ang anak na babae ni Jairus (Lucas 8:40–56), at pagkatapos ay si Lazaro (Juan 11). Maliban kay Moises, ang lahat ng mga taong ito ay binuhay na mga taong mortal na sa huli ay muling mamamatay. Ang mga pangyayaring ito ay tiniyak din ang mga aral ng Biblia na walang nalalaman ang mga patay (Job 3:11–13; Awit 115:17; Awit 146:4; Eclesiastes 9:5, 10). Wala alin man sa mga kuwentong ito, o alin man sa mga kuwento ng Biblia tungkol sa pagkabuhay na mag-uli, ay may anumang binabanggit ng inaakalang karanasan matapos na mamatay.

Sa linggong ito, pag-iisipan natin na mas mabuti ang tungkol sa pagkabuhay na mag-uli na naganap bago ang sariling kamatayan at pagkabuhay na mag-uli ni Cristo.

_*Pag-aralan ang liksyon sa linggong ito bilang paghahanda sa Sabbath, Oktubre 29._