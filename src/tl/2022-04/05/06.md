---
title:  Si Lazaro
date:  27/10/2022
---

`Basahin ang Juan 11:1–44. Sa anong paraan si Jesus ay “luwalhatiin” sa pamamagitan ng karamdaman at kamatayan ni Lazaro (Juan 11:4)?`

Dito rin ay ginamit ni Jesus ang sagisag para sa pagtulog sa pagsasalita tungkol sa kamatayan. “Si Lazaro na ating kaibigan ay natutulog, ngunit ako’y pupunta roon, upang gisingin siya” (Juan 11:11). Kapag may nag-iisip na Siya ay nagsasalita tungkol sa literal na pagtulog (Juan 11:11–13), malinaw na sinabi ni Jesus kung ano ang kahulugan Niya: “Namatay si Lazaro” (Juan 11:12–14). Sa totoo lang, nang dumating si Jesus sa Betania, si Lazaro ay apat na araw nang patay; ang kanyang bangkay ay nabubulok na (Juan 11:17, 39). Sa oras na magsimulang mabulok at bumaho ang katawan, walang duda: ang tao ay patay.

Ayon sa kontekstong ito, nang sabihin ni Jesus kay Marta, “Muling mabubuhay ang iyong kapatid” (Juan 11:23), tiniyak niya ang kanyang paniniwala sa panghuling pagkabuhay na mag-uli. Ngunit ipinahayag ni Jesus, “Ako ang muling pagkabuhay at ang buhay. Ang sumasampalataya sa akin, bagama’t siya’y mamatay, ay mabubuhay. At ang bawat nabubuhay at sumasampalataya sa akin ay hindi mamamatay magpakailanman. Pinaniniwalaan mo ba ito?” (Juan 11:25–26). At idinugtong ni Jesus, “kung ikaw ay sasampalataya, ay makikita mo ang kaluwalhatian ng Diyos” (Juan 11:40). Sumampalataya si Marta, at nakita niya ang kaluwalhatian ng Diyos sa pagkabuhay na mag-uli ng kanyang kapatid.

Sinabi ng Diyos na sa pamamagitan ng salita ng Diyos ang buhay ay nilikha (Awit 33:6), at sa pamamagitan ng Kanyang salita ang buhay ay muling nilikha, gaya nang kaso ni Lazaro. Matapos ang maikling panalangin, nag-utos si Jesus, “Lazaro, lumabas ka!” (Juan 11:43). Sa oras na iyon at doon din nakita ng mga tao ang nagbibigay-buhay na kapangyarihan ng Diyos, ang kaparehong kapangyarihan na nagsalita sa ating mundo para umiiral at ang kaparehong kapangyarihan nasa katapusan ng panahon ay tatawaging muli ang mga patay para mabuhay sa pagkabuhay na mag-uli.

Sa pamamagitan ng pagbuhay kay Lazaro, pinatunayan ni Jesus na mayroon Siyang kapangyarihang gapiin ang kamatayan, na, para sa mga taong gaya natin, na mamamatay sa huli—ano pa bang mas dakilang pagpapakita ng kaluwalhatian ng Diyos ang makikita?

`Basahin ang Juan 11:25, 26. Sa isang linya nagsalita si Jesus tungkol sa mga mananampalataya na namamatay, at sa kasunod nagsasalita Siya tungkol sa mga mananampalataya na hindi na kailanman mamamatay. Ano ang itinuturo sa atin dito ni Jesus, at bakit ang pagkaunawa na ang kamatayan ay isang hindi gising na pagtulog napakahalaga sa pagkaunawa ng mga salita ni Cristo? At bakit ang Kanyang mga salita ay naghahandog sa atin, na mga taong nakatalaga sa libingan, ng sobrang pag-asa?`