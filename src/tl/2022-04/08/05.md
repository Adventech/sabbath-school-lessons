---
title:  Sa Pagtunog ng Trumpeta
date:  16/11/2022
---

Kumbinsido ang mga taga-Tesalonica na ang buhay na walang hanggan ay ipagkakaloob lamang doon sa mga mananatiling buhay hanggang sa Ikalawang Pagdating. “Kanilang maingat na binantayan ang kanilang mga kaibigan, baka sila ay mamatay at mawala ang pagpapala na kanilang inaasahan na tatanggapin sa pagdating ng kanilang Panginoon. Ngunit isa-isa na ang kanilang mga minamahal ay kinuha sa kanila, at may pagdadalamhati na pinagmasdan nila ang mga mukha ng kanilang mga namatay, na hindi halos umaasa na makatatagpo sila sa buhay sa hinaharap.”—Ellen G. White, The Acts of the Apostles, p. 258.

`Basahin ang 1 Tesalonica 4:13–18. Paano itinuwid ni Pablo ang maling isipang ito?`

Mayroon isang dati nang pagkiling na basahin ayon sa pananalita, “sa pamamagitan ni Jesus, ang mga natutulog ay dadalhin ng Diyos na kasama niya” (1 Tesalonica. 4:14) nang higit kaysa sinasabi ng talata. Marami sa mga tumanggap ng teorya ng natural na imortalidad ng kaluluwa ang nagmumungkahi na si Cristo, sa Kanyang ikalawang pagparito, ay dadalhing kasama Niya mula sa langit ang mga kaluluwa ng mga matuwid na patay na nasa langit na kasama ng Diyos. Kaya, yaong mga kaluluwa ay muling babalik sa kani-kanilang mga katawan. Ngunit ang ganitong interpretasyon ay hindi ayon sa mga pangkalahatang turo ni Pablo tungkol sa paksa.

Basahin ang mga salita ng hindi-Adventista na teologo tungkol sa tunay na kahulugan ng talata: “Ang dahilan kung bakit ang mga Cristianong taga-Tesalonica ay mayroong pag-asa habang sila ay nagdadalamhati dahil sa mga patay na miyembro ng kanilang iglesia ay ‘dadalhin’ sila ng Diyos, iyon ay, kanyang bubuhayin ang mga namatay na mananampalataya at isasama sila sa pagdating ni Cristo, na dahil dito ay ‘makakasama niya’ sila. Ang implikasyon nito ay ang mga namatay na mananampalataya ay hindi malalagay sa alanganin sa ikalawang pagdating ni Cristo kundi ‘makakasama niya’ sa isang paraan na sila ay pantay na makikibahagi ng mga buhay na mananampalataya sa kaluwalhatian, na kaugnay sa kanyang pagbabalik.”—Jeffrey A. D. Weima, 1–2 Thessalonians, Baker Exegetical Commentary on the New Testament (Grand Rapids, MI: Baker Academic, 2014), p. 319.

Kung ang mga kaluluwa ng mga matuwid na patay ay nasa langit na kasama ng Panginoon, hindi na kailangang banggitin ni Pablo ang huling pagkabuhay bilang isang pag-asa ng Cristiano. Sa halip, sinabi niya na “yaong mga natutulog kay Jesus” (1 Tesalonica. 4:14) ay muling bubuhayin mula sa mga patay sa katapusan ng panahon.

Ang pag-asa sa huling pagkabuhay na mag-uli ay nagbibigay ng kaaliwan sa mga nagdadalamhating taga-Tesalonica. Ang kaparehong pag-asa ay makatutulong sa atin na humarap na may pagtitiwala sa mga mapapait na mga sandali kapag ang malamig na hawak ng kamatayan ay kinuha ang ating mga minamahal mula sa atin.