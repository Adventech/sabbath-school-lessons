---
title:  “Muli Akong Babalik”
date:  14/11/2022
---

`Basahin ang Juan 14:1–3. Naging halos 2,000 taon na nang mangako si Jesus na muli Siyang babalik. Paano natin matutulungan ang iba na makita na, sa kabila nang mahabang panahon (na sa katunayan ay hindi naman mahalaga), ang pangakong ito ay angkop pa rin kahit na sa ating henerasyon, na masyado nang malayo nang sabihin ito ni Jesus?`

Apat na beses sa aklat ng Apocalipsis ay sinabi ni Jesus, “Ako ay malapit nang dumating!” (Apocalipsis 3:11; Apocalipsis 22:7, 12, 20). Ang inaasahan nang Kanyang malapit nang pagdating ang nag-udyok sa misyon ng iglesia ng mga apostol at pinuno ng pag-asa ang buhay ng hindi mabilang mga Cristiano sa mga nagdaang siglo. Ngunit namatay na ang magkakasunod na mga henerasyon, at hindi pa naganap ang pangakong ito. Kaya’t, marami ang nagtatanong: Gaano pa katagal na mangangaral tayo na “malapit nang dumating si Jesus”? Nagbunga ba ang mga salitang hindi ng mga salita na hindi magkakatotoo? (Tingnan ang 2 Pedro 3:4.)

Maraming mga Cristiano ang nagreklamo tungkol sa mahabang “pagkabalam” (ihambing sa Mateo 25:5). Sa katunayan, paano natin malalaman na ito ay isang mahabang “pagkabalam”? Ano ang dapat na “tamang” panahon para bumalik si Cristo? Ito ba ay maaaring 50 taon, 150, 500? Ang tunay na mahalaga ay ang pangako ng Biblia na “hindi mabagal ang Panginoon tungkol sa kanyang pangako, na gaya sa kabagalang itinuturing ng iba, kundi matiyaga sa inyo, na hindi niya ibig na ang sinuman ay mapahamak, kundi ang lahat ay dumating sa pagsisisi” (2 Pedro 3:9).

Sa kabila nang mahabang mga siglo mula nang umakyat si Jesus, nananatiling angkop ang pangako ng Kanyang pagdating, kahit na ngayon. Bakit? Dahil ang lahat nang nasa atin ay ang ating maikling buhay (Awit 90:10), sinundan ng isang walang malay na pamamahinga sa libingan (Eclesiastes 9:5, 10), at pagkatapos ay ang huling pagkabuhay na mag-uli, na wala nang kasunod na pagkakataon para baguhin ang ating kapalaran (Hebreo 9:27). Kung patungkol sa bawat isa na namatay (na gaya sa sinabi sa ikatlong liksyon), dahil ang lahat ng mga patay ay tulog at walang malay, ang ikalawang pagdating ni Cristo ay hindi mahigit kailanman sa isang saglit o dalawa matapos na mamatay sila. Para sa iyo, sa iyong personal na karanasan (gaya rin sa lahat ng bayan ng Diyos sa bawat panahon), ang pagdating ni Cristo ay parang isang saglit lamang matapos na ikaw ay mamatay. Hindi iyon magtatagal, di ba?

Bawat paglipas ng araw ay nagdadala ng isang araw na mas malapit sa maluwalhating pagpapakita ng Panginoong Jesu-Cristo sa mga alapaap ng langit. Bagaman hindi natin alam kung kailan Siya darating, makatitiyak tayo na _darating_ Siya, at ito ang tunay na mahalaga.

`Isang pastor ang nagsesermon, na iginigiit na wala siyang pakialam kung kailan darating si Jesus. Ang mahalaga lamang sa kanya ay ang pagdating ni Cristo. Paano gumagana ang lohikang ito sa iyo, at paano ito makatutulong kung ikaw ay manghihina tungkol sa hindi pa pagdating ni Cristo?`