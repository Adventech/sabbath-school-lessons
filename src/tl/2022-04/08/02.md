---
title:  Pag-asa Hanggang sa Kabilang Buhay
date:  13/11/2022
---

Ang matandang Griyegong manunulat ng kasaysayan na si Herodotus (ika-5 siglo B.C.) ay sumulat tungkol sa isang tribu na, sa kapanganakan, ay nagsimula ang paghihinagpis dahil kanilang inaasahan ang pagdurusa na haharapin ng sanggol kung mabubuhay ito sa pagtanda. Gaano man na parang kakaiba ang rituwal na ito sa atin, mayroong itong katuwiran.

Matapos ang libong mga taon, isang anunsyo sa America noong simula nang ika-20 siglo ang nabasa, “Bakit mabubuhay ka, kung ikaw ay puwedeng ilibing sa halagang sampung dolyar?”

Alam natin na ang buhay ay lubhang napakahirap, kahit na tayo ay naniniwala sa Diyos at sa pag-asa ng walang hanggan. Gayunman, isipin mo kung gaano ang hirap para roon sa mga walang pag-asa sa anumang bagay sa kabila nang maikli at madalas na magulong pamumuhay rito. Mahigit sa isang sekyular na manunulat ang nagkomento tungkol sa kawalan ng halaga ng buhay ng tao, dahil sa alam nating lahat na mamamatay lamang tayo, ngunit alam nating lahat na tayong nabubuhay ay mamamatay. At ang pagkaunawang ito ang binubuo nang proyekto ng buhay ng tao, na madalas ay mahirap at malungkot sa sarili nito, na parang walang halaga at bale-wala. Tinukoy ng isang mapag-isip na ang buhay ng tao ay wala kundi “malaking kumpol ng laman sa ibabaw ng wasak na mga buto.” Sa halip, malungkot man, mahirap na makipag-argumento sa lohika.

Siyempre, sa kabaligtaran nang lahat ng ito, mayroon tayong pangako sa Biblia ng buhay na walang hanggan kay Jesus. At iyon ang susi: mayroon tayong pag-asa na ito kay Jesus at kung ano ang iniaalok sa atin ng Kanyang kamatayan at pagkabuhay na mag-uli. Kung wala ito, ano pang pag-asa mayroon tayo?

`Basahin ang 1 Corinto 15:12–19. Ano ang sinasabi rito ni Pablo tungkol sa kung gaano malapit na nakaugnay ito sa pagkabuhay na mag-uli ni Cristo sa pag-asa ng ating sariling pagkabuhay na mag-uli?`

Malinaw si Pablo: ang ating pagkabuhay na mag-uli ay hindi mapaghihiwalay na nakatali sa pagkabuhay na mag-uli ni Cristo. At kung hindi tayo babangon, kung gayon, nangangahulugan itong si Cristo ay hindi bumangon, at kung hindi bumangon si Cristo, kung gayon—ano? “Ang inyong pananampalataya ay walang kabuluhan; kayo’y nananatili pa rin sa inyong mga kasalanan.” Sa ibang salita, kapag tayo ay namatay, mananatili tayong patay, at magpakailanman rin. Kaya’t, ang lahat ay walang kabuluhan. Sinabing lahat ni Pablo maliban sa nasa 1 Corinto 15:32—“Kung ang mga patay ay hindi muling binubuhay, ‘Tayo ay kumain at uminom, sapagkat bukas tayo’y mamamatay.’ “

Kung ang ating pangkasalukuyang pag-iral na nakabase sa karbon na protoplasm ay iyon lamang, at ang ating “pitumpung taon” (kung tayo ay mapalad; higit pa kung tayo ay hindi maninigarilyo o kakain ng maraming mga McDonald hamburger) ang lahat ng ating makukuha, kailanman—kung tayo ay lubhang matibay. Hindi nakapagtataka na idinagdag ni Ellen G. White, “Ang langit ay pinakamahalaga para sa atin, at kung mawawala sa atin ang langit, mawawala sa atin ang lahat.”—Sons and Daughters of God, p. 349.

`Pag-isipan kung gaano kahalaga ang ating pag-asa at ang pananampalataya. Bakit kailangan na gawin natin ang lahat nating makakaya, ayon sa biyaya ng Diyos, na ingatan ito?`