---
title:  Karagdagang Kaisipan
date:  18/11/2022
---

Basahin ang Ellen G. White, “The Thessalonian Letters,” pp. 255–268; “Called to Reach a Higher Standard,” pp. 319–321, sa The Acts of the Apostles.

Isinulat ni Stephen Cave na, “Alam na alam ng mga Romano ang mga paniniwala ng mga Cristiano na balang araw ay babangon sila sa katawan mula sa libingan at ginawa nila ang lahat na magagawa nila para kutyain at hadlangan ang mga pag-asang iyon. Itinala ang isang ulat ang isang pag-uusig sa Gaul noong 177 ce na ang mga martir ay pinatay muna, at pagkatapos ang kanilang mga bangkay ay hinayaang mabulok na hindi naililibing sa loob ng anim na araw bago sunugin at ang kanilang mga abo ay itinapon sa ilong ng Rhône—’Ngayon ating tingnan kung sila ay babangon pang muli,’ ang iniulat na sinabi ng mga Romano.”—Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

Ang maliit na direktang liksyon sa pag-aalinlangang teolohiya, gaano man na dramatiko ito, ay wala sa pinag-uusapan; wala itong pinatutunayan tungkol sa mga pangako ng Biblia tungkol sa pagkabuhay na mag-uli. Ang Kapangyarihan na nagbangon kay Jesus mula sa patay ay may kakayahan ring gawin ito sa atin, anuman ang katayuan ng ating katawan. Tiyak na kaya Niyang baguhin ang buhay at buhaying muli ang patay.

“Gayundin naman, sa pamamagitan ni Jesus, ang mga natutulog ay dadalhin ng Diyos na kasama niya” [1 Tesalonica. 4:14], ang sinulat ni Pablo. Marami ang nagsalin ng talatang itong may kahulugan na ang mga natutulog ay dadalhin ni Cristo sa langit; ngunit ang ibig sabihin ni Pablo na kung paanong binuhay si Cristo mula sa mga patay, tatawagin din ng Diyos ang mga natutulog na banal mula sa kanilang mga libingan at dadalhin silang kasama Niya sa langit. Mahalagang kaaliwan! maluwalhating pag-asa! hindi lamang sa iglesia ng Tesalonica, kundi sa lahat ng mga Cristiano saanman sila naroroon.”—Ellen G. White, The Acts of the Apostles, p. 259.

**Mga Tanong Para sa Talakayan**:

`Mayroong nagsabi: “Papatayin ka ng kamatayan. . . . Para lubos na mawala, ang bakas at ang lahat, ay mahaba ang nararating patungo sa pagkawasak ng kahulugan ng buhay ng isang tao.” Tama siya. Kung gayon, anong pag-asa ang mayroon tayo laban sa kawalan ng kahulugan ng ating buhay?`

`Paano natin isasaayos ang pangangailangang lumago patungo sa kasakdalan (Filipos 3:12–16), taglay ang katotohanang tanging sa ikalawang pagdating ni Cristo natin matatanggap ang isang hindi nasisira at walang kasalanang likas (1 Corinto 15:50–55)?`

`Paano natin matutulungan ang isang taong lubusang naniniwala sa isipan ng “lihim na pag-agaw” na makita kung bakit mali ang aral na ito?`

`Basahing muli ang 1 Corinto 15:12–19. Ano ang nasa mga talatang itong ipinapakita ang ganitong makapangyarihang katibayan para sa aral na ang mga patay ay natutulog laban sa pagiging nasa langit kasama ngayon ni Jesus? Ano ang kahulugan ng mga talatang ito kung ang matuwid na patay ay nasa langit na kasama ni Jesus ngayon?`