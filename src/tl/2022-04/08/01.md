---
title:  Ang Pag-asa ng Bagong Tipan
date:  12/11/2022
---

### Basahin Para sa Pag-aaral sa Linggong Ito
1 Corinto 15:12–19, Juan 14:1–3, Juan 6:26–51, 1 Tesalonica. 4:13–18, 1 Corinto 15:51–55.

> <p>Talatang Sauluhin</p>
> “At ito ang patotoo, na tayo’y binigyan ng Diyos ng buhay na walang hanggan at ang buhay na ito ay nasa kanyang Anak. Ang kinaroroonan ng Anak ay kinaroroonan ng buhay; ang hindi kinaroroonan ng Anak ng Diyos ay hindi kinaroroonan ng buhay” (1 Juan 5:11, 12).

Bagaman nasulat sa Griyego, ang lahat ng manunulat sa Bagong Tipan (maliban kay Lucas) ay mga Judio, at siyempre kanilang isinulat ang likas ng mga tao mula sa pangkabuuang pananaw ng Hebreo, hindi ayon sa paganong Griyego.

Kaya’t, para kay Cristo at sa mga apostol, ang pag-asa ng Cristiano ay hindi isang bagong pag-asa kundi, sa halip, ang paghahayag ng isang lumang pag-asa na pinalago ng mga patriyarka at mga propeta. Halimbawa, binanggit ni Cristo na nakita na ni Abraham at nagalak na makita ang Kanyang araw (Juan 8:56). Sinabi ni Judas na nanghula si Enoc tungkol sa Ikalawang Pagdating (Judas 14, 15). At nagsalita ang aklat ng Hebreo tungkol sa mga bayani ng pananampalataya na umaasa sa isang makalangit na gantimpala na hindi nila tatanggapin hanggang hindi natin natatanggap ang sa atin (Hebreo 11:39, 40). Magiging bale-wala ang pananalitang ito kung ang kanilang mga kaluluwa ay kasama na ng Panginoon sa langit.

Sa pamamagitan ng pagdidiin na yaon lamang na kay Cristo ang mayroong buhay na walang hanggan (1 Juan 5:11, 12), pinabulaanan ni Juan ang teorya ng natural na kawalan ng kamatayan ng kaluluwa. Tunay na walang buhay na walang hanggan na hiwalay sa nagliligtas na relasyon kay Cristo. Kung gayon, ang pag-asa ng Bagong Tipan ay isang pag-asa na nakasentro kay Cristo, at ang tanging pag-asa na itong mortal na pagkabuhay isang araw ay magiging isa nang walang kamatayan.

_*Pag-aralan ang liksyon sa linggong ito bilang paghahanda sa Sabbath, Nobyembre 19._