---
title:  Ang Kamatayan sa Isang Makasalanang Mundo
date:  01/10/2022
---

### Basahin Para sa Pag-aaral sa Linggong Ito
Genesis 2:16, 17; Genesis 3:1–7; Awit 115:17; Juan 5:28, 29; Roma 5:12; 2 Corinto 5:21.

> <p>Talatang Sauluhin</p>
> “Kaya’t kung paanong sa pamamagitan ng isang tao ay pumasok ang kasalanan sa sanlibutan, at sa pamamagitan ng kasalanan ay ang kamatayan, kaya’t dumating sa lahat ng mga tao ang kamatayan, sapagkat ang lahat ay nagkasala” (Roma 5:12).

Si Cristo ang Makalangit na Ahente na kung kanino dinala ng Diyos ang sansinukob at ang mundo para umiral (Juan 1:1–3, 10; Colosas 1:16; Hebreo 1:2). Ngunit nang bigyan ng Diyos Ama ng espesyal na karangalan si Cristo at ipinahayag na magkakasama Sila na likhain ang mundo, “nainggit si Lucifer at nagselos kay Cristo Jesus” (Ellen G. White, The Story of Redemption, p. 14) at nagpanukala laban sa Kanya.

Dahil itinapon siya mula sa langit, nagpasya si Satanas “na sirain ang kaligayahan nina Adan at Eva” sa lupa at kung gayon “ay magbunga ng dalamhati sa langit.” Inisip niya na “kung makakaya niya na sa anumang paraan ay madaya sila [Adan at Eva] para sumuway, gagawa ang Diyos ng ilang probisyon para maaari silang patawarin, at pagkatapos siya at ang lahat ng mga nagkasalang anghel sa isang patas na paraan ay magiging kabahagi nila sa awa ng Diyos.”—Ellen G. White, The Story of Redemption, p. 27. Dahil alam ang estratehiya ni Satanas, nagbabala ang Diyos kina Adan at Eva na hindi isapanganib ang kanilang sarili sa tukso (Genesis 2:16, 17). Nangangahulugan itong kahit na ang mundong ito ay sakdal at walang kapintasan, mayroon nang malinaw na pasubali para sa mga taong sumunod.

Sa linggong ito, ating pagbulaybulayan ang pagkakasala ni Adan at Eva, kung paanong ang kasalanan at kamatayan ay sinakop ang ating mundo, at kung paano itinanim ng Diyos ang binhi ng pag-asa sa sangkatauhan kahit na roon pa sa Eden.

_*Pag-aralan ang liksyon sa linggong ito bilang paghahanda sa Sabbath, Oktubre 8._