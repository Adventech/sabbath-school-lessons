---
title:  Karagdagang Kaisipan
date:  07/10/2022
---

Basahin ang Ellen G. White, “The Temptation and Fall,” pp. 52–62, at “The Plan of Redemption,” pp. 63–70, sa Patriarchs and Prophets; “The Knowledge of Good and Evil,” pp. 23–27, sa Education.

Nitong nagdaang mga taon, ginawa ang mga pag-aaral doon sa tinatawag na mga Near Death Experience (NDEs) o Karanasan ng Malapit na Kamatayan. Ang nangyayari ay ang mga tao ay “namatay,” dahil ang kanilang mga puso ay tumigil sa pagtibok, at tumigil sila sa paghinga. Gayunman, pagkatapos sila ay muling nabubuhay, ngunit may mga kakatwang kuwento na lumulutang sa isa pang kalagayan ng pag-iral at nakatagpo ang isang persona ng liwanag. May ilan pa ring nagsasabi na nakakatagpo nila ang mga kamag-anak na matagal nang namatay. Maraming tao, kahit na mga Cristiano, na hindi nakakaunawa tungkol sa katotohanan tungkol sa kamatayan, ay naniniwala na ang mga kuwentong ito ay higit na katibayan tungkol sa kawalan ng kamatayan ng kaluluwa. Gayunman (at ito ay dapat na isang malinaw na babala na mayroong isang maling bagay), karamihan sa mga nakaranas ng ganitong karanasan ay umaamin na ang mga espirituwal na nilalang na kanilang nakatagpo sa panahon ng NDEs ay nagbigay sa kanila ng mga nakakaaliw na salita, magandang pananalita tungkol sa pag-ibig, kapayapaan, at kabutihan. Ngunit wala silang narinig tungkol sa kaligtasan ni Cristo. Wala tungkol sa kasalanan, at wala tungkol sa paghuhukom. Habang nararanasan ng kasunod na buhay ng Cristiano, hindi ba sila dapat na tumanggap kahit na kaunti ng mga pangunahing aral ng mga Cristiano na kasama nito? Ngunit, parang ang mga itinuturo sa kanila ay parang sa aral na tulad sa New Age, na nagpapaliwanag kung bakit, sa maraming pagkakataon, lumalabas sila na nabawasan ang kanilang pagkahilig sa Cristianismo kaysa dati bago sila “namatay.” At, bakit wala sa sinumang Cristiano, nakumbinsi na ang kanilang NDEs ay isang patikim ng langit ng mga Cristiano, ang tumanggap ng kahit anumang teolohiya ng Cristiano habang nandoon sila, na salungat sa malaking takal ng sentimiyento ng _New Age?_ Ang sagot ay dinadaya sila ng isa na kaparehong dumaya kay Eva sa Eden, at kaparehong kasinungalingan rin. (Tingnan ang Liksyon 11.)

**Mga Tanong Para sa Talakayan**:

`Paano pinatotohanan ng karanasan nina Adan at Eva na ang kapatawaran ng Diyos ay hindi ang kabaligtaran ng mga parusa sa kasalanan? Bakit ang ganitong mahalagang katotohanan ay dapat na laging alalahanin?`

`Ang punong-kahoy ng pagkakilala ng mabuti at masama ay ang “enchanted ground” ng kaaway para kina Adan at Eva. Ano ang ilan sa “enchanted ground” na maaaring matuklasan ang ating mga sarili na matuksong pasukan?`

`Nagsisikap si Satanas na dalhin ang bayan ng Diyos na maniwala na “ang mga kahilingan ni Cristo ay hindi mas istrikto kaysa ng manampalataya sila nang una, at sa pamamagitan ng pakikiayon sa mundo sila ay magkakaroon ng higit na impluwensya sa mga makamundong mga tao.”—Ellen G. White, Testimonies to Ministers and Gospel Workers, p. 474. Ano ang dapat nating gawin upang hindi tayo mahulog sa ganitong mandarayang patibong?`