---
title:  Karagdagang Kaisipan
date:  21/10/2022
---

Basahin ang Ellen G. White, “Visions of Future Glory,” pp. 722–733, sa Prophets and Kings.

Itinuturo ng makabagong siyensya na ang lahat ng bagay ay binubuo ng mga atomo, na ang mga ito ay binubuo pa rin ng mga maliit na particles, quarks at leptons, na pinaniniwalaan na pinagtayuan na mga bloke ng lahat ng katotohanang pisikal. Kung gayon, kung ang puso ng pisikal na mundo ay quarks at leptons, hindi ba ang Diyos na lumikha at nagpanatili ng mundo ay kayang baguhin ang mga quarks at leptons kapag dumating na ang oras para muli tayong buhayin? Sa pagkutya sa pagkabuhay na mag-uli, nagtanong si Bertrand Russel kung ano ang mangyayari roon sa mga kinain ng mga cannibal, dahil ang kanilang katawan ay bahagi na ngayon ng mga cannibal, kaya’t sino ang makakakuha kung ano ang nasa pagkabuhay na mag-uli? Ngunit ano kaya’t kinuha lang ng Panginoon ang mga quarks at leptons, ang pinakapundasyon ng pag-iral, mula sa kung saan, at, base sa impormasyon na nasa Kanya tungkol sa bawat isa sa atin, ay muling binuo tayo mula sa quarks at leptons? Hindi Niya kailangan ang orihinal; kahit na alin man iyon ay puwede. O, sa katotohanan, puwede na magsalita lamang Siya para magkaroon ng mga bagong quarks at leptons at magsimula mula roon. Ganoon man ang gawin Niya, ang Diyos na lumikha sa sansinukob ay muling lilikhain tayo, na ipinangako Niyang gagawin sa pagkabuhay na mag-uli mula sa mga patay.

“Ang Nagbigay ng buhay ay tatawagin ang Kanyang biniling pag-aari sa unang pagkabuhay na mag-uli, at hanggang sa oras ng tagumpay, kapag tumunog na ang trumpeta at ang malaking hukbo ay pupunta sa walang hanggang tagumpay, bawat natutulog na banal ay iingatan at babantayan bilang isang mahalagang bato, na kilala ng Diyos sa pangalan. Sa pamamagitan ng kapangyarihan ng Tagapagligtas na naninirahan sa kanila habang nabubuhay at dahil sila ay kabahagi ng makalangit na likas, sila ay ibinangon mula sa mga patay.”—Ellen G. White Comments, The SDA Bible Commentary, vol. 4, p. 1143.

**Mga Tanong Para sa Talakayan**:

`Mayroon tinatayang 2 trilyon na mga galaksi sa kalawakan, ang bawat isa ay binubuo ng bilyun-bilyong mga bituin. At ilan sa mga bituin ay may mga planeta na umiikot sa kanila, tulad ng mga planeta sa ating solar system na umiikot sa araw. Ngayon, isipin ang kahanga-hangang kapangyarihan ng Diyos, na hindi lamang lumikha ng mga bituin na ito, kundi pinapanatili pa ang mga ito at alam ang mga ito sa kanilang mga pangalan (Awit 147:4). Bagaman ang kahanga-hangang katotohanang ito ay hindi nagpapatunay na ang kaparehong Diyos na ito ay may kakayahan o bubuhayin ang patay, paano inihahayag nito sa atin na itong kaparehong kahanga-hangang kapangyarihan na nasa Kanya at bakit, natitiyak, ang isang bagay na tulad sa pagkabuhay na mag-uli ay hindi malayo sa Kanyang kapangyarihan?`

`Idinidiin ng Hebreo 11 ang katapatan at mga inaasahan ng marami ng mga tinatawag na “mga bayani ng pananampalataya” ng matandang panahon. Paano mapapalago ng kapitulong ito ang ating pang-unawa sa pag-asa na nasa mga tao ng Lumang Tipan kahit na bago pa nabuhay na mag-uli si Jesus?`