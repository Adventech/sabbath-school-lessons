---
title:  Yaong mga Natutulog sa Alabok
date:  20/10/2022
---

Gaya nang makikita natin, mas maraming sinabi ang Bagong Tipan tungkol sa pagkabuhay na mag-uli ng mga patay; at gaya nang ating nakita na, ang ideya ng pagkabuhay na mag-uli ng patay ay lumalabas din sa Lumang Tipan. Ang mga taong ito, noong panahon ng Lumang Tipan, ay mayroong pag-asa ng huling pagkabuhay na mag-uli gaya rin natin. Si Martha, na nabuhay noong panahon ni Jesus, ay mayroon na ng pag-asang ito (Juan 11:24). Walang alinlangan, kahit na noon pa, mayroong ilang kaalaman ang mga Judio tungkol sa pagkabuhay na mag-uli sa huling araw, kahit na hindi naniwala ang ilan. (Tingnan ang Gawa 23:8.)

`Basahin ang Daniel 12. Anong pag-asa ng pagkabuhay na mag-uli ang makikita rito, sa mga sulat ng dakilang propeta?`

Tinukoy ng Daniel 12:1 si Miguel bilang “dakilang pinuno,” na ang pagkakakilanlan ay masyadong pinaglabanan. Dahil ang bawat pangitain sa aklat ng Daniel ay nagtatapos sa pagpapakita ni Cristo at ng Kanyang kaharian, ganito rin ang dapat na kaso patungkol sa mga tanging talata. Sa aklat ni Daniel, makikita natin ang mga pagtukoy sa kaparehong maka-Diyos na Persona bilang “Pinuno ng Hukbo” (Daniel 8:11), “Pinuno ng mga pinuno” (Daniel 8:25), “Mesiyas na Pinuno” (Daniel 9:25), and sa huli bilang si “Miguel, ang dakilang pinuno” (Daniel 12:1). Kaya dapat din nating kilalanin si Miguel bilang si Cristo.

Ang mga napag-aralan ng mga talata sa Lumang Tipan ay (Job 19:25–27, Awit 49:15, Awit 71:20, Isaias 26:19) nagsasalitang lahat tungkol sa pagkabuhay na mag-uli ng mga matuwid na tao. Ngunit nagsalita ang Daniel 12 tungkol sa pagkabuhay na mag-uli ng mga matuwid at ng mga makasalanan. Kapag tumayo si Miguel “Marami sa mga natutulog sa alabok ay magigising, ang iba’y tungo sa buhay na walang hanggan, at ang iba’y tungo sa kahihiyan at walang hanggang paghamak” (Daniel 12:2).

Marami ang nagpapalagay sa talatang itong nagsasalita tungkol sa isang espesyal na pagkabuhay na mag-uli ng ilang tao, mga tapat at mga hindi tapat, sa pagdating ni Cristo.

“Nabuksan ang mga libingan, at ‘marami sa mga natutulog sa alabok ay magigising, ang iba’y tungo sa buhay na walang hanggan, at ang iba’y tungo sa kahihiyan at walang hanggang paghamak’ ” (Daniel 12:2). Ang lahat na namatay sa pananampalataya sa mensahe ng tatlong anghel ay lumabas mula sa mga libingan na niluwalhati, para marinig ang tipan ng kapayapaan ng Diyos para roon sa mga nag-ingat ng Kanyang kautusan. ‘Sila na nagsiulos sa Kanya’ (Apocalipsis 1:7), yaong mga kumutya at lumibak sa naghihirap na pag-aagaw-buhay, at ang mga pinakamabagsik na lumalaban sa Kanyang katotohanan at sa Kanyang bayan, ay binuhay upang mapagmasdan ang Kanyang kaluwalhatian at makita ang karangalan na ibinigay sa mga tapat at masunurin.”—Ellen G. White, The Great Controversy, p. 637.