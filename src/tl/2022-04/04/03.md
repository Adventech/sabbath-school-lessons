---
title:  Mula sa Kapangyarihan ng Libingan
date:  17/10/2022
---

`Basahin ang Awit 49. Ano ang nagdala sa mang-aawit na lubhang maging sigurado sa kanyang huling pagkabuhay na mag-uli (Awit 49:15) laban doon sa mga napahamak na walang katiyakan (Awit 49:6–14)?`

Nagsalita ang Awit 49 tungkol sa huwad na pagtitiwala ng mangmang na “nagtitiwala sa kanilang kayamanan, at ipinaghahambog ang kasaganaan ng kanilang kayamanan” (Awit 49:6), na “tinatawag nila ang kanilang mga lupain ayon sa kanilang sariling mga pangalan” (Awit 49:11), at nabubuhay lamang upang pagpalain ang kanilang mga sarili (Awit 49:18). Kumikilos sila na parang ang kanilang mga bahay at ang kanilang kaluwalhatian ay magtatapos sa walang hanggan (Awit 49:11, 17).

Ngunit nalilimutan ng mangmang na ang kanilang karangalan ay napaparam at mga ito ay napapahamak na tulad ng hayop (Awit 49:12). “Gaya ng mga tupa ay para sa Sheol [libingan] sila nakatalaga, . . . at ang kanilang kagandahan ay mapapasa sa Sheol [libingan] upang matunaw, . . . ang Sheol [libingan] ang kanilang magiging tahanan.” (Awit 49:14).

Gaya ng sinabi ni Job ilang siglo ang nakaraan, “Hubad akong lumabas sa sinapupunan ng aking ina, at hubad akong babalik doon” (Job 1:21; 1 Timoteo 6:7). Ipinakita ng mang-aawit na ang mangmang at matalino ay mamamatay, na iiwan ang “kanilang mga kayamanan sa iba” (Awit 49:10).

Ngunit mayroong lubhang pagkakaiba sa kanila. Sa isang panig ay ang mangmang na namatay, kahit na sumubok siyang makatagpo ng katiyakan sa kanyang sariling nawawalang mga ari-arian at nagawa. Sa kabila nito, pinagmamasdan ng matalino, ang lampas sa kasaysayan ng tao at ang bilangguan na libingan, ang maluwalhating gantimpala na inihanda ng Diyos para sa kanya (1 Pedro 1:4). Dahil sa pananaw na ito sa isipan, masasabi ng mang-aawit na may katiyakan, “Ngunit tutubusin ng Diyos ang aking kaluluwa mula sa kapangyarihan ng Sheol [libingan], sapagkat ako’y tatanggapin niya” (Awit 49:15).

Alinsunod sa pag-asa ng Lumang Tipan, ang pananalitang ito ay hindi nagmumungkahi na sa oras ng kamatayan ang kaluluwa ng mang-aawit ay agad na lilipad patungo sa langit. Simpleng nagsasabi ang mang-aawit na hindi siya mananatiling nasa libingan magpakailanman. Darating ang oras na tutubusin siya ng Diyos mula sa kamatayan at dadalhin siya sa mga bulwagan ng langit.

Minsan pa, ang katiyakan ng hinaharap na pagkabuhay na mag-uli ay ipinakita, na nagdadala ng pag-asa, katiyakan, at kahulugan sa ating kasalukuyang buhay. Kaya’t, tatanggap ang matalino nang higit pang kaluwalhatian at walang hanggang gantimpala kaysa sa magtitipon ng mangmang para sa kanyang sarili sa panahon ng kanyang maikling buhay.

`Ano ang mga paraan na kinaya mong makita na kalokohan noong mga nagtiwala sa kanilang sariling kayamanan at mga nagawa? Paano maiingatan tayo nang pagtuon ng paningin sa krus mula pagbagsak sa kaparehong pagkakamali?`