---
title:  “Ang Iyong mga Patay Ay Mabubuhay”
date:  19/10/2022
---

`Basahin ang Isaias 26:14 at 19. Ano ang pagkakaiba sa pagitan noong mapapahamak magpakailanman (Isaias 26:14; tingnan din ang Malakias 4:1) at noong tatanggap ng buhay na walang hanggan (Isaias 26:19)?`

Nagpapakita ang aklat ng Isaias nang isang malaking pagkakaiba sa pagitan ng karangyaan ng Diyos at ang karupukan ng tao (tingnan ang Isaias 40). Bagaman tayo ay tulad sa damo na natutuyo at mga bulaklak na nalalanta, ang salita ng Diyos ay mananatili magpakailanman (Isaias 40:6–8). Gayunman, sa kabila ang ating pagiging makasalanan ang may biyayang pagliligtas ng Diyos ay nakalaan para sa lahat ng tao at nagiging epektibo kahit na sa mga Hentil na yumakap sa Kanyang tipan at ipinangilin ang Sabbath (Isaias 56).

Sa aklat ng Isaias, masyadong pinalawak ang pag-asa ng pagkabuhay na mag-uli. Habang ang mga naunang pagbanggit sa Biblia sa pagkabuhay na mag-uli ay ipinahayag sa mga personal na pananaw (Job 19:25–27, Awit 49:15, Awit 71:20), nagsalita ang propeta Isaias tungkol dito na isinasama ang kanyang sarili at ang komunidad ng mananampalataya na kasama sa tipan (Isaias 26:19).

Pinaghambing ng Isaias 26 ang malinaw na kahihinatnan ng mga makasalanan at ng mga matuwid. Sa isang banda, ang mga makasalanan ay nanatiling patay, na hindi na muling binuhay, pagkatapos ng “ikalawang kamatayan” (Apocalipsis 21:8). Sila ay lubos na lilipulin, at lahat ng kanilang alaala ay mawawala na magpakailanman (Isaias 26:14). Idinidiin ng talatang ito ang aral na wala nang umiiral na kaluluwa o espiritu na naiwang buhay matapos na mamatay. Sa pagsasalita tungkol sa paggunaw sa mga makasalanan, na darating sa huli, sinabi ng Panginoon sa ibang lugar na ang mga makasalanan ay lubos na susunugin, na “anupa’t hindi mag-iiwan sa kanila ng ugat ni sanga man” (Malakias 4:1).

Sa kabilang panig, ang mga patay na matuwid ay ibabangon mula sa mga patay para tanggapin ang pinagpalang gantimpala. Itinampok ng Isaias 25 na ang Panginoong Diyos ay “lulunukin niya ang kamatayan magpakailanman” at “papahirin … ang mga luha sa lahat ng mga mukha” (Isaias 25:8). Makikita natin sa Isaias 26 ang mga sumusunod na salita: “Ang iyong mga patay ay mabubuhay; ang kanilang mga katawan ay babangon. Magsigising at magsiawit sa kagalakan, kayong naninirahan sa alabok! Sapagkat ang iyong hamog, ay hamog na makinang, at sa lupain ng ga lilim ay hahayaan mong bumagsak ito” (Isaias 26:19). Ang lahat na mga binuhay na matuwid ay makikibahagi sa masayang pista na inihanda ng Panginoon para sa lahat ng tao (Isaias 25:6). Ang huling pagkabuhay na mag-uli ay titipuning magkakasama ang mga banal mula sa lahat ng panahon, pati na ang mga minamahal na namatay na kay Cristo.

`Isipin na kung wala tayong anumang pag-asa, walang katiyakan, walang dahilan na isipin na ang kamatayan walang anumang bagay kundi katapusan ng lahat ng bagay para sa atin. At pagkatapos, mas masahol pa, ang lahat ng mga nakakakilala sa atin ay wala na, at di magtatagal ay magiging parang hindi tayo kailanman nabuhay at ang ating buhay ay walang kabuluhan. Paano na ang kapalarang ito ay kakaiba kaysa pag-asang nasa atin?`