---
title:  Karagdagang Kaisipan
date:  04/11/2022
---

Basahin ang Ellen G. White, “Gethsemane,” pp. 685–697; “Calvary,” pp. 741–758, sa The Desire of Ages; “Repentance,” p. 27, sa Steps to Christ.

“Nakita ko na ang buong langit ay interesado sa ating kaligtasan; at hindi ba natin ito pahahalagahan? Magiging pabaya ba tayo, na parang ito ay isang maliit na bagay kung tayo man ay maligtas o mapahamak? Atin bang babale-walain ang sakripisyo na ginawa para sa atin? May ilan na gumawa nito. Kanilang minaliit ang inialay na awa, at ang pag-ayaw ng Diyos ay sumakanila. Ang Espiritu ng Diyos ay hindi laging malulungkot. Aalis Siya kung humaba pa ng kaunti ang pamimighati. Matapos na magawa ang lahat ng Diyos para iligtas ang mga tao, kung ipapakita ng kanilang mga buhay na kanilang minaliit ang inihahandog na awa ni Jesus, ang kamatayan ang magiging kabahagi nila, at lubhang napakamahal ang kapalit nito. Ito ay isang nakakatakot na kamatayan; sapagkat kailangan na madama nila ang paghihirap na nadama ni Cristo roon sa krus upang bilhin para sa kanila ang katubusan na kanilang tinanggihan. At pagkatapos ay kanilang mauunawaan kung ano ang nawala sa kanila—ang buhay na walang hanggan at ang walang kamatayang mana. Ang dakilang sakripisyo na ginawa para iligtas ang mga kaluluwa ay nagpapakita sa atin ng kanilang halaga. Kapag nawaglit ang mahalagang kaluluwa, mawawaglit na ito magpakailanman.”—Ellen G. White, Testimonies for the Church, vol. 1, p. 124.

**Mga Tanong Para sa Talakayan**:

`Sinabi ng Hebreo 10:4, “Sapagkat hindi maaaring mangyari na ang dugo ng mga toro at mga kambing ay makapag-aalis ng kasalanan.” Kaya, paano naligtas ang mga tao noong panahon ng Lumang Tipan? Paano na ang paghahambing ng isang credit card —na ginagamit mo para pambayad ngunit di magtatagal ay kailangan mong bayaran ang babayaran sa credit card—ay makatutulong sa atin na mas mabuting maunawaan ang paksang ito?`

`Basahin ang 2 Corinto 5:18–21. Kung namatay si Cristo para sa mga kasalanan ng buong sanlibutan, bakit hindi maliligtas ang bawat isa? Bakit ang personal na pagpili ay gumagawa ng mahalagang bahagi para tiyakin kung sino ang maliligtas ng krus at sino ang mawawaglit sa kabila ng dakilang sakripisyo na ginawa para sa kanilang kapakanan?`

`Ano ang ilan sa mga bagay na itinuturo ng “karunungan ng sanlibutan” na “kamangmangan” sa Diyos? Ano naman ang tungkol sa isipan na ang lahat ng nakakagulat na disenyo at kagandahan ng mundo ay dahil lamang sa nagkataong paglalang? O ang sansinukob ay lumabas mula sa wala? Ano pa ang ibang mga bagay na iyong naiisip?`

`Pag-isipan ang huling tanong sa pag-aaral sa araw ng Martes. Ano naman ang tungkol sa krus, at ano ang nangyari roon, ay ginagawang walang-saysay, masyadong mali, at masyadong kabaligtaran ang isipan tungkol sa kaligtasan sa pamamagitan ng mga gawa?`