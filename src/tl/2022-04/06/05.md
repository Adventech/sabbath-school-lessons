---
title:  Namatay Siya Para sa Atin
date:  02/11/2022
---

`Basahin ang Juan 3:14–18 at Roma 6:23. Ano ang itinuturo ng mga talatang itong tinapos ng kamatayan ni Cristo para sa atin?`

Nang dumating si Jesus sa Ilog ng Jordan para mabautismuhan, humiyaw si Juan nang, “Narito ang Kordero ng Diyos, na nag-aalis ng kasalanan ng sanlibutan!’’ (Juan 1:29). Kinikilala ng pananalitang ito si Cristo bilang sinisimbuluhang Kordero ng Diyos na kung saan tinutukoy ng lahat ng mga handog sa Lumang Tipan.

Ngunit hindi kayang alisin ng mga handog na hayop sa kanilang mga sarili lamang, ang mga kasalanan (Hebreo 10:4). Nagbibigay lamang ang mga ito ng kondisyonal na kapatawaran na nakadepende sa bisa ng hinaharap na sakripisyo ni Cristo sa krus. “Kung ipinapahayag natin ang ating mga kasalanan, siya ay tapat at banal na magpapatawad sa ating mga kasalanan at tayo’y lilinisin sa lahat ng kalikuan (1 Juan 1:9).

`Basahin ang Juan 3:16, 17. Anong dakilang pag-asa ang makukuha natin mula sa mga talatang ito, lalo na kung tama mong mauunawaan na karapat-dapat kang parusahan dahil sa isang bagay na iyong ginawa?`

Isipin mo kung ano ang kahulugan nang lahat ng ito. Si Jesus, ang isa na lumikha ng kosmos (Juan 1:1–3), ay naghandog ng Kanyang sarili para sa bawat isa sa atin, ang handog para sa mga kasalanan, upang hindi tayo gawaran ng hatol sa mga karapat-dapat na bagay para hatulan tayo. Ito ang dakilang pangako ng ebanghelyo.

Ipinahayag ni Cristo Jesus na “Sapagkat gayon na lamang ang pag-ibig ng Diyos sa sanlibutan na ibinigay Niya ang tanging Anak” upang mamatay para sa atin (Juan 3:16). Ngunit kailanman ay hindi natin dapat kalimutan na boluntaryong inihandog ni Cristo ang Kanyang sarili para sa ating kapakanan (Hebreo 9:14). Tinukoy ni Luther ang krus bilang “altar na kung saan Niya [Cristo], na tinupok ng apoy ng walang hanggang pag-ibig na nag-aapoy sa Kanyang puso, ipinakita ang buhay at banal na sakripisyo ng Kanyang katawan at dugo sa Ama na may maalab na pamamagitan, malakas na sigaw, at mainit, at nag-aalalang mga luha (Hebreo 5:7).”—Luther’s Works, vol. 13 (St. Louis, MO: Concordia Publishing House, 1956), p. 319. Namatay si Cristo minsan para sa lahat (Hebreo 10:10) at minsan magpakailanman (Hebreo 10:12), dahil ang Kanyang sakripisyo ay sapat sa lahat at hindi kailanman nawawala ang kapangyarihan nito.

At may higit pa rito: “Kung iisa lamang kaluluwa ang tumanggap sa ebanghelyo ng Kanyang biyaya, pipiliin ni Cristo, na iligtas ang isang iyon, ang Kanyang buhay ng sakripisyo at kahihiyan at ang Kanyang kamatayan ng kahihiyan.”—Ellen G. White, The Ministry of Healing, p. 135.

`Basahing muli ang Juan 3:16, at palitan ang mga salitang “ang sanlibutan” at “sinuman” ng iyong sariling pangalan. Paano ka matututo, sa bawat sandali, lalo na kapag tinutukso ng kasalanan, para angkinin ang kahanga-hangang pangakong ito?`