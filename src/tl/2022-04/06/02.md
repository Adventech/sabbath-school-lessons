---
title:  “Buhat Nang Itatag ang Sanlibutan”
date:  30/10/2022
---

`Basahin ang Apocalipsis 13:8, Gawa 2:23, at 1 Pedro 1:19, 20. Paano ituturing si Cristo bilang “pinaslang buhat nang itatag ang sanlibutan”?`

“At ang lahat ng naninirahan sa lupa ay sasamba sa kanya, ang lahat na ang pangalan ay hindi nakasulat sa aklat ng buhay ng Kordero na pinaslang buhat nang itatag ang sanlibutan” (Apocalipsis 13:8). Ang mahalaga rito para sa atin ay ang ideya na si Cristo ay “pinaslang buhat nang itatag ang sanlibutan.” Malinaw na kailangan natin na maunawaan na ito ay nasa isang simbolo (ang aklat ng Apocalipsis ay puno ng mga simbolo), dahil si Cristo ay ipinako matapos ang libong taon matapos ang Paglalang ng sanlibutan. Ang sinasabi ng teksto ay ang plano ng kaligtasan ay nailagay na bago pa ang paglikha ng sanlibutan. At sentro sa panukalang iyon ay ang kamatayan ni Jesus, ang Kordero ng Diyos, sa krus.

`Basahin ang Tito 1:2. Ano ang itinuturo sa atin ng talata kung gaano katagal na ang panukala ng kaligtasan, na nakasentro sa kamatayan ni Cristo, ay nailagay na?`

“Ang panukala ng ating pagtubos ay hindi pinanukala matapos na may mangyari, isang panukala na ginawa matapos ang pagkakasala ni Adan. . . . Ito ay isang pagpapakita ng mga prinsipyo na mula pa sa panahong walang hanggan na siyang pundasyon ng trono ng Diyos.”—Ellen G. White, The Desire of Ages, p. 22.

Unang inihayag ang panukalang iyon kina Adan at Eva sa Hardin ng Eden (Genesis 3:15, 21), at ito ay sinisimbuluhan ng bawat dugo ng sakripisyo sa buong panahon ng Lumang Tipan. Halimbawa, habang sinusubok ang pananampalataya ni Abraham, nagbigay ang Diyos ng isang kordero bilang sakripisyo sa lugar ni Isaac (Genesis 22:11–13). Sinisimbuluhan ng pagpapalit na itong higit na mas malinaw ang pagpapalit na likas ng tumutubos na handog ni Cristo sa krus.

Kaya’t, ang sentro sa buong panukala ng kaligtasan ay ang pagpapalit na kamatayan ni Jesus, na sinisimbuluhan ng mga handog na hayop sa mga nagdaang siglo, ang bawat isa ay isang simbolo ng kamatayan ni Jesus sa krus bilang “Kordero ng Diyos, na nag-aalis ng kasalanan ng sanlibutan!” (Juan 1:29).

`Nakakadiri at madugo ang mga handog na hayop—iyon ay totoo. Bakit ang ganitong nakakadiri at masyadong madugo ang mismong punto, na nagtuturo sa atin tungkol sa kamatayan ni Cristo bilang kahalili natin at kung ano ang kahindik-hindik na kapalit ng kasalanan?`