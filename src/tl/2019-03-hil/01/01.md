---
title:  Ang Dio Nagtuga…
date:   29/06/2019
---

### Basaha para sa Pagtoon sini nga Semana
Gen. 1-3, Bin. 17:28, Salmo 148, Salmo 24:1, Gen. 4:1-9, Mat. 22:37-39, Bug. 14:7

> <p>Salauluhon ng Texto</p>
> “Ang nagapigus sang imol nagapakahuya sang iya Magbubuhat, apang ang nagakalooy sa nawad-an nagapa-dungug sa lya” (Hulubaton 14:31).

Nakaage kana bala himo sang isa ka butang, ayhan isa ka bagay nga may desinyo ukon mainalamon mo nga ginporma ini, ayhan isa ka kalan-on, ukon iban pa nga pareho man sini – apang naguba lang ukon wala ginbaton sang tawo nga imo ginhatagan? Kun amo sina, may yara ikaw isa ka gamay ng ediya bahin sa kun ano ang nacks-pariensyahan sang Dios sang gintuga Niya ang ini nga kalibutan kag ginhatagan sang kabuhi ang tawo, apang nakita Niya nga ang kun ano nga Iya natuga ginguba sang sala.

Nagsiling ang Bibleya nga ang kalibutan natuga sing mahi-nalongon kag “tama kaayo.” Ang kun ano nga balatyagon sang Dios bahin sa Iya natuga makita sa estorya sang Pagpanuga sa Genesis 1 kag 2. Amo ini ang kaundan nga kun sa diin dapat naton basahon ang estorya sang pagpakasala sa Genesis 3 kag ang daku nga kasubo sang Diyos samatang Iya ginaatubang ang tawo nga Iya nahimo.

Talalupangdon ka tama bangud nga ang aton kalibutan pa-dayun nga ginhigugma sang Dios, bisan pa sang nagalapnag nga sala, kapintas, inhustisya, kag hayag nga pagrebelde. Kag ang mas tala-lupangdon pagid kay samtang nga ginaplastar sang Dios ang Iya plano para sa pagtubos kag pagpasag-uli sang kalibutan, ginhatag Niya sa aton, bilang mga tumuloo, ang katungdanan para matuman ang mas masangkad Niya nga plano. Huo, kita ang manugbaton sang Iya bu-gay; apang, gikan sa bugay nga aton naangkon, nahatag sa aton ang buluhaton nga dapat himoon bilang mga masigkapangabudlay sang aton Ginoo. Daw ano ka halangdon kag sagrado nga responsibilidad!

_*Ton-e ang leksyon sini nga sema sa paghanda para sa lnugpahu-way, Hulyo 6._