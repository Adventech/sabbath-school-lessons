---
title:  Ang Pananampalataya Laban sa Lahat ng Hadlang
date:   27/04/2024
---

### Basahin Para sa Pag-aaral sa Linggong Ito
Awit 119:162; Juan 16:13–15;2 Pedro 1:20, 21; Efeso 2:8, 9; Roma 3:23, 24; Roma 6:15–18.

> <p>Talatang Sauluhin</p>
> “Iningatan ko ang iyong salita sa aking puso, upang huwag akong magkasala laban sa iyo” (Awit 119:11).

Ang mga Protestanteng Repormador ay mayroong isang bagay na lubhang kailangan ng ika-21 siglo—isang layunin para sa kanilang buhay. Sa kanyang aklat, The Empty Self, tinatalakay ng kilalang Amerikanong psychologist na si Philip Cushman ang mga taong namumuhay nang walang layunin. Mababaw ang kanilang paniniwala. Kaunti lamang sa mga tunay na mahalaga sa buhay ang kanilang pinahahalagahan, at wala silang mahalagang bagay na karapatdapat pagbuwisan ng kanilang buhay, kaya kakaunti lamang ang mayroon sila na para dito’y karapat-dapat nilang ipamumuhay ang kanilang buhay.

Ngunit ang mga lalaki, mga babae, at mga bata noong [panahon ng] Repormasyon ng Protestante ay kapansin-pansing naiiba. Mayroon silang isang matibay na layunin na para dito’y karapat-dapat nilang ipamuhay ang kanilang buhay. Mahalaga ang kanilang pinaniniwalaan, at hindi sila handang ikompromiso ang kanilang integridad. Ang kanilang mga pangunahing paniniwala ay isang hindi maihihiwalay na bahagi nila. Ang pagtanggi sa mga paniniwalang ito ay ang pagtanggi sa kanilang pagkakakilanlan. Sa harap mismo ng kamatayan, mayroon silang panloob na kapayapaan.

Sa pag-aaral sa linggong ito, na may mga halimbawa mula sa Repormasyon, ating tutuklasin kung paanong ang mga turo ng Kasulatan na nakapagbabago-ng-buhay ay nagbibigay ng batayan para sa tunay na layunin at totoong kahulugan ng buhay. Ang pag-unawa sa mga walang hanggang katotohanang ito ay maghahanda sa atin para sa huling krisis sa dakilang tunggalian sa pagitan ng mabuti at masama. Ang laban na ipinaglaban ng mga Repormador ay hindi pa tapos, at tinawag tayo upang ipagpatuloy ang kung saan sila tumigil. Tayo rin ay makakadiskubre ng isang Diyos na sapat na malaki para sa bawat hamon na ating kinakaharap, isang Diyos na nagbibigay sa ating buhay ng kahulugan at layunin na hindi kayang ibigay ng sanlibutan.

_*Pag-aralan ang liksyon sa linggong ito, na nakabase sa kapitulo 7–11 ng The Great Controversy, bilang paghahanda sa Sabbath, May 4._