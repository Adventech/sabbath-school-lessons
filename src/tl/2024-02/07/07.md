---
title:  Karagdagang Kaisipan
date:   17/05/2024
---

Tingnan ang sumusunod na tsart para sa mga propesiya ng 70 sanlinggo at ang 2,300 araw. Nagsimula ang mga hula noong 457 B.C. at inihula ang mga pangyayari na nakapalibot sa “Mesiyas na Prinsipe,” na pinagbabatayan ng 70-sanlinggong hula. Taglay ang matibay na pundasyong iyon, ang 2,300-araw na hula ay nagtatapos sa taong 1844.

![Chart](chart.png)

“Tulad ng mga unang alagad, hindi lubos na naunawaan ni William Miller at ng kanyang mga kasamahan ang kahulugan ng mensahe na kanilang dinadala. Ang mga pagkakamali na matagal nang naitatag sa iglesya ay humadlang sa kanila na makarating sa isang tamang interpretasyon ng isang mahalagang punto ng propesiya. Samakatuwid, kahit na ipinahayag nila ang mensahe na ipinagkatiwala ng Diyos sa kanila na ibigay sa sanlibutan, ngunit dahil sa maling pagkaunawa ng kahulugan nito, nagdusa sila ng kabiguan.”—Ellen G. White, The Great Controversy, pp. 351, 352.

“Gayunpaman, naisakatuparan ng Diyos ang Kanyang sariling mabubuting layunin sa pagpapahintulot na maibigay ang babala ng paghatol ayon sa kalagayan nito. Nalalapit na ang dakilang araw, at dahil sa Kanyang kabutihan ang mga tao ay dinala sa pagsubok sa isang tiyak na panahon, upang ihayag sa kanila kung ano ang nasa kanilang mga puso. Ang mensahe ay idinisenyo para sa pagsubok at pagdalisay sa iglesya. Sila ay dapat na akayin upang makita kung ang kanilang pagmamahal ay nakaayon sa mundong ito o kay Cristo at sa langit. Ipinahayag nilang mahal nila ang Tagapagligtas; ngayon ay dapat nilang patunayan ang kanilang pagmamahal. Handa na ba nilang talikuran ang kanilang mga makamundong pag-asa at ambisyon, at malugod na salubungin ang pagdating ng kanilang Panginoon? Ang mensahe ay isinaayos upang makilala nila ang kanilang tunay na kalagayang espirituwal; ito ay ipinadalang may pagkahabag upang pukawin sila na hanapin ang Panginoon nang may pagsisisi at kapakumbabaan.”—Ellen G. White, The Great Controversy, p. 353.

**Mga Tanong Para sa Talakayan**:

`Anong mga liksyon ang matututunan natin mula sa karanasan ni William Miller? Kung minsan ba ay pinangingibabawan ng Diyos ang ating maling pagkaunawa?`

`Bakit napakahalaga ng pagkaunawa sa Daniel 9:24–27 sa pagtatatag ng integridad ng Biblia at ng pagka-Diyos ni Cristo?`

`Anong papel ang ginagampanan ng pag-unawa sa propesiya sa panukala ng kaligtasan? Bakit napakahalaga ng propesiya sa panukala ng Diyos?`