---
title:  Pag-asa sa Di-Magtatagal na Pagdating ni Jesus
date:   24/06/2024
---

`Basahin ang Juan 14:1-3 at Tito 2:11-14. Ayon sa liwanag ng mga hamon sa hinaharap at nang darating na kaguluhan, bakit nagpapalakas ng loob ang mga talatang ito?`

Ang mga salita ni Jesus na, “Huwag mabagabag ang inyong puso,” ang Kanyang katiyakan na hinding-hindi Niya tayo iiwan at babalik muli upang iuwi tayo. Ang mundong ito ay hindi natin tahanan. Darating ang isang mas magandang araw. Minsan sa bawat 25 na talata, binabanggit ng Bagong Tipan ang pagbabalik ng ating Panginoon. Kapag ang mga araw ay madilim at ang mga mapang-aping pagsasabatas ng kapangyarihan ng simbahan-estado ay nagbabanta sa ating buhay, ang pangako ng pagdating ni Cristo ay pumupuno sa ating mga puso ng pag-asa. Ito ang “pinagpalang pag-asa” na nagbigay sa bawat henerasyon ng inspirasyon sa tapat na bayan ng Diyos.

`Basahin ang Apocalipsis 6:15-17 at Isaias 25:8, 9. Paghambingin ang mga saloobin ng mga ligtas at naligaw na inihayag sa mga talatang ito. Ano ang nagpapaliwanag ng pagkakaiba sa pagitan ng dalawang kaisipang ito?`

Napagtanto ng masasama ang kakila-kilabot na mga kahihinatnan ng kasalanan habang ang mga matuwid ay tinanggap ang kahanga-hangang mga probisyon ng biyaya. Ang paghihimagsik laban sa Diyos ay humahantong sa takot, pagkakasala, paghatol, at kalaunan ay walang hanggang kasawian. Ang ating pagtugon sa Kanyang nagliligtas na biyaya ay humahantong sa kapatawaran, kapayapaan, at kagalakan magpakailanman sa Kanyang maluwalhating pagbabalik.

`Basahin ang Apocalipsis 15:3, 4 at Apocalipsis 19:7. Paano tutugon ang mga tinubos sa maluwalhating kaligtasang ibinigay nang malaya sa pamamagitan ni Cristo?`

“Ang krus ni Cristo ay magiging agham at awit ng mga tinubos sa buong walang-hanggan. Kay Cristong niluwalhati ay makikita nila si Cristong napako sa krus. . . . Na ang Maylikha ng lahat ng mga mundo, ang Tagapamagitan ng lahat ng mga tadhana, ay dapat isantabi ang Kanyang kaluwalhatian at ipahiya ang Kanyangsarili mula sa pag-ibig sa tao ay palaging magpapasigla sa paghanga at pagsamba ng sansinukob.” —Ellen G. White, The Great Controversy, p. 651.

`Basahin ang Apocalipsis 12:17; Apocalipsis 17:13, 14; at Apocalipsis 19:11-16. Maingat na pansinin ang pag-unlad ng mga talatang ito. Ano ang sinasabi ng pag-unlad sa mga talatang ito tungkol sa huling digmaan ng lupa at sa pangwakas na tagumpay ni Cristo?`