---
title:  Tinatakan Para sa Langit
date:   17/06/2024
---

Sa darating na krisis sa pagsamba, ang tapat na bayan ng Diyos ay hindi susuko sa mga makamundong panggigipit (Apocalipsis 14:12). Sila ay tatatakan ng Banal na Espiritu (Efeso 4:30) at hindi sila matitinag. Noong sinaunang panahon, ang mga tatak ang nagpapatunay sa pagiging tunay ng mga opisyal na dokumento. Ang mga ito ang natatangi, at isahang tatak. Dahil ang huling labanan ay nakasentro sa pagsamba at awtoridad ng Diyos gaya ng ipinahayag sa Kanyang utos, inaasahan nating ang tatak ng Diyos ay bahagi ng Kanyang utos (ihambing ang Isaias 8:16).

`Basahin ang Exodo 20:8–11. Anong mga elemento ng tatak ang nakapaloob sa utos ng Sabbath?`

Dito mayroon tayong tatlong elemento ng isang tunay na tatak: (1) Ang pangalan ng nagmamay-ari ng tatak, “Ang PANGINOON na iyong Diyos.” (2) Ang Kanyang titulo, ang Isa na “gumawa”—ang Maylalang. (3) Ang kanyang teritoryo, “langit at lupa, dagat, at lahat ng naroroon.” Ang tatak ay tinatawag minsan na tanda sa Biblia (Roma 4:11). Ang dalawang salita ay puwedeng pagpapalit-palitin. Bilang tanda o tatak ng Diyos sa puso ng utos ng Diyos, ang Sabbath ay sentro ng huling labanan sa pagsamba (Ezekiel 20:12, 20; Apocalipsis 12:17).

`Ihambing ang Apocalipsis 7:1, 2 at Apocalipsis 14:1 sa Apocalipsis 13:16, 17. Saan tinatanggap ang tatak ng Diyos at ang tanda ng halimaw? Bakit sa tingin mo ay mayroon itong pagkakaiba?`

Ang tatak ng Diyos ay inilalagay sa noo. Ang noo ay isang simbolo ng isip at kumakatawan sa isang gising na desisyon.

Ang tatak ng halimaw ay tinatanggap sa alinman sa noo o sa kamay na nagpapahiwatig na ang mga tao ay kumbinsido sa kanilang isipan at dahil sa kanilang sariling pagpili ay tinatanggap ang mga kasinungalingan ni Satanas o, bilang kahalili, sila ay umaayon sa huwad na pagsamba upang maiwasan na patayin [sila].

Kinamumuhian ng diyablo ang mga masunurin sa Diyos. Ang malaking tunggalian ay dumarating sa isang sukdulan nang ang dragon (Satanas) ay nakipagdigma sa mga nananampalatayang nalabi na “tumutupad sa mga utos ng Diyos at humahawak ng matatag sa pananampalataya ni Jesus” (Apocalipsis 14:12). Sila ay matatag sa kanilang katapatan kay Cristo.

`Bakit ang pang-araw-araw na katapatan sa Panginoon ang susi sa pagiging handa sa pagdating ng huling krisis?`