---
title:  Karagdagang Kaisipan
date:   21/06/2024
---

Noon pang 1851, tinukoy na ng mga unang nagtatag ng Adventistmo ang pangalawang halimaw ng Apocalipsis 13:11–17 kasama ang United States of America. Ngunit malamang na mahirap noon na makita kung paano ang Estados Unidos ay maaaring maging sanhi ng pagsamba sa buong mundo sa unang halimaw (Apocalipsis 13:12). Kahit noong 1880 ang buong United States Navy ay binubuo lamang ng 48 na lumang barko.

Ngunit mula nang matapos ang Cold War, walang kapangyarihan ang makakatalo sa militar ng Estados Unidos. At kahit na ang mga Amerikano ay natamasa ang mga magagandang kalayaan, habang ang mga panahon ay nagiging mahirap, hindi mahirap makita ang mga kalayaang iyon na niyuyurakan, o lubos na binabale-wala. Marami ang naniniwala na ngayon pa lang ay nakikita na natin ito.

“Lahat ng tumatangging sumunod [sa pagtupad sa huwad na sabbath] ay pararanasin ng mga parusang sibil, at sa huli ay ipahahayag na sila ay karapat-dapat sa kamatayan. Sa kabilang banda, ang utos ng Diyos na nagtatagubilin na ang araw ng kapahingahan ng Lumikha ay humihiling ng pagsunod at nagbabanta ng galit laban sa lahat ng lumalabag sa mga tuntunin nito.”—Ellen G. White, The Great Controversy, p. 604.

“Habang papalapit ang unos, isang malaking grupong nagpahayag ng pananampalataya sa mensahe ng ikatlong anghel, ngunit hindi napabanal sa pamamagitan ng pagsunod sa katotohanan, ay lilisan mula sa kanilang posisyon at sasama sa hanay ng kalaban. Sa pamamagitan ng pakikiisa sa mundo at pakikibahagi sa espiritu nito, narating nila ang pananaw ng mga bagay sa halos kaparehong liwanag; at kapag ang pagsubok ay dumating, handa silang piliin ang madali, at popular na panig. Ang mga taong may talento at kasiya-siyang pananalita, na minsan ay nagalak sa katotohanan, ay gumagamit ng kanilang mga kapangyarihan upang linlangin at iligaw ang mga kaluluwa. Sila ang nagiging pinakamatinding kaaway ng kanilang mga dating kapatid. Kapag ang mga nangingilin ng Sabbath ay dinala sa harap ng mga hukuman upang managot para sa kanilang pananampalataya, ang mga tumalikod na ito ay ang mga pinakamabisang ahente ni Satanas upang sila ay siraan at pagbintangan, at sa pamamagitan ng mga maling ulat at mga pasaring ay pukawin ang mga pinuno laban sa kanila.”—Ellen G. White, The Great Controversy, p. 608.

**Mga Tanong Para sa Talakayan**:

`Bakit napakahalaga sa darating na krisis ang pagkaunawa sa mga kaganapan sa huling-araw?`

`Ang mga demokratikong lipunan ay naging bantayog ng kalayaan sa relihiyon sa mga nagdaang siglo. Paano maaaring madaling magbago ito?`

`Tingnan ang isinulat ni Ellen G. White sa itaas. Anong mga pagpili ang ginagawa mo ngayon na maaaring maging dahilan para mapasama ka sa mga nagkukunwaring mga Adventista sa hinaharap?`

`Paano magbabago ang mensahe ng ikalawang anghel sa ilalim ng malakas na sigaw, anong personal na paghahanda ang magagawa mo para tanggapin ang huling ulan para tapusin ang gawain ng Diyos sa lupa?`