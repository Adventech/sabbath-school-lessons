---
title:  Ang Mga Huling Kaganapan sa Lupa
date:   15/06/2024
---

### Basahin Para sa Pag-aaral sa Linggong Ito
Juan 8:32; Ezekiel 20:12, 20; Apocalipsis 7:1, 2; Apocalipsis 14:1; Joel 2:21–24; Hosea 6:3; Santiago 5:7, 8; Apocalipsis 18:1–4.

> <p>Talatang Sauluhin</p>
> “Bumili ka ng katotohanan at huwag mong ipagbili naman, bumili ka ng karunungan, ng pangaral, at ng kaunawaan” (Kawikaan 23:23).

Ipagpalagay na mayroon kang isang tin-edyer na anak na babae na nagmamaneho pauwi mula sa kolehiyo para sa bakasyon sa tag-init. Habang hinihintay mo siyang dumating, sabik mong sinusubaybayan ang mga ulat ng panahon. Nag-aalala ka habang mabilis na lumalala ang panahon. Ang mga ulap ng bagyo ay umaalingawngaw sa naabot na tanawin. Humihip ng malakas ang hangin. Nagbukas ang langit at bumuhos ang ulan. Ang mga puno ay tinatangay ng hangin. Di-magtatagal ang pangunahing daan pauwi ay hindi na madaanan. Pagkatapos ay narinig mo mula sa isa sa iyong mga kapitbahay na posibleng dumaan sa isa pang kalsada. Ang mga kotse ay maaaring umiwas sa paligid ng ilang mga bumagsak na sanga ng puno. Bagama't mahirap ang komunikasyon, nakakakuha ka ng isang mensahe galing sa iyong anak na babae, na maingat na ipinapakita kung paano siya makakauwing ligtas.

Higit sa anupaman, nais ni Jesus na mailampas tayo sa mga unos ng buhay at maiuwi tayo. Isinulat ni Ellen G. White, “Isang bagyo ang dumarating, na walang humpay sa galit nito. Handa ba tayong harapin ito?”— estimonies for the Church, vol, 8, p. 315. Ang layunin ng buhay, kamatayan, muling pagkabuhay, at ministeryo ni Cristo sa santuwaryo ng langit ay upang matiyak na makakauwi tayo. Ang mga propetikong mensahe ng Daniel at Apocalipsis ay mga banal na tagubilin lalo na para sa mga tao sa katapusan ng panahon, upang tulungan tayo sa mga unos ng buhay upang balang araw ay madama natin ang mainit na yakap ng isang mapagmahal na Tagapagligtas.

Ang layunin ng liksyon sa linggong ito ay ihayag kung ano ang sinasabi ng may propesiyang Salita tungkol sa mga panghuling kaganapan at tuklasin ang panibagong lakas ni Cristo upang maitawid tayo sa huling labanan sa lupa at maiuwi tayo.

_*Pag-aralan ang liksyon sa linggong ito, base sa kapitulo 37 and 38 ng The Great Controversy, bilang paghahanda sa Sabbath, Hunyo 22._