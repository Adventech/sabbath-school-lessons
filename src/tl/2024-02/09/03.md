---
title:  Ang Kawalang-Pagbabago ng Kautusan ng Diyos
date:   27/05/2024
---

`Basahin ang Mateo 5:17, 18; Awit 111:7, 8; Eclesiastes 12:13, 14; 1 Juan 5:3; at Kawikaan 28:9. Ano ang itinuturo ng mga talatang ito sa Biblia tungkol sa kaugnayan ng Kristiyano sa kautusan?`

Ang mga Seventh-day Adventist ay sumusunod sa mga yapak ng mga Protestanteng Repormador na itinanghal ang kabanalan ng utos ng Diyos. Pansinin ang makapangyarihang paninindigang ito ni John Wesley: “Ang ritwal o seremonyal na utos na ibinigay ni Moises sa mga anak ni Israel, na naglalaman ng lahat ng mga utos at mga alituntunin na may kaugnayan sa mga lumang sakripisyo at paglilingkod sa templo, na talagang dumating ang ating Panginoon upang sirain, upang bale-walain at ganap na alisin. . . . Ngunit ang utos na moral, na nakapaloob sa Sampung Utos, at ipinatupad ng mga propeta, ay hindi niya inalis. Hindi ito ang disenyo ng kanyang pagdating upang bawiin ang alinmang bahagi nito. Ito ay isang utos na hindi kailanman maaaring labagin, na ‘naninindigan bilang tapat na saksi sa langit’. . . . Bawat bahagi ng utos na ito ay dapat manatiling may bisa, sa buong sangkatauhan, at sa lahat ng panahon; na hindi nakasalalay sa alinmang panahon o lugar, o anumang iba pang mga pangyayari na maaaring magbago, ngunit sa likas ng Diyos at sa likas ng tao, at sa kanilang di-nababagong kaugnayan sa isa't isa.”—Upon Our Lord's Sermon on the Mount, Discourse V, John Wesley’s Sermon: An Anthology (Nashville, TN: Abington Press, 1991), pp. 208, 209.

`Ihambing ang Exodo 34:5–7 sa Roma 7:11, 12; Awit 19:7–11; Awit 89:14; at Awit 119:142, 172. Ano ang sinasabi sa atin ng mga talatang ito tungkol sa kaugnayan ng utos ng Diyos at ng karakter ng Diyos?`

Dahil ang utos ng Diyos ay isang salin ng Kanyang karakter, ang pundasyon ng Kanyang trono, at ang moral na batayan para sa sangkatauhan, kinasusuklaman ito ni Satanas. “Walang maaaring hindi makakita na kung ang santuwaryo sa lupa ay isang larawan o anino ng makalangit, ang utos na inilagak sa kaban sa lupa ay isang eksaktong salin ng utos nang nasa kaban sa langit; at ang pagtanggap sa katotohanan tungkol sa santuwaryo sa langit ay kasangkot ang pagkilala sa mga inaangkin ng utos ng Diyos at sa obligasyon ng Sabbath ng ikaapat na utos. Narito ang lihim ng mapait at tiyak na pagsalungat sa magkatugmang paglalahad ng Kasulatan na nagpahayag ng ministeryo ni Cristo sa santuwaryo sa langit.”—Ellen G. White, The Great Controversy, p. 435.

`Ano ang mga dahilan na kadalasang ibinibigay ng mga tao upang makipagtalo na hindi na tayo obligadong sundin ang Sampung Utos? Ano sa tingin mo ang tunay na nasa likod nito?`