---
title:  Karagdagang Kaisipan
date:   31/05/2024
---

“Sa kawalan ng patotoo sa Biblia na pabor sa kanila, marami sa walang pagod na pagpupursige ang humimok—na nakalimutan kung paano ginamit ang parehong pangangatwiran laban kay Cristo at sa Kanyang mga apostol: ‘Bakit hindi nauunawaan ng ating mga dakilang tao ang tanong na ito tungkol sa Sabbath? Ngunit kakaunti ang naniniwala tulad mo. Hindi maaaring tama ka at mali ang lahat ng mga taong nag-aral sa mundo.’

“Upang pabulaanan ang gayong mga argumento ay kailangan lamang na banggitin ang mga turo ng Banal na Kasulatan at ang kasaysayan ng pakikitungo ng Panginoon sa Kanyang bayan sa lahat ng panahon.

“Ipinapangilin ng mga Kristiyano sa nakalipas na mga henerasyon ang Linggo, sa pag-aakalang sa paggawa nito ay ipinangingilin nila ang Sabbath sa Biblia; at mayroon na ngayong mga tunay na Kristiyano sa bawat iglesiya, hindi ang samahan ng Romano Katoliko, na tapat na naniniwala na ang Linggo ay ang Sabbath na itinalaga ng Diyos. Tinatanggap ng Diyos ang kanilang katapatan sa layunin at ang kanilang integridad sa harapan Niya. Ngunit kapag ang pagsunod sa Linggo ay ipatutupad na ng utos, at ang mundo ay naliwanagan tungkol sa obligasyon ng tunay na Sabbath, kung gayon ang sinumang lalabag sa utos ng Diyos, para sumunod sa isang utos na walang mas mataas na awtoridad maliban sa Roma, sa ganon ay igagalang ang kapapahan na mas mataas sa Diyos. Siya ay nagbibigay-pugay sa Roma at sa kapangyarihan na nagpapatupad ng institusyong pinagpala ng Roma. Sinasamba niya ang halimaw at ang kanyang larawan. Yamang tinatanggihan na ng mga tao ang institusyon na ipinahayag ng Diyos bilang tanda ng Kanyang awtoridad, at pinarangalan bilang kahalili nito ang pinili ng Roma bilang tanda ng kanyang kataas-taasang kapangyarihan, sa gayon ay tatanggapin nila ang tanda ng katapatan sa Roma—‘ang tanda ng halimaw.’ At hanggang sa ang isyu ay malinaw na inihain sa harap ng mga tao, at sila ay dinala upang pumili sa pagitan ng utos ng Diyos at ng mga utos ng mga tao, na ang mga nagpapatuloy sa pagsuway ay tatanggap ng ‘tanda ng hayop.’ ”—Ellen G. White, The Great Controversy, pp. 455, 449.

**Mga Tanong Para sa Talakayan**:

`Ang mundo ay mabilis na nagbabago, at napakabilis. Bakit kailangan nating laging maging mapagbantay upang hindi tayo maabutan ng panghuling araw na mga kaganapan na hindi handa?`

`Paano naaayon ang pagkaunawa sa paghuhukom at kautusan ng Diyos tungkol sa katotohanang tayo ay naligtas sa pamamagitan lamang ng biyaya?`

`Sa anong mga paraan maari kang sumaksi sa mga hindi nakakaunawa sa kahalagahan ng tunay na Sabbath at taos-pusong ipinapangilin ang Linggo, ang unang araw ng sanlinggo?`

`Anong mga panganib ang mayroon sa pagsasanib ng mga kapangyarihan ng simbahan at estado? Paano tayo makikipag-ugnayan bilang mga Kristiyano sa gobyerno?`