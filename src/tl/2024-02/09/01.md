---
title:  Ang Pundasyon ng Pamahalaan ng Diyos
date:   25/05/2024
---

### Basahin Para sa Pag-aaral sa Linggong Ito
Apocalipsis 14:6–12; Ecclesiastes 12:13, 14; Kawikaan 28:9; Daniel 7:25.

> <p>Talatang Sauluhin</p>
> “Nagalit ang dragon sa babae, at umalis upang digmain ang nalabi sa binhi ng babae, ang mga tumutupad sa mga utos ng Diyos at ang mga may patotoo ni Jesus” (Apocalipsis 12:17).

Sa pamamagitan ng masinsinang pag-aaral ng Biblia, naunawaan ng mga Adventista ang kahalagahan ng utos na nasa Kabanal-banalang Dako ng santuwaryo na nasa langit. Sa pagtingin sa puso ng utos ng Diyos, natuklasan din nila ang kahalagahan ng Sabbath, ang ikaapat na utos. Sa katunayan, ang utos na ito nang higit sa alinmang iba pa ay malinaw na nagpapakilala sa Diyos bilang ating Tagapaglikha, ang pundasyon ng lahat ng tunay na pagsamba—isang tema na lalong magiging makabuluhan sa mga huling araw ng kasaysayan ng mundo (tingnan sa Apocalipsis 14:6–12).

Ang layunin ni Satanas mula pa sa simula ay hadlangan ang pagsamba sa Diyos sa pamamagitan ng pagsira sa utos ng Diyos. Alam niya na ang magkasala “sa isang punto” ay nangangahulugang “nagkasala sa lahat” (Santiago 2:10); kaya, hinihikayat niya ang mga tao na labagin ang utos ng Diyos. Kinamumuhian ni Satanas ang Sabbath dahil ipinapaalala nito sa mga tao ang Lumikha at kung paano Siya sasambahin. Ngunit nakapaloob rin ito sa utos ng Diyos na nasa Kabanal-banalang Dako ng santuwaryo sa langit. Sapagkat ang kautusan ang nagbibigay kahulugan sa kasalanan, hangga't ang mga tao ay naghahangad na maging tapat sa Diyos, samakatuwid ang Kanyang kautusan ay dapat na patuloy na may-bisa, kasama na ang utos ng Sabbath.

Ang layunin ng liksyon na ito ay ipakita ang ugnayan sa pagitan ng santuwaryo, utos ng Diyos, Sabbath, at ang darating na krisis tungkol sa tanda ng halimaw. Susuriin din natin ang kaugnayan ng Sabbath sa henerasyon na nasa katapusan ng panahon.

_*Pag-aralan ang liksyon sa linggong ito, na nakabase sa kapitulo 25–27 ng The Great Controversy, bilang paghahanda sa Sabbath, Hunyo 1._