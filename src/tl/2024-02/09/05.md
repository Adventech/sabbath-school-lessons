---
title:  Ang Tanda ng Halimaw
date:   29/05/2024
---

`Basahin ang Apocalipsis 12:12, 17 at Apocalipsis 13:7. Paano inihahayag ng mga talatang ito ang galit ni Satanas? Bakit galit na galit si Satanas sa huling-panahong bayan ng Diyos?`

Binabalangkas ng Apocalipsis 12 ang kosmikong labanan sa pagitan ni Cristo at ni Satanas sa mga nagdaang panahon. Magtatapos ito sa huling pagsalakay ni Satanas sa bayan ng Diyos. Ipinakilala ng Apocalipsis 13 ang dalawang kaalyado ng dragon, ang hayop mula sa dagat at ang hayop mula sa lupa. Ang dalawang kapangyarihang ito ay sumama sa kanya sa pakikidigma sa bayan ng Diyos.

`Basahin ang Apocalipsis 13:4, 8, 12, 15 at Apocalipsis 14:7, 9-11. (Tingnan din ang Apocalipsis 15:4, Apocalipsis 16:2, Apocalipsis 19:20, Apocalipsis 20:4, Apocalipsis 22:9.) Anong isang mahalagang tema ang makikita sa lahat ng mga talatang ito?`

Pansinin ang kaibahan. Maaaring sumasamba ang mga tao sa Lumikha o iba ang sinasamba nila. Ang Manlilikha ay karapat-dapat sambahin (Apocalipsis 5:9). Ang pagtatalo ni Cristo at ni Satanas tungkol sa pagsamba ay nagsimula sa langit: “Ako’y aakyat sa itaas ng mga kaitaasan ng mga ulap, gagawin ko ang aking sarili na gaya ng Kataas-taasan” (Isaias 14:14). Nais ni Satanas ang pagsamba na para lamang sa Lumikha. Ayon sa Apocalipsis 13, nagtagumpay siya sa pamamagitan ng ikinilos ng hayop sa lupa (Apocalipsis 13:4).

Ipinakikita ng paghahambing sa Daniel 7 na ang mabangis na hayop na ito ay kapareho ng maliit na sungay na “naglalayong baguhin ang mga panahon at mga utos” at nagpapatupad ng awtoridad sa loob ng 1,260 na propesiyang “araw,” ibig sabihin, sa loob ng 1,260 taon (Daniel 7:25; ihambing ang Apocalipsis 13:5; tingnan ang Liksyon 6). Ang tanging bahagi ng Sampung Utos ng Diyos na may kinalaman sa oras ay ang ikaapat na utos. Sinubukan ng simbahang ito na baguhin ang araw ng pagsamba mula Sabado, ang ikapitong araw, tungo sa Linggo, ang unang araw ng sanlinggo.

Para sa kapangyarihan na nasa lupa na hangaring baguhin ang araw ng pagsamba, ang ikapitong araw na Sabbath, na ibinigay mismo ng Diyos bilang tanda ng Kanyang awtoridad (Exodo 31:13; Ezekiel 20:12, 20), ay isang pagtatangka na agawin ang banal na awtoridad. sa pinakapangunahing posibleng antas. Kung gayon, sa puntong ito ang pokus ng huling labanan ay tungkol sa totoo at huwad na pagsamba.

`Dahil dito, kinilala ng Apocalipsis ang mga taong tapat sa Diyos bilang ang mga “tumutupad sa mga utos ng Diyos.” Kabilang dito ang ikapitong araw na Sabbath, hindi Linggo. Ang mga tumatanggi sa huling tawag ng tatlong anghel na sumamba sa Diyos sa Kanyang banal na araw (Isaias 58:13) at sumasamba sa halimaw sa kanyang huwad na sabbath, ang Linggo, ay tatanggap ng tanda ng halimaw (tingnan ang Liksyon 11).`