---
title:  Iningatan ng Langit ang mga Kristiyano
date:   08/04/2024
---

Ang awa, biyaya, patnubay, at paunang kaalaman ng Diyos ay malinaw na nahayag sa mga pangyayaring humahantong sa pagkawasak ng Jerusalem. Pinalibutan ni Cestius Gallus at ng mga hukbong Romano ang lunsod. Sa hindi inaasahang pangyayari, nang tila malapit na ang kanilang pag-atake, umatras sila. Hinabol sila ng mga hukbong Judio at nanalo ng isang malaking tagumpay.

Dahil sa pagtakas ng mga Romano at paghabol ng mga Judio, ang mga Kristiyano sa Jerusalem ay tumakas patungong Pella sa Perea, sa kabila ng Ilog Jordan. “Ang ipinangakong tanda ay ibinigay sa naghihintay na mga Kristiyano, at ngayon ay isang pagkakataon ang inialok para sa lahat ng susunod, upang sumunod sa babala ng Tagapagligtas. Ang mga pangyayari ay labis na nangibabaw na anupa’t hindi hinadlangan ng mga Judio o Romano ang pagtakas ng mga Kristiyano.”—Ellen G. White, The Great Controversy, p. 30.

`Basahin ang Awit 46:1 at Isaias 41:10. Ano ang sinasabi sa atin ng mga talatang ito tungkol sa pangangalaga ng Diyos?`

Ang Diyos ay may kapangyarihan at pinamamahalaan ang mga kaganapan sa lupa para sa sukdulang pagsasakatuparan ng Kanyang mga banal na layunin. Bagama't kung minsan ay binabago ng Diyos ang Kanyang orihinal na mga plano batay sa ating mga pagpili bilang tao, ang Kanyang pinakaplano para sa planetang ito ay matutupad. May mga pagkakataon na ang bayan ng Diyos ay dumaranas ng hirap, pag-uusig, pagkakulong, at mismong kamatayan para sa kapakanan ni Cristo. Ngunit kahit na sa pinakamahirap na panahon sa mga pinakamarahas na pag-atake ni Satanas, sinusuportahan at iniingatan ng Diyos ang Kanyang iglesya.

`Basahin ang Hebreo 11:35–38 at Apocalipsis 2:10. Anong katotohanan ang inihahayag ng mga tekstong ito tungkol sa ating pakikipaglaban sa mga puwersa ng kasamaan? Paano nagkakasundo ang mga talatang ito sa ideya ng proteksyon ng Diyos sa naunang tanong? Mayroon bang pagsalungat sa ideya ng proteksyon ng Diyos at nang pagpapahintulot ng Diyos sa ilan na harapin ang masakit na pagdurusa at maging ang kamatayan ng isang martir para sa layunin ni Cristo?`

“Walang kabuluhan ang mga pagsisikap ni Satanas na wasakin ang iglesya ni Cristo sa pamamagitan ng karahasan. Ang malaking pagtatalo kung saan ang mga alagad ni Jesus ay nagbigay ng kanilang mga buhay ay hindi tumigil nang ang mga tapat na tagapagdala ng pamantayan ay bumagsak sa kanilang posisyon. Sa pamamagitan ng pagkatalo ay nanalo sila. Ang mga manggagawa ng Diyos ay pinatay, ngunit ang Kanyang gawain ay patuloy na sumulong.”—Ellen G. White, The Great Controversy, p. 41.

`Ano ang dapat na ipahiwatig sa atin na ang mga manunulat ng Biblia, na tiyak na nakakaalam ng kirot at pagdurusa, gayunpaman ay maaaring paulit-ulit, na sumulat ng tungkol sa katotohanan ng pag-ibig ng Diyos? Paano natin mararanasan ang kaparehong pagmamahal para sa ating sarili?`