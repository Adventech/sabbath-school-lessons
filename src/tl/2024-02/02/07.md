---
title:  Karagdagang Kaisipan
date:   12/04/2024
---

“Walang kabuluhan ang mga pagsisikap ni Satanas na wasakin ang iglesya ni Cristo sa pamamagitan ng karahasan. Ang malaking pagtatalo kung saan ang mga alagad ni Jesus ay nagbigay ng kanilang mga buhay ay hindi tumigil nang ang mga tapat na tagapagdala ng pamantayan ay bumagsak sa kanilang posisyon. Sa pamamagitan ng pagkatalo ay nanalo sila. Ang mga manggagawa ng Diyos ay pinatay, ngunit ang Kanyang gawain ay patuloy na sumulong. Ang ebanghelyo ay patuloy na lumaganap at ang bilang ng mga tagasunod nito ay dumami. Tumagos ito sa mga rehiyon na hindi napupuntahan kahit ng mga hukbo ng Roma. Ang sabi ng isang Kristiyano, na nagpahayag sa paganong mga pinuno na nagsusulong ng pag-uusig: Maari mo kaming ‘patayin, pahirapan, hatulan. . . . Ang iyong kawalan ng katarungan ay ang patunay na kami ay inosente. . . . Pati ang kalupitan mo . . . ay hindi makakatulong sa iyo.’ Ito ay isang mas malakas na paanyaya upang dalhin ang iba sa kanilang pagkahikayat. 'Kung mas madalas kaming pinapatay, mas dumarami ang aming bilang; ang dugo ng mga Kristiyano ay binhi.’—Tertullian, Apology, parapo 50.”—Ellen G. White, The Great Controversy, pp. 41, 42.

“Ang mahiwagang probisyon na nagpapahintulot sa matuwid na magdusa ng pag-uusig sa kamay ng masasama ay naging sanhi ng malaking kalituhan sa maraming mahina sa pananampalataya. Ang ilan ay handa pa ngang itapon ang kanilang pagtitiwala sa Diyos dahil tinitiis Niya ang pinakamasamang tao na sumagana, habang ang pinakamabuti at pinakadalisay ay pinahihirapan at pinaparusahan ng kanilang malupit na kapangyarihan. Ang tanong ay, Paanong ang Isa na makatarungan at maawain, at walang katapusan sa kapangyarihan, ay matitiis ang gayong kawalang-katarungan at pang-aapi? Ito ay isang tanong na wala tayong kinalaman. Binigyan tayo ng Diyos ng sapat na katibayan ng Kanyang pag-ibig, at hindi natin dapat pagdudahan ang Kanyang kabutihan dahil lang sa hindi natin mauunawaan ang mga gawain ng Kanyang paglalaan.”—Ellen G. White, The Great Controversy, p. 47.

**Mga Tanong Para sa Talakayan**:

`Ano ang halaga ng pag-uusig? Sa iyong palagay, bakit pinahihintulutan ng Diyos ang Kanyang bayan na magdusa kung minsan?`

`Kung tatanungin ka ng isang kaibigan, paano mo sasagutin: “Nasaan ang Diyos sa aking pagdurusa? Kung mahal Niya ako, bakit ako dumaranas ng napakahirap na panahon?”`

`Paano magiging isang mapagmalasakit na komunidad ang iyong lokal na iglesya para makaapekto sa mundo? Talakayin ang mga praktikal na paraan para isagawa ang pag-aaral sa linggong ito.`