---
title:  Karagdagang Kaisipan
date:   05/04/2024
---

“Sa pagpapalayas kay Satanas mula sa langit, ipinahayag ng Diyos ang Kanyang katarungan at pinanatili ang karangalan ng Kanyang trono. Ngunit nang ang tao ay nagkasala sa pamamagitan ng pagsuko sa mga panlilinlang ng tumalikod na espiritung ito, ang Diyos ay nagbigay ng katibayan ng Kanyang pag-ibig sa pamamagitan ng pagsuko ng Kanyang bugtong na Anak upang mamatay para sa nagkasalang lahi. Sa pagtubos, ang katangian ng Diyos ay nahayag. Ang makapangyarihang argumento ng krus ay nagpapakita sa buong sansinukob na ang landas ng kasalanan na pinili ni Lucifer ay hindi dapat isisi sa pamahalaan ng Diyos.”—Ellen G. White, The Great Controversy, pp. 500, 501.

“Ang krus ng Kalbaryo, habang ipinapahayag nito na hindi nababago ang utos, ang nagpapahayag sa sansinukob na ang kabayaran ng kasalanan ay kamatayan. Sa nagtatapos na sigaw ng Tagapagligtas, ‘Natapos na,’ ang batingaw ng kamatayan para kay Satanas ay tumunog. Ang malaking tunggalian na napakatagal nang nagpapatuloy ay napagpasiyahan, at ang pangwakas na pagpuksa ng kasamaan ay natiyak. Ang Anak ng Diyos ay dumaan sa mga pintuan ng libingan, upang ‘sa pamamagitan ng kamatayan ay mapuksa Niya ang may kapangyarihan ng kamatayan, samakatuwid nga, ay ang diyablo.’ Hebreo 2:14.”—Ellen G. White, The Great Controversy, p. 503.

**Mga Tanong Para sa Talakayan**:

`Kung alam ng Diyos na magrerebelde si Lucifer, bakit pa Niya binigyan siya ng kapangyarihang pumili? O nang magrebelde si Lucifer, bakit hindi na lang siya agad na pinatay ng Diyos? Anong uri ng reaksyon ang maaaring magawa nang hindi nagkasalang sansinukob kung agad na pinuksa ng Diyos si Lucifer? Bakit napakahalaga sa plano ng kaligtasan ang konsepto ng interes ng sansinukob (1 Pedro 1:12, Apocalipsis 5:13, Apocalipsis 16:7) sa pag-unawa sa malaking tunggalian?`

`Anong dahilan o mga dahilan ang maiisip mo tungkol sa kamatayan ni Cristo sa krus? Ito ba ay upang ihayag lamang ang katangian ng Diyos? Ito ba ay upang bayaran ang halaga ng pantubos para sa kasalanan? Kung gayon, kanino ibinayad ang pantubos? Ibahagi ang iyong mga saloobin at magbigay ng biblikal na mga dahilan para sa kanila.`

`Kapag ginamit natin ang terminong “ang dakilang tunggalian,” ano ang ibig nating sabihin? Talakayin ang iba't ibang aspeto ng dakilang tunggalian at kung paano naaangkop ang liksyon ngayong linggo sa iyong sariling buhay.`

`Anong mga teksto sa Biblia ang nagsasabi ng tungkol sa reyalidad ng dakilang tunggalian? (Tingnan, halimbawa, Job 1, 2; Efeso 6:12.)`

`Paano natatangi ang pagkaunawa ng Seventh-day Adventist sa ibang mga denominasyong Kristiyano? Ano ang nasa malaking temang ito ng tunggalian na nagbubukod sa mga Adventist?`