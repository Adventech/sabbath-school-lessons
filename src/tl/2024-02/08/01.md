---
title:  Liwanag Mula sa Santuwaryo
date:   18/05/2024
---

### Basahin Para sa Pag-aaral sa Linggong Ito
Exodo 25:8, 9, 40; Hebreo 8:1–6; Levitico 16:21, 29–34; Levitico 23:26–32; Hebreo 9:23–28; Daniel 7:9, 10; Mateo 25:1–13; Apocalipsis 11:19.

> <p>Talatang Sauluhin</p>
> “Ngayon ang pangunahing bagay na aming sinasabi ay ito: Mayroon tayong gayong Punong Pari na nakaupo sa kanan ng trono ng Kamahalan sa kalangitan, isang ministro sa santuwaryo at sa tunay na tabernakulo na itinayo ng Panginoon, hindi ng tao” (Hebreo 8:1, 2).

Di-nagtagal pagkatapos ng kabiguan noong Oktubre 22, 1844, ang ilan sa mga Millerite, pagkatapos ng panalangin at pag-aaral, ay naunawaan ang kanilang pagkakamali. Ang 2,300-araw na propesiya ay hindi tumatalakay sa ikalawang pagdating ni Jesus, gaya ng karaniwang pagkaunawa, kundi sa gawain ni Cristo sa santuwaryo sa langit, na makapangyarihang inilalarawan sa aklat ng Hebreo.

Ang paglilinis ng santuwaryo sa langit ay ang katuparan ng makalupang paglilinis ng nasa lupang santuwaryo, gaya ng itinuro sa Levitico. Upang maunawaan ang mahalagang katotohanang ito, tingnan ang pagkakatulad sa pagitan ng Daniel 7 at Daniel 8:

| Daniel 7 | Daniel 8 |
| --- | --- |
| Babilonia | |
| Medo-Persia | Medo-Persia |
| Gresiya | Gresya |
| Roma | Roma |
| _Paghuhukom sa langit_ | _Paglilinis ng santuwaryo_ |

Ang mga pagkakaparehong ito ay tumutulong na ipakita ang tunay na likas ng paglilinis ng santuwaryo, na siyang paghuhukom bago and ikalawang pagdating, investigative judgment. Sa liksyon ngayong linggo, tutuklasin natin ang mahahalagang katotohanan sa Biblia tungkol sa paglilingkod ni Cristo sa santuwaryo sa langit.

_*Pag-aralan ang liksyon sa linggong ito, na naka base sa kapitulo 22–24 at 28 ng The Great Controversy, bilang paghahanda sa Sabbath, May 25._