---
title:  Sa Kabanal-banalang Dako
date:   20/05/2024
---

`Basahin ang Levitico 16:21, 29–34; Levitico 23:26–32; at Hebreo 9:23–28. Bakit napakahalaga sa matandang Israel ang Araw ng Pagtubos?`

Ang mga saserdote ay naglilingkod sa bawat araw ng taon, ngunit sa Araw ng Pagtubos, na tinatawag sa Hebreong Yom Kippur, ang mga mata ng buong Israel ay ibinaling sa santuwaryo. Ang Levitico 16 at 23 ay nagbibigay ng tahasang mga tagubilin para sa Araw ng Pagtubos. Lahat ng regular na gawain ay itinitigil. Nag-aayuno ang lahat. Habang ang dakilang saserdote ay pumapasok sa harapan ng Diyos para sa kanila sa Kabanal-banalang Dako, sinusuri ng mga tao ang kanilang mga puso. Hinahanap nila ang Diyos na may pagpapakumbaba at taos-pusong pagpapahayag [ng kasalanan nila].

Ang sinumang hindi “nagdadalamhati” sa Araw ng Pagtubos ay “ihihiwalay,” hindi na kabilang ng piniling bayan (Levitico 23:27, 29). Sa Araw ng Pagtubos, dinadala ng dakilang saserdote ang dugo ng kambing ng Panginoon sa santuwaryo at, matapos na iwisik ito sa luklukan ng awa, ibinubuhos ang dugo sa mga sungay ng ginintuang altar at ng tansong altar, na lubusang nililinis ang buong santuwaryo. Nang “matapos niyang gawin ang pakikipagkasundo,” ipinapatong ng dakilang saserdote ang kanyang mga kamay sa buhay na kambing at ipinahayag ang mga kasalanan ng Israel. Pagkatapos nito ay dinadala sa ilang upang ihiwalay sa kampo magpakailanman (Levitico 16:20-22).

Inilipat ang dugo sa santuwaryo sa panahon ng pang-araw-araw na mga pag-aalay, na nagpapakita ng pagtatala ng kasalanan (Jeremias 17:1) at ang pananagutan ay kinuha ng Diyos para sa panghuling kapasyahan nito. Ngayon, sa Araw ng Pagtubos, inilipat ito sa labas ng santuwaryo at inilagay sa ulo ng scapegoat na si Azazel, na kumakatawan kay Satanas at inihayag ang kanyang pangwakas na pasanin para sa problema sa kasalanan.

Ang kambing na ito ay dinala sa malayo sa ilang upang, sa pagtatapos ng Araw ng Pagtubos, ang Diyos ay magkaroon ng isang malinis na santuwaryo at isang malinis na bayan. Sa santuwaryo sa langit, si Cristo ay naglilingkod para sa atin, una sa Banal na Dako, at ngayon, sa Kabanal-banalang Dako mula noong 1844, sa katapusan ng 2,300 araw.

Malalampasan natin ang dakilang paghuhukom na ito dahil kay Jesus, ang ating Kahalili. Gaya ng sinabi ni Ellen G. White, tayo ay “pinawalang-sala sa pamamagitan ng Kanyang katuwiran, na kung saan ay wala tayong bahagi.”— The Desire of Ages, p. 25. Bilang bunga ng katuwirang ito—na ipinagkatiwala (ibinigay) sa atin—pinahihirapan natin ang ating mga kaluluwa, na ito ay ang pagtalikod sa kasalanan. Nangangahulugan iyon na hindi tayo nakarating sa komportableng pagtanggap ng kasamaan, ni hindi tayo nagdadahilan o kumakapit sa mga minamahal na kasalanan, kundi lumalago sa biyaya at ipinamumuhay ang isang buhay ng kabanalan.

`Ano ang kahalagahan ng Araw ng Pagtubos sa ating buhay ngayon? Bakit dapat magkaroon ito ng kaibahan sa pagbabago sa ating pamumuhay?`