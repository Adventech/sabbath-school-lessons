---
title:  Ang Napipintong Labanan
date:   08/06/2024
---

### Basahin Para sa Pag-aaral sa Linggong Ito
Apocalipsis 14:7, 9, 12; Apocalipsis 4:11; Apocalipsis 13:1, 2; Apocalipsis 12:3–5, 17; Apocalipsis 13:11–18.

> <p>Talatang Sauluhin</p>
> “Pabanalin mo sila sa katotohanan, ang salita mo’y katotohanan” (Juan 17:17).

Mayroong medyo bagong kagamitang medikal na tinatawag na Biochip o Veri chip, na halos kasing laki ng butil ng bigas, na maaaring itanim sa isang pasyente. Naglalaman ang Biochip ng impormasyon tungkol sa kasaysayang medikal ng pasyente, na maaaring makuha sa pamamagitan ng pagpapadaan ng external scanner sa lugar kung saan inilagay ang Biochip o Veri chip. Nakikita ito ng ilang Kristiyano bilang bahagi ng isang pagsasabwatan upang ipatupad ang tanda ng halimaw. Para sa iba, ang tanda ng halimaw ay may kinalaman sa mga bar code sa mga lata ng pagkain; o ito ay isang misteryosong numero sa mga dolyar na diumano'y nabubuo sa bilang na 666. Para sa ilan ito ay may kinalaman sa samahan ng Masonic, sa Illuminati, mga itim na UN helicopter, at sa United Nations.

Ang layunin ng liksyon ngayong linggo ay ibunyag ang paparating na tunggalian tungkol sa pagsamba. Hahamunin ni Satanas ang awtoridad ng Diyos sa pamamagitan ng pagtatangkang sirain ang utos ng Diyos. Sa partikular, ang Sabbath ay magiging sentro ng isang pandaigdigang labanan sa pagsamba. Kinamumuhian ni Satanas ang Sabbath dahil kinasusuklaman niya ang Lumikha. Gagamitin niya ang pamimilit, panggigipit, at puwersa para sirain ang ating pangako kay Cristo. Magkakaroon ng banggaan ng mga paniniwala sa totoo at huwad na araw ng pagsamba. Ang huling panawagan ng Diyos ay isang panawagan para sa katapatan kay Cristo sa kabila ng pag-uusig, isang pag-boycott sa ekonomiya, pagkakulong, at isang utos ng kamatayan. Ang pag-aaral sa linggong ito ay binibigyang-diin ang lakas ni Jesus na magdadala sa atin sa pananagumpay sa huling labanan sa lupa.

_*Pag-aralan ang liksyon sa linggong ito, base sa kapitulo 35 at 36 ng The Great Controversy, bilang paghahanda sa Sabbath, Hunyo 15._