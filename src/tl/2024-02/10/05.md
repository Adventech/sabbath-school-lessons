---
title:  'Espirituwalismo sa Mga Huling Araw: Unang Bahagi'
date:   05/06/2024
---

`Basahin ang Mateo 24:5, 11, 24; 2 Tesalonica 2:7–9; Apocalipsis 13:13, 14; at Apocalipsis 16:13, 14. Anong uri ng pandaraya ang haharapin ng bayan sa mga huling araw?`

Ang diyablo ay gagamit ng “mga tanda at kababalaghan” at mga kamangha-manghang himala upang linlangin ang maraming tao bago dumating si Jesus. Sa pagpansin sa mapanlinlang na kapangyarihan ng mga demonyong espiritu, gumawa si Ángel Rodríguez ng isang mahalagang pahayag na ito: “Ang kanilang kapangyarihan ng panghihikayat ay hindi masusumpungan sa nilalaman ng kanilang mensahe kundi sa kapangyarihan ng mga supernatural na pagpapakita na tinatawag na ‘mga tanda’ o ‘mga himala.’ Nagsasagawa sila (poieō) ng mga tanda, kaya’t umaakit ito sa epektibong bahagi ng tao sa halip na sa kanilang mahinahon at makatwirang kakayahan. Ang katotohanan na ang mga tandang ito ay ginawa ng mga demonyo ay nagpapakita na ang nagkakaisang lakas ng mensahe ng tatlong demonyo [dragon, hayop, at huwad na propeta] ay espirituwal ang likas—hindi ang Diyos ang kanilang pinagkunan o pinagmulan. Habang nalalapit ang pagsasara ng kosmikong digmaan, ang kapangyarihan ng demonyo ay papasok sa larangan ng kasaysayan ng tao sa hindi pa nagagawang pamamaraan. Ang espiritismo, na ang pinakapundasyon ay ang di-biblikal na turo ng imortalidad ng kaluluwa, ay halos magdadala sa daigdig para maging bihag.”—“The Closing of the Cosmic Conflict: Role of the Three Angels’ Messages,” hindi nailimbag na manuskrito, pahina 6.

`Bakit mapanganib na magtiwala sa ating mga damdamin? Anong mga papel ang ginagampanan nila, mabuti at masama, sa ating karanasan sa pananampalataya? Paano maiiwasan ni Satanas ang ating mga proseso ng pag-iisip at maakit ang ating damdamin?`

“Matagal nang naghahanda si Satanas para sa kanyang huling pagsisikap na linlangin ang mundo. . . . Paunti-unti niyang inihanda ang daan para sa kanyang obra maestra ng panlilinlang para sa pag-unlad ng espiritismo. Hindi pa niya naabot ang ganap na katuparan ng kanyang mga panukala; ngunit ito ay maaabot sa huling bahagi ng panahon. . . . Malibang sila na mga iningatan ng kapangyarihan ng Diyos, sa pamamagitan ng pananampalataya sa Kanyang salita, ang buong mundo ay madadala sa hanay ng ganitong maling pandaraya. Ang mga tao ay mabilis na pinaghehele sa isang nakamamatay na seguridad, upang magising lamang sa pamamagitan ng pagbuhos ng poot ng Diyos.”—Ellen G. White, The Great Controversy, pp. 561, 562. Ang tanging kaligtasan natin ay kay Jesus at sa Kanyang Salita.

Hindi mahirap makita kung paanong ang milyun-milyon, kahit bilyun-bilyon, na hindi nauunawaan ang kalagayan ng mga patay ay maaaring anurin ng mga maling pandaraya na kinasasangkutan ng isipang ang mga patay ay nabubuhay pagkatapos mamatay.

`Mula sa aling mga karaniwang pandaraya naiingatan ang mga nakakaalam na ang patay ay tulog?`