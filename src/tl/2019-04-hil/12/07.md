---
title:  Dugang nga Pagtoon
date:   20/12/2019
---

Basaha ang sinulatan ni EllenG. White nga, “Reformation,” pp. 669-678, sa Prophets and Kings.

“Ang kapisan sa gintangdo sang Dios nga hilimoon isa ka importante nga bahin sang matuud nga relihiyon.  Ang tawo dapat maghingalit sa mga sirkumstansia bilang instrumento nga makahimo sang Iya kabubut-on.  Ang maabtik kag minalamon nga hinimoan sa nagakaego nga tinion makaangkon sang kadalag-an, samtang ang pagpalantang kag pagpatumbaya sa buluhaton sang kamatuuran nagapakita sang kakugi, kun wala sila nagasapak kag wala sing katuyuan, ang iglesia mangin pabaya, tamaran, kag mahigugmaon sa kalipayan; apang kun mapun-an sila sang balaan nga katuyuan sa pag-alagad sa Dios kag sa Iya lang gid, ang katawhan mahiusa, may paglaum, kag mangin maabtik.

“Ang polong sang Dios nagabugana sa pagsabdong.  Ang sala kag pagkabalaan napahamtang sa piyak kag piyak, nga sa pagtolok sini, masikway naton ang isa kag batonon ang isa.  Ang mga bahin nga naglaragway sa pagdumut, pagkamasinalaypon, kag pagluib ni Sanbalat kag Tobias, naglaragway man sa pagkadungganon, debosyon, kag pagdumili sa kaugalingon ni Esdras kag Nehemias.  Hilway kita sa kun sin-o ang aton sundon.  Ang makahaladluk nga resulta sang paglapas sa mando sang Dios napahamtang batok sa pagpakamaayo nga resulta gikan sa pagkamatinumanon.  Kita mismo dapat magdisisyon kun bala magaantus kita sa isa ukon magkalipay sa pihak sini.”—Ellen G. White, Prophets and Kings, p. 676.

**Mga Palamangkutanon nga Pagadiskusyunan**

`1.	Sa aton pagbasa sang sini nga mga estorya, daw maathag nga madamo sang katawhan ang indi dedikado sa Dios, amo kun ngaa nagpili sila sang pagano nga mga asawa.  Gane, wala sila ginpabay-an ni Esdras kundi ginsabdong kag ginsaway sila sa paglaum nga maangkon ang pagbag-o.  Natabo gid bala ang pagbag-o?  Sa pagbag-o sang ila batasan, nagbag-o gid bala sila sa sulod? Ang ila bala debosyon sa Dios nagtubo gid?  Ano ang mga ebidensia nga madamo sa ila ang wala gid nagbag-o?  Ano ang aton maton-an gikan sa ila sayup nahanungud kun daw ano gid ka importante ang pagbag-o sang tagiposoon?`        	
       
`2.	Ano ang mga paage nga makabulig kita sa sadtong yara sa iglesia nga ayhan nagapakigbato sa mga problema nga halin sa indi mainalamon nga pagpangasawa ukon pagpamana?`

`3.	Bisan pa nga ang mga prinsipyo sang Dios walay katubtuban kag malig-on, ang kultura sang tawo nagabag-o sing tuman kadaku.  Ngaa nga hupatan naton ang ini nga kinalain samtang nagatinguha kita nga maaplikar ang mga prinsipyo sang Dios sa aton kaugalingon nga kabuhi kag mga kahimtangan?`