---
title:  Pag-atubang sa Indi Maayo nga mga Disisyon
date:   14/12/2019
---

### Basaha para sa Pagtoon sini nga Semana
Neh. 13:23-25;  Deut. 7:3, 4;  2 Cor. 6:14; Esdras 9, 10;  1 Corinto 7:10-17.

> <p>Salauluhon nga Texto</p>
> “Kag ako nagsiling: ‘O Dios ko, nagapalamula ako kag nahuya sa 	pagbayaw sang akon nawung sa imo, Dios ko, kay ang amon kalautan nagdugang sa 	ibabaw sang amon olo, kag ang amon pagkamakasasala nagtaas tubtub sa mga 	langit’ ” (Esdras 9:6).

Si Esdras kag Nehemias nangin lider sa kumyunidad nga kun sa diin ang pagpangasawa sa indi mga Israelinhon nangin kinaandan nalang.  Ining duwa ka mga lider nagakabalaka gid sing tuman nahanungud sini kay gusto nila dumalahan ang pungsud padulong sa isa ka hapiit nga relasyon sa Dios.  Nakahibalo sila sa negatibo nga impluwensya nga madolot sa mga Israelinhon sang mga indi tumuloo ukon nagasimba sa diosdios, kay ila nakita ang makatalagam nga epekto sa bug-os nila nga kasaysayan.  Ang relihiyon sang mga Canaanhon naglapnag sa bug-os nga Israel tubtub nga si Baal kag Asera ginasimba na sa tagsa ka mataas nga pukatod.  Dugang pa, ang impluwensya sang mga pagano nga tiayon sa pamilya sang mga Israelinhon makahalalit.  Naglaygay si Balaam sa mga Moabnon nga epadala ang ila mga kababainhan sa mga Israelinhon, sa paghandum nga ang mga Israelinhon magapalayo sa Dios kun sila maghigugma sa sini nga mga kababainhan.  Ang makasusubo kay ensakto gid sia.  Indi lamang nga ang magtiayon nag-impluwensya sa isa kag isa, kundi ang pagtoo sang ila mga kabataan naapektohan man.

Ano ang himoon ni Esdras kag Nehemias sa sini nga sitwasyon bahin sa pagpangasawa sang mga Israelinhon sa mga indi tumuloo?  Pabay-an nalang bala nila ukon pagapamatukan ini?  Sa sini nga semana magatoon kita sa pamaage sang duwa ka lider sa ila pag-atubang sa sini nga isyu.

_*Tone-e ang leksyon sini nga semana sa paghanda para sa Inugpahuway, Disyembre 21._