---
title:  Pag-atubang sang Pagpamatuk
date:   19/10/2019
---

### Basaha para sa Pagtoon sini nga Semana
Esdras 4:1-5,  2 Cor. 6:14,  Esdras 5:1-5,  Hag. 1, Esdras 4:6-24,  Nehemias 4,  Nehemias 6:1-13.

> <p>Salauluhon nga Texto</p>
> “Apang ang mata sang ila Dios yara sa mga tigulang sang mga 	Judio, kag wala nila pagpauntata sila tubtub nga ang butang mag-abut kay Dario 	kag niyan ang sabat magbalik paagi sa sulat nahanungud sini” (Esdras 5:5). 

Ang Esdras 3—6 naplastar nga may mga tema, nga nagatandug sang nagkalainlain nga kasaysayan bahin sa mga tinion nga may nagapamatuk sa pagtukod liwat sang templo.  Ang pagkilala nga ini may mga tema sarang makabulig nga mapaathag ang bug-os nga mensahe.  

Ang ngalan nga Esdras namitlang sa una nga tion sa Esdras 7:1.  Sa iya pag-abot sang tuig 457 B.C., may pagbag-o nga natabo, ang syudad sang Jerusalem upod ang mga pader sini nagsugod nga ang pagtukod sini liwat nagauntat-untat.  Pagkaligad sang 13 ka tuig nag-abot si Nehemias (ginpadala ni Artaxerxes sang 444 B.C.), kag ang pagtukod sang pader nagpadayun.  Bisan pa nga tuman ang pagpamatuk, ang trabaho natapos sa 52 ka mga adlaw (Neh. 6:15).

Ang pagpamatuk sa buluhaton sang Dios nagalapnag nga tema sa duwa ka libro ni Esdras kag Nehemias; gane, indi makatilingala ang ang pagtukod liwat sang templo kag Jerusalem nagpa-ibwal sang pagpamatuk kag paghingabut.  Bisan diin man kita magliso sa kalibutan subong, ang buluhaton sang Dios ginapamatukan.  Ginasiguro ni Satanas nga mangin indi madasig ang pagpalapnag sang maayong balita, tungud mangin katalagman ini sa iya pagdumala.  Sa Esdras kag Nehemias, paano gin-atubang sang mga Judio ang pagpamatuk?

_*Ton-e ang lekyon sini nga semana sa paghanda para sa Inugpahuway, Oktobre 26._