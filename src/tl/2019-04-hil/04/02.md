---
title:  Nagsugod ang Pagpamatuk
date:   20/10/2019
---

`Basaha ang Esdras 4:1-5.  Ano sa banta mo ang rason kun ngaa nga ang mga Israelinhon nagpangindi sa bulig sang iban nga katawhan sa pagtukod sang templo?`

Sa una nga pagtan-aw, ang pangabay daw mainalwanon kag mainabyanonon, gane ngaa man nga indi pagbatonon ang bulig? Sa isa ka bahin, ang sabat makita sa texto mismo.  Ang “kasumpung” nagtanyag sang buig.  Kausmpung? Ina palang mismo naghatag na sang daku nga tanda kun ngaa nga nangin negatibo ang reaksyon sang mga Israelinhon.

Ngaa nga ang ini nga katawhan gintawag nga mga “kasumpung”? ang Ikaduha nga Hari 17:24-41 nagpaathag nga ang ini nga mga tawo nagikan sa iban nga mga pungsud sang Samaria kag sa palibut nga mga duug pagkatapos nga ang Naaminhan nga ginharian sang Israel gintapok.  Ang Hari sang Asiria nagpadala sa ila sang mga sacerdote, nga magtudlo sa ila kun paano magsimba sa Dios sang duta, ina amo ang Dios sang Israel.  Apang, ang ini nga relihiyon nasimponan man sang mga diosdios sang mga Canaanhon.  Gane, ang mga nabilin nga mga Israelinhon nahadluk nga basi ang ini nga relihiyon madala sa ila pagsimba sa templo.  Gane, ang pinakamaayo kag pinakamainalamon nga sarang mabuhat amo ang ila nahimo, nga nagsiling “indi, salamat gid.”

Dapat man naton dumdumon kun ngaa nga natabo ini.  Bangud yadto sang padayun nga pagkompormiso sang ila mga katigulangan sa pagano nga pagtoo nga yara sa ila palibut nga nagdul-ong sa pagkaguba sang templo, subong man sang pagbihag sa ila.  Ginahaumhaum nga samtang yara sa proseso sang pagtukod liwat sa templo, ang katapusan nga butang butang nga gusto nila mahimo amo nga mangin malapit sa katawhan nga yara sa ila palibut.

`Ano pagid ang yara sa sini nga texto nga nagapakita kun ngaa nga ang pagpangindi amo ang nagakaego nga butang nga dapat himoon? (Esdras 4:4, 5)`

`Hunahunaa kun daw ano kahapos nga ila mahatagan sang rason ang pagbaton sang sini nga bulig? Ano ang masiling sa aton sang 2 Corinto bahin sa sini nga konteksto?`