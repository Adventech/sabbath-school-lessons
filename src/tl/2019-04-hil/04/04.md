---
title:  Pagpa-untat sang Buluhaton
date:   22/10/2019
---

`Ano ang ginhimo sang “mga kaaway” sa Esdras 4:6-24 agud mapunggan ang buluhaton sa Jerusalem?`

Ang mga “katawhan sang duta” naghimo sang sulat nga nagaakusar batok sa mga Judio kag sa ila ginahimo, sa una ginpadala ni kay Dario (Esdras 5 kag 6), sunod sa kay haring Xerxes (Ahasuero) subong man Artaxerxes.  Ginahimo nila ang tanan nga ila masarangan agud mapunggan ang buluhaton sa Jerusalem.  

Ang mga katawhan sa palibut nga mga pungsud nagapahayag nga kun ang syudad matukod liwat, madula sang hari ang iya pagdumalahan sa sini tungud nga ang Jerusalem nangin duug permi sang pagrebelde kag kagamo sang una.  Makasusubo kay si Haring Artaxerxes nimpluwensyahan sa pagpati nga ang mga Judio nagtukod tungud lamang nga gusto nila maangkon ang ila kahilwayan kag gane nagdolot ini sang pagkomprontahanay.  Nagmando sia nga untaton ang pag-obra, kag nagpadala ang katawhan sang mga hangaway agud mapunggan ang pagpadayun sa pagtukod sang syudad.  Ang ining mapwersa nga pagkadto sa ila nagdolot nga mauntat ang buluhaton para sa Dios.  

`Basaha ang Esdras 4:23, 24.  Ngaa nag-untat ang mga Judio sa pagtukod?  Wala bala sila nakahibalo nga gusto sang Dios nga tukuron nila liwat ang syudad? Ano ang natabo?`

Maathag nga ang mga Judio nakatalupangod ang ang Dios nagtawag sa ila para tukoron liwat ang syudad kag ang templo, apang tungud sang makusug nga pagpamatuk, nahadluk sila.  Ayhan nakahunahuna sila sang pamalibad nga kaangay sini “indi pa karon ang nagakaego nga tion,” ukon “kun amo gid ini ang gusto sang Dios nga himoon naton, tane nakahatag Sia sang pamaage,” ukon “Basi indi pa dapat kita nagbalik diri.”  Kun ang pagpamatuk magaabot sa paghimo sang kun ano ang aton ginapatihan nga ginapahimo sa aton sang Dios, yara sa aton ang posibilidad nga mamangkot kag magduhaduha sa pagtuytuy sang Dios.  Mahapos lang naton makumbinse ang aton kaugalingon nga nakahimo kita sang sayup.  Ang kahadluk sarang makapaluya sang aton paminsaron, kag ang aton hunahuna madulaan sang paglaum kag wala sing mahimo sa baylo nga magpatuhoy sa gahum sang Dios.

`Nakaeksperiensya kana bala sang pareho sini, nga nakumbinse nga ang Dios nagtawag sa imo sa paghimo sang isa ka butang kag niyan, nagduhaduha ikaw sang nangin mabudlay ang sitwasyon? (hunahunaa para sa ehemplo ang nahanungud kay Juan Bautista.)  Ano ang imo naton-an gikan sa sina nga eksperiensya?`