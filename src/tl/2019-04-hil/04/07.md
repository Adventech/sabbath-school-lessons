---
title:  Dugang nga Pagtoon
date:   25/10/2019
---

Basaha ang sinulatan ni Ellen G. White, “The Builders on the Wall,”  “A Rebuke Against Extortion,” kag “Heathen Plots,” pp. 635-660, sa Prophets and Kings.  

“Ang pagpamatuk kag pagpadiskoryo sa panahon ni Nehemias nga naatubang sang mga manunukod sang templo halin sa mga kaaway kag nagapakunokuno nga mga abyan maeksperiensyahan man sang nga nagabuhat para sa Ginoo subong nga panahon.  Ang mga Kristohanon ginatilawan, indi lamang bangud sa kaakig, kaugot, kag kapintas sang kaaway, kundi paage man sa pagtinamad, wala nagasinanto, pagkaalabaab, kag pagluib sang nagapahayag nga mga abyan kag kabulig.”—Ellen G. White, Prophets and Kings, p. 644.

“Sa malig-on nga debosyon ni Nehemias sa buluhaton sang Dios, kag sa iya malig-on nga pagsalig sa Dios, nasandig ang rason kun ngaa napakyas ang iya mga kaaway sa pagdaug sa iya.  Ang kalag nga matamad mangin mahapos nga tulukbon sang pagsulay; apang sa pagkabuhi nga may dungganon nga lalambuton kag maayo nga katuyuan, ang yawa indi makakita sang duug sa pagtiplang.  Ang iya pagtoo nga nagapadayun sa pag-uswag wala nagakaluya; tungud nga sa ibabaw, sa idalum, kag labaw pa, iya ginakilala ang Gugma sang Dios, nga nagapanghikot agud matuman ang Iya maayo nga katuyuan.  Ang matuud nga alagad sang Dios nagabuhat nga may determinasyon nga indi mapakyas tungud nagasalig sila sa trono sang bugay.”—Pahina 660.

**Mga Palamangkutanon nga Paga-diskusyunan**

`1.	Ebutang ang imo kaugalingon sa posisyon ni Zerubabel kag Jesua kag sa iban nga mga lider sang nag-abot sa ila yadtong mga kalalakin-an nga nagtanyag sang bulig.  Aton makita nga nahimo nila ang nagakaego nga butang paage sa indi pagbaton sang sina nga gintanyag sa pagbulig.  Bilang mga Adventista, Paano naton mahibaloan kun san-o dapat kag indi dapat magpakigkumbuya sa iban nga indi pareho sa aton pagtoo?  Paano kita makadesisyon kun bala ini ensakto ukon sayup? Ano ang mga basihanan nga dapat naton sundon?` 

`2.	Sa bug-os nga kasaysayan sang Bibleya aton makita ang peligro sang pagkompormiso sang aton pagtoo sa kalibutan.  Sa pagkamatuud, ang bug-os nga kasaysayan sang dumaan nga Israel, tubtub sa pagbihag sa ila sang Babilonia, isa ka daku nga ehemplo sang sini nga pagkompormiso.  Subong man, ano ang matabo kun ang tawo mangin sobra naman sa iya pagtinguha nga malikawan ang ina nga peligro? Sang si Jesus mismo gin-akusahan nga naglapas sa Inugpahuway (tan-awa ang Juan 9:14-16), isa ini ka ehemplo sa aton nga ang nag-akusar sa Iya nasobrahan na?  Paano naton makita ang nagakaego nga balanse bahin sa sini?`