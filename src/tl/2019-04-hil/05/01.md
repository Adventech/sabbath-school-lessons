---
title:  Paglapas sa Espiritu sang Kasogoan
date:   26/10/2019
---

### Basaha para sa Pagtoon sini nga Semana
Neh. 5:1-5;  Exo. 21:2-7;  Miq. 6:8;  Neh. 5:7-12; Deut. 23:21-23;  Neh. 5:14-19.

> <p>Salauluhon nga Texto</p>
> “ ‘Iuli sa ila sini gid nga adlaw ang ila mga uma, ang ila mga 	ulubasan, ang ila mga kaolibahan, kag ang ila mga balay, kag ang ikaisa ka gatus 	nga bahin sang cuarta, sang uyas, sang bag-o nga alak, kag sang lana nga ginsukot 	ninyo sa ila’ ” (Nehemias 5:11).

Tubtub karon, kita nga mga tawo nagapakigbato sa palamangkutanon bahin sa manggad, kapigadohon, kag sang ulot sa tunga sang manggaranon kag mga imol kag kun ano ang sarang mahimo para sa sini.  Huo, si Jesus nagsiling nga “ang mga imol kaupud ninyo sa gihapon” (Mat. 26:11), apang indi ina isa ka rason agud magpabaya sa pagbulig sa ila.  Sa baylo, ang Kasulatan nagalaygay sa aton nga himoon ang aton bahin sa pagbulig.  Kay indi naton matawag ang aton kaugalingon nga mga kristohanon kun indi kita maghimo sini.

Daw ano man ka makagalanyat nga bisan pa sa tunga sang mga pagtilaw kag kapipit-an sang mga nakabalik nga mga bihag sa pagtukod liwat sang Jerusalem, ang ini nga tema makita, indi lamang sa kapigadohon kag sa mga imol, kundi isa man ini ka pamangkot bahin sa manggaranon nga nagapigos sa mga imol.  Problema na ini antes pa ang pagbihag sa ila, kag karon, bisan pa nga nakabalik sa ila kaugalingon nga duta, nakita ini liwat.  

Sa sini nga semana aton tan-awon ang isa pa ka pagpahayag sang sining dumaan nga tema, kag kun paano ini ginpakig-angutan ni Nehemias.  Aton makita nga ang nagpalala pagid sa sini nga pagpamigos amo nga nahimo ini sa sulod sang “sulat sang kasogoan,” kun sa aton pa, isa ini ka daku nga ehemplo kun daw ano kita dapat ka mahinalongon nga indi pagpahanugutan nga ang mga pagsolondan kag regulasyon mangin amo ang magadumala sa baylo nga mangin paage ini sa pagpakita sang karakter ni Jesus.  

_*Ton-e ang leksyon sini nga semana sa paghanda para sa Inugpahuway, Nobyembre 2._