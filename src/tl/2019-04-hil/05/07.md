---
title:  Dugang nga Pagtoon
date:   01/11/2019
---

Ellen G. White, “A Rebuke Against Extortion,” pp. 646-652, sa Prophets and Kings.

“Sang nabatian ni Nehemias ang ining mapintas nga pagpamigos, ang iya paminsaron napun-an sia sang kaalipungut.  ‘Naakig ako,’ siling niya, ‘sang nabatian ko ang ila singgit kag ini nga mga polong.’  Nakita niya nga kun mangin madinalag-on sia sa pagbungkag sang naandan nga pagpamigos dapat sia magtindug para sa hustisya.  Paage sa kaisog kag determinasyon nakadul-ong sia sang pagpaumpaw sa iya mga kauturan.”—Ellen G. White, Prophets and Kings, p. 648.  

“Si Jesus nagpadayun sa pagpahayag sang prinsipyo nga nagapalig-on sang pagpanumpa.  Nagtudlo Sia nga ang nagakaego nga kamatuuran amo ang kasogoan sang pagpamolong.  ‘Ang inyo mga polong dapat mangin, huo, kun huo; indi kun indi: kag kun ano man ang labaw sang sa sini iya sang yawa.’—E.V.”—Ellen G. White, Thoughts From the Mount of Blessings, p. 67.

“Ang ini nga mga polong nagakondenar sa tanan nga mga walay kabilinggan nga tinaga kag nagapasipala nga pinolongan.  Ginakondenar sini ang nagalimbong nga pagdayaw, ang pagpalikaw sa kamatuuran, ang nagapang-into nga tinaga, pagpasobra, pagpangdaya sa negosyo nga nagakatabo sa sosyodad kag sa ekonomiya sang kalibutan.  Nagatudlo ini nga wala sing isa nga matawag nga matinud-anon kun magapakita sia sang kun ano nga indi sia, ukon ang iya polong wala nagasanto sa ginabatyag sang iya tagiposoon.”—Pahina 68.

**Mga Palamangkutanon nga Paga-diskusyunan**

`1.	Ngaa nga ang pagkamaiya-iyahon yara sa sentro sang aton tawhanon nga problema kun nagaatubang kita sa pinansyal kag relasyon sa iban nga tawo?`    

`2.	Paano makalikaw sa pagkamahamkunon ang katawhan sang Dios?  Ano ang ginsakdag sang Dios batok sa sini? Ton-e ang masunod nga mga texto:  Isa. 58:3-12 kag Miq. 6:6-8.`

`3.	Magpamalandung sing labi sa dolot nga makapamolong kag sa gahum sang aton mga polong.  Ano ang buut silingon sang Juan 1:1, 2 sang gintawag sini si Jesus nga “Ang Polong”?  Paano ini makabulig sa aton nga mahangpan ang importansia sang mga polong kag kun ano ang kahulugan sini?`

`4.	Makatalanhaga nga linibo ka tuig ang nagligad nagsiling si Jesus nga ang mga imol mangin yara permi sa tunga naton.  Ginlaygayan man kita nga buligan ang mga nagakinahanglan.  Paano ining duwa ka panghunahuna pareho nga nagakaego sa pagbulig nga mabuyok ang mga kristohanon nga magtabang sa mga kubus?` 