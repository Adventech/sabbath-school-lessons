---
title:  Ang Aton Mapinatawaron nga Dios
date:   09/11/2019
---

### Basaha para sa Pagtoon sini nga Semana
Neh. 9:1-3;  Dan. 9:4-19;  Neh. 9:4-8; Col. 1:16, 17;  Neh. 9:9-38;  Roma 5:6-8.

> <p>Salauluhon nga Texto</p>
> “Ang nagatabon sang iya mga paglalis indi mag-uswag, apang ang bisan sin-o nga nagatu-ad kag nagabiya magaagum sing kalooy. (Hulubaton 28:13).

Pagkatapos nga mahuman ang Piesta sang Tabernakulo (Sukkot), gintipon liwat sang mga lider ang mga katawhan.  Bag-o lang sila nakatapos sa pagsaulog; karon amo naman ang tion nga balikan ang wala natapos nga pagtuad kag paghinulsul sa atubangan sang Dios para sa ila mga sala.

Huo, antes sini, ang mga lider naghambal sa ila nga mag-untat sa pagkalisod kag pagkasubo bangud sang ila mga kapakyasan, apang wala ina nagakahulugan nga ang paglalaw kag pagtuad indi importante.  Gane, karon nga nakasaulog na sila sang mga kapistahan, tion naman para sa nagakaego nga pagtuad. 

Ang pasunod sang mga hitabo nga napahayag diri wala nagakahulugan nga amo gid ini ang pasunod nga kun sa diin ginahimo ang pagkalipay kag pagtuad; wala man ini nagakahulugan nga ang baliskad sang pasunod sini amo ang dapat sundon.  Bisan pa nga sa kinaandan posible naton epasunod nga ang pagtuad amo ang una, sunod ang pagsaulog, ukon ayhan ang pagsaulog sa Dios sa aton kabuhi amo ang mauna.  Ang Roma 2:4 nagasugid sa aton nga ang “pagka-maayo sang Dios” amo ang nagadul-ong sa aton sa paghinulsul.  Ang Iya pagka-maayo” dapat magbuyok sang pagdayaw kag paghinugyaw, samtang nagapadumdum man nga kinahanglan naton nga ang Dios magapatawad, magatinlo, kag magatuga liwat sa aton. 

_*Ton-e ang leksyon sini nga semana sa paghanda para sa Inugpahuway, Nobyembre 16._