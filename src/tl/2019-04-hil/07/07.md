---
title:  Dugang nga Pagtoon
date:   15/11/2019
---

Basaha ang sinulatan ni Ellen G. White nga, “Pagtuad,” pp. 37—41, sa libro nga Pagpalapit kay Cristo..  

Sa Nehemias 9:25, ang mga Hebreo nagsaysay nahanungud kun paano ang ila mga katigulangan “nagkalipay sa ila kaugalingon” sa daku nga kaayo sang Dios.  Ang ginhalinan sang sini nga polong pareho sa ngalan nga Eden, nga yara sa “katamnan sang Eden” (Gen. 2:15).  Ayhan, ang pinakamaayo nga pagbadbad amo nga “nangin Eden ang ila kaugalingon” kun pwede lang malaragway ang polong nga eden.

Ang maayong balita amo ang pagpasag-uli, kag ano pa ang pinakamaayo nga simbolo magluwas sa Eden nga magrepresentar kun ano ang dapat egapasag-uli?  Ginpabangon sang Dios ang mga Hebreo nga katawhan kag gindala sila sa sentro sang dumaan nga kalibutan agud makatuga sang malapit nga imahin sang Eden nga sarang mapakita sa nagpakasala nga kalibutan.  Bisan pa pagkatapos sang pagkabihag sa ila kag pagbalik sa ila dutang natawhan, ang ikasarang nila yara gihapon.  “Kay ginlipay sang Ginoo ang Sion; ginlipay niya ang tanan niyang duug nga nawagwag, kag ginhimo ang iya kamingawan kaangay sang Eden” (Isa. 51:3).

Huo, ang katawhan nagkalipay sa materyal nga mga pagpakamaayo nga nasaad sang Dios sa ila, pagpakamaayo sa sining nagpakasala nga kalibutan nga nagapadumdum sa kabugana sang Eden.  Kag maayo ina.  Dapat sila malipay sa sini.  Gintuga sang Dios ang pisikal nga kalibutan sa sibo nga paage nga ang tawo malipay, kag ang dumaan nga Israeln—nga ginpakamaayo sang Dios—nagkalipay man sa sini.  Ang ila sala indi nga “nagkalipay sila sa ila kaugalingon” sa daku nga kaayo sang Dios kundi sa ila pagkalipat sa Ginoo (Ezeq. 23:35), nga nagdolot sa ila nga malipay.  Ang pagpakamaayo nangin amo na ang katapusan sa baylo nga ini alagyan sang katapusan, nga amo ang pagpahayag sa Dios sa sadtong mga yara sa ila palibut.

**Mga Palamangkutanon nga Paga-diskusyunan:**

`1.	Si Jesus nagsiling, “Kag ang ginsab-ug sa mga talongon, amo ini sia ang nagapamati sang polong, apang ang paghimud-os sining kalibutan kag ang limbong sang manggad nagalumus sang polong, kag nangindimabungahon ini” (Mateo 13:22).  Ano ang Iya buut silingon sang polong nga “limbong sang manggad,” kag paano ini naangut sa pangamuyo sang pagtuad nga aton naton-an sini nga semana?`

`2.	Ton-e liwat ang doktrina bahin sa pagpanuga.  Talupangda ang pangamuyo sa Nehemias 9 nga hinali lang sila nagmitlang nahanungud sa Ginoo bilang Manunuga kag Manugsakdag.  Ano ang masugid sina sa aton nahanungud kun daw ano ka importante ang ini nga doktrina sa aton pagtoo?` 

`3.	Paano kita makapakita sang nagakaego nga balanse sa pagbaton sang aton pagkamakasasala apang, sa amo man nga tion, wala naton ginapahanugutan si Satanas nga gamiton ang aton pagkamakasasala sa pamaage nga makapadiskoryo sa aton kag matalikdan sing bug-os ang aton pagtoo?`