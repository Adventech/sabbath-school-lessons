---
title:  'Paghatag Kabilinggan sa Kasaysayan: Zerubabel kag Esdras'
date:   28/09/2019
---

### Basaha para sa Pagtoon sini nga Semana
Jer. 25:11, 12;  Dan. 9:1, 2;  Ezra 4:4:1-7; Isa. 55:8, 9;  Esdras 7:1-28.

> <p>Salauluhon nga Texto</p>
> “ ‘Amo ini ang ginasiling ni Ciro nga hari sang Persia: Ang Ginoo, 	nga Dios sang langit, naghatag sa akon sang tanan nga ginharian sang duta, kag 	gintulinan niya ako sa pagpatindug sa iya sing balay sa Jerusalem, nga yara sa 	Juda’ ” (Esdras 1:2).

Sa sinulatan ni Jeremias, nagsaad ang Dios nga makapauli ang Iya mga katawhan sa ila puluy-an pagkatapos sang 70 ka tuig nga pagkabihag sa Babilonia.  Si Haring Ciro amo ang gingamit sang Dios agud matabo ang ini nga pagpauli.  Bilang hinaplas sang Dios (Isa. 45:1), si Ciro nagpagwa sang mando sang mga 538 B.C., nga nagahilway sa katawhan sang Dios agud makapauli sa ila pungsud kag matukod liwat ang templo. 

Makapalig-on gid permi nga makita ang katawhan sang Dios nga positibo ang reaksyon sa binuhatan sang Ginoo:  “Niyan nagtindug ang mga pangolo sang mga kabaranggayan sang Juda kag Benjamin, kag ang mga sacerdote kag ang mga Levinhon, bisan ang tanan nga ang ila espiritu ginpukaw sang Dios sa pagtaklad sa pagpatindug sang balay sang Ginoo nga yara sa Jerusalem” (Esdras 1:5).

Makita naton diri ang isa ka ehemplo sang katawhan nga positibo ang sabat sa gamhanan kag mainalwanon nga binuhatan sang Dios.  Ang aton pinakamaayo nga mahimo nagahalin sa pagtalupangod kun sin-o ang Dios kag kun ano ang Iya nahimo, kag gikan sa paghibalo kun paano Sia mahigugmaon nga nagapatunga para sa Iya katawhan.

_Ton-e ang leksyon sa sini nga semana sa paghanda para sa Inugpahuway, Oktobre 5._