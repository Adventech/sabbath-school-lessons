---
title:  Dugang nga Pagtoon
date:   04/10/2019
---

Basaha ang sinulatan ni Ellen G. White, “Ezra, the Priest and Scribe,” pp. 607-617, sa Prophets and Kings.

Talupangda ang maukod nga binuhatan ni Esdras: “si Esdras nangin tingog sang Dios, nagapanudlo sang nahanungud sa Iya paage sa mga prinsipyo nga nagadumala sa langit.  Sa tion sang nabilin nga mga tinuig sang iya kabuhi, bisan pa lapit sa korte sang hari ukon sa Jerusalem, ang iya nagapangibabaw nga buluhaton amo ang pagtudlo.  Samtang iya ginapahibalo sa iban ang kamatuuran nga iya naton-an, ang iya ikasarang sa buluhaton nagadugang.  Nangin isa sia ka tawo nga debotado kag makugi.  Sia amo ang saksi sang Ginoo sa kalibutan bahin sa gahum sang kamatuuran sa Bibleya nga nagahatag dungug sa matag-adlaw nga pagkabuhi.”—Ellen G. White, Prophets and Kings, p. 609.

“Sa bulahaton sang pagreporma nga pagahimoon subong, nagakinahanglan sang tawo nga, kaangay kay Esras kag Nehemias, indi magpatumbaya sa sala, ukon mapunaw sa pagpalig-on sa dungug sang Dios.  Yadtong mga natugyanan sang sini nga buluhaton indi dapat maghipos kun may sayup nga ginahimo, ukon tabonan ang malaut paage sa sayup nga pagkamainalwanon.  Dumdumon nila ang Dios wala sang ginakahadlukan nga persona, kag ang kapintas sa diotay ayhan makapakita sang kaluoy sa kadam-an.  Dumdumon man nila nga sa isa nga nagasabdong sang kalautan ang espiritu ni Cristo mapahayag.”—Pahina 675.

**Mga Palamangkutanon nga Pagadiskusyunan**

`1.	Huo, madamo kita sang matahum nga mga saad gikan sa Ginoo.  Apang, wala ginapilit sang Dios ang Iya kaugalingon sa aton.  Ano ang mga disisyon ang aton mahimo sa aton kabuhi nga sarang makaupang agud matuman ang Iya mga saad sa aton?`

`2.	Basaha ang pangamuyo sa Daniel 9:1-23.  Ang nga mga prinsipyo ang imo nakita diri nga sarang maaplikar sa imo kaugalingon nga eksperiensia?  Kun sayoron, ano ang ginahimo ni Daniel, ano ang iya kinaiya, kag ano ang iya ginapangayo?  Ano pagid ang imo nakita diri nga sarang maaplikar sa aton subong?`

`3.	Sa Hwebes nga leksyon, aton nabasa nga nagsulat si Ellen G. White nahanungud kun daw ano ang sentro ang Polong sang Dios para sa buluhaton ni Esdras kag nahanungud kun daw ano sia kaukod sa pagpalapnag sini sa mga katawhan.  Ano ang maathag kag importante nga leksyon diri para sa aton subong nahanungud kun daw ano dapat ka sentro ang Polong sang Dios sa aton kabuhi kag sa aton iglesia?`