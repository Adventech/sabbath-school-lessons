---
title:  Sa Balaan nga Syudad
date:   28/11/2019
---

`Basaha ang Nehemias 11:1, 2.  Ano ang nagakatabo sa sini nga texto?  Ngaa dapat sila magpapalad agud makita kun sin-o ang dapat magpuyo sa Jerusalem bilang baliskad sang pagpuyo sa iban nga mga syudad?`

Ano ang ginatudlo sa aton sang Nehemias 11?  Kinahanglanon gid nga magkuha sang bag-o nga pumuluyo para sa Jerusalem gikan sa bag-o nag-abot nga nagbalik sa ila duta pagkatapos sang pagbihag sa ila.

Maathag nga mas mahapos ang pagkabuhi sa kaumhan sang sa syudad.  Ang katawhan may yara sang ila kaugalingon nga duta nga napanubli gikan sa ila mga katigulangan.  Ang pagbiya sa sini kag pagkabuhi sa Jerusalem isa ka sakripisyo, kag madamo ang nakabatyag nga mabudlayan gid sila kun himoon nila ini.  Ang pagkabuhi makaangkon sang bag-o nga mga panghangkat, kag ang kinabuhi sa syudad lain gikan sa kinabuhi sa kaumhan.  Ang pagsaylo sa isa ka bag-o kag wala mahibaloe nga duug mabudlay gid.  

Daw ano ka budlay ang pagsaylo sa isa ka bag-o nga syudad ukon pungsud nga kun sa diin ang maayong balita dapat mapalapnag?  Ang misyon sa syudad nagakinahanglan sang pagkahanda sa pag-eksperiensya sang bag-o nga pagpasingpalad kag mga kabudlayan.

“Ang aton mga manugpangabudlay wala nakalambot sa dapat nila lambuton.  Ang nagadumala sa aton wala nagatalupangod sa buluhaton nga dapat mahuman. Kun ako magpanghunahuna sa mga syudad nga kun sa diin tama lang kagamay ang nahimo, nga may mga linibo ang dapat mapaandaman bahin sa madali nalang nga pagkari sang Manluluwas, nagabatyag ako sang isa ka handum nga makita ang mga kalalakin-an kag kababainhan nga nagapakadto pakari para sa buluhaton nga may gahum sang Espiritu, nga napun-an sang gugma ni Cristo para sa nagakawala nga mga kalag.”—Ellen G. White, Testimonies for the Church, vol. 7. P. 40.     

`Ngaa nga ang malawig nga listahan sang mga sacerdote kag mga Levinhon namitlang sa Nehemias 12:1-26?  Ano ang kaangtanan sa tunga nila kag sa pagdedikar sang pader sang Jerusalem nga nalaragway sa ikaduha nga bahin sang kapitulo (Neh. 12:27-47)?`

Gusto sang Dios nga mahimo ang mga butang sa isa ka nagakaego nga paage.  Ang didikado kag nabalaan nga katawhan kinahanglanon anay antes mahimo ang dalagku nga mga butang.  Ining pamilya sang mga sacerdote nagbulig kay Nehemias sa pagtukod sang pader agud hilway sila nga makasimba sa buhi nga Dios sa templo nga wala sang pag-upang gikan sa gwa.  Ang mga pader importante para sa siguridad, apang kun wala sang debotado nga mga sacerdote ang matuud nga pagsimba mangin yara sa katalagman.  Gane ang tanan nga katawhan may yara sang katungdanan nga ila hilimoon sa nagkalainlain nila nga mga buluhaton.