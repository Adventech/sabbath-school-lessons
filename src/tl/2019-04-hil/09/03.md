---
title:  Sa Ila mga Syudad
date:   25/11/2019
---

`Basaha ang mga listahan sa Esdras 2 kag Nehemias 7.  Ano ang imo natalupangdan nahanungud sa ila?`

Ang pagsulit sang Esdras 2 sa Nehemias 7 gintuyo (ang listahan sadtong mga nagbalik gikan sa pagkabihag sa Babilonia upod si Zerubabel kag Josue).  Sa liwat, ang ini nga listahan daw makatalaka para sa aton, apang nagapahayag ini sang importante nga punto, nga ang Dios nagakabalaka nahanungud sa mga detalye nga ayhan wala naton ginasapak. 

Ang pader sang Jerusalem natapos na, kag ang texto sa bibleya gusto magpahayag nga ang una nga henerasyon sang mga nagbalik, nga amo ang henerasyon nila ni Esdras—Nehemias, nakabulig sa sining daku nga katumanan, bisan pa nga ang Dios gid lamang ang naghatag sang sini nga kadalag-an.  Ang presente nga henerasyon nagpadayun sa nasugdan sang nauna sa ila, bisan pa nga komplikado ang buluhaton, napun-an sang mga nagabalabag, kag wala natapos sa gusto nila.

Ang pagdumalahan ni Esdras kag Nehemias ginhatagan sang bili, apang ang katawhan naghimo man sang ila buluhaton.  Ang kada grupo nahatagan sang nagkalainlain nga buluhaton nga pagahimoon sa nagkalainlain nga panahon, apang ang resulta dalayawon.  Ang pagsugod (Esdras 2) naangot sa pagtapos (Neh. 7), kag indi lamang nga natukod ang ikaduha nga templo, kundi ang Jerusalem man nakay-o kag naplastar sing maayo.

`Basaha ang Nehemias 7:73.  Ano ang matudlo sini sa aton nahanungud kun daw ano sila ka madinalag-on sa ila handum nga himoon ang kabubut-on sang Dios?`

“Ang mga kaanakan sang Israel yara sa ila mga syudad.”  

Sa madamo nga paage, ang bug-os nga pagbalik kag pagtukod liwat makatilingala.  Ang katawhan nga sa madamo nga tinuig ang nagligad ang ila syudad nalaglag, ang ila templo naguba, kag ang ila duta gin-agaw, karon nagbalik sa sina nga duta kag amo man nga syudad kag ginkay-o ang tanan nga butang, upod na ang templo.  Daw isa ka makatalanhaga para sa ila kag sa sadtong mga yara man sa ila palibut.  Apang, suno ini tanan sa kabubut-on kag mga saad sang Dios.

`Ano nga bahin sa imo kabuhi subong ang daw walay paglaum, apang, walay sapayan sini, nagasalig kaman gyapon sa Ginoo nga malampuwasan mo ini?`