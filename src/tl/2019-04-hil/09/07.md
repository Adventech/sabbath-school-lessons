---
title:  Dugang nga Pagtoon
date:   29/11/2019
---

Basaha ang sinulatan ni Ellen G. White, “The Test of Discipleship,” pp. 57-65, sa The Steps to Christ.

“May yara sang mga nakakilala sa nagapatawad nga gugma ni Cristo kag nagahandum nga mangin anak sang Dios, apang natalupangdan nila nga ang ilaw karakter dili himpit, ang ila pagkabuhi may kasaypanan, kag nagduhaduha sila kun bala ang ila tagiposoon nabag-o sang Balaan nga Espiritu.  Para sa ila ako magasiling, indi madulaan sang paglaum.  Sa masami kinahanglan naton nga magluhod kag maghibi sa tiilan ni Jesus tungud sang aton kakulangan kag mga kasaypanan, apang indi kita dapat madiskoryo.  Bisan pa nga madaug kita sang kaaway, wala kita ginapatumbayaan, wala ginakalimtan kag wala ginasikway sang Dios.  Si Cristo yara sa too nga kamut sang Dios, nga nagapatunga para sa aton…. nagahandum Sia nga mapasag-uli ikaw sa Iya kaugalingon, agud nga Iya kaugalingon nga pagkaputli kag pagkabalaan nga masuklub sa imo.  Kag kun ikaw magtugyan sang imo kaugalingon sa Iya, Sia nga nagsugod sa paghimo sang maayo nga buhat sa imo magadala sini sa adlaw ni Jesu Cristo.  Magpangamuyo sing hanuot; magtoo sing lubos.  Kun indi kita magasalig sa aton kaugalingon nga ikasarang, magasalig kita sa gahum sang aton Manunubos, kag magadayaw kita sa Iya nga amo ang kusug sang aton panagway.”—Ellen G. White, Steps to Christ, p. 64.

**Mga Palamangkutanon nga Pagadiskusyunan**

`1.	Hunahunaa ang nahanungud sa Daniel 2 kag kun paano si Daniel, mga linibo ka tinuig ang nagligad, nagtagna sing sibo sa paggahum kag pagkapukan sang mga ginharian, bisan pa sa pagpahayag (sang tuman ka sibo) sang indi pag-isa sang mga ginharian sa uropa subong.  Paano naton maton-an nga makakuha sang pagpaumpaw gikan sa sini nga tagna, nga nagapakita sa aton sing maathag nga bisan pa sa tunga sang kagamo sa kalibutan, nakahibalo ang Dios sang tanan nga nagakatabo kag Iya pa ini natagna?`

`2.	Nakahibalo ang Dios sang tanan nahanungud sa aton.  Makapaumpaw ini kag makahatag sa aton sang siguridad kag kasiguruhan nga yara kita sa Iya pag-atipan.  “Apang karon amo ini ang ginasiling sang Ginoo, nga nagtuga sa imo, O Jacob, ang naghuman sa imo, O Israel: Dili ka mahadluk, kay gintubus ko ikaw;gintawag ko ikaw sa imo ngalan, akon ikaw” (Isa. 43:1).  Paano mo mapasiguro ang iban sa presensya kag kabalaka sang Dios kun nagaeksperiensya sila sang problema sa emosyonal, sa ila relasyon, sosyal, ukon pinansyal.`

`3.	Magtalupangud sing labi sa isyo sang Merkolis nga leksyon, nahanungud nga si Esdras indi gusto magpangayo sang bulig sa hari tungud nahadluk sia nga ang iya mga polong nahanungud sa proteksyon sang Dios mangin walay kabilinggan.  Nakahibalo kita nga ang Dios isa ka manug-ayo.  Nagakahulugan bala ini nga nagapakita kita sa kakulang sang pagtoo sa Iya nga ayohon kita kun magkadto kita sa Doktor? Diskusyune ang ini nga isyu sa inyo klase.`