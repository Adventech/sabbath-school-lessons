---
title:  Pagsimba sa Ginoo
date:   30/11/2019
---

### Basaha para sa Pagtoon sini nga Semana
Neh. 12:27-47;  1 Cron. 25:6-8;  1 Juan 1:7-9; Juan 1:29, 36;  1 Corinto 5:7;  Hebreo 9:1-11.

> <p>Salauluhon nga Texto</p>
> “kag nag-ambahanay sila, sa pagdayaw kag pagpasalamat sa Ginoo: ‘Kag maayo sia, kay ang iya malig-on nga paghigugma nagapadayon sa 	gihapon sa Israel’ ” (Esdras 3:11).

Ang salauluhon nga texto sa sini nga semana nagahatag sa aton sang paghangop sa mga pagsolondan bahin sa pagsimba sang mga Hebreo kag kun paano nagbugana ang ila pagpasalamat sa Dios paage sa pagdayaw sa Iya.  Sang 515 B.C. nagsaulog sila sa pagdedikar sang bag-o nga templo (Esdras 6:15-18) kag pagkaligad sang mga 60 ka tuig, ang katawhan nagsaulog sa pagdedikar sang natapos nga pader sang Jerusalem (Neh. 6:15—7:3;  12:27 pasaka).

Sunod sa listahan sang mga kaliwatan sa Nehemias 11 kag 12, ang manunulat nagsaylo sa tion nga sila nagsaulog sa pagdedikar sang pader sang syudad.  Naandan na sang katawhan nga ededikar ang mga pagkabutang sa Dios: ang templo, pader sang syudad, ukon bisan pa ang mga balay kag pangpubliko nga mga bilding.   Ang ina nga dedikasyon napreparahan sing maayo kag ginaupdan sang pagkanta, musika, puasa, paghalad, pagkalipay, pagkinasadya, kag pagpaninlo sang katawhan.  Si David nagpahamtang sang paghalad sa tion sang dedikasyon, kag sang ulihi ang mga lider sang Israel nagsunod sang iya ehemplo, sumogod kay Solomon sang gindala niya ang kaban sa templo (1 Hari 8:5).

Sa sini nga semana magatoon kita kun paano sila nagsimba sa Ginoo sa sini nga tion kag tan-awon naton ang mga butang nga sarang naton maaplikar sa aton kaugalingon bilang nagasimba sa pareho man nga Ginoo.

_*Ton-e ang leksyon sini nga semana sa paghanda para sa inugpahuway, Disyembre 7._