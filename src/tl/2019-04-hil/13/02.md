---
title:  Ang Impluwensya sang mga Lider
date:   22/12/2019
---

Sa bug-os nga Bibleya, makakita kita sang mga Ehemplo bahin sa pagdumala, may maayo kag malain, kag kun kis-a mixkla sining duwa.  May mga tinion nga ang maayo nga mga lider nakahimo sang malain nga mga butang.  Kun aton talupangdon, ang tanan nga mga lider mga tawo lamang kag bangud sina, may posibilidad nga mangin maayo kag malaut, makahimo sang ensakto kag sayup.  Sin-o bala ang wala makaeksperiensia sang sini nga kamatuuran sa ila kaugalingon nga kabuhi?

Apang, ang problema amo nga kun ikaw isa ka lider, may yara ka sang daku nga impluwensya, sa kaayohan man ukon sa kalainan.  Tama ka lain kun mangin negatibo ka nga impluwensya sa imo kaugalingon nga puluy-an ukon olobrahan, ukon sa bisan diin nga mabatyagan ang imo presensia.  Apang kun yara ka sa posisyon sang isa ka lider, sa espiritwal man, politikal, ukon sa duwa, ang impluwensya mas nangin daku kaayo. Ano ka kinahanglanon nga bisan ano man ang imo katungdanan, elabi nagid bilang sa ka lider, ginapakita mo ang mga prinsipyo kag mga pagtudlo sang Kasulatan.

**Tan-awa ang masunod nga mga texto.  Ano nga sahe sang ehemplo bahin sa pagdumala ang aton makita diri? Kun maayo, epaathag kun ngaa maayo.  Kun malain, epaathag kun ngaa malain.**

`Reboam (1 Hari 12:1-16)`

`Pedro (Bin. 15:7-11)`

`Josias (2 Hari 23:1-10)`

`Debora (Hukom 4:1-16)`

`Acab (1 Hari 21:1-16)`

`Bisan pa sa gamay lamang nga ihibalo, ano nga mga leksyon ang aton makuha gikan sa sini nga mga estorya nahanungud kun ano ang madolot sang maayo kag malain nga pagdumala, kag paano naton maaplikar sa aton kaugalingon kun ano ang aton naton-an sa bisan ano man naton nga mga katungdanan?`