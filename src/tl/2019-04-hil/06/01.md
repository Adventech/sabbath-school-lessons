---
title:  Ang Pagbasa sang Polong
date:   02/11/2019
---

### Basaha para sa Pagtoon sini nga Semana
Neh. 8:1-8,  Deut. 31:9-13,  Mateo 17:5, Bin. 8:26-38,  Neh. 8:9-12, Lev. 23:39-43.

> <p>Salauluhon nga Texto</p>
> “Nagbasa sila sa libro sang kasogoan sang Dios kag ginpaathag ang kahulugan sini agod mahangpan sang mga tawo” (Nehemias 8:8).

Natapos ang pader sang Jerusalem.  Pagbutang nila sang ganhaan sini, nahuman sang mga Israelinhon ang ila pinakadaku nga buluhaton.  Sang natapos ang pader, ang mga pungsud sa ila palibut nahadluk kag nagkilala nga ini “nahimo paage sa Dios…(Neh. 6:16).  Natalupangdan sang ila mga kaaway nga ang Dios sang Israel matuud gid tungud nga sa pihak sang tuman nga pagpamatuk kag kaakig nga ila naeksperiensiahan, nahuman nila gyapon ang buluhaton nga napahimo sa ila.  

Sunod sa paghuman sang pader, si Nehemias nagtangdo sang isa nga magadumala sa Jerusalem (ang iya utod nga lalaki nga si Hanani) kag pangolo sang castilyo (si Hananias).  Sila nga duwa napilian base sa integridad, pagkamasaligan, kag pagkamatinahoron sa Dios (Neh. 7:2) sa baylo nga suno sa kaliwatan.  Ang pader nahuman sa tion sang bulan nga Elul (ika-6 nga bulan; Neh. 6:15).  

Ano ang sunod nga matabo? Ang masunod nga mga kapitulo sang Nehemias (Nehemias 8—10) naglaragway sang importante nga mga hitabo sa bulan sang Tishri, ika-7 nga bulan (Neh. 8:2).  Aton makita sa sini nga mga texto ang mga ehemplo kun paano nangin determinado ang kaanakan sang Israel sa pagtuman sang Polong sang Dios kag kun paano sila nagkalipay sa sini.  

_*Ton-e ang leksyon sini nga semana sa paghanda para sa Inugpahuway, Nobyembre 9._