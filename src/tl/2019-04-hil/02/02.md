---
title:  Si Nehemias Nakabaton sang Malain nga Balita
date:   06/10/2019
---

Ang libro ni Nehemias nagbukas sang daw pareho man sa libro sang Daniel (basaha ang Daniel 1:1, 2), kag gin-updan ini sang malain nga balita.  Huo, madamo sang nakabalik sa ila dutang natawhan, apang wala nangin maayo ang tanan nga butang para sa ila didto.

`Basaha ang Nehemias 1:1-4.  Ngaa tuman ang kasubo ni Nehemias? Ano ang iya reaksyon sa malain nga balita nga iya nabaton?`

Ang iban nga mga Judio nga nabihag sang pipila ka tuig ang nagligad gindala sa Shusan, isa sa apat ka sentro sang pagdumalahan sang Persia nga kun sa diin nag-alagad si Nehemias sa harianon nga palasyo bilang manugtagay.  Ang tinaga nga gingamit para sa pinolongan nga “Hanani, isa sang akun mga kauturan” posible nga nagapatuhoy sa isa ka utod sa dugo, tungud may yara kapareho apang pangpamilya ang pagpahayag kay Hanani sa Nehemias 7:2, bisan pa nga isa lang ini ka reperensia sa pareho nila nga Israelinhon.  Ang pagpakigsugilanon kay Hanani posible nga natabo sa tunga sang tunga-tunga ka Nobyembre kag tunga-tunga ka Disyembre sang 445 B.C., mga 13 ka tuig pagkatapos sang pagbalik ni Esdras sa Jerusalem.  Nagbalita si Hanani nga ang sitwasyon sa Jerusalem tama kabudlay.  Ang katawhan wala nakatukod liwat sang Jerusalem, kag ang kaaway nagguba sang pader sang syudad kag nangin walay depensa kag mamingaw.  

Posible nga si Nehemias nakabati sang mga huringhuring nga ang mga Samariahanon nagguba sang pader sang syudad, apang wala sia nakakuha sang ensakto nga sabat tubtub sa sina nga tion.  Tungud sini, si Haring Artaxerxes mismo ang nagdugmok sang paglaum sang mga Israelinhon paage sa pagpauntat sang trabaho pagkatapos nga nagreklamo ang mga katawhan nga gikan sa tabok sang suba (Esdras 4).

Bisan pa natukod liwat ang templo, wala pa ini nagamit sing bug-os tungud ang katawhan nga nagkinahanglan sang pag-alagdan sa templo wala na nagpuyo sa Jerusalem.  Ang sitwasyon nagpasubo kay Nehemias sang ang kahulugan sang balita nagpanalupsup sa iya tagiposoon:  Ang mga Judio wala nakahimaya sa Dios bisan pa nga nagpuli sila para sa sina nga katuyuan.  Sa baylo sini, ginpatumbayaan nila ang balay sang Dios kag ang Balaan nga syudad bangud sang ila kahaduk sa kaaway kag pagpamigos.  

Gane, insegida nga nagpalapit si Nehemias sa Dios.  Wala sia nagreklamo nga kulang sa pagtoo ang katawhan sang Juda ukon ginpakanubo sila bilang mga matalaw, indi man nga ginbaton nya nalang ang sitwasyon nga amo sina.  Nagluhud lang si Nehemias kag nagsugud sa pagpangamuyo kag puasa.

`Sa sining malain nga balita, naghibi si Nehemias, nagpuasa, kag nagpangamuyo.  Ano ang masugid sini sa aton nahanungud kun daw ano kita kakinahanglan nga magpangabay sa Ginoo, elabi nagid sa tinion sang mga pagtilaw?`