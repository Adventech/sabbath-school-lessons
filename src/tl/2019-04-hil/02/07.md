---
title:  Dugang nga Pagtoon
date:   11/10/2019
---

Pamalandunge ang “A Man of Opportunity,” pp. 628-634, sa Prophets and Kings.    

Si Nehemias isa ka tawo sang pangamuyo:  “Si Nehemias masami nga nagabatyag para sa iya katawhan.  Apang karon sang sia nagpangamuyo naporma sa iya paminsaron ang isa ka balaan nga tinutuyo.  Determinado sia nga kun iya makuha ang pagpahanugut sang hari, kag ang kinahanglanon nga suporta sa pagkuha sang mga kagamitan kag materyales, sia gid mismo ang magapanguna sa pagtukod liwat sang mga pader sang Jerusalem kag pagpasag-uli sa kabilogan nga pwersa sang Israel.  Kag ginpangabay niya ang Ginoo nga hatagan sia sang pabor sa mata sang hari, agud nga mapatuman ang ini nga plano.  Nagpangabay sia sini, ‘Ginapangamuyo ko sa Imo, pauswaga ang Imo alagad sa sini nga adlaw, ‘kag hatagi sia sang kaluoy sa panolokan sang sini nga tawo.’  Sa sulod sang apat ka bulan naghulat si Nehemias sang isa ka paborable nga kahigayunan para mapresentar ang iya pangabay sa hari.”—Ellen G. White, Prophets and Kings, pp. 629. 630.

**Mga Palamangkutanon nga Paga-diskusyunan**

`1.	Sa pagsabat sa pamangkot sang Merkolis, Ano ang kahulugan nga sa bug-os nga Bibleya—sa Daan kag Bag-o nga Katipan—yadtong mga gintawag sang Dios nagaatubang sang tuman nga pagpamatuk? Ano ang kahulugan nga halos sa tagsa ka sitwasyon nagaatubang sila sini? Ayhan ang pinakamaayo nga pamangkot amo sini: Ano nga mga ehemplo ang imo makita bahin sa isa ka tawo nga gintawag sang Dios sa paghimo sang Iya kabubut-on nga wala nakaatubang sang pagpamatuk?  Ano ang masugid sini sa aton nahanungud kun paano nga indi kita dapat madiskoryo kun samtang nagahimo sang kabubut-on sang Dios, makaatubang kita sang makusug nga mga pagpamalabag para matuman ang kun ano nga aton ginapatihan nga ginapahimo sa aton sang Ginoo?`

`2.	Basaha ang Nehemias 2:18.  Ano ang masugid sini sa aton nahanungud sa gahum sang personal nga testimoniya, kag kun daw ano ini ka kinahanglanon sa pagkuha sang positibo nga reaksyon nga naangkon ni Nehemias gikan sa iya isigkapareho nga Judio?`

`3.	Si Esdras ukon Nehemias wala sing bisan ano nga mahuman kun wala ang bulig sang hari.  Kun sayoron, ang ini nga mga tawo sang Dios nagkooperar sa politikal nga pagdumalahan sang mga pagano.  Ano nga leksyon ang aton makuha gikan sa sini nahanungud kun sa diin kag paano kita bilang isa ka iglesia sarang makapakig-angut sa politikal nga gahum bisan sin-o pa sila?  Subong man, sa paghimo sini, ngaa dapat magmahinalongon ang iglesia?`

`4.	Talupangda upod sa imo klase ang pangamuyo ni Nehemias (Neh. 1:1-11).  Ano ang imo makuha gikan sini nga sarang makabulig sa pagpahapiit sang imo relasyon sa Dios?  Ano ang matudlo sini nahanungud sa pagpanugyan, pagtuad, kag pag-angkon sang mga saad?`