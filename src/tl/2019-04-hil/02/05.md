---
title:  Ginpadala si Nehemias
date:   09/10/2019
---

Ang Hari nagpadala sang sulat kay Nehemias para kay Sanbalat nga horonhon kag Tobias nga Amonhon, ang mataas nga mga opisyal sang rehiyon sa tabuk sang Suba, agud mahatagan mapahanugutan si Nehemias nga mahimo ang iya pagabuhaton.  Dugang pa, ang hari nagmando kay Asaf nga bantay sa kakahoyan sang hari, nga hatagan si Nehemias sang mga tablon nga kinahanglanon sa pagtukod liwat sang syudad, pader, kag ganhaan sang templo. 

`Basaha ang Nehemias 2:9, 10.  Ano ang ginasugid sa aton sang sini nga mga bersikulo nahanungud sa pagpamatuk nga pagaatubangon ni Nehemias kag sang mga Judio?`

Nag-abot si Nehemias sa Jerusalem sang mga tuig 445/444.  Ang pagpamatuk nagtuhaw bisan wala pa sang nahimo nga buluhaton si Nehemias, sang nadul-ong palang ang sulat sa gobernador nagsugod na ang problema.  Bisan nga ang Tobias isa ka Judio nga ngalan, nga nagakahulugan “Ang Ginoo maayo” (ang iya anak nga lalaki nga si Jehohanan nagadala man sang Judio nga ngalan, “Ang Ginoo mainayuhon”), nag-alagad sia bilang gobernador sang Amon.  Gane, ang Jerusalem napalibutan sang mga kaaway:  Si Sanbalat, ang gobernador sang Samaria yara sa Naaminhan, si Tobias nga gobernador sang Amon sa sidlangan, kag si Gesem nga Arabiahanon (Neh. 2:18, 19) sa nabagatnan, nga nagdumala sang Edom kag Moab.  Makasusubo nga ang panguluhan sa sina nga nga mga duug makapalikaw kay Nehemias bahin sa pagkabalaka para sa “kaayohan” sang mga ginapigos.  Ang nagapangdaugdaug indi malipay sa kaayohan sang ila ginadaugdaug.

“Apang ang pag-abot ni Nehemias sa Jerusalem nga may mga hangaway nga nag-upod sa iya, nagapakita nga nagkari sia mga may yara importante nga misyon, nga nagpaganyat sa kahisa sang mga tribo sang Gentil nga nagpuyo malapit sa syudad, nga sa masami nagapakita sang ila kaakig batok sa mga Judio paage sa pagsakit kag pag-insulto sa ila.  Ang nagapanguna sa sining malaut nga hinimoan amo ang pipila ka mga pinuno sang sini nga tribo, si Sanbalat nga Horonhon, Tobias nga Amonhon, kag Gesem nga Arabiahanon.  Gikan sa pagsugod ang ini nga mga pinuno nagapanilag nga may kahisa sa ginahimo ni Nehemias kag nagatinguha sa tagsa ka masarangan sang ila gahum agud mapunggan ang iya plano kag mabalabagan ang iya ginahimo.”—Ellen G. White, Prophets and Kings, p. 635.

`Ano ang iban pa nga mga estorya sa Bibleya nga imo makita nga nagapahayag kun paano yadtong mga gintawag sang Dios sa paghimo sang Iya kabubut-on nakaatubang sang mga pagpamatuk?  Dal-a ang imo sabat sa imo klase sa maabot nga Sabado?`