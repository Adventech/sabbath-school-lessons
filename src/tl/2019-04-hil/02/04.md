---
title:  Nagpabutyag si Nehemias
date:   08/10/2019
---

Ang Nehemias 1:11 nagsiling nga si Nehemias amo ang manugtagay sang Hari.  Kun sa  aton daw kaangay ini sa indi importante nga trabaho, apang ang manugtagay sarang mangin isa ka tawo nga daku ang impluwensya, tungud nagapadayun kag lapit ang ila pagpakig-angut sa hari.  Ang manugtagay nagatilaw sang mga ilimnon nga para sa hari agud malikawan ang balatian ukon kamatayon sang hari.  Si Herodotus nagpahayag nga ang mga taga Persia nagahatag sang mataas nga dungug sa manugtagay, bangud ginakabig sila bilang mataas nga opisyal.  Halimbawa, ang manugtagay ni Haring Esarhaddon sang Asiria amo man ang puno nga ministro sang ginhrian.  Gane, may yara mataas nga posisyon si Nehemias sa ginharian, kag tungud sang iya pagpakig-angut sa hari, nagpangabay sia sa Dios nga gamiton sia agud magpamolong sa hari nahanungud sang sitwasyon sa Juda.

`Basaha ang Nehemias 2:1-8.  Ano ang natabo nga resulta sang pangamuyo kag puasa ni Nehemias?`

Ang pangamuyo nasabat sa bulan sang Nisan, nga amo ang bulan sang Abril sang tuig 444 B.C. mga apat ka bulan ang naglabay halin sang si Hanani kag ang mga Judio nagdala kay Nehemias sang makatulublag nga balita nahanungud sa Jerusalem.  Sa sulod sang apat ka bulan, nagpangamuyo kag nagpuasa ni Nehemias, kag kada adlaw daw wala nagasabat ang Dios sa iya pangamuyo.  Apang ang natalana nga tion sang Dios ensaktohan gid.  Gin-preparar sang Dios ang hari agud pamatian si Nehemias kag magsabat sang pabor para sa ila.

Indi permi nagakatabo nga pagabayaan sang manugtagay ang iya trabaho sa isa ka tinion agud mangin isa ka gobernador sa lain nga duta.  Ang Dios nagpamolong paage kay Nehemias kag iya ginhikot ang hari sang Persia nga si Artaxerxes I agud himoon nga gobernador si Nehemias sa nasakupan sang Juda.  Ang pagmitlang sa reyna nagapabalo nga posible isa yadto ka pribado nga okasyon, tungud nga indi naandan para sa reyna nga magtambong permi sa pormal nga sinalosalo.  Wala gilayon ginmitlang ni Nehemias ang Jerusalem, agud makapalikaw sa hari nga makapaminsar sang haumhaum nga mga opinyon, sa baylo sini naghimo sia sang makatalandug nga pangabay sa hari nahanungud sa butang nga personal sa iya.  Sa tion nga mamitlang ang Jerusalem, ang hari nadaug na.

`Sa ano nga paage nga makita naton ang kapareho sa tunga sang posisyon ni Nehemias sa sini nga palasyo kag kay Daniel sa Babilonia?  Ano ang masiling sini nahanungud sa karakter ni Nehemias nga ang hari tuman ka positibo sa pagsugot sa iya?`