---
title:  Nehemias
date:   05/10/2019
---

### Basaha para sa Pagtoon sini nga Semana
Nehemias 1—2,  Deut. 7:9,  Sal. 23:1-6, Num. 23:19.

> <p>Salauluhon nga Texto</p>
> “Sang pagkabati ko sining mga polong naglingkod ako kag 	naghibi, kag naglalaw sing pila ka adlaw; kag nagpuasa kag nangamuyo ako sa 	atubangan sang Dios sang langit. Kag nagsiling ako, "Ginapakilooy ko sa imo, O 		Ginoong Dios sang langit, ang daku kag makakulugmat nga Dios nga nagabantay 	sang katipan kag sang malig-on nga paghigugma sa mga nagahigugma sa iya kag 	nagabantay sang iya mga sogo’ ” (Nehemias 1:4, 5).

Sa karon, duwa na ka grupo sang mga nabihag ang nakabalik sa Juda bilang kabahin sang katumanan sa mga saad sang Dios sa pungsud sang mga Hebreo.

Apang may yara pa isa ka grupo sang mga bihag nga ginapreparar sang Dios.  Ang katapusan nga grupo sang mga bihag natugyanan nga magsolbar sang problema.  Bisan pa nga ang una nga duwa ka grupo nakapuli agud matukod liwat sang Jerusalem kag kompletohon ang ina nga proyekto paage sa pagtapos sang templo, ang iban nga tulukoron napabay-an sang nagtuhaw ang pagpamatuk gikan sa mga pungsud nga yara sa ila palibut.  Ang mga katawhan nga yara sa ila palibut indi gusto nga ang mga Israelinhon magtukod sang syudad kag iya sini nga pader tungud nahadluk sila nga ang Israelinhon mangin isa ka gamhanan nga pungsud kaangay sa una (Esdras 4:6-24).  Gane, ang pagbalik sang mga Israelinhon daw nangin katalagman para sa ila, isa ini ka butang nga gusto nila punggan.  Apang wala gintawag sang Dios ang Iya mga katawhan kag pabay-an nalang sila sa paghimo sang kun ano nga ginpahimo Niya sa ila.

Gane, nagpreparar Sia sang isa pa ka tawo para magpahayag sang Iya kabubut-on kag mahimo ang Iya katuyuan.  Ang Iya ngalan amo si Nehemias, kag paage sa iya kag sa iya buluhaton para sa Ginoo maliso kita.

_*Ton-e ang leksyon sa sini nga semana sa paghanda para sa Inugpahuway, Oktobre 12._