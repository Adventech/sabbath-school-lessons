---
title:  Wala bala Maghimo ang Inyo mga Ginikanan sing Subong Sini?
date:   12/12/2019
---

Ang kakugi ni Nehemias para sa Inugpahuway tama ka dalayawon.  Si Nehemias tuman kaid-id nahanungud sa nagakaego nga pagbantay sang Inugpahuway nga nagsaad pa sia nga “magpadapat sang iya kamut” sa mga manugbaligya nga gikan sa iban nga mga pungsud.  Kun sayoron, posible nga personal sia nga magapatunga kun madakpan niya sila liwat sa syudad ukon sa ganhaan sa adlaw nga Inugpahuway.  Bilang isa ka gobernador, may yara sia sang  responsibilidad para masiguro nga nabantayan sing nagakaego ang ini nga kasogoan.  

“Maisogon si Nehemias nga nagsabdong sa ila bangud sang ila pagpabaya sa ila katungdanan.  ‘Ano bala ining malaut nga butang nga inyo ginahimo, kag ginapasipalahan ang adlaw nga Inugpahuway?’ matigdas sia nga nagsiling.  ‘Wala bala maghimo ang inyo mga ginikanan sing subong sini, kag wala bala magdala ang aton Dios sini tanan nga malaut sa aton kag sa sining banwa? Apang nagadala kamo sing labi pa nga kasingkal sa Israel tungud sa pagpasipala sang adlaw nga inugpahuway.’  Naghatag sia gilayon sang mando nga ‘kun ang ganhaan sang Jerusalem magsugod na sa pagdulom antes ang Inugpahuway, dapat takpan ini kag indi sila pagbuksan tubtub nga lumigad ang adlaw nga inugpahuway; kag bangud sang iya labaw nga pagsalig sa iya kaugalingon nga mga alagad sang sa mapilian sang mga mahistrado sang Jerusalem, ginbutang niya sila sa ganhaan agud mabantayan nga ang iya mando mapatuman gid.”—Ellen G. White, Prophets ang kings, pp. 671, 672.

Ang paandam ni Nehemias nahanungud sa pagpasipala sang Inugpahuway upod sa iban pa nga mga paandam bahin sa paglapas sini, maathag nga napabalo sa bug-os nga kapanahonan bisan pa sa panahon ni Jesus.  Nahibal-an naton ini, tungud nga sa panahon sang maayong balita kag sa liwat nagpakita kay Jesus nga nagapakigbato sa nga relihiyoso nga lider bahin sa nagakaego nga pagbantay sang Inugpahuway.     

`Basaha ang Mateo 12:1-8,  Marcos 3:1-6,  Lucas 6:6-11, kag Juan 5:5-16.  Ano ang isyu diri, kag paano ang paghangup sa kasaysayan sang dumaan nga Israel makabulig sa pagpaathag kun ngaa nga nagtuhaw ang kontrobersiya?`

Sa ila kakugi nga masiguro nga ang Inugpahuway indi “mapasipalahan,” nangin panatiko ang ining mga relihiyoso nga lider nga gin-akusahan nila si Jesus nga naglapas sini, ang “Ginoo sang Inugpahuway” (Lucas 6:5).  Estoryahe ang nahanungud sa pagpasobra sa maayo nga butang! Ang kahalam-ot amo nga samtang madamo sa sini nga mga tawo ang nagpahayag sang daku nga kabalaka nahanungud sa kasogoan, nalipatan nila ang “mas labing daku pa nga butang” sa sina nga kasogoan: ang “katarungan kag kalooy kag pagtoo” (Mateo 23:23).

`Sa kada isa kag bilang isa ka iglesia, paano kita mangin mahinalongon nga indi makahimo sang pareho man nga sahe sang sayup nga nahimo sang sini nga mga tawo, sa Inugpahuway man ukon sa bisan ano nga butang nga aton ginapatihan nga importante sa aton pagtoo?`