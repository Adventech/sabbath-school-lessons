---
title:  Dugang nga Pagtoon
date:   13/12/2019
---

Basaha ang sinulatan ni Ellen G. White nga, “Rejoicing in the Lord,” pp. 115-126, sa Steps to Christ. 

“Sang ginplastar niya sa ila ang mga mando kag pagpaandam sang Dios, kag ang makahaladluk nga paghukom nga naangkon sang mga Israelinhon sang una bangud sang sini nga sala, natandug ang ila konsiensia, kag nagsugod ang paghimo sang pagreporma nga nagpalugpay sa makatalagam nga kaakig sang Dios kag nagdolot sang Iya kahamuut kag pagpakamaayo.

May yara pipila ka mga yara sa sagrado nga katungdanan ang nagpangabay para sa ila pagano nga mga asawa, nga nagapahayag nga indi sila makabulag sa ila.  Apang wala sing kinalain nga nahimo; wala sang pagtaha nga napakita para sa ranggo ukon posisyon.  Ang bisan sin-o sa tunga sang mga sacerdote kag manugdumala nga indi mag-utod sang iya kaangtanan sa mga nagasimba sa diosdios insigeda nga maseparar gikan sa pag-alagdan sang Ginoo.  Ang isa ka apo sang mataas nga sacerdote, nga nagpangasawa sa anak nga babayi sang mapintas nga si Sabalat, indi lamang nga ginpagwa sa iya katungdanan, kundi gilayon nga ginpahalin sa Israel.  ‘Dumduma sila, O Dios ko,’ nagpangamuyo si Nehemias, ‘tungud nga gindagtaan nila ang pagkasacerdote, kag ang katipan sang sacerdote, kag sang Levinhon.’ ”—Ellen G. White, Prophets and Kings, pp. 673, 674.

**Mga Palamangkutanon nga Pagadiskusyunan**

`1.	Basaha ang ginpamolong ni Ellen G. White sa ibabaw.  Sa imo klase, estoryahe ang nahanungud sa kun ano ang imo panghunahuan bahin sa kun ano nga nahimo ni Nehemias, wala sing bisan ano nga walay labut, bisan pa sa sadtong daw matuud nga nagahigugma sa ila mga asawa kag indi gusto nga magbulag sa ila.  Sa imo bala panghunahuna si Nehemias tuman ka porsigido, walay simpatiya, kag tane naghatag sang Konsiderasyon? Ngaa ukon Ngaa indi?  Sa sini man nga konteksto, paano makapatuman ang iglesia sang pagdisiplina nga may gugma kag paghangup, kag sa sini man nga tion mangin nagahisanto kag wala nagasikway sa talaksan sang Dios bahin sa kamatuuran.`

`2.	Bisan pa nakahibalo kita nga wala sang legalistik nahanungud sa pagbantay sang ikapitong adlaw nga Inugpahuway—kaangay man nga wala sang legalistik nahanungud sa pagkaibog, pagpangawat, ukon pagbutig—paano kita mangin mahinalongon nga indi mahimo ang pagbantay sa Inugpahuway (ukon ang pagtuman sa iban pa nga kasogoan) nga mangin legalistik?  Ngaa nga ang pagdumdum sa kruz kag kun ano ang nahimo ni Cristo para sa aton sa kruz amo ang pinakagamhanan nga proteksyon naton batok sa siod sang legalismo?`

`3.	Subong man, paano naton mapangapinan ang aton kaugalingon batok sa peligro nga nagahalin gikan sa amat-amat apang nagapadayun nga kompormiso, kaangay sang nasugata ni Nehemias?`