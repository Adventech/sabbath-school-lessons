---
title:  Mga Ikapulo kag mga Halad
date:   10/12/2019
---

Ang pagreporma ni Nehemias sa mga pag-alagdan sang templo naglakip sa pagpatuman sang ikapulo kag halad.

`Basaha ang Numeros 18:21-24;  Malaquias 3:10;  Mateo 23:23;  1 Corinto 9:7-14;  2 Corinto 9:6-8;  kag Hebreo 7:1, 2.  Ano ang masugid sa aton sang sini nga mga texto nahanungud sa importansia sang mga ikapulo kag halad, indi lamang sa pag-alagdan sang templo, kundi para man sa subong nga panahon?`

Kun wala ang koleksyon sang mga ikapulo kag mga halad ang templo indi makapadayun.  Kun mag-untat ang paghatag sang ikapulo, ang mga pag-alagdan sang templo mabungkag, kag ang bug-os nga sistema sang pagsimba mangin yara sa katalagman.  Bangud nga ang mga nagatrabaho sa templo magapangita nalang sang iban nga obra agud may epakaon sa ila mga pamilya.  Bangud sini, ang pagsimba sa Dios magatahaw.

“Ang sistema sang paghatag sa ikapulo tama katahum.  Ang iya pagkaalalangay napahayag sing balanse sa manggaranon kag imol.  Bilang balus sa paghatag sa aton sang Dios nga magamit ang Iya pagkabutang, magauli kita sa Iya sang ikapulo.  

“Sang nagpanawagan ang Dios para sa ikapulo (Mal. 3:10), wala Sia nagpangabay para sa pagpasalamat ukon kaalwan.  Bisan pa nga ang pagpasalamat dapat mangin kabahin sang tanan naton nga pagpabutyag sa Dios, nagahatag kita sang ikapulo tungud nga ang Dios nagmando sini.  Ang ikapulo Iya sang Ginoo, kag nagapangabay Sia nga aton ini ebalik sa Iya.”—Seventh-day Adventist Believe… (2nd ed.) (Boise, Idaho: Pacific Press ® Publishing Association, 2005), p. 304.

Kaangay sang natabo sa templo sang mga Israelinhon, ang aton iglesia malaglag man kun wala ang suporta nga mga ikapulo kag mga halad sang myembro.  Ang mga pag-alagdan sang aton iglesia indi makapadayon kun wala sang mga tawo nga ginabayran para maghatag sang bug-os nga tinion para sa pagministeryo, pagplano, kag pagdumala sang iglesia para sa Dios.  Magatahaw man ang kalidad sang pagsimba sa Dios.  Ang pinakaimportante sa tanan, kun wala ang mga ikapulo kag mga halad indi makapadayun ang pagpangwali sang maayong balita.

Dugang pa, nagahatag kita sang mga ikapulo tungud ginpahamtang sang Dios ang sistema bahin sini sa Iya Polong.  May yara mga tinion nga indi na kinahanglan sang Dios nga epaathag pa kun ngaa nga nagpatuman Sia sang isa ka butang.  Ginapaabot Niya nga magsalig kita nga Sia amo ang nagakontrolar.  Dapat naton hibaloon kag pagasugiran kun paano ginapatuman ang sistema sini, apang esalig naton ini tanan sa Iya mga kamut.  

`Ngaa nga tama ka importante ang pag-uli sang ikapulo para sa aton kaugalingon nga espiritwalidad, kag bilang isa ka talaksan sang aton kaugalingon nga pagsalig sa Dios?`