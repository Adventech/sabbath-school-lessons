---
title:  Nagtalikod sa Pagtoo nga Katawhan
date:   07/12/2019
---

### Basaha Para sa Pagtoon sini nga Semana
Neh. 13:1-9;  Deut. 23:3-6;  Neh. 13:10-14; Num. 18:21-24;  Neh. 13:15-22;  Juan 5:5-16.

> <p>Salauluhon nga Texto</p>
> “Kag nagsogo ako sa mga Levinhon nga magpaninlo sila kag nga 	magkari sila kag magbantay sang mga gawang, sa pagpakabalaan sang adlaw nga 	inugpahuway. Dumduma sa akon, O Dios ko, ini man kag pasayloha ako sono sa 	pagkadaku sang imo malig-on nga paghigugma” (Nehemias 13:22).

Sa tunga-tunga sang kapitulo 12 kag 13, si Nehemias nagbalik sa Babilonia.  Bisan wala kita makahibalo kun ano kalawig nga sia nadula, sang pagbalik nya (posible sang mga 430-425 B.C.) ang katawhan nagtalikod sa pagtoo.  Bisan pa nga nakapakigkatipan sila sa Dios bahin sa sini nga butang: una, indi magpangasawa sang mga nagasimba sa diosdios; ikaduha, bantayan sing mahinalongon ang Inugpahuway; kag ikatatlo, atipanon ang templo kag ang mga manugpangabudlay sini paage sa ikapulo kag mga halad (Nehemias 10)—ginlapas nila ining tatlo tanan ka mga saad.

Sa tion nga nagbalik si Nehemias, nakita niya nga tuman ang ila pagpatumbaya sa ila debosyon sa Dios.  Ang katawhan nag-untat na sa paghatag sang ikapulo kag mga halad, nagsugod sa pagamit sang templo para sa iban nga katuyuan, nag-untat na sa nagakaego nga pagbantay sang Inugpahuway, kag nagpanumbalik sa pagpangasawa sang mga yara sa iban nga pungsud sa ila palibut.  Ang pinakamalala sa tanan, kay ang mga lider nga iya gintugyanan amo ang nakadolot nga magnubo ang relasyon sang mga Israelinhon sa Dios.  Indi katingalahan kun ngaa naakig sing tuman si Nehemias sang natukiban niya kun daw ano kadaku ang nabag-o.  Apang, sa baylo nga batonon ini, tungud sang iya kinaiya, sa liwat naghimo sia sang para sa kahimayaan sang Dios.  

_*Ton-e ang leksyon sini nga semana sa paghanda para sa Inugpahuway, Disyembre 14._