---
title:  Ang 70 ka Semana kag ang 2,300 ka mga adlaw
date:   15/10/2019
---

Ang polong nga “ginpat-ud” nga makita sa Daniel 9:24, “Ginpat-ud ang kapitoan ka semana,” literal nga nagakahulugan nga, “ang kapitoan ka semana gin-utod.”  Bisan pa nga ang polong nga ginbadbad bilang “ginpat-ud” wala na nagamit sa iban pa nga bahin sang Bibleya, makita ini sa kasulatan sang mga Judio kag nagakahulugan ini nga “gin-utod” gikan sa isa nga malawig.  Tungud nga ang Daniel 8 nagpresentar sang 2,300 ka tuig nga tagna, nga ang iya pagsugod sini wala nahatag sa Daniel 8, makatarunganon nga kun ang nagsunod nga kapitulo (Daniel 9) nagsaysay nahanungud sa 490 ka tuig bilang “ginpat-ud” ukon “gin-utod,” posible nga “gin-utod” lamang ini gikan sa 2,300 ka tuig nga tagna nga namitlang sa ginsundan nga kapitulo.  Kun aton talupangdon, ano pagid nga tion nga ang ini nga “pag-utod” makuha gikan sa iban, kag malawig nga tion sang tagna.    

`Basaha ang Daniel 8.  Ano ang isa ka bahin sang nahatag nga palanan-awon nga wala napaathag? (tan-awa ang Dan. 8:14, 16, 27)`

May yara madamo nga rason kun ngaa nga ang 70-ka semana nga tagna sa Daniel 9:24-27 kag ang 2,300 ka kahaponon kag kaagahon nga tagna sa Daniel 8:14 nagaupdanay: (1) pareho sila nga mga tagna bahin sa tion;  (2) ang napat-ud nga tinaga sang “palanan-awon” kag “paghangup” nag-angut sa ila (tan-awa ang Dan. 8:26, 27 kag 9:23);  (3) pareho nga nahatag ni Gabriel ang kahulugan sang sini nga mga tagna (tan-awa ang Dan. 8:16 kag 9:21); (4) ang bahin gid lamang sang palanan-awon nga wala napaathag sa Daniel 8 amo ang palanan-awon nahanungud sa 2,300 ka kahaponon kag kaagahon (kun kis-a ginabadbad bilang “mga adlaw”) sa Daniel 8:14;  (5) Ang Daniel 8 nagaunod sang palanan-awon kag niyan ang bahin sang kahulugan sini, Samtang nga ang Daniel 9 nagaunod sang kahulugan lamang, sa sini nga sitwasyon ang kahulugan sang bahin sa Daniel 8 nga wala napaathag—nga amo ang 2,300—ka adlaw nga tagna sa Daniel 8:14, ang isa ka bahin sang palanan-awon nga wala nahangpan ni Daniel (tan-awa ang Dan. 8:27).

Ang impormasyon nga nahatag sa aton sang Esdras nagpuno sang kulang nga bahin sang gintagna sa libro sang Daniel, ini amo ang kun san-o magsugod sa kasaysayan ang pag-isip sang natagna nga tion bahin sa importante nga aspeto sang pagministeryo ni Cristo kag hilikuton para sa aton.

<img style="max-width:100%" src="https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png" />