---
title:  Dugang nga Pagtoon
date:   18/10/2019
---

Basaha sing maayo ang Prophets and Kings, pp. 697-699, bahin sa    70-ka semana nga tagna, kag ang iya sini katumanan sa kasaysayan.

“Ang tion sang pagkari ni Cristo, ang paghaplas sa Iya sang Balaan nga Espiritu, ang Iya kamatayon, kag ang paghatag sang maayong balita sa mga Gentil ginapatalupangud.  Prebilihiyo sang mga Judio ang paghangup sang sini nga mga tagna, kag kilalahon ang katumanan sini sa misyon ni Jesus.  Ginpalig-on ni Jesus sa Iya mga gintoton-an ang importansia sang pagtoon sa tagna.  Sa pagpatuhoy sa tagna nga nahatag kay Daniel bahin sa ila panahon, nagsiling Sia, ‘ang nagabasa maghangup’ (Mat. 24:15).  Pagkatapos sang Iya pagkabanhaw ginpaathag Niya sa mga Gintoton-an ang pagtalastas sang ‘tanan nga mga manalagna’ ‘nahanungud sa iya kaugalingon’ (Luc. 24:27).  Ang Manluluwas nakapamolong paage sa tanan nga mga manalagna.  ‘Ang Espiritu ni Cristo nga yara sa ila sang nagatagna sang mga pag-antus ni Cristo kag sang himaya nga magasonod.’ 1 Pedro 1:11.”—Ellen G. White, The Desire of Ages, p. 234.

**Mga Palamangkutanon nga Paga-diskusyunan**

`1.	Magtalupangud sing labi sa panghunahuna nga ang Dios nagtawag sa imo nga himoon ang isa ka butang nga gusto mo himoon.  Ano ang pipila ka mga prinsipyo nga sarang nimo masunod agud mahibaloan nga nagahimo ikaw sang kabubut-on sang Dios, indi lamang bahin sa butang nga gusto nimo himoon, kundi sa kabiligan?`

`2.	Basaha ang estorya ni Jonas kag kun ano ang iya sabat sa pagtawag sang Dios sa iya kabuhi.  Ano nga leksyon ang aton makuha gikan sa iya eksperiensia?  Subong man, ekomparar ang nahimo ni Jonas sa ginhimo ni Pablo sang gintawag sia sang Ginoo.  (Tan-awa ang Bin. 9:1-20)  Ano ang pipila ka dalagku nga kinalain sa tunga nila?` 

`3.	“Ang kasaysayan ni Judas nagpresentar sang makasusubo nga katapusan sang kabuhi nga posible tane pasidunggan sang Dios.  Kun napatay si Judas antes ang iya katapusan nga pagpanlakatan pakadto sa Jerusalem, ginkabig tane sia bilang isa ka tawo nga takus nga hatagan sang duug upo sa dose, kag isa sia nga mahidlawan sing tuman.”—Ellen G. White, The Desire of Ages, p. 716.  Hunahunaa ang nahanungud sa estorya ni Judas Escariote.  Ang “pagtawag” bala sa iya amo nga magluib kay Jesus?  Kun amo sina, patas bala ina sa iya? Paano naton mahangpan si Judas kag ang kahigayunan nga yara sa iya komparar sa iya nahimo?  Ano nga leksyon ang aton makuha gikan sa iya estorya nahanungud sa gahum sang kahilwayan sa pagpili sa aton kabuhi?`