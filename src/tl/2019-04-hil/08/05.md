---
title:  Mga Panumpa
date:   20/11/2019
---

`Basaha ang Nehemias 10:30-39.  Ano ang apat ka mga butang nga napanumpa para himoon sang mga Israelinhon bilang kabahin sa napalig-on liwat nga pagpakigkatipan?`

Ang katawhan nagpanumpa sang masunod:

1.	Wala sing mixkla nga pag-asawahay (wala sang pagpakasal sa isa nga makadul-ong sa pagsimba sa mga diosdios);
2.	Matuud nga pagbantay sang Inugpahuway (wala sang pagtublag paage sa mga transaksyon sa negosyo); 
3.	Pagpaligad sang utang kag pagbantay sang tuigan nga Inugpahuway para mabuligan ang mga imol kag mahatagan sila sang kahilwayan;
4.	Pagsuporta pinansyal sa templo, sa iya sini mga pag-alagdan, kag mga manugpangabudlay paage sa pagdala sang nahanuna nga mga bunga, una nga patubas, kag ikapulo, gane nagapasiguro ini nga magapadayun ang matuud nga pagsimba.

Ang una nga tatlo ka panumpa naangot sa pagpakigrelasyon sa iban (kasal kag pagpaligad sang utang) kag sa Dios (Inugpahuway), samtang nga ang katapusan (Neh. 10:32-39) nagatandug sa mga pagsolondan sang Templo.

Ang lalambuton sang kumyunidad amo ang pagpakita nga sinsero sila sa katipan, kag gane magapatuman sang praktikal nga pamaage sa pagpalig-on sang ila relasyon sa Dios kag sa iban.  Bisan pa nga indi nila permi mabantayan sing himpit gid ang katipan, nahangpan nila nga ang nagakaego nga kinabatasan kag ginabuhat magaimpluwensya sa palaabuton.  Kun ang pungsud sang Israel magalakat sa ensakto nga dalan, dapat sila maghimo sang mga binuhatan kag kinabatasan nga mangin nagakabagay sa gusto nila nga mangin amo sila.  Kun gusto nila nga makaangkon sang isa ka hapiit nga pagpakig-upod sa Dios, niyan ang paghimo sa Inugpahuway nga importante kag pag-atipan sa templo amo ang kinahanglanon nga tikang para sa sina deriksyon.        

Ang makasusubo lang kay wala nila natuman sing maayo ang ila ginpanumpa, kaangay sang napahayag sa katapusan nga mga kapitulo sang Nehemias.  Apang, bisan pa nga indi ang tanan nagbantay sini, may pipila ukon madamo ang nakahimo sini.  Paage sa bulig sang Dios kag pagpatuhoy naton sa Iya, sarang kita makaangkon sang nagakaego nga kinabatasan kag makapabilin sa ensakto nga dalanon.

`“Paage sa paghimo sang nagakaego nga pagpili, ang kabug-osan nga pagbag-o sarang makita sa imo kabuhi.  Paage sa pagpanugyan sang imo pagpili sa kay Cristo, nasandig mo ang imo kaugalingon sa gahum nga labaw sang sa tanan nga mga kadalagkuan kag kagamhanan.  Makaangkon ka sang kusug gikan sa ibabaw agud makapalig-on sa imo, kag gane paage padayun nga pagpanugyan sa Dios magakabuhi ka sang isa ka bag-o nga pagkabuhi, pareho sang pagkabuhi sa pagtoo.”—Ellen G. White, Steps to Christ, p. 48.  Ano ang nagapugong sa imo gikan sa pag-eksperiensya sa kun ano ang nasulat diri?`