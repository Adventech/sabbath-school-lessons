---
title:  Ang mga Katipan sa Kasaysayan
date:   18/11/2019
---

Pagkatapos sang anaw, nagsugod liwat ang Dios, karon sa kay Noe kag sa katawhan nga nagsunod sa iya.  Nagpakigrelasyon man Sia sa ila, kag ang sentro sa sina nga relasyon amo ang ediya sang pagpakigkatipan.  Ang Bibleya nagkilala sang pito ka dalagku nga mga katipan nga nahimo sang Dios sa upod sa Iya katawhan:

- 1 nga Katipan – sa kay Adan (Gen. 1—3)
- 2 nga Katipan – sa kay Noe (Gen. 6—9)
- 3 nga Katiapn – sa kay Abraham (Gen. 12:1—3)
- 4 nga Katipan – sa kay Moises kag sa pungsud sang Israel (ginkilala bilang Sinaitic ukon Mosaic nga Pagpakigkatipan;  Exodo 19—24)
- 5 nga Katipan – sa kay Finees (Num. 25:10—13)
- 6 nga Katipan – sa kay David (2 Sam. 7:5—16)
- 7 nga Katipan – Bag-o nga Katipan (Jer. 31:31-34)

`Basaha ang masunod nga mga texto.  Ano ang ila buut epahangop sang “walay katubtuban nga katipan”? (Gen. 9:16,  17:7,  Isa. 55:3,  Heb. 13:20).`

Ang Bibleya nag-upod sang tinaga nga “walay katubtuban nga katipan” sang 16 ka beses.  Ang 13 maaplikar sang sibo sa pagkakigkatipan kay Abraham, mga Israelinhon sa Sinai, kag kay David.  Ang tagsa ka katipan nga namitlang sa ibabaw, bisan pa nga pinasahe, nagadala sang polong nga “walay katubtuban nga katipan.”  Kaangay sang walay katubtuban nga maayong balita nga napahayag sing una sa Genesis 3:15, apang amat-amat nga napahayag sa bilog nga Bibleya, pareho man sini ang walay katubtuban nga katipan.  Ang nagasunodsunod nga katipan nagaserbe sa pagpasangkad kag pagpadalum sang aton paghangop sa walay katubtuban nga saad sang gugma, nga napahayag sing bug-os sa plano sang kaluwasan.  Ang ginkilala nga Bag-o kag Daan nga Katipan nagalakip sang pareho man nga kaundan.

1.	Pagpakabalaan: “Ibutang ko ang akon kasogoan sa sulud nila, kag isulat ko ini sa ila tagiposoon” (Jer. 31:33; ekomparar sa Heb. 8:10).
2.	Pagpasag-uli: “kag ako mangin-ila Dios, kag sila mangin-akon katawohan” (Jer. 31:33; Heb. 8:10).
3.	Misyon:  “Kag indi na sila magtudlo ang tagsatagsa sa iya isigkatawo kag ang tagsa ka tawo sa iya utud, nga nagasiling, 'Kilalaha ang Ginoo, kay sila tanan makakilala sa akon, kutub sa labing magamay sa ila tubtub sa labing daku” (Jer. 31:34; Heb. 8:11).
4.	Pagpakamatarung: “patawaron ko ang kalautan nila, kag indi na pagdum-dumon ang ila sala” (Jer. 31:34;  Heb. 8:12).