---
title:  Dugang nga Pagtoon
date:   22/11/2019
---

Basaha ang sinulatan ni Ellen G. White, “Consecration,” pp. 43-48, sa Steps to Christ.

“Ang buluhaton sa dutan-on nga santuario ginalakipan sang duwa ka bahin; ang sacerdote nagaministeryo adlaw-adlaw sa balaan nga hulut, samtang isa sa isa ka tuig ang pinakamataas nga sacerdote nagahimo sang isa ka pinasahe nga buluhaton para sa katumbasan sa pinakabalaan nga hulut, para sa pagtinlo sang santuario.  Adlaw-adlaw ang nagahinulsul nga makasasala nagadala sang iya halad sa ganhaan sang tabernakulo kag nagabutang sang iya kamut sa ulo sang sapat nga iya halad, nga nagatuad sang iya mga sala, gane nagasaylo ang iya sala gikan sa iya kaugalingon padulong sa enosente nga halad.  Pagapatyon gilayon ang sapat.  ‘kun wala sing pagpaagay sang dugo,’ siling sang apostoles, wala sing kapatawaran sang sala.  ‘Ang kabuhi sang unud yara sa dugo.’ Levitico 17:11.  Ang ginlapas nga kasogoan sang Dios nagakinahanglan sa kabuhi sang naglapas.  Ang dugo, nga nagrepresentar sa nadula nga kabuhi sang makasasala, pagadal-on sang sacerdote sa balaan nga hulut kag iwisik sa kurtina, nga sa likod sini amo ang kaban nga nagaunod sang kasogoan nga nalapas sang makasasala.  Bangud sa sini nga seremonya ang sala nasaylo sa santuario, paage sa dugo.  Sa pipila ka mga sitwasyon ang dugo wala ginadala sa balaan nga hulut; apang ang unod dapat pagakaonon sang sacerdote, kaangay sang natudlo ni Moises sa mga anak ni Aaron nga nagasiling, ‘nahatag ini sa inyo sa pagdala sang kalautan sang katilingban.’ Levitico 10:17.  Ining duwa ka seremonya pareho nga nagasimbolo sa pagsaylo sang sala gikan sa naghinulsul pakadto sa santuario.”—Ellen G. White, The Great Controversy, p. 418.

**Mga Palamangkutanon nga Pagadiskusyunan**

`1.	Paminsara ang mga saad nga imo nahimo nga wala mo natuman, bisan ano pa ka sinsero kag kaabtik sang imo pagtinguha nga masunod ini.  Ano ang imo naton-an gikan sa sina nga eksperiensya nga posible makabulig sa imo nga indi na masulit liwat ang pareho sina nga sayup?`

`2.	Ang pagpakigkatipan isa ka legal nga pagpundar sang isa ka relasyon.  Ginguba naton ini, apang matutum gid permi ang Dios sa paghimo sang Iya bahin, bisan pa nga indi kita matutum sa paghimo sang aton bahin.  Paano ang ini nga paghangup sa kaayo kag katutum sang Dios makabuyok sa tawo para sa isa ka hapiit nga relasyon sa Iya kag makabulig sa aton nga magkabuhi sang nagakadapat?`

`3.	Maghunahuna kun pila ka beses nga nangin indi ka matutum sa Dios kag sa mga saad nga aton naangkon sa idalum sang “bag-o nga katipan” (tan-awa ang Lucas 22:20,  Heb. 8:13,  9:15).  Ngaa tama ka importante nga mahangpan ang plano sang kaluwasan, kag ang saad sang pagpatawad nga aton naangkon tungud sang pag-antus ni Jesus, nga ang Iya dugo nagpat-in sang “bag-o nga katipan” para sa aton?`