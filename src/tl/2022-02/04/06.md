---
title:  'Ang Tipan: Ikalawang Bahagi'
date:  21/04/2022
---

`Basahin ang Genesis 8:21-9:1. Ano ang kahalagahan ng pangako ng Diyos para ingatan ang buhay? Paano tinupad ng pagpapala ng Diyos ang pangakong iyon?`

Ang pangako ng Diyos na ingatan ang buhay ay isang kilos ng biyaya; hindi ito bunga ng kabutihan ng tao. Ipinasya ng Diyos na ingatan ang buhay sa lupa sa kabila ng kasamaan ng tao (Genesis 8:21). Literal na mababasa sa Genesis 8:22 na “habang ang lupa ay nananatili”; ganito iyon, habang nananatili ang kasalukuyang lupang ito, ang mga panahon ay darating at lilipas at ang buhay mananatili. Sa maiksing salita, hindi iniiwan ng Diyos ang Kanyang nilikha.

Sa katunayan, ang kasunod na talata, na nagsasabi tungkol sa pagpapala ng Diyos ay nagdadala sa atin pabalik sa orihinal na Paglalang, na kasama ng mga pagpapala nito (Genesis 1:22, 28; Genesis 2:3). Sa isang banda, binibigyan pa ng Panginoon ang sangkatauhan ng isang pagkakataon na muling magsimula, magsimula nang panibago.

`Basahin ang Genesis 9:8–17. Ano ang kahalagahan ng bahaghari? Paano nakaugnay ang “tandang ito ng tipan” (Genesis 9:13) sa isa pang tanda ng tipan, ang Sabbath?`

Ang parirala na “itinatag ... tipan” ay inulit nang tatlong beses (Genesis 9:9, 11, 17), na tinandaan ang kasukdulan at katuparan ng unang pangako ng (Genesis 6:18). Kasunod ng sinundang bahagi, na katulad sa kuwento ng anim na araw na Paglalang, ang bahaging ito ay katulad ng bahagi na binabanggit ang ikapitong araw ng kuwento ng Paglalang, ang Sabbath. Sa loob ng talata, ang pag-uulit, pitong beses, ng salitang “tipan” ay inaalingawngaw ang Sabbath. Tulad ng Sabbath, ang bahaghari ay isang tanda ng tipan (Genesis 9:13, 14, 16; ihambing sa Exodo 31:12–17). Ang bahaghari, tulad ng Sabbath, ay mayroong pangkalahatang saklaw; ito ay nakaugnay sa buong mundo. Kung paanong ang Sabbath, bilang tanda ng Paglalang, ay para sa bawat isa sa, sa lahat ng dako, ang pangako na wala ng darating na isa pang pang-buong mundong baha ay para rin sa bawat isa, sa lahat ng dako.

`Sa susunod na makakita ka ng bahaghari, isipin mo ang lahat ng mga pangako ng Diyos sa atin. Paano tayo makapagtitiwala sa mga pangako, at paano ipinakikita sa atin ng bahaghari na mapagkakatiwalaan natin ang mga ito?`