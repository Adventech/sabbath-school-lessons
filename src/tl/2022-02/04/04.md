---
title:  Ang Pagtatapos ng Baha
date:  19/04/2022
---

Inilalarawan ng Genesis 7:22–24 ang malakas at malawak na epekto ng tubig, na “pumatay sa lahat ng nabubuhay” (Genesis 7:23) at “tumagal sa ibabaw ng lupa sa loob ng isang daan at limampung araw” (Genesis 7:24). Ayon sa ganitong tanawin ng lubos na pagpatay at kawalan ng pag-asa na “naalala ng Diyos” (Genesis 8:1). Ang pariralang ito ay nakalagay sa gitna ng mga talata na bumubuo sa Baha, isang pahiwatig na ang isipang ito ang sentro ng mensahe ng kuwento ng Baha.

`Basahin ang Genesis 8:1. Ano ang ibig sabihin ng “naalala” ng Diyos si Noe?`

Ang pandiwa na zakhar, “naalala,” ay nangangahulugan na hindi nakalilimot ang Diyos; higit pa ito sa isang ehersisyo ng isipan. Ayon sa konteksto ng Biblia ang “naalala ng Diyos” ay nangangahulugan ng pagsasakatuparan ng kanyang pangako at madalas na tumutukoy ito sa kaligtasan (tingnan ang Genesis 19:29). Ayon sa konteksto ng Baha, ang “naalala ng Diyos” ay nangangahulugan na ang tubig ay “tumigil” (Genesis 8:2) at hindi magtatagal ay puwede ng iwan ni Noe ang daong (Genesis 8:16).

Bagaman wala pang direktang utos na iwan ang daong, nanguna si Noe sa pagkilos at nagsugo ng unang uwak, at pagkatapos ay isang kalapati, upang subukin ang pagkakataon. Sa huli, nang hindi na bumalik ang kalapati, napag-unawa niya na “natuyo ang tubig sa ibabaw ng lupa. Inalis ni Noe ang takip sa daong at tumingin siya” (Genesis 8:13).

Mayaman sa praktikal na mga liksyon ang ikinilos ni Noe. Sa isang banda, tinuruan tayo na magtiwala sa Diyos kahit na hindi pa Siya direktang nagsasalita; sa kabilang dako, hindi inaalis ng pananampalataya ang mag-isip at sumubok. Hindi inaalis ng pananampalataya ang katungkulan na mag-isip, maghanap, at makita kung ating natutunan ang katotohanan.

Subalit, humahayo lamang si Noe kapag sa huli ay sinabihan siya ng Diyos na gawin iyon (Genesis 8:15-19). Ganito iyon, kahit na alam niyang ligtas na para umalis, nanatili pa ring umaasa si Noe sa Diyos at naghintay para sa hudyat ng Diyos bago lumabas ng daong. Matiyaga siyang naghintay ng daong. “Yamang siya ay pumasok ayon sa utos ng Diyos, naghintay siya ng espesyal na tagubilin para lumisan. . . . Sa huli, isang anghel ang bumaba sa langit, binuksan ang malaki at mabigat na pintuan, at sinabihan ang patriyarka at ang kanyang sambahayan na humayo sa lupa at isama nila ang bawat may buhay.”—Ellen G. White, PATRIARCHS AND PROPHETS, p. 105.

`Basahin ang Genesis 8:1; Genesis 19:29; at Awit 106:4. Ano ang kahulugan ng sinabing “naalala ng Diyos”? Ano ang kahulugan ng katotohanang ito sa atin ngayon—ganito iyon, paano ipinakikita ng Diyos na “naalala” ka Niya?`