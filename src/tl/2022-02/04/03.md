---
title:  Ang Pangyayari Tungkol sa Baha
date:  18/04/2022
---

Ang pandiwang ‘asah, “ginawa” na tumutukoy sa mga pagkilos ni Noe, ay isa ring susing salita sa kuwento ng Paglalang sa Genesis (Genesis 1:7 16, 25, 26, 31; Genesis 2:2). Ang pagkilos ni Noe sa pagsunod sa Diyos ay tulad sa pagkilos ng Diyos sa Paglalang. Ang makukuha natin sa ugnayang ito ay ang Baha ay hindi lamang pagparusa ng Diyos sa sangkatauhan, kundi tungkol din ito sa pagliligtas ng Diyos sa atin.

`Basahin ang Genesis 7. Bakit ang paglalarawan ng Baha ay nagpapaalala sa atin tungkol sa kuwento ng Paglalang? Anong mga liksyon ang matututunan natin mula sa paghahambing ng dalawang pangyayaring ito? `

Ang masigasig na pagbasa sa talata na sumasakop sa Baha ay naghahayag ng paggamit sa mga karaniwang salita at pananalita: “pito” (Genesis 7:2, 3, 4, 10; ihambing sa Genesis 2:1–3); “lalaki at babae” (Genesis 7:2, 3, 9, 16; ihambing sa Genesis 1:27); “ayon sa kani-kanilang uri” (Genesis 7:14; ihambing sa Genesis 1:11, 12, 21, 24, 25); “mga hayop,” “mga ibon,” “mga gumagapang” (tingnan ang Genesis 7:8, 14, 21, 23; ihambing sa Genesis 1:24, 25); at “hininga ng buhay” (Genesis 7:15, 22; ihambing sa Genesis 2:7).

Pagkatapos, parang ang nabasa sa kuwento ng Baha ay halos parang sa kuwento rin ng Paglalang. Ang ganitong pag-ulit sa mga kuwento ng Paglalang ay nakatutulong na ihayag na ang Diyos na lumikha ay siya ring Diyos na sumisira (Deuteronomio 32:39). Ang mga ganitong pag-ulit ay nagpapahiwatig din ng isang mensahe ng pag-asa: ang Baha ay dinisenyo para maging isang bagong paglikha, mula sa mga tubig, na nagdadala sa isang bagong pagkabuhay.

Sa totoo lang, nagpapakita ang paggalaw ng mga tubig na ang kaganapan ng paglikha ay binaligtad ang kilos ng Paglalang sa Genesis 1. Bilang kabaligtaran ng Genesis 1, na inilalarawan ang paghiwalay ng mga tubig sa ibabaw mula sa lupa sa ibaba (Genesis 1:7), ang Baha ay kasama ang pagsasama-sama nila habang ang mga ito ay sumasabog sa labas ng kanilang mga hangganan (Genesis 7:11).

Ipinararating ng prosesong ito ang isang hindi kapani-paniwalang mensahe: Kinailangang wasakin ng Diyos ang nauna upang sa sunod ay hayaan ang isang bagong paglikha. Ang paglikha ng bagong lupa ay kinakailangan ang pagwasak sa luma. Ang pangyayari ng baha ay ipinakikita ang nahaharap na kaligtasan ng mundo sa huling panahon: “Nakita ko ang isang bagong langit at isang bagong lupa, sapagkat ang unang langit at ang unang lupa ay lumipas na” (Apocalipsis 21:1; ihambing sa Isaias 65:17).

`Ano ang nasa atin na kailangang wasakin para muling likhain? (Tingnan ang Roma 6:1–6.)`