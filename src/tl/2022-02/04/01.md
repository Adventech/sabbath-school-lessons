---
title:  Ang Baha
date:  16/04/2022
---

### Basahin Para sa Pag-aaral sa Linggong Ito
Genesis 6:13–7:10; 2 Pedro. 2:5–9; Genesis 7; Roma 6:1-6; Awit 106:4; Genesis 8; Genesis 1:1-17.

> <p>Talatang Sauluhin</p>
> “Kung paano sa mga araw ni Noe, gayundin naman ang pagdating ng Anak ng Tao” (Mateo 24:37).

Nakita ng PANGINOON na napakasama na ng tao sa lupa, at ang bawat haka ng mga pag-iisip ng kanyang puso ay palagi na lamang masama” (Genesis 6:5). Ang pandiwa na “nakita” (Genesis 6:5) ay nagdadala sa mambabasa pabalik sa bawat hakbang ng unang paglalang ng Diyos. Ngunit ang nakikita ng Diyos ngayon, sa halip na tov, “mabuti,” ay ra', “kasamaan” (Genesis 6:5). Para bang ito ay pinagsisihan ng Diyos na nilikha Niya ang mundo na ngayon ay puno ng ra' (Genesis 6:5).

Ngunit, ang pagkalumbay ng Diyos ay naglalaman din ng mga elemento ng kaligtasan. Ang salitang Hebreo na “nalumbay” (nakham) ay umalingawngaw sa pangalan ni Noe (Noakh), na nangangahulugang “kaaliwan” (Genesis 5:29). Kaya’t ang tugon ng Diyos sa kasamaan ay may dalawang bahagi. Naglalaman ito ng banta ng katarungan, na magdadala sa kapahamakan ng ilan; ngunit, ang kanyang tugon ay nangangako ng kaaliwan at awa, na magdadala ng kaligtasan din sa iba.

Ang “dalawang tinig” na ito ay narinig na kina Cain at Abel/Set, at ito ay muling inulit sa pamamagitan ng paghahambing sa pagitan ng dalawang lahi ni Set (ang “mga anak ng Diyos”) at ni Cain (ang “mga anak ng tao”). Ngayon ay muli nating narinig habang gumagawa ng paghahambing ang Diyos sa pagitan ni Noe at ang natirang sangkatauhan.