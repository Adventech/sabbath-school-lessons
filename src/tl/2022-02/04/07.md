---
title:  Karagdagang Kaisipan
date:  22/04/2022
---

Ang paghahambing sa pagitan ng mentalidad at ugali ng mga tao at katayuan ng mundo bago ang Baha at ang mga tao sa ating panahon ngayon ay tunay na nagbibigay ng aral. Para makatiyak, ang kasamaan ng tao ay hindi isang bagong kaganapan. Pansinin ang paghahambing sa pagitan ng kanilang panahon at sa atin.

“Ang mga kasalanan na tumatawag para sa paghihiganti noong panahon bago dumating ang baha ay umiiral ngayon. Ang pagkatakot sa Diyos ay nawala mula sa mga puso ng mga tao, at ang kanyang kautusan ay hindi pinahahalagahan at hinahamak. Ang matinding kamunduhan ng henerasyong iyon ay kapantay na ng henerasyon ngayon na nabubuhay.... Hindi hinatulan ng Diyos ang mga taong nabuhay bago ang baha dahil sa kanilang pagkain at pag-inom. . . . Ang kasalanan ay binubuo ng paggamit ng mga kaloob na ito na walang pasasalamat sa Nagbigay, at pinababa ang kanilang mga sarili sa pamamagitan ng pagpapasasa sa pagkain nang walang pagpipigil. Tama lamang na sila ay mag-asawa. Nasa utos ng Diyos ang pag-aasawa; ito ang isa sa mga unang institusyon na itinatag Niya. Nagbigay Siya ng mga na direksyon tungkol sa panuntunang ito, na dinamitan ito ng kabanalan at kagandahan; ngunit ang mga alituntuning ito ay kinalimutan, at binaluktot ang pag-aasawa, at ginawang tagapaglingkod sa simbuyo ng damdamin. Isang kaparehong katayuan ng mga bagay ang umiiral ngayon. Yaong nasa kautusan sa sarili nito ay ginamit sa kalabisan. ... Ang katiwalian at panunuhol at pandarambong ay kaagapay na hindi nasasaway sa mga lugar na mataas at mababa. Ang mga isyu sa mga palimbagan na puno ng mga tala ng pagpatay.... Ang espiritu ng anarkiya ay lumalaganap sa lahat ng mga bansa at ang kaguluhan paminsan-minsan ay pumupukaw sa pagkasindak ng mundo ay mga indikasyon lamang ng napipigil na silakbo ng damdamin at kawalan ng kautusan na, kapag nakahulagpos sa kontrol, ay pupuno sa lupa ng paghihirap at kawasakan. Ang larawan na ipinakita ng Inspirasyon sa mundo bago nagkaroon ng baha ay lubos na kumakatawan sa kalagayan na mabilis na patutunguhan ng makabagong lipunan. Kahit na ngayon, sa kasalukuyang siglo, at sa mga umaangking lupain ng mga Cristiano, may mga krimen na araw-araw na isinasagawa na kasingsama at nakatatakot gaya noon [mga taon] na dahilan kung bakit pinatay ang mga makasalanan noong matandang mundo.”—Ellen G. White, PATRIARCHS AND PROPHETS, pp. 101, 102.

**Mga Tanong Para sa Talakayan**:

`Ano ang mga karaniwang kaugalian ng lipunan bago magkaroon ng Baha at ng sa atin? Ano ang itinuturo sa atin ng mga kaparehong kaugalian tungkol sa biyaya ng Diyos na sa kabila ng lahat ng ito, mahal Niya ang mundo at sinisikap pa rin Niya na iligtas ang sinuman?`

`May ilang tao na ipinagtatanggol na ang baha ni Noe ay isang lokal na pangyayari. Ano ang mali sa isipang ito? Kung tunay ito, bakit ang bawat lokal na baha (at bawat bahaghari) ay ginagawang sinungaling ang Diyos?`