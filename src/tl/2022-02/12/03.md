---
title:  Hinarap ni Jose ang Kanyang mga Kapatid
date:  13/06/2022
---

`Basahin ang Genesis 42. Ano ang nangyari rito, at paano nahayag ang kabutihan ng Diyos, kahit na sa kabila ng kasamaan at pagmamalabis ng tao? `

Inobliga ng taggutom na isugo ni Jacob ang kanyang mga anak na babae sa Ehipto para bumili ng trigo. Nakatutuwa na si Jacob ang nagpasimula ng proyekto (Genesis 42:1). Ang kahabag-habag na matandang lalaki, isang biktima ng mga pangyayaring hindi kayang kontrolin, ay hindi nalalamang nagpasimula ng kahanga-hangang sunod-sunod na mga pangyayari na hahantong sa kanya na muling makakasama ang kanyang anak na lalaki na kanyang ipinagluksa nang matagal na panahon.

Itinampok ang pamamatnubay ng Diyos sa pagtatagpong ito sa pamamagitan ng dalawang mahahalagang katangian. Una, nakita ito bilang katuparan ng mga panaginip ni Jose. Ang pangyayari—na inihula sa mga propetikong panaginip ni Jose: “ ‘ang inyong mga bigkis ... ay yumukod sa aking bigkis’ ” (Genesis 37:7)—ngayon ay nagaganap. Si Jose ay kinilala bilang “tagapamahala ng lupain” (Genesis 42:6) at “pinuno ng lupain” (Genesis 42:30, 33). Ang makapangyarihang posisyon ni Jose na inihambing sa kanyang mga nangangailangang mga kapatid, na “yumukod sa harap niya at sila’y yumukod sa kanya na ang kanilang mga mukha ay nakasubsob sa lupa” (Genesis 42:6)—ang parehong sampung kapatid na lalaki na kumutya kay Jose tungkol sa kanyang panaginip at nagduda sa katuparan nito (Genesis 37:8).

Pangalawa, ang pinatnubayan na pagtatagpong ito ay inilarawan bilang isang tugon. Ang pananalita at ang tema ay maihahalintulad sa dalawang kaganapan na nagdidiin ng karakter ng makatwirang paghihiganti. Ang pariralang “sinabi nila sa isa’t isa” (Genesis 42:21) ay ginamit din nang magsimula silang magplano laban kay Jose (Genesis 37:19). Ang pagkakulong ng magkakapatid sa bilangguan (Genesis 42:17) ay maihahalintulad sa pagkakulong ni Jose sa bilangguan (Genesis 40:3, 4). Sa katunayan, iniugnay ng mga kapatid ni Jose ang nangyayari sa kanila ngayon sa kanilang ginawa sa kanilang kapatid na si Jose 20 taon na ang nakararaan. “Sinabi nila sa isa’t isa, ‘Talagang tayo ay nagkasala dahil sa ating kapatid, sapagkat nakita natin ang kanyang pighati nang siya’y makiusap sa atin, ngunit hindi natin siya pinakinggan. Dahil dito’y dumating sa atin ang pighating ito’ ” (Genesis 42:21).

Ang mga salita ni Ruben, “ ‘Kaya ngayon ay dumating ang pagtutuos sa kanyang dugo’ ” (Genesis 42:22), na inuulit ang kanyang nakaraang babala, “ ‘Huwag kayong magpadanak ng dugo’ ” (Genesis 37:22), pinagtitibay ang ugnayan sa pagitan ng kung anong nararanasan nila ngayon at sa kung anong ginawa nila.

`Tunay na karamihan sa atin ay nakagawa ng mga bagay na pinagsisisihan natin. Paano natin, sa anumang posibleng antas, maitatama ang nagawa natin? At, bakit ang pagtanggap sa mga pangako ng kapatawaran ng Diyos sa pamamagitan ni Jesus ay napakahalaga para sa atin (tingnan ang Roma 5:7–11)?`