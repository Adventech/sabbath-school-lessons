---
title:  Ang Pagtaas ni Jose sa Kapangyarihan
date:  12/06/2022
---

Para kay Jose, ipinakita ng mga panaginip ng Faraon “ang malapit ng gagawin” (Genesis 41:28) sa lupain. Gayunman, hindi nanawagan si Jose sa Faraon na maniwala sa Diyos ni Jose. Sa halip, ang kaagad na tugon ni Jose ay ang pagkilos. Iminungkahi ni Jose ang programang pang-ekonomiya. Kahanga-hanga, tanging ang bahaging ekonomiya sa pagsasalita ni Jose ang pinanatili ng Faraon, na parang mas interesado sa liksyon sa ekonomiya kaysa sa kahulugang espirituwal ng panaginip at ang bahagi ng Diyos sa pagkakaroon nito.

`Basahin sa Genesis 41:37–57. Ano ang bahagi ng Diyos sa tagumpay ni Jose?`

Pinili ng Faraon si Jose upang mamahala hindi dahil sa tama niyang naipaliwanag ang kanyang mga panaginip, at inihayag ang mga darating na suliranin sa lupain, kundi dahil sa siya ay may solusyon sa problemang iyon, dahil sa “mabuti ang kanyang payo” (Genesis 41:37), isang opinyon din na ibinahagi ng mga alipin ng Faraon. Ang pagpili ng Faraon ay may kinalaman sa pamayanan kaysa sa relihiyon. Ngunit nakilala ng Faraon na nakay Jose ang presensya ng “Espiritu ng Diyos” (Genesis 41:38), na siyang karapat-dapat bilang “matalino at pantas” (Genesis 41:39), isang pananalita na naglalarawan ng karunungang ibinibigay ng Diyos (tingnan ang Genesis 41:33; ihambing sa 1 Hari 3:12).

Ang mga detalyeng iniulat sa talata sa Biblia ay angkop sa pangkasaysayang katayuan ng Ehipto sa panahong iyon. Batay sa pulitika, ang katotohanang pinili ng Faraon si Jose bilang mataas na opisyal ay hindi kataka-taka sa matandang Ehipto, kung saan napatunayang may mga kaso ng dayuhang mga opisyales.

Ang kasunod na pitong taon ay mga taon ng kasaganaan sa isang kaparaanan na ang pag-aani ng trigo ay naging “hindi na mabilang” (Genesis 41:49), isang tanda ng hindi natural na pagpapala. Ang paghahambing na “tulad sa buhangin sa dagat” (Genesis 41:49), ay naghahayag na ito ay pagpapala ng Diyos (Genesis 22:17). Personal na pinag-isipan ni Jose ang pagpapala sa kanyang sariling pagiging mabunga, isang pagkakataon na pinatutunayan ang presensya ng iisang Diyos na nasa likod ng dalawang kaganapan. Mayroong dalawang anak na lalaki si Jose na ang mga pangalan ay nagpapakita ng karanasan ni Jose sa kabutihan ng Diyos, na nagpabago ng kanyang alaala ng kirot patungo sa kaligayahan (Manases) at ang dating pagdurusa patungo sa pagiging mabunga (Efraim). Isang makapangyarihang halimbawa kung paano binago ng Diyos ang kasamaan tungo sa isang bagay na mabuti.

`Ano ang mga paraan na maaaring makita ng iba ang katotohanan ng ating Diyos mula sa uri ng buhay na ating ikinabubuhay?`