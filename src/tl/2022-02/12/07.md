---
title:  Karagdagang Kaisipan
date:  17/06/2022
---

Basahin kay Ellen G. White, “Joseph in Egypt,” pp. 213-223; “Joseph and His Brothers,” pp. 224–232 sa PATRIARCHS AND PROPHETS.

“Ang tatlong araw ng pagkakulong ay mga araw ng mapait na kalungkutan para sa mga anak ni Jacob. Kanilang pinag-isipan ang kanilang nagdaan na mga maling hakbangin, lalo na ang kanilang kalupitan kay Jose. Alam nila na kung sila ay mahatulan bilang mga espiya, at hindi sila makapagbigay ng mga katibayan para linisin ang kanilang mga sarili, mamamatay silang lahat o magiging mga alipin. Nagduda sila, kung anumang pagsisikap na gawin ng sinuman sa kanila ay maging dahilan upang sumang-ayon ang kanilang ama na pahintulutan na lumayo si Benjamin sa kanya, gaya ng iniisip niya, matapos ang malupit na kamatayan na naranasan ni Jose. Ipinagbili nila si Jose bilang isang alipin, at sila ay natatakot na pinanukala ng Diyos na parusahan sila sa pamamagitan ng pagpapahintulot na sila ay maging mga alipin. Inisip ni Jose ang kanyang ama at ang mga pamilya ng kanyang mga kapatid, ay maaaring naghihirap na walang pagkain, at nakumbinsi siya na ang kanyang mga kapatid ay nagsisi na sa kanilang malupit na pagtrato sa kanya, at sa anumang dahilan ay hindi nila pakikitunguhan si Benjamin gaya ng kanilang pakikitungo sa kanya.”—Ellen G. White, SPIRITUAL GIFTS, book 3. pp. 155, 156.

Nasiyahan si Jose. Kanyang napatunayan ang kanyang mga kapatid, at nakita sa kanila ang mga bunga ng pagsisisi para sa kanilang mga kasalanan.”—Ellen G. White, SPIRITUAL GIFTS, book 3, p. 165.

**Mga Tanong Para sa Talakayan**:

`Sa klase, pag-isipan ang tanong sa dulo ng pag-aaral noong Huwebes. Naisip mo ba na magiging mabuti si Jose sa kanyang mga kapatid kung hindi naging mabuti ang mga nangyari sa kanya? Siyempre, hindi natin tiyak na alam, kung mayroon man, anong mga pahiwatig sa buong kuwento ni Jose ang nahayag sa atin ang uri ng karakter na nakay Jose, na makatutulong na ipaliwanag ang kanyang kabutihan?`

`Sa anong mga paraan na maaari nating makita kay Jose bilang isang uri ng tagapagpauna kay Cristo at sa daranasin ni Cristo?`

`Sinubukan ni Jose ang kanyang mga kapatid. Sa anong mga kaparehong paraan tayo sinusubukan ng Diyos?`

`Kahit na matapos ang mga taong iyon, nabatid ng magkakapatid ang kanilang kasalanan tungkol sa kanilang ginawa kay Jose. Ano ang itinuturo nito sa atin sa kung gaano maaaring maging kalakas ang pagkadama ng kasalanan? At bagaman maaari tayong patawarin at tanggapin ang pagpapatawad ng Diyos, paano natin matututunan na patawarin ang ating mga sarili, kahit na gaano man tayo hindi karapat-dapat sa pagpapatawad na iyon?`