---
title:  “ ‘Ako si Jose ang Inyong Kapatid’ ”
date:  16/06/2022
---

`Basahin ang Genesis 45. Anong liksyon ng pag-ibig, pananampalataya, at pag-asa ang makikita sa kuwentong ito?`

Sa mismong pagkakataong iyon, nang magsalita si Juda tungkol sa “ ‘kasamaan’ ”na babagsak sa 'avi, “ ‘aking ama’ ” (Genesis 44:34), na si Jose ay sumigaw (Genesis 45:1) at pagkatapos ay “ipinakilala niya ang kanyang sarili” sa kanyang mga kapatid. Ang pananalitang ito, na madalas na tukuyin sa pagpapakilala ng Diyos sa Kanyang sarili (Exodo 6:3; Ezekiel 20:9), ay nagmumungkahi na ang Diyos din ang naghayag ng Kanyang sarili rito. Iyon ay, ipinakita ng Panginoon na ang Kanyang kabutihan ay naghahari, sa kabila ng pagkukulang ng mga tao.

Ang mga kapatid ni Jesus ay hindi makapaniwala kung ano ang kanilang narinig at nakikita. Kaya’t nangailangang ulitin ni Jose, “ ‘Ako si Jose na inyong kapatid’ ” (Genesis 45:4), at sa ikalawang pagkakataon lamang, nang kanilang marinig ang mismong mga salita “ ‘na inyong ipinagbili sa Ehipto’ ” (Genesis 45:4), na sila ay naniwala.

Pagkatapos ay ipinahayag ni Jose, “ ‘Sinugo ako ng Diyos’ ” (Genesis 45:5). Ang pagtukoy ng Diyos ay mayroong dalawang layunin. Nagsisilbi ito para tiyakin sa kanyang mga kapatid na si Jose ay walang masamang damdamin tungkol sa kanila; ito rin ay isang matinding pagpapahayag ng pananampalataya, at isang pananalita ng pag-asa, sapagkat ang kanilang ginawa ay kailangan para sa “ ‘dakilang pagliligtas’ ” at kaligtasan ng isang “ ‘lahing susunod’ ” (Genesis 45:7).

Pagkatapos, inutusan ni Jose ang kanyang mga kapatid na pumunta sa kanyang ama upang ihanda siya para magpunta sa Ehipto. Sinamahan niya ang kanyang panawagan ng mga tanging salita tungkol sa lugar kung saan sila “ ‘maninirahan,’ ” iyon ay, sa Goshen, na kilala dahil sa angkin nitong mayamang pastulan, “ ‘ang pinakamabuti sa lupain’ ” (Genesis 45:18, 20). Siya rin ay nagpadala ng mga sasakyan: mga karwahe ay itinalaga, na sa huli ay humikayat kay Jacob na hindi nagsisinungaling ang kanyang mga anak tungkol sa kanilang naranasan (Genesis 45:27). Tinanggap ni Jacob ang nakikitang demonstrasyon bilang hayag na katunayan na si Jose ay buhay, at sapat ito para sa kanya na maging masigla muli (ihambing sa Genesis 37:35; Genesis 44:29).

Ngayon, ang lahat ng mga bagay ay mabuti. Buhay ang 12 anak ni Jacob. Ngayon ay tinawag na “Israel” (Genesis 45:28) si Jacob, at ang kabutihan ng Diyos ay ipinahayag sa isang makapangyarihang paraan.

`Oo, mabuti si Jose sa kanyang mga kapatid. Kaya niyang gawin iyon. Gayunman, paano natin matututunan na maging mabuti para roon sa ang kasamaan sa atin ay hindi naging maayos gaya ng naranasan ni Jose?`