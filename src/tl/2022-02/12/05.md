---
title:  Ang Kopa Para sa Panghuhula
date:  15/06/2022
---

`Basahin ang Genesis 44. Bakit inilagay ni Jose ang kopa ng panghuhula sa sako ni Benjamin at hindi sa ibang sako ng magkakapatid?`

Ang kuwentong ito ay kapareho ng sinundang kuwento. Gaya ng dati, nagbigay si Jose ng tiyak na tagubilin; at minsan pa, pinuno niya ang mga sako ng pagkain. Gayunman, sa pagkakataong ito nagdagdag si Jose ng kakaibang utos, na ilagay ang kanyang mahalagang kopa sa sako ni Benjamin.

Dahil dito, ang mga pangyayari ay nagkaroon ng ibang tahakin. Habang sa sinundang paglalakbay, ang magkakapatid ay nakabalik sa Canaan upang kunin si Benjamin at isama nila, sila ngayon ay kailangang bumalik sa Ehipto upang harapin si Jose. Samantalang sa sinundang pangyayari natuklasan ng magkakapatid ang kaparehong bagay sa kanilang mga sako, ngayon ay ibinukod si Benjamin bilang kumuha ng kopa ni Jose. Di inaasahan, si Benjamin, bilang bisitang pandangal na malapit sa kopa ni Jose, ngayon ay pinaghihinalaan at inakusahan na ninakaw ang mahalagang kagamitan. Siya ay tutungo sa kulungan.

Ang paggamit ni Jose ng kopa sa panghuhula ay hindi nangangahulugan na naniniwala siya sa kapangyarihan nito. Hindi kailanman “inangkin ni Jose ang kapangyarihan ng panghuhula, ngunit nagkusa siya upang mapaniwala sila na kaya niyang basahin ang mga sekreto ng kanilang mga buhay.”—Ellen G.White, PATRIARCHS AND PROPHETS, p. 229.

Ang may mahika na kopa para kay Jose ay isang pagkukunwari para tumawag sa hindi natural na lugar, at dahil dito ay gisingin sa puso ng kanyang mga kapatid ang kaisipan ng kasalanan sa Diyos. Ganito ipinaliwanag ang ipinahihiwatig na mensahe ni Jose, dahil binanggit niya ang kasalanan na natagpuan ng Diyos sa kanila (Genesis 44:16). At, ang pagnanakaw sa mahalagang kopa na iyon ay magbibigay-katwiran para sa mabigat na parusa at dahil doon ay susubukin ang isipan ng iba pang mga kapatid.

Makahulugan ang tindi ng damdamin ng magkakapatid at ang kanilang reaksyon. Sila ay nagkakaisa sa kaparehong kirot, na natatakot para kay Benjamin, na mawawala gaya ni Jose, at tulad niya ay magiging isang alipin sa Ehipto bagaman siya ay, tulad niya, walang sala. Ito ang dahilan kung bakit iminungkahi ni Juda na siya ang kunin na alipin “sa halip” na si Benjamin (Genesis 44:33), kung paanong ang kordero ay inihandog “sa halip” ng walang-salang si Isaac (ihambing sa Genesis 22:13). Inialay ni Juda ang kanyang sarili bilang isang handog, isang kapalit, na ang layunin ay mapagtagumpayan ang “kasamaan” na wawasak sa kanyang ama (Genesis 44:34).

`Anong prinsipyo ng pag-ibig, na inihalimbawa sa tugon ni Juda, ang ipinahiwatig sa proseso ng paghalili? Paano ipaliliwanag ng ganitong uri ng pag-ibig ang biblikal na teolohiya ng kaligtasan? (tingnan ang Roma 5:8.)`