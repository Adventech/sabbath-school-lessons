---
title:  Ang Israel sa Ehipto
date:  18/06/2022
---

### Basahin Para sa Pag-aaral sa Linggong Ito
Genesis 46; Roma 10:12, 13; Genesis 47; Genesis 48; Gawa 3:25, 26; Genesis 49; Filipos 2:10; Genesis 49:29–50:21.

> <p>Talatang Sauluhin</p>
> “Kaya’t si Israel ay nanirahan sa lupain ng Ehipto, sa lupain ng Goshen; at sila’y nagkaroon ng mga pag-aari roon, at sumagana at naging napakarami” (Genesis 47:27).

Tinalakay ng Genesis ang mga huling taon na magkasama sina Jacob at Jose. Makikita natin si Jacob (Israel) na umalis sa Canaan (Genesis 46) upang manirahan sa Ehipto (Genesis 47), at doon siya ay mamamatay (Genesis 49:29–50:21). Ngunit, kahit na sa katayuang ito sa Ehipto, ang inaasam na Lupang Pangako ay may malaking impluwensya sa likuran nito (Genesis 50:22–26).

Kaya’t nang makarating agad sa Ehipto, binasbasan ni Jacob ang Faraon (Genesis 47:7–10), na tinupad (siyempre, bahagi lamang) ang pangako kay Abraham na maging isang pagpapala sa mga bansa (Genesis 12:3). Sa bandang huli, nang mamamatay na siya, binasbasan ni Jacob ang mga anak ni Jose (Genesis 48). Binasbasan din ni Jacob ang kanyang mga anak (Genesis 49:1–28) at gumawa ng mga kahanga-hangang hula tungkol sa bawat isa sa kanila ayon sa konteksto ng hinaharap na 12 lipi ng Israel (Genesis 49:1-27).

Gayunman, ang katotohanan na ang Israel ay “naninirahan” sa Ehipto, bilang mga dayuhan, ay kasalungat sa pag-asa ng Lupang Pangako. At bagaman ang aklat ng Genesis ay nagtapos sa mga anak ni Israel na nasa Ehipto, ang ilan sa mga huling pananalita ni Jose ay nagtuturo sa ibang lugar: “ ‘Ako'y malapit ng mamamatay; ngunit kayo’y tiyak na dadalawin ng Diyos, at dadalhin kayo mula sa lupaing ito hanggang sa lupain na kanyang ipinangako kina Abraham, Isaac at Jacob’ ” (Genesis 50:24).