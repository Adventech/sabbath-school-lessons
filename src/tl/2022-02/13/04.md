---
title:  Pinagpala ni Jacob ang mga Anak ni Jose
date:  21/06/2022
---

Nang malapit ng mamatay si Jacob, naalala niya ang kanyang unang pagbabalik sa Bethel (Genesis 35:1–15), nang tanggapin niya mula sa Diyos ang pinanibagong pangako ng “walang hanggang pag-aari” (Genesis 48:4) na, ibinigay kay Abraham (Genesis 17:8). Kung ganon, ang pag-asa ng Lupang Pangako ay isang nakaaaliw na isipan na nagpalago ng kanyang pag-asa habang nadarama niya ang pagdating ng kamatayan. Kung ganon, binalikan niya ang dalawang anak ni Jose, na mga ipinanganak sa Ehipto, at binasbasan sila, ngunit ginawa ito ayon sa konteksto ng pangako tungkol sa kanyang sariling binhi.

`Basahin ang Genesis 48. Bakit binasbasan dito ni Jacob ang dalawang anak ni Jose, at hindi ang ibang mga apo niya?`

Ang dalawang anak na lalaki ni Jose, sina Manases at Efraim, ang dalawang apo lamang na binasbasan ni Jacob. Kaya’t sila ay itinaas mula sa katayuan ng pagiging apo patungo sa katayuan ng pagiging mga anak na lalaki (Genesis 48:5). Bagaman ang basbas ni Jacob ay nagpapahiwatig ng pangunguna ng (Efraim) sa una (Manases), ang basbas ni Jacob ay mahalagang

tumutukoy kay Jose (Genesis 48:15).

Ang nakikita natin dito ay isang personal na patotoo tungkol sa katapatan ng Diyos sa kanila sa nakaraan at sa Kanyang pangako sa kanila sa hinaharap. Tinukoy ni Jacob ang Diyos ni Abraham at ni Isaac (Genesis 48:15) nagkaloob ng pagkain at pag-iingat sa kanila. Siya rin ang Diyos na “tumubos sa akin mula sa kasamaan” (Genesis 48:16). Nasa isip din ni Jacob “ang Diyos ng Bethel” (Genesis 31:13), na kung saan siya ay nakipagbuno (Genesis 32:29) at nagpalit sa kanya ng pangalan mula sa Jacob tungo sa “Israel” (Genesis 32:26-29).

Sa pamamagitan ng pagtukoy sa lahat ng mga karanasang ito sa Shekem (Genesis 48:22), na hindi lamang ang piraso ng lupain na kanyang binili (Genesis 33:19) kundi ang lugar din kung saan ililibing ang mga buto ni Jose (Josue 24:32) at kung saan ang lupain ay ibibigay sa mga lipi ng Israel (Josue 24:1). Kahit na sa kalagitnaan ng nangyari, pinanatili ni Jacob sa kanyang isipan ang mga pangako ng Diyos, na nagsabi na sa pamamagitan ng sambahayang ito “ang lahat ng angkan sa lupa ay pagpapalain” (Genesis 12:3).

`Basahin ang Gawa 3:25, 26. Ayon kay Pedro, paano isinakatuparan ang pangakong ito sa Genesis 12:3? Paano natin, ayon sa ating mga sarili, tinanggap ang pagpapalang ito?`