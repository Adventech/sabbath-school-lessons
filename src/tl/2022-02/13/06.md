---
title:  Ang Pag-asa ng Lupang Pangako
date:  23/06/2022
---

`Basahin ang Genesis 49:29–50:21. Anong mga dakilang tema ng pag-asa ang matatagpuan sa pagtatapos ng aklat ng Genesis?`

Ang katapusan ng Genesis ay ginawa ayon sa tatlong pangyayari na puno ng pag-asa.

Una, ito ang pag-asa na ang Israel ay babalik sa Lupang Pangako. Si Moises, ang may-akda ng Genesis, ay inilarawan ang kamatayan at pagkalibing ni Jacob at ni Jose bilang mga pangyayari na nagtuturo sa Lupang Pangako. Matapos agad na pagpalain siya at ang propesiya sa “labindalawang angkan ni Israel” (Genesis 49:28), inisip ni Jacob ang kanyang kamatayan at ibinilin sa kanyang mga anak na ilibing siya sa Canaan, sa yungib ng Macpela, kung saan nakalibing si Sara (Genesis 49:29–31). Ang kuwento na naglalarawan ng prusisyon ng patay patungo sa Canaan ay naging isang tagapagpauna sa, mga ilang siglo ang dumaan, Exodo mula sa Ehipto.

Pangalawa, inaasahan na papalitan ng Diyos ang kasamaan patungo sa mabuti. Matapos ang kamatayan at pagkalibing ni Jacob, nag-alala ang mga kapatid ni Jose tungkol sa kanilang hinaharap. Natakot sila na ngayon ay maghihiganti siya. Lumapit sila kay Jose at nagpatirapa ng kanilang sarili sa harap niya, na handa silang maging mga alipin (Genesis 50:18), isang tanawin na nagpapaalala sa propetikong mga panaginip ni Jose. Tiniyak sa kanila ni Jose at sinabi sa kanila na “huwag matakot” (Genesis 50:19), isang parirala na tumutukoy sa hinaharap (Genesis 50:20), at binago ang mga pangyayari patungo sa kaligtasan (Genesis 50:19–21; ihambing sa Genesis 45:5, 7–9), iyon ay, sa kabila ng mga kabiguan ng mga tao, ang kabutihan ng Diyos ang mananaig.

Pangatlo, inaasahan ito na ililigtas ng Diyos ang nagkasalang sangkatauhan. Ang kuwento ng kamatayan ni Jose sa huling talatang ito ng Genesis ay mas malawak kaysa kamatayan lamang ni Jose. Kakaiba na hindi nag-utos si Jose na ilibing ang kanyang mga buto. Sa halip, itinuro niya ang panahon na “kapag dinalaw kayo ng Diyos, dadalhin ninyo ang aking mga buto mula rito” (Genesis 50:25), na nangyari sa kanila, maraming taon ang lumipas, bilang direktang pagsunod sa mga salitang iyon (tingnan ang Exodo 13:19). Sa huli, ang pag-asa ng Lupang Pangako, ang Canaan, ay isang simbolo, isang tagapagpauna, sa pinakapag-asa ng kaligtasan, ng pagpapanumbalik, ng isang bagong Jerusalem sa isang bagong langit at isang bagong lupa—ang pinakapag-asa ng lahat sa atin, isang pag-asa na tiniyak ng kamatayan ng Silo.

`Basahin ang Apocalipsis 21:1-4. Paano kinakatawanan ng mga talatang ito ang pinakadakilang pag-asa na nasa atin? Kung wala ang pag-asang ito, anong pag-asa ang nasa atin maliban sa kamatayan lamang bilang katapusan ng lahat ng ating mga suliranin?`