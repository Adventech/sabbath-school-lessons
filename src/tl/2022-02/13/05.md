---
title:  Binasbasan ni Jacob ang Kanyang mga Anak
date:  22/06/2022
---

`Basahin ang Genesis 49:1–28. Ano ang kahalagahang espirituwal ng basbas ni Jacob sa kanyang mga anak?`

Sa kabila ng mga propesiya tungkol sa tuwirang kasaysayan ng mga lipi ng Israel, nakita ni Jacob ang Mesiyas at ang pinakahuling pag-asa ng kaligtasan Ang pag-asang ito ay nakalagay na sa mga unang salita ni Jacob “sa mga huling araw” (Genesis 49:1), isang teknikal na pahayag na tumutukoy sa darating ng Mesiyanikong Hari (Isaias 2:2, Daniel 10:14).

Pagkatapos tinalakay ng talata ang hinaharap na patutunguhan ng bawat isa sa mga lalaking ito. Hindi ito mga itinalagang kapalaran, na parang ginusto ng Diyos na ang bawat isa ay haharap ang kanilang dinanas; sa halip, ang mga ito ay mga pahayag kung ano ang kanilang mga ugali at ang kung ano ang lalabas na ugali ng kanilang mga anak. Halimbawa, nalalaman ng Diyos na isang tao ay papatay ng isang inosenteng tao ay lubhang kakaibang bagay mula sa itinadhana ng Diyos na gawin ng mamamatay-taong ito.

`Basahin ang Genesis 49:8–12. Anong propesiya ang ibinigay rito, at bakit mahalaga ito?`

Sa ibabaw ng malayang pagpili ng tao, alam ng Diyos ang ang hinaharap, at Kanyang isinaayos na sa pamamagitan ni Juda na darating ang Mesiyas. Si Juda (Genesis 49:8-12), na kinakatawanan ng leon (Genesis 49:9), ay tumutukoy sa maharlika at papuri. Hindi lamang ipanganganak sa Juda si Haring David, kundi pati ang Silo; iyon ay, Siya na magdadala ng shalom, “kapayapaan” (Isaias 9:6, 7) sa Kanya “ang pagtalima ng mga bayan” (Genesis 49:10).

Matagal ng nakita ng mga Judio na ito ay isang propesiya ng Mesiyas na itinuturo ang darating na Mesiyas, at ang mga Cristiano rin ay nakita ng talatang ito na nagtuturo kay Jesus. “Sa Kanya ang pagtitipon ng mga bayan” (Genesis 49:10), na marahil, ay isang tagapagpauna sa Bagong Tipan na pangako “na sa pangalan ni Jesus ay lumuhod ang bawat tuhod” (Filipos 2:10).

Gaya ng isinulat ni Ellen G. White, “Ang leon, ang hari ng kagubatan, ay isang angkop na simbolo ng liping ito, na kung saan nagmula si David, at ang Anak ni David, si Silo, ang tunay na ‘Leon ng lipi ni Juda,’ na kung saan ang lahat ng kapangyarihan ay luluhod at ang lahat ng mga bansa ay sasamba.”—PATRIARCHS AND PROPHETS, p. 236.

`Bakit tayo magbibigay-pugay kay Jesus ngayon, kahit na bago gawin ito ng lahat ng mga bansa?`