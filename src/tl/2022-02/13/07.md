---
title:  Karagdagang Kaisipan
date:  24/06/2022
---

Basahin kay Ellen G. White, “Joseph and His Brothers,” sa PATRIARCHS AND PROPHETS, pp. 233-240.

“Inilalarawan ng buhay ni Jose ang buhay ni Cristo. Ang pagkainggit ang kumilos sa mga kapatid ni Jose para ipagbili siya bilang alipin; umasa sila na hadlangan siya para maging mas dakila kaysa kanila. At nang dalhin siya sa Ehipto, pinuri nila ang kanilang mga sarili na hindi na magkakaroon pa ng kaguluhan dahil sa kanyang mga panaginip, na kanila ng inalis ang lahat ng posibilidad ng katuparan ng mga ito. Ngunit ang kanilang layunin ay dinaig ng Diyos upang maisakatuparan ang mismong pangyayari na kanilang binalak hadlangan. Kaya’t ang mga Judio na pari at mga matanda ay nainggit kay Cristo, na natatakot sila na kukunin ni Jesus ang atensyon ng mga tao sa kanila. Kanilang pinatay Siya, para hadlangan Siya na maging isang Hari, ngunit isinakatuparan lamang nila ang mismong ganitong resulta.

“Si Jose, sa pamamagitan ng kanyang pagkaalipin sa Ehipto, ay naging tagapagligtas ng sambahayan ng kanyang ama; ngunit ang katotohanang ito ay hindi nabawasan ang kasalanan ng kanyang mga kapatid. Kaya ang pagpako kay Cristo ng Kanyang mga kaaway ang nagtakda sa Kanya bilang Manunubos ng sangkatauhan, ang Tagapagligtas ng nagkasalang lahi, ang Pinuno ng buong mundo; ngunit ang krimen ng mga pumatay sa kanya ay kasuklamsuklam na parang ang mapagpalang kamay ng Diyos ay hindi pinatnubayan ang mga pangyayari para sa kanyang kaluwalhatian at sa kabutihan ng tao.

“Kung paanong ipinagbili si Jose sa mga Hentil ng kanyang sariling mga kapatid, ganon din si Cristo ay ipinagbili sa Kanyang pinakamalupit na mga kaaway ng isa sa Kanyang mga alagad. Si Jose ay may kamaliang inakusahan at ipinasok sa kulungan dahil sa kanyang kabanalan; ganon rin si Cristo ay kinasuklaman at itinakwil dahil ang Kanyang kabanalan at hindi makasariling buhay ay isang sumbat sa kasalanan; at bagaman wala siyang kasalanan, Siya ay hinatulan dahil sa patotoo ng isang sinungaling na saksi. At ang pagtitiis at kaamuan ni Jose sa ilalim ng kawalan ng katarungan at kaparusahan, ang nakahanda niyang kapatawaran at marangal na kabutihang-loob para sa kanyang hindi natural na mga kapatid, ay kumakatawan sa hindi nagrereklamong pagtitiis ng mga kamalian at pang-aabuso ng mga masasamang mga tao, at ang Kanyang pagpapatawad, hindi lamang sa mga pumatay sa Kanya, kundi sa lahat ng lumalapit sa kanya na nagpapahayag ng kanilang mga kasalanan at humahanap ng kapatawaran.”—Ellen G. White, PATRIARCHS AND PROPHETS, pp. 239, 240.

**Mga Tanong Para sa Talakayan**:

`Nang mamatay na si Jacob, ang mga kapatid ni Jose ay natakot na ngayon ay maghihiganti na si Jose. Ano ang itinuturo nito tungkol sa kasalanan na kanila pang kinikimkim? Ano ang itinuturo sa atin ng reaksyon ni Jose tungkol sa pagpapatawad ng nagkasala?`

`Ano pang pagkakapareho ang matatagpuan mo sa buhay ni Jose at ni Jesus?`

`Pagbulay-bulayan ang katotohanan na bagaman sa huli ay nalalaman ng Diyos ang hinaharap, tayo pa rin ay malaya sa pagpili na ating gagawin. Paano natin papagkasunduin ang dalawang isipang ito?`