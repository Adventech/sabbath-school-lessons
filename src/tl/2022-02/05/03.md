---
title:  Ang Talaangkanan ng Genesis
date:  25/04/2022
---

Ang magkakasunod na impormasyon tungkol sa edad ni Noe ay mauunawaan natin na isang nag-uugnay sa pagitan ng mga sibilisasyon bago ang Baha at pagkatapos ng Baha. Ang dalawang huling talata na naunang kuwento (Genesis 9:28, 29) ay dinala tayo sa huling kaugnayan sa talaangkan Adan (Genesis 5:32). Dahil namatay si Adan nang si Lamec, ang Ama ni Noe, ay 56 na taong gulang, tiyak na narinig ni Noe ang mga kuwento tungkol kay Adan, na kanyang isinalin sa kanyang lahi bago at pagkatapos ng Baha.

`Basahin ang Genesis 10. Ano ang layunin ng talaangkanan ng Biblia? (Tingnan din ang Lucas 3:23–38.) `

Mayroong tatlong tungkulin ang talaangkanan ng Biblia. Una, idinidiin nito ang likas ng kasaysayan ng mga pangyayari sa Biblia, na kaugnay sa mga totoong tao na nabuhay at namatay at ang mga buhay nila ay tiyak na binilang. Ikalawa, ipinakikita nito ang pagpapatuloy mula sa kauna-unahang panahon at ang kasalukuyang panahon ng manunulat, na itinatatag ang malinaw na ugnayan mula sa nagdaan patungo sa “kasalukuyan.” Ikatlo, ipinapaalala nito sa atin ang karupukan ng tao at ang kalunus-lunos na epekto ng sumpa ng kasalanan at ang nakamamatay na mga bunga sa buong henerasyon na sumunod.

Pansinin ang pag-uuri sa mga anak nina “Ham,” “Sem,” at “Jafet” ay hindi sumunod sa malinaw na saligan. Ang 70 mga bansa ay ipinahiwatig ang 70 miyembro ng pamilya ni Jacob (Genesis 46:27) at ang 70 matanda ng Israel doon sa ilang (Exodo 24:9). Ang pagkakapareho ng isipang ito sa pagitan 70 mga bansa at ng 70 matanda ay nagmumungkahi ng misyon ng Israel sa mga bansa. “Nang ibigay ng Kataas-taasan sa mga bansa ang kanilang pamana, nang kanyang ihiwalay ang mga anak ng tao, kanyang inilagay ang mga hangganan ng mga bayan, ayon sa mga bilang ng mga anak (Deuteronomio 32:8). Sa ganito ring paghahambing, isinugo ni Jesus ang mga alagad para mangaral sa mga bansa (Lucas 10:1).

Ang ipinakikita sa atin ng impormasyong ito ay ang direktang pagitan nina Adan at ng mga patriyarka; silang lahat ay mga tao sa kasaysayan, mga tunay na tao simula kay Adan at patuloy. Tinutulungan din tayo nito na maunawaan na ang mga patriyarka ay mayroong direktang kaugnayan sa mga saksi na mayroong personal na alaala sa mga matandang pangyayaring ito.

`Basahin ang Mateo 1:1-17. Ano ang itinuturo nito sa atin tungkol sa kung gaano makasaysayan ang mga taong ito? Bakit mahalaga sa ating pananampalataya na malaman at paniwalaang tunay na mga tao ang mga ito?`