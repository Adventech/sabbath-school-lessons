---
title:  Ang Pagtubos sa mga Itinapon
date:  28/04/2022
---

`Basahin ang Genesis 11:8, 9 at Genesis 9:1; ihambing sa Genesis 1:28. Bakit tumutubos ang pagpapakalat ng Diyos?`

Ang panukala at pagpapala ng Diyos para sa mga tao na “ ‘magpakarami at punuin ang lupa’ ” (Genesis 1:1; ihambing sa Genesis 1:28). Salungat sa panukala ng Diyos, ang mga nagtatayo ng Babel ay pinili na magsama-sama bilang iisang bayan. Isang dahilan na sinabi nila ay gusto nila na magtayo ng isang lunsod upang sa ganon ay hindi sila “ ‘magkawatak-watak sa balat ng lupa’ ” (Genesis 11:4). Tumanggi sila na lumipat sa ibang lugar, marahil ay iniisip nila w kapag magkakasama sila ay higit na magiging makapangyarihan sila kaysa magkakahiwalay at nakakalat. At, sa isang banda, tama sila.

Sa kasamaang palad, sinikap nila na gamitin ang nagkakaisang kapangyarihan para sa kasamaan, hindi sa kabutihan. Gusto nila na “ ‘gumawa ng pangalan para sa kanilang mga sarili,’ ” isang malakas na paglalarawan sa kanilang kayabangan at kataasan. Sa katunayan, sa tuwing ang mga tao, isang hayag na paglaban sa Diyos, ay gustong “ ‘gumawa ng pangalan’ ” para sa kanilang mga sarili, makatitiyak tayo na hindi rin ito magiging matagumpay. Kailan man ay hindi.

Kaya’t, bilang hatol sa kanilang tahasang pagsuway, ikinalat sila sa “balat ng buong lupa” (Genesis 11:9), ang eksaktong ayaw nilang mangyari.

At kapansin-pansin, ang pangalang Babel, na may kahulugang ng “pintuan ng Diyos,” ay kaugnay sa pandiwa na balal, na ang kahulugan ay “ginulo” (Genesis 11:9). Dahil ito sa gusto nilang marating ang “pintuan” ng Diyos, sapagkat iniisip nila ang kanilang sarili na Diyos, na humantong sila sa kaguluhan at mas mababang kapangyarihan kaysa rati.

“Itinakda ng mga tao ng Babel na magtatag ng isang pamahalaan na kailangan na hiwalay sa Diyos. Gayunman, may ilan sa kanila na natatakot sa Panginoon, ngunit dinaya ng mga pagkukunwari ng mga hindi maka-Diyos at nadakip ng kanilang sariling mga pandaraya. Para sa kabutihan ng mga tapat na ito, inantala ng Panginoon ang kanyang mga hatol at ibinigay sa nga tao ang panahon para mahayag ang kanilang tunay na karakter. Habang naganap ito, kumilos ang mga anak ng Diyos upang baguhin ang kanilang layunin; ngunit tunay na ang bayan ay lubos na nagkakaisa sa kanilang humahamon-sa-Langit na kilusan. Kung hindi sila itutuwid, pahihinain nila ang loob ng mundo sa kamusmusan nito. Ang kanilang sabwatan ay natatag dahil sa rebelyon; isang kaharian na natatag para sa pagtataas ng sarili, na kung saan hindi magkakaroon ng pamumuno at karangalan ang Diyos.”—Ellen G. White, PATRIARCHS AND PROPHETS, p. 123.

`Bakit kailangang maging maingat tayo tungkol sa pagsisikap na “gumawa ng pangalan” para sa ating mga sarili?`