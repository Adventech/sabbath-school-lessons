---
title:  Ang Sumpa kay Ham
date:  24/04/2022
---

`Basahin ang Genesis 9:18–27. Ano ang mensahe ng kakatwang kuwentong ito?`

Ang ikinilos ni Noe sa kanyang ubasan ay inuulit ang kay Adan sa Hardin ng Eden. Naglalaman ang dalawang kuwentong ito ng dalawang pagsasalarawan; pagkain ng bunga at nagbunga [ito] ng kahubaran; pagkatapos ay isang panakip, isang sumpa, at isang pagpapala. Muling nakiugnay si Noe sa kanyang pinagmulang si Adan at sa kasamaang-palad, ay nagpatuloy na bumago sa kasaysayan.

Ang pagkasim sa bunga ay hindi bahagi ng orihinal na paglikha ng Diyos. Nagpakasasa si Noe, pagkatapos ay nawalan ng pagpipigil-sa-sarili at naghubad. Ang katunayan na “nakita” siya ni Ham sa kanyang kahubaran ay nagpapahiwatig kay Eva, na “nakita” rin ang ipinagbabawal na puno (Genesis 3:6). Nagmumungkahi ang pagkakaparehong ito na hindi lamang basta “nakita” ng lihim, sa pamamagitan ng aksidente, ang kahubaran ng kanyang ama. Siya ay naglibot at ipinagkalat ito, na hindi niya sinubukang bigyan ng solusyon ang problema ng kanyang ama. Sa kabila nito, kaagad na kumilos ang kanyang mga kapatid para takpan ang kanilang ama, habang iniwan siyang hubad ni Ham, na tiyakang itinakwil ang mga kilos ni Ham.

Ang isyu na nakasalalay rito ay higit pa sa paggalang sa isang magulang. Ang kabiguan na igalang ang magulang, na kumakatawan sa nakaraan, ay makaaapekto sa iyong hinaharap (Exodo 20:12; ihambing sa Efeso 6:2). Kaya’t ang sumpa, na makaiimpluwensya sa hinaharap ni Ham at doon sa kanyang anak na si Canaan.

Siyempre, isang napakalaking pagkakamali sa teolohiya at isang krimen sa etika na gamitin ang tekstong ito para bigyang katwiran ang mga teorya ungkol sa pagtatangi ng lahi para sa sinuman. Ang propesiyang ito ay mahigpit na nakalaan lamang kay Canaan, ang anak ni Ham. Ang manunulat ng Biblia ay nasa isip ang ilan sa mga tiwaling gawain ng mga taga-Canaan (Genesis 19:5–7, 31–35).

Bukod dito, naglalaman ang sumpa ng isang pangako ng pagpapala, na ginagamit ang pangalang “Canaan,” na kinuha mula sa pandiwa na kana', na ang ibig sabihin ay “lupigin.” Sa pamamagitan ng paglupig sa Canaan na ang bayan ng Diyos, ang mga lahi ni Sem, ay papasok sa Lupang Pangako at ihanda ang daan para sa darating na Mesiyas, na siyang magpapalawak kay Jafet “sa mga tolda ni Sem” (Genesis 9:27). Ito ay isang propetikong pagbanggit sa pagpapalawak ng tipan ng Diyos sa lahat ng bansa, na yayakap sa mensahe ng kaligtasan ng Israel sa mundo (Daniel 9:27; Isaias 66:18–20; Roma 11:25). Sa katunayan, ang sumpa kay Ham ay magiging pagpapala sa buong mundo, pati na ang alinmang lahi ni Ham at Canaan na tatanggap ng kaligtasan na inihahandog sa kanila ng Panginoon.

`Si Noe, ang “bayani” ng baha, ay nalasing? Ano ang sinasabi na tayong lahat ay lubhang marupok at bakit natin kailangan ng Diyos sa bawat sandali ng ating buhay?`