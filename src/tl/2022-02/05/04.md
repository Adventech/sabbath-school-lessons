---
title:  Isang Wika
date:  26/04/2022
---

`Basahin ang Genesis 11:1–4. Bakit masigasig ang mga tao sa “buong sanlibutan” na magkaroon ng pagkakaisa? `

Tumutukoy ang pariralang “ang buong lupa” sa isang maliit na bilang ng mga tao, yaong mga buhay matapos ang Baha. Ang dahilan ng pagtitipong ito ay malinaw na tinukoy; gusto nilang magtayo ng isang tore na aabot sa mga langit (Genesis 11:4). Sa katunayan, ang tunay nilang intensyon ay kunin ang lugar mismo ng Diyos, ang Manlilikha. Mahalaga rito, ang paglalarawan ng intensyon at ikinilos ng mga tao ay nakita sa intensyon at ikinilos ng Diyos sa kuwento ng Paglalang: “sinabi nila” (Genesis 11:3, 4; ihambing sa Genesis 1:6, 9, 14, atbp.); “tayo’y gumawa” (Genesis 11:3, 4; ihambing sa Genesis 1:26). Ang layunin nila ay malinaw na isinaad: “Gumawa tayo ng pangalan para sa ating mga sarili” (Genesis 11:4), isang pananalita na tanging ginagamit lamang para sa Diyos (Isaias 63:12, 14).

Sa maikling salita, ang mga nagtatayo ng Babel ay isinaalang-alang ang maling ambisyon na palitan ang Diyos, ang Manlalalang. (Alam natin kung Sino ang maygawa nito, di ba? Tingnan ang Isaias 14:14.) Ang alaala ng Baha ang tunay na nagtulak upang isagawa ang kanilang proyekto. Nagtayo sila ng isang mataas na tore upang makaligtas sa isa pang baha kapag may isa pang dumating, sa kabila ng pangako ng Diyos. Ang alaala ng Baha ay naingatan sa tradisyon ng Babilonia, kahit na ito ay nabaluktot, ayon sa kaugnayan sa pagtatayo ng lunsod ng Babel (Babilonia). Sa katunayan, ang mataas na pagsisikap na makarating sa langit at agawin ang [trono] ng Diyos, ay kakikitaan ng espiritu ng Babilonia.

Iti [ang dahilan] kung bakit ang kuwento ng Tore ng Babel ay isang mahalaga ring tema sa aklat ni Daniel. Ang pagtukoy sa Shinar, na nagpapakilala sa kuwento ng Tore ni Babel (Genesis 11:2), ay muling lumabas sa pasimula ng aklat ng Daniel, upang itakda ang lugar kung saan dinala ni Nebukadnezar ang mga kagamitan ng templo sa Jerusalem (Daniel 1:2). Sa dami ng mga talata sa aklat, ang kabanata kay Nebukadnezar na nagtayo ng isang istatuwang ginto, marahil sa kaparehong “kapatagan,” ang lubos na naglalarawan ng ganitong kondisyon ng pag-iisip. Sa kanyang mga pangitain tungkol sa katapusan, nakita ni Daniel ang kaparehong tanawin ng mga bansa ng lupa na nagtitipong magkakasama para makamit ang pagkakaisa laban sa Diyos (Daniel 2:43; Daniel 11:43–45; ihambing sa Apocalipsis 16:15, 16), bagaman nabigo ang pagtatangka rito, gaya rin ng nangyari sa Babel.

`Isang kilalang sekular na manunulat na Frances noong nakaraang siglo ay nagsabi na ang dakilang layunin ng sangkatauhan ay subuking maging “gaya ng Diyos.” Ano ang mayroon sa atin, simula kay Eva sa Eden (Genesis 3:5), na nailalapit sa ganitong mapanganib na kasinungalingan?`