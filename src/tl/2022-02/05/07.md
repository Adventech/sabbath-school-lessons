---
title:  Karagdagang Kaisipan
date:  29/04/2022
---

Basahin mula kay Ellen G. White, “The Tower of Babel,” pp. 117–124, sa PATRIARCHS AND PROPHETS.

“Nagpasya sila na magtayo ng lunsod, at sa loob nito ay isang tore na mayroong kagila-gilalas na taas. ... Ang proyektong ito ay pinanukala upang hadlangan ang mga tao na pulu-pulutong na kumalat sa malayo. Inutusan ng Diyos ang mga tao na kumalat sa buong lupa, upang muling punuin at supilin ito; ngunit ipinasya ng mga nagtatayo sa Babel na panatilihin ang kanilang pamayanan na nagkakaisa bilang isang katawan, at magtayo ng isang monarkiya na sa huli ay sasakop sa buong lupa. Kaya’t magiging punong-lunsod ng pangkalahatang imperyo ang kanilang lunsod; ang kaluwalhatian nito ay pangangasiwaan ang paghanga at pamimitagan ng mundo at ituturing ang mga nagtatatag bilang mga dakila. Ang kahanga-hangang tore, na umaabot sa mga langit, ay pinanukala upang tumayong bantayog sa kapangyarihan at katalinuhan ng mga nagtayo nito, na pinananatili ang kanilang katanyagan sa mga panghuling henerasyon.

Hindi naniwala ang mga naninirahan sa kapatagan ng Shinar sa tipan ng Diyos na hindi na Siya muling magpapadala ng isang baha sa ibabaw ng lupa. Tinanggihan ng marami sa kanila ang pag-iral ng Diyos at iniugnay ang Baha sa mga kaganapan na bunga ng natural na mga pangyayari. Naniwala ang iba sa isang Kataas-taasang Persona, at Siya ang nagwasak sa mundong hindi pa nawawasak; at ang kanilang mga puso, tulad ng kay Cain, ay nag-alsa sa isang rebelyon laban sa Kanya. Ang isang layunin sa harap nila sa pagtatayo ng tore ay upang ingatan ang kanilang kaligtasan kapag nagkaroon ng isa pang baha. Sa pagtatayo ng istruktura sa isang higit na taas kaysa naabot ng tubig ng Baha, inisip nila na ilagak ang kanilang mga sarili na malayo sa posibilidad ng panganib. At habang sila ay maaaring makaabot sa rehiyon ng mga ulap, umaasa silang alamin ang dahilan ng Baha. Ang buong paggawa ay pinanukala para itaas nang higit pa ang kayabangan ng mga nagpanukala at ibaling ang mga isipan ng mga hinaharap na henerasyon palayo sa Diyos at dalhin sila sa pagsamba sa diyus-diyosan.”—Ellen G. White, PATRIARCHS AND PROPHETS, pp. 118, 119.

**Mga Tanong Para sa Talakayan**:

`Anong halimbawa na nasa ating kasaysayan, kahit na sa kasalukuyan, ang kaguluhan na darating para roon sa mga tao na nagsisikap na gumawa ng pangalan para sa kanilang mga sarili?`

`Bilang isang iglesya, paano natin maiiwasan ang panganib, kahit na hindi iniisip, ang magsikap na magtayo ng ating Tore ng Babel? Ano ang mga paraan na maaari nating tunay na sinisikap na gawin ito, kahit na hindi iniisip?`