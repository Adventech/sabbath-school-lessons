---
title:  Ang Kamatayan ni Sara
date:  17/05/2022
---

Sa Genesis 22:23, nakikita natin ang ulat sa kapanganakan ni Rebecca, na umaasa sa hinaharap na kasal sa pagitan ni Isaac at ni Rebecca (Genesis 24). Gayundin naman, ang ulat ng kamatayan at paglibing sa asawa ni Abraham, si Sara (Genesis 23), ay inaasahan ang hinaharap na kasal kay Ketura (Genesis 25:1-4).

`Basahin ang Genesis 23. Ano ang papel na gagampanan ng kuwento ng kamatayan at paglilibing kay Sara sa katuparan ng pangako ng Diyos kay Abraham?`

Ang agad na pagbanggit sa kamatayan ni Sara matapos ang kuwento ng paghahandog kay Isaac ay nagmumungkahi na maaaring naapektuhan siya ng insidenteng ito, na muntik ng pagkamatay ng kanyang anak. Sa ilang paraan, si Sara rin ay kasama sa “pagsubok” sa kanyang asawa, tulad din kung paano siya kasama sa kanyang paglalakbay at ang paminsan-minsang pagkabigo sa pananampalataya (Genesis 12:11–13).

Bagaman hindi natin alam kung gaano karami ang nalaman ni Sara pagkatapos ng pangyayaring iyon, maipapalagay natin na marahil nalaman niya ito kalaunan. Si Sara ay hindi isang uri ng babae na mananahimik sa mga bagay na mahalaga o nakagugulo sa kanya (ihambing sa Genesis 16:3–5; Genesis 18:15; Genesis 21:9, 10). Ang hindi niya pagsama at pananahimik, kahit na rin ang oras ng kanyang kamatayan kasunod ng dramatikong pangyayari, ay higit na nagsasaad ng higit tungkol sa kanyang kaugnayan sa mga pangyayari kaysa sa kanyang pisikal na presensya. Ang katotohanang binanggit ang kanyang katandaan (Genesis 23:1), bilang pag-ulit ng matandang edad ni Abraham (Genesis 24:1), ay nagpapakita sa kahalagahan niya sa kuwento.

Sa katunayan, si Sara lamang ang babae na binanggit ang bilang ng kanyang edad sa Lumang Tipan, na nagpapakita ng pagiging kaugnayan niya sa kuwento. Ang pagtuon sa pagbili ng lugar ng paglilibingan kay Sara (na binanggit sa halos buong kapitulo), sa halip ng kanyang kamatayan ay nagdidiin ng koneksyon sa Lupang Pangako.

Ang pagtukoy na namatay siya “sa lupain ng Canaan” (Genesis 23:2) ay nagdidiin ng batayan ng kamatayan ni Sara sa pangako ng Diyos sa lupain. Si Sara ang unang namatay sa angkan ni Abraham na namatay at inilibing sa Lupang Pangako. Ang alalahanin ni Abraham tungkol sa kanyang sarili, “ ‘isang dayuhan at isang bisita’ ” (Genesis 23:4), at ang kanyang mapilit na pakikipagtalo sa mga anak ni Het, ay nagpapakita na hindi lamang interesado na magkaroon ng isang lugar na paglilibingan; ang pangunahin niyang iniisip ay ang pagtira nang permanente sa lupain.

`Basahin ang Genesis 23:6. Ano ang sinasabi nito sa atin tungkol sa kung anong reputasyon mayroon si Abraham? Bakit mahalaga ito sa pagunawa kung saan siya ginamit ng Panginoon na gawin?`