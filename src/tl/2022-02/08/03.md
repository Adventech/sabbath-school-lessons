---
title:  Magkakaloob ang Diyos
date:  16/05/2022
---

`Basahin ang Genesis 22:8, 14, 18. Paano isinakatuparan ng Diyos ang Kanyang pangako na magkakaloob Siya? Ano ang ipinagkaloob Niya?`

Nang magtanong si Isaac tungkol sa hayop na susunugin, nagbigay si Abraham ng isang kahanga-hangang sagot: Ang Diyos “ ‘ang magkakaloob ng korderong handog na susunugin’ ” (Genesis 22:8). Ngunit, ang anyo ng pandiwang Hebreo ay maaaring mangahulugang ipagkakaloob ng Diyos ang Sarili bilang korderong handog na susunugin.” Ang pandiwang “magkakaloob” (yir 'eh lo) ay ginamit sa isang paraan na maaaring mangahulugang “ipagkakaloob ang Sarili” (o literal na “tingnan ang Sarili).”

Kung ganon, ang ipinakikita sa atin dito, ay ang diwa ng panukala ng kaligtasan, na ang Panginoon mismo ang nagdusa at ibinayad ang Kanyang sarili bilang kabayaran sa ating mga kasalanan!

`Basahin ang Juan 1:1–3 at Roma 5:6–8. Paano tayo natutulungan ng mga talatang ito na maunawaan kung ano ang naganap sa Krus, na kinakatawanan dito ng handog na susunugin sa Bundok ng Moria?`

Doon sa Bundok ng Moria, matagal pa bago ang Krus, ang handog na kordero na “sumabit ang mga sungay sa tinik” (Genesis 22:13) ay itinuturo si Jesus. Siya ang Isa na “nakita” rito, gaya ng ipinaliwanag ni Abraham sa huli, “Sa bundok kung saan nakita ang PANGINOON” (Genesis 22:14, salin ng may-akda). Si Jesus mismo ang nagtukoy rito sa propesiyang sinabi ni Abraham, nang sabihin Niya, na inulit ang pahayag ni Abraham: “ ‘Nagalak ang inyong amang si Abraham na makita niya ang aking mga araw. Nakita niya ito at siya’y nagalak’ ” (Juan 8:56).

“Ito ay para idiin sa isipan ni Abraham ang katotohanan ng ebanghelyo, pati na rin upang subukin ang kanyang pananampalataya, na iniutos ng Diyos sa kanya na patayin ang kanyang anak na lalaki. Ang paghihirap na kanyang tiniis sa mga madilim na araw na iyon ng nakatatakot na pagsubok ay hinayaan upang maaari niyang mula sa kanyang sariling karanasan ang isang bagay ng kadakilaan ng handog na ginawa ng walang-hanggang Diyos para sa katubusan ng tao.” —Ellen G. White, PATRIARCHS AND PROPHETS, p. 154.

`Paano tayo natutulungan ng nangyari rito na mas mabuting maunawaan ang nangyari sa Krus at kung ano ang paghihirap ng Diyos para sa ating kabutihan? Ano ang ating magiging tugon kung ano ang ginawa para sa atin?`