---
title:  Bundok ng Moria
date:  15/05/2022
---

`Basahin ang Genesis 22:1-12 at Hebreo 11:17. Ano ang kahulugan ng pagsubok na ito? Anong mga espirituwal na liksyon ang mula sa kahanga-hangang pangyayaring ito?`

Ang Genesis 22 ay naging isang klasiko sa mundo ng panitikan at nagbigay-sigla sa mga pilosopo at pintor, hindi lamang sa mga teologo. Gayunman, mahirap na maunawaan ang pagsubok ng Diyos. Sinalungat ng utos ng Diyos ang mga naunang pagbabawal laban sa paghahandog ng tao (Levitico 18:21), at tiyak na parang gumagawa ito laban sa ipinangako ng Diyos na walang-hanggang tipan sa pamamagitan ni Isaac (Genesis 15:5).

Kung ganon, ano ang layunin ng panawagan ng Diyos sa kanya para gawin ito? Bakit susubukin siya sa ganitong napakalakas na paraan?

Ang pananaw ng Biblia sa “pagsubok” (sa Hebreo ay nissah) ay sumasakop sa dalawang magkaibang ideya. Tumutukoy ito sa ideya ng paghuhukom, iyon ay, isang pagsusuri upang malaman kung ano ang nasa puso ng taong sinubok (Deuteronomio 8:2; ihambing sa Genesis 22:12). Ngunit dala rin nito ang katiyakan ng biyaya ng Diyos para sa kabutihan ng sinusubok (Exodo 20:18–20).

Dahil dito, dinala ng pananampalataya ni Abraham sa Diyos sa isang punto na maaaring mawala sa kanya ang kanyang “ hinaharap” (ang kanyang mamanahin). Ngunit, dahil nagtiwala siya sa Diyos, gagawin niya kung ano ang hinihiling sa kanya ng Diyos, kahit na gaano man kahirap na maunawaan ito. Kung tutuusin, ano ang pananampalataya kung hindi ang pagtitiwala sa hindi natin nakikita o lubos na maunawaan?

At, ang pananampalataya ayon sa Biblia ay hindi tungkol sa ating kakayahan na magbigay sa Diyos at maghandog sa Kanya—bagaman walang duda, mayroon itong bahagi (Roma 12:1)—kundi tungkol sa ating kakayahan na magtiwala sa Kanya at tanggapin ang kanyang biyaya habang nauunawaan kung gaano tayo hindi karapat-dapat.

Muling tiniyak ng katotohanang ito sa kung ano ang sumunod. Ang lahat ng mga gawa ni Abraham, ang kanyang maraming mga masigasig na gawain, ang kanyang napakasakit na paglalakbay kasama ng kanyang anak na lalaki, kahit na ang kanyang kahandaan na sumunod at maghandog sa Diyos ng kanyang pinakamabuti, gaano man ito nagbibigay-aral, ay hindi makapagliligtas sa kanya. Bakit? Sapagkat ang mismong Panginoon ang nagkaloob ng isang tupang lalaki para sa nakatalagang handog, na sa sarili nito ay nakaturo sa tanging pag-asa ng kaligtasan, si Jesus.

Kung ganon, maaaring naunawaan ni Abraham ang biyaya. Hindi sa pamamagitan ng ating mga gawa ang makapagliligtas sa atin, ngunit sa halip, dahil ito sa ginawa ng Diyos para sa atin (Efeso 3:8; ihambing sa Roma 11:33), gaano man kasidhi, tulad ni Abraham, na tayo ay tinawag upang gumawa sa Diyos, na makapangyarihang kumakatawan sa mga ikinilos ni Abraham (Santiago 2:2–23).

`Ano ang personal na sinasabi sa iyo ng kuwento nina Abraham at Isaac sa Bundok ng Moria tungkol sa iyong pananampalataya at kung paano mo ito ipinakikita?`