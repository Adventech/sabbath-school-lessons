---
title:  Isang Asawa Para kay Abraham
date:  19/05/2022
---

`Basahin ang Genesis 24:67–25:8. Ano ang kahulugan ng mga huling pangyayaring ito sa buhay ni Abraham?`

Matapos mamatay si Sara, nag-asawang muli si Abraham. Tulad ni Isaac, siya ay inaliw matapos mamatay si Sara (Genesis 24:67). Ang alaala kay Sara ay maaaring malinaw pa sa isipan ng patriyarka, tulad din ni Isaac.

Ngunit, ang pagkakakilanlan sa bago niyang asawa ay hindi malinaw. Ang katotohanan na iniugnay ng sumulat ang mga anak na lalaki ni Ketura sa lalaki ni Hagar, na hindi binabanggit ang pangalan ni Ketura, ay nagmumungkahing si Ketura ay maaaring (gaya ng mungkahi ng ilan) si Hagar. Hindi lang natin alam. Mahalaga rin na kumilos si Abraham sa mga anak na lalaki ni Ketura sa kaparehong paraan na kanyang ginawa sa anak ni Hagar: pinaalis niya sila upang iwasan ang anumang espirituwal na impluwensya at gawing malinaw ang pagkakaiba ng kanyang anak kay Sara at sa ibang mga anak na lalaki.

Kanya ring ibinigay “ang lahat ng kanyang pag-aari kay Isaac” (Genesis 23:5) habang “ang mga anak ng naging mga asawang-lingkod ni Abraham ay binigyan ni Abraham ng mga kaloob” (Genesis 25:6). Ang pag-uri ng mga asawang-lingkod ay maaari ring nagpapahiwatig ng katayuan ni Ketura, tulad ni Hagar, bilang isang mga asawang-lingkod. Ang posibleng pagkilala kay Ketura na tulad kay Hagar ay nagpapaliwanag sa natatagong pahiwatig sa alaala kay Sara bilang simula sa kanyang pakikipag-asawa kay Ketura-Hagar.

Ang kapansin-pansin ay sa Genesis 25:1-4, 12–18, ay ibinigay ang isang listahan ng mga anak ni Abraham kay Ketura, pati rin ang listahan ng mga anak ni Ismael. Ang layunin ng salinlahi matapos ang kasal ni Abraham kay Ketura na nagbigay sa kanya ng anim na anak na lalaki, laban sa kanyang dalawang anak na lalaki (sina Isaac at Ismael), ay marahil upang magbigay ng agad na katunayan ng pangako ng Diyos na si Abraham ay magiging ama ng maraming bansa.

Ang ikalawang salinlahi ay tungkol sa mga lahi ni Ismael, na binubuo rin ng 12 lipi (ihambing sa Genesis 17:20), tulad ng mangyayari kay Jacob (Genesis 35:22–26). Siyempre, ang tipan ng Diyos ay nakatalaga sa binhi ni Isaac (Genesis 17:21), at hindi kay Ismael, ang punto na lubhang malinaw ang Kasulatan.

Ang ulat ng kamatayan ni Abraham nasa pagitan ng dalawang salinlahi (Genesis 25:7–11) ay nagpapatotoo rin ng pagpapala ng Diyos, inihayag din nito ang katuparan ng kanyang pangako kay Abraham, na ginawa maraming taon na ang nakalipas, na siya ay mamamatay sa “ ‘panahong lubos na ... ang katandaan’ ” (Genesis 15:15) at “ ‘nabuhay ng maraming taon’ ” (ihambing sa Eclesiastes 6:3).

Sa huli, nanatiling totoo ang Panginoon sa Kanyang pangako ng biyaya para sa kanyang tapat na aliping si Abraham, na ang pananampalataya ay ipinakita sa Kasulatan bilang isang dakilang halimbawa, kung hindi man ang pinakamabuting halimbawa, sa Lumang Tipan tungkol sa kaligtasan sa pamamagitan ng pananampalataya (tingnan ang Roma 4:1–12).