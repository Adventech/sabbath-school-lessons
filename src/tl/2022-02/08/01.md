---
title:  Ang Pangako
date:  14/05/2022
---

### Basahin Para sa Pag-aaral sa Linggong Ito
Genesis 22; Hebreo 11:17; Levitico 18:21; Juan 1:1–3; Roma 5:6-8; Genesis 23–25; Roma 4:1-12.

> <p>Talatang Sauluhin</p>
> “Si Abraham ay matanda na at lipas na sa panahon; at pinagpala ng PANGINOON si Abraham sa lahat ng mga bagay” (Genesis 24:1).

Sa wakas, gaya ng ipinangako ng Diyos, nanganak ng lalaki si Sara kay Abraham, “sa kanyang katandaan” (Genesis 21:2), at pinangalanan niya ang sanggol na Isaac (tingnan ang Genesis 21:1–5). Ngunit ang kuwento ni Abraham ay hindi pa tapos, na umabot sa isang sukdulan nang dalhin niya ang kanyang anak na lalaki sa Bundok ng Moria upang ihandog. Gayunman, si Isaac, ay pinalitan ng isang tupang lalaki (Genesis 22:13), na nagpapakita ng pagtatalaga ng Diyos upang pagpalain ang mga bansa sa pamamagitan ng kanyang “binhi” (Genesis 22:17, 18). Siyempre, ang Binhing iyon ay si Jesus (Gawa 13:23). Kaya’t, ang kamangha-manghang (at sa ilang paraan ay nakapapangamba) kuwento, ang higit na panukala ng kaligtasan ay nahayag.

Subalit, anumang malalalim na espirituwal na mga liksyong narito, dahil dito ang sambahayan ni Abraham ay maaaring nagulat, at hindi naging malinaw ang hinaharap ni Abraham. Namatay si Sara pagkatapos ng paghahandog sa Moria (Genesis 23), at nananatiling walang asawa si Isaac.

Pagkatapos ay nagsimula si Abraham na tiyakin na ang “tamang” hinaharap ay susunod sa kanya. Kanyang isinaayos ang kasal ng kanyang anak na lalaki kay Rebecca (Genesis 24), na manganganak ng dalawang lalaki (Genesis 25:21-23), at kinuhang asawa ni Abraham si Ketura, at bibigyan siya ng maraming anak (Genesis 25:1-6). Sa linggong ito, susundan natin si Abraham hanggang sa katapusan ng kanyang buhay (Genesis 25:7-11).