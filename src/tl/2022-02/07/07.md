---
title:  Karagdagang Kaisipan
date:  13/05/2022
---

Basahin kay Ellen G. White ang, “The Law and the Covenants,” pp. 370—373, sa PATRIARCHS AND PROPHETS.

Ang matiyaga at matatag na panawagan ni Abraham sa Diyos para sa kabutihan ng mga tao sa Sodoma (Genesis 18:22–33) ay dapat na humikayat sa atin na manalangin para sa mga masasama, kahit na parang sila ay nasa isang katayuan na walang pag-asa dahil sa kasalanan. Higit pa rito ang mapagmahal na tugon ng Diyos sa pamimilit ni Abraham, at ang Kanyang kagustuhang magpatawad para sa kabutihan lamang ng “sampu” na matuwid na mga tao ay isang “rebolusyonaryong” konsepto, gaya ng ipinakikita ni Gerhard Hasel:

“Sa isang rebolusyonaryong pamamaraan ang matandang pinagsamang kaisipan, na nagdala sa mga walang kasalanang miyembro ng mga nagkasalang samahan na nasa ilalim ng parusa, ay inilipat sa isang bagay na bago: ang pagkakaroon ng isang natirang matuwid na bayan ay maaaring magkaroon ng isang nagpapanatiling tungkulin para sa kabuuan.... Para sa kabutihan ng mga matuwid na nalabi, patatawarin ni Yahweh ang makasalanang lunsod ayon sa Kanyang katuwiran [tsedaqah]. Ang bagay na ito ay higit na pinalawak sa propetikong salita ng Alipin ni Yahweh na gumagawa ng kaligtasan ‘para sa marami’ ” —Gerhard F. Hasel, THE REMNANT: THE HISTORY AND THEOLOGY OF THE REMNANT IDEA FROM GENESIS TO ISAIAH, 3rd edition (Berrien Springs, MI: Andrews University Press, 1980), pp. 150, 151.

“Sa buong paligid natin ay mga kaluluwa na patungo sa kapahamakan na walang pag-asa, na kahindik-hindik, na kagaya ng naganap sa Sodoma. Sa bawat araw ang palugit para sa ilan ay nagtatapos. Bawat oras ang ilan ay lumalagpas sa maaabot ng awa. At nasaan ang mga tinig ng babala at pakiusap para tawagan ang makasalanan na takasan ang nakatatakot na kapahamakang ito? Nasaan ang mga kamay na nakaunat para hilahin siya palayo sa kamatayan? Nasaan ang mga tao na sa pamamagitan ng kapakumbabaan at may tiyagang pananampalataya na nakikiusap sa Diyos para sa kanya? Ang espiritu ni Abraham ay ang espiritu ni Cristo. Ang Anak ng Diyos ang Siya mismong dakilang Tagapamagitan para sa kabutihan ng makasalanan. Siya na nagbayad ng halaga para sa pagtubos ay alam ang halaga ng kaluluwa ng tao.”—Ellen G. White, PATRIARCHS AND PROPHETS, p. 140.

**Mga Tanong Para sa Talakayan**:

`Tanging ang bahaghari at ang pagtutuli ang tinawag na “tanda ng tipan.” Ano ang mga magkaparehong punto at mga pagkakaiba ng dalawang tipan?`

`Bagaman tinawag ng Diyos, at bagaman madalas na ginamit sa Bagong Tipan bilang isang halimbawa kung ano ang kahulugan ng mamuhay sa panampalataya, si Abraham ay nagkamali sa ilang pagkakataon. Anong mga liksyon ang dapat nating matutunan at hindi matutunan mula sa kanyang halimbawa?`

`May ilang tao na nakikipagtalo laban sa isipan na parurusahan ng Diyos ang nawaglit, na sinasabi na ang gawaing ito ay laban sa pag-ibig ng Diyos. Paano tayo, gaya ng mga taong naniwala na—Oo, parurusahan ng Diyos ang mga nawaglit, tutugon sa argumento na hindi Niya gagawin ito?`