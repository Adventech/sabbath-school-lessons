---
title:  Karagdagang Kaisipan
date:  10/06/2022
---

Basahin kay Ellen G. White, “Joseph in Egypt,” pp. 213—223, sa PATRIARCHS AND PROPHETS.

“Sa naunang bahagi ng buhay, habang sila ay dumadaan mula sa kabataan patungo sa pagiging lalaki, sina Jose at Daniel ay nahiwalay mula sa kanilang mga tahanan at dinalang mga bihag patungo sa lupain ng mga Hentil. Lalo na si Jose na napasailalim sa mga tukso na sinamahan ng mga matinding pagbabago ng kapalaran. Sa tahanan ng kanyang ama ay isang maingat na minahal na bata; sa tahanan ni Potifar ay isang alipin, pagkatapos ay pinagtitiwalaan at kasama; isang lalaki ng pakikipag-ugnayan, natuto dahil sa pag-aaral, pagmamasid, pakikisalamuha sa mga tao; sa kulungan ni Faraon isang bilanggo ng estado, binigyan ng maling hatol, walang pag-asa na mapatawad o mapalaya; tinawag dahil sa isang malaking krisis tungo sa pamumuno ng bansa—ano ang nagpangyari sa kanya upang ingatan ang kanyang integridad?...

“Sa kanyang kabataan, si Jose ay tinuruan ng pag-ibig at pagkatakot sa Diyos. Madalas sa loob ng tolda ng kanyang ama, sa ilalim ng mga bituin ng Siria, ikinuwento sa kanya ang kuwento ng pangitain sa gabi sa Bethel, ang tungkol sa hagdan mula sa langit pababa sa lupa, at ang pagbaba at pag-akyat ng mga anghel, at sa Kanya na mula sa trono ay inihayag ang Kanyang sarili kay Jacob. Sinabihan siya ng kuwento tungkol sa labanan sa tabi ng Jaboc, nang, kanyang itakwil ang kanyang minamahal na mga kasalanan, tumayo siyang manlulupig, at tinanggap ang titulo ng isang prinsipe ng Diyos.

“Bilang isang batang pastol, na nag-aalaga ng kawan ng kanyang ama, ang dalisay at simpleng buhay ni Jose ay umayon sa paglago ng kapangyarihang pisikal at isipan. Sa pamamagitan ng pakikipagniig sa Diyos sa pamamagitan ng kalikasan at pag-aaral ng mga dakilang katotohanan na isinalin bilang isang banal na pamana mula sa ama patungo sa anak, siya ay tumanggap ng lakas ng isipan at katatagan ng prinsipyo.

“Sa krisis ng kanyang buhay, nang dumaranas siya ng nakatatakot na paglalakbay mula sa tahanan ng kanyang kabataan sa Canaan patungo sa pagkaalipin na naghihintay sa kanya sa Ehipto, habang pinagmamasdan sa huling pagkakataon ang mga bulubundukin na nagtago sa mga tolda ng kanyang mga kamag-anak, naalala ni Jose ang Diyos ng kanyang ama. Naalala niya ang mga liksiyon ng kanyang kabataan, at natuwa ang kanyang kaluluwa na patunayan na tapat siya— na palaging kumikilos na isang nagpapasakop sa Hari ng langit.”—Ellen G. White, EDUCATION, pp. 51, 52.

**Mga Tanong Para sa Talakayan**:

`Ihambing si Jose kay Daniel at kay Jesus. Ano ang magkakaparehong katangian? Sa kanilang sariling kaparaanan, paano inihayag nina Jose at Daniel sa kung ano kagaya si Jesus?`

`Sa klase, pag-usapan ang tanong sa dulo ng pag-aaral noong Huwebes. Paano natin matututunan na magtiwala sa Diyos kapag ang mga bagay ay hindi naging mabuti tulad ng nangyari, kalaunan, kay Jose?`