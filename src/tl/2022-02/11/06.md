---
title:  Ang mga Panaginip ni Faraon
date:  09/06/2022
---

`Basahin sa Genesis 40:1–41:36. Paano nakaugnay ang mga panaginip ni Faraon sa mga panaginip ng mga opisyales? Ano ang kahalagahan ng mga paghahambing na ito?`

Ang pinagpalang karakter ng mga pangyayari ay nagpatuloy. Sa paglipas ng panahon, inilagay si Jose bilang tagapangasiwa ng mga bilanggo, ang dalawa sa mga ito ay dating opisyal ni Faraon, isang katiwala ng kopa ng hari at isang panadero (Genesis 41:9–11). Pareho silang binagabag ng mga panaginip na hindi nila maunawaan, dahil “walang makapagpaliwanag” (Genesis 40:8). Pagkatapos ay ipinaliwanag ni Jose ang kanilang mga panaginip.

Bilang paghahambing sa iba pang panaginip, ang Faraon, tulad ng mga opisyal, ay nabagabag, at tulad nila ay ipinahayag ang kanyang mga panaginip (Genesis 41:14–24), at ipinaliwanag ni Jose ang mga ito. Tulad ng mga panaginip ng mga opisyal, ang panaginip ni Faraon ay nagpakita ng mga pagkakapareho ng simbolo: ang dalawang serye ng pitong baka (mataba at payat) tulad ng dalawang serye ng mga butil (mataba at payat) na sumisimbolo sa dalawang serye ng mabuti at masamang mga taon. Ang pitong baka ay kapareho sa pitong uhay ng butil, na inuulit ang kaparehong mensahe, isang katibayan ng makalangit na pinagmulan, tulad ng mga panaginip ni Jose (Genesis 41:32; ihambing sa Genesis 37:9).

Bagaman si Jose ang siyang nagpaliwanag ng panaginip kay Faraon, tiniyak ni Jose na malaman ni Faraon na ito ay [galing] sa Diyos, si Elohim, ang nagpakita sa hari ng mga bagay na Kanyang, ang Diyos, gagawin (Genesis 41:25, 28). Parang nakuha rin ni Faraon ang mensahe sapagkat, nang magpasya siya na magtalaga ng isang tao na mamahala sa lupain, ang kanyang argumento ay ang mga sumusunod: “ ‘Yamang itinuro sa iyo ng Diyos ang lahat ng ito, ay walang matalino o pantas na gaya mo. Ikaw ang magiging pinuno sa aking bahay, at ayon sa iyong salita ay susunod ang aking buong bayan’ ” (Genesis 41:39, 40).

Kahanga-hanga: salamat sa Diyos, mula sa pagiging pinuno ng bahay ni Potifar hanggang sa pinuno ng bilangguan hanggang sa pagiging pinuno ng buong Ehipto. Isang makapangyarihang kuwento tungkol sa kung paanong, kahit na sa kalagitnaan ng parang nakatatakot na mga pangyayari, naihayag ang mga pagpapala ng Diyos.

`Paano natin matututunan na magtiwala sa Diyos at panghawakan ang Kanyang mga pangako kapag ang mga pangyayari ay parang hindi sa ikabubuti at, sa katunayan, tila tahimik ang Diyos?`