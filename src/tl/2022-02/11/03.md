---
title:  Ang Atake kay Jose
date:  06/06/2022
---

Gaano man kakilakilabot ang mga susunod na pangyayari, hindi mahirap na maunawaan ang mga ito. Ang malagay sa malupit na katayuan, at pati na ang may kaugnayan sa isa na iyong kinasusuklaman, ay sa huli’y tiyak na magdadala lamang, sa malao’t madali, sa kaguluhan.

At nangyari nga ito.

`Basahin Genesis 37:12–36. Ano ang itinuturo nito sa atin kung gaano kapanganib at kasama ang maaring maging ng mga hindi nabagong puso at sa kung ano ang maaaring akayin nito sa sinuman sa atin na gawin? `

Kinasuklaman ng mga magkakapatid si Jose sapagkat naiinggit sila sa kabutihan ng Diyos (Gawa 7:9), isang kabutihan na titiyakin sa bawat hakbang sa mga kasunod na pangyayari. Nang maligaw si Jose sa kanyang daan, isang lalaki ang nakatagpo sa kanya at pinatnubayan siya (Genesis 37:15). Nang binalak ng mga kapatid ni Jose na patayin siya, nakialam at nagmungkahi si Ruben na sa halip ay itapon siya sa balon (Genesis 37:20–22).

Mahirap isipin ang uri ng pagkasuklam na inihayag dito, lalo na sa isa na kabilang sa kanilang sariling pamamahay. Paano nagawa ng mga kabataang ito ang isang bagay na malupit? Hindi ba nila naisip, kahit na sa isang saglit, kung paano ito makaaapekto sa kanilang sariling ama? Anumang pagkagalit na mayroon sila sa kanilang ama dahil sa kabutihan niya kay Jose—ang gawin ito sa isa sa kanyang mga anak ay, sa katunayan, kasuklam-suklam. Isang matinding pagpapakita kung gaano kasama ang maaring maging ng mga tao.

“Ngunit ang ilan sa kanila [sa magkakapatid na lalaki] ay hindi mapakali; hindi nila nadama ang kasiyahan na kanilang inaasahan sa kanilang paghihiganti. Di nagtagal isang pulutong ng mga manlalakbay ay nakitang dumarating. Ito ay isang pangkat ng mga Ismaelita na nagmula sa malayong Jordan, na sila ay patungo sa Ehipto na may dalang mga pabango at iba pang mga kalakal. Iminungkahi ngayon ni Juda na ipagbili ang kanilang kapatid sa mga Hentil na mangangalakal sa halip na iwan itong mamatay. Habang tunay na maihihiwalay siya sa kanilang mga landas, sila ay mananatiling ligtas mula sa kanyang dugo.”—Ellen G. White, PATRIARCHS AND PROPHETS, p. 211.

Matapos na itapon siya sa balon, at binalak na patayin siya kalaunan, di nagtagal, isang pangkat ang dumaan, at nagmungkahi si Juda sa kanyang mga kapatid na ipagbili si Jose sa kanila (Genesis 37:26, 27). Matapos na ipagbili si Jose sa mga Midianita (Genesis 37:28), ipinagbili naman siya ng mga Midianita sa isa sa Ehipto (Genesis 37:36), dahil dito ay inaasahan ang kanyang hinaharap na kaluwalhatian.

`Bakit napakahalaga na hanapin ang kapangyarihan ng Diyos upang baguhin ang mga masasamang katangian ng karakter bago nila maihayag ang mga sarili sa mga gawain na, sa isang bahagi ng iyong buhay, hindi mo kailanman inisip na iyong gagawin?`