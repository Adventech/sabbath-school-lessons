---
title:  Si Jose, Isang Alipin sa Ehipto
date:  08/06/2022
---

Ating ipagpapatuloy ang daloy ng kuwento ni Jose, na “natigil” dahil sa insidente kay Tamar. Si Jose ngayon ay gumagawa bilang isang alipin para sa “kapitan ng mga guwardya” na nangangasiwa sa kulungan para sa mga maharlikang opisyal (Genesis 40:3, 4; Genesis 41:10–12).

`Basahin sa Genesis 39. Ayon sa liwanag ng halimbawa ni Jose na gumagawa bilang tagapangasiwa sa ilalim ni Potifar, ano ang mga dahilan na nagbunga ng ganitong tagumpay?`

Halos kaagad na inilarawan si Jose bilang isang tao ng tagumpay (Genesis 39:2, 3). Napakagaling niya at ipinagkatiwala sa kanya ng kanyang panginoon “ang lahat ng kanyang pag-aari,” at “ipinamahala niya kay Jose ang bahay niya” (Genesis 39:4). Gayunman, ang tagumpay ni Jose ay hindi nagpasama sa kanya. Nang mapansin siya ng asawa ni Potifar at ninais si Jose na sipingan siya, malinaw na tinanggihan ni Jose at pinili na mawalan ng trabaho at ng kanyang kaligtasan kaysa “ ‘magawa ko ang malaking kasalanang ito laban sa Diyos’ ” (Genesis 39:9). Ang babae, dahil napahiya sa pagtanggi ni Jose, ay nagsumbong ng mali sa kanyang mga katulong at sa kanyang asawa na gustong pagsamantalahan siya ni Jose. Bilang resulta nito, itinapon si Jose sa bilangguan.

Ang mga karanasan ni Jose rito ay kung ano ang ating naranasan: pakiramdam na iniwan ng Diyos, bagaman, kahit na sa ganitong mahirap na panahon, “ay kasama ng Diyos si Jose” (Genesis 39:21).

Sa kalaunan, kumilos ang Diyos, at nagkaroon ito ng epekto sa relasyon ni Jose sa opisyal ng bilangguan. Dito rin, tulad sa tahanan ng pinuno ni Jose, pinagpala ng Panginoon si Jose. Maliwanag na siya ay isang pinagpalang lalaki, at sa kabila ng mga pinakamasasamang pangyayari ngayon (kung tutuusin ay bago pa siya naging alipin!), nagsikap siya na maging pinakamabuti sa anumang bagay. Gayunman, anuman ang kanyang mga kaloob, nilinaw ng talata na, sa huli, tanging ang Diyos lamang ang nagbigay sa kanya ng tagumpay. “Hindi pinakialaman ng bantay sa bilangguan ang anumang bagay na nasa pamamahala ni Jose sapagkat ang PANGINOON ay kasama niya. Anumang kanyang ginagawa ay pinagpapala ng PANGINOON” (Genesis 39:23). Gaano kahalaga na ang lahat ng pinagpala, ang lahat ng “nagtagumpay,” ay aalalahanin kung saan lahat ito galing!

`Basahin sa 39:7–12. Paano nilabanan ni Jose ang mga pagtatangka ng asawa ni Potifar? Bakit tiyakang sinabi ni Jose na kung gagawin niya ang hinihiling nito ay isang kasalanan laban sa Diyos? Anong pagkaunawa ang ipinakita niya rito tungkol sa likas ng kasalanan at sa kung ano ito?`