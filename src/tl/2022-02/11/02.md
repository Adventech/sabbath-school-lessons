---
title:  Kaguluhan sa Pamilya
date:  05/06/2022
---

Sa huli, nanirahan si Jacob sa lupain. Habang si Isaac ay isang “dayuhan”  lamang, sinasabi rin ng talata na si Jacob ay “nanirahan sa lupain” (Genesis 37:1). Ngunit, sa pagkakataong ito, habang siya ay naninirahan sa lupain, na ang mga kaguluhan ay nagsimula sa loob ng pamilya. Ang pagtatalo ay hindi tungkol sa pagmamay-ari ng lupain o ang paggamit ng balon; ito ay, pangunahin sa lahat, espirituwal.

`Basahin sa Genesis 37:1-11. Anong kalagayan ng pamilya ang naging dahilan upang lubhang kasuklaman si Jose ng kanyang mga kapatid na lalaki?`

Mula sa simula, naunawaan natin na si Jose, ang anak ni Jacob sa kanyang katandaan (Genesis 37:3), ay naranasan ang isang espesyal na relasyon sa kanyang ama, na “siya’y minahal nang higit kaysa kanyang mga kapatid na lalaki” (Genesis 37:4). Na si Jacob ay sadya pang “gumawa ng isang damit na may iba’t ibang kulay” (Genesis 37:3), isang kasuotan ng prinsipe (2 Samuel 13:18), isang pagpapahiwatig ng sekretong intensyon ni Jacob na itaas si Jose, ang unang anak na lalaki ni Rachel, sa katayuan ng panganay.

Tunay nga, ang hinaharap ang magpapatibay sa ninanais ni Jacob sapagkat sa huli ay tatanggap si Jose ng karapatan ng pagkapanganay (1 Cronica 5:2). Kung ganon, hindi nakapagtataka na lubhang kinasuklaman si Jose ng kanyang mga kapatid na lalaki at hindi makagawa ng isang mapayapang pakikipagusap sa kanya (Genesis 37:4).

Bukod diyan, nagsusumbong ng masamang ulat si Jose sa kanyang ama tungkol sa mga masasamang kaugalian ng kanyang mga kapatid na lalaki (Genesis 37:2). Walang may gusto sa isang sumbungero.

Kaya’t nang sinabi ni Jose ang kanyang mga panaginip, na nagmumungkahi na ilalagay siya ng Diyos sa isang mataas na posisyon at sila, na kanyang mga kapatid, ay yuyukod sa harap niya, kanilang kinasuklaman siya nang lubha. Ang katunayan ng propetikong likas ng mga panaginip ay pinagtibay pa dahil inulit itong muli (tingnan ang Genesis 41:32). Bagaman tahasang sinaway ni Jacob ang kanyang anak (Genesis 37:10), pinanatili niya ang insidenteng ito sa kanyang isipan, na nagbubulay-bulay tungkol sa kahulugan nito at naghintay ng katuparan nito (Genesis 37:11). Marahil, ang implikasyon, sa kaibuturan ay maaaring mayroong katunayan sa mga panaginip na ito. Tama siya, kahit gaano man karami ang hindi niya alam sa panahong iyon.

`Basahin ang Mateo 20:26, 27.  Anong mahalagang prinsipyo ang inihayag dito, at paano natin matututunan na ihayag sa ating sariling buhay kung ano ang itinuturo nito?`