---
title:  Si Abram at si Lot
date:  03/05/2022
---

`Basahin ang Genesis 13:1-18. Ano ang itinuturo sa atin ng kuwentong ito tungkol sa kahalagahan ng karakter? `

Nagbalik si Abram sa kung saan siya dati, na parang ang kanyang paglalakbay sa Ehipto ay isa lamang nakalulungkot na pagliko. Muling nagsimula ang kasaysayan ng Diyos kay Abram, na kung saan siya tumigil mula ng kanyang paglalakbay sa Lupang Pangako. Ang Bethel ang unang hinimpilan ni Abram (Genesis 13:3), tulad din ng kanyang unang paglalakbay sa lupain (Genesis 12:3–6). Nagsisi si Abram at nagbalik muli sa “kanyang sarili”: si Abram, ang lalaki ng pananampalataya.

Ang muling pakikiugnay ni Abram sa Diyos ay nagpapakitang muli sa kanyang relasyon sa mga tao, sa kanyang paraan ng pakikitungo sa problema kay Lot, na kanyang pamangkin, tungkol sa kanyang paggamit ng lupain. Ganunman, ang mismong si Abraham ang nagmungkahi ng kasunduang pangkapayapaan at hinayaan si Lot na unang pumili (Genesis 13: 9, 10), isang pagkilos ng kagandahang-loob at kabaitan, na nagpapahiwatig kung anong uri ng tao si Abram.

Ang katunayan na pinili ni Lot ang pinakamadali at pinakamabuting bahagi para sa kanyang sarili, ang kapatagan na maraming tubig (Genesis 13:10, 11), na hindi nababahala sa kasamaan ng kanyang hinaharap na mga kapwa (Genesis 13:13), ay nagpapahayag ng isang bagay tungkol sa kanyang kasakiman at karakter. Ang pariralang “para sa kanyang sarili” ay nagpapaalala sa atin tungkol sa mga tao bago ang Baha, na pumili rin “para sa kanilang mga sarili” (tingnan ang Genesis 6:2).

Sa paghahambing, ang ikinilos ni Abram ay isang kilos ng pananampalataya. Hindi pinili ni Abram ang lupain; ibinigay niya ito sa pamamagitan ng biyaya ng Diyos. Hindi tulad ni Lot, tiningnan ni Abram ang lupain ayon sa utos ng Diyos (Genesis 13:14). Nakipag-usap muli ang Diyos kay Abram nang humiwalay lamang si Abram kay Lot (Genesis 13:14). Sa katunayan, ito ang unang nakatalang panahon na nakipag-usap ang Diyos kay Abram simula nang tawagin siya sa Ur.  “ ‘Itaas mo ngayon ang iyong paningin, at tumanaw ka mula sa dakong hilaga, timog, silangan, at sa kanluran; sapagkat ang buong lupaing natatanaw mo ay ibibigay ko sa iyo, at sa iyong binhi magpakailanman’ ” (Genesis 13:14, 15). Kung ganon, inanyayahan ng Diyos si Abram na “ ‘lakarin’ ” sa lupaing ito bilang isang kilos ng paglalaan. “ ‘Tumindig ka! Lakarin mo ang lupain, ang kanyang haba at luwang sapagkat ibibigay ko ito sa iyo’ ” (Genesis 13:17).

Ginawang malinaw ng Panginoon na ibinibigay Niya ito kay Abram. Ito ay isang kaloob, isang kaloob ng biyaya, na kailangang kunin sa pamamagitan ng pananampalataya, isang pananampalataya na magbubunga ng pagsunod. Ito ay tanging ginawa ng Diyos na magkakaloob kay Abram ng lahat ng bagay na Kanyang ipinangako (tingnan ang Genesis 13:14–17).

`Paano tayo matututo na maging mabuti at mapagbigay sa iba, kahit na hindi sila ganon sa atin?`