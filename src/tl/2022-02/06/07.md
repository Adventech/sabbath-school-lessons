---
title:  Karagdagang Kaisipan
date:  06/05/2022
---

Basahin kay Ellen G. White, “Abraham in Canaan,” pp. 134-136, sa PATRIARCHS AND PROPHETS,

“Ang iglesya ni Cristo ay magiging isang pagpapala, at pagpapalain ang mga miyembro nito habang pinagpapala nila ang iba. Ang layunin ng Diyos sa pagpili ng isang bayan sa harap ng lahat ng mga bansa ay hind para ampunin Niya sila bilang mga anak na lalaki at babae, kundi dahil sa pamamagitan nila ay ibibigay ng Diyos sa mundo ang mga pagpapala ng liwanag ng Diyos. Nang pinili ng Diyos si Abraham ay hindi lamang upang maging isang espesyal na kaibigan ng Diyos, kundi maging isang daluyan ng mga mahalaga at kakaibang pribilehiyo na gusto ng Diyos na ipagkaloob sa mga bansa. Siya ang magiging isang liwanag sa gitna ng kadilimang moral sa kanyang kapaligiran.

“Sa tuwing pinagpapala ng Diyos ng liwanag at katotohanan ang Kanyang mga anak, hindi lamang upang sila ay magkaroon ng kaloob ng buhay na walang hanggan, kundi para ang mga nasa kanilang kapaligiran ay maliwanagan nang espirituwal .... ‘Kayo ang asin ng lupa.’ At kapag ginawang asin ng Diyos ang kanyang mga anak, hindi lamang ito para sa kanilang kaligtasan, kundi para maging mga ahente sila para sa ikaliligtas ng iba....

“Kayo ba ay nagliliwanag bilang mga buhay na bato sa gusali ng Diyos?... Wala tayong tunay na relihiyon, malibang magpakita ito ng isang kumokontrol na impluwensya sa atin sa bawat gawain. Dapat na magkaroon tayo ng nagpapabagong biyaya ni Cristo sa ating mga puso. Kailangan natin ng mas kaunti para sa sarili, at higit para kay Jesus.”—Ellen G. White, REFLECTING CHRIST, p. 205.

**Mga Tanong Para sa Talakayan**:

`Ayon sa liwanag ng pagpapala kay Abraham, “Pagpapalain kita ... at ikaw ay magiging isang pagpapala” (Genesis 12:2), ano ang ibig sabihin ng pinagpala? Bilang isang bayan na naglilingkod sa isang Diyos gaya ni Abram, paano tayo magiging isang pagpapala sa iba?`

`Ano ang mali sa kalahating kasinungalingan ni Abram tungkol sa kanyang kapatid na asawa? Alin ang mas masama: ang pagsisinungaling o ang pagsasabi ng ilang katotohanan habang kasabay nito ay magsisinungaling nang kaunti?`

`Basahin muli ang Genesis 14:21-23, ang tugon ni Abram sa alok ng hari ng Sodoma. Bakit tumugon siya ng ganito, at anong mahalagang liksyon ang makukuha natin sa kuwento? Hindi ba mabibigyang katwiran si Abran kung sakaling nagpasya siyang tanggapin ang iniaalok sa kanya ng hari?`