---
title:  Ang Ikapu ni Melquizedek
date:  05/05/2022
---

`Basahin ang Genesis 14:18–24 at Hebreo 7:1–10. Sino si Melquizedek? Bakit ibinigay ni Abram ang kanyang ikapu sa paring ito na biglang lumitaw kung saan?`

Ang biglaang paglitaw ng misteryosong si Melquizedek ay hindi na wala sa tamang lugar. Matapos na pasalamatan si Abram ng mga hari ng Canaan, kanyang pinasalamatan naman ang paring ito, isang pagpapasalamat na inihayag sa pamamagitan ng pagbibigay ng kanyang ikapu sa kanya.

Nagmula sa lunsod ng Salem si Melquizedek, na ang kahulugan ay “kapayapaan”, isang naaangkop na mensahe matapos ang digmaan.

Ang bahaging tsedek, “katarungan,” sa pangalan ni Melquizedek, ay lumabas bilang kabaligtaran sa pangalan ng hari ng Sodoma, Bera (“sa kasamaan”) at Gomorra, Birsha (“sa pagkakasala”), marahil ay mga pangalan kung ano ang kanilang kinakatawanan (Genesis 14:2).

Nagpakita si Melquizedek matapos ang kabaligtaran ng karahasan at kasamaan na kinakatawanan ng iba pang mga hari ng Canaan. Naglalaman din ang talatang ito ng unang reperensya sa salitang “pari” (Genesis 14:18). Ang ugnayan ni Melquizedek sa “Kataas-taasang Diyos” (Genesis 14:18), na tinawag ni Abram na kanyang sariling Diyos (Genesis 14:22), ay malinaw na nagpapakita na nakita ni Abram siya bilang pari ng Diyos na pinaglilingkuran ni Abram. Gayunman, si Melquizedek ay hindi dapat na iugnay kay Cristo. Siya ay kinatawan ng Diyos sa mga tao sa panahong iyon (tingnan ang kumento ni Ellen G. White, THE SDA BIBLE COMMENTARY, vol. 1, pp. 1092, 1093).

Sa katunayan, nangangasiwa si Melquizedek bilang isang pari. Nagsisilbi siya ng“tinapay at alak,” isang kaugnayan na madalas na nagpapahiwatig sa paggamit ng sariwa at piniga na katas ng ubas (Deuteronomio 7:13; 2 Cronica 31:5), na muling lumabas ayon sa konteksto ng pagbibigay ng mga ikapu (Deuteronomio 14:23). Dagdag pa rito, kanyang pinagpala si Abram (Genesis 14:19).

Samantala, “ibinigay ni Abram sa kanya ang ikasampung bahagi ng lahat” (Genesis 14:20) bilang tugon sa Diyos na Manlilikha, ang “Nagmamayari ng langit at lupa” (Genesis 14:19). Ang titulong ito ay nagpapahiwatig sa panimula ng kuwento ng Paglalang (Genesis 1:1), na kung saan ang mga salitang “mga langit at lupa” ay may kahulugang kalubusan o “lahat.” Dahil dito, ang ikapu ay nauunawaan bilang isang pagpapahayag ng pasasalamat sa Manlilikha, na siyang nagmamay-ari ng lahat ng bagay (Hebreo 7:2–6; ihambing sa Genesis 28:22). Sa kabila nito, nauunawaan ng mga mananamba na ang ikapu ay hindi isang kaloob para sa Diyos, kundi isang kaloob mula sa Diyos, sapagkat, una sa lahat, ibinigay ng Diyos ang lahat ng bagay.

`Bakit ang pagbabalik ng ikapu ay isang napakalakas na pagpapakita ng pananampalataya, pati na rin ang malakas na pagpapatibay ng pananampalataya?`