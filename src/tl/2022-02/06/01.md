---
title:  Ang Pinagmulan ni Abraham
date:  30/04/2022
---

### Basahin Para sa Pag-aaral sa Linggong Ito
Genesis 12; Isaias 48:20; Isaias 36:6, 9; Jeremias 2:18; Genesis 13; Genesis 14; Hebreo 7:1–10.

> <p>Talatang Sauluhin</p>
> “Sa pananampalataya si Abraham, nang tawagin, ay sumunod upang pumunta sa isang lugar na kanyang tatanggapin bilang pamana; at siya’y pumunta na hindi nalalaman ang kanyang pupuntahan” (Hebreo 11:8).

Narating na natin ngayon ang sentro ng aklat ng Genesis. Ang gitnang bahaging ito (Genesis 12–22) ay tatalakay sa paglalakbay ni Abraham, mula sa unang panawagan ng Diyos, lekh lekha, “Pumunta ka!" (Genesis 12:1), na nagdala kay Abraham upang iwan ang kanyang nakaraan patungo sa kanyang ikalawang panawagan, lekh lekha, “Pumunta ka!” (Genesis 22:2), na nagdala kay Abraham na iwan ang kanyang hinaharap (na ito ay iiral sa kanyang anak). Bunga nito, laging naglalakbay si Abraham, na laging isang manlalakbay, kaya siya ay tinawag na isang “dayuhan” (Genesis 17:8).

Sa kanyang paglalakbay, nakalagak si Abraham sa isang kawalan, walang nakaraan, na nawala sa kanya, at wala ring hinaharap, na hindi niya nakikita. Sa pagitan ng dalawang panawagan, na humubog sa paglalakbay ni Abraham sa pananampalataya, narinig ni Abraham ang tinig ng Diyos, na tumitiyak sa kanya: “Huwag kang matakot” (Genesis 15:1). Minarkahan nitong salita ng Diyos ang tatlong bahagi ng paglalakbay ni Abraham, na pag-aaralan sa ikaanim, ikapito, at ikawalong linggo.

Nagbigay ng halimbawa si Abraham sa pananampalataya (Genesis 17:6) at ito ay inaalala sa Hebreong Kasulatan bilang isang tao ng pananampalataya (Nehemias 9:7, 8). Sa Bagong Tipan, isa si Abraham sa mga higit na binabanggit na tao mula sa Lumang Tipan, at sa linggong ito sisimulan nating tingnan kung bakit.