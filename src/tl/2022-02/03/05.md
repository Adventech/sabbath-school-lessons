---
title:  Ang Parusa kay Cain
date:  13/04/2022
---

`Basahin ang Genesis 4:9–16. Bakit nagtanong ang Diyos ng ganitong tanong “ ‘Nasaan si Abel na iyong kapatid?’ ” Ano ang kaugnayan ng pagkakasala ni Cain at ang kanyang pagiging “ ‘palaboy at pagala-gala sa lupa’ ” (Genesis 4:12)?`

Umalingawngaw ang tanong ng Diyos kay Adan sa Eden sa tanong Niya kay Cain: “ ‘Nasaan ka’ ”? Ang alingawngaw na ito ay nagpapahiwatig ng ugnayan sa pagitan ng kasalanan sa Eden at sa kasalanang ito ngayon: ang huling kasalanan (kay Cain) ay bunga ng nauna (kay Adan).

Bagaman hindi kinilala ni Cain ang kanyang kasalanan; itinanggi niya ito, isang bagay na hindi ginawa ni Adan, kahit na sinikap niyang sisihin ang iba. Sa kabaligtaran, hayag na sinuway ni Cain ang Diyos, na hindi nag-aksaya ng panahon para harapin si Cain tungkol sa kanyang krimen. Nang itanong ng Diyos ang ikatlong tanong “ ‘Ano ang iyong ginawa?’ ” Hindi man lamang Siya naghintay ng sagot. Pinaalalahanan Niya si Cain na alam Niya ang lahat ng bagay, sapagkat ang tinig ng dugo ni Abel ay nakaabot sa Kanya mula sa lupa (Genesis 4:10), isang larawan na nagpapahiwatig na alam ng Diyos ang tungkol sa pagpatay at tutugon Siya rito. Nasa lupa si Abel, isang direktang pag-uugnay sa Kasalanan at tungkol sa mangyayari na sinabi ng Panginoon kay Adan (tingnan ang Genesis 3:19).

`Basahin ang Genesis 4:14. Ano ang kahalagahan ng salita ni Cain na “ ‘Ako’y maikukubli sa iyong mukha?`

Dahil sa nabuhos ang dugo ni Abel sa lupa kaya’t ang lupa ay muling isinumpa (Genesis 4:12). Bunga nito, hinatulan si Cain na maging isang palaboy, malayo sa Diyos. Tanging nang marinig lamang ni Cain ang kanyang hatol, na kanyang inamin ang kahalagahan ng presensya ng Diyos; sapagkat kung wala ito, natakot siya para sa kanyang sariling buhay. Kahit na matapos ang walang-habag na pagpatay ni Cain sa kanyang kapatid at ang kanyang pagsalungat dito, ipinakita pa rin ng Panginoon ang awa at proteksyon. Kung ano ang eksaktong “tanda” (Genesis 4:15), ay hindi para sa atin, ngunit kahit ano man ito, dumating ito dahil sa biyaya ng Diyos sa kanya.

`“ ‘Maikukubli sa iyong mukha’ ” (Genesis 4:14) —ano ang naitago mula sa mukha ng Diyos? Anong nakatatakot na pangyayari para sa sinuman. Ano ang tanging paraan na tayo, bilang mga makasalanan, ay makaiwas sa ganitong pangyayari?`