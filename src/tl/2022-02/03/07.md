---
title:  Karagdagang Kaisipan
date:  15/04/2022
---

Ang inulit na parirala “Lumakad si Enoc na kasama ng Diyos” (Genesis 5:22, 24) ay nangangahulugan ng malapit at araw-araw na pakikisama sa Diyos. Ang personal na relasyon ni Enoc sa Diyos ay lubhang di karaniwan kaya’t “kinuha siya ng Diyos” (Genesis 5:24). Gayunman, ang huling pariralang ito ay kakaiba sa salinlahi ni Adan at hindi sinusuportahan ang isang isipan na matapos mamatay ay may kaagad na buhay sa paraiso para roon sa mga “lumalakad kasama ng Diyos.” Pansinin na si Noe rin ay lumakad kasama ng Diyos (Genesis 6:9), at namatay siya tulad din ng iba pang mga tao, pati na sina Adan at Matusalem. Kapansin-pansin din na tingnan na walang dahilan ang ibinigay para bigyang-katuwiran ang espesyal na biyayang ito. “Si Enoc ay naging mangangaral ng katuwiran, na ipinababatid sa mga tao kung ano ang inihayag sa kanya ng Diyos. Yaong mga natatakot sa Diyos ay hinanap ang banal na lalaking ito, upang maging kabahagi ng kanyang tagubilin at mga panalangin. Hayagang gumawa rin siya, na dinadala ang mga mensahe ng Diyos sa lahat ng makikinig ng mga salita ng babala. Ang kanyang gawain ay hindi lamang para sa angkan ni Set. Sa lupain na kung saan tumakas si Cain mula sa presensya ng Diyos, ang propeta ng Diyos ay ipinahayag ang kahanga-hangang tanawin na dumaan sa kanyang pangitain. “Narito,’ ang pahayag niya, ‘dumating ang Panginoon na kasama ang kanyang mga laksa-laksang banal upang igawad ang hatol sa lahat upang sumbatan ang bawat kaluluwa ng kanilang masasamang gawa na kanilang ginawang may kalikuan, at sa lahat ng mga bagay na malupit na sinalita sa kanya ng mga hindi maka-Diyos na makasalanan.’ Judas 14, 15.”—Ellen G. White. PATRIARCHS AND PROPHETS, p.86.

**Mga Tanong Para sa Talakayan**:

`Bakit pinatay ni Cain ang kanyang kapatid? Basahin ang sumusunod na komento ni Elie Wiesel: “Bakit niya ginawa ito? Marahil ay gusto niyang mapag-isa: nag-iisang anak at matapos ang kamatayan ng kanyang mga magulang, ang nag-iisang tao. Nag-iisa kagaya ng Diyos at marahil nag-iisang kapalit ng Diyos...Pumatay si Cain upang maging Diyos…Ang sinumang nag-aakala sa kanyang sarili na Diyos ay humahantong sa pagpatay ng mga tao.”—Elie Wiesel, MESSENGERS OF GOD: BIBLICAL PORTRAITS AND LEGENDS (New York: Random House, 1976), p. 58. Paano magiging maingat, kahit na hindi tayo pumatay, na huwag ipakita ang saloobin ni Cain?`

`Ihambing ang haba ng buhay ng taong (nabuhay) bago ang baha (Genesis 5) roon sa mga patriyarka. Paano natin ipaliliwanag ang pag-ikli ng buhay ng tao? Paanong ang pag-ikling ito ay sumasalungat sa mga turo ng modernong Darwinismo?`