---
title:  Si Cain at ang Kanyang Pamana
date:  09/04/2022
---

### Basahin Para sa Pag-aaral sa Linggong Ito
Genesis 4; Hebreo 11:4; Mikas 6:7; Isaias 1:11; 1 Corinto 10:13; 1 Juan 3:12; Genesis 5; Genesis 6:1-5

> <p>Talatang Sauluhin</p>
> “ ‘Kung ikaw ay gumawa ng mabuti, hindi ka ba tatanggapin? At kung hindi ka gumawa ng mabuti, ang kasalanan ang nag-aabang sa pintuan. Ikaw ang nais nito, subalit kailangang madaig mo ito!’ ” (Genesis 4:7).

Sa Genesis ang sumunod kaagad matapos ang pagkakasala, at pagkatapos ang pagpapalayas kina Adan at Eva mula sa Eden, ay ang karaniwang mga panganganak at mga kamatayan, ang lahat bilang katuparan ng mga propesiya ng Diyos sa sinundang kapitulo. Bilang magka-agapay na mga kapitulo, ang Genesis 3 at 4 ay naglalaman ng maraming magkaparehong tema at mga salita: ang paglalarawan ng kasalanan (Genesis 3:6–8; ihambing sa Genesis 4:8), mga sumpa mula sa 'adamah, “lupa” (Genesis 3:17; ihambing sa Genesis 4:11), at pagpapalayas (Genesis 3:24; ihambing sa Genesis 4:12, 10).

Ang dahilan para sa pagkakapareho ng mga ito ay upang idiin ang katuparan ng nangyari nang una, ang mga propesiya at hula na ibinigay ng Diyos kina Adan at Eva matapos ang Pagbagsak. Ang unang pangyayari matapos palayasin si Adan ay puno ng pag-asa; ito ay ang pagkapanganak sa unang anak na lalaki, isang kaganapan na nakita ni Eva bilang katuparan ng pangako na kanyang narinig sa propesiya tungkol sa Mesiyas (Genesis 3:15). Iyon ay, iniisip niya na siya ang maaaring ipinangakong Mesiyas.

Ang mga sumunod na kaganapan: ang krimen ni Cain, ang krimen ni Lamec, ang umiikling haba ng buhay, at ang paglago ng kasamaan ay katuparan ng sumpa na sinabi sa Genesis 3.

Ngunit, kahit na ganito, hindi nawala ang lahat ng pag-asa.