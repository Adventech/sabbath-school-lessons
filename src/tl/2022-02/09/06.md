---
title:  Umalis si Jacob
date:  26/05/2022
---

Sa kuwentong ito, si Jacob—na dumaya sa kanyang ama at sa kanyang kapatid upang agawin ang pagkapanganay, at nagnakaw ng basbas na inilaan ni Isaac na ibibigay sa kanyang panganay na anak—gayunman nanatiling masunurin kay Laban at tapat na naglingkod sa kanya. Alam na mabuti ni Jacob na siya ay dinaya ng kanyang biyenan, ngunit hinayaan niya ito. Mahirap na maunawaan ang pagiging walang tutol ni Jacob kung susuriin ang kanyang pag-uugali. Maaaring magrebelde si Jacob, o kaya ay tumutol o nakipagkasundo. Ngunit hindi niya ginawa. Basta ginawa lamang niya ang hiling ni Laban, kahit na lahat ng ito ay hindi makatwiran.

Gayunpaman, sa kapanganakan ni Jose, ang unang anak ni Rachel, natapos ni Jacob ang ikalabing-apat na taon ng kanyang “paglilingkod” kay Laban (Genesis 30:26), at ngayon ay iniisip na iwan si Laban upang makabalik sa Lupang Pangako. Ngunit nag-aalala si Jacob tungkol sa paglalaan para sa kanyang “ ‘sariling bahay’ ” (Genesis 30:30).

`Basahin ang Genesis 30:25–32. Ano ang nagaganap dito, at anong uri ng pangangatwiran ang ginamit ni Jacob? Ano ang tugon ni Laban?`

Masyado ng napakatagal ang paglihis ni Jacob, na matagal na nawala sa tahanan. Marahil hindi niya orihinal na intensyon na magtagal na umalis sa kanyang lupain, ngunit ang mga pangyayari ang pumigil sa kanya ng maraming taon. Ngayon na ang panahon para siya ay bumalik sa kanyang tahanan, at anong uri rin ng pamilya ang babalikan niya!

Samantala, ang hindi natural na pagsunod ni Jacob ay nagmumungkahi na si Jacob marahil ay nagbago na; naunawaan na niya ang liksyon ng pananampalataya. Iyon ay, naghintay si Jacob ng hudyat ng Diyos. Nang magsalita lamang ang Diyos sa kanya na nagpasya si Jacob na kumilos.

Inihayag mismo ng Diyos ang kanyang sarili bilang “ ‘ang Diyos ng Bethel’ ” at inutusan si Jacob na umalis sa bahay ni Laban at bumalik sa “kanyang pamilya” (Genesis 31:13) na mayroong kaparehong mga salita na ginamit ng Diyos nang tawagin si Abram na umalis “ ‘mula sa bahay ng iyong ama’ ” (Genesis 12:1).

Ang nakatulong din sa kanya na panahon na para umalis siya, ay ang ipinapakitang ugali ng mga anak ni Laban at si Laban mismo (tingnan ang Genesis 31:1, 2). “Matagal na sanang iniwan niya ang kanyang mandarayang kamag-anak kundi lamang sa takot na makatagpo si Esau. Ngayon nadama niya na siya ay nanganganib sa mga anak ni Laban, na, habang nakatingin sa kanyang kayamanan na parang kanilang pag-aari, maaaring kunin ito sa pamamagitan ng dahas.” —Ellen G. White, PATRIARCHS AND PROPHETS, p. 193.

Kaya’t kinuha niya ang kanyang pamilya at ari-arian at lumisan, na sinimulan ang isa pang bahagi sa dakilang kasaysayan ng katipang bayan ng Diyos.