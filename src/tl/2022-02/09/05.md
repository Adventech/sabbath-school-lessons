---
title:  Ang Pagpapala ng Pamilya
date:  25/05/2022
---

Para kay Jacob, isang pasanin ang huling pitong taon ng paglayo, ngunit, ito rin naman ang pinaka-mabungang taon. Magiging ama si Jacob ng 11 sa 12 mga anak na magiging ninuno ng bayan ng Diyos.

Binubuo ng bahaging ito ang sentro ng kuwento ni Jacob (Genesis 25:19-35:26), at nagsimula ito at nagtapos sa susing parirala na “binuksan ng Diyos ang bahay-bata,” na tumutukoy kay Lea (Genesis 29:31) at kay Rachel (Genesis 30:22). Sa bawat pagkakataon, ang salitang ito ay sinusundan ng mga pagkapanganak; ang katunayan ay ang mga pagkapanganak na ito ay bunga ng mahimalang pagkilos ng Diyos.

`Basahin ang Genesis 29:31–30:22. Ngayon, paano natin uunawain ang kahulugan ng mga naganap dito?`

Binuksan ng Diyos ang bahay-bata ni Lea, at nagkaroon siya ng anak na lalaki, si Ruben, na ang pangalan ay naglalaman ng pandiwa na ra'ah, na nangangahulugang “makita.” Dahil “nakita” ng Diyos na hindi siya mahal ni Jacob (Genesis 29:31), ang sanggol na ito ang pampalubag-loob para sa kanya sa kanyang hinanakit at pagdurusa.

Dagdag pa rito, binigyan niya ng pangalan na Simeon, na naglalaman ng pandiwa na shama', “narinig,” sa kanyang ikalawang anak na lalaki, dahil “narinig” (shama') ng Diyos ang lalim at kahihiyan ng kanyang hinanakit, kaya’t, naawa sa kanya tulad nang kanyang dinggin ang paghihirap ni Hagar (Genesis 29:33).

Ang anak ni Lea na si “Simeon” ay inuulit ang pangalan ng anak ni Hagar na si “Ismael,” na nangangahulugang “makikinig ang Diyos” (tingnan ang Genesis 16:11). Nang manganak si Lea ng kanyang huling anak na lalaki, tinawag niya itong Juda, na ang kahulugan ay “purihin.” Hindi na tinukoy ni Lea ang kanyang pagdadalamhati o ang kanyang pagpapala. Nagpokus na lamang siya sa Diyos at pinuri Siya dahil sa kanyang biyaya.

Nakapagtataka, nang hindi muling makapanganak si Lea na “naalala” ng Diyos si Rachel at binuksan ang bahay-bata ni Rachel (Genesis 30:22). Si Rachel, ang minahal na asawa, ay kinailangang maghintay ng pitong taon matapos ng kanyang kasal, at 14 na taon matapos na siya’y ipagkasundo para ikasal kay Jacob, upang magkaroon ng kanyang unang anak na lalaki (Genesis 29:18, 27; ihambing sa Genesis 30:25). Binigyan niya siya ng pangalan na “Jose” upang tumukoy na “inalis” ['asaf] ng Diyos ang aking kahihiyan’ ” at dagdagan [yasaf] ako ng isa pang anak na lalaki” (Genesis 30:23. 24). Gaano man kamali ang ilan sa mga ikinilos na ito, kaya pa rin na gamitin ng Diyos ang mga ikinilos na ito, kahit na hindi Niya sinasang-ayunan ang mga ito, upang likhain ang isang bansa mula sa binhi ni Abraham.

`Sa anong mga paraan na inihayag ng kuwento na ang mga layunin ay magaganap sa langit at sa lupa, sa kabila ng mga pagkukulang at kamalian?`