---
title:  Si Jacob ang Mang-aagaw
date:  21/05/2022
---

### Basahin Para sa Pag-aaral sa Linggong Ito
Genesis 25:21-34; Genesis 28:10–22; Genesis 11:1–9; Genesis 29:1–30; Genesis 30:25–32.

> <p>Talatang Sauluhin</p>
> “At kanyang sinabi, ‘Hindi ba’t tumpak na ang pangalan niya ay Jacob? Dalawang ulit niya akong inagawan. Kinuha niya ang aking pagkapanganay at ngayo’y kinuha ang basbas sa akin.’At kanyang sinabi, “Wala ka bang inilaang basbas para sa akin?’ ” (Genesis 27:36).

Ngayon tayo ay magpapatuloy sa kasaysayan ng pamilya ni Isaac, ang mahimalang sanggol at unang ninuno ng ipinangakong Binhi. Gayunman, hindi naging maganda ang simula ng kuwento. Maipapakita ang di-mabuting karakter ng kanyang anak na si Jacob sa agawan sa pagitan ng dalawang magkapatid para sa pagkapanganay (Genesis 25:27–34) at kasabay nito ay ang karapatan na makuha ang basbas ni Isaac (Genesis 27).

Dahil dinaya ni Jacob ang kanyang ama at ninakaw ang basbas mula sa kanyang panganay na kapatid, siya ngayon ay kinailangang tumakas para sa kanyang buhay. Sa kanyang pag-alis, hinarap siya ng Diyos sa Bethel (Genesis 28:10-22). Mula noon si Jacob, ang mandaraya, ay mismong kanyang mararanasan ang ilang pandaraya. Sa halip na si Rachel, na minamahal ni Jacob (Genesis 29), si Lea, ang nakatatandang anak na babae, ang ibibigay kay Jacob, at magtatrabaho pa siya ng 14 na taon para makuha ang kanyang mga asawa.

Ngunit, mararanasan din ni Jacob ang pagpapala ng Diyos, dahil sa panahon ng kanyang pag-alis magkakaroon siya ng 11 anak na lalaki, at pararamihin ng Diyos ang kanyang kayamanan.

Kaya’t, anupaman ang maaari nating makita sa kuwentong ito, makikita natin kung paano tinupad ng Diyos ang Kanyang mga pangako sa tipan, sa isang paraan o iba pa, kahit gaano man kadalas na nabigo ang Kanyang bayan.