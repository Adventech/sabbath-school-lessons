---
title:  Karagdagang Kaisipan
date:  27/05/2022
---

Pinili ng Diyos si Jacob, hindi dahil sa karapat-dapat siya rito, kundi dahil sa Kanyang biyaya. Ngunit, matinding kumilos si Jacob upang subuking maging karapat-dapat siya sa biyaya, na sa sarili nito ay isang kamalian. Kung karapat-dapat siya nito, hindi na ito biyaya; ito ay magiging paggawa (tingnan ang Roma 4:1-5), na ito ay laban sa ebanghelyo. Sa bandang huli lamang nagsimulang maunawaan ni Jacob ang kahalagahan ng biyaya ng Diyos at kung ano ang kahulugan ng magtiwala sa Diyos, ang mabuhay sa pananampalataya, at maging lubos na sumalig sa Panginoon. Naglalaman ang karanasan ni Jacob ng mahalagang liksyon para sa taong mapaghangad: huwag sikapin na isulong ang sarili sa ikapipinsala ng iba.

“Inisip ni Jacob na makuha ang karapatan sa pagkapanganay sa pamamagitan ng pandaraya, ngunit natuklasan niya ang sarili na di-nasisiyahan. Inisip niya na nawala sa kanya ang lahat, ang kanyang koneksyon sa Diyos, sa kanyang tahanan, at lahat, at ngayon, nandoon siya bilang isang hindi nasisiyahang takas. Ngunit ano ang ginawa ng Diyos? Tiningnan Niya siya sa kanyang kalagayan ng kawalan ng pag-asa, nakita Niya ang kanyang kawalan ng kasiyahan, at nakita Niya na mayroong materyal doon na magbibigay ng papuri pabalik sa Diyos. Hindi nagtagal nang makita agad Niya ang kanyang katayuan na ipinakita Niya ang simbolikong hagdanan, na kumakatawan kay Jesu-Cristo. Narito ang isang lalaki, na nawala ang lahat ng koneksyon sa Diyos, at ang Diyos ng langit ay tumingin sa kanya at sumang-ayon na si Cristo ang mag-uugnay ng pagitan na ginawa ng kasalanan. Maaari nating tingnan at sabihing, nananabik ako sa langit ngunit paano ko mararating iyon? Wala akong nakikitang paraan. Iyon ang naisip ni Jacob, kaya’t ipinakita sa kanya ng Diyos ang pangitain ng hagdanan, at ang hagdan na iyon ang nag-ugnay ng lupa sa langit, sa pamamagitan ni Jesu-Cristo. Kayang akyatin ito ng tao, sapagkat ang ibaba ay nasa lupa at ang pinakamataas ay umaabot sa langit.” — Ellen G. White Comments, THE SDA BIBLE COMMENTARY, vol. I, p. 1095.

**Mga Tanong Para sa Talakayan**:

`Tingnan ang mga karakter ng mga taong ito (Isaac, Rebecca, Jacob, Esau, Laban, Rachel, Lea) sa ilang mga kuwento ng banal na kasaysayan. Tingnan ang lahat ng mga kasamang kasinungalingan at pandaraya. Ano ang itinuturo sa atin tungkol sa pangkalahatang likas ng tao at sa biyaya ng Diyos?`

`Habang binabasa mo ang kuwento ni Jacob, anong katibayan ang makikita natin na sa tagal ng panahon ang kanyang karakter ay umaayos at lumalago?`