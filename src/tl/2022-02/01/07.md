---
title:  Karagdagang Kaisipan
date:  01/04/2022
---

Basahin ang mga sulat ni Ellen G. White, Science and the Bible,” pp. 128, 129, sa EDUCATION; “The Creation.” sa THE STORY OF REDEMPTION, pp. 21, 22.

“Dahil ang aklat ng kalikasan at ang aklat ng paghahayag ay naglalaman ng bakas ng parehong dalubhasang isipan, wala silang magagawa kundi magsalitang magkasuwato. Sa pamamagitan ng iba’t ibang pamamaraan, at sa iba’t ibang mga salita, sumasaksi sila sa mga parehong katotohanan. Ang siyensya ay patuloy na nakadidiskubre ng mga bagong kahanga-hangang [bagay]; ngunit wala siyang inilalahad mula sa kanyang pagsasaliksik na, kung mauunawaan nang tama, laban sa banal na paghahayag. Ang aklat ng kalikasan at ang nakasulat na salita ay nagbibigay-liwanag sa isa’t isa. Ipinakikilala nila ang Diyos sa atin sa pamamagitan ng pagtuturo sa atin ng mga batas na sa pamamagitan nito Siya ay gumagawa.

“Gayunman, ang mga paghihinuha na hinango nang mali mula sa mga katotohanang sinuri mula sa kalikasan ay nagdadala sa atin sa inaakalang salungatan sa pagitan ng siyensya at pahayag; at sa pagsisikap na panumbalikin ang pagkakaisa, ang pagpapakahulugan ng Kasulatan ay iniaangkop na sumisira sa puwersa ng salita ng Diyos. Ang heolohiya ay inakalang sumasalungat sa literal na pagpapakahulugan ng tala ni Moises tungkol sa paglalang. Milyun-milyong mga taon, ang inaangkin, ang kinakailangan para sa ebolusyon ng mundo mula sa kaguluhan; at para maiangkop ang Biblia sa inaakalang paghahayag ng siyensya, ang mga araw ng paglalang ay ipinalagay na malawak, at hindi mabilang na mga panahon, na sumasaklaw ng libu-libo o kahit na milyun-milyong mga taon.

“Ang gayong konklusyon ay ganap na hindi tama. Ang tala ng Biblia ay kaayon sa kanyang sarili at sa turo ng kalikasan.”—Ellen G. White, EDUCATION, pp. 128, 129.

**Mga Tanong Para sa Talakayan**:

`Bakit maaapektuhan ang kalidad ng ating pananampalataya kung paniniwalaan nating ang mga kuwentong ito tungkol sa pasimula ay mga alamat, mga “kathang-isip” na nilayon upang turuan tayo ng mga espirituwal na liksyon ngunit walang katotohanan sa kasaysayan? Anong mga pahiwatig sa Biblia ang nagmumungkahi na alam ng manunulat ng Biblia na ang mga ito ay “makatotohanan” tulad ng iba pang mga kuwento sa aklat ng Genesis? Ano ang patotoo ni Jesus tungkol sa makasaysayang katotohanan ng mga kuwentong ito?`

`Ano ang itinuturo sa atin ng kuwento sa Genesis tungkol sa kahalagahan ng pagiging katiwala ng mundo? Paano tayo magiging mabuting mga katiwala ng ating planeta habang kasabay nito, ay iwasan ang panganib ng pagsamba sa mismong nilikha, na laban sa [pagsamba sa] Manlilikha, na isang tunay na napakalaking tukso? (Tingnan ang Roma 1:25.)`

`Sa kabila ng mga paninira ng kasalanan sa loob ng mahabang libu-libong taon, sa anong mga paraan na ang orihinal na pagiging kamangha-mangha at kagandahan at karingalan ng “napakabuti” na Paglalang ay patuloy pa rin ang paghahayag ng kanyang sarili sa atin, na nagsasalita sa makapangyarihang paraan ng kabutihan at kapangyarihan ng Diyos?`