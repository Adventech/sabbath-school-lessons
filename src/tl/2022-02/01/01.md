---
title:  Ang Paglalang
date:  26/03/2022
---

### Basahin Para sa Pag-aaral sa Linggong Ito
Awit 100:1-3; Genesis 1–2; Exodo 20:8-11; Exodo 40:33; Mateo 25:14–30; Mateo 19:7–9.

> <p>Talatang Sauluhin</p>
> “Nang pasimula, nilikha ng Diyos ang langit at ang lupa (Genesis 1:1).

Ang aklat ng Genesis at, gayon din, ang buong Biblia ay nagsimula sa mga gawa ng Diyos ng Paglalang. Ang katotohanang ito ay napakahalaga sapagkat ito ay nangangahulugang ang ating pagkalalang ay nagtakda sa pasimula ng kasaysayan ng sangkatauhan at ng Biblia. Ipinahihiwatig din nito na ang kuwento ng Paglalang sa Genesis ay may kaparehong historikal na katotohanan gaya ng ibang mga pangyayari sa kasaysayan ng sangkatauhan at ng Biblia.

Ang dalawang mga tala ng Paglalang sa Genesis 1–2 ay naglalaman ng mga liksyon tungkol sa Diyos at sangkatauhan. Habang nag-aaral tayo sa linggong ito, mas mauunawaan nating mabuti ang malalim na kahulugan ng ikapitong araw na Sabbath. Ating pagbubulay-bulayan ang ginawa ng Diyos sa paglikha ng mga tao ayon sa Kanyang larawan, at mula rin sa alabok. Matatawag ang ating pansin tungkol sa layunin ng punungkahoy ng pagkakilala ng mabuti at masama at tungkol sa koneksyon nito sa punungkahoy ng buhay.

Ang pinakamahalagang liksyon ng mga kuwento ng pasimula sa Biblia ay isang liksyon sa biyaya. Ang ating pag-iral ay pawang isang gawa ng biyaya. Nilikha ng Diyos ang mga langit at lupa habang wala pang taong nakatira. Gaya ng ating pagkalalang, ang ating pagkatubos, din, ay isang kaloob mula sa Diyos. Gaano ngang kalalim ito na ang parehong konsepto, ang Paglalang at Pagtubos, ay umiiral sa utos ng ikapitong araw na Sabbath.