---
title:  Si Jacob-Israel
date:  28/05/2022
---

### Basahin Para sa Pag-aaral sa Linggong Ito
Genesis 32:22-31; Hoseas 12:3, 4; Jeremias 30:5–7; Genesis 33; Genesis 34:30–35:29.

> <p>Talatang Sauluhin</p>
> “Sinabi niya, ‘Ang iyong pangalan ay hindi natatawaging Jacob, kundi Israel; sapagkat ikaw ay nakipaglaban sa Diyos at sa mga tao, at ikaw ay nagtagumpay’ ” (Genesis 32:28).

Nagpatuloy ang mahabang kuwento ng pamilya ni Jacob, ang mabuti pati na ang masama. Ngunit, sa lahat ng ito, nahayag ang kamay ng Diyos at ang Kanyang katapatan sa mga pangako ng tipan.

Sa linggong ito, higit na susunod pa ang patungkol kay Jacob, ngayon na iniwan niya si Laban at, sa pag-uwi, ay kinailangang harapin si Esau, ang biktima ng pandaraya ni Jacob. Ano ang gagawin sa kanya ngayon ng kanyang kapatid na lubha niyang sinaktan?

Sa kabutihang palad para kay Jacob, sa gitna ng takot sa kung ano ang darating, ang Panginoong Diyos ng kanyang mga ninuno ay nagpakita sa kanya sa isang insidente na tagapagpauna na sa bandang huli ay kikilalanin bilang “panahon ng kaguluhan para kay Jacob” (tingnan ang Jeremias 30:5–7). At nang gabing iyon, ang mandaraya, ay naging “Israel,” isang bagong pangalan, isang pasimula na sa huli ay magdadala sa paglikha mismo ng isang bansa na tatawagin sa Kanyang pangalan.

Sa madaling salita, sa kabila ng lahat na naganap, ang kuwento ng mga patriyarka at ng kanilang pamilya ay sinabi sa Kasulatan upang ipakita sa atin na tapat ang Diyos at tutuparin kung ano ang kanyang ipinangako at gagawin Niya ito sa kabila na tila, sa ilang pagkakataon, wala itong saysay kundi ang kanyang bayan na ginagawa ang lahat ng makakaya para pigilan ang katuparan noon.