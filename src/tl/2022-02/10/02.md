---
title:  Pakikipagbuno sa Diyos
date:  29/05/2022
---

Lumayo mula kay Laban, hindi nagtagal nagkaroon ng isa pang karanasan si Jacob sa Diyos. Dahil alam na ang kanyang kapatid, na si Esau, ay dumarating “at kasama niya ang apatnaraang tao” (Genesis 32:6). Maalab na dumalangin si Jacob sa Panginoon, kahit kinilala niya na, “ ‘Hindi ako karapat-dapat sa lahat ng kaawaan, at lahat ng katotohanan na iyong ginawa sa iyong lingkod’ ” (Genesis 32:10). Tunay na mas mabuting nauunawaan ni Jacob kung ano ang biyaya.

At paano tumugon ang Panginoon?

`Basahin Genesis 32:22–31 at Hoseas 12:3, 4. Ano ang espirituwal na kahalagahan ng kahanga-hangang kuwentong ito?`

Balisa si Jacob, at lubos na nauunawaan, dahil sa mga nangyayari at, matapos na gawin ang buong magagawa niya para protektahan ang kanyang pamilya, siya ay nagpaiwan sa gabi. Pagkatapos, bigla siyang inatake ng “isang lalaki” (Genesis 32:24). Isa itong salita na maaaring magkaroon ng mga espesyal na kahulugan, na nagpapahiwatig ng maka-Diyos na presensya (tingnan ang Isaias 53:3). Ginamit ito ni Daniel upang tumukoy sa makalangit na pari na si Miguel (Daniel 10:5); ito rin ang ginamit na salita ni Josue upang ilarawan ang “Pinuno ng hukbo ng PANGINOON,” na tinawag ni Josue na mismong ang PANGINOON na YHWH (Josue 5:13-15).

Tunay nga, sa kalagitnaan ng labanan, ay naging malinaw marahil kay Jacob na nakikipagpunyagi siya sa Diyos mismo, gaya ng ipinakita ng kanyang mga salita, “Hindi kita bibitiwan malibang ako ay basbasan mo!” (Genesis 32:20). Ngunit, ang kanyang maalab na paghawak sa Diyos, ang kanyang pagtanggi na bitiwan, ay nahayag din ang kanyang mainit na kagustuhan para sa kapatawaran at maging matuwid sa Kanyang Panginoon.

Ang kamalian na nagdala sa kasalanan ni Jacob upang angkinin ang pagkapanganay sa pamamagitan ng pandaraya ay malinaw na iniharap sa kanya ngayon. Hindi siya nagtiwala sa mga pangako ng Diyos, ngunit sinikap sa pamamagitan ng sariling gawa na angkinin agad ang isasakatuparan ng Diyos ayon sa Kanyang panahon at pamamaraan.”—Ellen G. White, PATRIARCHS AND PROPHETS, pp. 197, 198.

At ang katibayan na siya ay pinatawad na ay ang pagbago sa kanyang pangalan, mula sa paalala sa kanyang kasalanan, tungo sa isa na nagpapaalala sa kanyang tagumpay. “ ‘Ang iyong pangalan,’ ” sabi ng Anghel, “ ‘ay hindi na tatawaging Jacob [ang mandaraya], kundi Israel; sapagkat ikaw ay nakipagpunyagi sa Diyos at sa mga tao, at nagtagumpay’ ” (Genesis 32:28).

Ano ang iyong sariling karanasan patungkol sa pakikipagbuno sa Diyos Ano ang kahulugan na gawin ito, at bakit ito mahalaga, paminsan minsan, na may ganitong uri tayo ng karanasan.