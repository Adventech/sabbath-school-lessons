---
title:  Umiiral na Idolatriya
date:  01/06/2022
---

Basahin ang Genesis 34:30–35:15. Anong mga liksyon mula sa nangyari rito

`ang makukuha natin tungkol sa tunay na pagsamba?`

Pagkatapos magreklamo si Jacob dahil nakompromiso ang kanyang kapayapaan sa mga Cananeo (Genesis 34:30), at matapos na sumbatan ang kanyang dalawang anak na lalaki (Genesis 34:31), hinimok ng Diyos si Jacob na umalis sa Shekem at bumalik sa Bethel upang mapanibago ang kanyang tipan. Sa katunayan, sinabi ng Panginoon sa kanya na, kapag dumating siya roon, kailangan niyang magtayo ng isang altar.

Samantala, ang unang bagay na naitala matapos ang utos ng Diyos ay ang pagsasabi ni Jacob sa kanyang bayan na alisin ang mga diyus-diyosan ng mga Cananeo, na kinuha bilang samsam mula sa lunsod ng Shekem at ang mga diyus-diyosan na ninakaw ni Raquel mula sa kanyang sambahayan (Genes 31:19, 32). Ang lahat ng ito ay mahalaga rin sa ideya ng tipan sa Diyos.

Ang mga diyus-diyosang ito ay iningatan at, marahil, ay sinamba sa kabila ng pagtatalaga ni Jacob sa Diyos. Hindi sapat na umalis si Jacob sa Sheken upang matakasan ang impluwensya ng mga Cananeo. Kailangan din na alisin ni Jacob ang mga diyus-diyosang ito sa loob ng kampamento at sa mga puso ng kanyang bayan.

Ang proseso ng pagsisisi ay binubuo ng higit sa pisikal na pagkilos mula sa isang lugar patungo sa ibang lugar, o ang paglipat mula sa isang iglesya patungo sa kabila. Ang pinakamahalaga, ay ang ating hanapin sa pamamagitan ng biyaya ng Diyos na itakwil ang mga diyus-diyosan sa ating mga puso, saanman tayo nakatira, sapagkat kaya nating gumawa ng mga diyus-diyosan kahit na anupaman ito.

Nang sundin ni Jacob ang Diyos at nagpatuloy ayon sa mga utos ng Diyos, sa wakas ay namagitan ang Diyos at ang “pagkatakot sa Diyos” (Genesis 35:5) ay nakaapekto sa lahat ng mga tao sa paligid nila, at hindi sila nagtangkang kalabanin si Jacob. Kung gayon, nakahanda na si Jacob na sumamba “kasama ng mga tao na kasama niya” (Genesis 35:6), na nagmumungkahi na ang pagkakaisa ng sambahayan ay naibalik na. Pinangalanan ni Jacob ang lugar na iyon na El Bethel, bilang isang alaala sa kanyang panaginip ng isang hagdanan, isang tanda na ang muling pag-uugnay ng langit at lupa, na naputol ng ilang panahon, ay naibalik na ngayon.

Sa panahong ito, ang pagdidiin ay sa Diyos ng Bethel sa halip na sa mismong lugar. Muling naulit ang personal na pahayag nang pinaalalahanan ng Diyos si Jacob tungkol sa kanyang pangalan bilang “Israel” (Genesis 35:10), kalakip ang dobleng pangako na ipinahihiwatig ng pagpapalang ito. Ang pagpapala kay Jacob, una, ay nangangahulugan ng pagiging mabunga, ang pagsasalin ng binhi ng Mesiyas at ang henerasyon ng maraming bansa (Genesis 35:11); at ikalawa, itinuturo nito ang Lupang Pangako (Genesis 35:12).

`Ano ang mga tusong paraan na makapapasok sa ating mga puso ang pagsamba sa diyus-diyosan, at ano ang magagawa natin para dito?`