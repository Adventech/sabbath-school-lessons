---
title:  Ang Kamatayan ni Raquel
date:  02/06/2022
---

`Basahin ang Genesis 35:15–29. Ano pang mga paghihirap ang hinarap ni Jacob sa loob ng kanyang magulong pamilya?`

Sa sandaling umalis si Jacob sa Bethel, tatlong magkakaugnay na insidente ang nagtakda ng huling hakbang sa kanyang paglalakbay patungo sa Lupang Pangako: ang huling anak na lalaki ni Jacob ay isinilang; namatay si Raquel; at sumiping si Ruben, ang panganay na anak ni Jacob kay Lea, sa asawang-lingkod ni Jacob. Bagaman hindi sinabi ng talata kung bakit ang kabataang lalaking ito ay gumawa ng isang bagay na masama, maaaring sa isang paraan ay gusto niya na dungisan ang pagsilang ng bunsong anak ni Jacob at hiyain ang alaala kay Raquel . Hindi natin alam.

Nakaugnay ang pagsilang ng bunsong anak ni Jacob sa Bethlehem (Genesis 35:19), na nasa nasasakupan ng Lupang Pangako. Kung ganon, ang pagsilang na ito ang unang katuparan ng pangako ng Diyos para sa hinaharap ng Israel. Propetikong sinabi ng hilot kay Raquel ang mismong salita na ginamit Diyos upang payapain si Abraham: “ ‘Huwag kang matakot’ ” (Genesis 35:13 ihambing sa Genesis 15:1).

Kapansin-pansin na pinalitan ni Jacob ang pangalan na ibinigay sa kanyang anak na lalaki nang nasa bingit ng kamatayan na si Raquel, Ben-Oni, na ang kahulugan ay “anak ng aking dalamhati,” upang kumatawan sa kanyang pagdurusa, sa Benjamin, na ang kahulugan ay “anak ng kanang kamay,” marahil ay nagpapahiwatig ng direksyon ng timog upang ipahayag ang kanyang pag-asa sa Lupang Pangako at sa lahat ng sinabi ng Diyos na gagawin Niya para sa Kanyang bayan matapos na manirahan sila roon.

Ngunit sa pagkakataong iyon, nagkaroon ng sekswal na relasyon si Ruben kay Bilha, ang aliping-asawa ng kanyang ama at aliping babae ni Raquel (Genesis 35:25; Genesis 30:3). Hindi natin alam kung bakit niya ginawa ang nakahihiyang gawaing ito, maliban na isa itong halimbawa ng kasamaan ng tao.

Nakapagtataka, hindi tumugon si Jacob sa kahindik-hindik na kalapastanganang ito, kahit na sinabihan siya tungkol dito (Genesis 35:22). Marahil sa puntong ito ng kanyang buhay, nagtiwala si Jacob sa Diyos na Kanyang tutuparin ang kanyang salita sa iba’t ibang pagkakataon sa kabila ng kasalanan at kasamaan na nagaganap sa kapaligiran niya.

Ang mismong liksyong ito ng pananampalataya na ipinahiwatig sa listahan ng 12 anak na lalaki ni Jacob, na siyang magiging mga ninuno ng Israel (Genesis 35:22–26)—hindi isang pinakakaayaaya at pinakamabuting bayan, gaya ng makikita natin. Ngunit sa kabila ng lahat ng mga problema, sa lahat ng kaguluhan, pati na rin ang tahasang kasamaan, tulad ni Ruben kay Bilha, ang kalooban ng Diyos ay matutupad sa pamamagitan ng pamilyang ito, gaano mang tunay na nagkamali ang sambahayang ito.

`Kahit na sa kabila ng pagkakamali ng tao, ang mga sukdulang layunin ng Diyos ay matutupad. Isipin mo kung ano ang mangyayari kung ang mga tao ay makiisa, kung susundin nila Siya. Gaano kadali—iyon ay, mayroong mas kakaunting pagdurusa ng tao at istres at pagkaantala, na matupad ang kalooban ng Diyos?`