---
title:  Karagdagang Kaisipan
date:  08/04/2022
---

Pansinin ang koneksyon ng “punungkahoy ng buhay” at ang “punungkahoy ng pagkakilala ng mabuti at ng masama.” Iminungkahi na ang relasyong ito sa pamamagitan ng katotohanan na ang mga ito ay nakalagay sa “gitna ng Hardin” (Genesis 2:9). Ngunit may higit pa sa pagitan ng dalawang punungkahoy kaysa sa relasyon sa kinalalagyan ng mga ito. Dahil sa kinuha ng mga tao ang bunga ng puno ng pagkakilala ng mabuti at ng masama, sapagkat sinuway nila ang Diyos, kaya’t nawalan sila ng karapatan sa punungkahoy ng buhay, at hindi mabubuhay magpakailanman, ayon sa katayuang ito. Idinidiin ng koneksyong ito ang isang malalim na prinsipyo. May epekto ang pagpiling moral at espirituwal sa buhay ng tao, gaya ng pasubali ni Solomon sa kanyang anak: “Ang aral ko’y huwag mong kalimutan, kundi ang aking mga utos sa iyong puso’y ingatan” (Kawikaan 3:1, 2). Muling nakita ang koneksyong ito sa hinaharap na Jerusalem sa langit, na kung saan naroroon ang punungkahoy ng buhay “sa gitna ng lansangan nito” (Apocalipsis 22:2).

“Nang likhain ng Diyos si Eva, binalak ng Diyos na hindi siya maging mababa o mataas sa lalaki, ngunit sa lahat ng bagay ay dapat itong kapantay. Ang banal na mag-asawa ay hindi dapat na hangarin na maging hiwalay sa isa’t isa; ngunit mayroon silang katangian ng pagiging isa sa pag-iisip at pagkilos. Ngunit matapos na magkasala si Eva, dahil siya ang unang sumuway, sinabi ng Panginoon na pamumunuan siya ng kanyang asawang lalaki, at ito ay bahagi ng sumpa. Sa maraming pagkakataon ay ginawa ng sumpa ang bahagi ng babae na lubhang mapighati at isang pasanin ang kanyang buhay. Ang pagiging mataas na ibinigay ng Diyos sa lalaki ay inabuso niya sa maraming pagkakataon sa pamamagitan ng pagsasagawa ng di-makatuwirang kapangyarihan. Hinangad ng matalinong Diyos ang panukala ng pagtubos, na naglalagay sa lahi ng ikalawang pagkakataon sa pamamagitan ng isa pang pagsubok. - Ellen G. White, TESTIMONIES FOR THE CHURCH, vol. 3, p. 484.

**Mga Tanong Para sa Talakayan**:

`Hinarap ng Diyos si Adan sa Eden at tinanong siya upang hindi lamang tiyakin ang kasalanan niya kundi dalhin din siya sa pagsisisi. Ang temang ito ay muling lumabas kay Cain (Genesis 4:9, 10), noong Baha (Genesis 6:5-8), sa Tore ni Babel (Genesis 11:5), at sa Sodoma at Gomorra (Genesis 18:21). Paano na ang isipan tungkol sa paglilitis ay nahayag sa mga insidenteng ito?`

`Bakit inisip ni Eva na ang pagkain mula sa punungkahoy ng pagkakilala ng mabuti at masama ay magbibigay sa kanya ng Katalinuhan? Paano natin maiiwasan, ayon sa ating konteksto, ang ganitong kaparehong pagkakamali, iyon ay, tahasang pagsuway sa Salita ng Diyos dahil sa inaasahang pag-asa para sa isang “mas mabuti” kaysa iniaalay ng Diyos sa atin?`