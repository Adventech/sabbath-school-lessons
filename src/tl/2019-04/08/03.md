---
title:  Ang mga Tipan sa Kasaysayan
date:   18/11/2019
---

Pagkatapos ng Baha, muling nagsimula ang Diyos, ngayon kay Noe at sa mga taong sumunod. Gusto rin Niyang magkaroon ng relasyon sa kanila, at sentro sa relasyong iyon ay ang ideya ng tipan. Kinilala ng Biblia ang pitong pangunahing tipang ginawa ng Diyos sa mga tao:

- Unang Tipan—Adan (Genesis 1-3)
- Ikalawang Tipan—Noe (Genesis 6-9)
- Ikatlong Tipan—Abraham (Genesis 12:1-3)
- Ikaapat na Tipan—Si Moises at ang bayan ng Israel (kilala bilang tipan sa Sinai o Tipan ni Moises; Exodo 19-24)
- Ikalimang Tipan—Phineas (Bilang 25:10-13)
- Ikaanim na Tipan—David (2 Samuel 7:5-16)
- Ikapitong Tipan—Bagong Tipan (Jeremias 31:31-34).

`Basahin ang mga sumusunod na mga talata. Ano ang ibig sabihin nila sa "walang hanggang tipan"? (Genesis 9:16,17; Isaias 55:3; Hebreo 13:20).`

Inilakip ng Biblia ang terminong "walang hanggang tipan" nang 16 na beses. Mula sa mga ito, 13 ang partikular na inilalapat sa mga tipan kay Abraham, sa Israel sa Sinai, at kay David. Ang bawat isa sa mga tipang nabanggit sa itaas, bagaman natatangi, ay nagdadala ng pagkakakilanlan ng "walang hanggang tipan." Kung paanong unang inihayag sa Genesis 3:15 ang walang hanggang ebanghelyo, ngunit pagkatapos ay unti-unting inihayag sa buong Biblia, ito rin ay naaangkop sa walang hanggang tipan. Ang bawat magkakasunod na tipan ay nasisilbing pagpapaliwanag at pagpapalalim ng ating pang-unawa sa walang hanggang tipan ng pag.ibig, na inihayag nang lubos sa plano ng kaligtasan. Ang mga Bago at Lumang Tipan, kung saan madalas silang kinikilala, ay naglalaman ng parehong mga nilalaman. 

1. Pagpapakabanal: "Ilalagay ko ang aking kautusan sa kanilang kalooban, at aking isusulat iyon sa kanilang mga puso" (Jeremias 31:33; ihambing sa Hebreo 8:10).
2. Pakikipagkasundo: "Ako'y kanilang magiging Diyos, at sila'y magiging aking bayan" (Jeremias 31:33; Hebreo 8:10).
3. Misyon: "At hindi na tuturuan ng bawat isa ang kanyang kapwa, at ng bawat tao ang kanyang kapatid, na magsasabi, 'Kilalanin mo ang Panginoon,' sapagkat ako'y makikilala nilang lahat mula sa pinakahamak sa kanila hanggang sa pinakadakila (Jeremias 31:34; Hebreo 8:11) 
4. Pag-aaring ganap: "Sapagkat patatawarin ko ang kanilang kasamaan, at ang kanilang kasa1anan ay hindi ko na aalalahanin pa." (Jeremias 31:34; Hebreo 8:12). 