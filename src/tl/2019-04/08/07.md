---
title:  Karagdagang Kaisipan
date:   22/11/2019
---

Basahin ang Ellen G. White, "Consecration," pp. 43-48, sa STEPS TO CHRIST.

“Ang pangangasiwa sa makalangit na santuwaryo ay binubuo ng dalawang dibisyon, naglilingkod araw-araw ang mga saserdote sa banal na dako, habang minsan sa isang taon gumagawa ang dakilang saserdote ng isang espesyal na gawain ng pagbabayad-sala sa kabanal-banalang dako, para sa paglilinis ng santuwaryo. Araw-araw ay dinadala ng nagsisising makasalanan ang kanyang handog sa pintuan ng tabernakulo at, ipinapatong ang kanyang kamay sa ulo ng biktima, ipinahayag ang kanyang mga kasalanan, sa gayon, ito'y isang larawan ng kanyang paglilipat ng kanyang mga kasalanan tungo sa inosenteng sakripisyo. Pagkatapos ay pinapatay ang hayop. Ang sabi ng apostol, 'Kung walang pagbubuhos ng dugo, walang kapatawaran ng kasalanan.' Ang buhay ng laman ay nasa dugo.' Levitico 17:11. Ang nasirang kautusan ng Diyos ay humihingi ng buhay ng lumabag. Ang dugo, na kumakatawan sa buhay na nawala ng makasalanan, na pinasan ng biktima ang pagkakasala, ay dinadala ng saserdote sa banal na dako at iwiniwisik sa harap ng tabing, na sa likod nito ay naroon ang kaban na naglalaman ng kautusan na sinuway ng makasalanan. Sa pamamagitan ng seremonyang ito, ang kasalanan ay, sa pamamagitan ng dugo, sinasagisagan na inilipat sa santuwaryo. May ilang pangyayaring hindi dadalhin ang dugo sa banal na lugar; ngunit ang laman ay kinakain ng saserdote, gaya ng iniutos ni Moises sa mga anak ni Aaron na sinasabi, Ibinigay ito ng Dios sa inyo upang pasanin ang kasamaan ng kapulungan.' Levitico 10:17. Sumasagisag ang magkaparehong seremonya sa paglipat ng kasalanan mula sa nagsisisi tungo sa santuwaryo."—Ellen G. White, THE GREAT CONTROVERSY, p. 418.

**Mga Tanong Para sa Talakayan**

`Pag-isipan ang tungkol sa mga pangako mong napako, gaanuman kataimtim at maalab ang iyong pagsisikap na maingatan ang mga ito. Ano ang iyong natutunan mula sa karanasang iyon, na marahil, ay makatutulong sa iyong makaiwas na makagawa ng katulad na pagkakamali?`

`Ang tipan ay isang legal na pagtatatag ng isang relasyon. Sinira natin ito sa Diyos, ngunit lagi Siyang tapat sa Kanyang bahagi, kahit na hindi tayo tapat sa ating katungkulan. Paanong ang pagkaunawa sa kabutihan at katapatan ng Diyos ay aakit sa mga tao sa isang malapit na kaugnayan sa Kanya at tutulong sa atin tungo sa isang marapat na pamumuhay?`

`Isipin kung ilang beses ka naging di-tapat sa Diyos at sa mga pangakong mayroon tayo sa ilalim ng "bagong tipan" (tingnan sa Lucas 22:20, Hebreo 8:13, 9:15). Bakit napakahalaga kung gayon na maunawaan ang plano ng kaligtasan, at ang pangako ng kapatawarang mayroon tayo dahil sa sakripisyo ni Jesus, na Siyang sa pamamagitan ng kanyang dugo ay natatakan ang "bagong tipan" para sa atin?`