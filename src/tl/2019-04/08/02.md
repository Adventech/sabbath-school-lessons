---
title:  Ang Ideya ng Tipan
date:   17/11/2019
---

`Basahin ang Nehemias 10:1-29 (at panariwain ang iyong memorya sa pagbabasa ng Nehemias 9:36-38). Sino gumagawa ng tipan na ito, at bakit sila pumasok dito?`

Bagaman pinirmahan lamang ng mga pinuno ang dokumento, nagpapahiwatig ang tala na ang lahat ng "natitirang mga tao" ay pumasok sa "isang sumpa at isang panunumpa upang sundin ang Utos ng Diyos" Nehmias10:28, 29). Ano ang napakahalaga sa tipan na ninais nilang lahat na pumasok sa isang kasunduan sa Diyos? Para masagot ang tanong na ito, kailangan nating bumalik sa pinakasimula at unawain ang ideya ng Biblia tungkol sa tipan.

Mahalaga ang tipan sapagkat bahagi ito ng kuwento ng Diyos sa pakikitungo sa makasalanang sangkatauhan, at ipinakita nito ang pagnanasa ng Diyos na magkaroon ng isang relasyon sa mga tao. Pinapayagan din nito ang mga taong ipakita ang kanilang pagnanais na magtalaga sa Diyos. 

Ang kuwento ng Paglikha ng Biblia sa Genesis 1 at 2 ay hindi lamang naghahayag ng paglikha sa unang mga to kundi pati ang ugnayan sa pagitan nila at ng Diyos, at sa pagitan din ng bawat isa. Gayunpaman, pumasok ang kasalanan at sinira ang lahat ng mga relasyong ito. Ang kasalanan ang kabaligtaran ng paglikha; ito sa halip ay nagdadala ng pagkasira (kamatayan).

Ang talaangkanan ni Adan ay nahati sa huli, dahil pinili ni Cain ang kasamaan (Genesis 4:8-19) at nagpasakop si Seth sa Diyos (Genesis 5:3-24). Ang talaangkanan ni Cain ay humahantong kay Lamech (Genesis 4:17-19)-- ang ikapitong (napapabilang) mula kay Adan na nagpasimula ng poligamya (pag-aasawa ng higit sa isa). Ang karahasan at paghihiganti sa panig ni Cain ay nakatayong katabi sa tapat na angkan ni Seth. Inilahad din ang talaan ng angkan ni Seth, ngunit ang ikapito sa linyang ito ay si Enoc, na "lumakad na kasama ng Diyos" (Genesis 5:24) at dinala sa langit.

Sa kasamaang palad, niyakap ng mundo nang higit ang kasamaan kaysa Diyos, at naging napakaliit ang lipi ng mga banal, na gumagawa ng tunay na posibilidad ng pag-aalis ng sinumang pamilyang maaaring magamit ng Diyos sa pagtupad ng Kanyang Salita sa pamamagitan ng ipinangakong Binhi upang iligtas ang mga tao. Sa puntong iyon, namagitan ang Diyos sa pamamagitan ng Baha. Ang Baha, gayunman, ay isang higit pang pagwasak, isang pagbaliktad at pagwasak ng buhay, ngunit ang winasak lamang ng Diyos ay ang mga winasak na ng mga tao (Genesis 6:11-13). 

`Paano mo personal na naranasan ang katotohanan ng mapanirang puwersa ng kasalanan? Ano ang tanging kapangyarihan laban sa kasalanan, at paano natin ito mapapakinabangan sa ating mga sarili?`