---
title:  Ang Kautusan at ang mga Propeta
date:   20/11/2019
---

`Basahin ang Nehemias 10:30-39. Ano ang apat namga bagay na ipinangako ng mga Israelita na kanilang gagawin bilang bahagi ng muling pakikipagtipan?`

Ipinangako ng mga tao ang mga sumusunod:

1. Pagbabawal sa mixed marriages o pagpapakasal sa hindi Israelita (bawal ang pagpapakasal sa isang indibidwal na maaaring makapaghatid sa isa sa pagsamba sa diyus- diyosan),
2. Tunay na pangingilin ng Sabbath (walang mga gambala dahil sa mga transaksyon sa negosyo),
3. Pagkansela ng utang at pagdiriwang ng sabbatical na taon upang kalingain at bigyan ng kalayaan ang mahihirap,
4. Pagsuportang pinansyal sa templo, sa mga serbisyo nito, at mga tauhan nito sa pamamagitan ng pagdadala ng mga unang bunga, ng panganay, at ng ikapu, sa gayon natitiyak ang pagpapatuloy ng totoong pagsamba.

Ang unang tatlong pangako na may kinalaman sa pakikipag-ugnayan sa iba (pagkansela sa pag-aasawa at utang) at sa Diyos (Sabbath), habang ang huling isa (Nehemias 10: 32-39) ay may kaugnayan sa mga regulasyon sa templo.

Ang layunin ng komunidad ay upang ipakitang nakatuon sila sa tipan, at samakatuwid ay magpapatupad ng mga praktikal na paraan ng pagpapatatag ng kanilang kaugnayan sa Diyos at sa iba. Kahit na hindi nila lubos na palaging perpektong natutupad ang tipan, naunawaan nilang ang mga tamang kaugalian at gawi ay makaiimpluwensya sa hinaharap. Kung lalakad sa tamang landas ang bansang Israelita, kailangan nilang magtatag ng mga gawain at kaugaliang magiging angkop sa nais nilang patutunguhan. Kung nais nilang magkaroon ng isang malapit na pamumuhay na kasama ang Diyos, kung gayon ang pagpapahalaga sa Sabbath at pag-aalaga ng templo ay mga mahalagang hakbang sa direksyong iyon.

Sa kasamaang palad, hindi nila mahusay na pinanatili ang kanilang mga pangako, tulad ng ipinakita sa mga huling kapitulo ng Nehemias. Ngunit, kahit na hindi sinunod ng lahat ang mga ito, may ilan o maraming tao pa rin ang sumunod. Sa tulong ng Diyos at pagpapanatili ng ating pagtuon sa Kanya, maaari nating mapaunlad ang tamang mga gawi at makapanatili sa tamang landas.

`"Sa pamamagitan ng tamang paggamit ng kalooban, isang buong pagbabago ang maaaring magawa sa iyong buhay. Sa pamamagitan ng pagpapasakop ng iyong kalooban kay Cristo, ikaw ay kumakampi sa isang kapangyarihang higit sa lahat ng pamunuan at kapangyarilian. Magkakaroon ka ng lakas mula sa itaas upang panatilihin kang matatag, at sa gayon sa pamamagitan ng patuloy na pagpapasakop sa Diyos ay mapalalakas ka upang mabuhay sa isang bagong buhay, at pati buhay ng pananampalataya."â€”Ellen G. White, STEPS TO CHRIST, p. 48. Ano ang humahadlang sa iyo upang maranasan ang mga nakasulat dito?`