---
title:  Pagpupuri at Petisyon
date:   21/11/2019
---

`Tingnan muli ang Nehemias 10:32-39. Bakit mahalaga sa mga Israelita ang mga gawain sa templo, tulad ng ipinakita sa pamamagitan ng "hindi namin pababayaan ang bahay ng aming Diyos" (Nehemias 10:39)? Bakit napakahalaga sa kabuuan ang Templo para sa pananampalataya? Tingnan din ang Hebreo 8:1-7.`

Nangako ang mga Israelita na alagaan ang templo. Kahit na sila ay isang maliit na grupong pinahihirapan sa pananalapi ng mga hari, nagpasya silang kailangan nilang ibigay mula sa maliit na [halagang] mayroon sila upang umunlad ang templo at hindi lamang basta makaraos. Samakatuwid, pinili nilang ibigay taun-taon ang ikatlong hahagi ng isang siklo para sa paglilingkod sa templo, sa halip na tuwing magkakaroon lamang ng senso, gaya ng iniutos ng batas. Nakita ng bansa ang isang pangangailangang lampasan nang higit kaysa kinakailangan. Bukod pa rito, itinakda nila sa mga piniling pamilya ang responsibilidad para sa panggatong na kahoy sa altar yamang nalaman nilang kung walang kaayusan ang gawaing ito ay mawawala.

Ang mga unang bunga, mga panganay, at mga ikapu at mga handog ay mga aspekto ng paglilingkod sa templong inilaan para sa ministeryo ng mga saserdote at mga Levita. Ang ika-10 bahagi ng lahat ng bagay ay dapat tanggapin ng mga Levita. Gayundin, ang mga panganay na tinubos ng pera, ay karagdagan sa halagang tinatanggap ng mga Levita. Gayunman, ang ika- 10 ng ika-10 bahagi ng mga Levita ay mapupunta sa mga saserdote.

Ang templo ang nagsisilbi bilang sukatan ng tibok ng puso ng bansang Israelita. Napakahalaga ito sa kanilang pananampalataya kaya naganap ang pinakamalaking trahedya nang wasakin ni Nebukadnezar ang templo at hinakot ang mga sagradong bagay.

Nang maayos ang pamamahala ng templo, nagbigay ito sa bansa ng isang masiglang buhay espirituwal dahil itinuturo nito ang mga tao sa panghu1ing solusyon sa problema sa kasalanan, sa pamamagitan ng pagkamatay ng isang tupa. Nang mamatay si Jesus sa krus, ibinigay na ang solusyong iyon (Roma 5:5-10). Bukod pa rito, sa pamamagitan ng taunang paglilingkod ng Araw ng Pagtubos, nalaman ng mga tao na sa huli ay may plano ang Diyos na alising lubos ang kasamaan at kasalanan. Sa madaling salita, nagsisilbingiugar ang templo para sa paghahayag sa mga tao ng buong plano ng kaligtasan. Ang mga araling maaari nating makuha sa pamamagitan ng pagtingin sa mga serbisyo sa templo ay napakalawak at kinakailangan upang bigyan tayo ng mas malaking pananaw sa karakter ng Diyos at upang bigyang liwanag ang plano ng kaligtasan.

`"Tapat ang salita at nararapat tanggapin nang lubos, na si Cristo Jesus ay pumarito sa sanlibutan upang iligtas ang mga makasalanan, na ako ang pangunahin sa mga ito" (1 Timoteo 1:15). Ano ang pag-asa ni Pablo, at paano natin ito aangkinin bilang ating sariling pag-asa?`