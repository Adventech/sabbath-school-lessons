---
title:  Ang Diyos at ang Tipan
date:   16/11/2019
---

#### Basahin Para sa Pag-aaral sa Linggong Ito
Nehemias 10:1-29; Genesis 4:8-19; Hebreo 13:20; Josue 24; Nehemias 10:30-39; Hebreo 8:1-7.

> <p>Talatang Sauluhin</p>
> " 'Dahil sa lahat ng ito, kami ay gumawa ng matibay na kasunduan at isinulat ito, at ang aming mga pinuno, ang aming mga Levita, at ang aming mga pari ay naglagay ng kanilang tatak dito.' Hindi namin pababayaan ang bahay ng aming Diyos "  (Nehemias 9:38; 10:39).

Ano ang ibig pakahulugan ng Biblia kapag binabanggit nito ang tungkol sa "tipan"? Ang pinakamadaling paliwanag sa ganitong uri ng tipan sa Biblia ay ang legal na pagtatatag ng isang relasyon sa pagitan ng Diyos at ng Kanyang bayan. Ang Diyos ang nagsasabing, "Kayo ang aking bayan, at ako ang iyong Diyos." Higit pa rito, makikita natin ang paggamit ng nakasulat na mga tipan sa gitna ng ibang mga tao sa sinaunang daigdig, madalas sa pagitan ng mga pinuno at mga taong pinamumunuan nila.

Ang mga tipang ito ay itinatag sapagkat ang mga ito ay kapaki-pakinabang sa magkabilang panig. Ang lider ay mag-aalaga sa mga tao, at ang mga tao ay magbabayad ng buwis. Ngunit naiiba ang tipan sa Diyos. Ang Diyos ay hindi nakakukuha ng anumang bagay mula rito, at gayunman, ipinangako Niyang maging tapat dito, kahit na ang mga tao ay hindi. Sa katunayan, ang mga pagpapala at sumpang nakaugnay sa tipan ang naging dahilan para malaman ng mga Israelita sa panahong magsimula na ang mga masasamang bagay dahil sa pagsuway nila sa tipan.

Sa linggong ito, titingnan natin ang muling pakikipagtipan ng mga Israelita sa Diyos, sa Nehemias 10, at tatalakayin din ang ilang pangkalahatang impormasyon tungkol sa kasaysayan at kahalagahan ng pakikipagtipan ayon sa Biblia.