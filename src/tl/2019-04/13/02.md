---
title:  Ang Impluwensya ng mga Namumuno
date:   22/12/2019
---

Sa buong Biblia, makakikita tayo ng mga halimbawa ng pamumuno, kapwa mabuti at masama, at kung minsan ay pinagsama ang dalawa. May pagkakataong ang masasamang pinuno ay nakagawa ng ilang mabubuting bagay, habang ang mga mabubuting pinuno, kung minsan, ay nakagagawa ng ilang masasamang bagay. Sabagay, lahat ng mga pinuno ay mga tao at, sa gayon, ay may kapasidad sa kapwa mabuti at masama, sa paggawa ng tama at mali. Sino ang hindi nakaranas ng ganitong reyalidad sa kanilang sariling buhay?

Gayunman, ang problema ay kapag ikaw ay isang pinuno, ikaw ay may malaking impluwensya, para sa mabuti o sa masama. Mahirap na maging negatibong impluwensya sa iyong sariling bahay o sa lugar ng trabaho o saanmang lugar nadarama ang iyong presensya. Ngunit kapag nasa posisyon ka ng pamumuno, ito man ay espiritwal, pampulitika, o pareho, ang impluwensya ay lubhang dumami. Gaano kahalaga kung gayon na anuman ang iyong tungkulin, ngunit lalo na bilang isang pinuno, ay maipakita mo ang mga prinsipyo at turo ng Kasulatan.

**Tingnan ang mga sumusunod na talata. Anong uri ng mga halimbawa ng pamumuno ang nakikita natin sa mga ito? Kung mabuti, ipaliwanag kung bakit ito ay mabuti. Kung masama, ipaliwanag kung bakit ito ay masama.**

`Rehoboam (1 Hari 12:1-16)` 

`Pedro (Gawa 15:7-11)`

`Josias (2 Hari 23:1-10)` 

`Deborah (Hukom 4:1-16)` 

`Ahab (I Hari 21:1-16)`

`Kahit na kaunti lamang, anong mga aral ang maari nating makuha mula sa mga kuwentong ito tungkol sa kung ano ang binubuo ng mabuti at masamang pamumuno, at paano natin magagamit ang natututuhan natin sa ating sarili sa anumang tungkuling ating ginagampanan?`