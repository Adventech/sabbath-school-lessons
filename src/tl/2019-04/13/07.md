---
title:  Karagdagang Kaisipan
date:   27/12/2019
---

Basahin ang Ellen G. White, “The Privilege of Prayer”, pp. 93-104, sa STEPS TO CHRIST.

"Ang gawain ng pagpapanumbalik at repormang isinagawa ng mga bumalik na mga bihag, sa ilalim ng pamununo ni Zerubbabel, Ezra, at Nehemias, ay nagpapakita ng isang larawan ng isang gawain ng espirituwal na pagpapanumbalik na isasagawa sa pagsasara ng mga araw ng kasaysayan ng daigdig. Ang nalabi sa Israel ay mahihina na tao, na nakalantad sa mga paninira ng kanilang mga kaaway; ngunit sa pamamagitan ng mga ito, nilayon ng Diyos na mapanatili sa mundo ang isang kaalaman na tungkol sa Kanya sarili at sa Kanyang batas.Sila ang mga tagapag-alaga ng tunay na pagsamba, ang mga tagapag-ingat ng mga banal na mensahe. Iba't-iba ang nga karanasang dumating sa kanila habang itinatayo nila ang templo at ang pader ng Jerusalem; malakas ang pagsalungat na kanilang hinarap. Mabigat ang mga dalahing pinasan ng mga pinuno sa gawaing ito; ngunit kumilos ang mga lalaking ito sa matibay na pagtitiwala, sa kapakumbabaan ng espiritu, at sa matatag na pagsalig sa Diyos, na naniniwalang kikilos Siya para magtagumpay ang Kanyang katotohanan. Tulad ni Haring Hezekias, si Nehemias ay “humawak nang mahigpit sa Panginoon; siya'y hindi humiwalay sa pagsunod sa kanya, kundi iningatan ang kanyang mga utos. Ang Panginoon ay kasama niya.” 2 Hari 18:6,7.--Ellen G. White, PROPHETS AND KINGS, p. 677.

**Mga Tanong Para sa Talakayan**

`Bakit dapat nating gawin ang lahat ng ating makakaya sa harap ng Diyos upang suportahan ang ating mga pinuno? Bakit napakahirap ang estilo ng namumunong-tagapaglingkod, maraming hinihingi, at kasabay nito ay kapaki-pakinabang? Bakit napakahalaga para sa isang Cristianong lider na maging isang tagapaglingkod din?`

`Sa simula at sa katapusan ng aklat, gayundin sa pagitan nito, si Nehemias ay nananalangin. Sina Ezra at Nehemias ay mga taong mapanalanginin. Maingat na bilangin kung gaano karaming beses ang salitang "panalangin" o "nanalangin" ay binanggit sa mga aklat ng Ezra at Nehemias. Ang mga pinunong ito ay patuloy na nananalangin. Ano ang dapat na masabi nito sa atin tungkol sa ating sariling buhay ng pananalangin?`

`"Sapagka't siya’y humawak ng mahigpit sa Pangmoon, siya'y hindi humiwalay sa pagsunod sa Kanya, kundi iningatan ang Kanyang mga utos na iniutos ng PANGINOON kay Moises" (2 Hari 18:6). Paano "humahawak nang matagal sa PANGINOON" ang isang tao?Anong ibig sabihin nito? Paano nakaugnay ang humawak ng mahigpit sa Panginoon sa pagsunod sa Kanyang mga utos?`