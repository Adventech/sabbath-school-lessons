---
title:  Mga Pinuno sa Israel
date:   21/12/2019
---

### Basahin Para sa Pag-aaral sa Linggong Ito
I Hari 12:1-16; Gawa 15:7-11; Juan 11:46-53; Nehemias 4:7-23; Ezra 8:21-23,31, 32.

> <p>Talatang Sauluhin</p>
> " Ang buong bayan ay humayo sa kanilang lakad upang kumain at uminom at magdala ng kanilang bahagi, at para gumawa ng malaking kasayahan, sapagkat kanilang naunawaan ang mga salitang ipinahayag sa kanila " (Nehemias 8:12).

Parehong sina Ezra at Nehemias ay mga halimbawa ng mga dakilang pinunong nakatalaga sa Diyos at sa pagtupad sa mga gawaing dahilan ng pagkatawag sa kanila ng Panginoon. Ang kanilang pag-ibig sa Diyos ay nagbigay inspirasyon sa kanilang magkaroon ng pagnanasang maging tapat na mga lingkod. Sa katunayan, ang kanilang katapatan ay naging sentral na bahagi ng ating pag-aaral.

Sa linggong ito ay titingnan natin ang mga halimbawa ng pamumunong matatagpuan sa Biblia, kasama ang mga halimbawa nina Ezra at Nehemias. Tiyak na hindi ito ang buong aralin, dahil marami pang ibang maaaring talakayin. Gayunman, ang mga araling napili ay mahalaga para sa sinumang pinuno. Maaaring hindi mo ituring ang iyong sariling isang lider sa partikular na oras na ito sa iyong buhay, ngunit lahat tayo ay may impluwensva sa ilang mga tao; samakatuwid, naaangkop sa lahat ang mga aralin.

Sentro sa kuwento ng mga pinunong ito ang Salita ng Diyos. Ang Salita ay nagbago ng kanilang pag-iisip at buhay at nagbunga sa buong programa para sa muling rebayhal at repormasyon. Sila ay lubos na may utang na loob sa Salita ng Diyos at sa Kanyang turong kanilang natagpuan dito. Sa katulad na paraan, sinuman tayo, at anuman ang ating tungkulin, dapat nating panatilihing pangunahin ang Salita ng Diyos kung paano tayo mamuhay bilang mga Cristianong Seventh-day Adventist.