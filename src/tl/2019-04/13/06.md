---
title:  Pagpapakumbaba at Pagtitiyaga
date:   26/12/2019
---

`Basahin ang Ezra 8:21-23, 31, 32. Iisipin mo bang ang desisyon ni Ezra na huwag makipag-usap sa hari na kalokohan o katapangan? Paano nagpakita si Ezra at ang bayan ng kapakumbabaan?`

Pagkaraan ng ilang panahon, tinanggap ni Nehemias ang mga pinasama ng hari para sa kanilang proteksyon. Ngunit sa isip ni Ezra, naniwala siyang maipakikita ng Diyos ang Kanyang sarili kung hindi sila humingi ng tulong sa hari. Kaya nang makarating sila ng Juda nang walang pinsala, ito ay iniugnay niya sa kanilang Diyos. Marahil sa ilang mga sitwasyon, maaari tayong umasa nang labis sa iba pang mga tao at hindi sapat na umasa sa maaaring ipakita ng Diyos. Pinili ni Ezra na hayaan ang Diyos na gawin ang magagawa sa pagkakataong ito at patunayan sa haring ang Diyos ay isang makapangyarihang Diyos.

Gayunman, hindi kumilos si Ezra na may pagsasapantaha. Tinawag niya ang mga tao, at nag-ayuno at nanalangin sila tungkol sa sitwasyon. Hindi sila nagsimula sa kanilang paglalakbay hanggaâ€™t sila ay nakapaggugol ng madibdibang panahon sa Diyos. May kapakumbabaan silang lumapit sa Diyos, humihiling na maging tanda ang Kanyang proteksyon ng Kanyang kapangyarihan, at sinagot ito ng Diyos.

`Basahin ang Nehemias 5:14-19. Paano nagpakita ng kapakumbabaan si Nehemias?`

Ang mga tunay na lider ay dapat maging mapagpakumbaba at maging mga tagapaglingkod: Ang mga karapat-dapat na lider ay hindi humihiling o nangangailangan ng isang "titulo" para .magkaroon ng karangalan. Bukas ang mga pintuan ni Nehemias at masaganang nagbigay sa mga tao. Ipinakita niya ang kanyang pananampalataya sa Diyos, at ang kanyang hindi kapani-paniwalang pagtatalaga sa Diyos ay naging isang halimbawa sa mga tao. Mayroon siyang malakas na personalidad at makatuwirang pag-uugali, ngunit hindi Niya inilagay ang kanyang sarili na mas mataas kaysa sa kaninuman bilang nakahihigit. Siya ang may pinakamataas na posisyon sa bansang Judio noong panahong iyon, at gayunman siya ay mapagbigay. Sa ganitong paraan, ipinakita Niya ang buhay at mga turo ni Jesus, na nagturo sa ating ang pinakamagandang paraan upang manguna ay ang maglingkod sa iba. Ginawa ito ni Jesus, at kaya naman tayo, anuman ang ating posisyon, ay dapat din itong gawin.

`"At umupo siya, tinawag ang labindalawa, at sinabi sa kanilang, 'Kung ang sinuman ay nagnanais na maging una, siya'y magiging huli sa lahat at lingkod ng lahat. ' "(Marcos 9:35). Ano ang itinuturo sa atin ng mga salita ni Jesus tungkol sa kung ano ang ibig sabihin ng maging isang tunay na pinuno sa paningin ng Diyos?`