---
title:  Kasamaan sa Paningin ng Panginoon
date:   23/12/2019
---

**Basahin ang mga sumusunod na talata. Ano ang sinasabi sa atin ng mga ito tungkol sa mga pinunong ito at ang kanilang impluwensya sa mga taong kanilang pinamumunuan?**

`1 Hari 15:26, 34` 

`2 Hari 13:1-3`

`Juan 11:46-53`

Malungkot na isipin sa marami sa atin na nagtataglay ng mga posisyon ng pamumuno sa anumang kapasidad na ang ating pamumuno ay may potensyal na magdala ng espiritwal na pagtaas o pababa sa mga tao. At, sa lahat ng mga pangyayari dito, ang epekto ay lubhang nakapanlulumo.

Higit na natatangi, ang ating karakter at dedikasyon kay Cristo ay gagawa ng pagkakaiba sa mga taong nakasasalamuha natin. Ang mga espirituwal na lider ay nakaiimpluwensya sa iba, palapit sa Diyos kung sila mismo ay lumalapit sa Diyos, o tungo sa kasamaan kung hindi sila lumalapit sa Diyos.

Kabaligtaran sa nakita natin ngayon, hindi maikakaila ang katotohanang sina Ezra at Nehemias ay mayroong matibay na relasyon sa Diyos. Ang dami ng pagÂ¬-aayuno at pagdarasal na naitala sa mga aklat na ito tungkol kina Ezra at Nehemias ay lumampas sa mga ulat ng Biblia para sa iba pang mga dakilang pinuno. Ang bansa ay lumalakad kasama ng Diyos sa ilalim ng kanilang pamumuno, kahit na ang lahat ay hindi perpekto. Ang kanilang direksyon sa buhay ay tungo sa Diyos. Sa kabilang banda, ang katotohanang may mga hindi naapektuhan o binago ng mga impluwensya nina Ezra at Nehemias ay nagpapatunay na hindi ang pananampalataya ng ibang tao kundi ang sa ating sarili sa huli ang gumagawa ng pagkakaiba para sa atin. Sabagay, tingnan ang mga taong nagkaroon ng pagkakataong makita si Jesus sa laman, na napakinggan Siyang mangaral, at masaksihan o marinig ang Kanyang mga himala, at gayunman ay tinanggihan Siya sa huli. Oo, mayroon tayong papel na gagampanan, anuman ang ating posisyon sa buhay, at puwede tayong maging impluwensya para sa mabuti o masama. Subalit sa huli, may sagutin ang bawat tao sa kanyang sarili sa harapan ng Diyos.

`Isipin ang mga taong nasa naaabot ng iyong impluwensya. Ano ang mga paraan para mapaunlad mo ang iyong impluwensya?`