---
title:  Katapangan at Pagbibigay Kapangyarihan
date:   24/12/2019
---

`Basahin ang Nehemias 4:7-23. Sa anong mga paraan nagpakita si Nehemias ng katapangan? Ano ang nagbigay sa kanya ng tapang na ito?`

Nanindigan si Nehemias laban sa kanilang mga kaaway, na nagsikap na takutin ang mga Judio. Tumugon si Nehemias sa pamamagitan ng pangunguna upang maihanda ang mga tao para lumaban. Hindi lamang sinabi ni Nehemias na "Mabuti po naman, O Diyos, ginawa Ninyo ang lahat." Sa halip, ihihanda niya ang mga taong isagawa ang kanilang bahagi. Kinuha nila ang mga tabak at iba pang mga sandata habang nagtatrabaho upang itayo ang pader. Ang mga Judio, sa ilalim ng pamumuno ni Nehemias, ay hindi nanginig sa takot sa halip ay matapang na kinuha ang mga armas upang ipagtanggol ang kanilang mga sarili. Hinimok ni Nehemias ang mga tao, naniwala sa kanila, nakipagtulungan sa kanila, at binigyan sila ng responsibilidad na kumilos. Pinalakas niya silang gawin ang trabahong ibinigay niya sa kanila at nagbigay ng mga responsibilidad. Gayunman, hindi lamang sinabi ni Nehemias sa mga tao kung ano ang gagawin at pagkatapos ay nagtago sa kanyang silid. Tumayo siya sa tabi nila at ginawa ang mabigat na gawaing kailangang gawin.

May mga pagkakataon sa Biblia nang sinabi ng Diyos na ang mga tao ay tumigil at manood sa Kanya sa labanan, at pagkatapos ay maraming iba pang mga pagkakataong sinabi ng Diyos na, “Maghanda kayong kumilos, at ibibigay ko sa inyo ang tagumpay.” Kailangan nating gawin ang ating bahagi kung nais nating makita ang pagliligtas at pagpapala ng Diyos.

"Sa matatag na debosyon ni Nehemias sa gawain ng Diyos, at sa kanyang matatag na pagsalig sa Diyos, ang dahilan kung bakit nabigo ang kanyang mga kaaway na hikayatin siya sa kanilang kapangyarihan. Ang kaluluwang tamad ay isang madaling biktima sa tukso; ngunit ang buhay na may isang marangal na pakay, isang nakaaaliw na layunin, ang kasamaan ay nakakatagpo ng maliit na tatayuan. Ang pananampalataya niyang patuloy na sumusulong ay hindi humihina, sapagkat sa itaas, sa ilalim at higit pa ay kinikilala niya ang Walang Hanggang Pag-ibig, na gumagawa sa lahat ng bagay upang magawa ang Kanyang mabuting layunin. Ang

tunay na mga lingcod ng Diyos ay nagtatrabahong may determinasyong hindi rnabibigo dahil ang trono ng biyaya ang patuloy nilang pinagtitiwalaan —Ellen G. White, PROPHETS AND KINGS, p. 660.

Sa huli, kumuha si Nehemias ng kanyang tapang mula sa kanyang pagkaunawa sa reyalidad at kapangyarihan ng Diyos. Ngunit, gaya ng nakita natin, ang kanyang kaalaman sa Diyos ang naging dahilan para kumilos siya alinsunod sa kanyang pananampalataya.

`Kahit na iba ang konteksto, paano ipinakita ng talatang ito ang nabasa natin sa Nehemias: "Subalit may nagsabi, 'Ikaw ay mayroong pananampalataya, at ako'y mayroong mga gawa. Ipakita mo sa akin ang iyong pananampalatayang walang mga gawa, at ipapakita ko sa pamamagitan ng aking mga gawa ang aking pananampalataya" (Santiago 2:18)?`