---
title:  Natisod na Bayan
date:   07/12/2019
---

### Basahin Para sa Pag-aaral sa Linggong Ito
Nehemias 13:1-9; Deuteronomio 23:3-6; Nehemias 13:10-14; Bilang 18:21-24; Nehemias 13:15-22; Juan 5:5-16. 

> <p>Talatang Sauluhin</p>
> " Inutusan ko ang mga Levita na sila'y maglinis ng kanilang mga sarili, at pumaroon at bantayan ang mga pintuan upang ipangilin ang araw ng Sabbath. Alalahanin mo rin ito alang-alang sa akin, O aking Diyos, at kahabagan mo ako ayon sa kadakilaan ng iyong tapat na pag-ibig " (Nehemias 13:22).

Sa pagitan ng mga kapitulo 12 at 13, bumalik si Nehemias sa Babilonia. Kahit na hindi natin alam kung gaano siya katagal nawala, nang siya ay bumalik (marahil sa pagitan ng 430-425 B.C.) ang bayan ay nangangatisod na. Bagaman nakipagtipan sila sa Dios tungkol sa mga bagay na ito: una, hindi mag-aasawa sa mga sumasamba sa diyus-diyosan; pangalawa, maingat na sundin ang Sabbath; at, pangatlo, alagaan ang templo at ang mga tauhan nito sa pamamagitan ng ikapu at mga handog (Nehemias 10)â€”nilabag nila ang lahat ng tatlong mga pangakong ito.

Nang magbalik si Nehemias, natagpuan niya silang napakamahina sa kanilang debosyon sa Diyos. Tumigil ang mga tao sa pagbabalik ng mga ikapu at handog, nagsimulang gumamit ng mga silid sa templo para sa ibang mga layunin, tumigil sa tamang pag-iingat ng Sabbath, at nanumbalik din sa pag-aasawa sa mga bansang nakapaligid sa kanila. Pinakamasama sa lahat, ang pamunuang kanyang iniwan ang naging dahilan sa pagbagsak ng relasyon ng mga Israelita sa Diyos. Hindi nakagugulat na nanlumo si Nehemias nang matuklasan niya kung gaano karami ang nabago. Gayunman, sa halip na tanggapin ito, ayon sa hinahanap ng kanyang karakter, kumilos siya para sa kaluwalhatian ng Diyos.