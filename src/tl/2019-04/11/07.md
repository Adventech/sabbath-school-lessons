---
title:  Karagdagang Kaisipan
date:   13/12/2019
---

Basahin ang Ellen G. White, "Rejoicing in the Lord, "pp. 115-126, sa STEPS TO CHRIST. 

"Habang inilalahad niya sa harap nila ang mga utos at pagbabanta ng Diyos, at ang mga nakatatakot na hatol na dumalaw sa Israel sa nakaraan dahil sa kasalanang ito, napukaw ang kanilang mga konsensya, at nasimulan ang  isang gawain ng reporma na nagpaalis ng banta ng galit ng Diyos at nagdala ng Kanyang pagsang-ayon at pagpapala.

May ilan sa banal na katungkulang nagsumamo sa kanilang mga asawang pagano, na nagpapahayag na hindi nila kayang humiwalay sa kanila. Ngunit walang pagtatangi ang ginawa; walang paggalang ang ipinakita para sa ranggo o posisyon. Sinuman sa gitna ng mga saserdote o pinuno ang tumangging putulin ang kanyang koneksyon sa mga sumasamba sa mga diyus-diyosan ay kaagad tatanggalin mula sa serbisyo ng Panginoon. Ang isang apong lalaki ng punong saserdote, na nag-asawa ng isang anak na babae ng kilalang Sanbalat, ay hindi lamang inalis mula sa katungkulan, ngunit agad na pinalayas mula sa Israel. ‘Alalahanin mo sila, O Diyos ko,’ ang panalangin ni Nehemias, ‘sapagkat kanilang dinumihan ang pagkapari, ang tipan ng pagkapari at ang mga Levita.’” —Ellen G. White, PROPHETS AND KINGS, pp. 673, 674.

**Mga Tanong Para sa Talakayan**

`Basahin ang sinipi kay Ellen G. White sa itaas. Sa klase, pag-usapan kung ano ang naiisip mo sa ginawa ni Nehemias, na hindi gumawa ng anumang mga pagtatangi, kahit na roon sa mga tila tunay na nagmamahal sa kanilang mga asawa at ayaw makipaghiwalay. Sa tingin ba ninyo ay masyadong malakas si Nehemias, masyadong matigas ang ulo, at sana ay gumawa ng ilang pagtatangi? Bakit, o bakit hindi? Sa parehong konteksto, paano gagampanan ng iglesia ang disiplinang may pag-ibig at pag-unawa---at kasabay nito ay maging hindi pabagu-bago at hindi binabawasan ang mga pamantayan ng Diyos sa katotohanan?`

`Kahit na alam nating walang sobrang pagkatig sa batas tungkol sa pangingilin sa ikapitong araw na Sabbath—tulad ng walang legalistiko tungkol sa hindi pagnanasa, pagnanakaw, o pagsisinungaling—paano tayo magiging maingat na huwag gawin ang pagsunod sa Sabbath (o pagsunod sa anumang utos) sa isang bagay na nagiging legalistiko? Bakit palaging pinakamakapangyarihang proteksyon laban sa patibong ng legalismo ang pagpapanatili sa ating harapan ng Krus at ng mga ginawa ni Cristo sa atin sa krus.`

`Kasabay nito, paano natin maiingatan ang ating sarili laban sa mga panganib na dulot ng mabagal ngunit matatag na kompromiso, tulad ng mga bagay na haharapin ni Nehemias?`