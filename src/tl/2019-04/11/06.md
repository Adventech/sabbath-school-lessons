---
title:  Hindi Ba Ganito ang Ginawa ng Inyong mga Ninuno
date:   12/12/2019
---

Kahanga-hanga ang kasigasigan ni Nehemias para sa araw ng Sabbath. Si Nehemias ay napakamarubdob tungkol sa tamang pangingilin ng araw ng Sabbath kaya ipinangako niyang "parurusahan" ang mga mangangalakal mula sa ibang mga bansa. Sa ibang salita, personal siyang makikialam kung muli niya silang mahuhuli sa loob ng lunsod o sa tabi ng mga pintuan sa araw ng Sabbath. Bilang gobernador, mayroon siyang opisyal na mga tungkulin para tiyaking maayos na nasusunod ang mga kautusang ito.  

"Walang takot silang sinaway ni Nehemias sa kanilang kapabayaan sa tungkulin. ‘Anong masamang bagay ang inyong ginagawa, na inyong nilapastangan ang araw ng Sabbath?’ Mahigpit Siyang nagtanong. ‘Hindi ba ganito ang ginawa ng inyong mga ninuno, at hindi ba dinala ng ating Dios ang lahat ng kasamaang ito sa atin, at sa lunsod na ito? Gayunma'y nagdadala kayo ng higit pang poot sa Israel sa pamamagitan ng paglapastangan sa araw ng Sabbath.” Pagkatapos ay nag-utos siya ‘na sa sandaling dumilim sa mga pintuan ng Jerusalem bago ang Sabbath,’ dapat itong sarhan, at hindi buksan muli hanggang dipa natatapos ang Sabbath; at dahil higit ang tiwala niya sa kanyang mga sariling tagapaglingkod kaysa mga maaaring italaga ng mga mahistrado ng Jerusalem, inilagay niya sila sa mga pintuang-daan upang ipatupad ang kanyang mga utos."—Ellen G. White, PROPHETS AND KINGs, pp. 671, 672.

Ang babala ni Nehemias tungkol sa paglapastangan ng Sabbath kasama ang iba pang mga babala tungkol sa paglabag nito, ay lumilitaw sa nagdaang panahon hanggang sa panahon ni Jesus. Alam natin ito, dahil sa panahon ng mga Ebanghelyo at muli ay ipinapakitang nakipagpunyagi si Jesus sa mga pamunuan ng relihiyon tungkol sa tamang pangingilin ng Sabbath.

`Basahin ang Mateo 12:1-8, Marcos 3:1-6, Lucas 6:11, at Juan 5:5-16. Ano ang isyu dito, at paano nakatutulong ang pag-unawa sa kasaysayan ng sinaunang Israel para maipaliwanag kung bakit bumangon ang kontrobersya?`

Sa kanilang kasigasigan, kahit na naligaw, sa paniniguradong ang Sabbath ay hindi "malapastangan," masyadong panatiko ang mga pinunong ito ng relihiyon na anupa't kanilang inakusahan si Jesus, ang "Panginoon ng Sabbath" (Lucas 6:5), sa paglabag nito. Pansinin ang sobrang pag-iingat sa isang mabuting bagay! Ang nakatutuwa rito ay habang marami sa mga lalaking ito ang nagpahayag ng malaking pag-aalala tungkol sa kautusan, nalimutan nila ang "mas mahalagang bagay" ng kautusang iyon: "katarungan at awa at pananampalataya" (Mateo 23:23). 

`Paano tayo, bilang mga indibidwal, at bilang isang iglesia, maging mag-¬ingat na huwag makagawa ng parehong uri ng pagkakamaling ginawa ng mga taong ito, kahit sa Sabbath man o sa ibang bagay na pinaniniwalaan nating mahalaga sa pananampalataya?`