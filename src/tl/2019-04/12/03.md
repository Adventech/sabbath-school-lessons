---
title:  Pagsaway ni Nehemias
date:   16/12/2019
---

`Basahin ang Nehemias 13:26, 27. Ano ang ipinapakita nito tungkol sa kung gaano kahalaga ang kasaysayan ng Biblia sa pagpapaalam sa atin tungkol sa mga panganib ng paglihis mula sa tamang daan?`

Si Solomon ay nadala sa  higit na pagkakasala dahil sa mga pagpiling kanyang ginawa. Matuwid na sabihing ginawa ni Solomon ang kanyang sariling pagkasira sa pamamagitan ng pagsuway sa utos ng Diyos para sa mga hari ng Israel: "Hindi rin siya [ang hari] magparami ng mga asawa para sa kanyang sarili upang huwag maligaw ang kanyang puso (Deuteronomio 17:17). Ginagamit ang buhay ni Solomon bilang isang negatibong halimbawa: hindi lamang siya nag-asawa ng higit sa isang asawa, ngunit higit sa lahat, gaya ng itinuturo ni Nehemias pinili niya ang mga babaing hindi mga sumasamba ng Diyos.

`Bakit tama si Nehemias sa pagsaway sa bansa dahil  sa kanilang pag¬-aasawa sa mga pagano? Genesis 6:1-4; Genesis 24:3, 4; Genesis 28:1, 2; Deuteronomio 7:3, 4 at 2 Corinto 6:14.`

Ang utos na huwag mag-asawa sa hindi kalahi (intermarry) ay hindi tungkol sa nasyonalismo kundi tungkol sa idolatriya. Ang mga tao sa Biblia ay nag¬-asawa ng mga di-Israelita. Naging asawa ni Moises si Zifora, isang babaing Midianita, naging asawa ni Boaz si Ruth, isang Moabita. Sa halip, ang usapin sa pag-aasawa ng di-kalahi sa mga utos na ito ay patungkol sa pag-aasawa sa taong di-kapananampalataya o walang pananampalataya. Ang problema ay hindi piniling pakasalan ng mga tao sa panahon nina Ezra at Nehemias ang mga nanampalataya sa Diyos. Si Richard M. Davidson, sa FLAME OF YAHWEH (Peabody, Mass.: Hendrickson Publishers, 2007), ay nagsaad na: “Ang plano sa Eden para sa pag-aasawa ay nananawagan para sa isang magkatuwang na pagbuo ng dalawang magkasama sa espirituwal na pananampalataya pati na rin ang iba pang mga pinahahalagahan.”—Page 316. Ang mga paganong asawang babae sa kuwentong ito ay hindi piniling talikuran ang pagsamba sa mga diyus-diyosan. Bunga nito, marahil ay mas nalungkot si Nehemias kaysa nagalit sa pinili ng mga tao, dahil para sa kanya ito ay nagpapakita ng kakulangan ng tunay na pagtatalaga sa Diyos.

Ang Biblia ay nagbibigay sa atin ng mga pormula para sa mga gawaing magpapanatili sa ating nakasalig sa Diyos at nakadisenyo upang mapaunlad ang ating kaligayahan. Sa parehong paraan, ang utos na mag-asawa sa kaparehong pananampalataya ay para tulungan tayong magkaroon ng isang mas mahusay na buhay at upang hikayatin ang magkaayong debosyon sa Diyos.

`Anong mga prinsipyo ang maaari nating makuha ngayon mula sa mga kuwentong ito na makatutulong sa ating protektahan ang ating pananampalataya at ang ating pamilya?`