---
title:  Pagharap sa mga Maling Desisyon
date:   14/12/2019
---

### Basahin Para sa Pag-aaral sa Linggong Ito
Nehemias 13:23-25; Deuteronomio 7:3, 4; 2 Corinto 6:14; Ezra 9, Ezra 10; 1 Corinto 7:10-17.

> <p>Talatang Sauluhin</p>
> " Na sinasabi, O Diyos ko, ako'y nahihiya at namumula na itaas ang aking mukha sa iyo, aking Diyos, sapagkat ang aming mga kasamaan ay tumaas nang higit kaysa aming ulo, at ang aming pagkakasala ay umabot hanggang langit " (Ezra 9:6).

Sina Ezra at Nehemias ay naging mga pinuno sa mga komunidad kung saan naging karaniwan ang pag-aasawa sa mga di-Israelita. Ang parehong pinuno ay labis na nag-aalala tungkol dito, dahil nais nilang pamunuan ang bansa tungo sa isang malapit na relasyon sa Diyos. Alam nila ang negatibong impluwensyang magagawa ng mga di-mananampalataya o sumasamba sa diyus-diyosan sa bayan ng Israel, tulad ng kanilang nakita sa buong kasaysayan ang mga kahila-hilakbot na epekto. Ang mga relihiyon ng Canaan ay lumaganap sa buong Israel hanggang sa sinamba na si Baal at Asera sa bawat mataas na burol. Bukod pa rito, nakapipinsala ang impluwensya ng asawang pagano sa mga pamilyang Israelita. Pinayuhan ni Balaam ang mga Moabita na ipadala ang kanilang mga kababaihan sa mga Israelita, dahil tiyak na tatalikod sila sa Diyos kapag sila ay natukso sa mga babaing ito. Sa kasamaang palad, tama siya. Hindi lamang naimpluwensyahan ng mag-asawa ang isa't isa, kundi naapektuhan din ang pananampalataya ng kanilang mga anak.

Ano ang gagawin nina Ezra at Nehemias sa sitwasyon ng pag-aasawa [ng mga di-kapananampalataya] sa Israel? Hahayaan ba nila ito o titindig sila laban dito? Titingnan natin sa linggong ito ang paraan kung paano hinarap ng dalawang lider ang isyung ito.