---
title:  Tumugon si Ezra
date:   17/12/2019
---

`Basahin ang Ezra 9. Paano tumugon si Ezra sa pagkarinig tungkol sa pagpapakasal ng mga lsraelita sa hindi mga Judio (intermarriages)? Sinasabi ng Ezra 9:1, 2 na ang mga tao ay "hindi pa humiwalay"? Ang salitang "humiwalay" ay ginagamit din sa sumusunod na mga talata: Levitico 10:10; 11:47; Exodo 26:33, Genesis 1: 4, 6, 7, 14, 18. Ano ang kahulugan ng paggamit ng salitang ito tungkol sa isyu ng isang mananampalataya na nagpakasal sa di-mananampalataya?`

Nilapitan ng mga tao si Ezra tungkol sa isyu nila sa pag-aasawa ng di¬-kapananampalataya. Ang salitang ginamit nila sa paglilista ng mga bansang kasangkot sa mga kasuklam-suklam ay nagpakita ng kanilang kaalaman sa Torah, dahil ang listahan ay direktang kinuha mula sa mga kuwento sa Biblia. Kapansin-pansing dinala ng mga pinuno sa sibil ang balita kay Ezra, dahil kahit mga espirituwal na lider ng bansa, mga saserdote at mga Levita, ay nagkasala rin sa ganitong paglabag.

"Sa kanyang pag-aaral ng mga sanhing humantong sa pagkabihag sa Babilonia, nalaman ni Ezra na ang pagtalikod ng Israel ay mas mababakas sa kanilang pakikisalamuha sa mga paganong bansa. Nakita niyang kung sinunod lamang nila ang utos ng Diyos na manatiling hiwalay sa mga bansang nakapaligid sa kanila, sana sila ay nailayo sa maraming malungkot at nakakahiyang mga karanasan. Ngayon nang malaman niyang sa kabila ng mga aral ng nakaraan, ang mga kilalang lalaki ay nangahas na lumabag sa mga batas na ibinigay bilang pananggalang laban sa lubusang pagtalikod [sa pananampalataya], ang kanyang puso ay nakilos sa loob niya. Naisip niya ang kabutihan ng Diyos sa muling pagbibigay sa Kanyang bayan na makabalik sa kanilang sariling lupain, at siya ay nagapi ng matuwid na galit at kalungkutan dahil sa kanilang kawalan ng utang na loob."—Ellen G. White, PROPHETS AND KINGS, p. 620.

Ang salitang “hiwalay” ay ginamit para sa magkaibang bagay. Sa katunayan, tinutukoy nito ang lubos na pagkakasalungatan. Sa pahayag na ito, kinilala ng mga tao ang unang pag-unawa at kaalaman sa utos ng Diyos na lumayo sa mga huwad na relihiyon. Nauunawaan nilang walang sinuman ang maaaring magsabing mag¬-aasawa siya ng isang lalaki o babaing ang kasalungat na pananampalataya ay hindi makaaapekto sa relasyong pag-aasawa o sa pagpapalaki ng kanilang anak.

Naunawaan nila kung gaano naging malubha ang sitwasyon.

`Ano ang maaari nating magawa upang hangaring manatiling buhay ang pananampalataya sa ating mga tahanan at pamilya, kahit na nakagawa tayo ng mga maling desisyon noong nakaraan?`