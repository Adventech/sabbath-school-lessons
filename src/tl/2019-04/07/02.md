---
title:  Pag-aayuno at Pagsamba
date:   10/11/2019
---

`Basahin ang Nehemias 9:1-3. Bakit inihihiwalay ng mga tao ang kanilang mga sarili sa lahat ng mga dayuhan?`

Bagaman sabik si Nehemias na tiyaking iniuugnay ng mga tao ang panahong iyon na may kagalakan, kanyang pinamunuan ang kapulungan ngayon sa pag-aayuno. Nagpakumbaba sila sa harap ng Diyos at nagbuhos ng alabok sa kanilang mga ulo, habang nakasuot ng tela ng sako. Dahil walang bahagi ang mga dayuhan sa pangkabuuang kasalanan ng bayan ng Israel, inihiwalay ng mga Israelita ang kanilang mga sarili sa kanila, dahil alam ng mga Hebreo na ang kanilang mga kasalanan ang kailangang patawarin. Kinilala nila ang mga kasalanan ng kanilang bansa, na naging dahilan para sila ay ipatapon.

Ang kanilang mga pangkabuuang panalangin at pag-amin ay nagpakita ng isang malalim na pag-unawa sa likas ng kasalanan. Maaaring magalit ang mga Israelita na ang kanilang mga ninuno ang nagpagulo at naging dahilan upang ipatapon ang kanilang buong bansa. O kaya ay maaari silang gumugol ng oras sa pagrereklamo tungkol sa mga pagpili ng kanilang mga pinuno at kakulangan ng kabanalang ipinakita ng mga nakaraang henerasyon, na humantong sa kanilang kalagayan ngayonâ€”isang maint na grupo lamang ng mga bumabalik. Gayunpaman sa halip na manghawak sa pagkapoot at mga karaingan, bumaling sila sa Diyos na may pagpapakumbaba at pangungumpisal.

Iniulat ng Nehemias 9:3 na binasa ng mga tao mula sa Aklat ng Kautusan hanggang sa ikaapat na araw at sa kasunod na apat ay ipinahayag nila ang kasalanan at sumamba sa Diyos. Ito ang ikatlong pagbabasa ng Torah. Ang pagbabasa ng Torah ay pangunahin sa pangungumpisal, na dapat nakabatay sa katotohanang nagmumula sa Diyos. Sa pamamagitan ng ating pagbabasa ng Biblia, lumalapit ang Diyos sa atin, at maaaring makipag-usap at magturo sa atin ang Banal na Espiritu. Ang katotohanan ng Kanyang Salita ay humuhubog sa ating pag-iisip at pang unawa, nanghihikayat at nagtataas sa atin. Ang mga Israelita ay napighati at tumangis dahil ang paggugol ng panahon sa banal na presensya ng Diyos ay nagkakaloob sa atin ng kaalaman ng Kanyang kagandahan at kabutihin habang kumikintal sa ating kaisipan kung gaano kamangha- manghang pinili ng Maykapal ng sansinukob na makasama natin, kahit na hindi tayo karapat- dapat. Kaya, napagtanto nating kung wala ang Diyos sa ating buhay, hindi tayo naiiba sa alinman sa ating mga espirituwal na ninuno sa pananampalataya. Tanging sa Diyos na humihikayat sa atin ang maaaring magbago sa kung sino dapat tayo.

`Basahin ang Daniel 9:4-19. Sa anong mga paraan na ang Kanyang panalangin ay angkop sa atin ngayon? Ano ang masasabi ng katotohanan ng reyalidad ng pagsasakabuhayan sa atin bilang isang indibidwal at bilang isang iglesia?`