---
title:  Ang Ating Mapagpatawad na Diyos
date:   09/11/2019
---

### Basahin Para sa Pag-aaral sa Linggong Ito
Nehemias 9:1-3; Daniel 9:4-19;  Nehemias 9:4-8; Colosas 1:16, 17; Nehemias 9:9-38; Roma 5:6-8.

> <p>Talatang Sauluhin</p>
> " Siyang nagtatakip ng kanyang mga pagsuway ay hindi sasagana, ngunit ang nagpapahayag at tumatalikod sa mga iyon ay magtatamo ng awa"  (Kawikaan 28:13).

Matapos ang Pista ng mga Tabernakulo (Sukkot), muling pinisan ng mga pinuno ang mga tao. Katatapos lamang nilang gugulin ang oras sa pagdiriwang; oras na ngayon upang bumalik sa hindi natapos na gawain ng pagpapahayag at pagsisisi sa harap ng Diyos para sa kanilang mga kasalanan.

Oo, mas maagang sinabi sa kanila ng mga pinunong huminto sa pagdadalamhati at pagkalungkot dahil sa kanilang mga pagkakamali, ngunit hindi ito nangangahulugang hindi mahalaga ang pagdadalamhati at pagpapahayag. Kaya, ngayong ipinagdiwang nila ang mga kapistahan, oras na upang maranasan nila ang tamang pangungumpisal.

Ang pagkakaayos ng mga pangyayaring ipinakita dito ay hindi nangangahulugang ito ang pagkakasunod-sunod kung saan palaging ginagawa ang kagalakan at pagpapahayag; ni hindi rin ito nangangahulugang ang pabaliktad na pagkakaayos ang dapat sundin. Bagaman maaari nating natural na sundin ang pagkakaayos na unahin ang pangungumpisal, kasunod ng pagdiriwang, marahil ang pagdiriwang ng Diyos sa ating buhay ang dapat munang dumating. Tutal, sinasabi sa atin ng Roma 2:4 na ang "kabutihan ng Diyos" ang nagdadala sa atin sa pagsisisi. Kung gayon, ang kanyang "kabutihan," ang dapat na magbunga ng papuri at pagpipiging, habang nagpapaalala rin sa ating kailangan natin ang Diyos para tayo ay mapatawad, malinis, at muling likhain.