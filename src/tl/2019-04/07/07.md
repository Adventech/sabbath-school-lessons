---
title:  Karagdagang Kaisipan
date:   15/11/2019
---

Basahin ang Ellen G. White, "Confession, " pp. 37-41, sa STEPS TO CHRIST. 

Sa Nehemias 9:25, pinag-usapan ng mga Hebreo kung paano "nalulugod ang kanilang mga ninuno" sa dakilang kabutihan ng Diyos. Ang salitang ugat ay kapareho ng pangalang Eden, tulad sa "hardin ng Eden" (Genesis 2:15). Marahil ang pinakamahusay na pagsasalin ay "sila ay nasiyahan (edenized sa kanilang sarili" kung ang edenized lamang ay isang pandiwa.

Pagkatapos ng lahat, ang ebanghelyo ay ang pagpapanumbalik, at anong mas mahusay na simbolo ang maaaring magkaroon kaysa sa Eden ang kumatawan sa kung ano ang sa wakas ang maibabalik? Itinaas ng Diyos ang mga taong Hebreo at dinala sila sa mga sangangdaan ng sinaunang mundo upang lumikha ng pinakamalapit na halimbawa ng Eden na maaaring umiral sa isang nagkasalang lupa. Kahit na pagkatapos ng pagkabihag at pagbabalik, malamang na naroon pa rin ito. "Sapagka't aaliwin ng Panginoon ang Zion, kanyang aaliwin ang lahat niyang sirang dako; at gagawin niyang parang Eden ang kanyang ilang" (Isaias 51:3).

Oo, tinatamasa ng mga tao ang mga materyal na pagpapalang ipinangako ng Panginoon sa kanila, ang mga pagpapalang, sa kahit anong antas na posible sa isang nagkasalang mundo, ay nagpapaalaala sa kasaganaan ng Eden. At iyon ay mainam. Dapat silang masiyahan sa mga ito. Nilikha ng Diyos ang pisikal na mundo sa tamang paraan upang matamasa ng rnga tao, at ang sinaunang Israel—na pinagpala ng Diyos—ay nasisiyahan din dito. Ang kanilang kasalanan ay hindi sa "pag-edenize sa kanilang sarili" dahil sa dakilang kabutihan ng Diyos kundi sa pagkalimot sa Panginoon (Ezekiel 23:35), na ang kabutihan ay kanilang tinatamasa. Ang mga pagpapala ay naging isang hantungan sa at ng kanilang mga sarili sa halip na maging isang daan tungo sa mithiin na ito ay ang ipahayag ang Diyos sa mga nakapaligid sa kanila.

**Mga Tanong Para sa Talakayan**

`Sinabi ni Jesus, "Ang napahasik sa mga tinikan ay iyong nakikinig sa salita, ngunit ang kabalisahan ng sanlibutan at ang daya ng mga kayamanan ay sumasakal sa salita at iyon ay nagiging walang bunga" (Mateo 13:22). Ano ang ibig Niyang sabihin sa "daya ng mga kayamanan," at paano ito nauugnay sa panalangin ng pangungumpisal na napag-aralan natin ngayong linggo?`

`Pag-isipang muli ang doktrina ng Paglikha. Pansinin sa panalangin sa Nehemias 9 na halos agad nilang pinag-usapan ang Panginoon bilang Tagapaglikha at Tagapagtaguyod. Ano ang sinasabi nito tungkol sa kung paano kapangunahin ng doktrinang ito sa ating pananampalataya?`

`Paano natin maiwawasto ang tamang balanse sa pagkilala sa ating likas na pagiging makasalanan ngunit kasabay nito ay hindi pinahihintulutan si Satanas na gamitin ang ating pagkakasala sa mga paraang makapagpapahina sa ating pananalig at lubos iwan ang ating pananampalataya?`