---
title:  Ang Pasimula ng Panalangin
date:   11/11/2019
---

Ang tugon ng mga tao sa pagbabasa ng Biblia ay isang mahabang panalanging nagsasaad ng kabutihan ng Diyos kung ihahambing sa kasaysayan ng kawalan ng pananampalataya ng Israel. Mapapansin ng isang taong ang tugon ay higit na katulad ng isang sermon kaysa isang panalangin, sapagkat halos bawat talata ay may kahalintulad sa isang bahagi sa Biblia.

`Basahin ang Nehmias 9:4-8. Ano ang mga pangunahing paksang nakatuon sa panalangin sa mga panimulang talatang ito, at bakit?`

Sa unang bahagi ng panalangin, pinuri ng mga tao ang Diyos, at partikular ang Kanyang pangalan. Sa kulturang Hebreo, ang pangalan ay hindi lamang ginagamit bilang pantawag sa isang tao; nagbibigay ito sa isang tao ng kanyang pagkakakilanlan. Samakatuwid, mahalaga ang papuri sa pangalan ng Diyos dahil nagpapakita ito sa mundo na ito ay isang pangalang karapat-dapat ng¬ papuri at karangalan. Ito ang pangalan ng Manlilikha ng daigdig. Nagsisimula ang panalangin sa pagsamba sa Diyos bilang Manlilikha at ang Siyang "nagpapanatili" ng lahat ng bagay (Nehemias 9:6 tingnan din sa Colosas 1:16, 17). Ang salitang "nagpapanatili" ay nagmumula sa isang pandiwa ng Hebreo na nangangahulugang "panatilihing buhay. " 

Siyang lumikha ng lahat ng bagay ay ang Siyang pumili kay Abraham, isang tao, na hindi sa anumang paraan ay espesyal maliban sa ang "kanyang puso" ay "tapat." Tila kulang sa pananampalataya si Abraham sa  maraming pagkakataon, ngunit nang hilingang ihandog ang kanyang anak, hindi siya nag-atubili (tingnan sa Genesis 22). Natuto siyang maging tapat—hindi sa isang gabi lamang, kundi sa paglipas ng kanyang mahabang paglakad na kasama ng Diyos. Sa kaisipan ng Hebreo, ang "puso" ay tumutukoy sa isipan. Sa ibang salita, naglinang si Abraham ng katapatan sa pag-iisip at gawa at kinilala ng Diyos dahil dito.

Ang unang ilang parirala ng panalangin ay nakatuon sa Diyos bilang (1) Manlilikha, (2) Tagapagpanatili, at (3) Tagapag-ingat ng Pangako. Una, pinaalalahanan ng bayan ang kanilang sarili kung sino ang Diyos: Siya ang tapat na Isang lumikha sa atin, nagpapanatili sa atin at laging nag-iingat ng Kanyang mga pangako sa atin. Ang pagkakaroon ng ganitong kaisipan ay nakatutulong sa ating panatilihin ang ating sariling buhay sa pananaw [na ito] at matutong magtiwala sa Kanya kahit na sa pinakamahirap na mga sitwasyon, kapag tila malayo Siya sa atin at walang pag-intindi sa ating mga hamon.

`Bakit ang doktrina ng Diyos bi1ang ating Manlilikha ay napakahalaga sa ating pananampalataya? Matapos ang 1ahat, anong iba pang ara1 ang napakahalaga kumpara sa isang ito, kung saan inutusan tayo ng Diyos na gumugol ng ikapitong bahagi ng ating buhay bawat linggo sa pag-ala1a sa Kanya bilang ating Manlilikha?`