---
title:  Utos ni Artaxerxes
date:   02/10/2019
---

`Basahin ang Ezra 7:11-28. Ano ang mga bahagi ng utos ng hari? Bakit mahalaga ang mga tagubiling ito para sa bayan ng Israel?`

Ang utos ni Artaxerxes ay kahawig ng unang utos in Ciro. Pinayuhan ng hari ang lahat na nagnanais, lalung-lalo na mula sa mga linya ng mga saserdote na maglakbay papunta sa Jeusalem. Bagama’t ayon sa mga makasaysayang dokumento ng Murashu, ang karamihan sa mga Judio sa huli ay nanatili sa Persia (tulad ng ipinakita sa kuwento ni Esther), may mga naghintay para sa pagkakataong magsimula ng isang bagong buhay sa sariling bayan ng kanilang mga ninuno. Itinuon ng hari ang karamihan sa kanyang mga komento sa mga ingat-yaman ng teritoryo ng Trans-Eufrates. Ang mga ingat-yaman ay nagbibigay kay Ezra ng kahit anong kailangan niya upang itayong muli ang lunsod at "upang pagandahin ang bahay ng Panginoon" (Ezra 7:27). Sa huli, inatasan ng hari si Ezra upang matiyak ang wastong pagtalima sa kautusan ng Diyos pati na rin ang batas ng lupain, sa pamamagitan ng pagtatag ng sistemang panghukuman. Ang kaayusan at organisasyon na magiging bunga ng utos na ito ay mga mahalagang aspekto ng anumang lipunan. Bukod pa rito, ginawang mas madali ng hari para kay Ezra at sa mga Israelita na panumbalikin ang kanilang sariling bayan.	

Ang pag-aalala ba ng hari sa muling pagtatayo ng lunsod at ng templo ay nagpapahiwatig na siya ay naging mananampalataya sa Diyos ni Ezra? Tinatawag ni Artaxerxes ang Diyos na, “Diyos ng Israel, na ang tahanan ay nasa Jerusalem” (Ezra7:15). Ang salitang ginagamit ng hari tungkol sa Diyos ng Israel ay nagpapahiwatig na kinikilala niya ang Panginoon bilang isa pang lokal na diyos na kailangan pahinahunin ng mga regalo. Ayaw niyang magalit ang lokal na diyos na ito sa kanya at sa kanyang mga anak (Ezra 7:23). Bukod pa rito dapat nating tandaang ang 457 B.C. ay ang taon din ng isang pag-aalsa ng Ehipto laban sa pamahalaang Persia; samakatuwid, malamang na ang mga pagkilos ng hari ay maaaring idinisenyo upang magtamo ng katapatan mula sa lalawigan ng Juda.

Sa kasamaang palad, sa kabila ng pakikipag-ugnayan ng hari kina Ezra at Nehemias, hindi siya naging isang mananampalataya ng Diyos. Kahit na kaunti, wala sa mga talata ang nagpapahiwatig na siya ay naging isang mananampalataya, na nangangahulugang kayang gumamit ng Panginoon ng kahit na mga hindi hikayat na tao upang gawin ang Kanyang kalooban sa lupa.

`Kahit na sa gitna ng napakaraming sakit at pagdurusa, paano tayo matututong magtiwala sa paghahari ng Diyos sa buong mundo, tulad ng nakikita dito?`