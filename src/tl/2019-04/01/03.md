---
title:  Pangkalahatang-Ideya sa mga Hari at mga Pangyayari
date:   30/09/2019
---

Ang unang grupo ng mga bumalik ay tumanggap ng gawain ng muling pagtatayo ng templo ng Diyos. Pag-aaralan natin ang tungkol sa oposisyon sa pagtatayo ng templo sa susunod na aralin. Sa ngayon, tatalakayin natin ang pagkakasunud-sunod ng mga hari ng Persia sa panahon ng matagal na pagtatayo ng templo at muling pagtatayo ng Jerusalem. Mahalagang malaman ang kasaysayan sa likod ng mga kuwento ni Ezra at Nehemias, dahil nagbibigay ito ng mas malalim na pananaw sa kanilang mga mensahe.

`Basahin ang Ezra 4:1-7. Sinu-sino ang iba't ibang mga haring binanggit na sa kanilang paghahari nangyari ang oposisyon sa pagpapagawa ng templo?`

Narito ang listahan ng mga hari ng Persia, sa kanilang pagkakasunud-sunod, na nauugnay sa mga aklat nina Ezra at Nehemias. Nagsisimula ito kay Cyrus, na nagtatag ng Imperyo ng Persia at sumakop ng Babilonia noong 539 B.C.:

- Cyrus II "the Great" (559-530 B.C.)
- Cambyses 11(530-522 B.C.) Darius 1(522-486 B.C.)
- Xerxes 1(485-465 B.C.) (Kilala rin mula sa aklat ng Esther bilang Ahasuerus.)
- Artaxerxes 1(465-424 B.C.)

Habang pinag-aaralan natin ang mga aklat na ito, napakahalagang malaman na ang pamumuno ng mga haring ito ay hindi binanggit sa Ezra nang magkakasunod. Halimbawa, ipinasok ang Ezra 4:6-24 bago ang kabanata 5, na nagpapatuloy sa kuwento ng pagsalungat sa pagtatayo ng templo. Dahil dito, ang mga liham na kumikilala kina Xerxes I (Ahasuerus) at Artaxerxes na inilarawan sa Ezra 4 ay naganap pagkatapos ng mga pangyayaring naitala sa mga kabanata 5 at 6, na bumabanggit kay Darius I. Ang pagkakasunud-sunod na ito ay maaaning tila nakalilito sa mga mambabasa, at maaaring isaalang-Â¬alang ang ilan sa pagkalitong nagkaroon ang mga tao tungkol sa mga aklat sa mga nagdaang siglo. Habang dumadaan tayo sa mga liksyong ito, ang pagkaalam natin ng pagkakasunud-sunod ng mga pangyayari ay tutulong sa atin na mas maunawaan ang mga mensahe ng Ezra at Nehemias.

`Gaano ka kadalas nakahanap ng mga bagay sa Biblia na nakalilito sa iyo? Paano ka matututong magtiwala sa Diyos, at sa Kanyang Salita, kahit na nakikita mo ang mga bagay na tila hindi tama? Bakit mahalagang gawin mo ito? (Tingnan ang Isaias 55:8, 9.)`