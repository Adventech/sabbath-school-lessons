---
title:  'Pagpapaliwanag ng Kasaysayan: Zerubbabel at Ezra'
date:   28/09/2019
---

### Basahin Para sa Pag-aaral sa Linggong Ito
Jeremias 25:11, 12; Daniel 9:1, 2; Ezra 4:1-7; Isaias 55:8, 9; Ezra 7:1-28.

> <p>Talatang Sauluhin</p>
> " 'Ganito ang sabi ni Ciro na hari ng Persia: Ibinigay sa akin ng Panginoon, na Diyos ng langit, ang lahat ng mga kaharian sa lupa. At inatasan niya ako na ipagtayo ko siya ng bahay sa Jerusalem na nasa Juda." (Ezra 1:2).

Sa mga isinulat ni Jeremias, ipinangako ng Diyos na babalik ang kanyang bayan pagkatapos ng 70 taong pagkabihag sa Babilonia. Si Haring Cyrus ang instrumento ng Diyos upang maganap ang pagbabalik na ito. Inihalal ng Diyos (Isaias 41:1), nagbigay si Cyrus ng kautusan noong 538 B.C., upang palayain ang bayan ng Diyos at makabalik sa kanilang bansa at muling itayo ang templo.

Ang Diyos (hindi si Ciro) ang nagsalita tungkol sa Jerusalem: "' Siya'y  matatayo,' at sa templo, 'Ang iyong pundasyon ay ilalagay'" (Isaias 44:28). Ang Diyos ang pyador na muling itatayo ang Jerusalem, at hinikayat Niya ang puso ni Ciro na magbigay ng pahintulot na maitayo ang templo.

Laging nakapagpapalakas din, na makitang ang bayan ng Diyos ay tumutugon ng positibo sa mga aksyon ng Panginoon: "At ang mga puno ng sambahayan ng Juda at Benjamin, at ang mga saserdote at mga Levita—bawat isa na ang diwa'y kinilos ng Diyos—ay naghanda upang pumunta sa Jerusalem at itayo ang bahay ng Diyos" (Ezra 1:5).

Dito makikita natin ang isang halimbawa ng mga taong tumutugon ng positibo sa makapangyarihan at mapagbigay na gawain ng Diyos. Ang ating pinakamahusay na pagganap ay mula sa isang pagkilala kung sino ang Diyos at kung ano ang ginawa Niya, at mula sa kaalaman kung paanong may buong pag-ibig na mamagitan Siya sa Kanyang bayan.