---
title:  Karagdagang Kaisipan
date:   04/10/2019
---

Basahin ang Ellen G. White, “Ezra, the Priest and Scribe, " pp. 607-617, sa PROPHETS AND KINGS.

Isaalang-alang ang masigasig na gawain ni Ezra: "Si Ezra ay naging tagapagsalita para sa Diyos, na tinuturuan niya ang mga nakapaligid sa kanya ng mga tungkol sa prinsipyong namamahala sa langit. Sa mga natitirang taon ng kanyang buhay, kahit sa malapit sa bulwagan ng hari ng Medo-Persia o sa Jerusalern, ang kanyang pangunahing gawain ay maging isang guro. Habang sinasabi niya sa iba ang mga katotohanang natutunan niya, tumaas ang kanyang kakayahang gumawa. Siya ay naging isang taong may paggalang at kasigasigan. Siya ang saksi ng Panginoon sa daigdig tungkol sa kapangyarihan ng katotohanan ng Biblia upang palakasin ang pangaraw araw na buhay."—Ellen G. White, PROPHETS AND KINGS, p. 609.

“Sa gawain ng repormang isusulong ngayon, mayroong pangangailangan ng mga tao, gaya nina Ezra at Nehemias na hindi babale-walain o ipagpapaumanhin ang kasalanan, ni matakot sa pagbibigay-katarungan sa karangalan ng Diyos. Ang mga taong binigyan ng pasanin ng gawaing ito ay hindi ititikom ang bibig kapag naganap ang isang kamalian, ni tatakpan nila ng isang balabal ng maling kawanggawa ang masama. Kanilang aalalahaning ang Diyos ay hindi nagtatangi ng mga tao, at ang parusa sa ilan ay maaaring magpatunay ng awa sa marami. Aalalahanin din nilang sa taong nagsasaway ng kasamaan, dapat palaging mahayag ang espiritu ni Cristo.''--Page 675.

**Mga Tanong Para sa Talakayan**

`Oo, marami tayong magagandang pangako mula sa Pangmoon. Kasabay nito, hindi ipinipilit ng Diyos ang Kanyang sarili sa atin. Anong mga pagpili ang maaari nating gawin sa ating sarihng buhay na maaaring maging hadlang sa katuparan ng Kanyang mga pangako sa atin?`

`Basahin ang panalangin sa Daniel 9.1-23. Ano ang mga prinsipyong nakikita mo doon na maaaring magamit sa isang personal na paraan sa iyong sariling karanasan? Iyon ay, ano ang ginagawa ni Daniel, ano ang kanyang saloobin, at ano ang hinihiling niya? Ano pa ang nakikita mo doon na maaaring magamit natin ngayon?`

`Sa liksyon sa Huwebes nabasa natin ang isinulat in Ellen G. White tungkol sa kung gaano naging pangunahin ang Salita ng Diyos sa ministeryo ni Ezra at kung gaano naging masigasig siyang gumawa upang ipangaral ito sa mga tao. Ano ang malinaw at mahalagang liksyon dito para sa atin ngayon tungkol sa pangunguna ng Salita ng Diyos sa ating buhay at iglesia?`