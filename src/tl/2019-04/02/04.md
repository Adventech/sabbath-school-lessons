---
title:  Nagsalita Si Nehemias
date:   08/10/2019
---

Sinasabi ng Nehemias 1:11 na si Nehemias ang katiwala ng saro ng hari. Para sa atin ito ay tila isang hindi mahalagang trabaho, ngunit ang mga katiwala ng saro ay maaaring mga lalaki ng malakas na impluwensya, dahil sila ay may patuloy at malapit na daan tungo sa hari. Tinitikman ng mga katiwala ang mga inumin para sa hari upang maiwasan ang karamdaman o kamatayan ng hari. Ipinahiwatig ni Herodotus na ang mga Persiano ay mataas ang pagtingin sa mga katiwala ng saro, dahil itinuturing silang mga mataas na opisyal. Halimbawa, ang tagadala ng saro ng haring taga-Asiria na si Esarhaddon ay isang punong ministro ng kaharian. Dahil dito, si Nehemias ay humahawak ng mataas na posisyon sa kaharian, at dahil sa kanyang pagiging malapit sa hari, hiniling niya sa Diyos na gamitin siya sa pakikipag-usap sa hari tungkol sa sitwasyon sa Juda.

`Basahin ang Nehemias 2:1-8. Ano ang nangyari bilang bunga ng mga panalangin at pag-aayuno ni Nehemias?`

Ang panalangin ay sinagot noong buwan ng Nisan, na parang buwan ng Abril noong 444 B.C. Apat na buwan na ang nakalipas mula noong ibinalita ni Hanani at ng mga Judio kay Nehemias ang nakagagambalang balita tungkol sa Jerusalem. Sa loob ng apat na buwan, nanalangin at nag-ayuno si Nehemias, at araw-araw ay parang naisip niyang ang Diyos ay hindi sumasagot. Ngunit ang oras ng Diyos ay laging perpekto. Inihanda ng Diyos ang hari upang pakinggan si Nehemias at tumugon nang may pagsang-ayon. 

Hindi ito isang araw-araw na pangyayari na payagang iwanan ang kanyang katungkulan sa ilang panahon upang maging isang gobernador sa ibang lupain. Nagsalita ang Diyos sa pamamagitan ni Nehemias at naimpluwensyahan ang Hari ng Persia na si Artaxerxes upang gawing gobemador si Nehemias sa buong teritoryo ng Juda. Ang pagbanggit sa reyna ay nagpapahiwatig na ito marahil ay isang pribadong okasyon, sapagkat hindi kaugalian sa reyna na laging naroroon sa mga pormal na handaan. Hindi kaagad binanggit ni Nehemias ang Jerusalem, upang maingatan ang hari na magkaroon ng mga unang isipan, sa halip ay gumawa siya ng madamdaming pakiusap sa hari tungkol sa isang bagay na personal sa kanya. Sa oras na binanggit ang partikular na lugar, ang hari ay sumng-ayon.

`Sa anong mga paraan nakikita natin ang isang pagkakapareho sa gawain ni Nehemias sa bulwagang ito at ni Daniel sa Babilonia? Ano ang sinasabi nito tungkol sa karakter ni Nehemias na ang hari ay tila madaling kumiling sa kanya?`