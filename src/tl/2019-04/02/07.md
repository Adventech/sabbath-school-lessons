---
title:  Karagdagang Kaisipan
date:   11/10/2019
---

Pag-isipan ang “A Man of Opportunity," pp. 628  634, sa PROPHETS AND KINGS.

Si Nehemias ay isang taong mapanalanginin: "Madalas na ibinubuhos ni Nehemias ang kanyang kaluluwa para sa kabutihan ng kanyang bayan. Ngunit ngayon habang nanalangin siya, isang banal na layunin ang nabuo sa kanyang isipan. Napagpasyahan niya na kung makuha niya ang pahintulot ng hari, at ang kinakailangang tulong sa pagkuha ng mga kagamitan at materyal, siya mismo ang mangunguna na muling itayo ang mga pader ng Jerusalem at ibalik ang pambansang lakas ng Israel. At hiniling niya sa Panginoon na bigyan siya ng pabor sa paningin ng hari, upang maisakatuparan ang planong ito. 'Pagtagumpayin, idinadalangin ko sa iyo, Ang iyong lingkod sa araw na ito,' ang pakiusap niya, 'at bigyan siya ng awa sa paningin ng lalaking ito.' Apat na buwang naghintay si Nehemias ng isang kanais-nais na pagkakataon upang iharap ang kanyang kahilingan sa hari. "—Ellen G. White, PROPHETS AND KINGS, p. 629, 630.

**Mga Tanong Para sa Talakayan**

`Bilang sagot sa tanong noong Miyerkules, ano ang ibig sabihm na sa buong Biblia—Lumang Tipan, at Bagong Tipan—ang mga tinawag ng Diyos ay nahaharap sa matinding pagsalungat? Sa katunayan, ano ang ibig sabihin nito na sa halos bawat pagkakataon ay nararanasan nila? Marahil, ang mas mahusay na tanong ay: Anong mga halimbawa ang masusumpungan mo tungkol sa iang taong tinawag ng Diyos na gawin ang Kanyang kalooban na hindi humarap sa pagsalungat? Ano ang sinasabi nito sa atin tungkol sa kung paano hindi tayo dapat mawalan ng pag-asa, kahit ginagawa ang kalooban ng Diyos, na haharap tayo sa matinding mga hadlang sa pagtupad ng mga pinaniniwalaan nating dahilan ng pagtawag sa atin ng Panginoon na gawin?`

`Basahin ang Nehemias 2:18. Ano ang sinasabi nito sa atin tungkol sa kapangyarihan na maaaring magkaroon ng isang personal na patotoo, at gaano kahalagang kunin ang positibong tugon gaya ng nakuha ni Nehemias mula sa kanyang mga kapwa Judio?`

`Hindi maaaring magawa nina Ezra at Nehemias ang anumang bagay nang walang tulong ng hari. Sa ibang salita, ang mga lalaking ito ng Diyos ay nakipagtulungan sa mga awtoridad sa pulitika, na mga pagano rin. Anong aral ang maaari nating makuha mula dito tungkol sa kung kailan at kung paano tayo bilang isang iglesia ay, makikipagtulungan sa mga may kapangyarihang pampulitika, kahit sino man sila? Kasabay nito, kapag ginagawa ito, bakit dapat maging maingat ang iglesia?`

`Balikan ang panalangin ni Nehemias (Nehennas 1:1-11) sa klase. Ano ang maaari mong makuha mula dito na makatutulong para palalimin aug iyong kaugnayan sa Diyo? Ano ang itinuturo nito tungkol sa pagpapasakop, pagpapahayag, at pag-angkin ng mga pangako?`