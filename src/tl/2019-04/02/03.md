---
title:  Ang Panalangin ni Nehemias
date:   07/10/2019
---

`Basahin ang panalangin ni Nehemias na matatagpuan sa Nehemias 1:5¬-11. Ano ang iba't ibang bahagi ng panalangin? Bakit isinasama niya ang kanyang sarili sa mga taong nagkasala sa kanyang panalangin?`

* O Diyos ikaw ay dakila at may kaawaan (Nehemias1:5). 
    * Pakinggan mo ako (Nehemias 1:6).
        * Pangungumpisal ng mga kasalanan (Nehemias 1:6, 7). 
            * Alalahanin ang iyong mga pangako (Nehemias 1:8, 9). 
        * Tinubos mo kami (Nehemias1:10).
    * Pakinggan mo ako (Nehemias 1:11).
* O Diyos, magbigay Ka ng kasaganaan at kaawaan (Nehemias 1:11).

Ang panalangin ni Nehemias ay isang magandang komposisyong nagbanggit ng kadakilaan ng Diyos, ng kanilang sariling pagkakasala, at nagtapos na may panawagan para sa tulong. Ang panalangin ay kahawig ng panalangin ni Daniel sa Daniel 9, at posibleng pamilyar si Nehemias sa panalanging iyon. Kapansin-¬pansing hindi nagsimula si Nehemias sa isang panawagan para sa paghingi ng tulong, kundi kanya munang ipinahayag ang katotohanan tungkol sa kung sino ang Diyos, dakila at kahanga-hanga. Itinuturo din niyang pinanatili ng Diyos ang Kanyang tipan at may awa sa mga nagmamahal sa Kanya, na parang nagpapaalala sa Diyos na lagi Siyang tapat hindi maaaring maging iba pa ang pamamaraan.

Ang panalangin ay nasa isang espesyal na istraktura (nakalarawan sa itaas) na nakasentro sa talatang 8 kung saan ipinahayag ni Nehemias ang mga pangako ng Diyos. Sinasabi ni Nehemias na: "Alalâhanin!" Sa ibang salita: Alalahanin, O Diyos, na ipinangako mo na ikaw ay magpapakalat sa amin kapag kami ay hindi tapat ngunit ipinangako mo rin na ibabalik mo kami at ibalik sa dati ang lahat. Yamang ang una ay nangyari na, at ngayon ay oras nang tuparin ang ikalawa dahil kami ay bumabaliksa Iyo. Hindi natatakot si Nehemias na angkinin ang mga pangako ng Diyos at paalalahanan ang Diyos tungkol sa mga ito. Siyempre, hindi ibig sabihin nito na hindi nalalaman o hindi naaalala ng Diyos ang Kanyang mga pangako. Sa halip, ang Diyos ay nalulugod sa ating kagustuhang angkinin ang Kanyang mga pangako. Gusto Niya tayong maniwala sa mga ito at malakas na ipahayag ito sa Kanya. Sa pagbigkas ng ipinangako sa atin ng Diyos, maaari nating palakasin ang ating sariling determinasyon na magtiwala sa mga pangakong iyon, lalo na sa panahong parang ang lahat ay walang pag-asa.

`Ano ang ilan sa mga pangako ng Diyos na maaari mong angkinin ngayon? Bakit mahalagang hindi kailanman sumuko sa pag-angkin sa mga pangakong iyon? (Sabagay, kung sumuko ka, ano pa ang matitira?)`