---
title:  Si Nehemias
date:   05/10/2019
---

### Basahin Para sa Pag-aaral sa Linggong Ito
Nehemias 1-2; Deuteronomio 7:9; Awit 23:1-6; Bilang 23:19.

> <p>Talatang Sauluhin</p>
> "At nang marinig ko ang mga salitang ito, na umupo ako at umiyak, at tumangis nang maraming araw; NagÂ¬aayuno ako at nananalangin sa Diyos ng langit. At sinabi ko: 'Dalangin ko, Panginoong Diyos ng langit, O dakila at kamangha-manghang Diyos, Ikaw na sumunod sa Inyong tipan at awa sa mga umiibig sa inyo at sinusunod ang Iyong mga utos" (Nehemias 1:4, 5).

Noong kapanahunan ni Nehemias, dalawang grupo ng mga bihag ang nagbalik sa Juda bilang bahagi ng katuparan ng mga pangako ng Diyos sa bansang Hebreo.

Ngunit may isa pang grupo ng mga bihag na inihahanda ng Diyos. Ang huling pangkat ng mga bihag ay inutusan upang ayusin ang isang problema. Bagaman ang unang dalawang grupo ay nagbalik upang muling itayo ang Jerusalem at tapusin ang bahagi ng proyektong iyon ng pagtatapos ng templo, ang natitirang bahagi ng pagtatayo ay iniwan nang lumitaw ang pagsalungat ng mga nakapaligid na bansa. Ang mga tao mula sa nakapalibot na lugar ay hindi nais na itayo ng mga Israelita ang lunsod at ang mga pader nito dahil natatakot silang ang mga Israelita ay maging isang makapangyarihang bansa gaya ng una (Ezra 4:6-24). Kaya, parang naging isang banta para sa kanila ang pagbabalik ng mga Israelita, isang determinado nilang ipatigil. Ngunit hindi tinawag ng Diyos ang Kanyang bayan para lamang iwan sila habang nasa proseso ng paggawa kung ano ang dahilan ng pagkatawag Niya sa kanila.

Sa gayon, naghahanda Siya ng isa pang lalaki upang isakatuparan ang Kanyang kalooban at upang ganapin ang Kanyang mga layunin. Ang pangalan niya ay Nehemias, at babaling tayo sa kanya at sa kanyang gawain para sa Panginoon.