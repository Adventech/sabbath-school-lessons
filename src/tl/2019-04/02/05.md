---
title:  Isinugo si Nehemias
date:   09/10/2019
---

Nagpadala ang hari kay Nehemias ng mga liham para kina Sanbalat na Horonita at Tobia na Amonita, ang mga mataas na opisyal ng rehiyon sa kabila ng Ilog, upang maayos ang daan para sa mga gagawin ni Nehemias. Bukod dito, inutusan ng hari si Asaph, tagapangalaga ng kagubatan ng hari, upang maibigay kay Nehemias ang lahat ng kahoy na kailangan upang muling itayo ang lunsod, mga pader, at mga pintuan ng templo.	

`Basahin ang Nehemias 2:9,10.  Ano ang sinasabi sa atin ng mga talatang ito tungkol sa oposisyong haharapin sa pangkalahatan ni Nehemias at ng mga Judio?`

Dumating si Nehemias sa Jerusalem sa loob ng ikalawang bahagi ng taong 444 B.C. Lumabas ang pagsalungat kahit na bago pa man sinubukan ni Nehemias ang anumang pagkilos, dahil ang kahilingan na inihatid sa mga gobemador ay nagpakilos ng mga problema. Bagaman ang pangalang Tobias ay isang pangalang Judio, na nangangahulugang "Ang Panginoon ay mabuti" (ang kanyang anak na si Jehohanan ay may Judiong pangalan, "ang Panginoon ay mapagbiyaya"), siya ay nagsilbi bilang gobernador ng Animon. Kaya, napalibutan ng mga kaaway ang Jerusalem: Si Sanbalat, ang gobernador ng Samaria sa hilaga; si Tobias, ang gobemador ng Ammon sa silangan; at si Gesem, ang Arabo (Nehemias 2:18, 19) sa timog, na sumakop ng Edom at Moab. Isang napakalungkot na pangyayari ito dahil kinasusuklaman ng mga namumuno sa lugar na iyon si Nehemias dahil sa pagkalinga sa "kapakanan" ng mga naaapi. Hindi ikinasisiya ng mga mapang¬-api ang mabuting tagumpay ng kanilang mga tinatakot.

Gayunman, ang "pagdating ni Nehemias sa Jerusalem na may kasamang bantay na mga sundalo, ay nagpakitang, siya ay mayroong ilang mahalagang misyon, ang nagpasigla ng paninibugho ng mga paganong tribo na naninirahang malapit sa lunsod, na kadalasang nag-uukol sa kanilang galit sa mga Judio sa pamamagitan ng pananakit at pag-insulto sa kanila. Ang mga nangunguna sa masamang gawaing ito ay ang ilang mga pinuno ng mga tribong ito, sina Sanbalat na Horonita, si Tobias na Amonita, at si Geshem na taga Arabia. Mula pa sa simula ang mga pinunong ito ay kritikal na nagmamasid sa mga paggalaw ni Nehemias at sinikap ang lahat ng paraan na nasa kanilang kapangyarihan upang hadlangan ang kanyang mga plano at hadlangan ang kanyang gawain "—Ellen G. White, PROPHETS ANG KINGS, p. 635

`Anong iba pang mga kuwento mula sa Biblia ang makikita mong nagpakita kung paanong ang mga tinawag ng Diyos upang gawin ang Kanyang kalooban ay humarap sa paniniil? Dalhin ang iyong sagot sa klase sa Sabbath.`