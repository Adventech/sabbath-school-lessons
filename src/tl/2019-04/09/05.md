---
title:  Nagpakumbaba sa Harapan ng Diyos
date:   27/11/2019
---

`Basahin ang Deuteronomio 30:1-6. Anong pangako ang ibinigay dito sa bayan ng mga Hebreo? Bukod sa ibang katulad nito, ano ang dapat na kahulugan ng pangakong ito sa mga lalaking tulad nina Ezra at Nehemias?`

Alam nina Ezra at Nehemias ang mga propesiya. Alam nilang ibabalik ng Diyos ang mga tao mula sa pagkabihag. Nakita natin sa Nehemias 9 na naunawaan nila ang kanilang kasaysayan at ang mga dahilan para sa kanilang mga problema. Kasabay din nito, alam nila ang kagandahang-loob at pangunguna ng Diyos, sa kabila ng kanilang mga kasalanan.

Sa gayon, nagtiwala sila sa Panginoon, na gagawin Niyang matagumpay ang pagbabalik nila mula sa pagkabihag. Gayunman, ang mga pangakong iyon ay hindi nangangahulugang hindi nila haharapin ang maraming hamon sa kanilang paglalakbay. Sa karamihan sa liksyong ito sa ngayon, ating natingnan ang mga pagsubok at pagdrusang kanilang naranasan, kahit sa gitna ng mga pangako ng Diyos.

`Basahin ang Ezra 8:16-23. Ano ang hamon dito, at paano sila tumugon dito?`

Sa kabila ng mga pangako, alam ni Ezra kung gaano kamapanganib ang paglalakbay. Kaya, ang pag-aayuno at ang pagpapakumbaba sa harap ng Diyos ay mga paraan ng pagkilala kung gaano sila nakasalalay sa Panginoon para sa kanilang tagumpay. Sa panahong iyon pa may napakaraming panganib sa harapan nila, ang ideya ng paghingi ng tulong at proteksyon sa hari ay naisipan ni Ezra. Ngunit pinili niyang huwag gawin iyon sa huli, kung ihahambing kay Nehemias (Nehemias 2:9), na mayroong bantay upang protektahan siya. Malinaw na nadama ni Ezra na kung humingi siya, ito ay magdudulot ng kasiraang-puri sa Panginoon sapagkat sinabi niya sa haring, “Ang kamay ng aming Diyos ay para sa kabutihang lahat ng humaharap sa kanya, at ang kapangyarihan ng kanyang poot ay laban sa lahat ng tumatalikod sa kanya" (Ezra 8:22). Sa kasong ito, naging mahusay ito para sa kanila, sapagkat isinulat niya bandang huli (Ezra 8:31) na pinangalagaan sila ng Panginoon, at ligtas silang nakarating sa kanilang destinasyon.

`Siyempre, dapat tayong magtiwala sa Diyos sa lahat ng bagay. Kasabay din nito, ano ang mga pagkakataong humihingi tayo ng tulong sa ibang hindi natin kapananampalataya? Sa maraming pagkakataon, bakit hindi ito mali—kundi marahil ay tama pa?`