---
title:  Nasaan na ang mga Saserdote
date:   26/11/2019
---

Walang duda—gaya ng nakita natin kahapon, ito ay isang kamangha-manghang katuparan ng propesiyang nagdala sa mga Judio pabalik mula sa Babilonia.

Ngunit tulad ng anumang bagay na nagsasangkot sa mga tao, umiiral pa rin ang mga problema. At isa sa mga malalaking problema ay, sa kabila ng lahat ng magagandang pangako ng pagpapanumbalik pagkatapos ng pagpapatapon, marami sa mga Judio ang ayaw na bumalik sa lupain ng kanilang mga ninuno. Iyon ay, mas gusto nilang manatili sa Babilonia.

Bakit kaya ganito?

`Basahin ang Ezra 8:1-15. Pagtuunan ng pansin ang talatang 15. Ano ang malaking alalahanin dito, at bakit ito magiging isang palaisipan sa isang taong gustong muling itatag ang bansang Israel sa dating tinubuang lupa?`

Ang totoo ay, hindi lahat ng mga Judio sa Babilonia, pati na ang ilang mga Levita, ay nagnanais na makabalik. Maraming mga kadahilanan ang maaaring nakapaloob. Marami sa kanila ang ipinanganak at lumaki sa bagong lupain, at iyon ang lahat ng kanilang nalalaman. Marahil ay hindi nais ng marami sa isang mababa at hindi tiyak na paglalakbay tungo sa isang lupaing hindi pa nila alam. Pero sa kalaunan, alam nating nagsama sila ng sapat na mga Levita upang maglingkod sa Templo (tingnan ang aralin ng Huwebes), sa kabila ng mga hamon.

“Sa ngayon, ang mga Judio na nanatili sa lupain na pinagtapunan ay naroon nang halos isang siglo at kalahati. Ang mga paghuhukay sa Nippur ay nagdudulot ng maraming mga dokumentong nagpapakitang maraming mayayamang mga Judio ang naninirahan sa rehiyong Mesopotamia noong panahon ng paghahari ni Artaxerxes I. Kaya, maaaring isang mahirap na gawain para kay Ezra at ng kanyang mga kapwa pinunong kumbinsihin ang maraming makabalik para sumama sa kanya. Ang mga nagbabalik na mga kolonista ay maaaring umasa ng isang mahirap na pamumuhay sa dating tirahan, na may mas kaunting kaaliwan kaysa Babilonia. Dahil sa mga pagsasaalang-alang na ito, kamangha-manghang malamang si Ezra ay nagtagumpay sa paghikayat sa halos 2,000 pamilya upang ipagpalit ang kanilang kapalaran kasama ng kanilang mga kapatid sa dating tinubuang-bayan.” —THE SDA BIBLE COMMENTARY, vol . 3, p. 376.

`"Sa pamamagitan ng maraming mga kapighatian ay kailangang pumasok tayo sa kaharian ng Diyos"(Gawa 14:22). Ano ang sinasabi nito sa atin tungkol sa katotohanan ng mga pagsubok at paghihirap para sa mga nagnanais na maglingkod ng tapat sa Panginoon?`