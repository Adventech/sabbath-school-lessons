---
title:  Sa Kanilang mga Lunsod
date:   25/11/2019
---

`Pahapyaw na tingnan ang mga listahan sa Ezra2 at Neheinias 7. Ano ang napansin mo sa mga ito?` 

Ang pag-uulit ng Ezra 2 (ang listahan ng mga nagbalik mula sa pagkabihag ng Babilonia kasama nina Zerubabel at Josue) sa Nehemias 7 ay sinadya. Muli ang mga listahang ito ay tila nakaiinip sa atin, ngunit nagbubunyag ito ng isang mahalagang punto, kung saan ang Diyos ay nagpapahalaga sa mga detalye ng maaaring hindi natin pinapansin.

Natapos na ngayon ang mga pader ng Jerusalem; at ang biblikal na talata ay sadyang nais na ipakitang ang nagbalik sa henerasyon nina Ezra-Nehemias ay lahat nag-aambag tungo sa dakilang tagumpay na ito. Ang kasalukuyang henerasyon ay nagtayo mula sa mga tagumpay ng mga nauna.Kahit na komplikado at, puno ng mga hadlang, at hindi nagtapos ayon sa panahong gusto nila.

Pinahahalagahan ang pangunguna nina Ezra at Nehemias, ngunit ginawa rin ng mga tao ang kanilang gawain. Ang bawat grupo ay nakibahagi sa iba't ibang gawaing ginanap sa magkakaibang oras, ngunit kahanga-hanga ang naging resulta. Ang simula (Ezra 2) ay nakaugnay sa wakas (Nehemias 7) at hindi lamang naitayo ang ikalawang templo, kundi ang Jerusalem rin ay muling naayos at mabuting naitatag.

`Basahin ang Nehemias 7:73. Ano ang itinuturo nito sa atin tungkol sa kung gaano sila naging matagumpay sa kanilang pagnanais na gawin ang kalooban ng Diyos?`

"Ang mga anak ni Israel ay nasa kanilang lunsod."

Sa maraming mga paraan, kamangha-mangha ang buong pagbabalik at muling pagtatayo. Ang isang bayan na sa maraming taong nakalipas ay naranasan na nasira ang kanilang lunsod, nawasak ang kanilang templo, at napinsala ang kanilang lupain ay ngayon ay nagbalik sa parehong lupain at parehong lunsod at itinatayong muli ang lahat, kahit na ang templo. Tila mukhang isang kababalaghan sa kanila at pati na rin sa mga nakapaligid sa kanila. Gayunman, ang lahat ng ito ay ayon sa kalobban at mga pangako ng Diyos.

`Ano sa iyong buhay sa ngayon ang mukhang walang pag-asa, ngunit gayunpaman, nagtitiwala ka pa rin sa Panginoon na tutulungan ka Niyang malagpasan ito?`