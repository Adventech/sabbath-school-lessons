---
title:  Karagdagang Kaisipan
date:   29/11/2019
---

Basahin ang Ellen G. White, "The Test of Discipleship, " pp. 57-65, sa STEPS TO CHRIST.

“May mga nakaaalam ng nagpapatawad na pagmamahal ni Cristo at talagang nagnanais na maging mga anak ng Diyos, ngunit napagtanto nilang hindi perpekto ang kanilang pagkatao, may mali ang kanilang buhay, at handa silang mag-alinlangan, kung ang kanilang mga puso nga ba ay binago ng Banal Espiritu. Ganito ang masasabi ko sa kanila, Huwag umurong dahil sa kawalan ng pag-asa. Madalas tayong yumuko, at tumangis sa paanan ni Jesus dahil sa ating mga pagkukulang at mga pagkakamali, ngunit hindi tayo dapat mapanghinaan ng loob. Kahit pa natalo tayo ng kaaway, hindi tayo pinalayas, hindi pinabayaan at tinanggihan ng Diyos. Hindi, si Cristo ay nasa kanang kamay ng Diyos, nanamanagitan para sa atin. Nais niyang ibalik tayo sa Kanyang sarili, upang makita ang Kanyang sariling kalinisan at kabanalan sa iyo. At kung magpapasakop ka lamang sa Kanya, Siyang nagsimula ng mabuting gawa sa iyo ay dadalhin ito hanggang sa araw ni Jesu¬Cristo. Maningas kang manalangin, maniwala nang higit sa ating pagtanggal ng tiwala sa sarili nating kapangyarihan, magtiwala tayo sa kapangyarihan ng ating Manunubos, at pupurihin natin Siyang kalusugan ng ating mga mukha."—Ellen G. White, STEPS TO CHRIST, p. 64.

**Mga Tanong Para sa Talakayan**

`Isipin ang tungkol sa Daniel 2 at kung paano ni Daniel, libu¬-libong taon na ang nakalipas, tumpak na hinulaan ang pagtaas at pagbagsak ng mga imperyo, kahit na naglalarawan (tumpak na) ang pagkakalia ng modernong Europa ngayon. Paano natin matututuhan ang kaginhawahang mula sa propesiyang ito, na nagpapakita sa atin ng kapangyarihan, kahit na sa gitna ng kaguluhan ng mundo, na alam ng Diyos ang lahat ng nangyayari at kahit na hinulaan ito?`

`Alam ng Diyos ang lahat tungkol sa atin. Ito ay nakaaaliw at nagbibigay sa atin ng seguridad at katiyakang nasa pangangalaga Niya tayo. "Ngunit ngayo'y ganito ang sabi ng PANGINOON—siya na lumalang sa iyo, O Jacob, siya na nag-anyo sa iyo, O Israel: 'Huwag kang matakot, sapagkat ikaw ay tinubos ko; Tinawag kita sa pangalan mo; ikaw ay akin' " (Isaias 43:1). Paano mo matitiyak sa iba ang presensya at pangangalaga ng Diyos kapag dumaan sila sa mga krisis sa emosyonal, pakikipag-ugnayan, panlipunan, o pananalapi?`

`Pag-isipan nang higit ang isyu sa aralin ng Miyerkules, tungkol sa hindi paghingi ng tulong ni Ezra sa hari dahil natatakot siyang ang kanyang mga salita tungkol sa proteksyon ng Diyos ay mababale-wala. Halimbawa, alam nating ang Diyos ay isang manggagamot. Kung gayon, ibig bang sabihin nito na nagpapakita tayo ng kakulangan ng pananampalataya sa Kanya kung pupunta tayo sa isang manggagamot? Talakayin ang isyung ito sa klase.`