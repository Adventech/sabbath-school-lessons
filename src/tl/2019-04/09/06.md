---
title:  Sa Banal na Lunsod
date:   28/11/2019
---

`Basahin ang Nehemias 11:1, 2. Ano ang nagaganap sa siping ito? Bakit kailangan nilang magpalabunutan para malaman kung sino ang maninirahan sa Jerusalem sa halip na manirahan sa ibang mga lunsod?`

Ano ang itinuturo sa atin ng Nehemias 11? Kinakailangang tumanggap ng mga bagong maninirahan sa Jerusalem mula sa mga bagong dating na bumalik sa lupain pagkatapos ng kanilang pagkakatapon.

Tila mas madaling mamuhay sa kanayunan kaysa lunsod. May sariling lupain ang mga tao, na minana mula sa kanilang mga ninuno. Ang paglisan dito at paghayo upang mamuhay sa Jerusalem ay isang sakripisyo, at marami ang makatarungang makaramdam na mabubunutan sila kapag ginawa nila ito. Ang buhay ay magkakaroon ng mga bagong hamon, at ang isang pamumuhay sa lunsod ay iba sa pamumuhay sa isang lugar ng kanayunan. Laging mahirap ang paglipat sa isang bago at hindi kilalang kapaligiran.

Gaano kahirap ang lumipat sa isang bagong lunsod o bansa kung saan kailangang ipakalat ang ebanghelyo? Ang misyon sa mga lunsod ay nangangailangan ng pagnanais na magsagawa ng mga bagong pakikipagsapalaran at kahirapan.

"Hindi ginagawa ng ating mga manggagawa ang kinakailangang pag-abot. Hindi gising ang mga namumuno sa atin sa gawaing dapat tapusin. Kapag naiisip ko ang mga lunsod kung saan napakaliit' ang nagagawa, "na kung saan maraming libu-libo ang dapat bigyan ng babala ng malapit na pagdating ng Tagapagligtas, nararamdaman ko ang sidhi ng pagnanais na makita ang mga kalalakihan at kababaihang humahayo sa gawain ayon sa kapangyarihan ng Espiritu, puno ng pag-ibig ni Cristo para sa mga kaluluwang nawawaglit."â€”Ellen G. White, TESTIMONIES FOR THE CHURCH, vol. 7. p. 40.

`Bakit binanggit ang mahabang listahan ng mga saserdote at mga Levita sa Nehmias 12:1-26? Ano ang koneksyon sa pagitan nila at ng pagtatalaga ng pader sa Jerusalem na inilarawan sa ikalawang bahagi ng parehong kapitulo (Nehemias 12:27-47)?`

Nais ng Diyos na magawa ang mga bagay sa wastong paraan. Kailangan ang mga dedikado at itinalagang mga tao bago magawa ang mga dakilang bagay. Ang mga pamilya ng mga saserdoteng ito ay tumulong kay Nehemias sa pagtatayo ng mga pader upang ligtas nilang masamba ang Diyos na buhay sa templo nang walang hadlang mula sa labas. Mahalaga ang mga pader para sa seguridad, ngunit kung walang mga natatalagang saserdote ang tunay na pagsamba ay manganganib. Kaya ang lahat ng mga tao, ayon sa kanilang iba't ibang mga tungkulin, ay may mga katungkulang gagawin.