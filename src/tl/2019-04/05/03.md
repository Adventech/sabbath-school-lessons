---
title:  Laban sa Espiritu ng Kautusan
date:   28/10/2019
---

`Basahin ang Nehenilas 5:6-8 (tingnan din ang Exodo 21:2-7). Bakit nagalit si Nehemias?`

Gaanuman kahirap para sa atin na maunawaan ngayon, ang pang-aalipin ay isang kultural na pamantayan sa sinaunang mundo. Ang isang magulang ay maaaring maging alipin o ipagbili ang isang bata. Sa lipunan at sa batas, ang mga magulang ay may karapatang ipagbili ang kanilang mga anak na lalaki at babae. Gayunman, dahil ang Diyos ay gustong magbigay ng kalayaan. Isinaayos Niya ang kasanayan sa Israel sa pamamagitan ng pag-aatas sa mga nagpapautang na palayain ang kanilang mga alipin tuwing ikapitong taon. Sa pamamagitan nito, pinoprotektahan ng Diyos ang bayan sa pagiging mga permanenteng alipin at nagpakita ng Kanyang pagnanais na mabuhay nang malaya ang mga tao.

Bagaman pinahihintulutan ng batas ang pagpapautang, hindi pinahihintulutan ang pagsingil ng tubo (para sa mga regulasyon ng Biblia laban sa pagpapatubo, tingnan ang Exodo 22:25-27; Levitico 25:36, 37; Deuteronomio 23:19, 20. Gayunman, ang interes na sinisingil ng mga nagpapahiram ay maliit kumpara sa sinisingil ng mga bansang nasa paligid nila. Sila ay hinihilingang magbayad ng isang porsyento bawat buwan. Ang mga tala ng Mesopotamia mula sa ikapitong siglo ay nagpapakita ng interes taun-taon na 50 porsyento para sa pilak at 100 porsyento para sa butil. Kaya ang 12 porsyentong interes sa bawat taon ay mababa kumpara sa ginagawa ng mga bansa sa Mesopotamia. Ngunit sa pangkalahatan, alinsunod sa Salita ng Dios, ang tanging maling bagay na ginawa ng mga nagpapautang ay ang sumingil ng interes (Nehemias 5:10), at kawili-wili, hindi ito binanggit ng  mga tao sa kanilang karaingan. Ang lahat ng ito ay nasa loob ng panlipunang pamantayan gayundin sa mga probisyon ng batas. Kaya bakit “galit na galit” si Nehemias? Kapansinpansin, hindi siya kumilos kaagad, ngunit binigyan ito ng ilang seryosong pag-iisip. 

Ang katotohanang si Nehemias ay nakikipagtalastasan sa usapin ay totoong kahanga-hanga. Hindi niya pinabayaan ang karaingan nang nag-iisa dahil lamang sa hindi ito lubos na lumalabag sa batas o katanggap-tanggap sa lipunan, kahit na "maayos" ito kumpara sa mga gawi ng lupain. Ang diwa ng kautusan ang nilabag sa sitwasyong ito. Lalo na sa isang panahon ng kahirapang ekonomiko, tungkulin ng mga taong tumulong sa isa't isa. Ang Diyos ay nasa panig ng napipighati at nangangailangan, at kinailangan niyang mag-atas ng mga propeta upang magsalita laban sa mga kasamaan at karahasang ginawa laban sa mahihirap. 

`Ano ang mga paraan na, kahit na hindi sinasadya, na maaari nating masunod ang mga titik ng batas habang nalalabag ang diwang nasa likod nito? (Tingnan sa Mikas 6:8.)`