---
title:  Paglabag sa Espiritu ng Kautusan
date:   26/10/2019
---

### Basahin Para sa Pag-aaral sa Linggong Ito
Nehemias 5:1-5; Exodo 21:2-7;  Mikas 6:8; Nehemias 5:7-12; Deuteronomio 23:21-23; Nehemias 5:14-19.

> <p>Talatang Sauluhin</p>
> " ‘Ibalik na ngayon sa kanila ngayong araw ding ito, ang kanilang mga bukid, mga ubasan, mga taniman ng olibo, at mga bahay, gayundin ang ika-isang daang bahagi ng salapi, trigo, alak at langis, na inyong ipinapataw sa  kanila’ " (Nehemias 5:11).

Hanggang ngayon, nakikibaka tayong mga tao sa mga tanong tungkol sa kayamanan, kahirapan, at ang agwat sa pagitan ng mayayaman at mahihirap at kung ano ang magagawa tungkol dito. Oo, sinabi ni Jesus na "lagi ninyong kasama ang mga dukha" (Mateo 26:11), ngunit hindi ito isang dahilan upang hindi kayo makatulong sa kanila. Sa kabaligtaran, pinapayuhan tayo ng Kasulatan na gawin ang ating bahagi upang makatulong. Hindi natin halos matatawag ang ating mga sariling Cristiano kung hindi natin ito gagawin.

Napakaganda din, kahit na sa gitna ng mga pagsubok at kapighatian ng mga ibinalik na bihag para muling itayo ang Jerusalem, lumilitaw ang temang ito, hindi lamang sa kahirapan at sa mahihirap, kundi sa higit pang may problemang katanungan ng pang-¬aapi ng mayayaman sa mga mahihirap. Problema na ito bago pa man ang pagkabihag, at ngayon, kahit na pagbalik sa kanilang sariling lupain, lumitaw itong muli.

Sa linggong ito makikita natin muli ang isa pang pagpapakita ng lumang temang ito, at kung paano nagtrabaho si Nehemias upang harapin ito. Tulad ng makikita natin, ang nagpaging mas masahol sa pang-aapi ay dahil ginagawa ito sa loob ng "sulat ng kautusan," isang makapangyarihang halimbawa kung gaanong kailangan nating maging maingat na huwag hayaang ang mga patakaran at regulasyon ang maging huling layunin kaysa maging daan tungo sa layunin, ito ay ang ipakita ang karakter ni Jesus.