---
title:  Halimbawa ni Nehemias
date:   31/10/2019
---

`Basahin ang Nehemias 5:14-19. Anong mga dahilan ang ibinigay ni Nehemias para hindi humingi ng "mga pagkaing panustos para sa tagapamahala [mga bayarin]" (Nehemias 5:18) mula sa mga tao?`

Posibleng isinulat ni Nehemias ang ulat sa mga talatang ito pagkatapos siyang bumalik sa bulwagan ni Haring Artaxerxes, matapos ang kanyang 12 taon ng pamamahala sa Juda. Bagaman may karapatan ang mga gobernador na makatanggap ng kita mula sa kanilang mga nasasakupan, hindi kailanman inangkin ni Nehemias ang karapatang ito, sa halip ay tinustusan ang kanyang sariling pamumuhay. Hindi lamang siya ang nagbayad para sa sarili niyang gastusin, kundi naglaan din para sa kanyang pamilya at para sa kanyang mga tauhan. Si Zerubabel, ang unang gobernador, ang tanging gobernador na alam natin ang pangalan. Nang sabihin ni Nehemias na "mga dating gobernador," marahil ang tinutukoy niya ay ang mga gobernador na nanungkulan sa pagitan ni Zerubabel at niya. Bunga nito, nang matapos siya sa kanyang termino sa opisina, marahil nawalan siya ng pera Sa halip na magkaroon ng kayamanan, gaya ng inaasahan ng isang prestihiyosong posisyon, marahil ay nawalan siya ng kayamanan at ari-arian.. Mayaman si Nehemias, kaya makakaya niyang magbigay ng pang-araw-araw na pagkain para sa maraming mga tao, at siya ay bukas-palad sa pagbibigay ng marami sa iba (Nehemias 5:17, 18).

Bagaman hindi katulad ng ginawa ni Abraham pagkatapos iligtas ang mga nabihag ng ilan sa mga nakapaligid na bansa (tingnan sa Genesis 14), ang ginagawa ni Nehemias, gayunpaman, ay nagpapahayag ng kaparehong mahahalagang prinsipyo.

`Basahin ang Nehemias 5:19. Ano ang sinasabi niya roon, at paano natin ito nauunawaan ayon sa mga tuntunin ng ebanghelyo?`

Ang nakikita natin kay Nehemias ay isang halimbawa ng isang taong inuuna ang Panginoon at Kanyang gawain bago ang personal na kapakinabangan at kalamangan. Mabuting aral ito para sa ating lahat, kahit ano pa ang ating partikular na kalagayan. Madaling gumawa para sa Panginoon kung hindi tayo makagagastos ng malaki.

`Basahin ang Filipos 2:3-8. Sa anong mga kaparaanan, sa ngayon, maaari mong maipakita sa sarili mong buhay ang hindi makasariling prinsipyong ipinahahayag dito?`