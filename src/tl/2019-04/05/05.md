---
title:  Isang Panunumpa
date:   30/10/2019
---

`Basahin ang Nehemias 5:12, 13. Bakit sinalita ni Nehemias ang isang sumpa laban sa mga hindi nagsakatuparan ng kanilang bahagi sa kasunduan?`

Kahit na sumang-ayon ang mga pinunong isauli at ibalik ang kanilang kinumpiska, hindi nasiyahan si Nehemias sa mga salita lamang. Kailangan niya ng matatag na patunay; kaya pinasumpa niya sila sa harap ng mga pari. Ang aksyong ito ay nagbigay din ng legal na basehan na kung sakaling kailanganin niya ay sasangguni siya sa bandang huli. 

Ngunit bakit niya binigkas ang isang sumpa? Nagsagawa si Nehemias ng isang makasagisag na pagkilos at tinipon ang kanyang mga kasuotan at hinahawakang parang may laman at pagkatapos ay niliglig bilang tanda na nawala ang mga ito. Kung gayon, ang mga taong lalaban sa . kasunduang ito ay mawawalan ng lahat. Isang tradisyong magsalita ng mga sumpa upang madiin sa iba ang kahalagahan ng isang batas o panuntunan. Ang mga tao ay mas iiwas na lumabag sa kautusan kapag ang sumpa ay nauugnay sa pagsira nito. Tiyak na nadama ni Nehemias na ito ay isang mahalagang isyung kinailangan niyang gumawa ng isang bagay na marahas upang mapatibay ang posibilidad ng tagumpay nito. 

`Ano ang itinuturo sa atin ng mga sumusunod na teksto sa Lumang Tipan tungkol sa kabana1an ng mga sumpa para sa mga taong ito? (Bilang 30:2; Deuteronomio 23:21-23; Eclesiastes 5:4, 5; Levitico 19:12; Genesis 26:31).`

Sa wakas, ang pagsasalita ay isang makapangyarihang kaloob na ibinigay ng Diyos sa mga tao, umiiral ito bilang isang naiibang bagay mula sa kung anong mayroon ang mga hayop. At may kaparigyarihan sa ating mga salita, isang kapangyarihan kahit sa buhay at sa kamatayan. Kaya kailangan nating maging maingat a-atinmg sinasabi, sa ipinangako nating gawin, at sa mga ginagawa nating pangako sa bibig. Mahalaga ring tumutugma sa ating mga gawa sa ating mga salita. Gaano karaming mga tao ang nabigo sa pagiging Cristiano sa pamamagitan ng mga salitang mukhang pang-Cristiano subalit ang mga kilos ay hindi gayon.

`Isipin kung gaano kalaki ang epekto ng iyong mga salita sa iba. Paano tayo matututong maging mas maingat sa sinasabi natin, kapag sinasabi natin ito, at kung paano natin ito sinasabi?`