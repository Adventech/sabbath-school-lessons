---
title:  Hinihikayat ng mga Propeta
date:   21/10/2019
---

Sa kasamaang palad, ang pagsalungat na nakatagpo ng mga Judio mula sa mga nakapaligid na bansa, tulad ng inilarawan sa Ezra 4-6, ay iniwan silang takot at ayaw ng magtrabaho sa templo.

Gaya ng nabanggit na, ang Ezra 4:6-6:22 ay hindi nakasulat ayon sa pagkakasunud-sunod [ng pangyayari]. Samakatuwid, uunahin natin ang kabanata 5 bago ang kabanata 4.

`Basahin ang Ezra 5:1-5. Bakit ipinadala ng Diyos ang mga propetang sina Hagai at Zacarias sa mga Judio? Ano ang resulta ng kanilang propesiya?`

Tumigil ang mga Judio sa pagtatayo dahil sila ay natatakot. Ngunit ipinadala sila ng Diyos sa Juda upang muling itayo ang templo at ang lunsod, at mayroon Siyang plano. Dahil natatakot sila, kailangang gumawa Siya ng isang bagay upang hikayatin sila. Samakatuwid, tinawag Niya ang dalawang propeta upang makialam. Ang pagsalungat ng tao ay hindi nagpapatigil sa Diyos, kahit na ang mga Judio ay nag-ambag sa pagsalungat na ito sa pamamagitan ng kanilang sariling mga pagkilos, hindi sila iniwan ng Diyos. Gumawa siya sa pamamagitan ng mga propeta upang hikayatin at pabalikin sila sa pagkilos muli.

`Basahin ang Haggai 1. Ano ang mensahe para sa kanila, at ano ang maaari nating makuha dito para sa ating sarili?`

"Ang mga propetang sina Haggai at Zacarias ay itinaas upang matugunan ang krisis. Sa pagpapakilos ng mga testimonya ang mga hinirang na mensahero ay ipinahayag sa mga tao ang sanhi ng kanilang mga problema. Ang kakulangan ng pansamantalang kasaganaan ay bunga ng kapabayaang unahin muna ang kapakanan ng Diyos, ang pahayag ng mga propeta. Kung pinarangalan muna ng mga Israelita ang Diyos, kung ipinakita nila sa Kanya ang angkop na paggalang at kagandahang-loob, sa pamamagitan na unahin munang itayo ang Kanyang bahay, tatanggapin nila ang Kanyang presensya at pagpapala."â€”Ellen G. White, PROPHETS AND KINGS, pp. 573, 574.