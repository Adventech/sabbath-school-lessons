---
title:  Nagsimula ang Oposisyon
date:   20/10/2019
---

`Basahin ang Ezra 4:1-5. Bakit sa palagay mo tinanggihan ng nalabi ng Israel ang tulong ng ibang tao sa pagtatayo ng templo?`

Sa ibabaw, ang kahilingan ay tila isang mabait, magiliw na bagay na dapat gawin, kaya bakit tinanggihan ang tulong? Sa isang banda, ang sagot ay matatagpuan sa talata mismo. Ang mga "kalaban" ay dumating upang magÂ¬-alok sa kanila ng tulong. Mga kalaban? Ito lamang ay nagbibigay ng isang malakas na pahiwatig kung bakit ang mga Israelita ay kumilos ng tulad ng ginawa nila. 

Bakit tinatawag ang mga taong "mga kaaway"? Ipinaliliwanag ng 2 Hari 17:24-41 na ang mga taong ito ay inangkat mula sa ibang mga bansa patungo sa Samaria at sa palibot na rehiyon pagkatapos na ipatapon ang mga Israelita ng Hilagang Kaharian. Nagpadala sa kanila ang hari ng Asiria ng mga saserdote, na magtuturo sa kanila kung paano sambahin ang Dios ng lupain, iyon ay, ang Diyos ng Israel. Gayunman, isinama rin ng pinanggalingang relihiyon ang mga diyos ng mga Cananita. Samakatuwid, ang natirang Isrelita ay natakot na ang relihiyong ito ay isama sa kanilang pagsamba sa templo. Kaya, ang pinakamahusay at pinakamatalinong bagay na gawin ay ang kanilang ginawa na sasabihing,"Hindi, salamat."

Dapat din nating tandaan na, kung bakit ang lahat ng ito ay nangyayari. Ang patuloy na pakipagkompromiso ng kanilang mga ninuno sa mga paganong pananampalataya sa palibot nila ang dahilan ng pagkawasak ng templo, at ng kanilang pagkatapon rin. Marahil, habang nasa mismong proseso ng muling pagtatayo ng templo, ang huling bagay na nais nilang gawin ay ang maging masyadong malapit bilang kakampi ng mga taong nakapaligid sa kanila.

`Ano pa sa mga talatang ito ang nagpapakita kung bakit ang pagtangging ito ay ang tamang bagay na dapat gawin? Tingnan sa Ezra 4:4, 5.`

`Pag-isipan kung gaano kadali nilang bigyang katwiran ang pagtanggap ng tulong na ito. Ano ang masasabi ng 2 Corinto 6:14 sa atin ayon sa kontekstong ito?`