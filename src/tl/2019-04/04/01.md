---
title:  Pagharap sa Oposisyon
date:   19/10/2019
---

### Basahin Para sa Pag-aaral sa Linggong Ito
Ezra 4:1 -5; 2 Corinto 6:14; Ezra 5:1-5; Haggai 1; Ezra 4:6-24; Nehemias 4; Nehemias 6:1-13.

> <p>Talatang Sauluhin</p>
> "Ngunit ang  mata ng kanilang Diyos ay nakatingin sa mga matatanda ng mga Judio, at sila'y hindi napatigil hanggang sa ang isang ulat ay makarating kay Dario at ang sagot ay maibalik sa pamamagitan ng sulat tungkol doon" (Ezra 5:5).

Ang Ezra 3-6 ay pampakay na nakabalangkas, sumasaklaw sa iba't ibang makasaysayang panahon ng oposisyon sa muling pagtatayo ng templo. Ang pagkilala sa pampakay na paraang ito ay makakatulong na linawin ang pangkalahatang mensahe.

Ang pangalan ni Ezra ay binanggit sa unang pagkakataon sa Ezra 7:1. Sa kanyang pagdating noong 457 B. C., nagbago ang mga bagay, at ang lunsod ng Jerusalem kasama ng pader nito ay pasumpung-sumpong na itinayo. Makalipas ang 13 taon matapos dumating si Nehemias (na ipinadala ni Artaxerxes sa 444 B.C.), at sawakas ang pagtatayo ng pader ay ipinagpatuloy. Kahit na ang pagsalungat ay matindi, nakumpleto ang gawain sa loob ng 52 araw (Nehemias 6:15).

Ang paglaban sa gawain ng Dios ay isang malawak na tema sa dalawang aklat ng Ezra at Nehemias; samakatuwid, hindi kataka-takang ang muling pagtatayo ng templo at Jerusalem ay nag-udyok ng oposisyon at pagÂ¬-uusig. Saanman tayo bumaling sa sanlibutan ngayon, ang gawain ng Diyos ay kinakalaban. Sinisikap ni Satanas na tiyaking ang ebanghelyo ay hindi mabilis na kumalat, dahil banta ito sa kanyang kaharian. Sa Ezra at Nehemias, paano pinakitunguhan ng mga Judio ang oposisyon?