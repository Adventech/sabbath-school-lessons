---
title:  Karagdagang Kaisipan
date:   18/10/2019
---

Basahing mabuti ang PROPHETS ANG KINGS pp. 697-699, hinggil sa 70-linggong propesiya at sa makasaysayang katuparan nito.

"Ang oras ng pagdating ni Cristo, ang pagpapahid sa kanya ng Banal na Espiritu, ang Kanyang kamatayan; at ang pagbibigay ng ebanghelyo sa mga Hentil, ay tiyak na inihayag. Pribilehiyo ng mga Judio na maunawaan ang mga propesiyang ito–at kilalanin ang katuparan ng mga ito sa misyon ni Jesus. Hinimok ni Cristo ang Kanyang mga alagad tungkol sa kahalagahan ng pag-aaral ng propesiya. Sa pagtukoy sa hulang ibinigay kay Daniel hinggil	sa kanilang panahon, sinabi Niyang, ‘Sinumang nagbabasa, ay unawain niya.' Mated 24:15. Pagkatapos ng Kanyang muling pagkabuhay ipinaliwanag Niya sa mga alagad mula sa 'buong mga popeta' 'ang mga bagay tungkol sa Kanyang Sarili.' Lucas 24:27. Ang Tagapagligtas ay nagsalita sa pamamagitan ng lahat ng mga propeta. 'Ang Espiritu ni Cristo na nasa kanila' 'ay pinatunayan nang una ang mga paghihirap ni Cristo, at ang kaluwalhatiang dapat sumunod.' 1 Pedro 1:11 ." —Ellen G. White, THE DESIRE OFAGES, p. 234.  

**Mga Tanong Para sa Talakayan**

`Pag-isipang mabuti ang ideyang ito ng pagtawag sa iyo ng Diyos na gawin ang isang bagay na gusto mong gawin. Ano ang ilang mga prinsipyong maaari mong sundin upang malaman mong ginagawa mo ang kalooban ng Diyos, hindi lamang sa isaug bagay na gusto mong gawin, kundi sa pangkalahatan?`

`Basahin ang kuwento ni Jonas at kung paano siya tumugon sa pagtawag ng Diyos sa kanyang buhay. Anong mga aral ang maaari nating makuha mula sa kanyang karanasan? Kasabay nito, ihambing ang ginawa ni Jonas sa ginawa ni Pablo noong tinawag siya ng Panginoon. (Tingnan ang Gawa 9:1-20). Ano ang ilan sa mga pangunahing pagkakaiba nila?`

`“Ang kasaysayan ni Judas ay nagpapakita ng malungkot na pagtatapos ng isang buhay na maaari sanang pinarangalan ng Diyos. Kung si Judas ay namatay bago ang kanyang huling paglalakbay para patungo sa Jerusalem, siya sana ay itinuring bilang isang lalaking karapat-dapat sa isang lugar kasama ng labindalawa, at isang taong lubos na aalalahanin."—Ellen G. White, THE DESIRE OF AGES, p. 716. Pag¬isipan ang kuwento ni Judas Iscariote. Ang "panawagan" ba sa kanya ay upang ipagkanulo si Jesus? Kung gayon, makatarungan ba sa kanya ito? Paano natin maiintindihan si  Judas at ang mga pagkakataong nasa kanya kung ihahambing sa kanyang kinahinatnan? Anong mga aral ang maaari nating kunin mula sa kanyang kuwento tungkol sa kapangyarihan ng malayang pagpili sa ating buhay?`