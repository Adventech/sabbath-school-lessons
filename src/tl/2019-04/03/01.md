---
title:  Panawagan ng Dios
date:   12/10/2019
---

### Basahin Para sa Pag-aaral sa Linggong Ito
Ezra 7:10; Nehemias 1:1-11; Daniel 9:24-27; Daniel 8,Roma 8:28, 29; Roma 9; Exodo 3; Exodo 4.

> <p>Talatang Sauluhin</p>
> "Purihin ang Panginoon, ang Diyos ng ating mga ninuno na naglagay ng ganitong bagay sa puso ng hari, upang pagandahin ang bahay ng Panginoon na nasa Jerusalem" (Ezra 7:27).

Tinawagan ba ng Diyos ang bawat tao sa isang natatanging gawain? Mayroon bang pamantayang sumusukat sa isang tao upang maging mas kwalipikado kaysa ibang tao para sa isang tiyak na gawain? Mas naiiba ba ang mga pamantayan sa mga mata ng tao kaysa sa paningin ng Diyos? Karamihan sa atin ay malamang na sasagot ng oo lalo na sa huling dalawang tanong. May mga pagkakataong inihahanda tayo ng Diyos, sa pamamagitan ng edukasyon o karanasan, para sa isang tiyak na gawain, sa iba pang mga pagkakataon, pinipili Niya tayong maglingkod dahil lamang tayo ay handa at mapagpakumbaba. Gayunman, hindi laging madaling malaman kung ano ang panawagan ng Diyos sa ating buhay. Gayunman, ang Biblia ay puno ng mga kuwento ng mga taong pinili ng Diyos para sa isang partikular na atas.

Kapansin-pansin, sina Ezra at Nehemias ay tinawag ng Diyos para sa isang tiyak na gawain: upang muling itayo kung ano ang wasak. Gayunman, ang muling pagtatayo sa kasong ito ay may iba't ibang gawain. Dapat nilang pamunuan ang bayan ng Israel pabalik sa Jerusalem at muling itayo ang templo at ang lunsod. Kasabay nito, sila ay magtuturo sa mga tao tungkol sa Diyos at higit sa lahat ay patnubayan sila pabalik sa isang natatalagang relasyon sa Kanya. Pag-usapan ang isang panawagan mula sa Diyos, at ang isa ring mahalagang gawain.