---
title:  Napapanahon Ayon sa Propesiya
date:   14/10/2019
---

Sa unang aralin sa quarter na ito, pinag-aralan natin kung paano tinawag ng Diyos si Zerubbabel (c. 538 B.C.) at Ezra (457 B.C.) sa mga espeyal na paglilingkod. Sa pangalawang aralin, isinasaalang-alang natin ang tawag ng Diyos kay Nehemias (444 B.C.). Kailangan nating mapagtantong ang mga tungkuling ito ay isinagawa nang naaayon sa paunang kaalaman ng Diyos. Halimbawa, hinimok ng Diyos si Zerubbabel na gumawa ng isang tiyak na gawain bilang tugon sa katapusan ng 70 taon ng pagkabihag na inihula ni Jeremias.

`Sa anong taon tinawag si Ezra sa ministeryo? Ito ay ang parehong taon na kung saan si Haring Artaxerxes ay nagpalabas ng isang utos. Paano ang taong iyon ay makabuluhan sa propesiya? Hanapin ang Daniel 9:24-27.`

Sinasabi sa Daniel 9 na "mula sa paglabas ng utos na ibalik at itayo ang Jerusalem hanggang sa Mesiyas na Prinsipe ay magkakaroon ng pitong linggo at animnapu't dalawang lingo. Ang huling linggo ng propesiyang ito ay binabanggit sa talatang 27. Yamang ang isang linggo ay naglalaman ng pitong araw, kaya ang isang prophetic week ay katumbas ng 7 taon (Bilang 14:34, Ezekiel 4:5, 6). Samakatuwid, ang propesiyang ito ay nagsasabi tungkol sa 70 linggo, na katumbas ng 490 taon. Ang tanong na dapat masagot ay, Ano ang panimulang petsa ng propesiya ng 70-linggo? Ang teksto ay nagsasaad na ito ay mula sa oras na ang kautusan ay ibinigay upang ibalik at itayo ang Jerusalem. 

Mayroong kabuuan na tatlong mga batas na binigay hinggil sa panunumbalik ng lahat ng Judio. Sina Ciro, Darius, at Artaxerxes ay nagbigay ng mga utos para sa pagpapanumbalik. Gayunman, isa lamang mula kay Artaxerxes ang may kinalaman sa lungsod ng mismong Jerusalem,  at ang kautusang ito ay nauugnay sa pagpuri sa Diyos dahil sa kanyang pamamagitan (Ezra 7:27, 28).

Ating binilang ang simula ng 70-linggo na propesiya mula sa taong 457 B.C., ang ikapitong taon ni Haring Artaxerxes I na nabanggit sa Ezra 7:7-26. Bukod pa rito, dahil ang taong 457 B.C. ay nagsisimula pa rin sa 2, 300-araw na propesiya ng Daniel 8:14 (tingnan ang pag-aaralan bukas), ang kautusang ito ay nagsisilbing punto ng panimula para sa dalawang propesiyang ito. Ang 70 sanlinggo ay nagtatapos sa taong A.D. 34, na kung saan ay pinalawak ang pangangaral ng ebanghelyo at nagpunta rin sa mga Gentil (minarkahan ito ng pag-uusig sa unang iglesia at ng kamatayan ni Esteban). Ang gitna ng huling linggo ay ang taong A.D. 31, na kung kailan namatay si Jesus sa krus.

`Repasuhin ang propesiya ng Daniel 9:24-27. Paano nito ibinunyag, na may kamangha-manghang katgumpakan, ang ministeryo ni Jesus? Paano dapat makatutulong ang isang propesiyang ito para matibay na maitatag aug ating panananpalataya?`