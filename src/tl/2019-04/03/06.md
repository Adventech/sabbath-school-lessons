---
title:  Ang Ating Responsibilidad
date:   17/10/2019
---

Kung tayo ay tinawag ng Diyos, mayroon pa rin tayong kalayaan sa pagpili sa pagtanggap o pagtanggi sa panawagang iyon, tulad ng malayang pagpili sa pagtanggap o pagtanggi sa kaligtasang iniaalok Niya sa atin. Maaari niya tayong ilagay sa isang natatanging posisyon, ngunit maaari nating piliing huwag sundin ang Kanyang mga habilin. Oo, nais Niya tayong gumawa ng mga espesipikong mga bagay para sa Kanya, tulad ng tawag Niya sa atin upang maging katulad Niya. Ang pagpili ng Diyos para sa isang espesipikong gawain ay bahagi ng Kanyang plano para sa ating kaligtasan. Sa paggawa ng dahilan kung bakit Niya tayo tinawag, ipinapakita natin sa pamamagitan ng ating buhay ang katotohanan ng kaligtasang ibinigay Niya sa atin. 

Si Haring Saul ay binigyan ng posisyon bilang hari. Sa kasamaang palad hindi kailanman lubusang ibinigay ni Saul ang kanyang puso sa Diyos, sa kabila ng gawaing ibinigay sa kanya. Dahil ang isang tao ay tinawag ng Diyos na gumawa ng isang bagay na espesyal para sa Kanya ay hindi nangangahulugang ang taong ito ay tatanggapin ang Diyos. Ang ating malayang kalooban ang nananatiling dahilan sa pagpapasya at kung hindi natin sinunod ang pangunguna ng Diyos, maaring mawala sa atin ang lahat.

`Basahin ang Exodo 3 at 4. Ano ang itinuturo nito sa atin tungkol sa kung ano ang mangyayari kapag tinatawagan ng Panginoon ang isang tao para sa isang gawain?`

Ang ating tugon ay maaaring maging katu1ad ng kina Ezra at Nehemias, na humayong walang pagtatanong, o maaari tayong maging tulad ni Moises, na may mga pagtutol at mga dahilan. Sa bandang huli, humayo si Moises, ngunit matapos siyang magsikap na hindi ito tanggapin. Tumanggi siya, sinasabing hindi siya karapat-dapat, hindi kilala, at walang mahalagang posisyon. Kaya paano posibleng makinig sa kanya si Faraon? Nabahala rin siyang hindi maniwala at makinig sa kanya ang mga Judio at ang gawain ay mapapasa wala. Bukod dito, nagreklamo siyang hindi siya kwalipikadoâ€”"Ako ay mabagal sa pagsasalita at mabagal sa dila" (Exodo 4:10) at walang mga kailangang kakayahan. Sa huli, tahasang hiniling niya sa Diyos na magpadala ng ibang tao. Ngunit, habang binabasa natin ang kuwento ni Moises, natututuhan natin kung paano naging isang makapangyarihan, bagaman may kahinaan, na pinuno si Moises. Siya ay isang taong tapat na gumawa ng gawaing pinapagawa sa kanya ng Diyos.

`Ano ang mga dahilan na madalas nating nakikita para pigilan tayong gumawa ng mga bagay na iniutos ng Panginoon na ating gawin?`