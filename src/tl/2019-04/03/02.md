---
title:  Ang Panawagan kina Ezra at Nehemias
date:   13/10/2019
---

Maaari nating sabihing si Ezra ay, pinili dahil sa iba't ibang mga kadahilanan (1) handa siyang humayo, (2) siya ay isang pinuno, at (3) isang mahusay na eskriba at guro. May mga karagdagang dahilan din ang maaari nating matuklasan. Ngunit may isang talatang marahil ay pinakamahusay na nagpapakita kung bakit ibinigay kay Ezra ang gawaing ito. 

`Ano ang sinasabi ng Ezra 7:1 tungkol kay Ezra? Paano maaaring "inihanda" o "itinakda" ni Ezra ang kanyang puso upang hanapin ang "Kautusan ng PANGINOON" at gawin ito?`

Ang salitang "handa o "itakda" ay kun sa Hebreo. Maaaring isalin ang salitang ito bilang "handa, itakda, maging matatag, matibay na itatag, maging matatag, o ligtas ". Samakatuwid ang totoong kahulugan ng pahayag na ito ay, tila nangangahulugang matibay na itinatag ni Ezra ang kanyang puso o itinatag sa kanyang puso na hanapin ang Diyos. 

Matapos na makarating sa Jerusalem, ipinakita ni Ezra ang ibig sabibin na maging nakatalaga sa Diyos, at nagturo siya ng Salita ng Diyos sa Jerusalem sa loob ng 13 taon. Maaaring tila sa kanyang pananaw ay hindi siya gumawa ng anumang pagkakaiba sa loob ng 13 na taon ngunit matapos na makumpleto ang mga pader, nagpatawag ang mga tao ng isang pagtitiponâ€”hindi dahil sa pinilit sila ninuman, ngunit dahil gusto nilang gawin ito. Ang Salita ng Diyos na kanilang narinig mula kay Ezra ay nag-ugat na.

`Bakit napili si Nehemias? Basahin ang Nehemias 1:1-11.`

May puso si Nehemias para sa Diyos at sa mga tao. Siya ay nabagabag nang malaman niyang tumigil ang gawain sa Jerusalem. Si Nehemias ay may kagustuhan sa gawain, at tulad ni Ezra, siya ay nagkusa para sa trabaho. Sinagot ng Diyos ang kanilang mga panalangin at kagustuhan. Minsan naiisip nating kung mahalin natin ang isang bagay, ito ay hindi galing sa Diyos, sapagkat ang Diyos ay magbibigay lamang sa atin ng mahirap na mga gawaing hindi natin gustong gawin. Ngunit kung tayo ay naglalakad na kasama ng Diyos, ang mga hangaring gumawa ng isang bagay, na iniibig natin ay madalas na ibinigay ng Diyos. Nais ng Diyos na magkaroon tayo ng pagkahilig sa mga ginagawa natin para sa Kanya.

`Sa anong mga paraan mo naranasan ang katotohanang tinatawagan ka ng Diyos na gawin para sa Kanya ang mga bagay na iyong ninanais?`