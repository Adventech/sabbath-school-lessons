---
title:  Inaawit ang mga Awitin ng Panginoon
date:   01/12/2019
---

`Basahin ang Nehemias 12:27-29. Pansinin ang ilang mga susing salitang nagpapahayag kung ano ang hitsura ng kanilang pagsamba at papuri. Paano mo ito ilalarawan?`

Ang bansang Israelita ay nag-atas sa isang natatanging uri ng mga Levita upang maging mga mang-aawit at mga musikero para sa mga serbisyo sa templo. Iniutos ng Diyos ang ganitong gawain at nagbigay ng mga tagubilin para sa paglilingkod, habang ang pagsarnba sa templo ay dapat maging maganda at isinagawang mahusay.

Isinaayos ni Haring David ang pagsasanay na ito sa isang mas detalyado at kahanga-hangang sistema kaysa dati nang nagawa. Samakatuwid, ang angkan ni Asap, na hinirang ni David bilang pinuno ng pagsamba sa templo, ay itinalaga pa rin bilang "mga mang-aawit, na nasa mga gawain sa bahay ng Diyos (Nehemias 11:22).

`Saliksikin ang 1 Cronica 25:6-8. Ano ang itinuturo nito sa atin kung paano maging pangunahin at mahalaga ang musika sa kani1ang pagsamba at ang kanilang pag-awit ng "mga awitin ng Panginoon"?`

Ang mga mang-aawit ay mga Levita, samakatuwid ay mga opisyal na nakatalaga sa templo. Kaya, ang kanilang bayad na trabaho ay ang pagbibigay ng musika para sa mga serbisyo sa templo. Sa panahon ni Haring David, itinatag ang isang buong paaralan ng musikang pinangasiwaan niya. Mayroon itong mga guro at estudyante, bata at matanda, na nagtrabaho ng palit-palitan sa templo habang nagbibigay ng musika. Ang ilan ay mga manunugtog, ang iba ay mga mang-aawit, habang ang iba ay nag-aalaga sa mga instrumento at ang mga damit na ginagamit para sa mga serbisyo. Ano ang layunin ng gayong propesyonal na organisasyon? Ang layunin nito ay upang paunlarin ang talento at makita ang kahusayan sa pagsamba. Ang kahusayan ay dapat palaging isang layunin sa pagsamba. Ang mga papuri ay dapat na nagmula sa puso at ipahayag sa pinakamahusay na paraan upang espirituwal na maiangat ang mga tao. Maaaring maipagpalagay na ang mga musikero at mang-aawit na naglilingkod sa templo ay maingat na pinili upang mamuno sa pagsamba.

`Sa anong mga paraan mo naranasan ang kagalakan ng pagsamba sa pamamagitan ng musika? Sa anong mga paraan ito mahalaga para sa iyo?`