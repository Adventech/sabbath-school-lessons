---
title:  Ang mga Saserdote at Levita Bilang Bahagi ng Pagsamba
date:   05/12/2019
---

`Basahin ang Nehemias 12:44-47. Bakit nagalak ang Juda "dahil sa mga saserdote at Levita na naglingkod"? Bakit mahalaga ang mga ito?`

`Ano ang sinisimbulohan ng mga saserdote (na mga Levita)? Tingnan ang Hebreo 9:1-11.`

"Ang pamamagitan ni Cristo para sa tao doon sa santuwaryo sa itaas ay mahalaga sa plano ng kaligtasan gaya rin ng Kanyang kamatayan sa krus. Sa pamamagitan ng Kanyang kamatayan sinimulan Niya ang gawaing iyon pagkaraan ng Kanyang muling pagkabuhay, umakyat Siya upang tapusin ito sa langit. Kailangan natin sa pamamagitan ng pananampalataya na pumasok sa loob ng tabing na doo'y unang pumasok si Jesus' Hebreo 6:20.â€”Ellen G. White, THE GREAT CONTROVERSY, p.489.

Muli, bagaman ang mga tao noon ay tiyak na walang ilaw na gaya nang nasa atin ngayon, sapat na ang kanilang naunawaan upang malamang ang gawain ng mga Levita, na nag-iisang maaaring maglingkod sa templo, ay napakahalaga. Sila ay nasasabik na ang gawain ng Diyos ay magagawa sa pamamagitan nila.

Ang bansa ay gumugol ng panahon kasama ng Diyos sa paghahasa ng Kanyang salita, pananalangin, pagsamba, at muling pagtatalaga ng kanilang mga sarili sa Kanya. Sa gitna ng lahat ng ito, napagtanto nilang ang mga paglilingkod sa templo ay napabayaan at kailangang maibalik. Ngayong ang mga ito ay muling itinatag, nagalak ang mga tao sa mahahalagang gawaing gagampanan ng mga Levita para sa kanila. Idiniin ng Diyos sa bansa na ang mga ministeryo ng templo ay bahagi ng Kanyang disenyo para sa pagsamba.

Sa kasamaang palad, ang mga ministro, mga guro ng Salita, at mga musikero ay kadalasang hindi pinapansin. Kahit noong panahon ni Nehemias, minsan malakas at minsan napakahina ang suporta sa mga Levita. Maraming beses na kailangang magtrabaho ang mga Levita sa ibang gawain upang mayroong maibigay sa kanilang mga pamilya, dahil tumigil ang mga tao sa pagbibigay ng mga ikapu at mga handog.

Kung walang mga ikapu at mga handog, walang organisadong pandaigdigang iglesia. Kung nais nating magpatuloy ang ating mga paglilingkod, dapat tayong magkasundo sa pagsuporta sa ating mga ministro sa pamamagitan ng mga kontribusyon sa salapi pati na rin ang pagpapasalamat. Maaaring hindi perpekto ang iglesia, ngunit hindi ito sapat na dahilan sa ating pagbibigay sa Diyos upang kayanin na ipagpatuloy ang Kanyang gawain sa buong mundo.