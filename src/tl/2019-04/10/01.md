---
title:  Pagsamba sa Panginoon
date:   30/11/2019
---

### Basahin Para sa Pag-aaral sa Linggong Ito
Nehemias 12:27-47; 1 Cronica 25:6-8; 1 Juan 1:7-9; Juan 1:29, 36; 1 Corinto 5:7;  Hebreo 9:1-11.

> <p>Talatang Sauluhin</p>
> " At sila'y nag-awitan sa isa't isa na pinupuri at pinasasalamatan ang Panginoon. Sapagkat Siya'y mabuti, sapagkat ang kanyang tapat na pag-ibig ay magpakailanman sa Israel " (Ezra 3:11).

Ang talatang sauluhin sa linggong ito ay nagbibigay sa atin ng pananaw sa mga kaugalian sa pagsamba ng mga Hebreo at kung paanong ang kanilang pasasalamat sa Diyos ay umapaw sa papuri sa Kanya. Noong 515 B.C, ipinagdiwang nila ang pagtatalaga ng bagong templo (Ezra 6:15-18) at pagkatapos, mga 60 taon ang lumipas, ipinagdiwang ng mga tao ang pagtatalaga ng nakumpletong pader ng Jerusalem (Nehemias 6:15-7:3; 12:27 patuloy).

Kasunod ng listahan ng mga talaangkanan sa Nehemias 11 at 12, lumipat ang may-akda sa panahong ipinagdiriwang nila ang pagtatalaga ng pader ng lunsod. Kaugalian na sa bansa na italaga ang mga bagay sa Diyos: ang templo, pader ng lunsod, o kahit na mga bahay at mga pampublikong gusali. Ang ganitong pagÂ¬-aalay ay maingat na inihanda at sinamahan ng pagkanta, musika, pagpipista, pagsasakripisyo, pagsasaya, kasayahan, at paglilinis ng mga tao. Itinatag ni David ang pagsasagawa ng mga sakripisyo sa panahon ng pagtatalaga, at pagkatapos ay sinundan ng mga pinuno ng Israel ang kanyang halimbawa, simula kay Solomon nang dalhin niya ang kaban sa templo (1 Hari 8: 5).

Sa linggong ito ay titingnan natin kung paano nila sinasamba ang Panginoon sa panahong iyon at aalamin ang mga bagay na maaari natin, na sumasamba sa iisang Panginoon, gawin sa ating mga sarili.