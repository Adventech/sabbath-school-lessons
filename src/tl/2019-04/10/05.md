---
title:  Mga Handog Bilang Bahagi ng Pagsamba
date:   04/12/2019
---

`Basahin ang Nehemias 12:43. Ano ang espesyal sa paghahandog ng "mga malalaking alay" bilang bahagi ng kanilang pagdiriwang na pagsamba?`

Ang mga pag-aalay ang pinakamahalagang bahagi ng pagsamba noong panahong may templo. Iba't ibang mga pag-aalay ang ginamit, ito man ay para sa pangako ng kapatawaran o para ipahayag ang kagalakan ng pakikisama at pasasalamat sa Diyos. Ang mga pag-aalay ay nagbibigay ng pagpapahalaga sa pagsamba, dahil pinapaalalahanan nito ang mga sumasamba tungkol sa pagkakaroon ng Diyos at kung sino Siya, at itinuro ang Ipinangakong Binhi, ang Mesiyas, na maghahandog ng Kanyang buhay para sa kanila, sapagkat Siya ang Kordero ng Diyos.

`Basahin ang Juan 1:29, 36; 1 Corinto 5:7, at Apocalipsis 5:6, 12, 13. Ano ang itinuturo nito sa atin tungkol sa kung ano ang tinutukoy sa huli ng mga sakripisyong ito? Kung maaaring magalak ang mga sinaunang Israelita sa isang patay na hayop na galing sa bukid, isang kamatayang maaaring tanging magbunyag ng labis na katotohanan, gaano pa karaming dahilan ang mayroon tayo para magdiwang kaysa kanila?`

Pansinin din, kung gaano karaming beses lumilitaw ang ideya ng kagalakan at pagdiriwang sa Nehemias 12:43 pa lang. Iyon ay, sa gitna ng paggalang, at marahil ang makalangit na takot na naranasan ng mga tao sa kanilang pagsamba (kung papansinin, ang pagpatay ng isang hayop para sa kanilang mga kasalanan ay isang banal na bagay), mayroon ding kagalakan at pagdiriwang. Kapag lumapit tayo sa Diyos, ito ay dapat may kasamang pagkamangha at paggalang, pati na rin pagsasaya. Ipinakikita ng Awit 95 na ang isang tunay na pagsamba ay may kasamang isang paanyaya para umawit, humiyaw nang may kagalakan, at tumugtog ng musika para ipagdiwang ang Diyos (Awit 95:1) pati na rin ang pagyuko at pagluhod sa harapan ng Panginoon. (Awit 95:6). Ang pagsisikap na makamit ang isang balanse ng kagalakan at pagpipitagan ay napakahalaga sa malalim na paggalang, pagpupuri, at pagsamba sa ating Manlilikha. 

`Kapag inisip nating nakapako sa krus ang Lumikha ng lahat ng nilalang (tingnan sa Juan 1:1-3), na namamatay dahil sa mga kasalanan ng Kanyang nilikha, anong damdamin ang una nating naranasan? Anong papel ng kagalakan ang maaari, at dapat na maging bahagi sa ating karanasan sa Krus?`