---
title:  Karagdagang Kaisipan
date:   06/12/2019
---

Basahin ang Ellen G. White, Growing Up Into Christ, " pp. 67-75, sa STEPS TO CHRIST.

"Ang krus ni Cristo ang magiging tema at awit ng mga natubos sa buong walang-hanggan. Kay Cristo na niluwalhati ay kanilang makikita ang Cristo na napako sa krus. Hindi kailanman malilimutan na Siyang ang kapangyarihan ay lumikha at nagtaguyod ng dimabilang na mga daigdig sa malawak na espasyo ng kalawakan, ang Minahal ng Diyos, ang Kamahalan ng langit, Siyang kinalugdan ng kerubin at nagniningning na serafin—ay nagpakababa sa Kanyang sarili upang maitaas ang nagkasalang tao; na tiniis Niya ang pagkakasala at kahihiyan ng kasalanan, pati na ang pagkukubli ng mukha ng Kanyang Ama, hanggang sa ang mga kahirapan ng isang nagkasalang mundo ang nagwasak ng Kanyang puso at kumitil ng Kanyang buhay sa krus ng Kalbaryo." Na ang Tagapaglikha ng lahat ng mga daigdig, ang Tagapamagitan ng lahat ng mga kapalaran, ay kailangang ikubli ang Kanyang kaluwalhatian at ibaba ang Kanyang sarili dahil sa pag-ibig sa mga tao ay magpapasigla ng paghanga at pagsamba ng sansinukob. Habang ang mga bansang iniligtas ay tumitingin sa kanilang Manunubos at pagmasdan ang walang hanggang kaluwalhatian ng Amang nagniningning sa Kanyang katauhan; habang tinitingnan nila ang Kanyang trono, na mula sa walang hanggan hanggang sa walang hanggan at nalalamang walang katapusan ang Kanyang kaharian, sisigaw sila ng isang maligayang awit: "Karapat-dapat, karapat-dapat ang Kordero na pinatay, at tinubos tayo sa Diyos sa pamamagitan ng Kanyang sariling pinakamamahal na dugo!' "—Ellen G. White, THE GREAT CONTROVERSY, pp. 651,652.

**Mga Tanong Para sa Talakayan**

`Sa klase, pag-usapan ang paghahanap ng tamang balanse sa pagsamba sa pagitan ng paggalang at kagalakan. O, pag-usapan ang tanongna ito: Gayunpaman, aug paggalang ba at.kagalakan ay kapwa magkahiwalay?`

`Inilagak ng mga Israelita ang pader ng Jerusalem sa ilalim ng banal na proteksyon sa pamamagitan ng seremonya ng dedikasyon at sa gayon ay kinilalang ang isang pader ay walang silbi maliban kung ipinagtatanggol ito ng Diyos. Mahusay na ipinahayag ito ni Solomon "Maliban kung itatayo ng Panginoon ang bahay, ang mga manggagawa ay guwagawa ng walang kabuluhan. Maliban kung ang Panginoon ay nagbabantay sa lunsod, ang mga bantay ay nanonood ng walang kabuluhan" (Awit 127:1). Ano ang masasabi nito sa atin tungkol sa ating mga gawain para sa Panginoon?`

`Sa sarili mong karanasan, ano ang papel ng musika sa pagsamba sa iglesia?`

`Maliwanag ang Kasulatan: Si Jesus ang ating Punong Saserdote sa santuwaryo sa langit. Ano talaga ang ginagawa Niya para sa atin doon? Ano ang maaaring maituro sa atin ng ministeryo ng mga saserdote sa templong nasa lupa tungkol sa ginagawa ni Jesus para sa atin sa langit?`