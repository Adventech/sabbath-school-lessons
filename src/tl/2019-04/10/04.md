---
title:  Dalawang Malalaking Koro ng Pagpapasalamat
date:   03/12/2019
---

`Basahin ang Nehemias 12:31-42. Bakit lubhang napakahalagang bahagi ang musika sa pagdiriwang na ito?`

Ang bahagi ng pagsamba noong panahon ni Nehemias ay bumuo ng dalawang koro ng pasasalamat na naglalakad habang kumakanta sa buong Jerusalem, na sinasamahan ng mga instrumento. Sila ay nagsisimula sa isang lugar at pagkatapos ay naghihiwalay, ang bawat isa ay tumutungo sa magkaibang direksyon sa paligid ng mga pader ng lunsod. Ang isang grupo ay pinangunahan ni Ezra, na siyang nasa harapan, at ang isa pang grupo ay pinangunahan ni Nehemias na nasa likuran. Ang dalawang koro ay nagkita muli sa Pintuan ng Libis at mula roon ay pumunta sa templo. Ang mga saserdoteng humihip ng mga trumpeta ay sumasama sa dalawang prusisyon. Nang makapasok ang mga koro sa templo, tumayo silang magkaharap. Ito ay isang mahusay na organisadong prusisyon at pagsamba. 

Upang sagutin kung bakit isang mahalagang bahagi ng pagdiriwang at pagsamba ang musika, kailangan nating tingnan ang kahulugan nito ayon sa konteksto ng templo. Ang musika sa templo ay hindi isang konsyerto para masiyahan ang mga tao, tulad ng pakikinig sa ikaapat na simponya ni Beethoven na ginaganap sa isang bulwagan ng konsyerto. Sa halip, sa pag-awit ng mga musikero at pagtugtog ng kanilang mga instrumento, yumuyukod ang mga tao sa pananalangin. Ito ay bahagi ng kanilang pagsamba.

Ang pangunahing gawain sa templo at pagsamba ay may kinalaman sa mga sakripisyo, na mismong isang hindi kasiya-siyang gawain. Kung sabagay, ang kanilang ginagawa ay hinihiwa ang lalamunan ng mga inosenteng hayop? Ang pagtugtog ng ganitong magagandang musika, sa maraming paraan, bukod sa nag-aangat ng mga isipan ng mga tao sa langit ay nakatutulong na gawing mas kaaya-aya ang karanasan sa buong pagsamba.

`Maghanap ng mga pagkakataong ginamit ang musika bilang mahalagang bahagi ng pagsamba. Bigyang pansin ang Exodo 15:1; 2 Cronica 20:21, 22; at Apocalipsis 15:2-4.`

Sa lupa man at sa langit ang musika ay bahagi ng karanasan sa pagsamba. Pansining sa mga talata sa itaas, ang pag-awit ay tungkol sa mga ginawa ng Panginoon sa Kanyang bayan, kasama na ang pagbibigay sa kanila ng tagumpay "laban sa hayop" (tutal, papaano pa kaya nila matatamo ang tagumpay na iyon?). Ito ay papuri sa Diyos dahil sa Kanyang mga gawa ng kaligtasan.

`Pangalanan ang ilan sa mga ginawa ng Diyos sa iyo na magandang mga dahilan para umawit ng papuri sa Kanya?`