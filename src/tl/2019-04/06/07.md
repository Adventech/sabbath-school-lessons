---
title:  Karagdagang Kaisipan
date:   08/11/2019
---

Basahin ang Ellen G. White, "Instructed in the Law of God, " pp. 661-668, Sa PROPHETS AND KINGS.

"Ngayon ay dapat nilang ihayag ang pananampalataya sa Kanyang mga pangako. Tinanggap ng Diyos ang kanilang pagsisisi; sila ngayon ay magalak sa katiyakan ng pagpapatawad sa kanilang mga kasalanan at ang pagpapanumbalik sa kanila sa kagandahang loob ng Diyos.

Ang bawat totoong pagbalik sa Panginoon ay nagdudulot ng kagalakan sa buhay. Kapag nagpasakop ang isang makasalanan sa impluwensya ng Banal na Espiritu, nakikita niya ang kanyang sariling pagkakasala at karumihan kung ihahambing sa kabanalan ng dakilang Mananaliksik ng mga puso. Nakita niya ang kanyang sarili na nahatulan bilang isang nagkasala. Ngunit dahil dito, hindi siya dapat na magbigay daan sa kawalan ng pag-asa; dahil ang kapatawaran niya ay tiyak na. Maaari siyang magalak dahil sa kaisipang napatawad na mga kasalanan, ayon sa pagmamahal ng isang nagpapatawad na Ama na nasa langit. Kaluwalhatian ng Diyos na yakapin ang mga makasalanan at nagsisising mga tao sa mga bisig ng Kanyang pag-ibig, talian ang kanilang mga sugat, linisin sila mula sa kasalanan, at bihisan sila ng mga kasuotan ng kaligtasan."—Ellen G. White, PROPHETS AND KINGS, p. 668.

**Mga Tanong Para sa Talakayan**

`Sa anong mga kondisyon mo maaaring maranasan ang "kagalakan sa Panginoon" (Nehemias 8:10) bilang iyong lakas? lyon ay, mayroon ba tayong dapat gawin para maranasan ang kapangyarihan ng Diyos at ang Kanyang pagpapatawad sa ating mga buhay? Kung tama ito, ano iyon?`

`Paano natin matutuklasan ang tamang balanse ng pagdadalamhati sa ating mga kasalanan ngunit kasabay nito, ay ang magsaya sa Panginoon? Hindi ba magkaiba ang dalawang ito? Paano sasagutin ito ng pinagsamang kautusan at ebanghelyo? Tingnan ang Roma 3:19-24.`

`Basahin ang Nehemias 8:10, na kung saan sinabi ni Nehemias sa mga taong, "Humayo ka sa iyong lakad, kumain ka ng masarap na pagkain at uminom kayo ng matamis na alak, at magpadala kayo ng mga bahagi sa mga walang naihanda, sapagka't ang araw na ito ay banal sa ating PANGINOON. Huwag kayong malungkot, sapagkat ang kagalakan sa Panginoon ang inyong kalasag"? Kumain ka ng masarap, uminom ng matamis, magbahagi para sa mga walang naihanda—at gawin ang lahat ng ito dahil "ang araw na ito ay banal sa ating PANGINOON "? Ano ang itinuturo nito sa atin tungkol sa mga paraan kung saan maaari tayong magalak sa Panginoon? Ano ang kahulugan sa kontekstong ito ng katunayang ito ay "banal"?`