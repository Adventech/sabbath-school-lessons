---
title:  Ang Kagalakan sa Panginoon
date:   07/11/2019
---

Ang "kagalakan sa PANGINOON ay ang inyong kalakasan" (Nehemias 8:10) ay nagsisilbing paalala na kalooban ng Diyos na tayo ay magdiwang at magalak sa buhay. Higit sa lahat, hindi lamang ito isang uri ng kagalakan, kundi kagalakang dumarating dahil kilala natin ang Diyos at ang reyalidad ng Kanyang pagmamahal. Ang masiyahan sa Diyos, sa Kanyang kabutihan, at kagalakan dahil sa lahat ng ibinigay ng Diyos sa atin ay isang bagay na dapat nating pagsikapang gawin araw-araw. Bukod dito, nagbibigay sa atin ang kasiyahan sa Diyos ng lakas upang harapin ang araw at upang harapin ang dumarating sa ating buhay.

`Basahin ang Nehemias 8:13-18. Ano ang nangyari dito, at ano ang sinasabi nito sa atin tungkol samga tao at sa kanilang mga pinuno sa panahong iyon?`

Nang sumunod na araw pumaroon kay Ezra ang mga pinuno ng bayan upang higit pang matuto mula sa aklat ng Diyos. Ang ipinikitang pagkukusang ito ng mga pinuno ay nagsasaad ng kanilang pagnanais na pamunuan ang sambayanan patungkol sa Diyos. Nauunawaan nilang ang pamumuno sa mga tao sa tamang paraan ay hindi mangyayari kung sila mismo sa kanilang sarili ay hindi naghahanap sa Diyos at sa kaalamang mula sa Kanya.

`Basahin ang Levitico 23:39-43. Ano ang iniutos na gawin ng mga Israelita, at bakit?`

Pansinin na sa Nehemias 8:15, ang mga talata ay tumutukoy sa katotohanang ang kanilang ginagawa ay ayon sa kung ano ang "nakasulat." Nakikita natin dito ang isa pang halimbawa kung gaano sila ngayon kaseryoso sa pagnanais na makasunod sa Salita ng Diyos, mas mabuti dahil matapos ang dekadang pagkakabihag ay natutuhan nila ang aral tungkol sa pagsuway. Gayundin, sa mga talata sa Levitico, dapat nilang ipagdiwang ang pista at "magalak sa harap ng PANGINOON mong Diyos sa loob ng pitong araw" (Levitico 23:40). Sa ibang salita, habang naaa1a1a ni1a ang mga gawa ng awa at biyaya at kaligtasan ng Diyos, dapat na magalak ang mga tao sa ginawa ng Panginoon para sa kanila.

`Pag-isipan kung ano ang mga ibinigay sa atin sa pamamagitan ni Jesus, na sinisimbulohan ng mga pista sa sinaunang Israel. Paano natin matututuhang magdiwang sa Panginoon kahit na sa panahon ng kahirapan at mapait na mga pagsubok? Bakit, lalo na sa mga panahong ito, na mahalaga nating gawin ito?`