---
title:  Ang Pagbabasa ng Salita
date:   02/11/2019
---

### Basahin Para sa Pag-aaral sa Linggong Ito
Nehemias 8:1-8, Deuteronomio 31:9-13, Mateo 17:5; Gawa 8:26-38; Nehemias 8:9-12; Levitico 23:39-43.

> <p>Talatang Sauluhin</p>
> " Kaya't sila'y bumasa mula sa aklat, sa kautusan ng Dios, na may pakahulugan. Kanilang ibinigay ang diwa, kaya't naunawaan ng mga tao ang binasa" (Nehemias 8:8).

Natapos na ang mga pader ng Jerusalem. Nang mailagay ang mga pintuan, nakumpleto ang pangunahing gawain ng mga Israelita sa ilalim ng pamumuno ni Nehemias. Nang makumpleto na ang pader, nagulat ang mga nakapaligid na bansa at nakilala nilang "ito ay ginawa ng Diyos" (Nehemias 6:16). Napagtanto ng mga kaaway na totoo ang Diyos ng Israel sapagkat sa kabila ng hindi kapani-paniwalang oposisyon at pagkagalit na naranasan ng mga Israelita, natapos pa rin nila ang gawaing itinakda sa kanilang gawin.

Pagkatapos ng pagkumpleto sa pader, nagtalaga si Nehemias ng isang gobernador para sa Jerusalem (ang kanyang kapatid na si Hanani) at isang pinuno ng kuta (si Hananias). Pinili ang dalawang lalaking ito batay sa integridad, pagiging karapat-dapat, at paggalang sa Diyos (Nehemias 7:2) sa halip na sa talaangkanan. Ang pader ay nakumpleto sa buwan ng Elul (ikaanim na buwan; [Nehemias 6:15]).

Ano ang kasunod na gagawin? Ang mga sumusunod na mga kabanata sa Nehemias (Nehemias 8-10) ay naglalarawan ng isang mahahalagang serye ng mga kaganapan sa buwan ng Tisri, ang ikapitong buwan (Nehemias 8:2). Sa mga talatang ito maaari nating makita ang mga halimbawa kung paano kasigasig ang mga anak ng Israel na sundin ang Salita ng Diyos at kung paano sila nagalak dito.