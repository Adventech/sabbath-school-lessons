---
title:  Pagbabasa at Pakikinig ng Kautusan
date:   04/11/2019
---

Si-Ezra ay "nagdala ng Kautusan" sa harap ng kapulungan para basahin. Ano ang binasa niya sa kanila? Tanging ang Sampung Utos ang nang paulit-ulit [na binasa] sa loob ng kalahating araw? Ang pagtukoy sa aklat ng Kautusan ay dapat maunawaan bilang ang limang aklat ni Moises mula Genesis hanggang sa Deuteronomio; na kilala bilang Torah sa salitang Hebreo. Ang terminong "kautusan," kung- gayon, ay sumasaklaw lamang sa isang bahagi ng kabilang sa binabasa; mas mahusay na isalin ito bilang "mga tagubilin." Ang mga ito ang mga tagubilin ng Diyos na nagbibigay sa atin ng kakayahang malaman ang landas na dapat nating lakaran upang hindi makaligtaan ang mithiin. Nang basahin ni Ezra, narinig ng mga tao ang kanilang kasaysayan bilang bayan ng Diyos, simula sa Paglikha hanggang sa panahon ni Josue. Sa pamamagitan ng mga kuwento; awit, tula, pagpapala, at mga batas, napaalalahanan sila sa kanilang mga pakikibaka sa pagsunod sa Diyos at sa katapatan ng Diyos sa kanila. Kasama sa Torah ang "kautusan," ito ay mas higit pa dito; isinasama nito ang kasaysayan ng bayan ng Diyos at espesyal na ipinapahayag ang pangunguna ng Diyos. Dahil dito, binigyan nito ang komunidad ng mga pinanggalingan at pagkakakilanlan.

`Basahin ang Nehemias 8:3; Deuteronomio 4:1; 6:3, 4; Josue 1:9; Awit 1:2; Kawikaan 19:20; Ezekiel 37:4 atMateo 17:5. Ano ang itinuturo ng mga talatang ito kung paano natin pakikitunguhan ang Salita ng Diyos?`

Ang kagustuhan na marinig ng mga tao ang Salita ng Diyos ay malamang na bunga ng pagbabasa at pagtuturo ni Ezra ng Salita mula nang dumating siya sa Jerusalem mga 13 taon na ang nakararaan. Nakatuon siya sa gawain ng Diyos at determinadong gumawa ng isang pagkakaiba. Naging totoo sa mga tao ang Salita ng Diyos dahil palagi nilang naririnig ito, mula kay Ezra. Bunga nito, nakagawa sila ng pinag-isipang desisyon na pakinggan at makinig, dahil interesado silang makapakinig mula sa Diyos. Kaya, sa pagkakataong ito, nakinig sila sa Torah na may paggalang at pagnanais na matuto.

Ang pagbubulay-bulay natin sa Salita ay lilikha ng isang mas malalim na pagnanasa sa Diyos sa ating mgabuhay.

`Paano ka makikitungo sa Salita ng Diyos? Iyon ay, kahit na iyong inaangking pinaniniwalaan ito, paano nakikita ang paniniwalang ito sa iyong buhay, sa isipang kung paano ka nagsisikap na sundin ang mga itinuturo nito? Gaano magiging kakaiba ang iyong pamumuhay kung hindi mo sinusunod ang Biblia?`