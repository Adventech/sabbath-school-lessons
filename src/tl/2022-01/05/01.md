---
title:  Si Jesus, ang Tagapagbigay ng Kapahingahan
date:  22/01/2022
---

### Basahin Para sa Pag-aaral sa Linggong Ito
Genesis 15:13–21; Hebreo 3:12–19; Hebreo 4:6–11; Hebreo 4:1, 3, 5, 10; Deuteronomio 5:12–15: Hebreo 4:8-11.

> <p>Talatang Sauluhin</p>
> “Kaya't may natitira pang isang pamamahingang Sabbath para sa bayan ng Diyos” (Hebreo 4:9).

Nakatuon ang Hebreo 1 at 2 sa pagkaluklok ni Jesus sa trono bilang Pinuno at Tagapagpalaya sa bayan ng Diyos. Ipinakilala ng Hebreo 3 at 4 si Jesus bilang Isa na magbibigay sa atin ng kapahingahan. Ang pagsulong na ito ay may kabuluhan kapag ating naalala na ang tipan kay David ay nangakong ibibigay ng Diyos ang ipinangakong hari at “kapahingahan” sa kanyang bayan mula sa kanilang mga kaaway (2 Samuel 7:10, 11). Ang kapahingahang ito ay makakamtan na natin ngayong si Jesus ay nakaupo na sa kanang bahagi ng Diyos.

Inilalarawan ng Hebreo ang kapahingahan bilang kapahingahang pagmamay-ari ng Diyos at bilang isang pamamahingang Sabbath (Hebreo 4:1-11). Nilikha ng Diyos ang pamamahingang ito, na pag-aari Niya, na makakamtan nina Adan at Eva. Ang unang Sabbath ay isang karanasan ng kasakdalan na kasama ang Isa na gumawang posible ng kasakdalang ito. Ipinangako rin ng Diyos ang pamamahingang Sabbath dahil nakalakip sa tunay na pangingilin ng Sabbath ang pangako na ibabalik muli ng Diyos ang kasakdalang iyon.

Kapag ating ipinangilin ang Sabbath, inaalala natin na ginawa ng Diyos ang sakdal na probisyon para sa atin nang lalangin Niya ang mundo at nang tubusin Niya ito sa krus. Gayunman, ang tunay na pangingilin ng Sabbath maliban sa itinuturo tayo pabalik sa Paglalang, ay nag-aalok sa atin ng patikim, dito sa di-perpektong mundo, ng hinaharap na ipinangako ng Diyos.