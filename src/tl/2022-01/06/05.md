---
title:  Isang Walang-Hanggang Pari
date:  02/02/2022
---

`Basahin ang Hebreo 7:16. Sa anong batayan naging pari si Jesus?`

Tinanggap ni Jesus ang pagkapari ayon sa batayan ng isang di-nasisirang buhay at dahil nasa Kanya ang walang-hanggang ministeryo. Ang mga implikasyon ng ganitong katotohanan ay kamangha-mangha. Nangangahulugan ito na ang ministeryo ni Jesus ay hindi kailanman malalampasan o mapapantayan. Si Jesus ay nagliligtas nang ganap, walang hanggan, at “lubos” (Hebreo 7:25). Ang kaligtasan na inilaan ni Jesus ay lubos at pangwakas. Naaabot nito ang mga kaloob-loobang aspekto ng likas ng tao (Hebreo 4:12; Hebreo 9:14; Hebreo 10:1-4). Ang pamamagitan ni Jesus sa harap ng Diyos ay kasama ang lahat ng benepisyo na ibinibigay sa ilalim ng bagong tipan.

Kasama rin dito ang higit pa kaysa kapatawaran ng mga kasalanan. Ipinahihiwatig nito ang paglalagay ng kautusan sa ating mga puso, na nililikha tayong isang bagong bayan para sa Kanya, at umaakay sa atin sa pamamahagi ng ebanghelyo sa buong mundo (Hebreo 8:10–12). Bilang kaisa ng Diyos at sa mga tao, kinakatawanan Niya tayo sa harap ng Diyos. Bilang Isa na inihandog ang Kanyang buhay na sakripisyo, si Jesus ay mayroong di-natitinag na pabor sa harap ng Diyos.

`Basahin ang Hebreo 7:22. Ano si Jesus ayon sa kaugnayan sa bagong tipan?`

Si Jesus ang garantiya ng bagong tipan dahil sumumpa ang Diyos ng isang panunumpa na si Jesus ay magiging pari “magpakailanman” (Hebreo 7:21). Nakadaling mabigong maunawaan ang kahalagahan ng panunumpang ito. Tinukoy na ni Pablo ang mga pangako na ginawa ng Diyos sa henerasyon na nasa disyerto at kay Abraham (Hebreo 3:7-11; Hebreo 6:13-15). Ang pagkakaiba sa pagitan ng mga pangakong iyon at sa pangako na ipinanata ng Diyos sa Anak ay ginawa ang mga panunumpang iyon sa mga taong may kamatayan. Nananatili ang mga panunumpang iyon habang buhay ang mga makikinabang. Ang mga pangako ng Diyos sa henerasyong nasa disyerto at kay Abraham ay nananatili habang mayroon pang buhay na henerasyon sa disyerto at mga lahi ni Abraham (tingnan ang Galacia 3:29).

Gayunman, sa kaso ng Anak, na ang buhay ay “hindi nasisira,” ang pangako ng Diyos na ginawa sa Kanya ay nananatili magpakailanman. Ang isang tao na tumayong garantiya sa iba ay may kapanagutan sa mga kaparehong parusa gaya sa taong kanyang tinayuan bilang garantiya, pati na kamatayan. Ngunit ibinigay ng Ama si Jesus bilang garantiya na hindi Siya mabibigo sa Kanyang mga pangako. Ganito tayo katiyak tungkol sa kaligtasan na ibinigay sa atin sa pamamagitan ni Jesus.