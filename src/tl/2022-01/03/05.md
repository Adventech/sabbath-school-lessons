---
title:  Sa Pamamagitan Niya ay Nilikha ang Sansinukob
date:  12/01/2022
---

Tiniyak ng Hebreo na nilikha ng Diyos ang mundo “sa pamamagitan” ni Jesus at si Jesus ang nagpapanatili ng mundo sa pamamagitan ng Kanyang makapangyarihang Salita.

`Basahin ang Isaias 44:24; Isaias 45:18; at Nehemias 44:24; Isaias 45:18; at Nehemias 9:6. Dahil sinabi ng Panginoon sa Lumang Tipan na nilikha Niya ang sansinukob na “mag-isa at Siya lamang ang “nag-iisang Diyos,” paano natin papagkasunduin ang paghahayag na ito sa paghahayag sa Bagong Tipan na nilikha ng Diyos ang sansinukob “sa pamamagitan” ni Jesus (Hebreo 1:2, 3)?`

May ilang nag-iisip na si Jesus ay instrumento lamang na sa pamamagitan Niya ay nilikha ng Diyos ang mundo. Hindi ito maaari. Una, para kay Pablo, si Jesus ay Panginoon na lumikha ng mundo; hindi Siya isang katulong. Sinabi ng Hebreo 1:10 na si Jesus ay Panginoon na lumikha ng lupa at ng mga langit, at iniangkop din ni Pablo sa kanya ang sinasabi sa Awit 102:25–27 tungkol sa Panginoon (Yahweh) bilang Manlilikha. Pangalawa, sinabi ng Hebreo 2:10 na ang sansinukob ay nilikha “sa pamamagitan” ng Ama (ang eksaktong parehong pananalita na iniangkop kay Jesus sa Hebreo 1:2). Ang Ama ay lumikha at lumikha rin si Jesus (Hebreo 1:2, 10; Hebreo 2:10). Mayroong perpektong pagkakasundo sa pagitan ng Ama at ng Anak sa layunin at gawain. Ito ay bahagi ng misteryo ng Trinidad. Lumikha si Jesus at lumikha ang Diyos, ngunit mayroon lamang Isang Manlilikha, ang Diyos—na nagpapahiwatig na si Jesus ay Diyos.

Samantala, ipinakita ng Hebreo 4:13 na si Jesus ay isa ring Hukom. Ang Kanyang awtoridad na mamuno at humatol ay hinango mula sa katotohanan na nilikha ng Diyos ang lahat ng mga bagay at inaalalayan ang sansinukob (Isaias 44:24-28).

Tinitiyak ng Hebreo 1:3 at Colosas 1:17 na inaalalayan din ni Jesus ang sansinukob. Ang gawain ng pag-alalay marahil ay kasama ang ideya ng pamamatnubay at pamumuno. Ang salitang pheron (pag-alalay, pagdadala) ay ginamit upang ilarawan ang pagpapatakbo ng bangka sa pamamagitan ng hangin (Gawa 27:15, 17) o ang pamamatnubay ng Diyos sa mga propeta (2 Pedro 1:21). Kaya’t sa tunay na diwa, hindi lamang tayo nilikha ni Jesus kundi inaalalayan din tayo. Bawat hininga, bawat tibok ng puso, bawat sandali ng ating buhay ay matatagpuan sa Kanya, kay Jesus, ang pundasyon ng lahat ng pagkabuhay ng mga nilikha.

`Tingnan ang Gawa 17:28. Ano ang sinasabi nito sa atin tungkol kay Jesus at sa kanyang kapangyarihan? Pagkatapos ay pag-isipan ang mga implikasyon nitong parehong si Jesus na namatay sa krus para sa ating mga kasalanan. Ano ang itinuturo sa atin ng katotohanang ito tungkol pagtanggi-sa-sarili na karakter ng ating Panginoon?`