---
title:  Karagdagang Kaisipan
date:  14/01/2022
---

Ang pagdating ni Jesus sa lupa bilang Anak ng Diyos ay isinakatuparan ang ilang mga gawain nang magkakasabay. Unang-una, bilang Banal na Anak ng Diyos, dumating si Jesus upang ihayag ang Ama. Sa pamamagitan ng Kanyang mga kilos at salita, ipinakita sa atin ni Jesus kung ano katulad ang Ama at kung bakit puwede nating pagkatiwalaan at sundin Siya.

Dumating din si Jesus bilang ipinangakong Anak ni David, Abraham, at Adan, na sa pamamagitan Niya ay ipinangako ng Diyos na Kanyang gagapiin ang kaaway at mamumuno sa mundo. Kaya't dumating si Jesus upang kunin ang lugar ni Adan bilang ulo ng sangkatauhan at tuparin ang orihinal na layunin ng Diyos para sa kanila (Genesis 1:26-28, Awit 8:3-8). Dumating si Jesus bilang matuwid na pinuno na laging ninanais ng Diyos na magkaroon ang mundong ito.

“Ang salita na sinabi kay Jesus sa Jordan, ‘Ito ang minamahal kong Anak, sa kanya ako lubos na nalulugod,’ay sumasakop sa sangkatauhan. Nagsalita ang Diyos kay Jesus bilang ating kinatawan. Kasama ng lahat nating mga kasalanan at kahinaan, hindi tayo isinantabi bilang walang halaga. ‘Na ipinagkaloob niya ng walang bayad sa atin sa pamamagitan ng Minamahal.’ Efeso 1:6. Ang kaluwalhatian na na kay Cristo ay isang pangako ng pag-ibig ng Diyos sa atin.... Ang liwanag na dumapo sa ulo ng ating Tagapagligtas mula sa nakabukas na pintuan ay dadapo rin sa atin habang tayo ay nananalangin para humingi ng tulong na labanan ang tukso. Ang tinig na nagsalita kay Jesus ay nagsasabi sa bawat nagtitiwalang kaluluwa, Ito ang minamahal kong anak, sa kanya Ako lubos na nalulugod.”—Ellen G. White, THE DESIRE OF AGES, p. 113.

**Mga Tanong Para sa Talakayan**:

`Natutunan natin na ang mas mabuting pagkaunawa sa mga salita at kilos ni Jesus ay nakatutulong sa atin na mas maunawaan ang Diyos Ama. Sa anong mga praktikal na paraan na ang mas mabuting pagkaunawa kay Jesus ay magpapalago ng ating relasyon sa Diyos Ama?`

`Natutunan natin na ang paraan na nagsalita at pinakitunguhan ng Diyos si Jesus ay ang paraan na gusto Niya na gusto Niya na magsalita at pakitunguhan tayo. Ano ang sinasabi nito sa atin kung paano natin dapat na pakitunguhan ang iba?`

`Pag-isipan ang kahalagahan ng walang-hanggang pagka-Diyos ni Cristo. Ano ang mawawala kung maniniwala tayo na si Jesus ay isang nilikha lamang na tulad natin, ngunit nagtungo sa krus? Ihambing ang isipang ito sa katotohanan na si Cristo ay isang walang-hanggang Diyos, at Siya mismo ay nagtungo sa krus. Ano ang malaking pagkakaiba sa pagitan ng dalawang ideyang ito?`

`Sa klase, pag-usapan ang tungkol sa pagbibigay-luwalhati sa Diyos. Basahin ang Apocalipsis 14:7. Paanong ang pagbibigay-luwalhati sa Diyos ay bahagi ng pangkasalukuyang katotohanan at ng mga mensahe ng tatlong anghel?`