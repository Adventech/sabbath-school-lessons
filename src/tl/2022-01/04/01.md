---
title:  Si Jesus ang Ating Tapat na Kapatid
date:  15/01/2022
---

### Basahin Para sa Pag-aaral sa Linggong Ito
Levitico 25:25–27; Hebreo 2:14–16; Hebreo 11:24–26; 1 Corinto 15:50; Hebreo 5:8, 9; Hebreo 12:1–4.

> <p>Talatang Sauluhin</p>
> “Kaya, yamang ang mga anak ay nakibahagi sa laman at dugo, at siya man ay nakibahagi rin sa mga bagay na ito, upang sa pamamagitan ng kamatayan ay kanyang mapuksa ang may kapangyarihan sa kamatayan, samakatuwid ay ang diyablo” (Hebreo 2:14).

Ipinahahayag ng Hebreo 1 ang tungkol kay Jesus bilang Anak ng Diyos, ang namumuno sa mga anghel at “ang kaningningan ng kaluwalhatian ng Diyos at tunay na larawan ng kanyang likas” (Hebreo 1:3). Sa Hebreo 2, si Jesus ang Anak ng Tao, na ginawang mas mababa kaysa mga anghel at kinuha ang likas ng tao kasama ang mga kahinaan nito, maging sa punto ng kamatayan (Hebreo 2:7).

Sa Hebreo 1, sinabi ng Diyos kay Jesus: “ ‘Ikaw ay aking Anak’ ” (Hebreo 1:5). Sa Hebreo 2, tinukoy ni Jesus ang mga anak ng tao bilang Kanyang “ ‘mga kapatid’ ” (Hebreo 2:12).

Sa Hebreo 1, ipinahahayag ng Ama ang banal na pamamahala ng Anak (Hebreo 1:8–12). Sa Hebreo 2, tiniyak ng Anak ang Kanyang katapatan sa Ama (Hebreo 2:13).

Sa Hebreo 1, si Jesus ang banal na Panginoon, Manlilikha, Tagapagtaguyod, at Hari. Sa Hebreo 2, si Jesus ang tao na Pinakapunong Pari, mahabagin at tapat.

Sa kabuuan, ang paglalarawan kay Jesus bilang isang tapat at mahabaging Kapatid ay ipinakita sa paglalarawan ng Anak bilang sukdulang pagpapahayag ng walang-hanggang Diyos na Manlilikha (Hebreo 1:1-4).