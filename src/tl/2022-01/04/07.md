---
title:  Karagdagang Kaisipan
date:  21/01/2022
---

Naglalaman ang Hebreo 2:13 ng mga salita ni Jesus sa Kanyang Ama tungkol sa kanyang mga kapatid: “ ‘Narito ako at ang mga anak na ibinigay sa akin ng Diyos’ ” (Hebreo 2:13). Iminumungkahi ni Patrick Gray na inilarawan si Jesus dito bilang Tagapagbantay sa Kanyang mga kapatid. Ang sistema ng mga Romano na tutela impuberum ang nagpasya na sa kamatayan ng kanilang ama, ang tagapagturo, na madalas ay isang nakatatandang kapatid, ang responsable para sa pag-aalaga ng mga maliliit na anak at ng kanilang minana hanggang sila ay makaabot sa hustong gulang, kaya’t nadadagdagan ang natural na katungkulan ng nakatatandang kapatid para alagaan ang kanyang mga mas batang kapatid.”—GODLY FEAR: THE EPISTLE TO THE HEBREO AND GRECO-ROMAN CRITIQUES OF SUPERSTITION (Atlanta: Society of Biblical Literature, 2003), p. 126. Ipinaliliwanag nito kung bakit tinutukoy tayo ng Hebreo bilang mga kapatid ni Jesus, at Kanya ring mga anak. Bilang isang nakatatandang Kapatid, si Jesus ang ating Tagapagturo, ating Tagapagbantay, at ating Tagapag-ingat.

“Dumating si Jesus sa lupa, na kinuha ang pagkatao at tumayo bilang kinatawan ng tao, upang ipakita sa pakikipagpunyagi laban kay Satanas na ang tao, na nilikha ng Diyos, na nakaugnay sa Ama at sa Anak, ay may kakayahang sumunod sa bawat banal na alituntunin.”—Ellen G. White, SELECTED MESSAGES, book 1, p. 253.

“Sa Kanyang buhay at mga liksyon, nagbigay si Cristo ng isang sakdal na halimbawa ng hindi makasariling ministeryo na ang pinagmulan nito ay ang Diyos. Hindi nabubuhay ang Diyos para sa Kanyang sarili. Sa pamamagitan ng paglikha sa mundo, at sa pamamagitan ng pagpapanatili ng lahat ng bagay, Siya ay patuloy na nagmiministeryo para sa iba. ‘Sapagkat pinasisikat niya ang kanyang araw sa masasama at sa mabubuti, at nagpapaulan sa mga matuwid at sa mga di-matuwid.’ Mateo 5:45. Ang modelong ito ng ministeryo ay itinalaga ng Diyos sa Kanyang Anak. Ibinigay si Jesus para tumayo sa ulo ng sangkatauhan, upang sa pamamagitan ng kanyang halimbawa ay maaari Niyang ituro kung ano ang kahulugan ng maglingkod.”—Ellen G. White, THE DESIRE OF AGES, p. 649.

**Mga Tanong Para sa Talakayan**:

`Sinabi sa atin ng Hebreo na naging ating Kapatid si Jesus upang iligtas tayo. Isipin kung ano ang kahulugan nito tungkol sa ginawa ng Diyos upang iligtas tayo. Kung ganon, bakit ang pagtalikod natin sa ganitong kamangha-manghang katotohanan ay isang masaklap na pagkakamali?`

`Bakit mahalaga ito para sa atin na hindi ipinanganak si Jesus na tulad natin na “ipinagbili sa ilalim ng kasalanan” (Roma 7:14)? Isipin ang tungkol kay Moises, at bakit mahalaga para sa mga Israelita na hindi siya isang alipin na kagaya nila. Paanong ang kuwento ni Moises, sa isang maliit na paraan, ay tumutulong sa atin na maunawaan kung ano ang ginawa ni Jesus para sa atin?`

`Mas pag-isipan ang gawain ng pagdurusa sa ating buhay. Bakit hindi dapat natin isipin kailanman na ang pagdurusa, sa sarili nito, ay mabuti, kahit na kung minsan ay may ilang kabutihan ang lumalabas mula rito?`