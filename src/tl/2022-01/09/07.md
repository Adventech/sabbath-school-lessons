---
title:  Karagdagang Kaisipan
date:  25/02/2022
---

Basahin ang sinulat ni Ellen G. White, “Calvary, pp. 741–757; “ ‘It Is Finished,’ ” pp. 758–764, sa THE DESIRE OF AGES.

Ipinaliwanag ni propesor Jiri Moskala ang likas ng paghuhukom bago dumating [si Jesus]. Ang Diyos ay wala roon upang ipakita ang aking mga kasalanan tulad sa bintana ng isang tindahan. Sa kabaligtaran, una sa lahat, Kanya munang ituturo ang kanyang kahanga-hanga at makapangyarihang biyaya, at sa harap ng buong sansinukob Kanyang, ang tunay na Saksi ng aking buong buhay, ipaliliwanag ang aking saloobin sa Diyos, ang aking mga motibo, ang aking iniisip, ang aking mga ginawa, ang aking kinasanayan at direksyon ng buhay. Kanyang ipakikita ang lahat ng ito. Sasaksi si Jesus na gumawa ako ng maraming pagkakamali, na aking sinuway ang kanyang banal na kautusan, ngunit, na ako rin ay nagsisi, humingi ng kapatawaran, at binago ng Kanyang biyaya. Kanyang ipahahayag: ‘Ang Aking dugo ay sapat para sa makasalanang si Moskala, ang buhay na kinasanayan niya ay nasa Akin, ang isipan niya ay sa Akin at sa ibang tao ay masigla at hindi makasarili, siya ay mapagkakatiwalaan, siya ay Aking mabuti at tapat na alipin.’ ”—“Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” JOURNAL OF THE ADVENTIST THEOLOGICAL SOCIETY 15 (Spring 2004): p. 155.

“Ang mga tinubos at hindi nagkasalang nilalang ay makikita sa krus ni Cristo ang kanilang siyensya at ang kanilang awit. Makikita na ang nagniningning na kaluwalhatian sa mukha ni Jesus ay ang kaluwalhatian ng isang pag-ibig na may pagsasakripisyo sa sarili. Sa liwanag mula sa Kalbaryo, makikita na ang pag-ibig na may pagtanggi-sa-sarili ang kautusan ng buhay sa lupa at langit; na ang pag-ibig na ‘hindi hinahanap ang kanyang sarili’ ay nagmumula sa puso ng Diyos; at sa maamo at mapagkumbabang Isa ay makikita sa kanya ang karakter Niya na nakatira sa liwanag na hindi kayang lapitan ng tao.” —Ellen G. White, THE DESIRE OF AGES, pp. 19, 20.

**Mga Tanong Para sa Talakayan**:

`Ang mga tao ay laging may hilig na maghandog ng iba’t ibang uri ng handog sa Diyos bilang kapalit ng kapatawaran o kaligtasan. May ilang naghahandog sa Diyos ng magiting na kilos ng pagpapakasakit (mahabang paglalakbay, atbp.), ang iba ay naghahandog ng buongbuhay na paglilingkod, o mga gawa ng pagtanggi sa sarili, atbp. Paano mauunawaan ang mga gawang ito ayon sa liwanag ng sakripisyo ni Jesus at ang iginigiit ng Kasulatan na tinapos ng krus ang lahat ng mga sakripisyo (Daniel 9:27; Hebreo 10:18)?`

`Kasabay nito, ano ang katungkulan ng sakripisyo sa buhay ng mananampalataya? Ano ang ibig sabihin ni Jesus nang sinabi Niya na kailangan nating pasanin ang ating krus at sumunod sa Kanya (Mateo 16:24), o si apostol Pablo nang sabihin niya na kailangan nating maghandog ng ating mga katawan bilang “isang haing buhay, banal, at katanggap-tanggap sa Diyos” (Roma 12:1)? Ano ang relasyon sa pagitan ng mga tagubilin ni Jesus (Mateo 16:24) at ni Pablo (Roma 12:1) at Hebreo 13:15, 16?`