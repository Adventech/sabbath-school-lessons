---
title:  Mabubuhay ang Matuwid sa Pamamagitan ng Pananampalataya
date:  06/03/2022
---

`Basahin ang Hebreo 10:35-39. Ano ang sinasabi ng Diyos sa atin sa mga talatang ito?`

Ang pagtitiyaga ay isang katangian ng bayan ng Diyos sa huling panahon, na kung wala ito ay hindi nila matatanggap ang mga pangako (Apocalipsis 13:10: Apocalipsis 74:72). Gayunman, upang makapagpatuloy ang mga mananampalataya, kailangan nilang “panghawakang metatag” ang kanilang pananampalataya (Hebreo 10:23; Hebreo 4:14). Ipinakita ni Pablo na ang henerasyon na nasa disyerto ay hindi tumanggap ng pangako dahil sa kakulangan ng pananampalataya (Hebreo 3:19). Inilarawan din ng Hebreo ang mga mananampalataya bilang nasa bungad ng katuparan ng mga pangako (Hebreo 9:28: Hebreo 10:25, 36-38) at kailangang ipakita ang pananampalataya kung gusto nilang tanggapin ang mga pangako (Hebreo 10:39).

Pinasimulan ni Pablo ang kanyang paliwanag tungkol sa pananampalataya sa pagsipi mula sa Habakuk 2:2-4. Nagtanong si Habakuk sa Diyos kung bakit Niya kinukunsinti ang mga taksil na bayan na nagpapahirap sa mga matuwid (Habakuk 1:12-17). Nagdurusa ang propeta at ang kanyang bayan, kaya’t, gusto nila na kumilos ang Diyos. Gayunman, sumagot ang Diyos na mayroong itinakdang panahon para sa katuparan ng Kanyang pangako, at kailangan nilang maghintay (Habakuk 2:2-4). Gaya natin, nabuhay si Habakuk at ang kanyang bayan sa pagitan ng panahon ng pangako at sa panahon ng katuparan nito. Ang mensahe ng Diyos ay nagpatuloy sa Hebreo, ang siyang dumarating ay darating at hindi maaantala” (Hebreo 10:37; tingnan din ang Habakuk 2:3).

Tumutukoy kay Jesus ang mensahe. Siya ang matuwid, ang kinatawan ng pananampalataya na nagbibigay-lugod sa Diyos at nagbibigay ng buhay (Hebreo 10:5-10).

Kung ganon, bakit “maaantala” Siya? Dumating na Siya upang mamatay para sa atin (Hebreo 9:15–26), at tiyak na muli siyang darating sa itinakdang panahon (Hebreo 9:27, 28; Hebreo 10:25).

Nagpatuloy ang mensahe ng Diyos: “ ‘Ang aking matuwid na lingkod ay mabubuhay sa pananampalataya’ ” (Hebreo 10:38). Muling inulit ni Pablo ito sa Roma 1:17 at Galacia 3:11. Ang Roma 1:16, 17 ay tunay na nagbibigay liwanag dahil ipinaliliwanag na ang katuwiran ng Diyos ay “nahayag mula sa pananampalataya tungo sa pananampalataya.” Ang ibig sabihin ni Pablo, ang katapatan ng Diyos sa kanyang mga pangako ay mauuna muna, at bilang resulta nito, ang kanyang katapatan ay nagbubunga ng ating pananampalataya o kawalan ng pananampalataya.

Kaya’t, dahil sa nananatiling tapat ang Diyos sa Kanyang mga pangako (2 Timoteo 2:13), ang matuwid, bilang tugon sa katapatan ng Diyos, ay mananatiling tapat din.

`Bakit mahalaga na kilalanin na ang ating pananampalataya ay resulta mula sa at nakasalalay sa katapatan ng Diyos? Paano natin, higit na magtiwala sa kanyang katapatan sa atin at sa mga pangako na Kanyang ginawa para sa atin?`