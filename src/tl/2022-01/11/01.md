---
title:  Si Jesus, ang Nagtatag at Nagpasakdal ng Ating Pananampalataya
date:  05/03/2022
---

### Basahin Para sa Pag-aaral sa Linggong Ito
Hebreo 10:35–39; Roma 1:17; Hebreo 11; Josue 2:9–11; Hebreo 12:1–3.

> <p>Talatang Sauluhin</p>
> “Pagmasdan natin si Jesus na siyang nagtatag at nagpasakdal ng ating pananampalataya, na dahil sa kagalakang inilagay sa kanyang harapan ay tiniis niya ang krus, hindi inalintana ang kahihiyan, at siya'y umupo sa kanan ng trono ng Diyos” (Hebreo 12:2).

Marahil ang Hebreo 11 at 12 ang pinakamamahal na mga kapitulo ng aklat. Inilalarawan nito ang buhay ng Cristiano bilang isang takbuhin na kung saan tayong lahat ay kabahagi at kung saan ang lahat na mananatiling tapat ay tatanggap ng gantimpala. Inilarawan din nila ang kuwento ng pagtubos bilang isang takbuhin kung saan ang mga tao sa nakalipas ay nagtiyaga sa kabila ng mga paghihirap, ngunit hindi pa tumanggap ng gantimpala.

At dahil iyan ay ang kuwento ay nagtapos din sa atin, at hindi lamang sa kanila. Sa atin magtatapos ang drama. Ang drama ay magtatapos sa ating pagpasok at pagtakbo ng huling bahagi ng takbuhin, at si Jesus ang nakaupo sa dulo, na nasa kanang bahagi ng Diyos. Nagkaloob din Siya ng inspirasyon bilang sukdulang halimbawa kung paano tatakbo sa takbuhin. Siya ang pangwakas na Saksi na ang gantimpala ay totoo at Siya ang Tagapagpauna at nagbukas ng daan para sa atin (Hebreo 6:19, 20; Hebreo 10:19-23).

Ipinaliwanag sa atin ng Hebreo 11 na ang pananampalataya ay pagtitiwala sa mga pangako ng Diyos, kahit na hindi pa natin nakikita ang mga katuparan nito. Sisiyasatin ng liksyong ito kung ano ang pananampalataya at paano ito makukuha sa pamamagitan ng mga halimbawa sa nakaraan, lalo na at pangunahin, sa pamamagitan ng halimbawa ni Jesus, ang “nagtatag at nagpasakdal ng ating pananampalataya” (Hebreo 12:2).