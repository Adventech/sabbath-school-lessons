---
title:  Pagtanggap ng Isang Hindi Nayayanig na Kaharian
date:  12/03/2022
---

### Basahin Para sa Pag-aaral sa Linggong Ito
Hebreo 12:18-29: Exodo 32:32; Daniel 7:9, 10, 13–22; Hagai 2:6–9, 20–22; Awit 15:5; Awit 16:8; Hebreo 13:15, 16.

> <p>Talatang Sauluhin</p>
> “Kaya’t yamang tinanggap natin ang isang kahariang hindi mayayanig, magkaroon tayo ng biyaya na sa pamamagitan nito ay makapaghahandog tayo sa Diyos ng kalugud-lugod na paglilingkod, na may paggalang at takot” (Hebreo 12:28).

Ang Hebreo 12:18–29, ang mga talata para sa linggong ito, ay ang kasukdulan ng liham, at binuod nito ang pangunahin nitong layunin sa pamamagitan ng pag-uulit ng ideya kung saan ito nagsimula: nagsalita sa atin ang Diyos sa pamamagitan ng Kanyang Anak, at kailangang tayo’y maingat na magbigay pansin sa Kanya (Hebreo 1:1, 2; Hebreo 12:25). Ang paglalarawan kay Jesus sa Hebreo 12:22–24 ay binuod ang patotoo ng liham tungkol sa kanya: Si Jesus ang Tagapamagitan ng bagong tipan, at nagkakaloob ang Kanyang dugo ng kaligtasan sa mga nananampalataya. Ang Kanyang paglilingkod bilang pari at hari para sa ating kapakanan ay isang dahilan para sa pagdiriwang ng mga huko ng kalangitan. At sa huli, naglalaman ang Hebreo 12:25-29 ng huli at sukdulang pagpapahayag: Darating ang kahatulan ng Diyos. Magdadala ito sa pagkawasak ng Kanyang mga kaaway—ngunit pagpapawalang-sala at isang kaharian sa Kanyang bayan (Hebreo 12:28, 29).

Muling tiniyak ng pagtatapos ang kahalagahan ng mga nagawa ni Jesus sa krus at itinuturo ang mga mananampalataya sa kasukdulan ng tagumpay ni Jesus sa Ikalawang Pagdating. Ginamit ni Pablo ang paglalarawan mula sa Daniel 7 upang paalalahanan ang mga mambabasa na tumanggap si Jesus ng kaharian mula sa Diyos, ang Hukom (Daniel 7:9-14), at Kanyang ibabahagi ang kanyang kaharian sa mga mananampalataya, “ang mga banal ng Kataas-taasan,” at aangkinin ito magpakailanman (Daniel 7:18).