---
title:  Karagdagang Kaisipan
date:  18/02/2022
---

“Kung ang ating mga puso ay muling nabago ayon sa larawan ng Diyos, kung ang makalangit na pag-ibig ay naitanim sa kaluluwa, hindi ba makikita sa buhay ang kautusan ng Diyos? Kapag ang prinsipyo ng pag-ibig ay naitanim sa puso, kapag ang tao ay binago ayon sa larawan Niya na lumikha sa kanya, natupad ang pangako ng bagong tipan na, ‘Aking ilalagay ang aking mga kautusan sa kanilang mga puso, at isusulat ko ang mga iyon sa kanilang pag-iisip.’ Hebreo 10:16. At kung ang kautusan ay nasulat sa puso, hindi ba nito babaguhin ang buhay? Ang pagsunod—ang paglilingkod at katapatan na may pag-ibig ang tunay na tanda ng pagiging alagad. Kaya’t sinabi ng Kasulatan, ‘Sapagkat ito ang pag-ibig sa Diyos na tuparin natin ang kanyang mga utos.’ ‘Siya na nagsabi, Kilala ko siya, ngunit hindi sinusunod ang kanyang mga utos, ay sinungaling, at ang katotohanan ay wala sa kanya.’ 1 Juan 5:3; 2:4. Sa halip na palayain ang tao mula sa pagsunod, ang pananampalataya, at pananampalataya lamang, na ginagawa tayong kabahagi sa biyaya ni Cristo, na nagpapangyari sa atin na mag-ukol ng pagsunod....

“Habang mas lumalapit tayo kay Jesus, mas nagiging marumi tayo sa ating sariling mga mata; sapagkat ang iyong paningin ay mas magiging malinaw, at ang iyong mga kamalian ay nakikita sa isang malawak at malinaw na pagkakaiba sa Kanyang sakdal na likas. Ito ay katibayan na ang mga pandaraya ni Satanas ay nawalan ng kapangyarihan; na ang bumubuhay na impluwensya ng Espiritu ng Diyos ay gumigising sa iyo.

“Walang malalim na pag-ibig kay Jesus ang maninirahan sa puso na hindi kumikilala sa pagiging makasalanan nito. Ang kaluluwa na binago ng biyaya ni Cristo ay hahangaan ang kanyang makalangit na karakter; ngunit kung hindi natin nakikita ang ating sariling moral na kapansanan, ito ay di-nagkakamaling katibayan na wala sa atin ang pananaw ng kagandahan at kahusayan ni Cristo.”—Ellen G. White, STEPS TO CHRIST, pp. 60, 64, 65.

**Mga Tanong Para sa Talakayan**:

`Pag-isipan ang tungkol sa mga sinabi ni Ellen G. White sa itaas. Bakit ang katotohanan na habang lumalapit tayo kay Cristo, mas lalong nagiging marumi tayo sa ating mga mata ay nagsasabi sa atin kung paanong hindi dapat natin hahayaan na ang pagkakilala ng ating mga sariling depekto ay maging dahilan upang tumalikod tayo sa ating pananampalataya dahil sa kawalan ng pag-asa?`

`Higit na pagbulay-bulayan ang ideya na ang kautusan ay isinusulat sa ating mga puso. Ano ang kahulugan nito para sa espirituwal na buhay ng isang Cristiano? Paano makatutulong sa atin ang pagkaunawa at maranasan ang katotohanang ito para iwasan ang uri ng “pagsunod” na sa katunayan ay legalismo lamang, isang pagsunod na tinawag na “mga gawang patay” (Hebreo 9:14)?`