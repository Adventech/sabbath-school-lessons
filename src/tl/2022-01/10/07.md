---
title:  Karagdagang Kaisipan
date:  04/03/2022
---

“Ang pag-akyat ni Cristo sa langit ay isang hudyat na ang Kanyang mga tagasunod ay tatanggap ng ipinangakong pagpapala. Para rito, sila ay dapat na maghintay bago sila magsimula sa kanilang gawain. Nang si Jesus ay dumaan sa loob ng makalangit na mga pintuan, Siya ay iniluklok sa kalagitnaan ng mga nagdiriwang na mga anghel. Pagkatapos na pagkatapos ng seremonyang ito, bumaba ang Banal na Espiritu sa mga alagad sa mayamang daloy, at tunay na si Cristo ay niluwalhati, kagaya ng kaluwalhatian na nasa Kanya kasama ng Ama mula sa walang hanggan. Ang pagbuhos noong Pentecostes ay isang pakikipag-ugnayan ng Langit na naganap na ang pagpapasinaya sa Manunubos. Ayon sa Kanyang pangako, Kanyang isinugo ang Banal na Espiritu mula sa langit patungo sa kanyang mga tagasunod bilang isang patunay na Kanya nang, bilang isang pari at hari, tinanggap ang lahat ng kapamahalaan sa langit at sa lupa at, Siya ang Pinahiran para sa Kanyang bayan. ...

“Maaari nilang sambiting may katiyakan ang pangalan ni Jesus; sapagkat hindi ba Siya ang kanilang Kaibigan at Nakatatandang Kapatid? Dinala sila sa malapit na pakikipag-ugnayan kay Cristo, sila ay umupong kasama niya sa mga makalangit na lugar. Kanilang dinamtan ng mga nag-aalab na salita ang kanilang mga ideya habang sila ay sumasaksi para sa Kanya! —Ellen G. White, THE ACTS OF THE APOSTLES, pp. 38, 46.

**Mga Tanong Para sa Talakayan**:

`Sinabi ng mang-aawit: “Ang aking kaluluwa ay nauuhaw sa Diyos, sa buhay na Diyos. Kailan ako makakarating at makikita ang mukha ng Diyos?” (Awit 42:2). Paano tayo magkakaroon ng kaparehong pagkauhaw na lumapit sa presensya ng Diyos? Kung hindi tayo magdiriwang ngayon sa presensya ng Diyos habang sinasamba natin Siya at lumapit sa presensya Niya sa pananampalataya, tayo ba ay magdiriwang sa hinaharap? Ano ang mga dahilan na magdadala sa atin ng ligaya sa harap ng Diyos?`

`Sa isang aklat na tumutuya sa pananampalataya, mayroong isa na lumikha ng isang robot na ipinalagay na gagawa ng paniniwala para sa atin. Bagaman ito ay isang pandaraya, paano tayo magiging maingat na hindi [natin) gawin ang ginawa ng Israel sa disyerto, at iyon ay ang humiling ng mga mamamagitan sa pagitan natin at ng Diyos? Nakahilig tayo na pahintulutan ang ibang tao na mag-aral ng Biblia para sa atin at tuklasin ang mga hiyas ng katotohanan sa Biblia. May ilang tao na maaaring matukso na mag-isip na ang panalangin ng iba para sa kanilang kapakanan ay mas pahahalagahan ng Diyos kaysa kanilang sariling mga panalangin. Bakit kailangan natin iwasan ang ganitong uri ng espirituwal na patibong? Bakit, dahil kay Jesus, tayo ay makalalapit sa Diyos na hindi na kinakailangan ang sinuman?`

`Ang Hebreo ay tungkol sa katiyakan ng kaligtasan. Gayunman, paano tayo mag-iingat upang hindi magkamaling tingnan ang kapangahasan bilang katiyakan?`