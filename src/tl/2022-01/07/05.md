---
title:  Mga Mas Mabubuting Bagay
date:  09/02/2022
---

Matapos ang malakas at taimtim na babala ng Hebreo 6:4–8, nagpahayag si Pablo ng kompiyansa na ang mga mambabasa ay hindi tumalikod sa Anak, at hindi rin sa hinaharap. Naniniwala siya na ang kanyang mga mambabasa ay tatanggapin ang babala at magbubunga ng angkop na mga bunga. Sila ay tulad sa “lupa,” na binungkal ng Diyos at nagbunga ng mga bungang Kanyang inaasahan. Ang mga taong ito ay tatanggap ng pagpapala mula sa Diyos (Hebreo 6:7), na ito ay ang “kaligtasan” (Hebreo 6:9).

`Basahin ang Hebreo 6:9–12. Ilista ang mga mabubuting bagay na ginawa ng mga mambabasa at ipinagpatuloy gawin, at ipaliwanag ang kanilang ibig sabihin.`

Ipinakita ng mga mananampalataya ang kanilang pag-ibig sa “pangalan” ng Diyos, iyon ay, sa Diyos mismo, sa pamamagitan ng kanilang paglilingkod sa mga banal. Ang mga ito ay hindi minsanang mga pagkilos noong nakaraan, ngunit tuloy-tuloy na pagkilos na nagpatuloy hanggang sa kasalukuyan. Ang mga kakaibang pagkilos ay hindi inihahayag ang tunay na karakter ng isang tao. Ang pinakamabigat na katibayan ng pag-ibig sa Diyos ay hindi ang mga “relihiyosong” gawa mismo, kundi mga gawa ng pag-ibig para sa kapwa tao, lalong higit doon sa mga naghihirap (Mateo 10:42; Mateo 25:31-46). Kaya’t hinikayat ni Pablo ang mga mananampalataya na huwag “kalimutan” na gumawa ng mabuti (Hebreo 13:2, 16).

Tingnan ang Hebreo 6:12. Nagbabala ito sa kanila tungkol sa pagigi “tamad” o “makupad”, na naglalarawan sa mga nabigo na lumago [sa pananampalataya] at nasa panganib na tumalikod (Hebreo 5:11; Hebro 6:12). Ang pag-asa ay hindi napananatiling buhay sa pamamagitan ng intelektuwal na pagsasanay ng pananampalataya, kundi sa pamamagitan pananampalatayang ipinakikita sa mga kilos ng pag-ibig (Roma 13:8-10).

Gusto ni Pablo na tularan ng mga mambabasa yaong sa pamamagitan ng pananampalataya at pagtitiyaga ay minana ang mga pangako. Kanya ng ipinakita ang henerasyon na nasa ilang noon bilang isang negatibong halimbawa sa kanila na, dahil sa kakulangan ng pananampalataya at pagtitiyaga, ay nabigo na manahin kung ano ang ipinangako. Pagkatapos ay ipinahayag niya si Abraham (Hebreo 6:13–15) bilang isang halimbawa ng isang sa pamamagitan ng “pananampalataya at pagtitiyaga” ay nagmana ng mga pangako. Ang listahan ng mga positibong halimbawa ay napahaba dahil sa mga tao ng pananampalataya sa Hebreo 11, at ito ay nagtapos kay Jesus sa Hebreo 12 bilang pinakadakilang halimbawa ng pananampalataya at pagtitiyaga (Hebreo 12:1-4). Sa Apocalipsis 14:12, ang pananampalataya, pagtitiyaga, at pagtupad sa kautusan ay mga kaugalian ng mga banal sa mga huling araw.

`Minsan ay nagbibigay tayo ng mga salita ng babala sa mga tao na ating iniibig. Ano ang matututunan natin mula sa apostol tungkol sa pagbibigay ng babala at pagpapalakas ng loob ng iba?`