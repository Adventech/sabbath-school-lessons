---
title:  Wala ng Natitira Pang Alay
date:  08/02/2022
---

Ang babala ng Hebreo 6:4–6 ay kagayang-kagaya ng babala na matatagpuan sa Hebreo 10:26–29. Ipinaliwanag ni Pablo na ang pagtanggi sa sakripisyo ni Jesus ay iiwan ang mga mambabasa na walang anumang paraan para sa kapatawaran ng kasalanan dahil wala ng iba pang paraan ng gayong kapatawaran maliban kay Jesus (Hebreo 10:1–14).

`Basahin ang Hebreo 10:26–29. Sa anong tatlong mga pamamaraan na inilarawan ng manunulat ang kasalanan na wala ng kapatawaran?`

Hindi sinasabi ng manunulat na wala ng kapatawaran sa anumang kasalanan na ginawa matapos na tanggapin ang kaalaman ng katotohanan. Itinakda ng Diyos si Jesus bilang ating Tagapagtanggol (1 Juan 2:1). Sa pamamagitan Niya ay mayroon tayong kapatawaran sa mga kasalanan (1 Juan 1:9). Ang kasalanan kung saan wala ng handog o kapatawaran ay inilarawan bilang pagyurak sa Anak ng Diyos, ang paglapastangan sa dugo ng Tipan, at ang paglapastangan sa Banal na Espiritu (Hebreo 10:29). Atin muling sariwain ang kahulugan ng mga salitang ito.

Ang pananalitang “yumurak sa Anak ng Diyos” (Hebreo 10:29) ay inilalarawan ang pagtakwil sa pamumuno ni Jesus. Ang titulong “Anak ng Diyos” ay nagpapaalala sa mga nakikinig na itinalaga ng Diyos si Jesus sa Kanyang kanan at ipinangako sa Kanya na Kanyang gagawing “tungtungan” ng Kanyang mga paa ang Kanyang mga kaaway (Hebreo 1:13; tingnan din ang Hebreo 1:5–12, 14). Ang pagyurak kay Jesus ay nagsasaad na ang mga tumalikod ay itinuring si Jesus bilang isang kaaway. Sa konteksto ng argumento sa liham (Hebreo 1:13), maaari itong magpahiwatig na, batay sa buhay ng mga tumalikod, inalis na si Jesus sa trono (na inuupuan na ngayon ng mismong tumalikod) at sa halip ay ginagawang tungtungan. Ito ang gustong gawin ni Lucifer sa langit (Isaias 14:12–14) at ang susubukang gawin ng taong makasalanan” sa hinaharap (2 Tesalonica 2:3, 4).

Ang pananalitang “lumapastangan sa dugo ng tipan” ay tumutukoy sa pagtakwil sa sakripisyo ni Jesus (Hebreo 9:15–22). Ipinahihiwatig nito na ang dugo ni Jesus ay walang kapangyarihang maglinis.

Ang pananalitang “lumapastangan sa Espiritu ng biyaya” ay napakalakas. Ang salitang Griyego na enybrisas (“pag-insulto, o paglapastangan”) ay ang pagpapakita ng kahambugan, na tumutukoy sa kawalan ng galang “kayabangan.” Ang salitang ito ay lubusang salungat sa paglalarawan ng Banal na Espiritu bilang “Espiritu ng biyaya.” Ipinahihiwatig nito na ang tumalikod ay tumugon sa handog na biyaya ng Diyos na may pang-iinsulto.

Ang tumalikod ay nasa hindi matatag na katayuan. Kanyang tinanggihan si Jesus, ang Kanyang sakripisyo, at ang Banal na Espiritu.