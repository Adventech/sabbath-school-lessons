---
title:  Karagdagang Kaisipan
date:  11/02/2022
---

Basahin ang mga isinulat ni Ellen G. White, “John the Beloved,” pp. 539–545, sa THE ACTS OF THE APOSTLES; “Jude, "pp. 716—724, sa THE DESIRE OF AGES.

“Ang digmaan laban sa sarili ang pinakamatinding labanan na naganap kailanman. Ang pagpapasakop ng sarili, pagsuko ng lahat sa kalooban ng Diyos, ay kailangan ng pagpupunyagi; ngunit ang kaluluwa ay kailangang magpasakop sa Dios bago ito mapaninibago patungo sa kabanalan.” Ellen G. White, STEPS TO CHRIST, p. 43.

“Gusto ni Juan na maging tulad ni Jesus, at sa ilalim ng nagpapabagong impluwensya ng pag-ibig ni Cristo naging maamo at mapagpakumbaba siya. Ang sarili ay naitago kay Jesus. Higit sa lahat ng kanyang mga kasamahan, isinuko ni Juan ang sarili sa kapangyarihan ng  kahanga-hangang buhay na iyon….

“Ang malalim na pag-ibig ni Juan kay Cristo ang nagdala sa kanya na palaging asamin na mapalapit sa kanyang tabi. Mahal ng Tagapagligtas ang Labindalawa, ngunit si Juan ang may masyadong tumatanggap na espiritu. Mas bata siya kaysa iba, at dahil sa higit na may pagtitiwala na tulad ng isang bata, ibinukas niya ang kanyang puso kay Jesus. Kaya’t mas tumanggap siya ng awa ni Cristo, at sa pamamagitan niya ang pinakamalalim na turong espirituwal ng Tagapagligtas ay ipinahayag sa mga tao....

“Ang kagandahan ng kabanalan na nagpabago sa kanya ay nagliwanag mula sa kanyang pagkatao ng kaningningan na tulad nang kay Cristo. Sa pagkamangha at pag-ibig ay kanyang pinagmasdan ang Tagapagligtas hanggang ang pagiging gaya ni Cristo at ang pakikisama Niya ang naging kanyang nag-iisang kagustuhan, at ang kanyang karakter ay sinasalamin ang karakter ng kanyang Panginoon.”—Ellen G. White, THE ACTS OF THE APOSTLES, pp. 544, 545.

**Mga Tanong Para sa Talakayan**:

`Ang buhay nina Juan, ang minamahal na alagad, at ni Judas Iscariote ay nagbigay ng mahalagang pagkakaiba. Nang makita ni Cristo sina Juan at ang kanyang kapatid, tinawag Niya silang Boanerges, mga anak ng kulog. Si Juan ay mayroong mga malubhang depekto. Mayroon ding depekto si Judas, ngunit ang mga ito ay hindi masyadong dramatiko at malubha kaysa kay Juan. Bakit nabago si Juan patungo sa larawan ni Jesus habang si Judas ay gumawa ng kasalanan laban sa Banal na Espiritu? Ano ang pagkakaiba nito?`

`Iniimbitahan ni Jesus ang mga mananampalataya na pasanin ang kanilang krus at sumunod sa Kanya. Ano ang pagkakaiba sa pagitan ng pagpasan ng krus at sumailalim sa pang-aabuso ng iba?`

`Bakit hinihiling ng Diyos ang lubos na pagpapasakop ng ating mga buhay sa Kanya? Ano ang relasyon sa pagitan ng malayang kalooban at ng kaligtasan?`