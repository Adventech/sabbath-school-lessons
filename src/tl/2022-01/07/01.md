---
title:  Si Jesus, ang Angkla ng Kaluluwa
date:  05/02/2022
---

### Basahin Para sa Pag-aaral sa Linggong Ito
Hebreo 6:4–6; Mateo 16:24; Roma 6:6; Hebreo 10:26-29; Hebreo 6:9-13; Hebreo 6:17–20.

> <p>Talatang Sauluhin</p>
> “Taglay natin ito bilang isang tiyak at matibay na angkla ng kaluluwa, isang pag-asa na pumapasok sa loob ng santuwaryo, sa kabila ng tabing, na doo’y naunang pumasok para sa atin si Jesus, na naging pinakapunong pari magpakailanman ayon sa pagkapari ni Melquizedek” (Hebreo 6:19, 20).

Pinatigil ng Hebreo 5:11-6:20 ang teolohiyang paglalantad tungkol sa pagkapari ni Jesus para sa ating kapakanan. Nagbigay si Pablo roon ng isang matinding babala tungkol sa panganib ng pagtalikod kay Cristo. Maliwanag na ang mga tao ay nasa tunay na panganib na mahulog sa madulas na libis ng pagkaawa-sa-sarili at kawalan ng katapatan. Nag-aalala si apostol Pablo na ang kanyang mga mambabasa at tagapakinig ay maaaring namanhid ang espirituwal nilang pakiramdam dahil sa mahirap na mga kalagayan na kanilang hinaharap, dahil dito ay tumigil sila sa kanilang paglago sa pagkaunawa at karanasan ng ebanghelyo.

Hindi ba ito isang potensyal na panganib para sa ating lahat, na panghinaan ng loob dahil sa mga pagsubok, at dahil dito ay tatalikod?

Gayunman, ang matinding babala ay nagtapos sa isang madamdaming pagpapatibay ng loob. Ipinahayag ni Pablo ang pananampalataya sa kanyang mga mambabasa at itinanghal si Jesus bilang kabuuan ng hindi nasisirang pangako ng kaligtasan ng Diyos sa kanila (Hebreo 6:9-20). Ang siklong ito ng babala at pagpapatibay ng loob ay inulit sa Hebreo 10:26–39.

Ating pag-aaralan ang siklong ito at pagtutuunan ang mga malalakas na salita ng pagpapatibay ng loob na ibinigay sa atin ni Jesus.