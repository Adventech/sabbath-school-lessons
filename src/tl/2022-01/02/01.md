---
title:  Ang Mensahe ng Hebreo
date:  01/01/2022
---

### Basahin Para sa Pag-aaral sa Linggong Ito
Hebreo 1:5-14; Awit 132:1–5; Hebreo 2:14–16; Hebreo 5:1-4; 1 Pedro 2:9; Hebreo 8:8–12.

> <p>Talatang Sauluhin</p>
> “Ngayon, ang pangunahing bagay na aming sinasabi ay ito: Mayroon tayong gayong Pinakapunong Pari na nakaupo sa kanan ng trono ng Kamahalan sa kalangitan” (Hebreo 8:1).

Isang dokumento ng mga Judio ang isinulat ilang dekada ang nakalipas matapos ang Hebreo, noong mga 100 siglo, ang naglalaman ng isang panalangin: “Ang lahat ng ito ay sinabi ko sa iyo, O Panginoon, dahil sinabi mo na para sa amin kaya mo nilikha ang mundong ito....At ngayon, Panginoon, narito, ang mga bansang ito, na ipinalalagay na wala, ay naghahari sa amin at sumisila sa amin. Ngunit kami na iyong bayan, na iyong tinawag na panganay, bugtong [na anak], masigasig sa iyo, at pinakamamahal, ay ibinigay sa kanilang mga kamay.” —James H. Charlesworth, ed., THE OLD TESTAMENT PSEUDEPIGRAPHA, vol. 1, [New York: Hendrickson Publishers, 1983), p. 536.

Nadarama rin marahil ang kaparehong bagay ng mga mambabasa ng Hebreo. Kung sila ay mga anak ng Diyos, bakit sila dumaranas ng ganitong pagdurusa?

Kaya't sinulat ni Pablo ang Hebreo para palakasin ang pananampalataya ng mga mananampalataya sa kalagitnaan ng kanilang mga pagsubok. Pinaalalahanan niya sila (at tayo rin) na ang mga pangako ng Diyos ay matutupad sa pamamagitan ni Jesus, na nakaupo sa kanan ng Ama, at di magtatagal ay dadalhin Niya tayo pauwi. Sa kasalukuyan, namamagitan si Jesus para sa pagpapala ng Ama para sa atin. Kaya't kailangan nating panghawakang mahigpit ang ating pananampalataya hanggang sa katapusan.