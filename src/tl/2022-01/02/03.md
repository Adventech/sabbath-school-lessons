---
title:  Si Jesus ang Ating Tagapamagitan
date:  03/01/2022
---

Ang isang kapansin-pansing teolohikal na konsepto ng Lumang Tipan ay ang ipinangakong Hari sa lahi ni David ay magiging kinatawan ng bansa sa harap ng Diyos.

`Ihambing ang Exodo 4:22, 23 sa 2 Samuel 7:12–14; Deuteronomio 12:8-10 sa Samuel 7:9–11; at Deuteronomio 12:13, 14 sa Awit 132:1-5, 11-14. Anong mga pangako sa Israel ang matutupad sa pamamagitan ng ipinangakong Hari sa lahi ni David? `

Anak ng Diyos ang Israel, at bibigyan sila ng Diyos ng isang lugar kung saan sila magpapahinga mula sa kanilang mga kaaway. Pipili rin ang Diyos ng isang lugar sa kalagitnaan nila kung saan mananahan ang kanyang pangalan. Ang mga pangakong ito para sa Israel ay matutupad na ngayon sa ipinangakong Hari sa lahi ni David. Siya ay itinalaga bilang Anak ng Diyos, bibigyan siya ng Diyos ng kapahingahan mula sa kanyang mga kaaway, at siya ay magtatayo ng isang templo para sa Diyos sa Zion kung saan mananahan ang pangalan ng Diyos. Nangangahulugan ito na tutuparin ng Diyos ang kanyang mga pangako sa Israel sa pamamagitan ng ipinangakong Hari sa lahi ni David. Ang Hari mula sa lahi ni David ay magiging kinatawan ng Israel sa harap ng Diyos.

Ang pagpasok ng isang kinatawan sa relasyon sa pagitan ng Diyos at ng Israel ay ginawang posible ang pananatili ng kanilang kasunduan ayon sa tipan. Hinihiling ng tipan noong panahon ni Moises ang katapatan ng buong Israel upang tanggapin ang proteksyon at mga pagpapala ng Diyos (tingnan ang Josue 7:1-13). Gayunman, tiniyak ng tipang ginawa kay David ang mga pagpapala sa Israel sa pamamagitan ng katapatan ng isang tao, ang Hari mula sa lahi ni David.

Sa kasamaang-palad, ang karamihan sa mga hari sa lahi ni David ay hindi tapat, at hindi maaaring pagpalain ng Diyos ang Israel ayon sa nais Niya. Puno ng mga kuwento ang Lumang Tipan kung paanong hindi naging matapat ang karamihan sa mga haring iyon.

Ang mabuting balita ay isinugo ng Diyos ang Kanyang Anak upang ipanganak bilang Anak na lalaki ni David, at Siya ay ganap na tapat. Dahil dito, nagawa ng Diyos na isakatuparan ang Kanyang mga pangako na Kanyang ginawa sa Kanyang bayan. Kapag pinagpapala ng Diyos ang hari, ang lahat ng kanyang pinamumunuan ay makikinabang sa mga pagpapala. Ito ang dahilan kung bakit si Jesus ang Tagapamagitan ng pagpapala ng Diyos para sa atin. Siya ang Tagapamagitan na nanganganulugang Siya ang daluyan kung saan dumadaloy ang mga pagpapala ng Diyos. Ang ating sukdulang pag-asa ng kaligtasan ay matatagpuan lamang kay Jesus at sa Kanyang ginawa para sa atin.

`Pag-isipan kung gaano ka kadalas na hindi naging tapat sa iyong bahagi ng tipan. Ano ang itinuturo nito sa atin kung gaano tayo dapat na umasa lamang kay Jesus para sa kaligtasan?`