---
title:  Karagdagang Kaisipan
date:  25/03/2022
---

“Matapos ang pagbaba ng Banal na Espiritu…nagdiwang [ang mga mananampalataya] sa tamis ng pakikisama ng mga banal. Sila ay magiliw, mapagkalinga, tinatanggihan ang sarili, at handang gumawa ng anumang sakripisyo para sa kapakanan ng katotohanan. Sa kanilang araw-araw na pagsasama-sama sa isa’t isa, ipinakita nila ang pag-ibig na ito sa kanila ni Cristo. Sa pamamagitan ng mga hindi makasariling pananalita at mga gawa nagsikap sila na paningasin ang pag-ibig sa puso ng iba…

“Ngunit paunti-unti isang pagbabago ang dumating. Nagsimulang maghanap ang mga mananampalataya ng mga kamalian ng iba. Na nagtutuon sa mga kamalian, at nagbibigay-daan sa di-mabuting pamumuna, nawala sa kanilang pananaw ang Tagapagligtas at ang kanyang pag-ibig. Sila ay istrikto tungkol sa panlabas na mga seremonya, higit na partikular sa teorya kaysa sa pagsasagawa ng pananampalataya. Sa kanilang kasigasigan para humatol sa iba, kanilang nakalimutan ang kanilang sariling mga pagkakamali. Nawala sa kanila ang pag-ibig sa kapatid na itinagubilin sa kanila ni Cristo, at nakalulungkot sa lahat, hindi nila napag-unawa ang kanilang kakulangan. Hindi nila naunawaan na ang kaligayahan at kagalakan ay nawawala sa kanilang mga buhay at dahil sa inalis nila ang pag-ibig ng Diyos sa kanilang mga puso, di-magtatagal ay lalakad sila sa kadiliman.

“Si Juan, dahil napag-unawa na ang pag-ibig sa kapatid ay humihina sa iglesya, ay hinikayat sa mga mananampalataya ang patuloy na pangangailangan ng pagibig na ito. Ang kanyang mga sulat sa iglesya ay puno ng isipang ito. ‘Mga minamahal, mag-ibigan tayo sa isa’t isa,’ kanyang sinulat; “sapagkat ang pag-ibig ay sa Diyos; at ang bawat umiibig ay ipinanganak ng Diyos, at nakakakilala sa Diyos. Ang hindi umiibig ay hindi nakakakilala sa Diyos; sapagkat ang Diyos ay pag-ibig. Dito nahayag ang pag-ibig ng Diyos sa atin, sapagkat sinugo ng Diyos ang kanyang bugtong na Anak sa sanlibutan upang tayo’y mabuhay sa pamamagitan niya. Narito ang pag-ibig, hindi sa tayo’y umibig sa Diyos, kundi siya ang umibig sa atin, at sinugo ang kanyang Anak na pantubos sa ating mga kasalanan. Mga minamahal, kung tayo’y inibig ng Diyos nang gayon, nararapat na mag-ibigan din naman tayo sa isa’t isa.’ ”—Ellen G. White, THE ACTS OF THE APOSTLES, pp. 547, 548.

**Mga Tanong Para sa Talakayan**:

`Madalas na itinuturing ang buhay Cristiano bilang personal at indibidwal na relasyon sa pagitan ni Jesus at ng mananampalataya. Gayunman, ito lamang ay isang aspekto ng buhay Cristiano. Bakit mahalaga na alalahanin na pinangungunahan tayo ng Diyos bilang isang grupo? Ano ang aking mga responsibilidad sa grupo? Ano ang aking inaasahan sa grupo?`

`Ano ang pinakamabuting palatandaan na matibay ang pag-ibig sa kapatiran sa isang kongregasyon? Gumawa ng listahan sa iyong klase sa Paaralang Sabado?`

`Ano ang tunay na pag-iibigang magkakapatid? Ano ang mga katangian, dahilan, at bunga? Paano mo ito ihahambing sa huwad na pag-iibigang magkakapatid?`