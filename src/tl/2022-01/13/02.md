---
title:  Pangangalaga sa Bayan ng Diyos
date:  20/03/2022
---

`Basahin ang Hebreo 13:1, 2; Roma 12:13; 1 Timoteo 3:2; Tito 1:8; at 1 Pedro 4:9. Anong mga tungkulin ang ginagampanan ng pagiging mapagpatuloy sa unang iglesya?`

Ang Cristianismo ay isang gumagalang kilusan na nakadepende sa pagpapatuloy ng mga Cristiano at hindi Cristiano. Ang utos na “huwag kalimutan” ay nagpapakita ng pagpapatuloy na marahil ay hindi basta tumutukoy lamang sa kabiguan na mag-isip tungkol sa pagpapatuloy sa isang tao kundi pati na rin ang tahasang pagpapabaya.

Hindi lamang ang pagiging mapagpatuloy sa kapwa mananampalataya ang nasa isip ni Pablo. Pinaalalahanan niya ang kanyang mga mambabasa na sa pamamagitan ng pagtanggap sa mga dayuhan ay may ilan na hindi sinasadyang nagpatuloy ng mga anghel (Hebreo 13:2). Marahil ang nasa isip niya ay ang pagbisita ng tatlong lalaki kay Abraham at Sara (Genesis 18:2-15). Nagpapahiwatig ang pagpapatuloy ng pagbabahagi ng ari-arian sa ibang tao at pagdurusa kasama ng iba, na siyang ginawa ni Jesus para sa atin (Hebreo 2:10-18).

Ang pag-iibigang magkakapatid para roon sa mga nasa kulungan ay nagpapahiwatig na hindi lamang ang simpleng pag-alala ng mga mananampalataya sa mga bilanggo sa kanilang mga panalangin kundi pati na ang pagbibigay ng tulong sa pamamagitan ng materyal at emosyonal na suporta. Mayroong panganib sa tahasang paglimot sa mga bilanggo. Yaong mga nagkaloob ng materyal at emosyonal na suporta para roon sa mga hinatulan ng lipunan ay kinilala ang kanilang sarili na kaisa sa kanila. Sa isang banda, sila ay naging mga “katuwang” kasama nila at inilagay ang kanilang sarili na bukas sa pang-aabuso ng lipunan (Hebreo 10:32–34).

Gumamit si Pablo sa kanyang pangaral ng mga paglalarawan at lengguwahe para pasiglahin ang mga mambabasa tungkol sa mga bilanggo. Una, pinukaw ng manunulat ang suporta ng mga mambabasa para sa mga nakakulong na mga kapatid sa nakaraan. Sila ay naging “mga kasamahan” o “kasama” para roon sa mga “hayagang inilalantad sa pag-alipusta at pag-uusig” (Hebreo 10:33). Pangalawa, ang pananalita tungkol sa “kalupitan” ay ipinahihiwatig ang halimbawa ni Moises, na pinili “ang mapasama sa kaapihan ng bayan ng Diyos, kaysa magkaroon ng pansamantalang kasiyahan ng kasalanan” (Hebreo 11:25). Sa huli, nakuha ni Pablo ang mithiin ng pag-iibigang magkakapatid. Pinaalalahanan niya ang mga mambabasa na sila na “parang kayo na rin sa katawan” (Hebreo 13:3). Kabahagi sila ng parehong kalagayan ng tao at kailangang tratuhin ang iba sa paraang gusto nilang tratuhin sila kung sila ay nasa ganoong kalagayan; iyon ay, sa bilangguan. Kung ganon, dapat magkaloob ang mga tao ng mga suportang materyal at emosyonal sa mga bilanggo, na nagpapakita na hindi sila iniwan.

`Ano pa ang mga magagawa natin para roon sa mga nasa bilangguan, kahit na mga miyembro ng iglesya o hindi?`