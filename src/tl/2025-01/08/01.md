---
title:  Malayang Pagpapasya, Pag-ibig, at Patnubay ng Diyos
date:   15/02/2025
---

### Basahin para sa Pag-aaral sa Linggong Ito

Lucas 13:34; Jeremias 32:17–20; Hebreo 1:3; Deuteronomio 6:4, 5; Efeso. 1:9–11; Juan 16:33.

> <p>Talatang Sauluhin</p>
> “Ang mga bagay na ito ay sinabi Ko sa inyo, upang sa Akin ay magkaroon kayo ng kapayapaan. Sa sanlibutan ay nahaharap kayo sa paguusig. Ngunit lakasan ninyo ang inyong loob, dinaig Ko na ang sanlibutan” (Juan 16:33).

Ang Patnubay [ng Diyos] ay ang salitang ginagamit para ilarawan ang pagkilos ng Diyos sa mundo. Ang ating pag-iisip tungkol sa patnubay ng Diyos ay may malaking epekto sa kung paano tayo nakikipag-ugnayan sa Diyos, kung paano tayo nakikipag-ugnayan sa iba, at kung paano natin iniisip ang tungkol sa problema ng kasamaan.

Ang mga Kristiyano ay may iba’t ibang pagkaunawa sa pagpatnubay ng Diyos. Naniniwala ang ilan na ginagamit ng Diyos ang Kanyang kapangyarihan sa paraang nagtatakda sa lahat ng mga pangyayari na mangyari gaya ng kung paano ito nangyayari. Pinipili pa Niya kung sino ang maliligtas at kung sino ang mawawaglit! Sa ganitong pananaw, ang mga tao ay hindi malayang makapipili maliban sa kung ano ang itinakda ng Diyos. Sa katunayan, ang mga taong naniniwala sa ganitong paraan ay nangangatuwiran na maging ang mga pagnanasa ng tao ay itinakda ng Diyos.

Sa kabaligtaran, ang matatag na katibayan sa Biblia ay nagpapakita na hindi ginusto ng Diyos ang lahat ng nangyayari. Sa halip, binibigyan Niya ang mga tao ng malayang pagpapasya, hanggang sa punto kung saan sila (at mga anghel) ay maaaring pumili na kumilos nang direkta laban sa Kanyang kalooban. Ang kasaysayan ng Pagkahulog, ng kasalanan, at ng kasamaan ay isang dramatiko at trahedyang kapahayagan ng mga resulta ng pag-abuso sa malayang pagpapasyang ito. Ang plano ng kaligtasan ay pinasimulan upang malunasan ang trahedya na dulot ng maling paggamit ng malayang pagpapasya.

_Pag-aralan ang liksyon sa linggong ito bilang paghahanda sa Sabbath, Pebrero 22._