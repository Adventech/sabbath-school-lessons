---
title:  Dagdag na Kaisipan
date:   14/03/2025
---

Basahin ang sulat ni Ellen G. White na, “The Reward of Earnest Effort,” pp. 285–288, sa Testimonies for the Church, vol. 9.

“Lahat ng nakalilito sa atin sa mga kabutihan ng Diyos ay magiging malinaw sa darating na mundo. Ang mga bagay na mahirap unawain ay makakahanap ng paliwanag. Ang mga misteryo ng biyaya ay malalahad sa ating harapan. Kung saan ang ating may hangganang pag-iisip ay natuklasan lamang ang kalituhan at sirang mga pangako, makikita natin ang pinakaperpekto at magandang pagkakasundo. Malalaman natin na ang walang katapusang pag-ibig ang nag-utos ng mga karanasang tila pinakamahirap. Habang natatanto natin ang magiliw na pangangalaga Niya na ginagawang magkakalakip ang lahat ng bagay para sa ating ikabubuti, tayo ay magagalak na may sayang hindi masabi at puno ng kaluwalhatian.”—Ellen G. White, Testimonies for the Church, vol. 9, p. 286.

**Mga Tanong Para sa Talakayan**:

`Nalilito ka ba sa pagsisikap na maunawaan ang mga kabutihan ng Diyos? Paano nakaaaliw sa iyo na malamang sa huli ay gagawing malinaw ang lahat ng ganoong bagay?`

`Pag-isipan kung ano ang ibinigay ni Cristo upang maging tao at mamatay para sa mundong ito. Higit pang pag-isipan kung ano ang sinasabi nito sa atin tungkol sa pag-ibig ng Diyos at kung ang Diyos ay mapagkakatiwalaan. Ano pa ang magagawa Niya?`

`Ano ang napakahalaga sa “pangalan” ng Diyos? Ano ang implikasyon nito para sa ating mga tinatawag na Kristiyano? Sa anong mga paraan kung minsan na ang mga Kristiyano ay nagdulot ng kasiraan sa pangalan ni Cristo, at ano ang maaari nating gawin sa ating lokal na komunidad upang ipakita sa mga tao kung ano ang hitsura ng pagsunod kay Cristo sa pagsasagawa?`

`Sa bandang huli, kahit ang ating pinakamagandang “mga sagot” na may kaugnayan sa problema ng kasamaan ay hindi kumpleto sa ngayon. Ano ang mga praktikal na bagay na maaari nating magawa upang mapalapit sa mga nagdurusa at maging mga instrumento upang pagaanin ang kahirapan sa mundong ito habang hinihintay natin ang pangwakas, at panghuling panahong solusyon sa problema ng kasamaan na ang Diyos lamang ang may kakayahang gumawa?`

`Pag-isipan pang mabuti ang Isaias 53:4, sa katotohanang pinasan ni Cristo ang ating “mga dalamhati” at “mga kalungkutan.” Ano ang pinagsama-samang nangyari sa Krus na tumutulong sa atin na maunawaan ang plano ng kaligtasan at kung ano ang halaga ang ibinayad ng Diyos para iligtas tayo?`