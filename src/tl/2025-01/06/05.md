---
title:  Isang Nagsisising Diyos?
date:   05/02/2025
---

Maaari bang “magsisi” ang Diyos? Kung ganon, ano ang ibig sabihin nito? Nakita natin na hindi nagbabago ang karakter ng Diyos. Gayunpaman, ang ilang mga talata sa Biblia ay nagsasalita tungkol sa Diyos bilang “nagsisisi” o “nagbabagong-isip.” Kahit paano para sa mga tao, ang pagsisisi ay nagsasangkot ng pagkilala na ang isa ay may nagawang kamalian. Kung gayon, paano maaaring ilarawan ng ilang talata sa Biblia ang Diyos bilang “nagsisisi”?

`Basahin ang Exodo 32:14 at ihambing ito sa Jeremias 18:4–10. Ano ang masasabi mo sa mga paglalarawang ito ng “pagbabagong-isip” ng Diyos?`

Sa mga ito at sa maraming iba pang mga talata, ang Diyos ay inilalarawan bilang nagbabagong-isip sa paghatol bilang Kanyang tugon sa ilang pagsisisi o pananalangin ng mga tao. Nangako ang Diyos na, kung tatalikod ang mga tao sa kanilang kasamaan, tatalikod din Siya mula sa paghatol na Kanyang binalak. Ang pagtalikod ng Diyos mula sa paghatol bilang tugon sa pagsisisi ng tao ay isang karaniwang tema sa buong Kasulatan.

`Basahin ang Mga Bilang 23:19 at 1 Samuel 15:29. Ano ang itinuturo ng mga tekstong ito tungkol sa kung ang Diyos ay “pagbabagong-isip” o “nagsisisi”?`

Ang mga talatang ito ay tahasang ipinapahayag na ang Diyos ay “hindi isang tao, na dapat Niyang baguhin ang Kanyang isipan” (1 Samuel 15:29) at “Ang Diyos ay hindi tao, na magsisinungaling, ni anak ng taong magsisisi. Sinabi ba Niya, at hindi Niya gagawin? O sinalita ba Niya, at hindi Niya tutuparin?” (Bilang 23:19). Kung babasahin sa liwanag ng iba pang mga talata, ang mga tekstong ito ay hindi maaaring unawain bilang ngangangahulugang ang Diyos ay hindi talaga “nagbabagong-isip,” kundi sa halip ay ipinapahayag nila ang katotohanan na Siya ay hindi “nagbabagong-isip” o “nagsisisi” na gaya ng pagsisising ginagawa ng mga tao. Sa halip, palaging tinutupad ng Diyos ang Kanyang mga pangako, at bagama’t babaguhin Niya ang Kanyang isip bilang tugon sa pagsisisi ng tao, ginagawa Niya ito palagi alinsunod sa Kanyang kabutihan at Kanyang Salita. Ang Diyos ay nagbabagong-isip sa paghatol bilang tugon sa pagsisisi, tiyak ito dahil ang Kanyang katangian ay mabuti, matuwid, mapagmahal, at maawain.

`Ano ang kahalagahan ng mga paglalarawan sa Biblia ng “pagbabagong-isip” ng Diyos? Ano ang ipinahihiwatig nito tungkol sa katatagan ng karakter ng Diyos kasabay ng katotohanan na ang Diyos ay pumapasok sa tunay na pagbibigay-at-pagtanggap na mga relasyon na talagang nagdudulot ng kaibahan sa Kanya?`