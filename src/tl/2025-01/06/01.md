---
title:  Ang Pag-ibig ng Diyos sa Katarungan
date:   01/02/2025
---

### Basahin para sa Pag-aaral sa Linggong Ito

Awit 33:5, Awit 85:10, Deuteronomio 32:4, Santiago 1:17, Tito 1:2, Exodo 32:14, Mateo 5:43–48.

> <p>Talatang Sauluhin</p>
> “Kundi ang nagmamapuri ay dito magmapuri, na kanyang nauunawaan at nakikilala Ako, na Ako ang Panginoon na nagsasagawa ng kagandahang-loob, ng katarungan, at ng katuwiran ng daigdig; sapagkat sa mga bagay na ito ay nalulugod Ako, sabi ng Panginoon” (Jeremias 9:24).

Sa sinaunang Malapit na Silangan, ang mga “diyos” ng mga bansa ay hindi lamang pabagu-bago, imoral, at hindi maaasahan, kundi nag-uutos din sila ng kalupitan, gaya ng paghahain ng sanggol. At kahit na ganito pa, ang mga paganong karamihan ay hindi makakaasa sa kanilang pabor, kaya’t hindi sila nangahas na galitin ang kanilang mga “diyus-diyusan.”

Ayon sa Deuteronomio 32:17, sa likod ng ganitong mga “diyus-diyusan” ay ang mga demonyo (tingnan rin ang 1 Corinto 10:20, 21). At ang kanilang mga paraan ng pagsamba ay hinog para sa pang-aabuso, na iniiwan ang mga tao sa matinding espiritwal at moral na kadiliman.

Ang Diyos ng Biblia ay lubhang naiiba sa mga puwersang ito ng demonyo. Si Yahweh ay sakdal sa kabutihan at ang Kanyang katangian ay hindi nagbabago. At dahil lamang sa patuloy na kabutihan ng Diyos na maaari tayong magkaroon ng anumang pag-asa, ngayon at para sa walang-hanggan.

Sa lubos na kabaligtaran ng mga huwad na diyos ng sinaunang sanlibutan, at kahit na rin sa mga makabagong “diyos” ngayon, si Yahweh ay lubhang nag-aalala tungkol sa kasamaan, pagdurusa, kawalang-katarungan, at paniniil—na ang lahat ng ito ay palagi at maliwanag Niyang ipinagbabawal. At, ang pinakamahalaga, balang araw ay Kanya ring lilipulin ang lahat ng ito.

_*Pag-aralan ang liksyon sa linggong ito bilang paghahanda para sa Sabbath, Pebrero 8._