---
title:  Dagdag na Kaisipan
date:   28/02/2025
---

Basahin ang sulat ni Ellen G. White na, “The Origin of Evil,” pp. 492–504, sa The Great Controversy.

“Wala nang mas malinaw na itinuro sa Banal na Kasulatan kaysa na ang Diyos ay walang pananagutan sa pagpasok ng kasalanan; na walang di-makatwirang pag-aalis ng biyaya ng langit, walang pagkukulang sa pamahalaan ng langit, na nagbigay ng pagkakataon para sa pagbangon ng rebelyon. Ang kasalanan ay nanghihimasok, na kung saan walang maibibigay na dahilan para sa presensya nito. Ito ay mahiwaga, walang pananagutan; ang bigyan ito ng katwiran ay ang ipagtanggol ito. . . . Kung siya [si Satanas] ay agad na pinawi mula sa pag-iral, sila [ang mga naninirahan sa langit at iba pang mga mundo] ay maglilingkod sa Diyos dahil sa takot at hindi dahil sa pag-ibig. Ang impluwensya ng manlilinlang ay hindi sana ganap na mawawasak, ni ang diwa ng paghihimagsik ay lubos na mapapawi. Ang kasamaan ay dapat pahintulutan na dumating sa kapanahunan. Para sa ikabubuti ng buong sansinukob sa pamamagitan ng walang tigil na mga kapanahunan, dapat na lubusang paunlarin ni Satanas ang kanyang mga prinsipyo, upang ang kanyang mga paratang laban sa banal na pamahalaan ay makikita ng lahat ng nilikha sa kanilang tunay na liwanag, upang ang katarungan at awa ng Diyos at ang kawalang-pagbabago ng Kanyang kautusan ay maitatag bilang mga prinsipyong hindi dapat pagdudahan.”—Ellen G. White, The Great Controversy, pp. 492, 493, 499.

**Mga Tanong Para sa Talakayan**:

`Maraming tao ang nagtataka kung paano ang isang walang kasalanang nilalang tulad ni Lucifer ay maaaring magkasala sa unang pagkakataon.  Bakit “mahiwaga” at “hindi maipaliwanag” ang kasalanan? Paano natin maipapaliwanag ang unang kasalanang ito nang hindi ito ipinagtatanggol? Ibig sabihin, bakit ang pagpapaliwanag ng pinagmulan nito ay katumbas ng pagbibigay-katwiran dito?`

`Bakit hindi kaagad pinuksa ng Diyos si Satanas? Bakit kailangang ang kasamaan ay “pahintulutang dumating sa takdang panahon”? Paano ito magiging “para sa ikabubuti ng buong sansinukob hanggang sa walang katapusang panahon”?`

`Bakit napakahalagang maunawaan na ang labanan sa pagitan ng Diyos at ni Satanas ay hindi isang tungkol sa palakasan ng kapangyarihan lamang, kundi ibang uri ng labanan? Paano na ang isang labanan tungkol sa karakter ay magkakaroon ng kahulugan sa mga paraan na hindi maaaring gawin ng isang labanan tungkol sa kapangyarihan lamang?`

`Paanong ang maunawaan na ang likas ng labanan ay nag-aalis ng lambong sa mga paraan na kung saan ang iyong sariling buhay ay maaaring maging isang maliit na larawan ng pangsansinukob na tunggalian? Sa anong mga paraan mo ngayon nararanasan ang katotohanan ng tunggaliang ito? Paano ka dapat tumugon sa mga paraan na nagpapakita kung kaninong panig ka talaga?`