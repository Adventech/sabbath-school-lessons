---
title:  Ang Pinagmulan ng Tunggalian sa Lupa
date:   24/02/2025
---

Kaayon ng tanong sa talinghaga—tungkol sa kung bakit may masamang binhi sa bukid kung ang may-ari ay nagtanim lamang ng mabuting binhi—ay isa pang tanong: kung nilikha ng Diyos ang mundo na lubos na mabuti, paano umusbong ang kasamaan dito?

`Basahin ang Genesis 1:31. Ano ang inihahayag ng mga salita ng Diyos tungkol sa kalagayan ng mga nilikha nang matapos na ng Diyos ang paglikha, at bakit mahalaga ang sagot na ito?`

Ayon sa Genesis 1:31, nang matapos na likhain ng Diyos ang mundo, ito ay “napakabuti.” Sa Genesis 1, walang pahiwatig ng kasamaan sa paglikha ng Diyos sa planetang ito. Paano, kung gayon, dumating ang kasamaan sa karanasan ng tao?

`Basahin ang Genesis 3:1–7. Ano ang sinasabi nito sa atin kung paano napunta ang kasamaan dito sa lupa? Anong liwanag ang ibinubuhos nito sa likas ng pangsansinukob na tunggalian? (Tingnan din ang Apocalipsis 12:7–9.)`

Sa salaysay na ito, makikita natin ang mga kasinungalingan tungkol sa karakter ng Diyos na ginawa ng ahas, na kinilala bilang ang diyablo mismo (na “matandang ahas”) sa Apocalipsis 12:7–9. Ang ahas ay unang gumamit ng isang tanong upang magdulot ng pagdududa sa utos ng Diyos, halos baligtarin ang iniutos ng Diyos sa kanyang tanong. Pagkatapos, direktang hinamon ng ahas ang sinabi ng Diyos sa pagsasabi kay Eva na, “ ‘Tiyak na hindi kayo mamamatay’ ” (Genesis 3:4).

May isa, ang ahas o ang Diyos, na nagsinungaling kay Eva, na ngayon ay may pagpiling gagawin kung paniniwalaan niya ang sinabi ng Diyos sa kanya o kung ano ang sinabi ng ahas.

Dito at sa iba pang bahagi ng Kasulatan, ang likas na katangian ng tunggaliang ito ay pangunahin sa kung ano at sino ang paniniwalaan, na kung saan ay may kaugnayan mismo sa pag-ibig. At iyon ay dahil ang iyong mga paniniwala tungkol sa isang tao, ang uri ng tao kung sino siya, at kung siya ay mapagkakatiwalaan, ay lubos na nakakaapekto kung mamahalin at pagtitiwalaan mo ang taong iyon, at sa kasong ito, makinig sa kung ano ang Kanyang sinasabi sa iyo.

`Basahin ang Genesis 3:15. Ang sinabi ng Diyos sa ahas na ang binhi ng babae, na tumutukoy sa Mesiyas, ay dudurog sa ulo ng ahas ay madalas na tinutukoy bilang ang unang ebanghelyo (protoevangelium) sa Banal na Kasulatan. Paano ito parehong nagpapatibay sa katotohanan ng tunggalian at nagbibigay ng pag-asa para sa atin sa kalagitnaan nito?`