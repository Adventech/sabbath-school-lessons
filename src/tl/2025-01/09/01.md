---
title:  Ang Pangsansinukob na Tunggalian
date:   22/02/2025
---

### Basahin para sa Pag-aaral sa Linggong Ito

Mateo 13:24–27; Genesis 1:31; Ezekiel 28:12–19; Isaias 14:12–15; Mateo 4:1–11; Juan 8:44, 45.

> <p>Talatang Sauluhin</p>
> “Maglalagay ako sa iyo at sa babae ng pagkapoot sa isa’t isa, at sa iyong binhi at sa kanyang Binhi. Ito ang dudurog ng iyong ulo, at ikaw ang dudurog ng kanyang sakong” (Genesis 3:15).

Ang sentro ng teolohiya ng Biblia ay ang malaking tunggalian sa pagitan ni Cristo at ni Satanas. Bagama’t ang ideya ng pangsansinukon na tunggalian sa pagitan ng Diyos at ng mga makalangit na nilalang na nagkasala at naghimagsik laban sa Diyos ay isang kilalang paksa ng Banal na Kasulatan (Mateo 13:24–30, 37–39; Apocalipsis 12:7–10) at laganap din sa maraming mga tradisyong Kristiyano, maraming mga Kristiyano ang tinanggihan o pinabayaan ang buong isipang ito.

Gayunpaman, mula sa pananaw ng Biblia, ang tema ng isang pangsansinukob tunggalian, kung saan ang kaharian ng Diyos ay sinasalungat ng diyablo at ng kanyang mga anghel, ay hindi isa na maaari nating pabayaan nang hindi nawawala ang napakaraming bagay sa kung tungkol saan ang mga salaysay ng Biblia. Ang mga Ebanghelyo pa lamang ay puno na ng mga pagtukoy sa diyablo at mga demonyo na sumasalungat sa Diyos.

Sa linggong ito, tatalakayin natin kung paano masasagot ang dalawang sumusunod na tanong ayon sa ilang mahahalagang talata sa Biblia:

1. Saan itinuturo ng Kasulatan na mayroong pangsansinukob na tunggalian sa pagitan ng Diyos at ni Satanas?
2. Ayon sa Banal na Kasulatan, ano ang katangian ng tunggalian?

_*Pag-aralan ang liksyon sa linggong ito bilang paghahanda para sa Sabbath, Marso 1._