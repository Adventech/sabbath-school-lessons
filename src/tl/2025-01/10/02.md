---
title:  Isang Anghel na Naantala
date:   02/03/2025
---

Gaya ng ating nakita, ang mga huwad na mga “diyus-diyosan” ng mga bansa ay mga nakabalat-kayong mga demonyo. At sa iba pang lugar, makikita natin minsan, ang mga ebidensya na ang mga demonyong makalangit na tagapamahala ang nasa likod ng mga namamahala sa sanlibutan. Maging ang mga anghel na sugo ng Diyos ay maaaring salungatin ng mga hukbo ng kaaway.

`Basahin ang Daniel 10:1–14, na may espesyal na pagpansin sa mga talatang 12, 13. Ano ang itinuturo sa atin ng mga talatang ito na kaugnay ng pangsansinukob na tunggalian? Ano ang pagkaunawa mo sa anghel na isinugo ng Diyos na “hinadlangan” ng dalawampu’t isang araw?`

Paano nangyari na ang isang anghel na isinugo ng Diyos ay “hinadlangan” nang tatlong linggo? Dahil Siya ay makapangyarihan-sa-lahat, mayroong kapangyarihan ang Diyos para tumugon kaagad kay Daniel—iyon ay kung pinili Niya itong gawin. Kung pinili Niyang gamitin ang Kanyang kapangyarihan, kaya Niyang magpadala kaagad ng isang anghel kay Daniel. Ngunit, ang angel na isinugo ng Diyos kay Daniel ay “hinadlangan” ng “pinuno ng kaharian ng Persya” sa loob ng tatlong linggo. Ano ang nangyari dito?

“Sa loob ng tatlong linggo nakipagpunyagi si Gabriel sa mga kapangyarihan ng kadiliman, na sinisikap na labanan ang mga impluwensya na kumikilos sa isipan ni Ciro. . . . Ang lahat na magagawa ng langit para sa kapakanan ng bayan ng Diyos ay nagawa na. Ang tagumpay sa bandang huli ay natamo; ang mga hukbo ng kaaway ay napigilan sa buong panahon ni Ciro, at sa buong panahon ng kanyang anak na si Cambyses.”—Ellen G. White, Prophets and Kings, p. 572.

Upang mangyari ang ganitong uri ng labanan, hindi kailangang gamitin ng Diyos ang lahat ng kanyang kapangyarihan. Dapat na pagkalooban ang kaaway ng ilang tunay na kalayaan at kapangyarihan na hindi pasumpung-sumpong na inaalis, ngunit nilalagyan ng ilang mga hangganan na alam ng magkabilang panig (ang mga detalye ay hindi inihayag sa atin). Para bang mayroong mga hangganan sa pangsansinukob na tunggalian na kung saan nagbibigay limitasyon sa kahit na mga anghel ng Diyos, na kung saan sa mga sumusunod na liksyon ay tutukuyin bilang mga “panuntunan ng pakikipagtunggali.”

Sa isang banda, ang pagkaunawa sa mga limitasyong ito ay maaaring hindi mahirap kung nauunawaan natin ang ideyang ito, na atin nang napag-usapan, na gumagawa ang Diyos sa pamamagitan ng pag-ibig, at ang pag-ibig, hindi ang pamimilit, ang pundasyon ng Kanyang pamahalaan. Ang kaisipang ito, na ang Diyos ay gumagawa sa pamamagitan lamang ng mga prinsipyo na nangmumula sa pag-ibig, ay nakakatulong na mas maunawaan natin ang dakilang tunggalian.

`Paano mo naranasan ang mga limitasyon ng paggawasa pamamagitan lamang ng mga prinsipyo ng pag-ibig at hindi sa pamamagitan ng pamimilit? Anong mga aral ang natutunan mo tungkol sa mga limitasyon ng kapangyarihan?`