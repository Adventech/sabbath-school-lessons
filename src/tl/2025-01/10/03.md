---
title:  Ang Dragon ng Apocalipsis
date:   03/03/2025
---

Ang pangkalahatang pananaw ng mga makalangit na pinuno sa pangsansinukob na tunggalian ay nakabalangkas sa aklat ng Apocalipsis, kung saan ang diyablo ay inilalarawan bilang “ang malaking dragon” na sumasalungat sa Diyos at “mandaraya sa buong sanlibutan” (Apocalipsis 12:9).

`Basahin ang Apocalipsis 13:1–8. Ano ang ipinapakita nito tungkol sa lawak ng naasakupan ng dragon?`

Ang dragon (si Satanas) ay hindi lamang nakikidigma sa Diyos Apocalipsis 12:7–9) at sa Kanyang mga lingkod (halimbawa, Apocalipsis 12:1–6), kundi ipinakikita rin bilang pinunong nasa likod ng mga kaharian ng lupa na umuusig sa bayan ng Diyos sa buong panahon.

Ang dragon nagbigay “ng kanyang kapangyarihan, ng kanyang trono, at ng dakilang kapamahalaan” sa halimaw na mula sa dagat (Apocalipsis 13:2; ihambing sa Apocalipsis 13:5; Apocalipsis 17:13, 14). Ang halimaw na ito na bumangon mula sa dagat at “binigyan ng isang bibig na nagsasalita ng mga palalong bagay at ng mga kalapastangan at pinahintulutan siyang gumamit ng kapangyarihan sa loob ng apat na pu’t dalawang buwan” (Apocalipsis 13:5).

Si Satanas (ang dragon) ay nagbigay ng kapangyarihn at awtoridad na mamuno sa halimaw (isang relihiyo-politikal na kapangyarihan sa lupa). Ang kapangyarihang ito ay isinasagawa upang agawin ang pagsamba na para lamang sa Diyos. Namumusong ang halimaw na ito sa pangalan ng Diyos; ito rin ay nakikipagdigma laban, at pagkaminsa’y nagtatagumpay, sa mga banal ng Diyos, sa isang yugto ng panahon. Ang pangsanlibutang awtoridad na ito at nasasakupan ay ibinigay sa kanya ng dragon, na inagaw ang pamumuno sa sanlibutang ito.

Ngunit, mayroon ding mga malinaw na limitasyon kay Satnas at sa kanyang mga kasama, pati na rin ang mga pansamantalang limitasyon. “Kaya’t magalak kayo, O mga langit at kayong mga naninirahan diyan! Kahabag-habag ang lupa at dagat sapagkat ang diyabloý bumaba sa inyo na may malaking poot, palibhasaý alam niya na maikli lamang ang kanyng panahon” (Apocalipsis 12:12).

Alam ni Satanas “na maikli na lamang ang kanyang panahon” (Apocalipsis 12:12), at ang mga pangyayari na inilarawan sa Apocalipsis ay sumusulong ayon sa inihulang panahon ng propesiya, na nagpapakita ng mga natatanging mga limitasyon (tingnan ang Apocalipsis 12:14, Apocalipsis 13:5) ng paghahari ng mga kapangyarihan ng kasamaan.

Sa katunayan, sa huling bahagi ay nagtagumpay ang Diyos. “At papahirin niya ang bawat luha sa kanilang mga mata, at hindi na magkakaroon ng kamatayan; hindi na rin magkakaroon pa ng pagdadalamhati, o ng pagtangis man, o ng kirot man, sapagkat ang mga unang bagay ay lumipas na” (Apocalipsis 21:4).

`Gaano man kahirap na makita natin ito ngayon, ang kabutihan sa huli ay magtatagumpay sa walang hanggan laban sa kasamaan. Bakit napakahalaga ito na hindi natin kailanman makalimutan ang kahanga-hangang pangakong ito?`