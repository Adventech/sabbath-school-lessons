---
title:  Mga Limitasyon at Tuntunin
date:   06/03/2025
---

Ang pangsansinukob na tunggalian ay isang labanan tungkol sa karakter ng Diyos, na bunga ng mga mapanirang alegasyon laban sa kabutihan, katarungan, at pamahalaan ng Diyos. Ito ay isang uri ng paghahabla sa pangsangsinukob na tipan.

Ang ganitong labanan ay hindi maisasaayos sa pamamagitan ng lakas lamang, kundi, sa halip, kinakailangan nito ng demonstrasyon.

Kapag ang mga seryosong alegasyon ay iniharap laban sa isang taong nasa kapangyarihan, ang pinakamabuti (at marahil ay ito lamang) na paraan para gapiin ang alegasyon ay ang pahintulutan sa isang malaya, patas, at harapang imbestigasyon. Kung pinagbabantaan ng alegasyon ang buong pamahalaan (ng pag-ibig), hindi maaaring basta nalang itong itago.

Ano ang kahulugan ng lahat ng ito para sa pag-unawa ng pangsansinukob na tunggalian at ng problema ng kasamaan? Kung gumawa ang Diyos ng isang pangako, Kanya bang sisirain ito? Siyempre hindi. Hangga’t ay Diyos ay sumasang-ayon sa mga panuntunan ng labanan, ang Kanyang panghinaharap na mga pagkilos ay magiging limitado (sa moral). Sa gayon, ang ilang kasamaan ay maaaring mahulog sa pansamantalang sakop ng kaharian ng kadiliman.

`Basahin ang Marcos 6:5 at Marcos 9:29. Ano ang ipinapakita ng mga talatang ito tungkol sa kung paanong maging ang pagkilos ng Diyos ay maaaring lubos na nauugnay sa mga bagay na gaya ng pananampalataya at panalangin?`

Sa dalawang kuwentong ito, ang ilan sa mga limitasyon o alituntunin ng tunggalian ay tila nasa lugar, na dinamikong nauugnay sa mga bagay na gaya ng pananampalataya at pananalangin. Sa kabilang dako, nakikita natin ang saganang katibayan na ang panalangin ay nagdudulot ng pagbabago sa mundong ito, na nagbubukas ng mga daan para sa pagkilos ng Diyos na kung walang panalangin ay maaaring walang ganito. Gayunman, hindi tayo dapat magkamali sa pag-iisip na ang pananampalataya at panalangin lamang ang mga dahilan. Malamang na may maraming iba pang mga dahilan na baka hindi natin alam.

Umaangkop ito sa mga bagay na dati na nating nakita tungkol sa mga alituntunin ng tunggalian. Hangga’t ang Diyos ay gumagawa ng ilang pangako o sumasang-ayon sa ilang mga panuntunan ng pakikipagtunggali, ang Kanyang panghinaharap na pagkilos ay magiging limitado (sa moral). Sa gayon, ang ilang kasamaan ay maaaring mahulog sa pansamantalang sakop ng kaharian ng kadiliman.

`Basahin ang Roma 8:18 at Apocalipsis 21:3, 4. Paano nagbibigay ang mga talatang ito ng katiyakan na bagama’t mayroong mga bagay na hindi natin alam, maaari tayong magtiwala na alam ng Diyos kung ano ang pinakamabuti, nais Niya ang pinakamabuti, at tatapusin Niya ang kasamaan at dadalhin ang isang walang hanggang kaligayahan.`