---
title:  Dagdag na Kaisipan
date:   07/03/2025
---

Basahin ang sulat ni Ellen G. White, “The Power of Satan,” pp. 341–347, sa Testimonies for the Church, vol. 1.

“Ang nagkasalang tao ay legal na bihag ni Satanas. Ang misyon ni Cristo ay iligtas siya mula sa kapangyarihan ng kanyang dakilang kalaban. Ang tao ay likas na nakakiling na sundin ang mga mungkahi ni Satanas, at hindi niya matagumpay na malalabanan ang napakahirap na kalaban maliban kung si Cristo, ang makapangyarihang Mananakop, ay nananahan sa kanya, ginagabayan ang kanyang mga hangarin, at binibigyan siya ng lakas. Ang Diyos lamang ang makapaglilimita sa kapangyarihan ni Satanas. Siya ay paroo’t parito sa lupa, at lumalakad pataas at pababa dito. Hindi siya nawala kahit isang sandali, dahil sa takot na mawalan ng pagkakataong sirain ang mga kaluluwa. Mahalagang maunawaan ito ng bayan ng Diyos, upang makatakas sila sa kanyang mga silo. Inihahanda ni Satanas ang kanyang mga panlilinlang, upang sa kanyang huling kampanya laban sa bayan ng Diyos ay hindi nila maunawaan na siya nga iyon. 2 Corinto 11:14: ‘At hindi nakapagtataka! Sapagkat maging si Satanas man ay nagpanggap na isang anghel ng liwanag.’ Habang ang ilang nalinlang na mga kaluluwa ay nagsusulong na siya ay hindi totoo, binibihag niya sila, at gumagawa sa kanila sa isang malawak na paraan. Mas alam ni Satanas kaysa sa bayan ng Diyos ang kapangyarihan na maaari nilang taglayin laban sa kanya kapag ang kanilang lakas ay nakay Cristo. Kapag mapagpakumbaba silang humingi ng tulong sa makapangyarihang Manlulupig, ang pinakamahinang mananampalataya sa katotohanan, na umaasa nang matatag kay Cristo, ay matagumpay na maitataboy si Satanas at ang lahat ng kanyang hukbo. Siya ay napakatuso upang humarap nang lantaran, na may tapang, at kasama ng kanyang mga tukso; sapagka’t kung magkagayon ay mapupukaw ang inaantok na lakas ng Kristiyano, at aasa siya sa malakas at makapangyarihang Tagapagligtas. Ngunit siya ay pumapasok na hindi napapansin, at gumagawa ng pagbabalatkayo sa pamamagitan ng mga anak ng pagsuway na nag-aangking maka-Diyos.”—Ellen G. White, Testimonies for the Church, vol. 1, p. 341.

**Mga Tanong Para sa Talakayan**:

`Ano ang ibig sabihin ng “legal na bihag ni Satanas”? Ibig bang sabihin ay maaari ng gawin ng diyablo ang anumang gusto niya sa mga tao? Kung hindi, bakit hindi? Paano ito nauugnay sa kung ano ang maaari nating tawaging “mga panuntunan ng tunggalian” sa pangsansinukob na tunggalian?`

`Bakit bibigyan ng Diyos si Satanas ng anumang nasasakupan sa pangsansinukob na tunggalian, kahit na pansamantala lamang? Ano ang sinasabi nito sa atin tungkol sa kung paano hinahangad ng Diyos na sagutin ang mga akusasyon ni Satanas?`

`Paano ka tumugon sa mga taong, kahit na ang mga Kristiyano, ay tumatangging si Satanas ay isang tunay at personal na nilalang? Bagama’t maaaring hindi natin mapatunayan ang pag-iral ni Satanas, anong ebidensiya ang maaari mong ipahayag na maaaring makatulong sa isang taong labis na nalinlang?`