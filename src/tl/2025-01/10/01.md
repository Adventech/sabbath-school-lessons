---
title:  Mga Panuntunan ng Tunggalian
date:   01/03/2025
---

### Basahin para sa Pag-aaral sa Linggong Ito

Daniel 10:1–14, Apocalipsis 13:1–8, Job 1:1–12, Job 2:1–7, Juan 12:31, Juan 14:30, Marcos 6:5, Marcos 9:29.

> <p>Talatang Sauluhin</p>
> “Àng patuloy na gumagawa ng kasalanan ay sa diyablo; sapagkat buhat pa ng pasimula ay nagkakasala na ang diyablo. Dahil dito, nahayag ang Anak ng Diyos upang wasakin ang mga gawa ng diyablo” (1 Juan 3:8).

Ang isa sa mga makapangyarihang kuwento na naghahayag ng likas ng pangsansinukob na tunggalian ay makikita sa 1 Hari 18:19-40. Si Elias ay nasa Bundok ng Carmel kung saan ibinunyag ng Panginoon ang tinatawag na “mga disyus-diyosan ng mga bansa.” Ngunit, mayroon pang higit na nagaganap sa likod ng mga “diyus-diyosan” na ito kaysa sa katotohanang sila ay katha lamang ng paganong imahinasyon. Sa likod ng mga “diyus-diyusan” na iniisip ng mga bansang nakapaligid sa Israel na kanilang sinasamba, ay may iba pa.

“Sila’y naghahandog sa mga demonyo at hindi Diyos, sa mga diyos na hindi nila kilala, sa mga bagong diyos na kalilitaw pa lamang, na hindi kinatatakutan ng inyong mga ninuno” (Deuteronomio 32:17). Idinagdag ni Pablo, “ang mga bagay na inihahandog ng mga pagano ay kanilang inihahandog sa mga demonyo at hindi sa Diyos, hindi ko ibig na kayo’y  maging kasama ng mga demonyo” (1 Corinto 10:20).

Kung ganon, sa likod ng mga huwad na “diyos” ng mga bansa ay mga demonyo na nagpapanggap. Ibig sabihin, ang lahat ng mga talata ng Biblia na tumutukoy sa pagsamba sa diyus-diyosan at mga banyagang diyos ay mga talata ng “pangsansinukob na tunggalian.”

Sa ganitong background, mas nauunawaan ang tema ng pangsansinukob na tunggalian. At ang katotohanang ito ay may napakalaking implikasyon para sa higit na pag-unawa sa likas na katangian ng labanang ito at kung paano ito nagbibigay-liwanag sa problema ng kasamaan.

_*Pag-aralan ang liksyon sa linggong ito bilang paghahanda sa Sabbath, Marso 8._