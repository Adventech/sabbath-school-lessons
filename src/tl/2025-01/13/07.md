---
title:  Dagdag na Kaisipan
date:   28/03/2025
---

Basahin ang sulat ni Ellen G. White na, “The Least of These My Brethren,” pp. 637–641, sa The Desire of Ages.

“Yaong mga naglilingkod sa iba ay paglilingkuran ng Punong Pastol. Sila mismo ay iinom ng tubig ng buhay, at mabubusog. Hindi sila mananabik para sa mga kapana-panabik na libangan, o para sa ilang pagbabago sa kanilang buhay. Ang dakilang paksa ng interes ay, kung paano iligtas ang mga kaluluwang handang mapahamak. Ang pakikitungo sa kapwa ay magiging kapaki-pakinabang. Ang pag-ibig ng Manunubos ay magbubuklod sa mga puso sa pagkakaisa.

“Kapag napagtanto natin na tayo ay mga manggagawang kasama ng Diyos, ang Kanyang mga pangako ay hindi pag-uusapan nang walang kabuluhan. Sila ay mag-aalab sa ating mga puso, at mag-aapoy sa ating mga labi. Kay Moises, nang tawagin upang maglingkod sa isang taong mangmang, walang disiplina, at mapanghimagsik, ang Diyos ay nagbigay ng pangako, ‘Ako’y sasa iyo, at bibigyan kita ng kapahingahan. ‘ At sinabi Niya, ‘Ako’y makakasama mo.’ Exodo 33:14; 3:12. Ang pangakong ito ay para sa lahat ng gumagawa sa lugar ni Cristo para sa Kanyang mga naghihirap at nagdurusa [na bayan].”—Ellen G. White, The Desire of Ages, p. 641.

**Mga Tanong Para sa Talakayan**:

`Basahin ang 1 Corinto 13:4–8. Paano binibigyang liwanag ng 1 Corinto 13 kung anong uri ng mga tao tayo na dapat na maging?`

`Ano ang naghihiwalay sa mga tupa sa mga kambing sa Mateo 25:31–46? Paano natin mauunawaan ang sinasabi ni Jesus dito sa paraang hindi nagtuturo ng kaligtasan sa pamamagitan ng mga gawa?`

`Ano ang ibig sabihin sa iyo na “Kapag mahal natin ang mundo, tulad ng pag-ibig ni Cristo sa mundo—kung gayon tayo ay karapat-dapat sa langit!” (tingnan ang pag-aaral ng Huwebes)? Ano ang inihahayag nito tungkol sa likas ng Diyos at sa likas mismo ng langit? Paano tayo mamumuhay nang higit na katulad ng mga mamamayan ng langit sa bagay na ito, kaugnay ng pagpapalaganap ng pag-ibig ng Diyos sa paraang nagdudulot ng liwanag at katarungan sa mga inaapi?`

`nong mga praktikal na hakbang ang dapat gawin sa iyong lokal na iglesya upang ipakita ang malasakit ng Diyos sa pag-ibig at katarungan sa iyong lokal na komunidad? Ano ang iyong ginagawang mabuti para sa iyong komunidad? Ano ang kailangan mong pagbutihin at pagtuunan ng pansin? Anong mga hakbang ang maaari mong gawin nang paisa-isa at sama-sama upang kumilos ayon sa napag-aralan natin tungkol sa pag-ibig at katarungan ng Diyos?`