---
title:  Kautusan at Biyaya
date:   25/03/2025
---

Gaya ng nakita natin, ang kautusan at biyaya ay hindi magkasalungat sa isa’t isa. Sa halip, naglilingkod sila sa iba’t ibang tungkulin alinsunod sa pag-ibig at katarungan ng Diyos. Ang isang matinding kaibahan sa pagitan ng kautusan at biyaya ay magiging palaisipan sa mga sinaunang Israelita, na nakita ang pagbibigay ng Diyos ng kautusan mismo bilang isang dakilang pagpapakita ng biyaya ng Diyos. Bagaman ang mga “diyos” ng nakapalibot na mga bansa ay pabagu-bago at ganap na hindi mahuhulaan, na iniiwan ang mga taong walang paraan upang malaman kung ano ang ninanais ng “mga diyos” at kung ano ang magpapasaya sa kanila, ang Diyos ng Biblia ay napakalinaw na nagtuturo sa Kanyang bayan tungkol sa kung ano ang nakalulugod sa Kanya. At kung ano ang nakalulugod sa Kanya ay para lamang sa ikabubuti ng lahat ng Kanyang bayan, pang-indibiduwal at panglahatan.

Gayunpaman, hindi tayo maililigtas ng kautusan mula sa kasalanan o makapagpapabago sa puso ng tao. Dahil sa ating likas na pagkamakasalanan, kailangan natin ng espiritwal na paglipat ng puso.

`Basahin ang Jeremias 31:31–34. Ano ang itinuturo nito tungkol sa mga pangako ng Diyos na bibigyan tayo ng bagong puso? Ihambing ito sa mga salita ni Cristo kay Nicodemo sa Juan 3:1–21 tungkol sa bagong kapanganakan. Tingnan din ang Hebreo 8:10.`

Oo, ang kautusan ay hindi makapagliligtas o baguhin ang puso ng mga tao. Dahil sa ating likas na pagiging makasalanan, kailangan natin ang isang bagong palit na espiritwal na puso.

`Basahin ang Jeremias 31:31–34. Ano ang itinuturo nito sa atin tungkol sa mga pangako ng Diyos na bigyan tayo ng isang bagong puso? Ihambing ito sa mga salita ni Nicodemo sa Juan 3:1-21. Tingnan rin ang Hebreo 8:10.`

Ang Sampung Utos ay isinulat mismo ng Diyos sa mga tapyas ng bato (Exodo 31:18), ngunit ang kautusan ay dapat ding isulat ng Diyos sa puso ng mga tao (Mga Awit 37:30, 31). Sa isip, ang kautusan ng pag-ibig ng Diyos ay hindi panlabas sa atin kundi panloob sa ating mga karakter. Ang Diyos lamang ang maaaring maglagay ng Kanyang kautusan sa mga puso ng tao, at ipinangako Niya na gagawin iyon para sa Kanyang katipanang mga tao (tingnan sa Hebreo 8:10).

Hindi natin maililigtas ang ating sarili sa pamamagitan ng pagsunod sa kautusan. Sa halip, ito ay sa pamamagitan ng biyaya tayo ay naligtas sa pamamagitan ng pananampalataya, hindi sa ating sarili, kundi bilang kaloob ng Diyos (Efeso 2:8). Hindi natin sinusunod ang kautusan upang maligtas; sinusunod natin ang kautusan dahil ligtas na tayo. Hindi natin sinusunod ang kautusan upang mahalin ngunit dahil tayo ay minamahal, at sa gayon ay ninanais nating mahalin ang Diyos at ang iba (tingnan ang Juan 14:15).

Kasabay nito, ipinapakita sa atin ng kautusan ang ating kasalanan (Santiago 1:22–25, Roma 3:20, Roma 7:7), ipinapakita sa atin ang ating pangangailangan ng isang Manunubos (Galacia 3:22–24), ginagabayan tayo sa pinakamabuting paraan ng pamumuhay, at inihahayag ang katangian ng pag-ibig ng Diyos.

`Ano ang iyong pag-asa sa paghuhukom? Ang iyong masigasig at tapat na pagsunod sa kautusan ba o ang katuwiran ni Cristo, na sumasaklaw sa iyo? Ano ang sinasabi sa iyo ng iyong sagot tungkol sa tungkulin ng batas ng Diyos sa kung ano ang magagawa o hindi nito magagawa?`