---
title:  Dagdag na Kaisipan
date:   03/01/2025
---

Basahin ang sulat ni Ellen G. White, “To Meet the Bridegroom,” pp. 405–421 sa Christ’s Object Lessons.

“Ang kadiliman ng maling pagkakakilala sa Diyos ang bumabalot sa mundo. Ang mga tao ay nawawalan ng kaalaman tungkol sa Kanyang karakter. Ito ay hindi naiintindihan at mali ang pagkaunawa. Sa panahong ito isang mensahe mula sa Diyos ay ipapahayag, isang mensahe na nagbibigay-liwanag sa impluwensya nito at nagliligtas sa kapangyarihan nito. Ang Kanyang karakter ay dapat na ipahayag. Sa kadiliman ng mundo ay ilalahad ang liwanag ng Kanyang kaluwalhatian, awa, at katotohanan.

“Ito ang gawaing inilarawan ni propeta Isaias sa mga salitang, “O Jerusalem, na tagapagdala ng mabubuting balita, itaas mo ang iyong tinig na may kalakasan; itaas mo, huwag kang matakot; sabihin mo sa mga lunsod ng Juda.’Tingnan mo ang iyong Diyos! Narito, ang Panginoong Diyos ay darating na may kapangyarihan, at ang Kanyang mga kamay ay mamumuno para sa Kanya; narito, ang Kanyang gantimpala ay dala Niya, at ang Kanyang ganti ay nasa harap Niya.’ Isaias 40:9, 10.

“Yaong mga naghihintay para sa pagdating ng kasintahang lalaki ay magsasabi sa mga taong, “Narito ang iyong Diyos.’ Ang huling silahis ng mahabaging liwanag, ang huling mensahe ng awa ay ipagkakaloob sa mundo, ay isang pahayag ng Kanyang karakter ng pag-ibig. Ang mga anak ng Diyos ay magpapakita ng Kanyang kaluwalhatian. Sa kanilang sariling buhay at karakter ay ipapakita nila kung ano ang nagawa ng biyaya ng Diyos sa kanila.

“Ang liwanag ng Araw ng Katwiran ay magliliwanag sa pamamagitan ng mabuting gawa—sa mga salita ng katotohanan at mga gawa ng kabanalan.”—Ellen G. White, Christ’s Object Lessons, pp. 415, 416.

**Mga Tanong Para sa Talakayan**:

`Ang mas masahol pa sa kaisipan na walang Diyos ay ang kaisipan na kinapootan tayo ng Diyos. Gaano kaya kaaiba ang mundong ating ginagalawan kung totoo iyon?`

`Bakit kaya, sa iyong palagay ay may napakaramaing di-pagkakaunawaan tungkol sa karakter ng Diyos sa ating mundo ngayon? Pag-isipan at talakayin ang mga paraan kung paano ka makakatulong sa ibang tao para mas malinaw nilang makita ang karakter ng Diyos na pag-ibig.`

`Anong mensahe ang dapat ipahayag ngayon tungkol sa karakter ng Diyos? Paano mo ipapaliwanag ang mensaheng ito sa isang taong hindi pamilyar sa katotohanan ng pag-ibig ng Diyos? Anong ebidensya ang maipapakita mo na nagpapahayag ng katotohanan ng Kanyang pag-ibig at ng Kanyang kahanga-hangang karakter?`

`Ang pag-usapan ang pag-ibig ng Diyos ay isang bagay. Ang ihayag at ipakita na ang pag-ibig sa ating buhay ay ibang bagay. Anong “mga gawa ng kabanalan” ang maaaring maghayag ng pag-ibig ng Diyos sa mga nasa paligid natin?`