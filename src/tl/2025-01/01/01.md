---
title:  Malayang Umiibig ang Diyos
date:   28/12/2024
---

### Basahin para sa Pag-aaral sa Linggong ito

Exodo 33:15–22; Hosea 14:1–4; Apocalipsis 4:11; Juan 17:24; Mateo 22:1–14; Juan 10:17, 18.

> <p>Talatang Sauluhin</p>
> “Aking gagamutin ang kanilang pagtataksil, malaya Ko silang iibigin; sapagkat ang Aking galit ay naalis na sa kanila” (Hosea 14:4).

Bagama’t tatlong beses na itinanggi ni Pedro si Jesus, tulad ng inihula ni Jesus (Mateo 26:34), ang mga pagtangging ito ay hindi ang katapusan ng kuwento. Pagkatapos ng pagkabuhay-muli, tinanong ni Jesus si Pedro, “Minamahal mo ba Ako nang higit kaysa mga ito?” At sumagot si Pedro ng “Opo, Panginoon; nalalaman mo na minamahal kita.” At sinabi ni Jesus, “Pakainin mo ang Aking mga kordero.” Pagkatapos, muling tinanong ni Jesus si Pedro, “Minamahal mo ba Ako?” At sumagot si Pedro, “Opo, Panginoon; nalalaman mo na minamahal kita.” At sinabi ni Jesus, “Alagaan mo ang Aking mga tupa.” Pagkatapos, sa ikatlong pagkakataon ay tinanong ni Jesus si Pedro, “Minamahal Mo ba Ako?” At “nalungkot si Pedro sapagkat tatlong ulit nang sinabi sa kanya, “Minamahal mo ba Ako?” At sumagot si Pedro, “Panginoon, nalalaman Mo ang lahat ng mga bagay; nalalaman Mo na minamahal Kita.” At sinabi ni Jesus, “Pakainin mo ang Aking mga tupa” (Juan 21:15–17). Kung paanong tatlong beses na itinanggi ni Pedro si Jesus, si Jesus—sa paraan ng napakahalagang tanong, “Minamahal mo ba Ako?”—ay ibinalik si Pedro nang tatlong beses.

Kahit na ang ating mga kalagayan ay maaaring naiiba sa kay Pedro, sa maraming paraan ang simulain ay pareho. Ibig sabihin, ang tanong na tinanong ni Jesus kay Pedro ang tunay na katanungan na itinatanong ng Diyos sa bawat isa sa atin sa ating panahon at lugar: Mahal mo ba Ako?

Ang lahat ay nakasalalay sa ating sagot sa tanong na iyan.

_*Pag-aralan ang liksyon sa linggong ito bilang paghahanda para sa Sabbath, Enero 4._