---
title:  Mga Buhay na Bato
date:   15/01/2025
---

Paanong tayo, bilang mga nagkasala, at makasalanang mga nilikha, ay maaaring maging kalugud-lugod sa isang banal na Diyos?

`Basahin ang Roma 8:1 at Roma 5:8. Ano ang itinuturo ng talatang ito tungkol sa ating katayuan sa Diyos?`

Ang Diyos ay nagbibigay ng biyaya sa mga tao bago pa ang anumang tugon ng tao. Bago pa tayo magsalita o gumawa ng anuman, hinahanap na tayo ng Diyos at binibigyan tayo ng pagkakataon na tanggapin o tanggihan ang Kanyang pag-ibig.Gaya ng sinabi ng Roma 5:8, “Subalit pinatutunayan ng Diyos ang Kanyang pag-ibig sa atin, na noong tayo’y makasalanan pa, si Cristo ay namatay para sa atin” (ihambing sa Jeremias 31:3). At maaari tayong makipagkasundo sa Diyos at maging kalugud-lugod sa Kanyang paningin, sa pamamagitan ng pananampalataya sa pamamagitan ng ginawa ng ating Manunubos.

`Basahin ang 1 Pedro 2:4–6 at ihambing ito sa Mga Hebreo 11:6. Ano ang sinasabi nito sa atin kung paano tayo magiging kalugud-lugod sa Diyos?`

Kung walang pakikialam ng Diyos, ang mga nagkasalang tao ay walang kakayahang magdala ng anumang bagay na mahalaga sa Diyos. Ngunit ang Diyos, ayon sa Kanyang biyaya at awa, ay gumawa ng paraan, sa pamamagitan ng gawain ni Cristo. “Sa pamamagitan ni Jesu-Cristo” ay maaari tayong “maghandog ng mga espiritwal na handog na kasiya-siya sa Diyos” (1 Pedro 2:5). Bagama’t “kung walang pananampalataya ay hindi maaaring kalugdan ng Diyos” (Hebreo 11:6), subalit sa pamamagitan ng gawaing pamamagitan ni Cristo, “gagawin” ng Diyos ang mga mananampalataya na “ganap sa bawat mabuting bagay upang magawa ninyo ang Kanyang kalooban, at gawin sa atin ang nakakalugod sa paningin Niya, sa pamamagitan ni Jesu-Cristo, na sa Kanya ang kaluwalhatian magpakailanman. Amen” (Hebreo 13:21). Ang mga tumutugon sa Diyos sa pamamagitan ng pananampalataya ay itinuturing na matuwid sa Kanyang paningin sa pamamagitan ng pamamagitan ni Cristo, na tanging ang Kanyang katuwiran lamang ang katanggap-tanggap. At ang mga tumutugon sa mapagmahal na mga panawagan ng Diyos ay ibinibilang na karapat-dapat dahil sa pamamagitan ni Cristo (Lucas 20:35), at binabago Niya sila sang ayon sa Kanyang wangis (1 Corinto 15:51–57, 1 Juan 3:2).

`Bakit nakapagpapalakas-loob ang ideya na si Cristo ang namamagitan para sa iyo sa langit?`