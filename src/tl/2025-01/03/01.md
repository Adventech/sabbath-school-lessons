---
title:  Ang Maging Kalugud-lugod sa Diyos
date:   11/01/2025
---

### Basahin para sa Pag-aaral sa Linggong Ito

Lucas 15:11–32, Zefanias 3:17, Efeso 5:25–28, Isaias 43:4, Roma 8:1, Roma 5:8, Marcos 9:17–29.

> <p>Talatang Sauluhin</p>
> “Ang Panginoon mong Diyos ay nasa gitna mo, isang mandirigma na nagbibigay ng tagumpay; siya’y magagalak sa iyo na may kagalakan; siya’y tatahimik sa kaniyang pag-ibig; siya’y magagalak sa iyo na may malakas na awitan” (Sefanias 3:17).

Isipin ang sumusunod na senaryo: isang limang taong gulang na bata ang lumapit sa kanyang ama na may dalang isang regalo na hindi maganda pagkabalot sa Araw ng mga Ama. Tuwang-tuwang inabot niya ang regalo sa kanyang ama.

Isipin na sinabi ng ama, “Anak, wala akong pakialam sa regalo mo. Kung tutuusin, wala kang maibibigay sa akin na magpapasaya sa akin. Anumang maibibigay mo sa akin, makukuha ko para sa aking sarili, at anumang ibigay mo sa akin ay binili ng pera ko o ginawa mula sa mga materyales na binayaran ko. Kaya, sa iyo na ang iyong regalo. Hindi ko kailangan o gusto man ito. Pero kahit papaano, mahal kita.”

Aray!

Ano sa palagay mo ang reaksyong ito ng ama? Ang mga salitang tulad ng “walang puso,” “malamig,” at “walang pakiramdam” ang pumapasok sa isip. Ganito ba ang paraan ng pagtugon ng Diyos sa atin? Maaari ba talaga tayong maging kalugud-lugod sa Diyos? Mahirap man isipin, maging tayo bilang mga nagkasalang nilalang, napinsala ng kasalanan, at madaling mahulog sa pagkakasala—oo, maaari tayong maging kalugud-lugod sa Diyos! Sa madaling salita, hindi tayo tinitingnan ng Diyos, o ang mga kaloob na dinadala natin sa Kanya, na may saloobin ng amang iyon. Sa kabaligtaran, maaari tayong maging kalugud-lugod sa Diyos, ngunit sa pamamagitan lamang ni Cristo.

_*Pag-aralan ang liksyon sa linggong ito bilang paghahanda para sa Sabbath, Enero 18._