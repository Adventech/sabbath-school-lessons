---
title:  Iniibig ng Diyos ang Katarungan
date:   18/03/2025
---

Ipinapahayag ng Banal na Kasulatan na mahal ng Diyos ang katarungan at napopoot sa kasamaan (halimbawa, Awit 33:5, Isaias 61:8), at Siya ay labis na nababahala sa kawalan ng katarungan, na nagbubunga ng matuwid na galit sa ngalan ng lahat ng mga biktima ng kawalang-katarungan. Sa buong Luma at Bagong Tipan, ang Diyos ay palaging masigasig para sa mga niyuyurakan at inaapi habang nagpapahayag ng matuwid na galit laban sa mga nambibiktima at nang-aapi.

`Basahin ang Awit 82. Paano ipinapahayag ng Awit na ito ang malasakit ng Diyos sa katarungan sa mundong ito? Ano kaya ang kahulugan nito sa atin ngayon?`

Gaya nang naiintindihan ng maraming komentarista, ang talatang ito ay tinutuligsa kapwa ng mga pinuno sa lupa na responsable para sa kawalang-katarungan sa lipunan at ito rin ay isang pantukoy sa panahong hahatulan ng Diyos ang mga makalangit na pinuno (ang “mga diyos”) na nasa likod ng tiwaling mga hukom sa lupa at pinuno (malinaw na mga puwersa ng demonyo). Natatangi, ang mga pinuno ay tinatanong, “Hanggang kailan kayo hahatol nang di-makatarungan, at magpapakita ng pagsang-ayon sa masama?” (Awit 82:2).

Bukod dito, sila’y inatasang: “Bigyan ng katarungan ang mga mahina at ulila; panatilihin ang karapatan ng napipighati at dukha. Sagipin inyo ang mga mahina at nangangailangan; iligtas ninyo sila sa kamay ng masama” (Awit 82:3, 4). Dito at sa ibang lugar, ang mga propeta ng Lumang Tipan ay nagtakda ng isang malinaw na panawagan para sa katarungan. Hindi ito isang maliit na alalahanin ng Kasulatan; ito ay sentro sa mensahe ng mga propeta sa buong Lumang Tipan at sa sinabi ni Jesus noong narito Siya sa laman.

Hindi lihim kung ano ang ninanais at hinihingi ng Diyos sa mga nag-aangking nagmamahal at sumusunod sa Kanya. Napakalinaw Niyang tinukoy sa Mikas 6:8 (at sa katulad na mga talata sa ibang lugar): “Ipinakita Niya sa iyo, O tao, kung ano ang mabuti; at ano ang itinakda ng Panginoon sa iyo, kundi ang gumawa na may katarungan, at umibig sa kaawaan, at lumakad na may kapakumbabaan na kasama ng iyong Diyos?”

Ang damdaming ito ay idiniin sa buong Kasulatan. Halimbawa, sinabi ni Jesus: “Sa pamamagitan nito ay makikilala kayo ng lahat mga taong kayo ay Aking mga alagad, kung kayo’y may pag-ibig sa isa’t isa” (Juan 13:35; ihambing sa 1 Juan 4:8–16).

`Ano kaya ang magiging hitsura ng ating mga pamilya at iglesya kung isasaalang-alang natin ang Mikas 6:8 at isasakabuhayan ito sa salita at sa gawa? Sa anumang konteksto na naroroon ka, paano mas maipakikita ang paggamit ng mga prinsipyong ito?`