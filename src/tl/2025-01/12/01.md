---
title:  "Pag-ibig at Katarungan: Ang Dalawang Pinakadakilang Mga Utos"
date:   15/03/2025
---

### Basahin para sa Pag-aaral sa Linggong Ito

Mateo 22:34–40, Zacarias 7:9–12, Awit 82, Mikas 6:8, Mateo 23:23–30, Lucas 10:25–37.

> <p>Talatang Sauluhin</p>
> “Kung sinasabi ng sinuman, ‘Iniibig ko ang Diyos,’ at napopoot sa kanyang kapatid, siya ay sinungaling; sapagkat ang hindi umiibig sa kanyang kapatid na kanyang nakikita, ay hindi maaaring umibig sa Diyos na hindi niya nakita?” (1 Juan 4:20).

Bagama’t may tiwala tayo na sa huli ay itutuwid ng Diyos ang lahat ng bagay, bilang mga Kristiyano, mahalaga pa rin kung ano ang ginagawa natin dito at ngayon. Bagaman maaaring maraming kawalang-katarungan at kasamaan na hindi na aalisin ng Diyos ngayon (dahil sa mga limitasyon ng pangsansinukob na tunggalian), hindi ito nangangahulugan na hindi tayo maaaring magamit upang makatulong na maibsan ang anumang pagdurusa at kasamaan na ating nararanasan, sa anumang posibleng antas. Sa katunayan, obligado tayo, bilang mga Kristiyano, na gawin iyon.

Gaya ng nakita natin, ang pag-ibig at katarungan ay magkasama; hindi sila mapaghihiwalay. Mahal ng Diyos ang katarungan. Alinsunod dito, kung mahal natin ang Diyos, mamahalin din natin ang katarungan.

Gayundin, kung mahal natin ang Diyos, mamahalin natin ang isa’t isa. Bahagi ng pagmamahal sa isa’t isa ang pagbabahagi ng pagmamalasakit para sa kapakanan ng mga nakapaligid sa atin. Kapag ang iba ay dumaranas ng kahirapan, pang-aapi, o anumang uri ng kawalang-katarungan, dapat tayong mag-alala. Kapag ang iba ay inaapi, hindi tayo dapat pumikit. Sa halip, dapat nating tanungin ang ating sarili kung ano ang magagawa natin, sa bawat isa at sa pangkalahatan, upang isulong ang pag-ibig at katarungan ng Diyos sa paraang nagpapakita sa ating wasak na mundo ang perpektong katangian ng ating Panginoon ng katuwiran at pag-ibig.

_*Pag-aralan ang liksyon sa linggong ito bilang paghahanda para sa Sabbath, Marso 22._