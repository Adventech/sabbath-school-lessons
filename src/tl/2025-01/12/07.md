---
title:  Dagdag na Kaisipan
date:   21/03/2025
---

Basahin ang sulat ni Ellen G. White, “The Sabbath,” pp. 281–289, sa The Desire of Ages.

“Ang mga espiya ay hindi nangahas na sumagot kay Cristo sa harapan ng

karamihan, dahil sa takot na sila ay masangkot sa kahirapan. Alam nila na Siya ay nagsasabi ng katotohanan. Sa halip na labagin ang kanilang mga tradisyon, hahayaan nila ang isang tao upang magdusa, habang papaginhawahin nila ang isang hayop dahil sa malulugi ang may-ari kung ito ay pababayaan. Sa gayon ang higit na pag-aalaga ay ipinakita para sa isang piping hayop kaysa sa tao, na ginawa ayon sa larawan ng Diyos. Inilalarawan nito ang paggawa ng lahat ng huwad na relihiyon. Nagmula ang mga ito sa pagnanais ng taong itaas ang kanyang sarili sa Diyos, ngunit nagreresulta ito sa pagpapakababa ng tao kaysa sa hayop. Ang bawat relihiyon na nakikipagdigma laban sa pamumuno ng Diyos ay ninanakawan ng kaluwalhatian ang tao—ng kaluwalhatian na nasa kanya na mula pa sa Paglalang, at ibabalik sa kanya sa pamamagitan ni Cristo. Ang bawat huwad na relihiyon ay nagtuturo sa mga tagasunod nito na maging pabaya sa mga pangangailangan, pagdurusa, at karapatan ng tao. Ang ebanghelyo ay naglalagay ng mataas na halaga sa sangkatauhan bilang mga binili ng dugo ni Cristo, at ito ay nagtuturo ng isang magiliw na paggalang sa mga pangangailangan at paghihirap ng tao. Sinabi ng Panginoon, “Aking gagawin na mas bihira ang mga tao kaysa dalisay na ginto; at ang sangkatauhan kaysa sa ginto ng Ofir.” Isaias 13:12.

“Nang bumaling si Jesus sa mga Pariseo na may tanong kung matuwid sa araw ng Sabbath na gumawa ng mabuti o gumawa ng masama, magligtas ng buhay o pumatay, hinarap Niya sila sa sarili nilang masasamang layunin. Kanilang tinutugis ang Kanyang buhay na may matinding poot, habang Siya ay nagliligtas ng buhay at nagdadala ng kaligayahan sa karamihan. Mas mabuti bang pumatay sa araw ng Sabbath, gaya ng kanilang pinaplanong gawin, kaysa pagalingin ang mga nagdadalamhati, gaya ng Kanyang ginawa? Mas matuwid bang magkaroon ng pagnanasang pumatay sa puso sa banal na araw ng Diyos kaysa mahalin ang lahat ng tao, na ipinapakita sa mga gawa ng awa?”—Ellen G. White, The Desire of Ages, pp. 286, 287.

**Mga Tanong Para sa Talakayan**:

`Bakit at gaano ito katotoo na “Ang bawat huwad na relihiyon ay nagtuturo sa kanilang pagsunod na maging pabaya sa mga pangangailangan ng tao”? Paano tayo makakakilos nang kusang-loob upang maiwasan ang gayong kapabayaan sa ating mga komunidad ng iglesya at sa labas nito?`

`Sino ang aking kapwa? Sino ang iyong kapwa-tao? Sa anong mga praktikal na paraan dapat tayong gawing tagasunod ni Cristo na higit na katulad ng Samaritano na tumawid sa mga hangganan ng kanyang panahon upang maipakita ang pag-ibig?`

`Kung mahal ng Diyos ang katarungan at awa, paano tayo dapat na kumilos ayon sa “higit na mahahalagang bagay ng kautusan”? Paano tayo higit na makakapokus sa tinatawag ni Jesus na “higit na mahahalagang bagay ng kautusan”?`

`Kapag iniisip at pinag-uusapan natin ang tungkol sa paghatol, gaano kadalas natin binibigyang-diin na ang pangunahing paraan ng pagtalakay ni Jesus sa paghatol ay kung, at hanggang saan, tayo’y aktibong nagmamahal sa iba, lalo na ang mga inaapi at pinahihirapan? Pagnilayan ito ayon sa liwanag ng Mateo 25:31–46.`