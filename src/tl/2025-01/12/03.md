---
title:  Ang Dalawang Pinakamalaking Kasalanan
date:   17/03/2025
---

Ayon mismo kay Jesus, ang dalawang pinakadakilang utos ay ang pag-ibig sa Diyos at pag-ibig sa isa’t isa. At ang pagsasagawa ng mga utos na ito ay nagsasangkot ng mga sakripisyo na nagpapakita ng pagmamahal sa iba, na ito talaga ang layunin ng pagsunod sa mga yapak ni Jesus.

Ngayon, kung ang dalawang pinakadakilang utos ay ang pag-ibig sa Diyos at pag-ibig sa iba, ano naman ang dalawang pinakamalaking kasalanan?

`Basahin ang Awit 135:13–19. Ano ang inihahayag nito tungkol sa isang karaniwang kasalanan na binibigyang-diin sa buong Kasulatan?`

Ang Lumang Tipan, higit sa lahat, ay patuloy na binibigyang-diin ang kahalagahan ng pagmamahal sa Diyos (tingnan ang Deuteronomio 6:5). Ito ay malapit na nauugnay sa malaking kasalanan ng idolatriya, na kabaligtaran ng pag-ibig sa Diyos.

`Basahin ang Zacarias 7:9–12. Ayon sa propetang si Zacarias sa talatang ito, ano ang idinidikta ng Diyos? Paano ito at ang kasalanan ng idolatriya ay nauugnay sa dalawang dakilang utos?`

Hindi lamang ang idolatriya na kung saan ang Diyos ay tumutugon na may galit ng pag-ibig, kundi ang pagmamaltrato sa Kanyang bayan, maging indibiduwal man o pangkalahatan. Nagagalit ang Diyos sa kawalan ng katarungan dahil ang Diyos ay pag-ibig.

Ang dalawang malalaking kasalanan na binibigyang-diin sa buong Lumang Tipan ay mga pagkukulang na may kaugnayan sa dalawang dakilang utos: ang ibigin ang Diyos at ibigin ang isa’t isa. Ang dalawang pinakamalaking kasalanan ay mga kabiguan ng pag-ibig. Kung gayon, sa madaling salita hindi mo masusunod ang mga utos kung hindi mo mahal ang Diyos at kung hindi mo mahal ang iba.

Sa katunayan, ang 1 Juan 4:20, 21 ay nagsasabi: “Kung sinasabi ng sinuman, ‘Iniibig ko ang Diyos,’ at napopoot sa kanyang kapatid, siya ay sinungaling; sapagkat ang hindi umiibig sa kanyang kapatid na kanyang nakikita, ay hindi maaaring umibig sa Diyos na hindi niya nakita?”  At ang utos na ito na mula sa Kanya ay nasa atin: na ang umiibig sa Diyos ay dapat ding umibig sa kanyang kapatid.”

`Paano mo ipaliliwanag kung bakit hindi maihihiwalay ang pag-ibig sa Diyos sa pagmamahal sa iba? Paano mo nauunawaan ang di-napuputol na ugnayang ito?`