---
title:  Nagdalamhati Dahil sa Kasamaan
date:   26/01/2025
---

Ang Diyos ng Biblia ay nagmamahal sa katarungan at napopoot sa kasamaan. Samakatuwid, ang kasalanan at kasamaan ang nag-udyok sa Kanya sa pag-ibig, isang pag-ibig na ipinahayag para sa mga inaapi at inaabuso, at maging sa mga kaso kung saan ang kasamaan ng isang tao ay pangunahing nakakaapekto sa sarili. Kinamumuhian ng Diyos ang kasamaan dahil laging sinasaktan ng kasamaan ang Kanyang mga nilalang, kahit pa ito’y pananakit mismo sa sarili. Sa mga salaysay ng Biblia, ang Diyos ay paulit-ulit na pinupukaw sa galit sa pamamagitan ng tinutukoy ng mga iskolar ng Biblia bilang siklo ng paghihimagsik. Ang siklong ito ay ang sumusunod:

Ang mga tao ay naghihimagsik laban sa Diyos at gumagawa ng kasamaan, kung minsan ay ang mga kasuklam-suklam na kalupitan, tulad ng paghahandog ng bata at iba pang mga kasuklam-suklam sa Kanyang paningin.

Ang Diyos ay lumilisan ayon sa mga desisyon ng mga tao.

Ang bayan ay inaapi ng mga dayuhang bansa.

Ang bayan ay sumisigaw sa Diyos para sa kaligtasan.

Magiliw na inililigtas ng Diyos ang bayan.

Ang bayan ay muling naghihimagsik laban sa Diyos, na kadalasang mas malala pa kaysa dati.

Gayunpaman, sa harap siklong ito ng matinding kasamaan at pagtataksil, paulit-ulit na sinasalubong ng Diyos ang kataksilan, na may walang katapusang katapatan, mahabang pagtitiis, kamangha-manghang biyaya, at matinding habag.

`Basahin ang Awit 78. Ano ang ipinahihiwatig ng talatang ito tungkol sa tugon ng Diyos sa paulit-ulit na paghihimagsik ng Kanyang bayan?`

Ayon sa Biblia, ang pag-ibig at katarungan ay magkaugnay. Ang banal na galit ang tamang tugon ng pag-ibig laban sa kasamaan dahil ang kasamaan ay laging nananakit sa taong mahal ng Diyos. Walang pangyayari sa Kasulatan kung saan ang Diyos ay di makatarungan o hindi patas sa galit o poot.

At habang ang bayan ng Diyos ay paulit-ulit Siyang tinalikuran at ipinagkanulo, sa paglipas ng mga siglo, ang Diyos ay patuloy na matiyagang nagkaloob ng habag na higit sa lahat ng makatwirang inaasahan (Nehemias 9:7–33), sa gayo’y ipinakita ang hindi maarok na lalim ng Kanyang matiising habag at maawaing pag-ibig. Sa katunayan, ayon sa Awit 78:38, ang Diyos “palibhasa’y mahabagin, pinatawad Niya ang kanilang mga kasamaan at hindi nilipol; madalas na pinipigil Niya ang Kanyang galit, at hindi pinupukaw ang lahat niyang poot.”

`Tiyak, nagalit ka na sa kasamaang ginawa sa iba. Kung gayon, paano nakakatulong sa iyo ang damdaming ito para mas maunawaan ang galit ng Diyos sa kasamaan?`