---
title:  Matuwid na Pagkagalit
date:   28/01/2025
---

Bagaman maraming hindi angkop na anyo ng galit, itinuturo din ng Biblia na mayroong “matuwid na pagkagalit.”

Isip-isipin ang isang ina pinagmamasdan ang kanyang tatlong-taong-gulang na anak na babae na naglalaro sa palaruan at pagkatapos, biglang may isang lalaking umatake sa kanyang anak na babae. Hindi ba siya dapat magalit? Syempre. Ang galit ay ang tamang tugon ng pag-ibig sa ganoong sitwasyon. Tinutulungan tayo ng halimbawang ito na maunawaan ang “matuwid na galit” ng Diyos.

`Basahin ang Mateo 21:12, 13 at Juan 2:14, 15. Ano ang sinasabi sa atin ng reaksyon ni Jesus sa paraan ng paggamit ng templo tungkol sa pagkagalit ng Diyos sa kasamaan?`

Sa mga pagkakataong ito, ipinakita ni Jesus ang “makadiyos na sigasig” ng matuwid na galit laban sa mga taong itinuturing na karaniwan ang templo ng Diyos at ginagawa itong isang “lungga ng mga tulisan” upang samantalahin ang mga balo, ulila, at dukha (Mateo 21:13; ihambing sa Juan 2:16). Ang templo at mga serbisyo nito, na dapat ay sumasalamin sa mabiyayang pagpapatawad ng Diyos at Kanyang paglilinis sa mga makasalanan, sa halip ay ginagamit upang dayain at apihin ang ilan sa mga pinaka-mahina. Hindi ba dapat na magalit si Jesus sa kasuklam-suklam na ito?

Ang Marcos 10:13, 14 at Marcos 3:4, 5 ay nag-aalok nang higit pang mga halimbawa ng Kanyang matuwid na pagkagalit. Nang dalhin ng mga tao ang maliliit na bata kay Jesus at “sinaway ng mga alagad ang mga nagdala sa kanila,” si Jesus ay “nagalit.” Sinabi Niya sa kanila, “Pabayaan ninyong lumapit sa Akin ang maliliit na bata” (Marcos 10:13, 14).

Sa ibang lugar, nang maghintay ang mga Pariseo para akusahan si Jesus ng paglabag sa Sabbath sa pamamagitan ng pagpapagaling sa araw na ito, tinanong sila ni Jesus, “Ipinahihintulot ba na gumawa ng mabuti sa araw ng Sabbath, o ang gumawa ng masama, magligtas ng buhay o pumuksa nito?” (Marcos 3 :4). Silay tiningnan Niya ng may galit. Nalulungkot Siya sa katigasan ng kanilang mga puso” at pagkatapos ay nagpatuloy sa pagpapagaling sa lalaki (Marcos 3:5). Ang galit ni Cristo dito ay nauugnay sa kalungkutan dahil sa kanilang katigasan; ito ay ang matuwid na galit ng pag-ibig, tulad ng galit na iniuugnay sa Diyos sa Lumang Tipan ang matuwid na galit ng pag-ibig. Paanong ang pag-ibig ay hindi magagalit sa kasamaan, lalo na kapag sinasaktan ng kasamaan ang mga bagay na pinag-uukulan ng pag-ibig na iyon?

`Paano tayo mag-iingat na huwag hangaring bigyang-katwiran ang makasariling galit bilang “matuwid na galit”? Bakit napakadaling gawin iyon, at paano natin mapoprotektahan ang ating sarili mula sa tuso ngunit tunay na bitag na iyon?`