---
title:  Dagdag na Kaisipan
date:   31/01/2025
---

Dagdag na Kaisipan: Basahin ang sulat ni Ellen G. White, “Idolatry at Sinai,” pp. 315–330, sa Patriarchs and Prophets.

Ayon sa konteksto ng kasalanan ng gintong guya, isinulat ni Ellen G. White: “Ang mga Israelita ay nagkasala ng pagtataksil, at iyon ay laban sa isang Hari na pumuno sa kanila ng mga benepisyo at na ang awtoridad ay kusang-loob nilang ipinangako sa kanilang sarili na susundin. Upang ang makalangit na pamahalaan ay mapanatili, ang katarungan ay dapat igawad sa mga taksil. Ngunit kahit dito ay ipinakita pa rin ang awa ng Diyos. Habang pinanatili Niya ang Kanyang kautusan, binibigyan Niya ng kalayaan sa pagpili at pagkakataon para sa pagsisisi ang lahat ng tao. Ang tanging mga namatay ay yaong mga nagpumilit sa paghihimagsik.

“Kinakailangan na ang kasalanang ito ay dapat parusahan, bilang isang patotoo sa mga nakapaligid na bansa tungkol sa pagkamuhi ng Diyos sa pagsamba sa diyus-diyusan. Sa pamamagitan ng pagpapatupad ng hustisya sa nagkasala, si Moises, bilang instrumento ng Diyos, ay dapat mag-iwan sa talaan ng isang solemne at pampublikong protesta laban sa kanilang krimen. Kapag ang mga Israelita pagkatapos nito ay dapat na humatol sa pagsamba sa diyus-diyusan ng mga kalapit na tribo, ibabalik sa kanila ng kanilang mga kaaway ang paratang na ang bayang nag-aangkin kay Jehova bilang kanilang Diyos ay gumawa ng guya at sinamba iyon sa Horeb. Bagama’t mapipilitang kilalanin ang kahiya-hiyang katotohanan, gayunma’y maituturo ng Israel ang kakila-kilabot na kapalaran ng mga mananalangsang, bilang katibayan na ang kanilang kasalanan ay hindi pinahintulutan o pinalampas.

“Ang pag-ibig gaya ng katarungan ay hinihingi na ipataw ang hatol sa kasalanang ito. . . Ang awa ng Diyos ang dahilan kung bakit kailangang magdusa ang libu-libo, ito ay upang maiwasan ang pangangailangang magdusa na dapat na pagdusahan ng libu-libo, upang maiwasan ang pangangailangang ipataw ang hatol sa milyun-milyon. Upang mailigtas ang marami, kailangan Niyang parusahan ang iilan.”—Ellen G. White, Patriarchs and Prophets, pp. 324, 325.

**Mga Tanong Para sa Talakayan**:

`Sa iyong palagay, bakit napakaraming tao ang nahihirapan sa konsepto ng poot ng Diyos? Ano ang tumutulong sa iyo na maunawaan ito?`

`Anong mga problema ang laging bumabangon kapag ang mga tao ay gumagawa ng paghihiganti na hindi kailanman bumangon kapag ginagawa ito ng Diyos?`

`Paanong ang paghatol ng Diyos laban sa Israel pagkatapos ng paghihimagsik nang sila ay gumawa ng gintong guya ay isang halimbawa rin ng awa ng Diyos? Anong iba pang mga halimbawa sa Kasulatan ang nagpapakita na maging ang paghatol ng Diyos ay isang kilos ng pag-ibig?`

`Kahit na nauunawaan natin na ang Diyos ay matuwid na nagagalit laban sa kasamaan at gumagawa ng paghatol na may sakdal na katarungan, gaano kahalaga para sa atin na iwasan ang paghatol sa iba? Talakayin ito lalo na sa liwanag ng 1 Corinto 4:5.`