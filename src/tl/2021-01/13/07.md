---
title:  Karagdagang Kaisipan
date:  26/03/2021
---

Sa pangwakas na paglilinis ng planetang Daigdig mula sa kasalanan, basahin ang sulat ni Ellen G. White na, “Natapos na ang Malaking Tunggalian.” sa THE GREAT CONTROVERSY, pp. 662–678.

“At ang mga taon ng walang hanggan, samantalang ang mga ito'y lumilipas, ay magdadala ng mas mayaman at higit pang maluwalhating mga kapahayagan ng Diyos at ni Cristo. Dahil ang kaalaman ay tuluy-tuloy, gayundin darami ang pag-ibig, paggalang, at kaligayahan. Mas nauunawaan ng tao ang Diyos, mas malaki ang kanilang paghanga sa Kanyang karakter. Samantalang binubuksan ni Jesus sa harap nila ang kayamanan ng katubusan at ang kamangha-manghang mga natamo sa malaking tunggalian kay Satanas, ang mga puso ng tinubos ay ikinatuwa na may higit na debosyon, at may higit na masiglang galak, hinagod nila ang mga ginintuang alpa; at milyun-milyon at libu-libong mga boses ang nagsama para palakasin ang makapangyarihang koro ng papuri.

“ 'At ang bawat bagay na nilalang na nasa langit, at nasa ibabaw ng lupa, at nasa ilalim ng lupa, at nasa ibabaw ng dagat, at lahat ng mga bagay na nasa mga ito ay narinig kong nagsasabing, “Sa kanya na nakaupo sa trono at sa Kordero ay ang kapurihan, karangalan, kaluwalhatian, at kapangyarihan, magpakailanpaman.'Apocalipsis 5:13.

“Nawakasan na ang malaking tunggalian. Wala na ang kasalanan at makasalanan, Malinis na ang buong sansinukob. Isang pulso ng pagkakatugma at kagalakan ang pumipintig sa buong malawak na sangnilikha. Mula sa Kanya na lumalang ng lahat, ay dumadaloy ang buhay at liwanag at kagalakan, sa buong larangan ng walang-takdang kalawakan. Mula sa pinakamaliit na atomo tungo sa pinakamalaking sandaigdig, lahat ng bagay, may buhay at walang buhay, sa kanilang hindi nilambungan ng kagandahan at sakdal na kagalakan, idinideklara na ang Diyos ay pag-ibig.”—Ellen G. White, THE GREAT CONTROVERSY, p. 678.

**Mga Tanong Para sa Talakayan**:

`Bakit ang pangako ng walang-hanggang buhay sa isang bagong langit at isang bagong lupa ay lubhang pangunahin sa ating Cristianong paniniwala? Anong magiging buti ng ating pananampalataya kung wala ang pangakong iyon?`

`Basahin ang 2 Pedro 3:10–14. Paanong ang mga talatang ito'y sinasalamin ang katulad na isipan na inihayag sa Isaias 66?`

**Buod**: Inihahayag ni Isaias ang isang pangitain ng lubhang malaking sakop. Hindi lamang lilinisin at ibabalik ng Diyos ang Kanyang komunidad ng pananampalataya. Kanyang palalawakin ang mga hangganan nito para saklawin ang lahat ng bansa. Sa dakong huli, ang muling paglalang ng Kanyang komunidad ay mauuwi sa muling paglalang ng planetang Daigdig, kung saan ang Kanyang presensya ay magiging ang pangwakas na kaaliwan ng Kanyang bayan.