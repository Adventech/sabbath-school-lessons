---
title:  'Bagong Langit at Bagong Lupa (Isaias 65:17–25)'
date:  21/03/2021
---

`Basahin ang Isaias 65:17–25. Anong uri ng paggawang-muli ang ipinapangako ng Panginoon dito?`

Nangangako ang Diyos ng isang bagong sangnilikha, nagpapasimula sa mga salitang: "Sapagka't narito, ako'y lumilikha ng mga bagong langit, at ng bagong lupa, at ang mga dating bagay ay hindi maaalaala, o mapapasa isip man” (Isaias 65:17). Dito sa di-karaniwang propesiya, nangangako ang Panginoon na “nililikha na kagalakan ang Jerusalem, at kaligayahan ang kaniyang bayan” (Isaias 65:18). Sa lunsod ay wala nang iyakan (Isaias 65:19). Normal na mabubuhay ang tao na talagang mas mahaba kaysa isang daan bago sila mamatay (Isaias 65:20). Ang kanilang gawain at mga anak ay mananatili para sa kanilang kasiyahan (Isaias 65:21-23). Sasagutin sila ng Diyos bago pa sila tumawag (Isaias 65:24).

`Kasiya-siyang gaya nito, bakit hindi ito ang larawan ng ating pangwakas na paggawang-muli, ang ating pangwakas na pag-asa?`

Hanggang dito ay mayroon tayo ng isang larawan ng mapayapang mahabang buhay sa Lupang Pangako. Subalit bagaman ang tao ay mabubuhay nang mas mahaba, mamamatay pa rin sila. Nasaan ang radikal na pagbabagong-anyo ng kalikasan na inaasahan natin sa pagkakalalang ng "bagong kalangitan” at isang “bagong lupa”? Sinasabi sa atin ng susunod na talata: “Ang lobo at ang kordero ay manginginaing magkasama, at ang leon ay kakain ng dayami na gaya ng baka; at alabok ang magiging pagkain ng ahas. Sila'y hindi mananakit o magpapahamak man sa aking buong banal na bundok, sabi ng PANGINOON” (Isaias 65:25).

Para sa mga kumakain ng karne gaya ng leon na maging vegetarian ay nangangailangan ng higit pa sa isang klase ng paglulutong vegetarian. Nangangailangan ito ng isang muling paglalang upang isauli ang mundo sa ulirang katayuan nito, gaya ng dati bago naipakilala ng kasalanan ang kamatayan sa Eden.

Dito sa Isaias 65, inihahayag ng Diyos ang paglalang ng “bagong kalangitan” bilang isang proseso, isang serye ng mga hakbang, na nagpapasimula sa pagtatayong muli ng Jerusalem. Ihambing ang Isaias 11, kung saan ang Mesiyas ay magdadala ng katarungan (Isaias 11:1–5). Pagkatapos, sa bandang huli, magkakaroon ng kapayapaan sa pangmundong “banal na bundok” ng Diyos: ang paglalarawang-isip sa Isaias 11 ay katulad sa masusumpungan sa Isaias 65: “At ang lobo ay tatahang kasama ng kordero ... at ang leon ay kakain ng dayami na gaya ng baka” (Isaias 11:6, 7). Bagaman ang “banal na bundok” ng Panginoon ay magpapasimula sa Bundok ng Zion sa Jerusalem, ito'y isang pinagmulan lamang, isang simbolo, ng ipinapangako ng Diyos na gagawin, sa dakong huli, sa isang bagong daigdig kasama ang Kanyang bayang tinubos.

`Ipagpalagay na sa halip na mabuhay nang 60, 70, 90, o kahit 100 years, karamihan ng tao ay nabuhay nang isang milyong taon o higit pa. Bakit ang pangunahing problema ng sangkatauhan ay hindi pa rin nalulutas? Bakit ang walang-hanggang buhay ay ang sagot lamang sa pinakamalalalim na pangangailangan ng tao?`