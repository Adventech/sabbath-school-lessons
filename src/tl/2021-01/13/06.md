---
title:  'Mananatili ang Inyong Lahi, at ang Inyong Pangalan (Isaias 66:22–24)'
date:  25/03/2021
---

`Basahin ang Isaias 66:22. Anong sinasabi sa atin ng talata? Anong pag-asa ang masusumpungan natin doon?`

Isa sa pinakakamangha-manghang mga pangako sa Isaias ay masusumpungan sa Isaias 66:22. Buong ingat na basahin ito. Sa bagong kalangitan at sa bagong lupa, ang ating lahi at ang ating pangalan ay mananatili—magpakailanman. Wala ng pagpawi, pagtanggal, pagsasanib, pagpita, o pagbunot. Mayroon tayo rito ng isang pangako ng walang hanggang buhay sa isang daigdig na binago—isang daigdig na walang kasalanan, walang kamatayan, walang pagdurusa, isang bagong langit at isang bagong lupa, ang pangwakas at lubos na katuparan ng ating Cristianong pananampalataya, ang pagsasakatuparan ng ginanap ni Cristo para sa atin sa Krus.

Bakit may mga bagong buwan kasama ng mga Sabbath sa paglalarawan ng bagong kalangitan at ang bagong lupa gaya ng pagkakahayag sa Isaias 66:23?

Bagaman may ilang bilang ng iba't ibang paraan ng pagsaliksik sa mahirap na talatang ito, ang isang paraan ay ito: Nilikha ng Diyos ang Sabbath bago ang pansakripisyong Sistema ay umiral (Genesis 2:2, 3). Kaya, bagaman ang mga Sabbath ay pinarangalan ng ritwal na sistema, hindi rito nakadepende ang mga ito. Kaya, nagpapatuloy ang mga ito na hindi napatigil sa buong panahon ng muling pagsasauli, patuloy sa bagong lupa. Walang indikasyon na ang mga bagong buwan ay mga legal na araw ng pagsamba na hiwalay mula sa pansakripisyong sistema. Subalit marahil ang mga ito'y magiging araw ng pagsamba (ngunit hindi kinakailangang mga araw ng pagsamba ng lingguhang mga Sabbath) sa bagong lupa, posibleng may kaugnayan sa buwanang ikot ng punungkahoy ng buhay (Apocalipsis 22:2).

Anuman ang maaaring tiyak na kahulugan ng Isaias 66:23, ang kritikal na punto ay mukhang ang bayan ng Diyos ay sasambahin Siya sa buong walang hanggan.

`Bakit nagtatapos ang Isaias sa negatibong larawan ng mga naligtas na tao na nakatingin sa bangkay ng mga rebeldeng pinuksa ng Diyos (Isaias 66:24)?`

Gaya ng isang malinaw na babala sa mga tao ng kanyang panahon, binubuod ni Isaias ang paghahambing sa pagitan ng matatapat na natirang buhay ng pagwasak ng Babilonia at ang mga rebelde, na pupuksain. Hindi ito walang hanggang pagpapahirap—ang mga rebelde ay patay na, pinatay ng “apoy”, isang pagwasak na hindi maaapula hanggang magawa ang trabaho nito upang ang muling paglikha ng Jerusalem ay makapagpapasimula.

Ang babala ni Isaias ay tumuturo sa unahan sa isang pangwakas na katuparang hinulaan ng aklat ng Apocalipsis: pagpuksa ng mga makasalanan, ni Satanas, at kamatayan sa isang lawa ng apoy (Apocalipsis 20), pagkatapos ng "isang bagong langit at isang bagong lupa, isang banal na  “Bagong Jerusalem,” at wala ng pagluha o kirot,“ “ ‘sapagkat ang mga unang bagay ay lumipas na’ ” (Apocalipsis 21:1-4; ihambing ang Isaias 65:17–19), isang bagong pag-iral, na may walang hanggang buhay para sa lahat na tinubos mula sa lupa.