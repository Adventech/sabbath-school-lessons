---
title:  'Komunidad ng Pananampalataya (Isaias 66:21)'
date:  24/03/2021
---

Ang mga Israelita ay “isang kaharian ng mga pari at isang banal na bansa (Exodo 19:6), may mga natatanging pari na naihiwalay para katawanin sila bilang mga lider ng pagsamba. Subalit sa kinabukasan, may mga Hentil na magiging lider ng pagsamba (Isaias 66:21).

`Paano makaaapekto ang pagbabagong ito sa binagong komunidad ng pananampalataya? (Tingnan ang Mateo 28:19; Gawa 26:20; Galac Colosas 3:11; 1 Timoteo 3:16.)`

Sa “bagong kaayusan ng mundo” ng Diyos, hindi lamang sasama ang mga Hentil sa bayan ng Diyos, sila'y magiging kapantay na partner ng mga Judio sa isang pinagsamang komunidad ng pananampalataya na magiging isang “maharlikang pagkapari.” Kaya nga, ang pagkakaiba sa pagitan ng Judio at Hentil ay magiging buong praktikal na di-mahalaga.

`Kailan natupad ang propesiyang ito ni Isaias?`

Ipinahayag ni Pablo, na misyonero sa mga Hentil, na: “Walang Judio o Griyego, . . . sapagkat kayong lahat ay iisa kay Cristo Jesus. At kung kayo’y kay Cristo, kayo nga'y mga binhi ni Abraham, mga tagapagmana ayon sa pangako” (Galacia 3:28, 29).

Ang pagiging tagapagmana ng pangako at sa gayon ay isang dinakilang “maharlikang pagkapari” ay hindi isang utos para sa mapagmalaking kanya-kanya kundi, isang komisyon para sumama sa mga Judio sa pagpoproklama ng mga makapangyarihang gawa niya na tumawag sa inyo mula sa kadiliman, tungo sa kanyang kagila-gilalas na liwanag” (1 Pedro 2:9; ihambing ang Isaias 66:19).

Ang pagkakadakila ng mga Hentil ay hindi nagbigay-karapatan sa mga Judio na bumulung-bulong na ang Diyos ay hindi patas sa pagbibigay sa kanila ng parehong gantimpala. Ni nagbigay-karapatan ito sa mga Hentil na tratuhin ang kanilang mga kapatid na Judio na walang-paggalang, kaysa man lamang sa mga manggagawang maagang inupahan ay dapat na maliitin yung mga inupahan sa bandang huli (tingnan ang Mateo 20:1–16). Ang mga Judio ay unang “ipinagkatiwala sa kanila ang mga aral ng Diyos” (Roma 3:2) bilang mga daanan ng kapahayagan ng Diyos. Sumulat si Pablo sa mga Hentil: “Subalit kung ang ilang mga sanga ay nabali, at ikaw, na isang olibong ligaw ay isinanib sa kanila, at ikaw ay naging kabahagi nila sa ugat ng katabaan ng punong olibo, huwag kang magmalaki sa mga sanga” (Roma 11:17, 18).

`Sa liwanag ng Krus, sa liwanag ng ebanghelyong komisyon, bakit ang anumang uri ng espirituwal o etniko o kahit pa pulitikal na pagkakanya-kanya ay lubhang kasuklam-suklam sa paningin ng Diyos? Tingnan nang malapitan ang sarili mo; ikaw ba'y nagkikimkim ng anumang isipan ng espirituwal o etnikong pangingibabaw? Kung gayon, magsisi!`