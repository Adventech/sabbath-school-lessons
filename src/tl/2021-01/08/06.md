---
title:  'Ang Problema sa Idolatriya (Isaias 40:19, 20)'
date:  18/02/2021
---

Sinisira ng idolatriya ang isang bukod-tangi at malapit na relasyon Diyos sa pamamagitan ng pagpalit sa kanya ng iba pa (Exodo 20:4, 5; Isaias 42:8). Kaya, tinutukoy ng mga propeta ang idolatriya na espirituwal na "pangangalunya” (Jeremias 3:6–9; Ezekiel 16:15–19).

`Basahin ang Isaias 41:29. Paano isinasalarawan ni Isaias ang mga diyus-diyosan? Paano mo nauunawaan ang sinasabi niya roon tungkol sa kanila? Bakit iyon ay masyadong tamang-tama na isamang paglalarawan ng anumang diyus-diyosan, anuman ito?`

Ang matatandang sumasamba sa diyus-diyosan ay naniniwalang sinasamba nila ang mga makapangyarihang maka-diyos na katauhan sa pamamagitan ng mga imahe o simbolo ng mga ito. Ang pagsamba sa diyus-diyosan na kumakatawan sa ibang diyos ay nilalabag ang unang utos: “Huwag kang magkakaroon ng ibang mga diyos sa harap ko” (Exodo 20:3). Ngunit kung ang isang diyus-diyosan ay nilayon para katawanin ang tunay na Diyos, gaya ng ginintuang guya (Exodo 32:4, 5), tinatanggihan ng Panginoon ito bilang isang wangis ng sarili Niya, dahil walang nakakaalam kung paano ilarawan Siya (Deuteronomio 4:15–19), at walang maaaring kumatawan sa Kanyang di-mapapantayang kaluwalhatian at kadakilaan. Sa gayon, ang isang diyus-diyosan mismo ay gumaganap na isa pang diyos, at ang pagsamba nito'y nilalabag ang una at ikalawang utos.

Hindi kailangan ng Bayan ng Diyos ang mga diyus-diyosan dahil nasa kanila ang Kanyang tunay na presensyang Shekinah kasama nila sa Kanyang santuwaryo. Ang pagsamba sa isang diyus-diyosan ay ang magpalit at, kung gayon, tinatanggihan ang tunay Niyang presensya.

`Anong mga uri ng idolatriya ang hinaharap natin ngayon bilang isang iglesya? Ang idolatriya ba ay nagpapakita sa mas palihim na porma sa iglesya ngayon? Kung gayon, paano?`

“Marami na dala ang pangalan ng Cristiano ang pinaglilingkuran ang ibang mga Diyos maliban sa Panginoon. Hinihingi ng ating Manlalalang ang ating sukdulang debosyon, ang una nating katapatang-loob. Anumang nakahilig na pahinain ang ating pag-ibig para sa Diyos, o hadlangan ang paglilingkod na para sa kanya, ay magiging isang diyus-diyosan sa gayon.”—Mga komento ni Ellen G. White, THE SDA BIBLE COMMENTARY, Vol. 2, pp. 1011-1012. Alam natin mula sa matatandang sulat na kaaki-akit ang idolatriya dahil ito'y tungkol sa materyalismo. Gumagamit ng mga paraan ng pagsamba na nararanasan ng tao, ang mga sumasamba sa diyus-diyosan ay pinarangalan ang mga puwersang pinaniwalaan nilang magbibigay sa kanila ng pagkapalaanakin at pananagana. Ito'y sariling-sikap na relihiyon. Karaniwan ba?

Bago lamang dumating muli ang Panginoon, na ang Kanyang daan ay naihanda sa pagkukumpuni ng daan isang pangwakas na mensahe ng pagkakasundo ni Elias (Malakias 4), ang pagpili ay katulad sa mga araw ni Isaias: Sasambahin mo ba ang Manlalalang, o sasambahin mo ang iba pa (Apocalipsis 13, 14), dahil sa wakas, lagi tayong sasamba sa isang bagay.