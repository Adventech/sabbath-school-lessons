---
title:  Karagdagang Kaisipan
date:  19/02/2021
---

Basahin ang sulat ni Ellen G. White na, "Tingnan ang Inyong Diyos!” sa PROPHETS AND KINGs, pp. 311–321.

“Sa panahon ni Isaias madilim ang espirituwal na pagkaunawa ng tao dahil sa maling pag-unawa sa Diyos. Matagal na sinikap ni Satanas na akayin ang tao na tumingin sa kanilang Manlalalang bilang may-akda ng kasalanan at pagdurusa at kamatayan. Yung mga nadaya niya nang gayon ay iniisip na ang Diyos ay malupit at mahigpit. Itinuturing nila Siya na nagbabantay para bumatikos at humatol, aayaw na tanggapin ang makasalanan hangga't may isang legal na dahilan para hindi siya tulungan. Ang batas ng pag-ibig kung saan ang langit ay pinamahalaan ay ipinakitang mali ng punong-mandaraya bilang isang paghihigpit sa kaligayahan ng tao, isang pampabigat na pamatok na kung saan dapat silang magalak na makatakas. Idineklara niyang ang mga alituntunin nito'y hindi masusunod at ang mga parusa ng paglabag ay ibinibigay nang walang pamimili.”—Ellen G. White, PROPHETS AND KINGS, p. 311.

**Mga Tanong Para sa Talakayan**:

`Buurin sa sarili mong pananalita ang mensahe ng Isaias 40:12–31. Isulat ito gamit ang mga modernong larawan, gaya ng modernong siyentipikong pagkakatuklas na nagpapakita kahit pa mas detalyado ang kahanga-hangang kapangyarihan ng ating Diyos. Ibahagi ang iyong buod sa klase.`

`Paanong ang paglalarawan ni Isaias ng kawalang pagbabago ng Salita ng Diyos laban sa marupok na pagkapansamantala ng buhay ng tao (Isaias 40:6–8) ay patutungkulan ang iyong takot ng kamatayan? Paano ito uugnay sa iyong pag-asa ng muling pagkabuhay? (Job 19:23 27; Daniel 12:2; 1 Corinto 15:51–57; 1 Tesalonica 4:13–18)?`

`Sa pagsasapuso ng Isaias 40:12–31, paano mapapagaling ang isang tao mula sa kayabangan at kahambugan?`

**Buod**: Sa pamamagitan ni Isaias, nagdala ang Diyos ng kaaliwan sa mga nagdurusa. Tapos na ang kanilang panahon ng kabagabagan, at bumabalik sa kanila ang Diyos. Sa halip na manghina ng loob at malito, maaari nilang pagtiwalaan ang Diyos na gamitin ang kanyang malikhaing kapangyarihan para sa kapakanan nila.