---
title:  'Ang Pagkapanganak ng Ebanghelismo (Isaias 40:9-11)'
date:  16/02/2021
---

`Anong uri ng pangyayari ang inilalarawan sa Isaias 40:9-11?`

Sa bandang huli sa Isaias ay may lumilitaw na isang lalaking mensahero ng mabuting balita para sa Jerusalem (Isaias 41:27; Isaias 52:7). Subalit sa Isaias 40:9 ang mensahero para iproklama “ ‘Narito na ang inyong Diyos!’ ” (MBBTAG) mula sa isang bundok ay pambabae, isang katotohanang inilitaw sa Hebreo.

Sa Awit 68, pinapapurihan ni David ang Diyos dahil “ang nag-iisa ay binibigyan ng Diyos ng tahanan, kanyang inaakay ang mga bilanggo sa kasaganaan” (Awit 68:6). Bagaman dito, itong mga salita ay ginagamit para sa Exodo mula sa pagkaalipin sa Ehipto, ginagamit ni Isaias ang katulad na ideya na may pagtukoy sa proklamasyon ng isang ikalawang “Exodo": ang pagbabalik mula sa pagkakabilanggo sa Babilonia.

Samantala, ginagamit ng Bagong Tipan ang Isaias 40:3–5 kay Juan ang Tagapagbautismo, na naghanda ng daan para kay Cristo, ang walang hanggang Salita na naging presensya ng Panginoon sa laman sa gitna ng Kanyang bayan (Juan 1:14).

Mas maaga pa nga kay Juan, ang iba ay nagsalita tungkol sa mabuting balita ng kanyang pagdating. Kabilang sa mga nauna dito ay ang may katandaang sina Simeon at Anna, na nakatagpo ang sanggol na si Jesus nang Siya’y itinalaga sa templo (Lucas 2:25–38). Gaya ng mga tagapagbalita ni Isaias, sila'y lalaki at babae. Si Simeon ay tumitingin sa unahan sa konsolasyon/ kaaliwan ng Israel sa porma ng Mesiyas (Lucas 2:25, 26).

Sa liwanag ng propesiya ni Isaias, hindi lumilitaw na nagkataon lamang na si Anna, isang propetisa, ang kauna-unahang nag-anunsyo sa publiko sa templo sa bundok sa mga tao ng Jerusalem na dumating na ang Panginoon: “Pagdating niya sa oras ding iyon, siya'y nagpasalamat sa Diyos at nagsalita nang tungkol sa sanggol sa lahat ng naghihintay para sa katubusan ng Jerusalem” (Lucas 2:38). Ito ang pagkapanganak ng Cristianong ebanghelismo gaya ng pagkaalam natin: proklamasyon ng ebanghelyo, ang mabuting balita, na dumating na si Jesu-Cristo para dalhin ang kaligtasan. Pagkatapos, ipinagkatiwala ni Cristo sa isa pang babae, si Maria Magdalena, ang unang pagsabi ng Kanyang matagumpay na muling pagkabuhay (Juan 20:17, 18), na tumiyak na ang Kanyang ebanghelyong misyon sa planetang Mundo ay nagampanan na. Ang laman ay parang damo, subalit ang banal na Salita na naging laman ay magpakailanman (tingnan ang Isaias 40:6–8)!

`Tingnan ang Isaias 40:11. Anong uri ng larawang isip ang inihahayag dito? Isulat para sa iyong sarili ang isang parapo sa kung paano, personal na naranasan ang pagpapastol ng Panginoon. Bakit mabuting pagbulay-bulayan ang paraan na pag-akay ng Panginoon sa iyo?`