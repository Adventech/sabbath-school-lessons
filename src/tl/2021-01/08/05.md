---
title:  'Mahabaging Manlalalang (Isaias 40:12–31)'
date:  17/02/2021
---

`Paanong pinaunlad ng Isaias 40 ang mga tema ng awa at kapangyarihan ng Diyos?`

Sa buong kapitulo, ang awa at kapangyarihan ng Diyos ay pinag-ugnay-ugnay (tingnan ang ibaba) at kahit pa pinaghalo, dahil parehas kailangan ang mga ito upang mailigtas ng Diyos ang Kanyang bayan. Gusto Niyang iligtas sila, dahil makapangyarihan Siya.

Awa (Isaias 40:1-5): kaaliwan, pagdating ng Panginoon para magligtas.

Kapangyarihan (Isaias 40:3-8): kaluwalhatian, pananatili laban sa kahinaan ng tao.

Awa (Isaias 40:9-11): mabuting balita ng kaligtasan, Pastol ng Kanyang bayan.

Kapangyarihan (Isaias 40:12–26); walang katulad na Manlalalang.

Awa (Isaias 40:27–31): bilang Manlalalang, nagbibigay ng kapangyarihan sa mahina.

Matapos ipakilala ang lakas ng Diyos sa termino ng Kanyang kaluwalhatian at pananatili (Isaias 40:3-8), dinidetalye ni Isaias ang kanyang kapangyarihan at nangingibabaw na katalinuhan, na ginagawa ang lupa at tagalupa na lumalabas na mahina (Isaias 40:12–17). Dito ang istilo ni Isaias, may retorika na mga tanong at malilinaw na paghahambing na tinutukoy ang lupa at mga bahagi nito, ay mukhang gaya ng mga sagot ng Diyos kay Job (Job 38–41).

Ano ang sagot sa retorikal na tanong ni Isaias: “Kanino nga ninyo itutulad

`ang Diyos?” (Isaias 40:18).`

Para kay Isaias, gaya ng kay Job, ang sagot ay hindi kailangang sabihin: wala ni isa. Hindi maihahambing ang Diyos. Subalit sinundan ni Isaias ang kanyang tanong at tumukoy sa sagot na maraming matandang tao ang ipinapahiwatig sa pamamagitan ng kanilang kilos, na ang Diyos ay gaya ng isang diyus-diyosan (Isaias 40:19, 20).

Tumutugon si Isaias sa pananaw na ito. Para ngang katawa-tawang gamitin ang isang diyus-diyosan bilang isang wangis ng Diyos, ngunit para lamang matiyak na nakukuha ng tao ang punto, dinidetalye niya ang kawalang katulad ng Diyos at ipinapasok ang di-masasagot na argumentong Siya ang banal na Manlalalang (Isaias 40:21-26).

`Paanong inihahayag ng talatang 27 ang saloobin ng mga tao na pinatungkulan ng mensahe ni Isaias? Sa anong mga paraan na tayo'y may sala sa pagkakaroon ng katulad na saloobin?`

Ang layunin ng mensahe ng Diyos ay para aliwin ang tao na nangangailangan nito! Gaya ni Job, ang pagdurusa nila'y nagpalito at nagpahina ng kanilang loob tungkol sa Kanyang karakter.

`Tingnan ang mga talata para sa araw na ito. Nagsasalita ang mga ito hindi lamang tungkol sa awa ng Diyos at sa Kanyang kapangyarihan kundi sa katotohanan din na Siya ang Manlalalang. Bakit napakahalagang maunawaan ang katotohanang ito? Bakit ang Sabbath, bawat linggo, ay tumutulong na palakasin ang kritikal na puntong ito?`