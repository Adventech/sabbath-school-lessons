---
title:  'Kaaliwan Para sa Kinabukasan (Isaias 40:1, 2)'
date:  14/02/2021
---

`Sa Isaias 40:1, 2, inaaliw ng Diyos ang kanyang bayan. Ang panahon ng kanilang parusa ay tapos na sa wakas. Anong parusa iyon?`

May maraming sagot sa tanong na ito. Nandoon ang parusang inilapat ng Asiria, ang pamalo ng galit ng Diyos (Isaias 10), mula kung saan hinango ng Diyos ang Juda sa pamamagitan ng pagwasak sa armi ni Senakerib noong 701 B.C. (Isaias 37). Nandoon ang parusang inilapat ng Babilonia, na mag-aalis ng mga ari-arian at tao mula sa Juda dahil ipinamalas ni Hezekias ang kanyang yaman sa mga mensahero mula kay Merodac-baladan (Isaias 39). At nandoon ang parusa ng iginawad ng isa sa ibang mga bansa kung saan laban dito sumulat ng mga mensahe si Isaias (Isaias 14–23).

Samantala, bagaman binanggit nang 43 beses ang “Asiria” at “Asiriano (mga)” mula Isaias 7:17 hanggang 38:6, lumilitaw ang bansang ito minsan lamang sa natira sa Isaias, kung saan tumutukoy ang Isaias 52:4 sa nakaraang pang-aapi ng Ehipto at pagkatapos ng “mga Asiriano.” Sa bandang hulihan ng Isaias, ang pagliligtas mula sa pagkakatapon sa Babilonia ay nabanggit (Isaias 43:14; Isaias 47:1; Isaias 48:14, 20), at si Ciro, ang Persiano ang sumakop sa Babilonia 539 B.C., na magpapalaya sa mga itinapon mula Juda (Isaias 44:28; Isaias 45:1; Isaias 45:13).

Idiniin ng Isaias 1–39 ang mga pangyayaring nauwi sa pagliligtas mula sa mga Asiriano noong 701 B.C., subalit sa pasimula ng kapitulo 40, lulundag ng isang siglong darating sa wakas ng Babilonia, noong 539 B.C., at ang pagbabalik ng mga Judio na hindi nagtagal pagkataos noon.

`Anong tema ba ng pagbabalik mula sa Babilonia ay nakaugnay sa anumang mas maaga sa Isaias? Kung gayon, ano?`

Ang Isaias 39 ay nagsisilbing isang pagbabago sa mga susunod na kapitulo sa pamamagitan ng paghuhula ng isang pagkakabilanggo sa Babilom kahiman para sa ibang inapo ni Hezekias (Isaias 39:6, 7). Karagdagan pa, ang mga propesiya ng Isaias 13, 14, at 21 ay hinulaan ang pagbagsak ng Babilonia at ang kalayaang dadalhin nito sa bayan ng Diyos: “Ang PANGINOON ay maaawa sa Jacob, at muling pipiliin ang Israel, at ilalagay sila sa kanilang sariling lupain.... Kapag bibigyan ka na ng PANGINOON ng kapahingan mula sa iyong kahirapan, kabagabagan, at sa mabigat na paglilingkod na ipinapaglingkod mo, ay iyong dadalhin ang pagkutyang ito laban sa hari ng Babilonia (Isaias 14:1-4). Pansinin ang malapit na ugnayan sa Isaias 40:1, 2, kung saan ipinapangako ng Diyos sa Kanyang bayan na mayroong wakas sa kanilang pagdurusa.

`Ano ang kahulugan sa iyo ngayon ng mga pangako ng Biblia tungkol sa wakas ng pagdurusa, sa gitna ng pagdurusa mo ngayon? Anong buti ng ating pananampalataya na wala ang mga pangakong ito? Bakit, kung gayon, napakahalagang kumapit sa mga ito, anuman ang mangyari?`