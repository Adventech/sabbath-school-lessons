---
title:  Pagkatalo ng mga Asiriano
date:  06/02/2021
---

### Basahin Para sa Pag-aaral sa Linggong Ito
Isaias 36:1; Isaias 36:2–20; Isaias 36:21–37:20; Isaias 37:21-38; Isaias 38; Isaias 39.

> <p>Talatang Sauluhin</p>
> “ “O Panginoon ng mga hukbo, Diyos ng Israel na nakaupo sa mga kerubin. Ikaw ang Diyos, Ikaw lamang, sa lahat ng mga kaharian sa lupa; Ikaw ang gumawa ng langit at lupa?” (Isaias 37:16).

Lumalakad nang nakapaa ang isang payat na lalaki kasama ang dalawa niyang anak na lalaki. Isa pang pamilya ang naikarga na ang lahat nilang ari-arian sa isang kariton na hinahatak ng mga payat na baka. Inaakay ng isang lalaki ang mga baka samantalang dalawang babae ang nakaupo sa kariton. Ang mga hindi gaanong masuwerte ay walang kariton, kaya pasan-pasan nila ang kanilang mga pag-aari. Nasa lahat ng lugar ang mga sundalo. Winasak ng isang pambayo ng pader ang pintuan ng lunsod. Ang mga mamamanang nasa tuktok ng pambayo ay tinudla ang mga tagapagtanggol sa mga pader. Magulong patayan ang sukdulang namayani.

Pabilisin. May kadakilaang nakaupo ang isang hari sa kanyang trono, tinatanggap ang mga nasamsam at bihag. May mga bihag na lumapit sa kanya na nakataas ang kamay, nagmamakaawa. Ang iba'y lumuhod o yumukod. Ang mga paglalarawan ng mga tagpong ito kasama ang hari ay nagpapasimula sa ganitong mga salita: “Senakerib, hari ng daigdig, hari ng Asiria” at magpapatuloy sa gayong pananalita gaya ng “naupo sa isang nēmedu-trono at ang mga nasamsam mula sa lunsod ng Lachish ay ipinarada sa harap niya.”—John Malcolm Russell, THE WRITING ON THE WALL (Winona Lake, Indiana: Eisenbrauns, 1999), pp. 137, 138.

Itong serye ng mga larawan, na minsang nakadekorasyon sa mga pader ng “Palasyong Walang Kalaban” ni Sinakerib ay nasa British Museum na ngayon, at ano ngang kuwento ang sinasabi nila tungkol sa malungkot na kalagayan ng nagpapanggap na bayan ng Diyos!