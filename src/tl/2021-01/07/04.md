---
title:  'Nanginig Pero Hindi Napabayaan (Isaias 36:21-37:20)'
date:  09/02/2021
---

`Paano naapektuhan ng mahusay na rabshakeh si Hezekias at ang kanyang mga opisyal? (2 Hari 18:37–19:4; Isaias 36:21–37:4.)`

Nginig hanggang buto at nagdadalamhati sa balisa, bumaling si Hezekias sa Diyos, may kababaang hiningi ang pamamagitan ni Isaias, ang mismong propeta na ang payo ay hindi pinansin ng kanyang ama.

`Paano pinasigla ng Diyos si Hezekias? (Isaias 37:5–7.)`

Maigsi ang mensahe, pero sapat ito. Ang Diyos ay nasa panig ng Kanyang bayan. Hinulaan ni Isaias na maririnig ni Senakerib ang isang tsimis na aabala sa kanyang pag-atake sa Juda. Kaagad itong natupad. Pansamantalang nasiphayo, subalit sa anumang paraan ay hindi sumusuko nang matagal, nagpadala si Senakerib kay Hezekias ng nagbabantang mensahe: “ 'Huwag kang padaya sa iyong Diyos na iyong pinagtitiwalaan na sinasabing ang Jerusalem ay hindi mapapasakamay ng hari ng Asiria. ... Iniligtas ba sila ng mga diyos ng mga bansa?'” (Isaias 37:10, 12; tingnan din ang 2 Cronica 32:17).

Ngayon si Hezekias ay dumeretso sa templo at iniladlad ang mensahe sa harap ng Panginoon ng mga hukbo,“ na nakaupo sa mga kerubin.” ” (Isaias 37:14–16).

`Paano kinilala ng panalangin ni Hezekias ang nasa panganib sa krisis sa Jerusalem? (Isaias 37:15–20.)`

Malinaw na inatake ni Senakerib ang pinakamalakas na depensa ni Hezekias: pananampalataya sa kanyang Diyos. Sa halip na bumigay, umapela si Hezekias sa Diyos na magpakita kung sino Siya, “ 'upang makilala ng lahat na kaharian sa lupa, na ikaw lamang ang PANGINOON'” (Isaias 37:20).

`Buong mapanalangining basahin ang panalangin ni Hezekias (Isaias 37:15-20). Sa anong mga aspekto ng Diyos siya nagpokus? Anong prinsipyo ang makikita natin sa panalanging ito na makapagbibigay sa atin ng kasiglahan at lakas para manatiling tapat sa panahon ng ating personal na krisis?`