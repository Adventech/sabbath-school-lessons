---
title:  Karagdagang Kaisipan
date:  12/02/2021
---

“Sa tuwirang pamamagitan lamang ng Diyos magagawa na ang anino sa orasang-araw ay mapapabalik nang 10 digri; at ito ang magiging tanda kay Hezekias na narinig ng Panginoon ang kanyang panalangin. Dahil doon, “ang propeta ay humiyaw sa Panginoon: at pinaurong Niya ang anino nang 10 hakbang, sa dayal ni Ahaz.' Talatang 8–11.”_Ellen G. White, PROPHETS AND KINGS, p. 342.

“Ang pagdalaw nitong mga mensahero mula sa hari ng isang malayong lupain ay nagbigay kay Hezekias ng isang oportunidad na parangalan ang buhay na Diyos. Gaano kadali sana para sa kanya na sabihin sa kanila ang tungkol sa Diyos, ang nagdadala ng lahat ng mga nilikhang bagay, na sa pamamagitan ng kanyang pabor ay iniligtas ang kanyang buhay nang lahat ng ibang pag-asa ay tumakas!...

“Subalit ang pagmamataas at kayabangan ay nagmay-ari sa puso ni Hezekias, at sa sariling-pagmamataas ay binuksan niya sa mapag-imbot na mga mata ang mga kayamanang ginamit ng Diyos para payamanin ang kanyang bayan. Ang hari ay “ipinakita sa kanila ang taguan ng kanyang kayamanan, ang pilak, ang ginto, ang mga pabango, ang mahalagang langis, ang lahat ng kanyang sandata, at lahat na nandoon sa kanyang mga imbakan. Walang bagay sa kanyang bahay, o sa buong sakop man niya, na hindi ipinakita ni Hezekias sa kanila.' Isaias 39:2. Ginawa niya ito hindi para luwalhatiin ang Diyos, kundi para itaas ang sarili sa mga mata ng mga banyagang prinsipe.”—Mga pahina 344, 345.

**Mga Tanong Para sa Talakayan**:

`Paanong si Satanas ay gaya ng Asirianong rabshakeh? Nagsasabi ba siya ng katotohanan ng sinasabi niya sa iyo na nagkasala ka? (Zacarias 3:1) Paano tumutugon ang Diyos? (Tingnan ang Zacarias 3:2-5.) Ano lamang ang ating pag-asa laban sa mga akusasyong ito? (Roma 8:1.)`

`Itinitigil ba ni Satanas ang kanyang mga akusasyon kapag napatawad ka? (Tingnan ang Apocalipsis 12:10.) Matapos na ikaw ay patawarin, kapag nagpapatuloy si Satanas sa pagsasabing ikaw ay sa kanya dahil sa iyong kasalanan, ano ang likas ng kanyang akusasyon? (Tingnan ang Deuteronomio 19:16–21: batas ng isang nagsisinungaling at malisyosu saksi.)`

**Buod**: Bilang tugon sa hiyaw ng isang matapat na hari, iniligtas ng Diyos ang Kanyang bayan at ipinakita kung sino Siya: ang makapangyarihan sa lahat na Hari ng Israel na may kontrol sa kapalaran ng daigdig; hindi lamang pinupuksa ang mga nagtatangkang wasakin ang kanyang bayan, nagbibigay rin siya ng mga oportunidad para sa iba, gaano man “ka-Babilonia nila, para maging Kanyang bayan.