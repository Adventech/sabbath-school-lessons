---
title:  'May Inaasahang Kapalit (Isaias 36:1)'
date:  07/02/2021
---

`Anong nangyari sa Juda? (2 Hari 18:13; 2 Cronica 32:1; Isaias 36:1.)`

Nang namatay ang walang pananampalatayang si Ahaz at pinalitan siya ng kanyang matapat na anak na si Hezekias, minana ni Hezekias ang isang kahariang nawalan ng ganap na pagsasarili. Matapos matamo ang tulong ng taga-Asiria laban sa alyansa ng Siria at hilagang Israel, napilitan ang Juda na patuloy na bayaran ang “pananggol na pera” sa porma ng buwis sa Asiria (tingnan ang 2 Cronica 28:16-21). Nang namatay ang Asirianong hari na si Sargon II sa isang malayong larangan ng digmaan at sinundan ni Senakerib noong 705 B.C., lumitaw na madaling magapi ang Asiria. Ang katibayan mula sa Asiria at mga talata ng Biblia ay nagpapakitang kinuha ni Hezekias itong oportunidad para magrebelde (tingnan ang 2 Hari 18:7), kinukuha ang agresibong kilos bilang ang pasimuno sa gitna ng maliliit na bansa sa kanyang rehiyon.

Sa kasamaang-palad para sa kanya, minaliit ni Hezekias ang kakayahang makabawi ng lakas ng Asiria. Noong 701 B.C., nang mapasuko ni Senakerib ang ibang bahagi ng kanyang imperyo, may mapangwasak na puwersang sinalanta niya ang Siria-Palestina at winasak ang Juda.

`Paanong naghanda si Hezekias para sa isang sagupaan sa Asiria? (2 Cronica 32:1-8.)`

Nang makita ni Hezekias na may balak si Senakerib na kunin ang Jerusalem, ang kapitolyo, gumawa siya nang malawakang paghahanda para sa sagupaan sa Asiria. Pinalakas niya ang kanyang mga tanggulan, inarmasan pa at inorganisa ang kanyang hukbo, at dinagdagan ang pagtatanod sa panustos ng tubig sa Jerusalem (tingnan din ang 2 Hari 20:20; 2 Cronica 32:30). Ang kapansin-pansing lagusang tubig ng Siloam na ginunita ng isang iniukit na mga salita na nagsasabi kung paano ito ginawa, ay halos tiyak na noon pang paghahanda ni Hezekias para sa maaaring pagkubkob.

Kasing halaga ng pangmilitar at pang-organisasyong pamumuno, nagkaloob si Hezekias ng espirituwal na pamumuno samantalang sinikap niyang palakasin ang kasiglahan ng kanyang bayan sa nakatatakot na panahong ito. “Subalit ang hari ng Juda ay ipinasyang gawin ang kanyang bahagi sa paghahand na labanan ang kaaway; at matapos na magampanan ang lahat ng magagawa ng talino at lakas ng tao, tinipon niya ang kanyang hukbo at hinimok silang magpakatapang.” —Ellen G. White, PROPHETS AND KINGS, p. 351.

`Kung nagtiwala si Hezekias sa Panginoon nang gayon, bakit naglagay siya ng gayong pagsisikap sa kanyang sarili? Pinawalang-bisa ba ng kanyang mga gawa ang kanyang pananampalataya? Tingnan ang Filipos 2:12, 13 sa pakikipagtulungan sa Diyos, na ibinibigay ang kapangyarihan na tunay na epektibo.`