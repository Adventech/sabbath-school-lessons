---
title:  'Propaganda (Isaias 36:2–20)'
date:  08/02/2021
---

Ang mga hari ng Asiria ay hindi lamang malupit, sila'y matatalino. Ang kanilang mithiin ay yaman at kapangyarihan, hindi simpleng pagwasak (ihambing ang Isaias 10:13, 14). Bakit gagamit ng yaman para makuha ang isang lunsod sa pamamagitan ng puwersa kung mapapakiusapan mo ang mga nakatira na sumuko? Kaya, samantalang kinukubkob ang Lachish, isinugo ni Senakerib ang kanyang rabshakeh, isang uri ng mataas na opisyal, para kunin ang Jerusalem sa pamamagitan ng propaganda.

`Anong mga argumento ang ginamit ng rabshakeh para takutin ang Juda? (Isaias 36:2–20; tingnan din ang 2 Hari 18:17–35; 2 Cronica 32:9–19.)`

Ang rabshakeh ay gumawa ng medyo makapangyarihang argumento. Hindi mo maaasahan ang Ehipto na tulungan ka dahil ito'y mahina at hindi maaasahan. Hindi ka makakaasa sa Panginoon para tulungan ka dahil nagkasala si Hezekias sa Kanya sa pagkakatanggal ng Kanyang matataas na dako at altar sa buong Juda, sinasabihan ang mga tao na sumamba sa isang altar sa Jerusalem. Sa katunayan, ang Panginoon ay nasa tabi ng Asiria at sinabi kay Senakerib na wasakin ang Juda. Wala ka ngang sapat na nasanay na lalaki para kontrolin ang 2,000 kabayo.

Para maiwasan ang isang pagkubkob na kung saan wala kayong makakain at maiinom, sumuko na kayo ngayon at tatratuhin kayong mabuti. Hindi kayo maililigtas ni Hezekias, at dahil ang mga diyos ng lahat ng ibang bansa na sinakop ng Asiria ay hindi nailigtas sila, makakatiyak kayong ang inyong Diyos ay hindi rin kayo maililigtas.

`Nagsasabi ba nang totoo ang rabshakeh?`

Dahil may mga katotohanan ang kanyang sinasabi, ang kanyang mga argumento ay nakahihikayat. Dalawang hindi naibigkas na argumento ang sumusuporta sa kanya. Una, kagagaling lamang niya mula sa Lachish, na 30 milya lamang ang layo, kung saan ipinapakita ng mga Asiriano ang mangyayari sa isang buong tibay na pinalakas na lunsod na naglakas-loob na tutulan sila. Ikalawa, mayroon siyang isang makapangyarihang pangkat ng Asirianong hukbo na kasama niya (Isaias 36:2). Nalalamang ang kapalaran na mga hukbo at lunsod sa ibang dako (kabilang ang Samaria, ang kapitolyo na hilagang Israel: 2 Hari 18:9, 10) na sumuko sa Asiria, walang Judanita ang may dahilan para pagdudahan na mula sa pananaw ng tao ang Jerusalem ay walang pag-asa (ihambing ang Isaias 10:8–11). Ang rabshakeh ay tama rin sa pagsasabing sinira ni Hezekias ang iba't ibang lugar ng paghahain upang maisentro ang pagsamba sa templo sa Jerusalem (2 Hari 18:4; 2 Cronica 31:1). Ngunit kung ang repormang ito'y nakagalit sa Panginoon, sino na lang ang naiiwang pag-asa ng Kanyang bayan? Ililigtas at maililigtas ba Niya sila? Nasa Diyos ang kasagutan ng tanong na ito!

`Nakaranas ka ba ng katulad na sitwasyon, kung saan, mula sa isang pananaw ng tao, lahat ay parang wala na? Ano na lamang ang iyong takbuhan? Kung payag, maging handang ibahagi sa iyong klase ang karanasang iyon, paano mo nakaya, at ang pangwakas na resulta.`