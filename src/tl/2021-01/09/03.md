---
title:  'Isang Lingkod na Di-pinangalanan (Isaias 42:1-7)'
date:  22/02/2021
---

`Ano ang papel at karakter ng di-pinangalanang lingkod ng Diyos, na pinili ng Diyos at sa Kanya inilalagay ang Kanyang Espiritu? (Isaias 42:1–7.)`

Piliin ang pinakamabuting sagot o kombinasyon ng mga sagot:

1. Nagbibigay Siya ng katarungan para sa mga bansa.

2. Isinasakatuparan Niya ang kanyang mga mithiin nang tahimik at banayad, ngunit buong tagumpay.

3. Siya'y isang tagapagturo.

4. Gumaganap Siya bilang isang tipan sa pagitan ng Diyos at ng bayan.

5. Nagbibigay Siya ng ilaw/pag-asa sa pamamagitan ng pagpapagaling ng pagkabulag at pagpapalaya sa mga bilanggo.

6. Lahat ng sa itaas.

`Paanong ang papel at karakter nitong lingkod ay maipaparis nang sa "usbong na lalabas mula sa tuod ni Jesse,” na ang Espiritu ng Panginoon ay sasakanya (Isaias 11)?`

Gaya ng sa Isaias 42, ang Davidikong pinuno ng Isaias 11 ay kumikilos na katugma sa Diyos, nagbibigay ng katarungan at pagpapalaya sa mga inapi, gaya rin ng katalinuhan at karunungan ng Diyos. Nasumpungan natin na itong “usbong” at “ugat” ni Jesse ay ang Mesiyas, ang banal na bata ng Isaias 9:6, 7, na magdadala rin “ng kapayapaan sa trono ni David, at sa kanyang kaharian" na may “katarungan at ng katuwiran” (Isaias 9:7). Malinaw na ang lingkod sa Isaias 42 ay ang Mesiyas.

`Paanong kinikilala ng Bagong Tipan ang lingkod ng Isaias 42:1-7, na nagbibigay na katarungan? (Mateo 12:15-21.)`

Sumisipi ang Mateo 12 mula sa Isaias 42 at ginagamit ito sa tahimik na ministeryo ng pagpapagaling ni Jesus, ang minamahal na Anak ng Diyos na Kanyang kinalulugdan (Isaias 42:1; Mateo 3:16, 17; Mateo 17:5). Ang Kanyang ministeryo ang muling nagtatatag ng tipan ng Diyos sa Kanyang bayan (Isaias 42:6; Daniel 9:27).

Nakamit ni Jesus at ng Kanyang mga alagad ang katarungan para sa tao sa pamamagitan ng paghahango sa kanila mula sa pagdurusa, kamangmangan sa Diyos, at pagkaalipin sa masasamang espiritu, na idinulot ng paniniil ni Satanas (Lucas 10:19). Pagkatapos ay namatay si Jesus para pagtibayin ang bagong tipan” (Mateo 26:28) at para magtamo ng katarungan para sa sanlibutan sa pamamagitan ng pagpapalayas kay Satanas, ang dayuhang kinamkam ang posisyon na “ ‘pinuno ng sanlibutan’ ” (Juan 12:31–33).

`Tingnan sa Isaias 42:1–4, ang paglalarawan kay Cristo. Gumugol ng ilang panahon na pinag-iisipan ang buhay ni Jesus. Anong mga tiyak na katangian ng Kanyang ministeryo na tamang-tamang tinupad ang propesiyang ito? Anong liksyon ang matututuhan din naman natin tungkol sa kung paano dapat tayong maglilingkod sa iba?`