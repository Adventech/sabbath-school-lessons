---
title:  'Persianong “Mesiyas” (Isaias 44:26–45:6)'
date:  23/02/2021
---

`Anong nakagugulat na hula ang lumilitaw sa Isaias 44:26-45:6?`

Ang ministeryo ni Isaias ay nagtagal mula mga 745 B.C. hanggang mga 68 B.C. Matapos banggitin ang isang manlulupig mula sa silangan at mula sa hilaga (Isaias 41:2, 3, 25) at nagpapahiwatig na ito'y isang mabuting balita para sa Jerusalem (Isaias 41:27), eksaktong hinulaan ni Isaias si Ciro na pinangalanan at inilarawan ang kanyang mga gawain. Talagang nanggaling siya mula sa hilaga at silangan ng Babilonia at nilupig ito noong 539 B.C., talagang pinaglingkuran niya ang Diyos sa pamamagitan ng pagpagpapalaya sa mga Judio mula sa kanilang pagkakatapon sa Babilonia; at talagang nagpahintulot siyang muling itayo ang templo sa Jerusalem (tingnan ang Ezra 1).

Ilagay ang hulang ito sa pananaw. Dahil may 146 na taon mula sa pagkamatay ni Isaias hanggang sa pagbagsak ng Babilonia, ang kanyang propesiya ay sandaang taon at kalahati na una sa panahon nito. Ito'y parang gaya ni George Washington na hinuhulaan na ang isang lalaking nagngangalang General Dwight Eisenhower ay tutulong na palayain ang Europa sa 1945!

Dahil ang mga kilos ni Ciro ay napatunayang mabuti mula sa isang sari-saring matandang pinanggalingan, kabilang ang mga kasaysayan ng Babilonia, ang sarili niyang ulat sa “Cyrus Cylinder,” at ang Biblia (2 Cronica 36:22, 23; Daniel 5; Daniel 6:28; Daniel 10:1), ang pagka-eksakto ng propesiya ni Isaias ay hindi pagtatalunan. Ito'y nagpapatibay sa pananampalataya ng taong naniniwala na ang mga tunay na propeta ay tumatanggap na eksaktong mga hula mula sa Diyos, na nakaaalam ng kinabukasan bago pa ito mangyari.

`Bakit tinatawag ng Diyos si Ciro na “Kanyang pinahirang langis”? (Isaias 45:1)`

Ang Hebreong salita para sa “pinahiran” dito ay ang salita kung saan natin kinukuha ang salitang Mesiyas. Sa ibang lugar sa Lumang tipan, ang salitang ito'y maaaring tumukoy sa isang pinahirang punong pari (Levitico 4:3, 5, 16; Levitico 6:22), isang pinahirang hari ng Israel (1 Samuel. 16:6; 1 Samuel. 24:6, 10; 2 Samuel 22:51), o ang Mesiyas, isang ulirang Davidikong hari at tagapagligtas sa kinabukasan (Awit 2:2; Daniel 9:25, 26). Mula sa pananaw ni Isaias, si Ciro ay isang hari sa kinabukasan na isinugo ng Diyos para iligtas ang Kanyang bayan. Subalit siya'y hindi isang karaniwang mesiyas, dahil hindi siya isang Israelita. Gagawin niya ang mga bagay na gagawin ng Mesiyas, gaya ng talunin ang mga kaaway ng Diyos at palayain ang mga bihag na tao, ngunit hindi siya maaaring maging gaya ng Mesiyas, dahil hindi siya nagmula kay David.

Sa pamamagitan ng paghula kay Ciro, pinatunayan ng Diyos ang bukod-tangi Niyang pagka-Diyos sa pamamagitan ng pagpapakita na Siya lamang ang nakaaalam ng kinabukasan (Isaias 41:4, 21–23, 26–28; Isaias 44:26). Nagpaabot din Siya kay Ciro: “ibibigay ko sa iyo ang mga kayamanan ng kadiliman, at ang mga natatagong kayamanan sa mga lihim na dako, upang inyong malaman na ako ang Panginoon, ang Diyos ng Israel na tumatawag sa iyo sa iyong pangalan” (Isaias 45:3).

`Isipin ang tungkol sa iba pang mga propesiya sa Biblia na nangyari ayon sa pagkakahula (gaya ng lahat ng mga kaharian ng Daniel 2 maliban sa huli, Daniel 7, o tungkol sa panahon ni Cristo sa Daniel 9:24–27). Anong uri ng pag-asa ang iniaalok sa atin ng mga propesiyang ito bilang mga indibiduwal?`