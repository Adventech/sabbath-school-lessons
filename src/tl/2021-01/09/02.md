---
title:  Lingkod na Bansa (Isaias 41)
date:  21/02/2021
---

`Sa Isaias 41:8 sinasabi ng Diyos "Israel, lingkod ko” at sa 42:1 ipinakikilala niya na "aking lingkod.” Sino ang lingkod na ito?`

Ito ba ay si Israel/Jacob, ang ninuno ng mga Israelita? Ang bansa ng Israel? Ang Mesiyas/Cristo, na kinikilala sa Bagong Tipan bilang Jesus?

Mayroong dalawang uri ng reperensya sa mga lingkod ng Diyos na inihabi sa buong Isaias 41–53. Ang isang lingkod ay pinangalanang "Israel” o “Jacob” gaya ng sa Isaias 41:8; Isaias 44:1, 2, 21; Isaias 45:4; Isaias 48:20. Dahil tinutukoy ng Diyos si Israel/Jacob sa pangkasalukuyan, malinaw na siya, si Jacob, ay kinakatawanan ang bansang nagbuhat sa kanya. Pinagtibay ito ng katotohanan na ang katubusan para sa “lingkod na Jacob” ng Panginoon ay nagampanan sa panahon nang siya ay lalabas mula sa Babilonia (Isaias 48:20).

Sa ibang pagkakataon, gaya sa Isaias 42:1, Isaias 50:10, Isaias 52:13, Isaias 53:11, ang lingkod ng Diyos ay hindi pinangalanan. Nang una siyang binanggit sa Isaias 42:1, ang kanyang pagkakakilanlan ay hindi agad kita. Gayunman, habang binubuo ni Isaias ang kanyang paglalarawang-buhay sa mga sumusunod na sipi, magiging malinaw na siya'y isang indibiduwal na magsasauli sa mga tribo ni Jacob (Israel) sa Diyos (Isaias 49:5, 6) at may sakripisyong mamamatay para sa mga makasalanan (Isaias 52:13–53:12; tingnan din ang Isaias 49:5, 6). Kung gayon hindi siya maaaring gaya ng bansa. Kaya, malinaw na dalawang lingkod ng Diyos ang binabanggit ni Isaias. Isa ay lahatan (ang bansa) at ang iba ay indibiduwal.

`Ano ang papel ng lingkod na bansa? Isaias 41:8-20.`

Tinitiyak ng Diyos na ang bansa ay nananatiling lingkod ng Panginoon. “ ‘aking pinili ka at hindi kita itinakuwil’ ” (Isaias 41:9). Pagkatapos ang ibinibigay ng Diyos ang isa sa pinakadakilang mga pangako sa Biblia: “huwag kang matakot, sapagkat ako'y kasama mo, huwag kang mabalisa, sapagkat ako'y Diyos mo; aking palalakasin ka, oo, ikaw ay aking tutulungan; oo, ikaw ay aking aalalayan ng kanang kamay ng aking katuwiran” (Isaias 41:10). Dito at sa mga sumusunod na talata ang isa sa pangunahing papel ng Israel ay pagtiwalaan ang tunay na Diyos para iligtas sila (samantalang hindi ginawa ni Haring Ahaz) sa halip na magtiwala sa ibang mga diyos at kanilang mga rebulto gaya ng ginagawa ng ibang mga bansa (Isaias 41:7, 21–24, 28, 29).

`Pansinin kung paanong sa Isaias 41:14 ay tinatawag ng Panginoon ang bansa na isang uod. Anong punto ang ginagawa Niya? Tingnan ang buong talata para makuha ang mas mabuting sagot. Ano ang dapat din naman ituro nito sa atin tungkol sa pangangailangang lubos na umasa sa Panginoon?`