---
title:  Patiunang Pag-asa
date:  24/02/2021
---

Ang katotohanang eksaktong nahulaan ni Isaias si Ciro na pinangalanan ay bumabagabag sa mga tao na hindi naniniwalang ang mga propeta ay tumatanggap ng mga prediksyon mula sa Diyos. Para maidaos, tinatanggap nila ang teorya na isa pang propeta, isang “ikalawang Isaias,” na nabubuhay sa panahon ni Ciro ang sumulat ng Isaias 40–66. Kaya, ang aklat ni Isaias ay “nilagare sa dalawa,” ang katulad na kapalaran ay naunawaan sa tradisyong nangyari sa propeta mismo (tingnan ang Hebreo 11:37).

Wala, gayunman, ng historikal na saksi sa pag-iral ng isang ikalawang “Isaias.” Kung siya'y umiral nga, magiging kataka-taka para sa Biblia na hindi siya banggitin, dahil ang kanyang mensahe ay buong lalim na mahalaga, at ang kanyang kakayahan sa pagsulat ay pambihira. Wala kahit pa ang pinakamatandang manuskrito ng Biblia, ang balumbon ni Isaias mula sa Qumran, ang may anumang patid sa pagitan ng Isaias 39 at 40 na magpapakita ng paglipat sa gawa ng isang bagong may-akda.

Ang pangunahing mensahe ni Isaias ay hindi nagbabago sa buong aklat: Pagtiwalaan ang tunay na Diyos, kabilang ang Kanyang Mesyanikong Tagapagpalaya, kaysa ibang mga kapangyarihan. Tamang idiniin ng mga iskolar ang paglipat sa pokus mula sa yugto ng Asiria sa Isaias 1–39 tungo sa yugto ng Babilonia sa kapitulo 40 at sumusunod. Ngunit nasumpungan na natin na ang Isaias 13–14 at 39 ay nakini-kinita na ang isang pagkabihag sa Babilonia. Totoong ang Isaias 1–39 ay nagdiriin ng paghuhukom at ang Isaias 40-66 nagdiriin ng pagbibigay-aliw. Ngunit sa mga naunang kapitulo, ang makalangit na aliw at pagtitiyak ay marami rin, ang mga sumunod na kapitulo, gaya ng Isaias 42:18– 25, Isaias 43:22–28, at Isaias 48:1–11, ay nagsasalita ng paghuhukom ng Diyos sa Juda dahil sa pagtalikod sa Kanya. Ang mga prediksyon ni Isaias ng kaaliwan sa kinabukasan ay nagpapahiwatig ng pagdurusa pansamantala.

`Bagaman talagang hinarap ng bansa ang nakatatakot na kalamidad dahil sa mga kasalanan ng tao, ang iba sa kanila ay hindi nawalan ng pag-asa. Kumapit sila sa mga pangako ng Diyos, gaya ng nasumpungan sa Levitico 26:40–45. Buong ingat na basahin ang mga talata. Ilagay ang iyong sarili sa lugar nung mga Hebreo na buhay pagkatapos ng pagkatalo sa Babilonia. Anong pag-asa ang masusumpungan mo sa mga salitang ito?`

`Anong espirituwal na prinsipyo ang nakikita mong gumagawa sa mga talatang iyon sa Levitico? Ano ang sinasabi roon ng Panginoon sa Israel? Paanong gagawa sa sarili nating buhay ang gayong katulad na prinsipyo?`