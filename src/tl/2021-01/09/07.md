---
title:  Karagdagang Kaisipan
date:  26/02/2021
---

Basahin ang paglalarawan ni Ellen G. White sa pagpapagaling at ministeryo ng pagtuturo ni Jesus sa "Sa Capernaum,” THE DESIRE OF AGES, pp. 252–261.

"Sa gawain ng pagliligtas ng kaluluwa, kailangan ang napakainam na diplomasya at talino. Hinding-hindi pinigilan ng Tagapagligtas ang katotohanan, kundi binibigkas Niya ito na laging sa pag-ibig. Sa Kanyang (pakikitungo] sa iba, ginamit Niya ang pinakamainam na diplomasya, at lagi Siyang mabait at maalahanin. Hinding-hindi Siya bastos, hinding-hindi nagsalita nang isang matinding salita nang hindi kailangan, hinding-hindi nagbigay nang di-kailangang kirot sa isang sensitibong kaluluwa. Hindi niya binatikos ang kahinaan ng tao. Walang takot Niyang tinuligsa ang pagkukunwari, di-paniniwala, at kasalanan, ngunit may luha sa Kanyang tinig samantalang binibigkas Niya ang kanyang nakasusugat na mga sumbat. Hinding-hindi Niya ginawang malupit ang katotohanan, kundi laging ipinapakita ang isang malalim na pagkamagiliw para sa sangkatauhan. Bawat kaluluwa ay mahalaga sa kanyang paningin. Tinaglay Niya sa sarili ang maka-Diyos na dignidad; gayunma'y yumukod Siyang may pinakamagiliw na awa at pagpapahalaga sa bawat kaanib ng sambahayan ng Diyos. Nakita Niya sa lahat, mga kaluluwang misyon Niyang iligtas.”—Ellen G. White, GOSPEL WORKERS, p. 117.

**Mga Tanong Para sa Talakayan**:

`Bilang isang klase, basahin hanggang matapos ang sinulat ni Ellen G. White sa itaas tungkol sa kung paano naglingkod si Cristo sa iba. Talakayin ang mga prinsipyo roon, at pagkatapos bilang isang klase, talakayin kung gaano kabuting ipinapakita ng sarili mong iglesia sa kabuuan ang mga prinsipyong iyon.`

`Alam mo ba ang isang “gapok na tambo” o “mitsa na bahagyang nagniningas” (Isaias 42:3)? Paano mo matutulungan itong tao na hindi “babaliin” o “papatayin” siya? Sa anong mga paraan na maaari mong ituro ang gayong tao sa Panginoon? Sa isang praktikal na diwa, anong ipagagawa mo sa kanila upang makakuha ng pagpapagaling at tulong?`

`Ang argumento para sa magkakaibang may-akda ng Isaias ay nagmula sa batayan na hindi masasabi ng tao ang kinabukasan gaya nang ginawa ni Isaias. Ano ang pangunahing problema sa argumentong ito, at bakit dapat tayo, bilang mga Cristiano, at tanggihan kaagad ang batayang iyon?`

**Buod**: Ang pagpapalaya ay nangangailangan ng Tagapagpalaya. Ang bansang lingkod ng Diyos ay palalayain ng dalawang tagapagpalaya: si Ciro, na palalayain ang mga nabihag mula sa pagkakatapon sa Babilonia at isang di-pinangalanang Lingkod, ang pagkakakilanlan bilang ang Mesiyas ay tuluy-tuloy na inihayag. Ang Lingkod na ito'y ibabalik ang katarungan at dadalhin ang komunidad ng mga nakaligtas pabalik sa Diyos.