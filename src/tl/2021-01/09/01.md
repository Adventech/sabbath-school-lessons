---
title:  Para Maglingkod at Magligtas
date:  20/02/2021
---

### Basahin Para sa Pag-aaral sa Linggong Ito
Isaias 41; Isaias 42:1–7; Isaias 44:26-45:6; Isaias 49:1-12.

> <p>Talatang Sauluhin</p>
> “ “Narito ang aking lingkod, na aking inaalalayan; ang aking hinirang, na kinalulugdan ng aking kaluluwa. Inilagay ko ang aking Espiritu sa kanya; siya'y maglalapat ng katarungan sa mga bansa?” (Isaias 42:1).

Maraming nakadarama na magiging napakalaking pribilehiyong dalawin ang mga tagpo ng buhay ni Cristo sa lupa, lumakad kung saan Siya naglakad, tumingin sa lawa na ang tabi ay ginusto Niyang magturo, at ang mga burol at lambak na madalas Niyang pinagtutuunan ng Kanyang mga mata. Subalit hindi natin kailangang pumunta sa Nazaret, sa Capernaum, o sa Betania, upang lakaran ang mga yapak ni Jesus. Masusumpungan natin ang kanyang mga bakas sa tabi ng kama ng may karamdaman, sa kubo ng karalitaan, sa mga nagsisiksikang eskinita ng malaking lunsod, at sa bawat lugar na mayroong mga puso ng tao na nangangailangan ng kaaliwan. Sa paggawa ng ginawa ni Jesus nang nasa lupa, lalakaran natin ang Kanyang mga yapak.”—Ellen G. White, THE DESIRE OF AGES, p. 640.

Binanggit ni Isaias ang isang lingkod ng Panginoon na may katulad na misyon ng awa: “ang gapok na tambo ay hindi niya babaliin, ni ang mitsa na bahagyang nagniningas ay hindi niya papatayin; ... upang imulat ang mga bulag na mata, upang ilabas ang mga bilanggo sa bilangguan, at silang nakaupo sa kadiliman mula sa bilangguan” (Isaias 42:3, 7).

Tingnan natin itong Lingkod. Sino Siya, at ano ang kanyang nagampanan?