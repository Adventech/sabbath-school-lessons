---
title:  Nais ng mga Bansa
date:  13/03/2021
---

### Basahin Para sa Pag-aaral sa Linggong Ito
Isaias 59; Isaias 59:15–21; Isaias 60:1,2; Isaias 61; Isaias 61:2.

> <p>Talatang Sauluhin</p>
> “At ang mga bansa ay paroroon sa iyong liwanag, at ang mga hari sa ningning ng iyong pagsikat” (Isaias 60:3).

Dapat tayong matuto sa paaralan ni Cristo. Wala kundi ang Kanyang katuwiran ang makapagbibigay-karapatan sa atin sa isa sa mga pagpapala ng tipan ng biyaya. Matagal na nating ninais at sinubukang tamuhin ang mga pagpapalang ito ngunit hindi natanggap ang mga ito dahil ating pinahahalagahan ang ideya na may magagawa tayo para gawin ang sarili na marapat para sa mga ito. Hindi tayo tumingin palayo sa sarili, naniniwalang si Jesus ay isang buhay na Tagapagligtas. Hindi natin dapat ipalagay na ang sarili nating biyaya at merito ay ililigtas tayo; ang biyaya ni Cristo ang pag-asa lang natin ng kaligtasan. Sa pamamagitan ng Kanyang propeta nangangako ang Panginoon, ‘Lisanin ng masama ang kanyang lakad, at ng liko ang kanyang mga pag-iisip; at manumbalik siya sa Panginoon, at kanyang kaaawaan siya; at sa aming Diyos, sapagkat siya'y magpapatawad ng sagana' (Isaias 55:7). Dapat nating paniwalaan ang hayag na pangako, at hindi tanggapin ang damdamin para sa pananampalataya. Kapag lubos tayong magtiwala sa Diyos, kapag umasa tayo sa mga merito ni Jesus bilang isang nagpapatawad-sa-kasalan na Tagapagligtas, tatanggapin natin ang lahat ng tulong na ating nanasain.”—Ellen G. White, FAITH AND WORKS, p. 36.

Sa linggong ito ay makikita natin ang marami pa nitong dakilang katotohanan gaya ng pagkakahayag sa mga sulat ng propetang Isaias.