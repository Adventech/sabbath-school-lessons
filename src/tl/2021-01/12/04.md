---
title:  'Panlahat na Apela (Isaias 60:1, 2)'
date:  16/03/2021
---

`Tungkol saan ang sinasabi ng Isaias 60:1, 2? Anong prinsipyo ang nakikita mong gumagawa roon na nakikita sa buong Biblia? Anong pag-asa ang iniaalok nito?`

Sa Isaias 60:1, 2, binibigyan tayo ng isang larawan ng pagliligtas ng Diyos ng Kanyang bayan, pagkatapos ng pagkakatapon, na inihayag sa larawang-isip ng paglikha ng Diyos ng liwanag mula sa kadiliman at tumuturo sa unahan sa isang pangwakas na katuparan sa kaligtasan sa pamamagitan ni Cristo.

`Sa  Isaias 60:3, kaninong liwanag lumalapit ang mga bansa at hari?`

Sa Hebreo ang taong ito'y pambabae at pang-isahan (tingnan din ang Isaias 60:1, 2). Ito'y ang “Zion,” na isinalarawang-tao bilang isang babae, na binabanggit malapit sa katapusan ng naunang kapitulo (Isaias 59:20). Kaya, ang mga tao ng lupa, na nalambungan ng kadiliman, ay darating sa Zion. Aakitin sila ng liwanag ng kaluwalhatian ng Diyos na magmumula sa kanya (Isaias 60:2). “Pinapatawag ang Zion para pumasok sa liwanag na kanya at pagkatapos ay pagmasdan at tumugon sa mga bansa samantalang nagtitipon sila sa katulad na liwanag.”—J. Alec Motyer, THE PROPHECY OF ISAIAS: AN INTRODUCTION AND COMMENTARY, p. 494. Pansinin na bagaman ang Zion ay ang Jerusalem, ang pagdiriin ay higit sa mga tao kaysa pisikal na lokasyon ng lunsod.

Pinalalawak ng natira sa Isaias 60 ang tema na inumpisahan sa mga talatang 1–3: Ang mga tao ng daigdig ay maaakit sa Jerusalem, na pinagpala dahil naroroon ang maluwalhating presensya ng Diyos.

`Paano maihahambing ang propesiyang ito sa tipang pangako ng Diyos kay Abraham? (Genesis 12:2, 3.) Hindi ba pareho ang sinasabi nila?`

Ang Diyos ay may panlahatang layunin nang pinili niya si Abraham at ang kanyang mga inapo: Sa pamamagitan ni Abraham ang lahat ng mga pamilya sa lupa ay pagpapalain (Genesis 12:3; Genesis 18:18; Genesis 22:18). Kaya, ang tipan ng Diyos kay Abraham sa dakong huli ay nilayong maging isang tipan sa lahat ng tao sa pamamagitan ni Abraham. Siya at ang kanyang mga inapo ay magiging daan ng kapahayagan sa sanlibutan.

Sinikap ni Isaias na dalhin ang kanyang bayan pabalik sa kanilang matanda at panlahatang kapalaran. Bilang mga kinatawan ng tunay na Diyos, responsible sila hindi lang para sa kanilang sarili kundi para sa sanlibutan. Dapat nilang tanggapin ang mga dayuhan na hinahanap ang Diyos (tingnan din ang Isaias 56:3-8), dahil ang kanyang templo "ay tatawaging bahay panalanginan para sa lahat ng mga bayan” (Isaias 56:7).

`Sa kontekstong ito, paano mo uunawain ang papel ng Seventh-day Adventist Church, o kahit, higit na tiyakan, ang indibiduwal mong papel sa iglesyang iyon?`