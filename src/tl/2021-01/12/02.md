---
title:  Ang mga Epekto ng Kasalanan (Isaias 59)
date:  14/03/2021
---

Sa Isaias 58:3 tinanong ng mga tao ang Diyos: “ 'Bakit kami ay nag-aayuno at hindi mo nakikita? Bakit hindi mo napapansin ang aming pagpapakumbaba?’”

Sa pagkakaiba, ang Isaias 59:1 ay nagpapahiwatig ng ibang tanong katulad nito: "Bakit tumatawag tayo para sa kamay ng Diyos para iligtas tayo pero hindi Niya ginagawa? Bakit tayo humihiyaw sa Kanya, pero hindi naririnig?” Sumasagot si Isaias na kaya ng Diyos na magligtas at makarinig (Isaias 59:1). Ang kabiguan Niyang gawin alinman, gayunman, ay lubos na ibang usapan.

`Basahin ang Isaias 59:2. Anong mensahe ang ibinibigay dito na sumasagot sa tanong sa Isaias 59:1? `

Pinipili ng Diyos na "hindi pansinin” ang Kanyang bayan, hindi dahil iyon ang Kanyang nais kundi dahil “pinaghiwalay ng inyong mga kasamaan kayo at ang inyong Diyos,” (Isaias 59:2). Narito ang isa sa pinakamalinaw na pahayag sa Biblia tungkol sa epekto ng kasalanan sa relasyon ng Diyos at tao. Ginugugol ni Isaias ang natira sa kapitulo 59 sa pagpapaliwanag pa sa puntong ito, na nakikita sa buong kasaysayan ng tao: mawawasak ng kasalanan ang ating relasyon sa Panginoon at sa gayo'y aakay sa ating walang-hanggang pagkapahamak—hindi dahil itinataboy ng kasalanan ang Diyos papalayo sa atin kundi itinataboy tayo palayo mula sa Diyos.

`Basahin ang Genesis 3:8. Paanong ang halimbawang ito'y ipinapakita ang prinsipyong ipinapahayag sa itaas na parapo?`

Ang kasalanan ay pangunahing isang pagtanggi sa Diyos, isang pagtalikod papalayo sa Kanya. Ang gawa ng kasalanan ay talagang pinakakain ang sarili nito dahil sa hindi lamang ang gawa ay isang pagtalikod papalayo sa Diyos kundi ang bunga ng gawa ay gagawin ang makasalanan na tatalikod papalayo mula sa Panginoon. Ihinihiwalay tayo ng kasalanan sa Diyos, hindi dahil ayaw abutin ng Diyos ang makasalanan (Sa katunayan ang buong Biblia ay halos wala kundi ang salaysay ng pag-abot ng Diyos para iligtas ang mga makasalanan) kundi dahil ang kasalanan ay ginagawa tayong tanggihan ang kanyang makalangit na alok sa atin. Iyon ang dahilan kung bakit napakahalagang wala tayong kasalanang papayagan sa ating buhay.

`Sa anong mga paraan na naranasan mo ang reyalidad na ang kasalanan ay nagpapahiwalay mula sa Diyos? Ano, sa karanasan mo, ang tanging solusyon sa problema?`