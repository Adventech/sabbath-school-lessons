---
title:  Karagdagang Kaisipan
date:  19/03/2021
---

Tingnan din ang mga sulat ni Ellen G. White sa PATRIARCHS AND PROPHETS, pp. 376–378; at saka THE DESIRE OF AGES, pp. 236-243.

“Tumayo si Jesus sa harap ng mga tao bilang isang buhay na tagapagsiwalat ng mga propesiya tungkol sa Kanya. Ipinapaliwanag ang mga salitang Kanyang binasa, nagsalita Siya tungkol sa Mesiyas bilang isang tagabigay ng ginhawa sa mga siniil, isang tagapagpalaya ng mga bilanggo, isang tagapagpagaling ng nahirapan, isinasauli ang paningin sa bulag, at ipinahahayag sa sanlibutan ang liwanag ng katotohanan. Ang Kanyang kahanga-hangang paraan at ang kamangha-manghang kabuluhan ng Kanyang mga salita ay nagpatuwa sa kanyang tagapakinig sa isang kapangyarihang hindi pa nila nadama noon. Ang agos ng maka-Diyos na impluwensya ay binuwag ang bawat hadlang; gaya ni Moises, nakita nila ang di-nakikita. Samantalang ang kanilang puso ay kinilos ng Banal na Espiritu, tumugon silang may maaalab na amen at papuri sa Panginoon.”—Ellen G. White, THE DESIRE OF AGES, p. 237.

“Ang araw ng paghihiganti ng Diyos ang dumarating—ang araw ng kabagsikan ng Kanyang poot. Sino ang mananatili sa araw ng Kanyang pagdating? Pinatigas ng tao ang kanilang puso laban sa Banal na Espiritu ng Diyos, subalit ang mga palaso ng Kanyang poot ay lalagos kung saan ang mga palaso ng kombiksyon ay hindi. Ang Diyos ay hindi kaya babangon para pakitunguhan ang makasalanan. Ang huwad bang pastol ay ipagsasanggalang ang lumalabag sa araw na iyon? Patatawarin ba siyang sumama sa karamihan sa daan ng pagsuway? Ang popularidad o bilang ba ay magpapawalang sala sa sinuman? Ito ang mga tanong na dapat isaalang-alang at pagpasiyahan para sa sarili ng mga pabaya at di-nababahala.”—Ellen G. White, FAITH AND WORKS, p. 33.

**Mga Tanong Para sa Talakayan**:

`Isang pastor ng Seventh-day Adventist ang maingat nagsabing ang numero uno niyang problema sa ministeryo ay ang pagiging eksklusibo ng mga kaanib ng iglesya na ayaw nilang sumali sa kanila ang iba. Paano madadala ng “mga Cristiano” ang pag-ibig, pag-asa, at mabuting balita ng kaharian ni Cristo sa lahat ng sanlibutan upang magkaroon ang iba ng oportunidad para maligtas bago dumating ang wakas (Mateo 24:14) nang hindi nga nila gustong tanggapin ang tao na nagkukusang pumunta sa kanilang iglesya?`

**Buod**: Dinadalisay ng Diyos ang isang di-makatarungang lipunan sa pamamagitan ng pagtatanggal sa mga rebelde at sa pagsasauli sa nalabing tumalikod mula sa mga kasalanan na nagpahiwalay sa kanila mula sa Kanya. Dahil sa mga pagpapala ng presensya ng Diyos, ang mga tao mula sa ibang mga bansa ay naakit sa Diyos at sa Kanyang bayan upang maaari nilang matamasa ang panahon ng kaluguran ng Diyos na ipinahayag at inihatid ng Mesiyas.