---
title:  '“Ang Araw ng Paghihiganti ng Ating Diyos" (Isaias 61:2)'
date:  18/03/2021
---

`Sa gitna ng lahat ng mabuting balita, bakit ipinoproklama ng Mesiyas, gaya nang pagkakalarawan sa Isaias 61, ang paghihiganti ng Diyos? Kailan natutupad ang propesiyang ito?`

Nang nasa Nazareth, binasa ni Jesus, ang Mesiyas, ang Isaias 61 hanggang sa "upang ihayag ang kalugud-lugod na taon ng PANGINOON” (Isaias 4:19). Pagkatapos ay tumigil Siya at sinabing, “ ‘Ngayo'y naganap ang kasulatang ito sa inyong pandinig?’ ” (Lucas 4:21). Kaya, Kanyang sadya at iniwas nang tiyakan ang pagbasa ng mga susunod na salita sa parehong talata: "ang araw ng paghihiganti ng ating Diyos” (Isaias 61:2). Samantalang ang Kanyang ministeryo ng mabuting balita, kalayaan, at aliw ay magpapasimulang palayain ang mga bihag mula sa paniniil ni Satanas, ang araw ng paghihiganti ay parating pa lamang. Sa Mateo 24 (ihambing ang Marcos 13; Lucas 21), hinulaan Niya sa Kanyang mga alagad na ang maka-Diyos na paghuhukom ay darating sa kinabukasan.

Tunay, sa Isaias 61 ang araw ng paghihiganti ng ating Diyos ay ang dakila at kakilakilabot na araw ng PANGINOON” (Joel 2:31; Malakias 4:5), na matutupad kapag si Cristo ay darating na muli para palayain ang Planetang Daigdig mula sa kawalan ng katarungan sa pamamagitan ng pagtalo sa Kanyang mga kaaway at pagpapalaya sa siniil na nalabi ng Kanyang bayan (Apocalipsis 19; ihambing ang Daniel 2:44, 45). Kaya, bagaman inanunsyo ni Cristo ang pasimula ng “Ang

kalugud-lugod na taon ng PANGINOON,” ang lundo nito'y sa Kanyang ikalawang pagdating.

`Paano mo pagkakasunduin ang kuru-kuro ng isang maibiging Diyos sa isang Diyos na nangangako rin ng paghihiganti? Ang mga kuru-kuro ba ay hindi magkaayon? O nauunawaan mo ba ang paghihiganti bilang isang pagpapakita ng pag-ibig na iyon? Kung gayon, paano? Ipaliwanag ang iyong sagot.`

Bagaman sinabi sa atin ni Jesus na ibaling ang kabilang pisngi (Mateo 5:39), sa ibang lugar ay napakalinaw Niya na ang katarungan at parusa ay ipapataw (Mateo 8:12). Bagaman sinasabi sa atin ni Pablo na huwag “gumanti ng masama sa masama” (1 Tesalonica 5:15), sinabi rin niyang kapag nagpakita ang Panginoon mula sa langit, na may nagliliyab na apoy Siya y “magbibigay ng parusa sa mga hindi kumikilala sa Diyos” (2 Tesalonica 1:0).

Ang kaibahan, siyempre, ay ang Panginoon sa kanyang walang katapusang karunungan at awa ang makapagdadala lamang ng parehong katarungan at paghihiganti sa isang lubos na patas na paraan. Ang katarungan ng tao at paghihiganti ng tao ay dumarating kasama ang lahat ng mga kamalian, kahinaan, at pagpapabagu-bago ng sangkatauhan. Ang katarungan ng Diyos, siyempre, ay darating na wala ng mga limitasyong iyon.

`Alin sa mga insidenteng sumusunod ang gagawin kang higit na malamang na magnais na makita na naibalik ang ganti sa isang gumagawa ng masama? (1) Isang taong sinasaktan ang hindi mo iniibig o sa (2) isang taong sinasaktan ang isang iniibig mo? Paano nito matutulungan tayo na mas mabuting maunawaan ang ugnayan sa pagitan ng pag-ibig ng Diyos para sa atin at ng mga babala ng paghihiganti?`