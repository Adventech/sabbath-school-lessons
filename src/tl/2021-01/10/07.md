---
title:  Karagdagang Kaisipan
date:  05/03/2021
---

“Dinala ni Cristo ang ating mga kasalanan sa sarili Niyang katawan sa punungkahoy. ... Ano dapat ang mangyari sa kasalanan, kung walang may-hangganang katauhan ang makagagawa ng pagtubos? Ano dapat ang sumpa nito kung ang Diyos lamang ang makatutubos nito? Nagpapatotoo ang krus ni Cristo sa bawat tao na ang parusa ng kasalanan ay kamatayan. ...O, kailangan bang magkaroon ng ilang malakas makabighaning kapangyarihan na hinahawakan ang moral na pandama, pinatitigas ang mga ito laban sa mga ikinikintal ng Espiritu ng Diyos?”—Ellen G. White, OUR HIGH CALLING, p. 44.

“Ang kautusan ng gobyerno ng Diyos ay labis na pahahalagahan ng kamatayan ng tanging Anak ng Diyos. Dinala ni Cristo ang kasalanan ng sanlibutan. Ang ating kahustuhan ay masusumpungan lang sa pagkapanganak at kamatayan ng Anak ng Diyos. Makapagtitiis Siya dahil Siya'y walang isang bahid ng kawalan ng katapatan o kasalanan. Nagtagumpay si Cristo sa kapakanan ng tao sa gayon dinadala ang katarungan ng parusa. Ginarantiya Niya ang walang hanggang buhay ng tao, samantalang pinarangalan Niya ang kautusan, at ginawa itong kagalang-galang.” Ellen G. White, SELECTED MESSAGES, book 1, p. 302.

**Mga Tanong Para sa Talakayan**:

`Bumababa ang Isaias 53:7–9 sa kaibuturan ng kailaliman: ang kamatayan at libing ng Lingkod. Ilang aspekto nitong mga talata ang natupad sa wakas ng buhay ni Jesus? (Mateo 26:57-27:60; Marcos 14:53-15:46; Lucas 22:54–23:53; Juan 18:12–19:42.)`

`Tingnan ang huling sipi sa itaas ni Ellen G. White tungkol sa labis na pagpapahalaga ng kamatayan ni Cristo sa kautusan. Ano ang ibig niyang sabihin sa pamamagitan noon? Paano natin mauunawaan ang kanyang kamatayan bilang katibayan ng kawalang-maliw ng kautusan?`

**Buod**: Pagkatapos sabihin ang tungkol sa pagkapanganak, pagkakilanlan, at tungkulin ng Tagapagligtas ng Diyos, sa wakas ay ibinunyag ni Isaias ang sukdulang trahedyang nagbibigay sa atin ng pag-asa: upang abutin, iligtas, at pagalingin ang nawaglit na tao, kabilang tayo, ang Lingkod ng Diyos ay kusang binata ang ating pagdurusa at parusa.