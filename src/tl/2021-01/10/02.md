---
title:  'Sumusubok na Katotohanan ni Isaias (Isaias 50:4-10)'
date:  28/02/2021
---

Kung pakay ni Isaias na magbigay lamang ng impormasyon, agad ilalatag ang lahat na detalye tungkol sa Mesiyas. Subalit upang maghikayat, at bigyan ang kanyang tagapakinig ng isang pakikipagtagpo sa Lingkod ng Panginoon, binubuo niya ang isang mayamang kaayusa ng umuulit na mga tema sa isang paraang may armonya. Inilaladlad niya ang mensahe ng Diyos sa mga hakbang para maunawaan ang bawat aspekto relasyon nito sa ibang bahagi ng larawan. Si Isaias ay isang pintor na ang kambas ay ang kaluluwa ng kanyang tagapakinig.

`Basahin ang Isaias 50:4–10. Ibuod ang sinasabi ng mga talatang ito. Paano mo nakikita si Jesus sa siping ito?`

Nasumpungan natin sa Isaias 49:7 na ang lingkod ng Diyos ay hinamak, kinasuklaman at naging “lingkod ng mga pinuno” subalit “ “ang mga hari at ang mga pinuno, ay makakakita at babangon, at sila'y magsisisamba.” ” Dito sa Isaias 50, malalaman natin na ang lambak ay mas malalim para sa tagapagturo na ang mga salita ay aalalayan ang nanlulupaypay (Isaias 50:4). Ang landas tungo sa pagwawalang-sala ay aakay sa abusong pisikal (Isaias 50:6).

Ang abusong ito'y parang masama sa atin na nasa modernong Kanluraning mga kultura. Subalit sa isang matandang Malapit sa Silangang kultura, ang dangal ay isang bagay ng buhay at kamatayan para sa isang tao at kanyang grupo. Kung iinsultuhin at pagmamalupitan mo ang isang kagaya nito, lalong magaling na ikaw ay mababantayang mabuti; kung mayroon silang kalahating pagkakataon, ang biktima at/o ang kanyang angkan ay tiyak na gaganti.

Nilusob at sinakop ni Haring David ang bansa ng Ammon (2 Samuel 10. 12) dahil lamang ang hari nito'y “dinakip ang mga lingkod ni David, at inahit ang kalahati ng kanilang balbas, at pinutol ang kanilang mga suot sa gitna sa kanilang pigi, at sila'y pinaalis” (2 Samuel 10:4). Subalit sa Isaias 50 hinampas ng tao ang lingkod, masakit na binunot ang mga buhok mula sa kanyang balbas at dinuraan siya. Ang gumagawang pandaigdig at pangkosmikong pangyayari sa mga kilos na ito'y dahil ang biktima ay ang sugo ng maka-Diyos na hari ng mga hari. Sa katotohanan, sa pagpapares ng Isaias 9:6, 7 at Isaias 11:11-16 sa ibang “lingcod” na mga sipi, nasumpungan natin na ang lingkod ay ang Hari, ang makapangyarihang Tagapagligtas! Ngunit mayroon man ng kapangyarihan at dangal, para sa ilang malayong iisiping dahilan, hindi Niya iniligtas ang sarili! Talagang kataka-taka ito na hindi ito pinaniniwalaan ng tao. Sa krus ni Jesus, tinuya Siya ng mga lider: “'Iniligtas niya ang iba, iligtas Niya ang kanyang sarili kung siya ang Cristo ng Diyos, ang Pinili!’ ” (Lucas 23:35); “ ‘Bumaba siya ngayon sa krus, at maniniwala tayo sa kanya’ ” (Mateo 27:42).

`Basahin ang buong Isaias 50:4-10. Isulat ang mga espirituwal na prinsipyong inilarawan dito na dapat magamit sa ating buhay. Tingnan ang iyong sarili sa liwanag ng listahang ginawa mo. Anong mga lugar ang mas mabuti mong magagawa? Kung pinanghinaan ng loob, patuloy na basahin ang natira sa linggong ito.`