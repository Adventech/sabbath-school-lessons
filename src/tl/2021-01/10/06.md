---
title:  'Isang Nagpapabagong-anyong Bayad-pinsalang Handog (Isaias 53:10–12)'
date:  04/03/2021
---

`Ano ang ibig sabihin na ang buhay ng Lingkod ay “isang handog para sa kasalanan” (Isaias 53:10)?`

Ang Hebreong salita ay tumutukoy sa isang “budhing maysala”, “pambayad na handog” (Levitico 5:14–6:7; Levitico 7:1–7), na maaaring tumubos para sa sinadyang kamalian laban sa ibang tao (Levitico 6:2, 3). Ang gayong mga kasalanan ay kinilala ni Isaias (Isaias 1–3; Isaias 10:1, 2; Isaias 58). At saka, dapat isauli ng nagkasala sa ginawan ng kasalanan ang kinuha, bukod pa sa multa, bago ihandog ang hain para tanggapin ang kapatawaran mula sa Diyos (Levitico 6:4–7; ihambing ang Mateo 5:23, 24). Sa isang kaso ng di-sinasadyang paggamit ng isang bagay na pag-aari ng Diyos, ang pagbabayad ay pupunta sa Kanya (Levitico 5:16).

Ngayon ay mauunawaan na natin ang Isaias 40:2, kung saan inaaliw ng Diyos ang kanyang ipinatapong bayan sa pagsasabi sa kanilang sapat na silang nakabayad ng bayad-pinsala para sa kanilang mga kasalanan.

Ngunit sinusundan ang bayad-pinsala, kailangang mayroong isang hain. Narito ito sa Isaias 53: ang Lingkod ng Diyos, sa halip ng isang lalaking tupa, ay inakay ang isang gaya ng tupa sa katayan (Isaias 53:7) para sa kapakanan ng tao na naligaw ng landas (Isaias 53:6).

Bagaman “itiniwalag sa lupain ng mga buhay” (Isaias 53:8; ihambing ang Daniel 9:26), lubos na nilamon sa hain na pinag-alab ang apoy ng pag-asa para sa atin, ang Lingkod ay bumangon mula sa patay, ang lupang walang pagbabalik, para tanggapin ang pagpaparangal, makita ang kanyang “supling,” at pahabain ang Kanyang mga araw (Isaias 53:10–12).

Tingnan ang bawat isa sa mga sumusunod na mga talata. Paanong ang bawat isa ay sinasalamin ang parehong pangunahing mensahe gaya ng Isaias 53?

`Awit 32:1, 2`

`Roma 5:8`

`Galacia 2:16`

`Filipos 3:9`

`Hebreo 2:9`

`1 Pedro 2:24`

`Kung may hihiling sa iyo na ibuod sa isang simpleng parapo ang mabuting balita ng Isaias 52:13–53:12, ano ang isusulat mo?`