---
title:  'Ang Tula ng Nagdurusang Lingkod (Isaias 52:13–53:12)'
date:  01/03/2021
---

Ang Isaias 52:13–53:12, kilala bilang ang “Tula ng Nagdurusang Lingkod,” pinagtitibay ang reputasyon ni Isaias bilang “ang propeta ng ebanghelyo.” Tumutugma sa kahusayan ng ebanghelyo, ang tula ay nangingibabaw sa ibang literatura. Bagaman kamangha-manghang maigsi, bawat parirala ay siksik nang malalim na kahulugan na nagpapakita ng buod ng di-maiisip na paghahanap ng Diyos para iligtas ang isang lahi na tigmak at napahamak sa kasalanan.

Hindi ito ang “katas” ng salita ni Isaias. Inihanda niya ang kanyang tagapakinig sa pamamagitan ng pagbubuo ng Mesyanikong tema mula sa unang bahagi ng kanyang aklat. Sa pagsunod sa pangkalahatang takbo ng buhay ng Mesiyas sa lupa, nagpasimula ang propeta sa Kanyang pagkakapaglihi at pagkapanganak (Isaias 7:14), ipinakilala ang kanyang pagkakakilanlan bilang isang maka-Diyos na Davidikong hari (Isaias 9:6, 7), dinetalyado ang Kanyang gawain ng pagsasauli para sa Israel (Isaias 11:1-16) at tahimik na ministeryo ng pagpapalaya mula sa walang katarungan at pagdurusa (Isaias 42:1-7). Pagkatapos ay inihayag ni Isaias na ang dakilang drama ng Mesiyas ay kabilang ang kaibhan ng trahedya bago ang pagpaparangal (Isaias 49:1–12, Isaias 50:6–10). Ngayon ang Tula ng Nagdurusang Lingkod ay susuriin ang lalim ng trahedya.

`Balikan ang mga bahaging nakalista sa itaas na parapo. Repasuhin ang sinasabi ng mga ito sa atin tungkol sa Mesiyas, si Jesus. Paano tutulungang ihanda tayo ng mga ito sa mga darating sa Isaias 52 at 53? O simpleng ginagawa nilang higit na kapansin-pansin ang mangyayari sa Isaias 52 at 53?`

Ipinapakilala ng Isaias 52:13–53:1 ang tula sa isang paunang pagtanaw na naglalaman ng isang nakagugulat na pagkakaiba: Ang Lingkod ay uunlad at maitataas, subalit ang Kanyang hitsura ay pinapangit hanggang di-makilala. Sinong maniniwala nito?

Pinapasimulan ng Isaias 53:2, 3 ang isang masakit na pagbaba mula sa pinagmulan ng Lingkod at karaniwang hitsura tungo sa Kanyang kalungkutan at pagkatanggi. Tumitigil sandali ang Isaias 53:4–6 para ipaliwanag na ang Kanyang pagdurusa ay talagang ang ating kaparusahan, na kanyang pinapasan para pagalingin tayo. Ipinagpapatuloy ng Isaias 53:7-9 ang pagbaba sa libingan ng walang kasalanang Lingkod. Sa Isaias 53:10-12, aakyat ang lingkod sa dinakilang gantimpala na nakini-kinita sa pasimula ng tula na nagpapasimula sa Isaias 52:13, na may karagdagang lalim ng pagwawari na kalooban ng Diyos ang Kanyang sakripisyo para iligtas ang iba.

Ihambing ang tulang ito sa “lambak” na hugis ng Filipos 2:5–11, ku ng saan nagpapasimula si Jesus sa porma ng Diyos subalit bumababa sa pamamagitan ng pagbabakante ng sarili para isuot ang pagkaalipin ng porma ng tao, nagpakumbaba siya hanggang sa kamatayan, at ang pinakamababa sa lahat ng kamatayan: kamatayan sa krus. Kaya, lubusang itinaas Siya ng Diyos upang ang lahat ay kilalanin Siya bilang Panginoon (ihambing ang Isaias 49:7).

`Basahin ang Isaias 52:13–53:12. Isulat ang lahat nang sinasabi ng tula na nagawa ni Jesus para sa atin. Pag-isipan ang kahulugan ng mga kilos na iyon para sa kapakanan natin.`