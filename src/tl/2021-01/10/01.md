---
title:  Paggawa ng Imposible
date:  27/02/2021
---

### Basahin Para sa Pag-aaral sa Linggong Ito
Isaias 50:4-10; Isaias 52:13–53:12; Isaias 53:3–9; Isaias 53:10–12.

> <p>Talatang Sauluhin</p>
> “ Ngunit Siya'y nasugatan dahil sa ating mga pagsuway, Siya'y binugbog dahil sa ating mga kasamaan; ipinataw sa Kanya ang parusa para sa ating kapayapaan, at sa pamamagitan ng kanyang mga latay ay gumaling tayo” (Isaias 53:5).

Si Lough Fook, isang Cristianong Intsik, ay naawa sa kanyang mga kababayan na naging mga alipin sa mga minahan sa Afrika. Gusto niyang bigyan sila ng pag-asa ng ebanghelyo, ngunit paano siya magkakaroon ng paraan ng paglapit sa kanila? Ang kanyang solusyon ay ipagbili ang sarili para sa isang takdang panahon ng limang taon bilang isang alipin. Itinapon siya sa Demerara, kung saan siya nagtrabaho sa mga minahan at sinabihan ang kapwa manggagawa tungkol kay Jesus.

Namatay si Lough Fook, subalit hindi hangga't 200 tao ang napalaya mula sa kawalang-pag-asa sa pamamagitan ng pagtanggap kay Jesus bilang kanilang Tagapagligtas.

Tunay na kamangha-manghang sariling-sakripisyo para sa ikabubuti ng iba! Ano ngang isang halimbawa!

Sa paggawa ng hindi maiisip, ibig sabihin, may kababaang-loob na "kinuha ang anyong alipin” (Filipos 2:7), Naabot din ni Jesus ang di-maabot- ikaw at ako at lahat ng sanlibutang tigmak at napahamak sa kailaliman ng kasalanan.

Sa linggong ito'y titingnan natin itong di-kapanipaniwalang pangyayaring hinulaan daan-daang taon bago ito nangyari.