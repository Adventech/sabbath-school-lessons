---
title:  'Tayo ang Hindi Kayang Maabot! (Isaias 53:3–9)'
date:  03/03/2021
---

Gaya ng isang madaling masugatang halaman, na lumilitaw na walang natatanging halaga, at hinahamak (Isaias 53:2, 3)—iyan ang paglalarawang ibinigay sa atin dito sa Nagdurusang Lingkod. Matuling dinala tayo ni Isaias sa buong inosenteng kabataan tungo sa bingit ng kailaliman. Kahit may mas maagang ibinigay na nasa likurang pangyayari, hindi tayo handa sa isipang tayo'y nakatalaga na sa kapalaran ng Lingkod. Sa kataliwas nito! Tinuruan tayo ni Isaias na pakamahalin ang Batang ipinanganak sa atin, ang sukdulang Prinsipe ng Kapayapaan. Hinamak Siya ng iba, subalit alam natin kung sino Siya talaga.

Gaya ng sinabi ng isa: “Nakatagpo natin ang kaaway at sila ay tayo.” Ang lingkod ay hindi ang unang hinamak, tinanggihan, o isang tao ng pagdurusa. Lahat ng mga iyon ay si Haring David nang tumakas siya mula sa kanyang anak na si Absalom (2 Samuel 15:30). Ngunit ang pagdurusang binata nitong Lingkod ay hindi Kanya at hindi bunga ng Kanyang kasalanan. Ni binata Niya ito para lang sa ibang indibiduwal; “ipinasan sa kanya ng PANGINOON ang lahat nating kasamaan” (Isaias 53:6).

Ang kasagutan sa tanong na “Bakit?” ay ang sumusubok na katotohanan ni Isaias: Dahil sa pag-ibig ng Diyos, pinili ng Kanyang Mesiyas na magdusa. Ngunit bakit? Ibinabaon ni Isaias ang “ginintuang pako” para kumpletuhin ang hindi maiisip ng katotohanan: Pipiliin Niyang magdusa upang maabot ang dimaabot, at ang di-maabot ay tayo!

Yung hindi makaunawa ay itinuturing ang Lingkod bilang “hinampas ng Diyos” (Isaias 53:4). Gaya ng mga kaibigan ni Job ay inakala na ang kanyang kasalanan ang maaaring sanhi ng kanyang pagdurusa, at gaya ng itinanong ng mga alagad ni Jesus sa Kanya“ ‘sino ang nagkasala, ang taong ito, o ang kanyang mga magulang, kaya siya'y ipinanganak na bulag?'” (Juan 9:2), yung nakakita kay Jesus sa krus ay ipinalagay ang pinakamasahol. Hindi ba  sinabi ni Moises na “ang taong binitay ay isinumpa ng Diyos” (Deuteronomio 21:23; ihambing ang Bilang 25:4)?

Gayunman, lahat ng ito'y kalooban ng Diyos (Isaias 53:10). Bali “Tinubos tayo ni Cristo mula sa sumpa ng kautusan nang siya'y naging sumpa para sa atin” (Galacia 3:13). Dahil ang Diyos ay “ginawa niyang may kasalanan siya na hindi nakakilala ng kasalanan, upang sa kanya tayo’y maging katuwiran ng Diyos” (2 Corinto 5:21).

“Ano ngang halaga ang binayaran para sa atin! Masdan ang krus, at ang Biktimang nakabayubay doon. Masdan yung mga kamay, tinusok nang malupit na mga pako. Masdan ang Kanyang mga paa, ikinabit ng mga pako punungkahoy. Pinasan ni Cristo ang ating mga kasalanan sa Kanyang sariling katawan. Yung pagdurusa, yung matinding paghihirap, ay ang halaga ng iyong katubusan.”—Ellen G. White, GOD’S AMAZING GRACE, p. 172.

`Ang bigat, ang sala, ang parusa para sa mga kasalanan ng buong sanlibutan—lahat ng kasalanan, ng lahat ng makasalanan-- ay napunta kay Cristo sa Krus, agad, bilang ang paraan lang para iligtas tayo! Ano ang sinasabi nito sa atin tungkol sa kung gaano kasama ang kasalanan, na ang gayong isang halaga ay kinailangang mabayaran upang matubos tayo mula roon? Ano ang sinasabi nito sa atin tungkol sa pag-ibig ng Diyos na gagawin Niya ito para sa atin, kahit pa sa gayong kalaking halaga?`