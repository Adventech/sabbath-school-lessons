---
title:  Nagpapanggap na Diyos
date:  30/01/2021
---

### Basahin Para sa Pag-aaral sa Linggong Ito
Isaias 9:1–5; Isaias 9:6, 7; Isaias 9:8–10:34; Isaias 11; Isaias 12:1–6.

> <p>Talatang Sauluhin</p>
> “ 'Ito'y ating Diyos; hinintay natin Siya at ililigtas Niya tayo. Ito ang Panginoon; ating hinintay Siya, tayo'y matuwa at magalak sa Kanyang pagliligtas' ” (Isaias 25:9).

Matapos makapangaral ng isang ministro ng isang masusing sermon tungkol sa pagmamataas, isang babaeng nakapakinig ng sermon ang naghintay sa kanya at nagsabi sa kanya na siya'y balisang-balisa, at gusto niyang magtapat ng isang malaking kasalanan. Tinanong ng ministro kung ano ang kasalanang iyon.

“Ito ang sagot niya, “Ang kasalanan ng pagmamataas, dahil umupo ako ng isang oras sa harap ng salamin ilang araw ang nakakaraan na hinahangaan ang aking kagandahan.'

“Ah,'tugon ng ministro, “hindi iyan isang kasalanan ng pagmamataas—iyan ay isang kasalanan ng imahinasyon!'”—C. E. Macartney, tinipon ni Paul Lee Tan, p. 1100. ENCYCLOPEDIA OF 7700 ILLUSTRATIONS: SIGNS OF THE TIMES, p. 1100.

Simula pa noong ipanganak ang kasalanan sa puso ng isang makapangyarihang anghel, hindi na iginalang ng pagmamataas ang hangganan ng reyalidad (sa mga anghel o sa mga tao). Saan man ay hindi natin makikita ang problemang ito na masahol pa sa mga nagkikimkim ng pagmamataas sa espirituwal, isang lalong nakalulungkot na katangian sa mga nilalang na masyadong napasama na ang kanilang kaligtasan ay masusumpungan lamang sa mga gawa ng iba pa para sa kanilang kapakanan.

Sa linggong ito, bukod sa iba pang bagay, titingin tayo sa pinagmulan ng pagmamataas at pagdakila sa sarili.