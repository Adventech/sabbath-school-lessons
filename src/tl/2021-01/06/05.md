---
title:  Pintuan ng Langit (Isaias 13, 14)
date:  03/02/2021
---

Sa Isaias 14 isang panunuya laban kay Satanas, ang nahulog na “Tala sa Umaga (“Lucifer”), anak ng Umaga” (Isaias 14:12) ay hinaluan ng isang panunuya laban sa hari ng Babilonia. Bakit? Ihambing ang Apocalipsis 12:1–9, kung saan ang isang dragon na kilala bilang si Satanas (Apocalipsis 12:9) ay nagtatangkang patayin ang isang bata sa sandaling ipanganak ito. Sa Apocalipsis 12:5 maliwanag na ang bata ay si Cristo. Subalit si Haring Herodes ang nagtangkang patayin si Jesus noong bata pa (Mateo 2). Ang dragon ay parehong si Satanas at ang Romanong kapangyarihan na kinakatawanan ni Herodes, dahil gumagawa si Satanas sa pamamagitan ng mga ginagamit niyang tao. Sa gayunding paraan, si Satanas ang kapangyarihan sa likod ng hari ng Babilonia at ng prinsipe ng Tiro.

`Bakit sa bandang huli ang “Babilonia” ay tumukoy sa Rome (1 Pedro 5:13) at sa masamang kapangyarihan sa aklat ng Apocalipsis (Apocalipsis 14:8; 16:19; Apocalipsis 17:5; Apocalipsis 18:2, 10, 21)?`

Gaya ng literal na Babilonia, ang Roma at ang “Babilonia” ng Apocalipsis av mapagmataas at walang-awang mga kapangyarihan na nagmamalupit sa bayan ng Diyos. Tingnan lalo na ang Apocalipsis 17:6, dahil ito'y “lasing sa dugo ng mga banal.” Sila'y naghimagsik laban sa Diyos, isang ideyang ipinahiwatig sa pangalang “Babilonia” mismo. Sa wikang Babilonia, ang pangalan ay bab ili, na nangangahulugang: "ang pintuan ng (mga) diyos,” tumutukoy sa isang lugar ng pagpasok sa maka-Diyos na kaharian. Ihambing ang Genesis 11, kung saan itinayo ng mga tao ang tore ng Babel (Babilonia) upang sa pamamagitan ng sarili nilang kapangyarihan ay maaari silang tumaas hanggang sa maka-Diyos na antas ng imyunidad mula sa anumang pananagutan sa Diyos.

Nang nagising si Jacob mula sa isang panaginip kung saan nakita niya ang isang hagdan na nagdurugtong sa langit at lupa, ibinulalas niyang: “Ito'y walang iba kundi ang bahay ng Diyos, at ito ang pintuan ng langit” (Genesis 28:17). Pansinin na ang “bahay ng Diyos” ay “ang pintuan ng langit”; ibig sabihin, ang paraan ng pagpasok sa maka-Diyos na kaharian. Pinangalanan ni Jacob ang lugar na “Bethel,” na nangangahulugang "bahay ng Diyos.”

Ang “pintuan ng langit sa Bethel at ang “pintuan ng (mga) diyos” sa Babylon ay mga salungat na daan para maabot ang maka-Diyos na kaharian. Ang hagdan ni Jacob ay nagmula sa langit, inihayag ng Diyos mula sa itaas. Subalit ang Babilonia, kasama ang mga tore at templong ziggurat, ay itinayo ng tao mula lupa paitaas. Itong mga salungat na paraan ay kumakatawan sa nagsasalungatang daan patungong kaligtasan: maka-Diyos na sinimulang biyaya laban sa mga gawa ng tao. Lahat ng tunay na relihiyon ay nakabase sa mababang-loob na modelong Bethel: “Sapagkat sa biyaya kayo'y naligtas sa pamamagitan ng pananampalataya.” (Efeso 2:8, 9). Lahat ng maling “relihiyon,” kabilang ang legalismo at “sekyular” na pagkatao, ay nakabase sa mapagmataas na modelong Babilonia. Para sa paghahambing sa pagitan ng dalawang paraan, tingnan ang talinghaga ni Jesus tungkol sa Fariseo at Publikano (Lucas 18:9–14).

`Kahit pagkatapos gugulin ang ilang taon sa isang monasteryong Zen, sinabi ng kompositor na si Leonard Cohen ng Canada sa isang tagapanayam “Hindi ako ligtas.” Sa konteksto ng pag-aaral ngayon, ano sa palagay mo ang kanyang problema? Ano ang kailangan niyang malaman tungkol sa kaligtasan?`