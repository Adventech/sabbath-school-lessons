---
title:  Karagdagang Kaisipan
date:  05/02/2021
---

“Matatanggap ba natin ang kaligtasan sa pamamagitan ng mga kondisyon?—Hinding-hindi sa pamamagitan ng kondisyon na lalapit tayo kay Cristo. At kung lalapit tayo kay Cristo, kung gayon ano ang kondisyon? Ang kondisyon ay sa pamamagitan ng buhay na pananampalataya ay hahawak tayong buong-buo at lubusan sa merito ng dugo ng isang ipinako sa krus at muling nabuhay na Tagapagligtas. Kapag ginawa natin iyon, kung gayon, ginagawa natin ang mga gawa ng katuwiran. Subalit kapag tinatawagan ng Diyos ang makasalanan sa ating sanlibutan, at inaanyayahan siya, walang kondisyon doon; umaakit siya sa pamamagitan ng paanyaya ni Cristo, at ito'y hindi, Ngayon kinakailangan kang tumugon para makalapit sa Diyos. Lumalapit ang makasalanan, at samantalang lumalapit siya at nakikita si Cristo na naitaas sa krus ng Kalbaryo, na ikinikintal ng Diyos sa kanyang pag-iisip, mayroong isang pag-ibig na humihigit sa anumang maiisip na nahawakan na niya.”—Ellen G. White, MANUSCRIPT RELEASES, vol. 6, p. 32.

**Mga Tanong Para sa Talakayan**:

`Tingnan ang sipi sa itaas mula kay Ellen G. White; basahin ito sa konteksto ng pag-aaral ng Miyerkules. Ano ang sinasabi niya sa atin doon? Pansinin sa kanyang pahayag ang dalawang elemento ng paglalakad Cristiano: pananampalataya at pagkatapos ay gawa. Paano niya kinikilala ang pagkakaiba ng dalawa?`

`Bakit ang pagmamataas at kayabangan ay gayong mapanganib na kasalanan? Bakit napakahirap nilang alisin? Maaari kayang dahil sa kanilang likas ay binubulag nila ang tao sa kanilang pangangailangang alisin ang mga ito? Matapos ang lahat, kung ikaw ay mayabang, iniisip mong ayos ka, at kung iniisip mong ayos ka, bakit mag-aabala kang magbago? Paanong ang pagmumuni-muni sa Krus at ang kinakatawanan nito (ang paraan lamang ng pagliligtas sa sinumang tao) ay magiging isang makapangyarihang lunas sa pagmamataas at kayabangan sa kaninuman?`

`Nakikita ba ni Isaias ang pag-asa para sa tao ng ibang bansa? (Tingnan, halimbawa, Isaias 25:3, 6; Isaias 26:9. Ihambing ang Apocalipsis 19:9).`

**Buod**: Nakita ni Isaias na susunod sa Asiria, sasakupin ng Babilonia ang Juda. Ngunit nakita rin niyang sa kabila ng mga pinuno ng kadiliman nitong daigdig na may higit na kakayahang pantao (Efeso 6:12) na gumagawa sa pamamagitan ng mga taong kaaway ng Diyos at nagpapalagay na magkunwang Diyos, ang Panginoon ay walang-dudang mangingibabaw at magdadala ng walang hanggang kapayapaan sa ating bagabag na planeta.