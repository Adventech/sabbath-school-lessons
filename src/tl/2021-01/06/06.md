---
title:  Pangwakas na Tagumpay ng Zion (Isaias 24–27)
date:  04/02/2021
---

Sinusundan ang mga hula laban sa indibiduwal na bansa sa Isaias 13-23, inilalarawan ng Isaias 24–27 sa isang kalat sa buong mundong antas ang sukdulang pagkatalo ng mga kaaway ng Diyos at ang pagpapalaya ng kanyang bayan.

`Bakit ang paglalarawan ni Isaias ng pagkawasak ng daigdig (Isaias 24) ay kamukha ng paglalarawan ni Juan sa mga pangyayaring nakaugnay sa 1,000 taon na sumusunod sa ikalawang pagdating ni Cristo (Apocalipsis 20)?`

Gaya ng sa Isaias 13-14, ang mga aspekto ng literal na Babilonia ay magagamit sa dakong huling mga kapangyarihan, at ang “hari ng Babilonia” ay kinakatawanan ang pagsasanib ng mga taong pinuno sa pinakautak sa likod nila, na si Satanas mismo. Kaya, ang isang mensahe na bumagsak ang Babilonia (Isaias 21:9) ay maaaring maulit sa isang panahon sa dakong huli (Apocalipsis 14:8; Apocalipsis 18:2), at si Satanas ay papatayin sa wakas pagkatapos ng ikalawang pagparito ni Cristo (Apocalipsis 20:10). Samantalang ang pagwasak sa literal na Babilonia ay isang paghuhukom na “araw ng PANGINOON” (Isaias 13:6, 9), isa pang dakila at kakilakilabot na araw ng PANGINOON” (Joel 2:31; Malakias 4:5; ihambing ang Zefanias 1:7) ang parating.

kalagayang kilala niya hanggang sa panahong “malilito ang buwan, at ang araw ay mapapahiya; sapagkat ang Panginoon ng mga hukbo ay maghahari sa bundok ng Zion at sa Jerusalem” (Isaias 24:23). Walang dudang inakala ni Isaias na ang pangitain ay para sa kilala niyang Jerusalem, subalit ipinapaliwanag sa aklat ng Apocalipsis na ito'y talagang matutupad sa Bagong Jerusalem (Apocalipsis 21:2). “At ang lunsod ay hindi nangangailangan ng araw, o ng buwan man, upang magbigay-liwanag sa kanya, sapagkat ang liwanag niya ay ang kaluwalhatian ng Diyos, at ang ilaw doon ay ang Kordero” (Apocalipsis 21:23).

`Talaga bang pupuksain ng Diyos ang masasama?`

Tingnan ang Isaias 28:21, kung saan ang gawa ng Diyos ng pagwasak ay Kanyang kakaibang “gawain.” Kakaiba sa Kanya, dahil ayaw Niyang gawin ito, subalit ito'y, gayunman, isang gawain, o isang kilos. Totoong dala-dala ng kasalanan ang binhi ng sariling pagkawasak (Santiago 1:15). Ngunit ang Diyos ay may sukdulang kapangyarihan sa buhay at kamatayan, at pinagpapasyahan Niya ang oras, lugar, at paraan ng pangwakas na pagwasak (Apocalipsis 20), walang katuturan ang pangatwiranan na sa dakong huli ay tatapusin Niya ang sumpa ng kasalanan sa isang mahinahong paraan, sa simpleng pagpapahintulot sa dahilan at epekto para humantong sa natural nitong paraan.

`Ang nakikita natin sa Isaias 24–27 ay ang nakikita natin na inuulit sa buong Biblia, na anuman ang pagdurusa, kirot, at kalungkutan ngayon, sa katapusan ang Diyos at ang kabutihan ay magtatagumpay sa kasamaan. Ano, kung gayon, ang magagawa lamang natin kung tayo mismo ay ibig na makabahagi sa pangwakas na tagumpay na iyon? (Kawikaan 3:5–7; Roma 10:9.)`