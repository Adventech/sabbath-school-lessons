---
title:  Sumasabak na Pag-ibig
date:  06/03/2021
---

### Basahin Para sa Pag-aaral sa Linggong Ito
Isaias 55:1–7; Isaias 55:6-13; Isaias 58:1-12; Isaias 58:13, 14.

> <p>Talatang Sauluhin</p>
> “ Kung magmamagandang-loob ka sa gutom, at iyong tugunin ang nais ng nagdadalamhati, kung magkagayo'y sisilang ang iyong liwanag sa kadiliman, at ang iyong kadiliman ay magiging parang katanghaliang-tapat” (Isaias 58:10).

Isang Judiong kantor (lider ng pagsamba) at kanyang asawang nakatira sa Lincoln, Nebraska, ay nagsimulang tumanggap ng nagbabanta at malalaswang tawag sa telepono. Natuklasan nilang ang tawag ay nagmula sa isang lider ng isang Amerikanong grupo ng pagkasuklam, ang Ku Klux Klan. Nalalaman ang kanyang pagkakakilanlan, maaari sana nilang ipapulis siya. Subalit nagpasya sila sa isang higit na radikal na paraan. Nang malaman nilang siya'y lumpo, pinuntahan nila siyang may dalang pananghaliang manok! Siya'y namangha nang lubusan. Ang pagkamuhi niya'y nalusaw sa harap ng kanilang pag-ibig. Patuloy siyang dinalaw ng mag-asawa, at lumago ang kanilang pagkakaibigan. Inisip pa nga niyang maging aktibong tagasunod sa Judaismo!

“Hindi ba ito ang ayuno na aking pinili: na kalagin ang mga tali ng kasamaan, na kalasin ang mga panali ng pamatok, na palayain ang naaapi, at baliin ang bawat pamatok? Hindi ba ito ay upang ibahagi ang iyong tinapay sa nagugutom ... ?” (Isaias 58:6, 7). Buong kabalintunaan, ang mag-asawa sa Lincoln ay iningatan ang gayong pag-aayuno sa pamamagitan ng pagbahagi ng kanilang salu-salo sa isang gutom na nang-aapi, sa gayon ay pinalalaya siya mula sa sarili niyang gapos ng hindi makatuwirang maling palagay!

Ating pag-aralan pa ang tungkol dito sa mahalagang espirituwal na prinsipyo gaya ng paglalarawan ni propeta Isaias.