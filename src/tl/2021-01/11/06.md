---
title:  'Isang Panahon Para sa Atin (Isaias 58:13, 14)'
date:  11/03/2021
---

`Bakit tinatalakay ni Isaias ang Sabbath sa Isaias 58:13, 14? Ano ang kaugnayan nito sa tagpo ng Araw ng Pagtubos sa naunang mga talata? `

Ang taunang Araw ng Pagtubos ay isang araw ng Sabbath. Itong seremonyal na Sabbath ay gaya ng lingguhang Sabbath dahil ang lahat ng anumang uri ng gawain ay ipinagbabawal (Levitico 23:27-32). Kaya, gaya ng pagkilala ng mga unang Seventh-day Adventist, ang patakaran na ang panahon ng Araw ng Pagtubos ay magtatagal mula sa gabi hanggang gabi (Levitico 23:32) ay ipinababatid sa atin na ang katulad ay dapat ding totoo sa lingguhang Sabbath. Katulad din, bagaman ang pangunahing konteksto ng Isaias 58:13, 14 ay ang seremonyal na Araw ng Pagtubos na Sabbath, ang mensahe nito’y magagamit din sa lingguhang Sabbath.

`Basahin ang Isaias 58:13. Anong uri ng araw ang ipinalalagay na Sabbath? Paano natin magagawa na ang ating karanasang Sabbath ay gaya ng inilalarawan dito? At saka, kapag inisip mo ang tungkol sa kinakatawanan ng Sabbath, bakit dapat itong maging ang uri ng araw na inilalarawan sa talatang ito?`

Nauukol ang Isaias 58 sa tatlong pangunahing tema: pagtanggi sa sarili, kabaitang panlipunan, at ang Sabbath.

Ano ang mga koneksyon sa pagitan nila?

Una, lahat ng tatlo ay sangkot sa pagtutuon sa Diyos, ang Kanyang mga prayoridad, at pagkilala ng ating pagdedepende sa Kanya. Ikalawa, sa paggawa ng tatlo, magsusumikap ang tao na makamit ang kabanalan sa pamamagitan ng pagtulad sa Diyos, (tingnan ang Levitico 19:2), na, sa porma ni Cristo ay nagpakumbaba sa sarili (Filipos 2:8), na ipinakita ang sariling sakripisyong kabaitan (Juan 3:16), at tumigil mula sa trabaho sa Sabbath at sa wakas ng linggo ng Paglalang (Genesis 2:2, 3; Exodo 20:11).

`Tingnan itong ibang relasyon sa pagitan ng mga tema ng pagtanggi sa sarili, kabaitang panlipunan, at ang Sabbath gaya ng pagkakalarawan sa Isaias 58: ang kalayaan ng Sabbath mula sa lingguhang pagtatrabaho ay mabuti sa tao dahil pinapayagan nitong maaari silang makapagpasigla (Exodo 23:12, Marcos 2:27); Ipinakita ni Jesus na ang mabubuting gawa ay nababagay sa Sabbath (Marcos 3:1–5; Juan 5:1–17); nagdadala ng kagalakan ang tunay na Sabbath (Isaias 58:14), gayundin ang pagtulong sa iba (Isaias 58:10, 11). Ano ang dapat mabago sa buhay mo upang maranasan ang mismong mga pagpapalang ito?`