---
title:  'Pag-aayuno (Isaias 58:1–8)'
date:  09/03/2021
---

`Ano ang “ayuno” na tinutukoy sa Isaias 58:3?`

Maaaring ito'y ang ayuno ng Araw ng Pagtubos, ang nag-iisang ayunong iniutos ng Diyos (Levitico 16:29, 31; Levitico 23:27–32). Ito'y pinatotohanan sa Isaias 58:3 ng kaagapay na pahayag “aming pagpapakumbaba,” na sinusundan ang terminolohiya ng Levitico. Ang pagpapakumbaba/pagpapahirap sa sarili ay tumukoy sa iba't ibang porma ng pagtanggi sa sarili, kasama ang pag-aayuno (ihambing ang Awit 35:13; Daniel 10:2, 3, 12).

Sa tagpo ng Araw ng Pagtubos ay ipinapaliwanag ang utos ng Diyos na "ilakas mo ang iyong tinig na parang trumpeta” (Isaias 58:1). Itong uri na sungay ng lalaking tupa, tinatawag na shofar, ay hihipan bilang isang paggunita o pag-alaala 10 araw bago ang Araw ng Pagtubos (Levitico 23:24). Karagdagan pa, bawat ika-50 taon, sa Araw ng Pagtubos, ito'y iaanunsyo ang pasimula ng taong Jubileo ng kalayaan (Levitico 25:9, 10; ihambing ang Isaias 27:13).

`Basahin ang Isaias 58:3–7. Tungkol sa ano ang inirereklamo ng Panginoon sa kanila? Ano ang mali sa kanilang “ayuno”?`

Mukhang ang mga tao ay inaasahan ang Panginoon na batiin sila dahil sa kanilang “kabanalan.” Siyempre, kabaliktaran ang nasa isip nila. Ang pagsasagawa ng pagtanggi sa sarili sa Araw ng Pagtubos ay para ipahayag ang kanilang pasasalamat at katapatan sa Kanya sa araw na ang punong pari ay humarap sa Diyos para linisin ang santuwaryo at sa gayon ay nilinis sila mula sa mga kasalanang napatawad na sa kanila (Levitico 16; ihambing ang kapitulo 4). Ang kanilang mga gawa ay dapat na ginawang may pasasalamat at utang-na-loob sa Diyos na nagligtas sa kanila sa araw ng paghuhukom, hindi upang kunin ang pagsang-ayon ng Diyos sa kanilang “kabanalan” at “debosyon.” Matapos ang lahat, ang kasalanan ng mga tao ang dumungis sa santuwaryo ng Diyos. Kinailangan itong malinis ng dugo na nabuhos dahil sa ginawa nila.

`Isa sa mga kritikal na liksyon na nagmula sa mga talatang ito'y tumuturo sa pagkakaiba sa pagitan ng pagiging relihiyoso lamang at tunay na maging isang tagasunod ni Cristo. Paano natin makikita ang pagkakaiba roon? Paano natin, bilang mga indibiduwal, haharapin ang katulad na panganib gaya ng mga iniharap dito, na ang paniniwalang ang ating mga relihiyosong ritwal kahit paano ay ipinapakitang tayo'y talagang sumusunod sa Panginoon gaya nang hinihingi Niyang gawin natin?`