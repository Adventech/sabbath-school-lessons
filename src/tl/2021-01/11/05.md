---
title:  'Ayunong Pakikipaglaban (Isaias 58:1–12)'
date:  10/03/2021
---

Sampung araw pagkatapos ang malakas na tunog ng trumpeta ay nakapagpaalaala sa bayan ng Diyos na ang Panginoon ay pinapurihan bilang kanilang Hari sa mismong Araw ng Pagtutubos nang ang kanilang kababaang-loob sa pamamagitan ng pagtanggi sa sarili ay para pagtibayin ang kanilang katapatan sa Kanya bilang Hari, itinaas ng propeta ang kanyang tinig gaya ng isang trumpeta para ideklarang sila'y nagrerebelde laban sa Kanya (Isaias 58:1).

`Basahin nang tagpusan ang Isaias 58:6–12. Anong mga gawa ang itinuturing ng Diyos na mga tunay na gawa ng pagtanggi sa sarili? Matapos ang lahat, ano ang mas mahirap, ang pumalya nang ilang kainan o ang gamitin ang oras at pera mo para pakanin ang mga walang tirahan sa bayan mo? Anong prinsipyo ang makikita sa likod na mga gawang ito? Paanong ang mga gawang ito'y bumubuo sa tunay na relihiyon?`

Sinuman ay maaaring maging relihiyoso; sinuman ay puwedeng danasin ang mga relihiyosong ritwal, sa tamang panahon, na may mga tamang pamamaraang sinusunod. Subalit hindi lamang iyon ang gusto ng Panginoon. Tingnan ang buhay ni Jesus. Gaano man katapat Siya sa mga relihiyosong ritwal ng Kanyang kapanahunan, nakapokus ang mga manunulat ng ebanghelyo ng higit sa Kanyang mga gawa ng awa, pagpapagaling, pagpapakain, at sa nangangailangan kaysa katapatan sa ritwal.

Naghahangad ang Panginoon ng isang iglesya, isang bayan, na ipapangaral ang katotohanan sa sanlibutan. Subalit ano ang mas mabuting aakit sa tao katotohanan gaya nang nakay Jesus: istriktong katapatan sa mga pagkain o isang kahandaang tulungan ang nagugutom? Istriktong pagpapahinga sa Sabbath o isang kahandaang gugulin ang oras at lakas mo sa pagtulong sa mga nangangailangan?

`Basahin ang Mateo 25:40 at Santiago 1:27. Ano ang sinasabi ng mga ito sa atin?`

`Tingnan ang pagpapala sa Isaias 58 na sinasabi ng Diyos na darating sa mga naghahangad na maglingkod sa mga kapus-palad. Sa palagay mo, ano ang sinasabi sa atin ng Panginoon dito? Ang mga ito ba'y sobrenatural na pamamagitan sa ating buhay kung gagawin natin ang mga ito? O, marahil, sinasabi Niya sa atin ang natural na pagpapalang tatanggapin natin sa pamamagitan ng pagbibigay ng ating sarili sa iba na kataliwas sa pagiging makasarili, sakim, at nakapokus sa sarili? Ipaliwanag ang sagot mo.`