---
title:  Karagdagang Kaisipan
date:   23/08/2024
---

Basahin ang Ellen G. White, “Pinagpala ang mga Bata,” at “Isang Bagay ang Kulang sa Iyo,” sa _Bukal ng Buhay_, pp. 733-749.

“Lagi nang maibigin si Jesus sa mga bata. Tinanggap Niya ang kanilang makabatang pakikisama at ang kanilang bukas at dalisay na pagmamahal. Ang papuring may pasasalamat mula sa kanilang dalisay na mga labi ay naging parang musika sa Kanyang mga pandinig, at nagpaginhawa sa Kanyang diwa sa panahong Siya'y nahihirapan sa pakikisama sa mga tuso at mapagpaimbabaw na mga tao. Saanman pumaroon ang Tagapagligtas, ang Kanyang maluwalhating mukha, at ang Kanyang banayad at mabait na pag-uugali, ay umakit ng pagmamahal at pagtitiwala ng mga bata.”–Ellen G. White, _Bukal ng Buhay_, p. 733.

“Sa mga taong, tulad ng binatang pinuno, na may matataas na tungkulin at maraming pag-aari, ay waring totoong malaking sakripisyo kung iiwan nila ang lahat upang sumunod kay Cristo. Ngunit ito ang talagang tuntuning dapat sundin ng lahat na may ibig maging mga alagad Niya. Walang anumang bagay na hindi umabot sa pamantayan ng pagsunod ang magiging katangap-tanggap. Ang pagpapasakop ng sarili ay siyang diwa ng mga turo ni Cristo. Madalas ay inihaharap ito at iniuutos sa tila mandin matinding pangungusap, sapagka't wala nang iba pang paraan upang mailigtas ang tao kundi putulin at ihiwalay sa kanya yaong mga bagay na kung pahihintulutan ay magpapahamak sa kanya.”–Ellen G. White, _Bukal ng Buhay_, p. 749.

**Mga Tanong Para sa Talakayan**:

`Ano ang mga paraang magagawa mo upang tulungan ang mga bata at kabataan na manatiling nakaugnay kay Cristo at sa iglesia? Bakit mahalagang gawin natin ito?`

`Madalas nating naririnig ang mga tao na nagsasabing wala silang pakialam sa pera. Hindi ito totoo. Lahat ay nagmamalasakit sa pera, at walang masama dito. Ano, kung gayon, ang suliranin sa pera, at bakit kailangan ng mga tapat na Kristiyano, mahirap man o mayaman, na maging maingat sa kanilang saloobin sa pananalapi?`

`Kung tatanungin ka ni Jesus, “Ano ang ibig mong gawin Ko para sa iyo?” paano ka tutugon?`

`Pag-isipan pa ang mga salita ni Jesus sa Marcos 10:43-45. Ano ang kahulugan na mabuhay sa ganitong paraan? Paano tayo matututong maglingkod imbes na paglingkuran? Ano ang ibig sabihin nito tungkol sa kung paano tayo mabubuhay at makikitungo sa iba?`