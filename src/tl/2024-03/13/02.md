---
title:  Nagdiriwang sa Pagkabuhay na Mag-uli
date:   22/09/2024
---

`Basahin ang Marcos 15:42-16:6. Ano ang nagaganap dito, at bakit mahalaga ang kwentong ito sa kwento ng pagkabuhay na mag-uli?`

Nagkakasundo ang lahat ng manunulat ng Ebanghelyo na namatay si Jesus noong araw na kanilang kinikilala na “Paghahanda” (Mateo 27:62; Marcos 15:42; Lucas 23:54; Juan 19:14, 31, 42). Nauunawaan ito ng mga komentarista bilang reperensya sa paglubog ng araw ng Huwebes hanggang paglubog ng araw ng Biyernes. Namatay si Jesus ng hapon ng Biyernes at mabilis na inilibing bago lumubog ang araw.

Sa panahon ng Sabbath, nagpahinga ang Panginoon sa libingan, at namahinga rin ang lahat ng mga alagad ni Jesus. “Sila'y umuwi at naghanda ng mga pabango at mga panghaplos. At nang araw ng Sabbath sila'y nagpahinga ayon sa kautusan” (Lucas 23:56), Isang medyo kataka-takang pagkilos kung, binawasan ni Jesus, kahit sa kanilang pag-iisip, ang obligasyon na ingatan ang ika-apat na utos.

Noong Sabado ng gabi, bumili ng mga pabango, at noong Linggo ng umaga, nagtungo sila sa libingan na may pagnanais na kumpletuhin ang pangkaraniwang proseso ng paglilibing. Siyempre, wala doon si Jesus.

Mula pa noong ikalawang siglo, nakita na ng mga Kristiyano ang kahalagahan sa katotohanang si Jesus ay nabuhay noong Linggo. Ito’y naging batayan para sa kabanalan ng Linggo. Ngunit iyon ba ang itinuturo ng Bagong Tipan?

`Basahin ang Colosas 2:10–12. Ano ang ipinapa-alala sa Bagong Tipan ng pagkabuhay na mag-uli ni Jesus?`

Wala ni isang salita sa Bibliya na nagpapahiwatig ng kabanalan ng Linggo bilang isang ala-ala ng pagkabuhay na mag-uli. Ang ipinapaalala nito ay ang bautismo. “Kaya't tayo ay inilibing na kasama Niya sa pamamagitan ng bautismo tungo sa kamatayan; na kung paanong si Cristo ay muling nabuhay mula sa mga patay sa pamamagitan ng kaluwalhatian ng Ama, gayundin naman tayo'y makakalakad sa panibagong buhay” (Roma 6:4).

Anuman ang maling teyolohiya tungkol sa pagsamba sa araw ng Linggo, bilang mga Adventista kailangan nating magdiwang sa pagkabuhay na mag-uli ni Jesus noong Linggo ng umaga. Sa pamamagitan ng Kanyang kamatayan at pagkabuhay na mag-uli nagtagumpay si Jesus sa kamatayan, at sa Kanyang pagkabuhay na mag-uli, may katiyakan tayo sa ating tagumpay sa kamatayan.

> <p></p>
> “Purihin ang Diyos at Ama ng ating Panginoong Jesu-Cristo! Sa pamamagitan ng Kanyang malaking kahabagan ay muli tayong ipinanganak sa isang buhay na pag-asa sa pamamagitan ng muling pagkabuhay ni Jesu-Cristo mula sa mga patay” (1 Pedro 1:3).

`Tingnan ang katiyakan na mayroon si Pablo tungkol sa pagkabuhay na mag-uli ni Jesus. Paano rin tayo magkakaroon ng gayong katiyakan?`