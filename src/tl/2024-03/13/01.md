---
title:  Ang Muling Nabuhay na Panginoon
date:   21/09/2024
---

### Basahin Para sa Pag-aaral sa Linggong Ito
Marcos 15:42–47; Marcos 16; Colosas 2:10–12; 1 Corinto 15:1–8; Daniel 9:24–27; Juan 20:11-18.

> <p>Talatang Sauluhin</p>
> “Ngunit sinabi niya sa kanila, ‘Huwag kayong magtaka; hinahanap ninyo si Jesus na taga-Nazaret na ipinako sa krus. Siya'y muling binuhay. Wala Siya rito. Tingnan ninyo ang dakong pinaglagyan nila sa Kanya!’ ” (Marcos 16:6).

Ang pagkapako ni Jesus sa krus ang nagbigay wakas sa mga inaasahan at sinasampalatayanan ng Kanyang mga alagad. Ito ay isang madilim na katapusan ng linggo para sa kanila dahil hindi lamang sila nakikipagpunyagi sa pagkamatay ng kanilang Guro kundi natatakot din sila para sa kanilang sariling buhay (Juan 20:19).

Sa Marcos 16, ang huling kabanata ng Ebanghelyong ito, titingnan natin ang mga sumusunod na kaganapan sa Kanyang kamatayan.

Una’y titingnan natin ang panahon ng pagkabuhay na mag-uli ni Jesus at kung bakit dumating ang mga babae sa libingan noong Linggo ng umaga. Kung minsa’y iniiwasan ng mga Adventista ang umaga ng pagkabuhay dahil sa ginagamit ito sa maling kaparaanan ng iba upang suportahan ang kabanalan ng Linggo. Sa halip ay makikita natin kung paano tayo magdiwang sa Linggo ng muling pagkabuhay, sa kabila ng maling teolohiya na, sa kasamaang-palad, ay bumangon mula rito.

Ikalawa, ipinapaliwanag ng aralin ang unang bersikulo ng Marcos 16, na iniuugnay ang mga salitang ito sa isang tema na matatagpuan sa buong aklat. Titingnan ng mga aralin natin para sa Lunes at Martes ang mga konseptong ito.

Ikatlo, sa pagtatapos ng linggo, susuriin ng Miyerkules at Huwebes ang nalalabing bahagi ng Marcos 16 at tatalakayin ang misyon na inilalagay nito sa ating harapan. Magtatapos ang aralin na ito sa isang hamon sa mambabasa ng Marcos na dalhin ang ebanghelyo sa buong sanlibutan.

_*Pag-aralan ang liksyon sa linggong ito bilang paghahanda sa Sabbath, Setyembre 28._