---
title:  'Pagtuturo sa mga Alagad: Unang Bahagi'
date:   10/08/2024
---

### Basahin Para sa Pag-aaral sa Linggong Ito
Marcos 8:22-38; Mateo 20:29-34; Juan 12:25; Marcos 9:1-50; Malakias 4:5; Lucas 9:30, 31.

> <p>Talatang Sauluhin</p>
> “Tinawag Niya ang maraming tao pati ang Kanyang mga alagad, at sa kanila'y sinabi, ‘Kung ang sinuman ay nagnanais sumunod sa Akin, siya ay tumanggi sa kanyang sarili, pasanin ang kanyang krus at sumunod sa Akin’ ” (Marcos 8:34).

Ang unang kalahati ng Marcos ay nakapokus sa kung sino si Jesus. Tumuturo ang Kanyang makapangyarihang pangangaral at mga himala sa direksyon ding iyon: Siya ang Mesiyas. Sa mahalagang puntong ito sa kasaysayan, tatanungin ni Jesus ang mga alagad kung sino Siya sa paniniwala nila.

Magbibigay si Pedro ng malinaw na tugon sa katanungang iyon, at agad na magsisimula si Jesus na ipaliwanag kung saan patungo ang Kanyang mga hakbang bilang Mesiyas, na alam nating sa krus.

Sa huling bahagi ng Marcos 8 hanggang sa dulo ng Marcos 10, nakatuon si Jesus sa pagtuturo sa Kanyang mga alagad tungkol sa Kanyang paglalakbay. Sa tatlong kabanata, magbibigay Siya ng mga hula tungkol sa krus. Masusundan ito ng natatanging turo sa pagiging alagad. Nananatiling mahalaga ang mga makapangyarihang aral na ito ngayon.

Ang mga himalang ito na nagsisilbing “bookends” ay kapansin-pansing naglalarawan kung paanong kasama sa pagiging disipulo ang espirituwal na kaalaman hinggil sa kung sino si Jesus at kung saan Siya patungo. Kung paanong hinamon ng Kanyang mga turo ang labindalawang disipulo 2,000 taon na ang nakalilipas, gayundin patuloy nilang hinaharap ang mga disipulo ngayon na may malaking halaga, at benepisyo, ng pagsunod kay Jesus.

_*Pag-aralan ang liksyon sa linggong ito bilang paghahanda sa Sabbath, Agosto 17._