---
title:  Dalawang Maliliit na Barya sa Handog
date:   01/09/2024
---

`Basahin ang Marcos 12:41–44. Magkano ang ibinigay ng balo, at ano ang sinabi ni Jesus tungkol doon?`

Napakagandang gusali ng templo sa Jerusalem. Nadodomina ng Temple Mount ang lunsod, at ang malalaking bato na gamit sa pagtatayo nito ay nakamamangha pa rin hanggang sa kasalukuyan na ang ila’y tumitimbang ng daan-daang tonelada. Nagsimula ang muling pagsasaayos at pagpapalaki sa templo at sa Temple Mount sa ilalim ni Herod the Great noong mga 20 B.C., ngunit ang pagtatayo at pagpapaganda sa istraktura ay nagpatuloy hanggang noong mga 60 A.D.

Maraming mga tao ang nagdala ng malalaking handog para ilagay sa 13 malalaking baul na nasa Court of the Women malapit sa templo. Dito nakaupo si Jesus noong makita Niya ang balo na papalapit at naghulog ng dalawang lepta. Katumbas ito ng 1/32 bahagi ng isang dinario, ang pangkaraniwang pasahod para sa arawang manggagawa. Kaya’t napakaliit ng handog ng babae.

Ngunit nagalak si Jesus sa handog ng babae. Maraming mayayaman ang naglagay ng malaking pera, ngunit hindi Siya nagsalita tungkol sa kanilang regalo habang inilalagay nila ang mga ito. Ngunit tinawag ng handog ng balo ang Kanyang papuri. Sinabi Niya na nagbigay siya ng higit kaysa sa sinuman. Paano nangyari iyon? Sinabi ni Jesus na nagbigay sila mula sa kanilang kasaganahan ngunit siya’y mula sa kanyang kahirapan. Marami pang natitira sa kanila; ibinigay ng babae ang kanyang buong kabuhayan. Dahil dito’y labis-labis ang kanyang kaloob, bagama’t ang halaga nito’y maliit.

Naglalaman ang kwentong ito ng malalim na aral tungkol sa pamamahala ng mga mapagkukunan. Ang pagbibigay sa paglilingkod ng Diyos ay hindi nakasalig sa pagkilos ng mga tagapanguna upang maging mabisa. Tiwali ang pamunuan ng relihiyon sa templo, ngunit sa kabila nito’y hindi pinagtibay ni Jesus ang pagpigil sa mga handog. Kung mayroon mang mga tiwaling tagapangunang relihiyoso (Caifas? Anas?), iyong nasa kapanahunan niya’y kasama sa mga pinakamasasama. At alam din ito ni Jesus.

Totoong may banal na pananagutan ang mga pinuno na gamitin ang mga mapagkukunan ayon sa kalooban ng Diyos, ngunit kahit na hindi nila ito gawin, silang nagbibigay sa paglilingkod ng Diyos ay pagpapalain sa kanilang pagbibigay, na katulad ng babaing ito.

Sa kabilang banda, ang pagpigil sa mga ikapu at handog, kapag may ginagawang hindi kaaya-aya ang mga tagapanguna ay nangangahulugan na ang pagbibigay ay nakatali sa kanilang aksyon imbes na magbigay na nagpapasalamat sa Diyos. Mali ito, gaano man kalakas ang tukso na gawin iyon.

`Ano ang dapat na ituro ng kwentong ito sa atin tungkol sa kahalagahan ng katapatan sa ating ibinibigay sa gawain ng Panginoon?`