---
title:  'Ang Sandwich Story: Unang Bahagi'
date:   17/07/2024
---

`Basahin ang Marcos 3:20-35. Anong ugnayan ang nakikita mo sa dalawang kwento na magkalikaw sa talatang ito?`

Ang talatang ito ang unang “Sandwich Story” sa Marcos. Kung saan ang isang kwento ay sinimulan pagkatapos ay nagagambala ng ibang kwento, at tinatapos lamang ang unang kwento pagkatapos nito.

Ang panlabas na kwento ay tungkol sa pagsisikap ng mga kamag-anak ni Jesus na pigilan Siya, dahil iniisip nilang nawawala na Siya sa tamang pag-iisip (Marcos 3:21). Ang panloob na kwento ay tungkol sa mga eskriba mula sa Jerusalem na na nag-aakusa kay Jesus na di-umano’y nakikipagsabwatan Siya sa diyablo. (Nakapokus ang aralin ngayon sa panloob na kwento na matatagpuan sa Marcos 3:22-30.)

Sa Marcos 3:22, dinala ng mga eskriba ang bintang na nagmumula sa demonyo ang kapangyarihan ni Jesus na magpagaling. Tumugon muna si Jesus gamit ang nangingibabaw na katanungan, “Paanong mapapalayas ni Satanas si Satanas?” Hindi makatuwiran na gagawa si Satanas laban sa kanyang sarili. Nagpatuloy si Jesus sa pagsasalita tungkol sa pagkakahati ng kaharian, sambahayan, at ni Satanas mismo, na ipinapakita na di-makatuwiran ang pagkakahati para sa kanilang tagumpay. Pagkatapos ay binaliktad ng Panginoon at nagsalita tungkol sa paggapos ng makapangyarihang lalaki upang pagnakawan ang kanyang bahay. Sa huling halimbawang ito, si Jesus ang magnanakaw na pumapasok sa bahay ni Satanas, iginagapos ang prinsipe ng kadiliman upang palayain ang kanyang mga bihag.

`Basahin ang Marcos 3:28-30. Ano ang kasalanang walang kapatawaran, at ano ang ibig sabihin nito?`

Ang kasalanang walang kapatawaran ay kasalanan laban sa Banal na Espiritu, na tinatawag ang gawain ng Espiritu na gawain ng diyablo. Pansinin na sa Marcos 3:30 ang dahilan kung bakit sinabi ni Jesus ang pangungusap sa Marcos 3:28, 29 ay iyong pagsasabi ng mga eskriba na mayroon Siyang masamang espiritu. Samantalang sa katotohanan ay mayroon Siyang Banal na Espiritu. Kapag tinatawag mo ang gawain ng Banal na Espiritu na gawain ng diyablo, kung gayon ay hindi ka makikinig sa Banal na Espiritu dahil walang tao na nasa tamang pag-iisip ang susunod sa gabay ng diyablo.

`Bakit ang pangamba na baka nagawa mo ang “kasalanang walang kapatawaran” ay nagpapakita na hindi mo ito nagawa? Bakit ang pangamba mismo ay patunay na hindi mo pa ito nagawa?`