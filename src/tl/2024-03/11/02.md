---
title:  Hindi Malilimutan
date:   08/09/2024
---

`Basahin ang Marcos 14:1–11. Anong dalawang kwento ang magkakaugnay dito, at paano nila pinalalakas ang isa’t isa?`

Inilalahad ng Marcos 14:1 na dalawang araw na lang at Paskwa na. Marahil ay nangyari ang pagpupulong na ito kung hindi Martes o Miyerkules ng gabi ng linggong iyon. Ang mga lider ng relihiyon ay mayroon ng plano at oras kung kailan ito isasagawa. Kailangan na lang nila ng paraan upang maisakatuparan ito. Ito’y magsisimula sa nakakagulat na dako.

Ang talatang ito ang panglimang Sandwich Story sa Marcos (tingnan ang aralin 3). Ang kwento ng balak laban kay Jesus ay nakaugnay sa kwento ng isang babae na nagbuhos ng mamahaling pabango sa ulo ni Jesus. Dalawang magkatulad na karakter ang gumagawa ng magkasalungat na aksyon, na nagpapakita ng isang balintunang kaibahan.

Kung sino ang babae rito ay hindi inilahad ni Marcos. Ang kanyang kahanga-hangang regalo kay Jesus ay kabaligtaran sa pagtataksil ni Judas sa kanyang Panginoon. Hindi siya pinangalanan; siya’y pinangalanan bilang isa sa Labing-dalawa. Nakalista ang halaga ng regalo ng babae; ang halaga para sa kanyang pagkakanulo ay pangako lamang ng pera.

Walang ibinibigay na dahilan kung bakit ginawa iyon ng babae, ngunit nabigla ang mga bisita sa hapunan sa itinuturing nilang napakalaking aksaya, na halos katumbas ng isang taong sahod sa pagbubuhos ng pabango kay Jesus. Ngunit ipinagtanggol ni Jesus ang babae at sinabing ang ginawa niya’y makakasama sa paghahayag ng ebanghelyo sa buong sanlibutan bilang alaala sa kanya. Hindi ito malilimutan. Sa katunayan, isinasalaysay ng lahat ng apat na Ebanghelyo ang kwentong ito sa isang anyo o iba, marahil dahil sa mga salita ni Jesus na umaalala sa kanyang ginawa.

Hindi rin malilimutan ang pagkakanulo ni Judas. Ipinapahiwatig ni Marcos na kasakiman ang kanyang motibo. Nililinaw ito ng Ebanghelyo ni Juan (Juan 12:4-6).

Mayroong paglalaro sa salitang “mabuti” sa Marcos upang ilarawan ang dalawang magkakaibang motibo, o balak, sa mga kwentong ito. Tinawag ni Jesus na “mabuti/maganda” ang aksyon ng babae sa Marcos 14:6. Sinasabi Niyang palagi kang makagagawa ng “mabuti” para sa mahihirap (Marcos 14:7) at sa Marcos 14:9, tinawag Niyang bahagi ng “Mabuting Balita/ebanghelyo.” Sa Marcos 14:11, naghahanap si Judas ng “good opportunity” (ISV) upang ipinagkanulo si Jesus. Iminumungkahi ng paglalaro sa salitang ito na ang balak ng mga tao na wasakin ang Mesiyas ay talagang magiging bahagi ng kwento ng ebanghelyo dahil pinangyayari nito ang kalooban ng Diyos sa pagbibigay ng Kanyang Anak para sa kaligtasan ng sangkatauhan.

`Paano nakakatulong ang Roma 8:28 na ipaliwanag kung ano ang mangyayari dito?`