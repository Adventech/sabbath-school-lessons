---
title:  Karagdagang Kaisipan
date:   26/07/2024
---

Basahin ang Ellen G. White, “The Sower Went Forth to Sow,” pp. 33-61 sa _Christ’s Object Lessons_.

“Ang tunay na kabanalan ay ang pagigigng ganap sa serbisyo ng Diyos. Ito ang kalagayan ng tunay na pamumuhay Kristiyano. Humihingi si Cristo ng walang itinatagong pagtatalaga, para sa hindi-hating paglilingkod. Hinihingi Niya ang puso, ang isipan, ang kaluluwa, ang lakas. Hindi dapat na mahalin nang labis ang sarili. Siyang nabubuhay para sa kanyang sarili ay hindi Kristiyano.

“Dapat na ang pag-ibig ang maging prinsipyo ng pagkilos. Ang pag-ibig ang prinsipyong nasa likod ng pamahalaan ng Diyos sa langit at sa lupa, at kailangan itong maging pundasyon ng karakter ng Kristiyano. Ito lamang ang magpapanatili sa kanyang matibay. Ito lamang ang makapagbibigay lakas sa kanya na manindigan sa pagsubok at tukso.

“At mahahayag ang pag-ibig sa sakripisyo. Inilatag sa sakripisyo ang panukala ng pagtubos–isang sakripisyo na napakalawak at napakalalim at napakataas na ito’y hindi masukat. Ibinigay ni Cristo ang lahat para sa atin, at silang tumatanggap kay Cristo ay magiging handang magsakripisyo ng lahat para sa kanilang Manunubos. Ang pagkaisip sa Kanyang karangalan at kaluwalhatian ay mauuna sa lahat ng iba pang bagay.”—Ellen G. White, _Christ’s Object Lessons_, pp. 48, 49.

**Mga Tanong Para sa Talakayan**:

`“Ang pag-ibig ang prinsipyong nasa likod ng pamahalaan ng Diyos sa langit at sa lupa.” Paano inilalahad ng krus ang kamangha-manghang katotohanang ito sa atin? Sa ating mga buhay, paano natin maisasalamin ang ganitong pag-ibig? Bakit natin ito kailangang gawin?`

`Paano ka tutugon sa isang taong ipinipilit na sinalita ni Jesus ng mga talinghaga upang panatilihin sa kadiliman ang mga tagalabas? Bakit sasadyain ni Jesus, n-a namatay para sa bawat tao (tingnan ang 1 Juan 2:2), na panatilihin sa kadiliman ang mga taong para sa kanila’y namatay Siya sa krus upang iligtas?`

`Dapat na nasa lagayan ng ilawan ang isang ilawan, hindi sa ilalim ng basket (Marcos 4:21). Iangkop ang prinsipyong ito sa pakikitungo ng inyong iglesia sa inyong lokal na pamayanan. Paano ninyo maitataas ang liwanag nang higit pa?`

`Pag-isipan pa ang talinghaga ng lumalaking binhi (Marcos 4:26-29). Anong bahagi ang ginagampanan ng mga tao upang tulungan ang binhi ng ebanghelyo na lumaki, at anong bahagi ang ginagampanan ng Diyos? Bagama’t tiyak na may ginagampanan tayo, paano natin matitiyak na lubos tayong nakadepende sa Diyos? Ang saloobin bang ito ng ganap na pagtitiwala ay bahagi ng kailangan nating gawin upang lumago?`