---
title:  Isang Araw sa Ministeryo ni Jesus
date:   06/07/2024
---

### Basahin Para sa Pag-aaral sa Linggong Ito
Marcos 1:16–45; Juan 1:29–42; Marcos 5:41; Lucas 6:12; Levitico 13.

> <p>Talatang Sauluhin</p>
> “At sinabi sa kanila ni Jesus, ‘Sumunod kayo sa Akin at gagawin Ko kayong mga mamamalakaya ng mga tao’ ” (Marcos 1:17).

Ang bawat Ebanghelyo ay nagpapakilala ng umpisa ng ministeryo ni Jesus sa isang partikular na paraan.

Inilalahad ni Mateo si Jesus bilang Isa na tumatawag ng mga alagad at pagkatapos ay ipinangangaral ang Sermon sa Bundok.

Si Lucas ay nagkukuwento tungkol sa pasimulang sermon ni Jesus sa isang Sabado sa sinagoga sa Nazaret.

Si Juan ay nagsasalaysay tungkol sa pagtawag ng ilan sa mga unang alagad at sa kasalan sa Cana, kung saan ginawa ni Jesus ang Kanyang unang tanda.

Ang Ebanghelyo ni Marcos ay nagsasalaysay ng pagtawag sa apat na alagad at inilalarawan ang isang Sabado sa Capernaum at ang mga pangyayari na sumunod.

Itong “Sabbath kasama si Jesus” sa pasimula ng aklat ni Marcos ay nagbibigay ng ideya sa mambabasa kung sino si Jesus. Sa buong bahagi para sa liksyon ng linggong ito, iilan sa Kanyang mga salita ang naitala: isang maikling panawagan para sa pagiging alagad, isang utos sa isang demonyo, isang planong dumalaw sa ibang mga lugar, at ang pagpapagaling ng isang ketongin na may tagubiling magpakita sa isang pari upang maging malinis. Ang diin ay nasa pagkilos, lalo na sa pagpapagaling ng mga tao. Gusto ng manunulat ng Ebanghelyo na gamitin ang salitang “kaagad” upang ipakita ang mabilis na pagkilos ng ministeryo ni Jesus.

_*Pag-aralan ang liksyon sa linggong ito bilang paghahanda sa Sabbath, Hulyo 13._