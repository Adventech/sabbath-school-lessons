---
title:  Mga Kontrobersiya sa Jerusalem
date:   24/08/2024
---

### Basahin Para sa Pag-aaral sa Linggong Ito
Marcos 11; 1 Hari 1:32-48; Zacarias 9:9, 10; Isaias 56:7; Jeremias 7:11; Marcos 12:1-34.

> <p>Talatang Sauluhin</p>
> “Kapag kayo'y nakatayo na nananalangin, magpatawad kayo kung mayroon kayong anumang laban sa kaninuman; upang patawarin kayo sa inyong mga kasalanan ng inyong Ama na nasa langit” (Marcos 11:25).

Isang serye ng limang pagtatalo ang nakatala sa Marcos 2 at 3 (tingnan ang aralin 3). Sa pag-aaral para sa linggong ito, noong dumating si Jesus sa Jerusalem, nagkaroon Siya ng serye ng anim na pagtatalo sa mga lider ng relihiyon. Ang dalawang hanay ng mga pagtatalo ay katulad ng mga bookend sa simula at sa pagtatapos ng Kanyang ministeryo sa lupa. Tintalakay ng bawat hanay ang mga mahahalagang usapin sa buhay Kristiyano. Nakakatulong ang mga turo ni Jesus kahit na sa mga ganitong kalagayan ng banggaan ng teyolohiya. Nakakatulong silang gabayan ang mga mananampalataya kapwa sa mga pangunahing mga usapin ng pananampalataya at sa mga praktikal na usapin ng araw-araw na karanasan.

Dumating ang mga lider ng relihiyon upang kaharapin, lituhin, at gapiin si Jesus, ngunit hindi sila nagtagumpay. Kabilang sa bahagi ng pag-aaral para sa linggong ito ang pagsusuri sa bagay na nagdadala sa mga tao sa pagsalungat sa Diyos at pagsasaalang-alang sa magagawa ng mga Kristiyano upang malagpasan ang pagtatangi at mangusap sa mga puso nilang lumalaban sa panawagan ng Espiritu.

Sa Marcos 11, Jerusalem ang magiging lugar ng minitseryo ni Jesus para sa Paskwa (Marso-Abril). Sakop ng Marcos 11-16 ang higit sa isang linggo; bumagal na ang oras ng pagkukwento. Sakop ng unang sampung kabanata ang halos tatlo’t kalahating taon. Ang pagbagal na ito’y tumuturo sa kahalagahan ng mga papatapos na tagpong ito.

_*Pag-aralan ang liksyon sa linggong ito bilang paghahanda sa Sabbath, Agosto 31._