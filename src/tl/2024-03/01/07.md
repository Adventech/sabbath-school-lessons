---
title:  Karagdagang Kaisipan
date:   05/07/2024
---

Basahin ang “Ang Tinig sa Ilang,” pp. 97–108 sa _Bukal ng Buhay_; at “Mga Tagapagbalita ng Ebanghelyo,” pp. 108–126 sa _Ang mga Gawa ng mga Apostol_ ni Ellen G. White.

Nakamamangha nga na ang Apocalipsis 14:6, 7, ang mensahe ng unang anghel, ay tumutugma sa mensahe ng ebanghelyo ni Jesus sa Marcos 1:15.

Ang unang anghel ay nagdadala ng walang hanggang ebanghelyo sa sangkatauhan sa mga huling araw bilang paghahanda para sa Ikalawang Pagparito. Tulad ng mensahe ni Jesus, ang ebanghelyo ng anghel sa mga huling araw ay may tatlong elemento na katulad ng ipinaliwanag sa tsart sa ibaba:

| Marcos 1 | Kategorya | Apocalipsis 14 |
| --- | --- | --- |
| Panahon ng Katuparan (Daniel 9) | Hula Tungkol sa Panahon | Oras ng Paghuhukom (Daniel 7, 8) |
| Malapit na Kaharian | Pangako ng Tipan | Walang Hanggang Ebanghelyo |
| Magsisi, Manampalataya | Tawag sa Pagiging Alagad | Matakot, Luwalhatiin, Sambahin ang Diyos |

Ang mensahe ng unang anghel ay nagpapahayag ng pagsisimula ng isang paghatol bago ang pagparito, na inihula sa 2,300 araw na hula sa Daniel 8:14, at nagsimula noong 1844. Ang hatol ay nagdadala ng kaharian ng Diyos sa Kanyang mga pinag-uusig na bayan (Daniel 7:22). Ang panawagan ng unang anghel na matakot, luwalhatiin, at sambahin ang Diyos ay ang panawagan na maging alagad, na ipinahayag sa sangkatauhan sa mga huling araw habang ang mga kapangyarihan ng hayop sa Apocalipsis 13 ay nagpapakita ng huwad na diyos na dapat katakutan, luwalhatiin, at sambahin.

Kung paanong ang mensahe ni Jesus sa Marcos 1 ay may malapit na koneksyon sa mga hula sa Daniel sa simula ng pagpapahayag ng ebanghelyo, gayundin ang mensahe ng unang anghel ay may malapit na koneksyon sa Daniel sa pagtatapos ng kasaysayan ng mundo.

**Mga Tanong Para sa Talakayan**:

`Paghambingin at pag-ibahin si Juan Bautista at si Jesus sa Marcos 1:1–13. Anong espesyal na mga liksyon ang natutunan mo mula sa paraan ng paglalahad sa kanila?`

`Isaalang-alang ang kahulugan ng bautismo. Basahin ang Roma 6:1–4 at Juan 3:1–8, at ihambing ang mga ito sa bautismo ni Jesus sa Marcos 1:9–13. Ano ang mga pagkakatulad at pagkakaiba na iyong nakikita? Paano ka nito tinutulungan na mas maunawaan nang malinaw ang kahulugan ng bautismo?`

`Paghambingin at pag-ibahin ang ebanghelyo ayon kay Jesus sa Marcos 1:14, 15 at ang unang mensahe ng anghel sa Apocalipsis 14:6, 7. Paano nakatutulong ang pag-unawa sa mga mensaheng ito sa pagkakaroon mo ng mas mabuting pang-unawa sa iyong misyon para sa ngayon?`