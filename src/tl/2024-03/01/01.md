---
title:  Ang Simula ng Ebanghelyo
date:   29/06/2024
---

### Basahin Para sa Pag-aaral sa Linggong Ito
Gawa 13:1–5, 13; Gawa 15:36–39; Marcos 1:1–15; Isaias 40:3; Daniel 9:24–27.

> <p>Talatang Sauluhin</p>
> “Pagkatapos madakip si Juan, pumunta si Jesus sa Galilea na ipinangangaral ang ebanghelyo ng Diyos, na sinasabi, ‘Naganap na ang panahon at malapit na ang kaharian ng Diyos: kayo’y magsisi at manampalataya sa ebanghelyo’ ” (Marcos 1:14, 15).

Sino ang sumulat ng Ebanghelyo ni Marcos, at bakit ito isinulat? Walang anumang Ebanghelyo ang nagtatala ng pangalan ng may-akda. Ang pinakamalapit rito ay si Juan, na may pagtukoy sa minamahal na alagad (tingnan ang Juan 21:20, 24).

Gayunpaman, mula pa noong una, bawat isa sa mga kanonikal na Ebanghelyo ay iniuugnay sa isang apostol (Mateo, Juan) o sa isang kasamahan ng apostol. Halimbawa, ang Ebanghelyo ni Lucas ay iniuugnay kay Pablo (tingnan ang Colosas 4:14; 2 Timoteo 4:11; Filemon 1:24). Ang Ebanghelyo ni Marcos ay iniuugnay kay Pedro (tingnan ang 1 Pedro 5:13).

Bagaman hindi inilahad ng may-akda ng Marcos ang kanyang pangalan sa teksto, ipinakikita ng tradisyon ng sinaunang iglesya na si Juan na tinatawag na Marcos ang may-akda ng Ebanghelyo ni Marcos, isang minsang nakasama sa paglalakbay ni Pablo at Bernabe (Gawa 13:2, 5) at kalaunan ay naging kasama ni Pedro (1 Pedro 5:13).

Ang unang hakbang ngayong linggo ay ang pag-aaral tungkol kay Marcos ayon sa iniulat sa Kasulatan, upang tingnan ang kanyang maagang pagkabigo at sa huli’y pagbangon. Pagkatapos, ang pag-aaral ay tutungo sa unang bahagi ng Marcos, na may pagtingin sa direksyon ng kwento at sa nakaraan kung bakit ang isang dating nabigo at pagkatapos ay naibalik na misyonero ay magsusulat ng ganitong teksto.

_*Pag-aralan ang liksyon sa linggong ito bilang paghahanda sa Sabbath, Hulyo 6._