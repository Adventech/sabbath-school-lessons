---
title:  Ang Ebanghelyo Ayon kay Jesus
date:   04/07/2024
---

`Basahin ang Marcos 1:14, 15. Ano ang tatlong bahagi ng mensahe ng ebanghelyo na ipinahayag ni Jesus?`

Ibinubuod ni Marcos dito ang simple at tuwirang mensahe ni Jesus. Ang tatlong bahagi nito ay inilalarawan sa sumusunod na talahanayan:

| Kategorya | Nilalaman |
| --- | --- |
| Hula Tungkol sa Panahon | Naganap na ang panahon. |
| Pangako ng Tipan | Ang kaharian ng Diyos ay malapit na. |
| Tawag sa Pagiging Alagad | Magsisi at sumampalataya sa ebanghelyo. |

Ang hula tungkol sa panahon na tinutukoy ni Jesus ay ang hula ng 70 linggo sa Daniel 9:24–27. Natupad ang hulang ito sa bautismo ni Jesus, kung saan Siya’y pinahiran ng Banal na Espiritu at nagsimula ng Kanyang ministeryo (Gawa 10:38). Ang kamangha-manghang hula ng 70 linggo ay inilalarawan sa sumusunod na tsart.

![Chart](https://sabbath-school-resources-assets.adventech.io/tl/ss/2024-03/01/chart.png)

Sa hulang ito, ang isang araw ay tumutukoy sa isang taon (Bilang 14:34; Ezekiel 4:6). Ang hula ay nagsimula noong 457 B.C. sa utos na inilabas ni Artaxerxes, hari ng Persia, para tapusin ang gawain ng muling pagtatayo ng Jerusalem (tingnan ang Ezra 7).

Ang 69 propetikong linggo ay umabot hanggang A.D. 27, ang panahon kung kailan binautismuhan si Jesus at pinahiran ng Banal na Espiritu sa pagsisimula ng Kanyang ministeryo.

Ang Kanyang pagkapako ay mangyayari matapos ang tatlo at kalahating taon.

Sa wakas, ang pagtatapos ng ika-70 linggo ay mangyayari sa A.D. 34 nang si Esteban ay pinagbabato at nagsimulang ipahayag ang mensahe ng ebanghelyo sa mga Hentil, gayundin sa mga Judio.

`Kailan mo huling inaral ang propesiya tungkol sa 70 linggo? Paano makatutulong ang pagkaalam sa hulang ito sa pagpapalakas ng iyong pananampalataya, hindi lamang kay Jesus kundi pati na rin sa pagkamapagkakatiwalaan ng propetikong Salita?`