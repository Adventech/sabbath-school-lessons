---
title:  Mag-ingat sa Sirang Tinapay
date:   08/08/2024
---

`Basahin ang Marcos 8:11-13. Anong paraan ng mga Fariseo ang labis na ikinadismaya ni Jesus?`

Bakit hindi Niya gamitin ang Kanyang banal na kapangyarihan at kumbinsihin ang mga maangal na ito? Bumabalik sa katapusan ng Marcos 3 ang suliranin, kung saan nagsalita si Jesus tungkol sa kasalanan laban sa Banal na Espiritu. Kung nakasara ang mga tainga at nakapikit ang iyong mga mata ng isang tao, hindi siya makukumbinsi ng isa pang himala, maging ng tanda galing sa langit. Babaliwalain lang ito katulad ng iba pang nauna rito. Maging ang mga himala ay hindi sapat upang kumbinsihin silang disididong hindi manampalataya.

`Basahin ang Marcos 8:14-21. Ano ang nakalimutan ng mga alagad, at ano ang puntong idiniin ni Jesus mula rito?`

Kinuha ni Jesus ang pagkakataon upang balaan ang mga alagad laban sa “lebadura” ng mga Fariseo at ni Herod (Marcos 8:15), ibig sabihin ang kanilang mga turo (ihambing sa Mateo 16:12).

Ngunit hindi ito naintindihan ng mga alagad at iniisip nilang nagsasalita si Jesus tungkol sa pag-iwas na bumili ng literal na tinapay. Kagaya ng palaging ginagawa Niya kapag nagkakamali ng pag-intindi ang mga alagad, binigyan sila ni Jesus ng tagubilin. Nagtanong ang Panginoon ng sunud-sunod, ang ilang nauuna’y retorikal, na naghahayag ng Kanyang pagkadismaya sa hindi nila pagkaunawa sa Kanyang misyon. Ipinaaalala ng Kanyang mga salita ang sinabi Niya sa Marcos 4:10-12, tungkol sa mga tagalabas na hindi nakakaunawa. Ang kanyang malalakas na salita ay sinadya upang gisingin ang mga alagad mula sa kanilang espirituwal na pagkatulog.

Sa Marcos 8:19, 20, nagtanong Siya ng mga simpleng katanungan tungkol sa kung ilang basket ng mga tira-tira ang kanilang naipon pagkatapos Niyang magpakain ng 5,000 (Marcos 6:30-44) at ng 4,000 (Marcos 8:1-10), na naglalarawang dapat ay naunawaan na nila ngayon na hindi hadlang ang kakulangan ng mga mapagkukunan para sa Mesiyas ng Panginoon. Ang huling tanong Niya sa Marcos 8:21 ay retorikal na naman: “Hindi pa ba ninyo nauunawaan?” Kung tutuusin, kailangan lamang nilang tingnan ang lahat ng kanilang nakita at naranasan kasama si Jesus.

`Paano natin matututuhan na panatilihing bukas ang ating puso at isipan sa katotohanan ng Diyos at sa Kaniyang pag-ibig? Pag-isipan mo ang lahat ng ebidensiya na ibinigay sa atin para sa Diyos at para sa Kaniyang pag-ibig. Gayunman, kung minsan, bakit tila napakadaling mag-alinlangan?`