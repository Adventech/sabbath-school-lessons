---
title:  Pagtanggi at Pagtanggap
date:   31/07/2024
---

`Basahin ang Marcos 6:1-6. Bakit tinanggihan si Jesus ng Kanyang mga kababayan?`

Kadalasan kapag nagiging sikat ang isang tao mula sa isang maliit na bayan, natutuwa ang mga kababayan niya dahil sa pansin. Hindi ang Nazareth. Nagalit sila at nagulat sa tagumpay ni Jesus bilang isang tagapagturo at manggagamot. Ang paglipat Niya mula sa pagiging tagapagtayo tungo sa pagiging tagapagturo ay mahirap para sa kanila na tanggapin. Marahil ay mayroon ding pagkamuhi na ginawa Niya ang karamihan sa Kanyang mga himala sa Capernaum (tingnan sa Lucas 4:23). At nagkaroon na Siya ng pakikipag-alitan sa Kanyang pamilya (Marcos 3:31-35).

`Basahin ang Marcos 6:7-30. Paano naiiba ang misyon ng Labindalawang Apostol sa pagpugot ng ulo ni Juan Bautista?`

Ito ang pangatlong Sandwich Story sa Marcos (tingnan ang liksyon 3). Lubha ang pagkakaiba ng misyon ng Labindalawang Alagad na dalhin ang mensahe ni Jesus kahit saan sa pagkakakulong at pagpapatahimik kay Juan Bautista. Sinabihan ang mga alagad na huwag magbaon sa kanilang paglalakbay at umasa sa iba para mabuhay. Ang istratehiyang itoâ€™y tinuturuan ang mga misyonero na umasa sa mga taong kanilang pinaglilingkuran, na makakatulong na mapalapit sila sa mga taong nangangailangan ng kanilang mensahe.

Ngunit si Juan ay walang gayong pakikisama kay Herod at sa kanyang pamilya. Isinasaysay ang kamatayan ni Juan na may nakakagulat na detalye habang sinasamantala ng pagbabalak ni Herodias ang kawalang pagpapasya at pagnanasa ni Herod. Tila dumadagdag sa iskandalosong balak ang anak ni Herodias sa pamamagitan ng nakakahilakbot na kahilingan na ilagay ang ulo ni Juan Bautista sa isang bandehado.

Ang pagpapatahimik sa malakas na tinig ni Juan Bautista ay naganap kasabay ng paghahayag ng Labingdalawang Alagad ng mensahe ng pagsisisi na katulad nang ginawa ni Juan. Inaanino ng kamatayan ni Juan ang kay Jesus. Si Juan ay pinatay, inilibing, at nabalitang nagbangon mula sa mga patay (Marcos 6:14-16, 29), katulad ni Jesus (Marcos 15 at 16). Tumuturo ang mga magkaugnay na mga kwentong ito tungo sa darating na krisis para kay Jesus at sa Kanyang mga tagasunod.

`Tinanggihan ka na ba kagaya ni Jesus o dumaan sa mahirap na krisis? Ano ang natutunan mo mula sa mga karanasang iyon na maaaring makatulong sa iyo sa susunod na magkaroon ng katulad na pangyayari?`