---
title:  Mga Himala sa Paligid ng Lawa
date:   27/07/2024
---

### Basahin Para sa Pag-aaral sa Linggong Ito
Marcos 4:35–41; Awit 104:1-9; Marcos 5:1-43; Bilang 27:17.

> <p>Talatang Sauluhin</p>
> “Ngunit tumanggi Siya at sinabi sa kanya, ‘Umuwi ka sa iyong mga kaibigan at ibalita mo sa kanila ang lahat ng ginawa ng Panginoon para sa iyo at kung paanong kinaawaan ka Niya’ ” (Marcos 5:19).

Ang malaking bahagi ng ministeryo ni Jesus ay nakapokus sa Galilea, lalo na sa ng Dagat ng Galilea at sa palibot nito, isang lawa na halos 13 milya (21 km) ang lapad. Ito ang pinakamalaking katubigan sa lugar at nasa sentro ng buhay para sa mga taong naninirahan malapit dito.

Nagtatapos ang Marcos 4 kung saan si Jesus at ang Kanyang mga alagad ay naglalakbay patawid sa Dagat ng Galilea. Nagbangon ang isang bagyo na pinatigil ni Jesus sa pamamagitan ng pagsasalita sa hangin at sa mga alon. Nagtatapos ang Marcos 6 sa katulad na tagpo, ngunit ngayon naglalakad si Jesus sa tubig patungo sa Kanyang mga alagad sa bangka. Sa pagitan ng mga tagpong ito sa tubig ay maraming mga himala ni Jesus na naganap sa lupa, at ang unang pagkilos na misyonero ng Kanyang mga alagad. Ang mga kwentong ito ang paksa ng pag-aaral para sa linggong ito.

Ang nangingibabaw na katangian ng madramang mga kwentong ito ay ang pahintulutan ang mga mambabasa na makita kung sino si Jesus. Siya ang Isa na may kakayahang patahimikin ang bagyo, pagalingin ang isang inaalihan ng demonyo, pagalingin ang isang babaing humawak lamang sa Kanyang damit, bumuhay sa isang patay na batang babae, mangaral sa Kanyang tinubuang bayan, nagsugo sa Kanyang mga alagad sa isang misyon ng pangangaral, magpakain ng 5,000 gamit ang iilang tinapay at isda, at maglakad sa tubig–kamangha-manghang mga pagpapakita ng kapangyarihan na nagdadala sa mga alagad palapit sa pagkaunawa na Siya ang Anak ng Diyos.

_*Pag-aralan ang liksyon sa linggong ito bilang paghahanda sa Sabbath, Agosto 3._