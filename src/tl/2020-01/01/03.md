---
title:  Ang Kaayusan ng Daniel
date:   30/12/2019
---

Ang pagkakaayos ng bahaging Aramaiko ng Daniel, kapitulo 2-7 (ang mga bahagi ng Daniel ay naisulat sa Hebreo at ang ibang mga bahagi sa Aramaiko), ay naghahayag sa sumusunod na kaayusan, na tumutulong na patibaying lalo ang isang sentrong mensahe ng bahaging iyon, at ng aklat: 

- A. Pangitain ni Nebukadnezar ng apat na kaharian (Daniel 2)
    - B. Iniligtas ng Diyos ang mga kasama ni Daniel mula sa nagliliyab na hurno (Daniel 3)
        - C. Paghuhukom kay Nebukadnezar (Daniel 4)
        - C'. Paghuhukom kay Belshazar (Daniel 5)
    - B'. Iniligtas ng Diyos si Daniel mula sa yungib ng mga leon (Daniel 6) 
- A'. Pangitain ni Daniel ng apat na kaharian (Daniel 7)

Itong uri ng pagkakaayos panliteratura ay nagsisilbi para itampok ang pangunahing punto sa pamamagitan ng paglagay nito sa sentro ng kaayusan, na sa kasong ito ay binubuo ng C at C' (Daniel 4 at 5): tinatanggal ng Diyos ang kaharian mula kay Nebukadnezar (pansamantala) at mula kay Belshazar (permanente). Kaya nga, ang pagdiriin ng kapitulo 2-7 ay sa kataas-taasang kapangyarihan ng Dios sa mga hari sa lupa dahil sa pinananatili at inaalis Niya sila. 

Isa sa pinakaepektibong paraan ng pagpaparating ng isang mensahe at gawing malinaw ang isang punto ay sa pamamagitan ng pag-uulit. Halimbawa, binibigyan ng Diyos si Faraon ng dalawang panaginip tungkol sa malapit na hinaharap ng Ehipto (Genesis 41:1-7). Sa unang panaginip, ang pitong matatabang baka ay nilamon ng pitong mapapayat na baka. Sa ikalawang panaginip, pitong malulusog na uhay ay nilamon ng pitong payat na uhay. Pareho ang punto: ang dalawang panaginip pitong taon ng kasaganaan ay masusundan ng pitong taon ng kakulangan. 

Sa aklat ng Daniel ang Dios ay gumagamit din ng pag-uulit. Mayroong apat na propetikong ikot, na mga pag-uulit ng isang pangkalahatang pangunahing kaayusan. Sa wakas, ang kaayusang ito ay ipinapakita sa atin ang sukdulang kataas-taasang kapangyarihan ng Dios. Bagaman sa bawat pangunahing propetikong balangkas ay naghahatid ng isang malinaw na pananaw, magkakasama nilang sinasakop ang iisang historikal na yugto, umaabot mula sa panahon ng propeta hanggang sa wakas, gaya nang ipinapakita ng sumusunod na dayagram: magkakasama nilang sinasakop ang iisang historikal na yugto, umaabot mula sa panahon ng propeta hanggang sa wakas, gaya nang ipinapakita ng sumusunod na dayagram:

<table>
<tbody>
<tr>
<td>
<p><strong>Daniel 2</strong></p>
</td>
<td>
<p><strong>Daniel 7</strong></p>
</td>
<td>
<p><strong>Daniel 8, 9</strong></p>
</td>
<td>
<p><strong>Daniel 10-12</strong></p>
</td>
</tr>
<tr>
<td>
<p>Media-Persia</p>
</td>
<td>
<p>Media-Persia</p>
</td>
<td>
<p>Media-Persia</p>
</td>
<td>
<p>Media-Persia</p>
</td>
</tr>
<tr>
<td>
<p>Grecia</p>
</td>
<td>
<p>Grecia</p>
</td>
<td>
<p>Grecia</p>
</td>
<td>
<p>Grecia</p>
</td>
</tr>
<tr>
<td>
<p>Roma</p>
</td>
<td>
<p>Roma</p>
</td>
<td>
<p>Roma</p>
</td>
<td>
<p>Roma</p>
</td>
</tr>
<tr>
<td>
<p>Naitatag ang Ka-<br />harian ng Diyos</p>
</td>
<td>
<p>Makalangit na<br />paghuhukom na Mauuwi sa Bagong Lupa</p>
</td>
<td>
<p>Pagdadalisay ng</p>
<p>Santuwaryo</p>
</td>
<td>
<p>Titindig si<br />Miguel</p>
</td>
</tr>
</tbody>
</table>
<p>&nbsp;</p>

`Anong malaking pag-asa ang ibinibigay ng mga talatang ito tungkol sa ating pangmatagalang kinabukasan? Daniel 2:44; Awit 9:7-12; 2 Pedro 3:11-13.`