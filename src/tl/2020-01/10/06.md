---
title:  Leksiyon
date:   05/03/2020
---

Ang Propetikong Kalendaryo

Sa wakas ng pangitain ng 2,300 gabi at umaga, namangha ang propeta dahil hindi niya maunawaan ito (Daniel 8:27). Sampung taon pagkatapos, dumating si Gabriel para tulungan si Daniel na "maunawaan" ang pangitain (Daniel 9:23). Itong dakong huli na kapahayagan ay ibinibigay ang nawawalang impormasyon at inihahayag na ang gawain ng Mesiyas ay magaganap sa wakas ng isang panahon ng pitumpong linggo. Ayon sa prinsipyo ng taon-araw at ang takbo ng mga pangyayaring hinulaan, ang 70 linggo ay dapat unawain bilang 490 taon. Ang pasimula para sa panahong ito ay ang utos para panumbalikin at itayong muli ang Jerusalem (Daniel 9:25). Ang utos na ito ay ibinigay ni Haring Artaxerxes noong 457 B.C. Pinayagan nito ang mga Judio sa ilalim ng pangangasiwa ni Ezra para itayong muli ang Jerusalem (Ezra 7). Ayon sa talata ng Biblia, ang 70 linggo ay "mahihiwalay" o "aalisin." Nagpapahiwatig ito na ang panahong 490 taon ay inalis mula sa isang mas malaking haba ng panahon, ibig sabihin, mula sa 2,300 taon na tinukoy sa pangitain ng kapitulo 8. Mula rito ito ay sumusunod na ang 2,300 taon at ang 490 taon ay dapat na mayroong iisang pasimula, ito nga, 457 B.C.
Ang propesiya ng 70 linggo ay nahahati sa tatlong bahagi: pitong linggo, 62 linggo, at ang pampitumpung linggo.
Ang pitong linggo (49 taon) ay malamang na tumutukoy sa panahon na itatayong muli ang Jerusalem. Matapos itong pitong linggo, magkakaroon ng 62 linggo (434 taon) na mauuwi sa "Mesiyas ang Pinuno" (Daniel 9:25). Kaya 483 taon pagkatapos ng utos ni Artaxerxes, ibig sabihin, sa taong A.D. 27, si Jesus ang Mesiyas ay babautismuhan at papahiran ng Banal na Espiritu para sa Kanyang Mesyanikong misyon.
Sa panahon nang pampitumpung linggo, mangyayari pa ang ibang kritikal na pangyayari: (1) "ang Mesiyas ay maihihiwalay" (Daniel 9:26), na tumutukoy sa kamatayan ni Cristo. (2) Ang Mesiyas "ay gagawa nang matibay na tipan para sa marami sa loob ng isang linggo (Daniel 9:27). Ito ang natatanging misyon ni Jesus at ng mga apostol sa bansang Judio. Isasagawa ito sa panahon ng "linggo," mula A.D. 27 hanggang 34. (3) "At sa kalagitnaan ng sanlinggo ay kanyang patitigilin ang handog at ang alay" (Daniel 9:27). Tatlo at kalahating taon  matapos ang Kanyang bautismo (ibig sabihin, sa kalagitnaan ng linggo), tatapusin ni Jesus ang sistema ng pagsasakripisyo—sa kaisipan na wala na itong propetikong kabuluhan—sa pamamagitan ng paghahandog ng sarili bilang pangwakas at sakdal na hain ng New Covenant, kaya pinawawalang-bisa ang pangangailangan para sa anupamang mga haing hayop. Ang huling lingo ng 70-linggong propesiya ay nagtatapos sa A.D. 34, nang si Esteban ay naging martir at ang mensahe ng ebanghelyo ay nagpasimulang abutin hindi lamang mga Judio kundi ang mga Hentil din naman.


Basahin ang Daniel 9:24-27. Kahit sa gitna ng dakilang pag-asa at pangako ng Mesiyas, mababasa nating ang tungkol sa karahasan, gera, at pagkawasak. Paano ito makatutulong na tiyakin sa atin na sa gitna ng mga kalamidad ng buhay, umiiral pa rin ang pag-asa?








BIYERNES   Marso 6

