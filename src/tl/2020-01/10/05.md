---
title:  Leksiyon
date:   04/03/2020
---

Ang Gawain ng Mesiyas

Pinapatungkulangan	ng namamagitang panalangin ni Daniel ang dalawang
pangunahing kinauukulan: ang mga kasalanan ng bayan at ang pagkawasak ng Jerusalem. Kaya, ang tugon ng Diyos ay nauukol sa dalawang kahilingang ito. Sa pamamagitan ng gawain ng Mesiyas, matutubos ang bayan at mapapahiran ang santuwaryo. Ang dalawang kahilingan, gayunman, ay nasasagot sa mga paraang nilalampasan ang kalapit na historikal na karanasan ni Daniel: ang gawain ng Mesiyas ay pakikinabangan ng buong lahi ng tao.

Basahin ang Daniel 9:21-27. Ano ang gagawin sa panahon ng 70-linggo? Bakit tanging si Jesus lang ang makagagawa nito? ______________________________________________________________________________

1. "Upang tapusin ang pagsuway." Ang salitang Hebreo para sa "pagsuway" (pesha') ay nagmumungkahi ng sadyang mga paglabag ng isang mababa laban sa isang nakatataas (bilang halimbawa, Kawikaan 28:24). Ang salitag ito ay lumalabas sa Biblia patungkol sa hayagang pagsalungat ng tao sa Diyos (Ezekiel 2:3). Sa pamamagitan ng dugo ni Jesus, gayunman, nasugpo ang rebelyon laban sa Diyos at inalok ang tao ng mga meritong dumaloy mula sa Kalbaryo.
2. "Wakasan ang pagkakasala." Ang pandiwa ay nagdadala ng kahulugang "upang tatakan," at dito ito ay nangangahulugang pinatawad ang kasalanan. Mula ng Pagkabagsak, hindi napantayan ng lahi ng tao ang mga pamantayan ng Diyos, subalit bahala ang Mesiyas sa ating mga kabiguan.
3. "Gumawa ng pagtubos para sa kasamaan." Gaya ng sinasabi ni Pablo: "Sapagkat minagaling na ang buong kapuspusan ay manirahan sa kanya, at sa pamamagitan niya ay pagkasunduin ng Diyos sa kanyang sarili ang lahat ng mga bagay, sa lupa man o sa langit, na ginagawa ang kapayapaan sa pamamagitan ng dugo ng kanyang krus" (Colosas 1:19, 20). Dito, rin, si Jesus lamang ang maaaring magpalitaw ng reyalidad na ito.
4. "Dalhan ng walang-hanggang katwiran." Kinuha ni Cristo ang ating lugar sa krus at dahil doon ay iginawad sa atin ang pinagpalang katayuan ng "pagiging tuwid" sa Diyos. Sa pamamagitan lamang ng pananampalataya maaari nating tanggapin itong katuwirang nagmumula sa Diyos.
5. "Tatakan ang pangitain at propesiya." Nang inihandog ni Cristo ang sarili na hain, ang mga propesiya ng Lumang Tipan na nakaturo sa Kanyang tumutubos na gawain ay natatakan sa kaisipan na ang mga ito ay natupad.
6. "At upang buhusan ng langis ang Kabanal-banalan."Ang binanggit ditong Kabanal-banalan ay hindi isang tao kundi isang lugar. Kaya ang pahayag ay tumutukoy sa inagurasyon ng pasimula ng namamagitang ministeryo ni Cristo sa santuwaryo sa langit (Hebreo 8:1).











HUWEBES   Marso 5

