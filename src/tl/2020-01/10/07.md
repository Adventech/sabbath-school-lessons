---
title:  Karagdagang Kaisipan
date:   06/03/2020
---

Sa ibaba ay ang tsart na nagpapaliwanag kung paano ang 70-linggo na propesiya ng Daniel 9:24-27 ay sumasang-ayon at binubuo ang pasimula ng 2,300-taong propesiya ng Daniel 8:14. Kung bibilang ka ng 2,300 taon mula 457 B.C. (tinatandaang alisin ang wala namang taong sero), makukuha mo ang 1844; o, kung bibilangin mo ang natitirang 1,810 taon mula sa A.D. 34 (2,300 ibawas ang unang 490 taon), makararating ka rin naman sa 1844. Kaya, ang paglilinis ng santuwaryo sa Daniel 8:14 ay maipapakitang nagpapasimula sa 1844. 

Pansinin, din, kung paano umaakma ang petsang 1844 sa nakita natin sa Daniel 7 at 8. Ibig sabihin, ang paghuhukom sa Daniel 7, na pareho ring paglilinis ng santuwaryo sa Daniel 8 (tingnan ang huling dalawang linggong liksyon), ay nangyayari pagkatapos ng 1,260-taon ng pag-uusig (Daniel 7:25) at gayunman bago ang Ikalawang Pagparito ni Jesus at pagtatatag ng Kanyang walang-hanggang kaharian. 

![](https://sabbath-school-stage.adventech.io/api/v1/tl/quarterlies/2020-01/lessons/10/days/prophecy.png)

**Mga Tanong Para sa Talakayan**

`Sinabi ng mga iskolar, at tama lamang, na ang 2,300-araw na propesiya at ang 70-linggong propesiya ay talagang isa lang na propesiya. Bakit nila sinasabi iyon? Anong katibayan ang masusumpungan mo para suportahan ang pagpapatunay na iyon?`

`Anong matututuhan natin mula sa pamamagitang panalangin ni Daniel na makatutulong sa sarili nating buhay ng pamamagitang panalangin?`

`Ang sakripisyo ni Cristo para sa atin ang tangi nating pag-asa. Paano dapat ito makatulong sa atin na manatiling mapagpakumbaba at, mas mahalaga pa, ay gawin tayong mas maibigin at mapagpatawad sa iba? Ano ang dapat na sinasabi sa ating lahat ng Lucas 7:40-47?`

`Tingnan kung gaano kasentro ang Kasulatan sa panalangin at pag-asa ni Daniel. Matapos ang lahat, walang-awang natalo ang bansa, naitapon ang mga tao sa ibang bansa, ang kanilang lupain ay nawasak, at ang kanilang punong lunsod ay nasira. At gayunman, mayroon siyang pag- asa na sa kabila ng lahat ng ito, babalik rin pauwi ang bayan. Saan niya nakuha ang pag-asang ito malibang mula sa Biblia at ang mga pangako ng Diyos na nakasulat dito? Anong dapat sinasabi sa atin nito tungkol sa pag-asang maaari rin nating matamo mula sa mga pangako sa Salita?`