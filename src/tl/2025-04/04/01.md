---
title:  Ang Tunggalian sa Likod ng Lahat ng Tunggalian
date:  18/10/2025
---

### Basahin Para sa Pag-aaral sa Linggong Ito

Josue 5:13–15; Isaias 37:16; Apocalipsis 12:7–9; Deuteronomio 32:17; Exodo 14:13, 14; Josue 6:15–20.

> <p>Talatang Sauluhin</p>
> “At hindi nagkaroon ng araw na gaya niyon bago noon o pagkatapos noon, na ang PANGINOON ay nakinig sa tinig ng isang tao; sapagkat ipinakipaglaban ng PANGINOON ang Israel” (Josue 10:14).

Sa pagbabasa ng mga pahina ng Josue, nahaharap tayo sa mga agresibong kampanyang pangmilitar na isinagawa sa utos ng Diyos, sa pangalan ng Diyos, at sa tulong ng Diyos. Ang ideya na ang Diyos ang nasa likod ng pananakop sa Canaan ay laganap sa aklat ng Josue, at inilalahad ito sa mga pahayag ng tagapagsalaysay (Josue 10:10, 11), sa mga mismong salita ng Diyos (Josue 6:2; Josue 8:1), sa mga talumpati ni Josue (Josue 4:23, 24; Josue 8:7), ni Rahab (Josue 2:10), ng mga espiya (Josue 2:24), at ng bayan (Josue 24:18). Inaangkin ng Diyos na Siya ang pasimuno ng mga mararahas na labanan na ito.

Ang katotohanang ito ay nagbabangon ng mga hindi maiiwasang tanong. Paano natin mauunawaan na isinagawa ng piniling bayan ng Diyos ang mga ganitong gawain noong panahon ng Lumang Tipan? Paano posibleng ipagkasundo ang imahe ng isang Diyos na “mandirigma” sa Kanyang karakter ng pag-ibig (halimbawa, Exodo 34:6; Awit 86:15; Awit 103:8; Awit 108:4) nang hindi sinisira ang kredibilidad, awtoridad, at pagiging makasaysayan ng Lumang Tipan?

Sa linggong ito at sa susunod, ating susuriin ang mahirap na tanong tungkol sa mga digmaang iniutos ng Diyos sa aklat ng Josue at sa iba pang bahagi.

_*Pag-aralan ang liksyon sa linggong ito bilang paghahanda sa Sabbath, Oktubre 25._