---
title:  Tipo at Antitipo (Type and Antitype)
date:  01/12/2025
---

Ang mga tagapagpaliwanag ng Biblia ay hindi maaaring basta-basta magpasya kung ano ang bumubuo sa isang biblikal na tipo, o kung paano natutupad ang partikular na tipo na iyon sa Bagong Tipan at sa hinaharap. Ang Biblia mismo ay nagbibigay ng ilang mga pamamahala at prinsipyo ukol sa paggamit ng biblikal na tipolohiya.

Sa katulad na paraan, ang Bagong Tipan ay nagpapakita ng antitipikong katuparan ng isang tipo sa tatlong natatanging yugto: (1) sa buhay ni Cristo (ang Cristolohikal na katuparan), (2) sa karanasan ng iglesya (ang eklesiyolohikal na katuparan), at (3) sa katapusan ng panahon (ang eskatolohikal na katuparan).

Matatagpuan natin ang mga tipo at antitipo na ito sa buong Biblia, at sila ay nakakatulong sa mga mambabasa para mas maunawaan ang Biblia at kung anong mga katotohanan ang itinuturo ng Salita ng Diyos tungkol kay Jesus, kaligtasan, at ang pinakamataas na pag-asa na mayroon tayo.

**Tingnan ang mga sumusunod na tipo sa Lumang Tipan: Israel, ang Pag-alis, at ang santuwaryo. Paano ito natutupad sa tatlong antitipikong mga yugto: ang Cristolohikal, ang eklesiyolohikal, at ang eskatolohikal?**

1. Ang Israel
	- a. Cristolohikal na yugto (Mateo 2:15)
	- b. Eklesiyolohikal na yugto (Galacia 6:16)
	- c. Eskatolohikal na yugto (Apocalipsis 7:4-8, 14)
2. Ang Exodo
	- a. Cristolohikal na yugto (Mateo 2:19–21)
	- b. Eklesiyolohikal na yugto (2 Corinto 6:17)
	- c. Eskatolohikal na yugto (Apocalipsis 18:4)
3. Ang Santuwaryo
	- a. Cristolohikal na yugto (Juan 1:14; Juan 2:21; Mateo 26:61)
	- b. Eklesiyolohikal na yugto (1 Corinto 3:16, 17; 2 Corinto 6:16)
	- c. Eskatolohikal na yugto (Apocalipsis 3:12; Apocalipsis 11:19; Apocalipsis 21:3; Apocalipsis 21:22)

` `

“Dahil ang Kasulatan ay may iisang banal na May-akda, ang iba’t ibang bahagi ng Kasulatan ay magkakatugma. . . . Lahat ng mga doktrina ng Biblia ay magkakaugnay sa isa’t isa; ang mga interpretasyon ng indibiduwal na mga talata ay magtutugma sa kabuuan ng itinuturo ng Kasulatan sa isang partikular na paksa.”—Handbook of Seventh-day Adventist Theology, p. 65.

`Ano ang ginagawa mo kapag, sa ilang pagkakataon, nahihirapan kang maunawaan ang kahulugan ng ilang mga talata?`