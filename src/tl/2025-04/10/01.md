---
title:  Ang Tunay na Josue
date:  29/11/2025
---

### Basahin Para sa Pag-aaral sa Linggong Ito

1 Corinto 10:1–13; Mateo 2:15; Josue 1:1–3; Gawa 3:22–26; Hebreo 3:7—4:11; 2 Corinto 10:3–5.

> <p>Talatang Sauluhin</p>
> “Ang mga bagay na ito ay nangyari sa kanila bilang halimbawa, at nasulat bilang pangaral sa atin na dinatnan ng katapusan ng mga panahon” (1 Corinto 10:11).

Sa aklat ng Josue, mayroong hinuha na ang buhay ng pangunahing tauhan nito ay tumuturo sa isang katotohanang mas higit na malaki kaysa sa kanyang sarili. Nakikita natin ang prinsipyong ito sa buong Biblia, tulad ng sa lupain ng Canaan, isang simbolo ng ating walang hanggang pag-asa sa isang bagong lupa. At, siyempre, ang makalupang paglilingkod sa santuwaryo ay tumuturo sa isang mas dakilang reyalidad: “Ngunit nang dumating si Cristo na Pinakapunong Pari ng mabubuting bagay na darating, ng sa pamamagitan ng lalong dakila at lalong sakdal na tabernakulo na hindi gawa ng mga kamay ng tao, samakatuwid ay hindi sa sangnilikhang ito” (Hebreo 9:11).

Ngunit ang tanong ay bumabangon: Sa anong paraan nagtuturo si Josue sa isang hinaharap na katuparan? Paano tayo makasisiguro na ang ganitong interpretasyon ng aklat ay tama? Ano ang mga biblikal na prinsipyo na nagdidikta sa aplikasyon ng aklat ng Josue sa mga reyalidad ng Bagong Tipan at sa mga kaganapan sa katapusan ng panahon?

Ngayong linggo, titingnan natin ang mga prinsipyo ng interpretasyon ng Biblia tungkol sa tipolohiya (pag-aaral ng mga simbolo at anino ng mga bagay na darating). Pag-aaralan natin kung paano ang Bibliya mismo ay naglalaman ng mga palatandaan ng tipolohiya at kung paano ang buhay ni Josue ay nagpapahiwatig ng ministeryo ng Mesiyas at tumuturo sa simbolismong natupad sa iglesia, pati na rin sa kaganapan ng kasaysayan ng tao.

_*Pag-aralan ang liksyon sa linggong ito bilang paghahanda sa Sabbath, Disyembre 6._