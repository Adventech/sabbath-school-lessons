---
title:  Nasorpresa ng Biyaya
date:  04/10/2025
---

### Basahin Para sa Pag-aaral sa Linggong Ito

Josue 2:1–21; Bilang 14:1–12; Hebreo 11:31; Exodo 12:13; Josue 9; Nehemias 7:25.

> <p>Talatang Sauluhin</p>
> “Sa pananampalataya si Rahab, na nagbibili ng aliw, ay hindi napahamak na kasama ng mga sumuway, sapagkat payapa niyang tinanggap ang mga espiya” (Hebreo 11:31).

Bakit ginawa ko na naman ito?” Marahil tayong lahat ay nasabi na ang mga salitang ito. Sa huli, hindi lamang inuulit ng kasaysayan ang sarili nito, kundi pati na rin ng sangkatauhan sa pangkalahatan, at tayo mismo sa partikular. Gaano nga kadalas nating inuulit ang parehong mga pagkakamali!

Ang Israel ay may pangalawang pagkakataon na makapasok sa Lupang Pangako, at sineryoso ni Josue ang misyong ito. Ang unang hakbang ay magkaroon ng malinaw na pagkaunawa sa kung ano ang kanilang kinakaharap. Nagpadala siya ng dalawang espiya upang mag-ulat sa kanya ng mahalagang impormasyon tungkol sa lupain: ang sistema ng depensa nito, kahandaan sa militar, pinagkukunan ng tubig, at ang saloobin ng mga mamamayan sa harap ng puwersang sumasalakay.

Maaaring isipin ng isa na ang pangako ng Diyos na ibigay ang lupain sa mga Israelita ay hindi nangangailangan ng anumang pagsisikap mula sa kanila. Gayunpaman, ang katiyakan ng suporta ng Diyos ay hindi nagpapawalang-halaga sa responsibilidad ng tao. Nakatayo ang Israel sa hangganan ng Canaan sa pangalawang pagkakataon. Mataas ang inaasahan, ngunit noong huling beses na nasa hangganan ang Israel at mayroon silang parehong gawain, nagresulta ito sa isang matinding kabiguan.

Ngayong linggo, susuriin natin ang dalawa sa mga pinakakapana-panabik na kuwento sa aklat ni Josue at matutuklasan ang kanilang kaugnayan sa ating pananampalataya ngayon. Ang biyaya ng Diyos ay may walang hangganang kakayahang sorpresahin tayo.

_*Pag-aralan ang liksyon sa linggong ito bilang paghahanda sa Sabbath, Oktubre 11._