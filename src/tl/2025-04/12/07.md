---
title:  Karagdagang Kaisipan
date:  19/12/2025
---

Basahin ang “The Last Words of Joshua,” pp. 521, 522, sa Patriarchs and Prophets ni Ellen G. White.

“Nililinlang ni Satanas ang marami sa pamamagitan ng tila makatuwirang teorya na ang pag-ibig ng Diyos sa Kanyang mga hinirang ay napakalaki kaya’t Kanyang palalampasin ang kanilang kasalanan; kanyang ipinapahayag na ang mga pagbabanta sa salita ng Diyos ay may layunin sa Kanyang pamahalaan, subalit hindi ito literal na mangyayari. Ngunit sa lahat ng Kanyang pakikitungo sa Kanyang mga nilikha, pinanatili ng Diyos ang mga prinsipyo ng katuwiran sa pamamagitan ng pagbubunyag ng kasalanan sa tunay nitong katangian - sa pagpapakita na ang tiyak na resulta nito ay kalungkutan at kamatayan. Ang walang pasubaling kapatawaran sa kasalanan ay hindi kailanman nangyari, at hindi rin mangyayari. Ang ganitong kapatawaran ay magpapakita ng pagtalikod sa mga prinsipyo ng katuwiran, na siyang mismong pundasyon ng pamahalaan ng Diyos. Ito ay magdudulot ng pagkatakot sa mga hindi nagkasalang nilalang sa sansinukob. Tapat na ipinaalala ng Diyos ang mga bunga ng kasalanan, at kung ang mga babalang ito ay hindi totoo, paano natin masisiguro na ang Kanyang mga pangako ay matutupad? Ang tinatawag na kabaitan na nagtatanggal ng hustisya ay hindi kabaitan, kundi kahinaan.

“Ang Diyos ang nagbibigay ng buhay. Sa simula pa lamang, ang Kanyang mga batas ay itinalaga para sa buhay. Ngunit sumira ang kasalanan sa kaayusan na itinatag ng Diyos, at kasunod nito ang kaguluhan. Hangga’t may kasalanan, ang pagdurusa at kamatayan ay hindi maiiwasan. Dahil lamang pinasan ng Manunubos ang sumpa ng kasalanan para sa atin kaya’t ang tao ay may pag-asa na makatakas, sa kanyang sarili, sa malagim na resulta nito.”—Ellen G. White, Patriarchs and Prophets, p. 522.

**Mga Tanong Para sa Talakayan:**

`Magbalik-tanaw sa patunay ng katapatan ng Diyos sa iyong buhay. Ano ang maaari mong ituro? Kasabay nito, paano ka tumutugon kapag ang mga bagay ay hindi nangyari ayon sa iyong inaasahan o ipinanalangin, o kapag ang mga inangkin mong pangako ay sinagot ng katahimikan?`

`Talakayin ang turo ng Biblia tungkol sa galit ng Diyos. Paano mo ipahahayag ang galit ng Panginoon bilang bahagi ng mabuting balita?`

`Anong mga prinsipyo ang maaari mong makuha mula sa aralin ngayong linggo tungkol sa pakikisalamuha sa mga hindi mananampalataya? Paano natin mababalanse ang pagkakaroon ng malinaw na hangganan sa ating mga prinsipyo at gawain habang nakikisama sa mga tao upang paglingkuran sila at pangalagaan ang kanilang kapakanan?`

`Ano ang ilan sa mga hadlang na pumipigil sa iyo na lubusang kumapit sa Panginoon nang buong puso?`