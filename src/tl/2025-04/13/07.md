---
title:  Karagdagang Kaisipan
date:  26/12/2025
---

Basahin ang “The Last Words of Joshua,” pp. 522–524, sa Patriarchs and Prophets ni Ellen G. White.

“Sa napakaraming tao na lumabas mula sa Ehipto, marami ang mga dating mananamba ng mga diyus-diyosan; at ganoon kalakas ang kapangyarihan ng nakasanayan kaya’t patuloy pa rin itong ginagawa nang palihim, sa ilang antas, kahit pagkatapos na manirahan sa Canaan. Alam ni Josue ang kasamaang ito sa mga Israelita, at malinaw niyang nakita ang mga panganib na maaaring idulot nito. Lubos niyang ninanais na magkaroon ng isang lubos na pagbabago sa mga Hebreo. Alam niyang maliban na lamang kung magpapasya ang bayan na buong pusong maglingkod sa Panginoon, patuloy silang lalayo nang lalayo sa Kanya. . . . Habang ang isang bahagi ng hukbong Hebreo ay mga espirituwal na sumasamba, marami ang mga pormalista lamang; walang sigla o kasigasigan ang kanilang paglilingkod. Ang ilan ay mga mananamba sa diyus-diyosan sa puso, na mahihiyang aminin ito.”—Ellen G. White, Signs of the Times, Mayo 19, 1881.

“Ang banal na tipan na ito ay iniulat sa aklat ng kautusan, upang ingatang sagrado. Pagkatapos ay nagtayo si Josue ng isang malaking bato sa ilalim ng isang puno ng ensina na malapit sa santuwaryo ng Panginoon. ‘At sinabi ni Josue sa buong bayan, Narito, ang batong ito ay magiging saksi laban sa atin; sapagka’t narinig nito ang lahat ng mga salita ng Panginoon na sinabi niya sa atin: kaya’t ito ay magiging saksi laban sa inyo, baka inyong itakwil ang inyong Diyos.’ Dito ay malinaw na ipinahayag ni Josue na ang kanyang mga tagubilin at mga babala sa mga tao ay hindi kanyang sariling mga salita, kundi mga salita ng Diyos. Ang malaking batong ito ay mananatiling patotoo sa mga susunod na henerasyon ng pangyayaring itinatag nito upang alalahanin, at magiging saksi laban sa mga tao, kung sakaling sila’y muling mahuhulog sa pagsamba sa diyus-diyosan”—Ellen G. White, Signs of the Times, Mayo 26, 1881.

**Mga Tanong Para sa Talakayan:**

`Talakayin ang kahulugan ng pahayag na: “siya’y [ang PANGI­NOON] isang banal na Diyos; siya’y Diyos na mapanibughuin” (Josue 24:19). Sa anong paraan ang Diyos ay mapanibughuing Diyos?`

`Paano nauugnay ang ating pagmamahal sa Diyos sa kalayaang pagpili na Kanyang ibinibigay sa atin? Ibig sabihin, maaari ba tayong tunay na magmahal kung wala tayong tunay na kalayaan? Maari bang ipilit ang tunay na pag-ibig? Kung hindi, bakit hindi?`

`Ano ang ilang praktikal na paraan na maaaring gawin ng mga lider ng iglesya ngayon upang maipasa ang sulò sa susunod na henerasyon?`

`Pag-isipan ang buhay ni Josue at ang konklusyon na sa buong buhay niya ay naglingkod ang mga Israelita sa Panginoon. Anong konklusyon ang nais mong makuha ng mga tao tungkol sa iyong buhay?`