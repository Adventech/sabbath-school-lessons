---
title:  Pumili Ka sa Araw na Ito!
date:  20/12/2025
---

### Basahin Para sa Pag-aaral sa Linggong Ito

Josue 24; Genesis 12:7; Deuteronomio17:19; Deuteronomio 5:6; 1 Hari 11:2, 4, 9; 2 Timote 4:7, 8.

> <p>Talatang Sauluhin</p>
> “Ngayon kung ayaw ninyong maglingkod sa PANGINOON, ay piliin ninyo sa araw na ito kung sino ang inyong paglilingkuran . . . ngunit sa ganang akin at sa aking sambahayan, kami ay maglilingkod sa PANGINOON” (Josue 24:15).

Ang huling kapitulo ng aklat ni Josue ay inilatag sa konteksto ng isang seremonya ng pagpapanibago ng tipan, na sa pagkakataong ito ay pinangunahan ng matandang lider ng Israel. Bagaman hindi ito isang tipan mismo kundi isang ulat ng seremonya ng pagpapanibago ng tipan, ang kabanata ay naglalaman ng mga elemento ng mga sinaunang kasunduan sa Near Eastern suzerainty: (1) isang paunang-salita kung saan ang nakakasakop, ang tagapagpasimula ng kasunduan, ay kinilala; (2) isang makasaysayang panimula, na naglalarawan ng ugnayan sa pagitan ng nakakasakop at ng sinasakupan; (3) mga tuntunin ng tipan na humihiling sa sinasakupan na ipakita ang lubos na katapatan sa nakakasakop na tagapamahala, batay sa, at hinihimok ng, pasasalamat; (4) mga pagpapala para sa pagsunod at mga sumpa para sa paglabag sa tipan; (5) mga saksi sa pangako ng sinasakupan; (6) pag-iwan ng dokumento para sa muling pagbasa sa hinaharap; at (7) pagpapatibay ng tipan.

Si Josue ay malapit na sa katapusan ng kanyang buhay; wala pang nakikitang kapalit. Ang pagpapanibago ng tipan ay isang paalala sa Israel na si Yahweh mismo ang kanilang Hari at, kung mananatili silang tapat sa Kanya, kanilang matatamasa ang Kanyang proteksyon. Hindi kailangan ng Israel ng isang taong hari. Bilang isang teokratikong bansa, kailangan nilang laging tandaan na ang tanging Hari nila ay ang Panginoon.

_*Pag-aralan ang liksyon sa linggong ito bilang paghahanda sa Sabbath, Disyembre 27._