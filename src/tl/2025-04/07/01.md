---
title:  "Sukdulang Katapatan: Pagsamba sa Lugar ng Labanan"
date:  08/11/2025
---

### Basahin Para sa Pag-aaral sa Linggong Ito

Josue 5:1–7; Exodo 12:6; 1 Corinto 5:7; Josue 8:30–35; Deuteronomio 8:11, 14; Hebreo 9:11, 12.

> <p>Talatang Sauluhin</p>
> “Ngunit hanapin muna ninyo ang Kanyang kaharian at ang Kanyang katuwiran, at ang lahat ng mga bagay na ito ay pawang idaragdag sa inyo” (Mateo 6:33).

Ngayong linggo, titingnan natin ang ilang mahahalagang sandali sa pananatili ng Israel sa Lupang Pangako, kung saan muling inilaan ng Israel ang kanilang sarili sa Panginoon, kung minsan sa harap ng nalalapit na panganib. Si Josue ay gumawa ng tila di-makatwirang pagpapasya na tuliin ang mga Israelita sa teritoryo ng kaaway (Josue 5:1–9); na ipagdiwang ang Paskuwa sa kabila ng nalalapit na panganib (Josue 5:10–12); na magtayo ng dambana at sambahin ang Panginoon sa kasagsagan ng pananakop (Josue 8:30–35); at itayo ang tabernakulo ng Panginoon kahit na pitong lipi sa Israel ang hindi pa nakatanggap ng kanilang mana (Josue 18:1, 2).

Sa ating abalang buhay, madalas nating binibigyang pansin ang mga pangangailangan na dumarating sa atin. Dahil dito, nakakaligtaan nating maglaan ng sapat na oras upang muling panibaguhin ang ating pangako sa Diyos, at magpasalamat sa Kanya sa mga ginawa Niya at patuloy Niyang ginagawa para sa atin. Ang pagsamba sa umaga at gabi, pati na rin ang altar ng pamilya, ay tila hindi na angkop sa ating abala, maginhawa, at nakatuon sa tagumpay na pamumuhay. Gayunpaman, sa kaibuturan ng ating puso, alam nating ang mga panahong ginugugol natin kasama ang Diyos at ang ating mga mahal sa buhay ang pinakamahusay na paraan upang gamitin ang ating limitadong oras.

_*Pag-aralan ang liksyon sa linggong ito bilang paghahanda sa Sabbath, Nobyembre 15._