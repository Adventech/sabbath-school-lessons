---
title:  Karagdagang Kaisipan
date:  03/10/2025
---

Basahin ang “Crossing the Jordan,” pp. 481, 482, sa Patriachs and Prophets; at “Entering the Promised Land,” p. 175, sa The Story of Redemption ni Ellen G. White.

“Sa Kanyang mga pangako at babala, ang tinutukoy ni Jesus ay ako. Gayon na lamang ang pag-ibig ng Diyos sa sanlibutan, kaya’t ibinigay Niya ang Kanyang tanging Anak, upang ako, sa pamamagitan ng pananampalataya sa Kanya, ay huwag mapahamak kundi magkaroon ng buhay na walang hanggan. Ang mga karanasang inilarawan sa Salita ng Diyos ay dapat maging aking karanasan. Ang panalangin at pangako, tuntunin at babala, ay akin. . . . Habang ang pananampalataya ay tinatanggap at isinasabuhay ang mga prinsipyo ng katotohanan, ang mga ito ay nagiging bahagi ng pagkatao at puwersang nagpapakilos ng buhay. Ang Salita ng Diyos, na tinatanggap sa kaluluwa, ay humuhubog sa mga iniisip at nag-iimpluwensya sa paghubog ng karakter.”—Ellen G. White, The Desire of Ages, pp. 390, 391.

“Walang punto na kinakailangang bigyang-diin nang mas taimtim, ulit-ulitin nang mas madalas, o itatag nang mas matibay sa isipan ng lahat kaysa sa pagiging imposible ng makasalanang tao na makamit ang kahit ano sa pamamagitan ng kanyang sariling pinakamahusay na mga gawa. Ang kaligtasan ay sa pamamagitan lamang ng pananampalataya kay Jesu-Cristo.” —Ellen G. White, Faith and Works, p. 19.

**Mga Tanong Para sa Talakayan:**

`Kahit gaano pa man kaiba ang mga kalagayan at karanasan ni Josue sa atin, ano ang mga espirituwal na prinsipyo na maaari nating matutunan mula sa kanyang buhay at maiaangkop sa ating sariling buhay? Bakit mahalaga na laging isaalang-alang ang konteksto kapag tayo ay nagtatangkang gumawa ng mga pagkakatulad?`

`Talakayin ang relasyon sa pagitan ng mga pangako ng Diyos at ng ating pagsunod sa Kanya. Paano nila pinupunan ang isa’t isa? Ano ang mga panganib ng sobrang pagbibigay-diin sa isa sa ikapipinsala ng isa pa? Ibig sabihin, ano ang panganib ng pagbibigay ng labis na diin sa kautusan kapalit ng pagwawalang-bahala sa biyaya? O ng pagbibigay ng labis na diin sa biyaya kapalit ng pagwawalang-bahala sa kautusan?`

`Batay sa liksyon sa linggong ito, paano mo ilalarawan ang tagumpay mula sa isang pananaw ng Biblia? Ano ang papel ng kasaganaan sa isang Cristianong kahulugan ng tagumpay?`

`Isipin kung ano ang naramdaman ni Josue, na sumunod kay Moises. Anong pangako ang ibinigay ng Diyos sa kanya na tiyak na nagbigay sa kanya ng lakas (tingnan ang Josue 1:5) sa kanyang mga malaking responsibilidad?`