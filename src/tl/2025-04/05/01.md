---
title:  Ang Diyos Ay Nakikipaglaban Para sa Inyo
date:  25/10/2025
---

### Basahin Para sa Pag-aaral sa Linggong Ito

Genesis 15:16; Levitico 18:24–30; 2 Timoteo 4:1, 8; Exodo 23:28–30; Deuteronomio 20:10, 15–18; Isaias 9:6.

> <p>Talatang Sauluhin</p>
> “At ang lahat ng mga haring ito at ang kanilang lupain ay sinakop ni Josue sa isang panahon sapagkat ang Israel ay ipinaglaban ng PANGINOONG Diyos ng Israel” (Josue 10:42).

Ang aklat ni Josue ay naglalaman ng ilang nakababahalang eksena. Bumabangon ang mga seryosong katanungan mula sa konsepto ng banal na digmaan, na naglalarawan ng isang grupo ng mga tao na binigyan ng utos ng Diyos na lipulin ang ibang grupo.

Ang usapin ng banal na digmaan sa Lumang Tipan ay isang hamon. Lumilitaw ang Diyos sa Lumang Tipan bilang pinakamakapangyarihang Panginoon ng sansinukob; kaya’t lahat ng nangyayari ay dapat, kahit paano, maiuugnay sa Kanyang direkta o di-direktang kalooban. Kaya’t ang tanong na “Paano ngang pinahihintulutan ng Diyos ang mga ganitong bagay?” ay hindi maiiwasan. Noong nakaraang linggo, nakita natin na ang Diyos mismo ay kasangkot sa isang tunggalian na higit na mas malaki kaysa alinmang digmaan o labanan sa kasaysayan ng sangkatauhan, isang labanan na makikita sa bawat aspekto ng ating buhay. Nakita rin natin na ang mga pangyayari sa parehong biblikal at sekular na kasaysayan ay ganap na maiintindihan lamang sa liwanag ng tunggaliang ito.

Sa linggong ito, patuloy nating susuriin ang pagiging komplikado ng mga digmaang pinahintulutan ng Diyos, ang mga limitasyon at kondisyon ng banal na digmaan, ang pangwakas na pangitain ng kapayapaang iniaalok ng mga propeta sa Lumang Tipan, at ang espirituwal na implikasyon ng mga digmaang ito.

_*Pag-aralan ang liksyon sa linggong ito bilang paghahanda sa Sabbath, Nobyembre 1._