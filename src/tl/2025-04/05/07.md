---
title:  Karagdagang Kaisipan
date:  31/10/2025
---

Basahin ang “The Fall of Jericho,” pp. 491–493 sa Patriarchs and Prophets ni Ellen G. White.

Gaya ng lahat ng nasa Biblia, ang malaman ang konteksto at iba pang detalye ay napakahalaga. Tulad ng ating nakita, ang kosmikong labanan at ang larawan ng Diyos bilang Hukom ay mahalaga sa pag-unawa sa mga digmaang ito laban sa mga Cananeo.

“Ang Diyos ay banayad sa pagkagalit. Binigyan Niya ang mga masamang bansa ng panahon ng pagsubok upang makilala nila Siya at ang Kanyang karakter. Ayon sa liwanag na ibinigay, nagkaroon sila ng hatol dahil sa pagtanggi na tanggapin ang liwanag at pagpili ng kanilang sariling mga landas sa halip na mga landas ng Diyos. Ibinigay ng Diyos ang dahilan kung bakit hindi Niya agad pinalayas ang mga Cananeo. Hindi pa ganap ang kasamaan ng mga Amoreo. Sa pamamagitan ng kanilang kasamaan ay dahan-dahan nilang dinadala ang kanilang sarili sa punto kung saan ang pagtitiis ng Diyos ay hindi na maisasagawa at sila ay lilipulin. Hanggang sa maabot ang punto at ang kanilang kasamaan ay ganap na, ang paghihiganti ng Diyos ay ipagpapaliban. Lahat ng bansa ay may panahon ng palugit. Ang mga nagpapawalang-bisa sa kautusan ng Diyos ay unti-unting sumusulong mula sa isang antas ng kasamaan patungo sa isa pa. Ang mga anak ay magmamana ng mapaghimagsik na espiritu ng kanilang mga magulang at gagawa ng mas masama kaysa sa kanilang mga ninuno hanggang sa bumuhos ang poot ng Diyos sa kanila. Hindi bababa ang parusa dahil ipinagpaliban.”—Ellen G. White Comments, The SDA Bible Commentary, vol. 2, p. 1005.

**Mga Tanong Para sa Talakayan:**

`Talakayin ang mga implikasyon ng Diyos bilang ating Hukom gayundin bilang Kataas-taasang Hukom ng sansinukob. Bakit sa tingin mo na ang katotohanan na ang Diyos ang Hukom ay siyang saligan ng ebanghelyo at ng ating kaligtasan?`

`Paano nagbibigay sa atin ng pag-unawa ang kaso ng mga Cananeo sa pagtitiis at katarungan ng Diyos? Paano natin maaaring ipakita ang karakter ng Diyos sa ating pakikitungo sa ating kapwa-tao?`

`Pag-isipan ang pangunahing katangian ng malayang pagpapasya. Bakit sa tingin mo iginagalang ng Diyos ang ating kalayaan sa pagpili? Paano magkaugnay ang pag-ibig at kalayaan sa pagpili?`

`Ang Lumang Tipan ay naglalaman ng maraming kuwento ng digmaan at labanan, ngunit sa huli, ipinahahayag nito ang isang pangitain ng kapayapaan. Anong papel ang dapat gampanan ng mga Cristiano sa pagtataguyod ng kapayapaan sa kanilang kapaligiran?`