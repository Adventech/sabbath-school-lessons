---
title:  Mga Alaala ng Biyaya
date:  11/10/2025
---

### Basahin Para sa Pag-aaral sa Linggong Ito

Josue 3; Bilang 14:44; Lucas 18:18–27; Josue 4; Juan 14:26; Hebreo 4:8–11.

> <p>Talatang Sauluhin</p>
> “Sapagkat tinuyo ng PANGINOON ninyong Diyos ang tubig ng Jordan sa harapan ninyo, hanggang sa kayo’y nakatawid, gaya ng ginawa ng PANGINOON ninyong Diyos sa Dagat na Pula, na Kanyang tinuyo para sa amin hanggang sa kami ay nakatawid; upang makilala ng lahat ng mga bayan sa lupa na makapangyarihan ang kamay ng PANGINOON, upang sila’y matakot sa PANGINOON ninyong Diyos magpakailanman” (Josue 4:23, 24).

Sumenyas ang pulis. Kailangang huminto sa tabi si John. Hiningi ng opisyal ang kanyang lisensya sa pagmamaneho, at sa sandaling iyon, napagtanto ni John na naiwan niya ang kanyang pitaka sa opisina, kasama ang kanyang lisensya sa pagmamaneho. Ipinaliwanag ni John ang nangyari, at nagtanong ang opisyal tungkol sa kanyang trabaho. Sumagot si John na siya ay isang propesor. Nang binigyan ng opisyal si John ng ticket, sinabi niya sa kanya na huwag itong isipin bilang isang multa.

“Ito ay matrikula,” sabi niya. “Kapag ang mga tao ay gustong matuto ng isang bagay, nagbabayad sila ng matrikula. Ito ang iyong matrikula upang matutunan na huwag kalimutan ang iyong lisensya habang nagmamaneho. Magandang araw, propesor!”

Bilang mga tao, tayo ay madaling makalimot sa mga bagay na hindi palaging nasa ating paningin. Nakalilimutan nating tumawag pabalik, tumugon sa mga email, diligan ang mga halaman, magpadala ng mga pagbati sa kaarawan, at iba pa. Marami pang puwedeng banggitin. Ang pagpapabaya sa ating mga espirituwal na pangangailangan, gayunpaman, ay maaaring magkaroon ng mas malalang kahihinatnan kaysa sa pagtanggap lamang ng multa, lalo na’t tayo ay humaharap sa kung ano ang talagang tunay na ating walang hanggang kapalaran.

Pag-aralan natin ang pagtawid ng mga Hebreo sa Jordan at tingnan kung ano ang matututunan natin sa kanilang mga karanasan.

_*Pag-aralan ang liksyon sa linggong ito bilang paghahanda sa Sabbath, Oktubre 18._