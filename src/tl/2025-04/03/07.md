---
title:  Karagdagang Kaisipan
date:  17/10/2025
---

Basahin ang “Crossing the Jordan,” pp. 483, 484, sa Patriarchs and Prophets ni Ellen G. White.

“Pag-aralang mabuti ang mga karanasan ng Israel sa kanilang paglalakbay patungong Canaan. Pag-aralan ang ikatlo at ikaapat na kapitulo ng Josue, na nagtatala ng kanilang paghahanda para sa pagtawid sa Jordan patungo sa lupang pangako. Kailangan nating sanayin ang puso at isipan sa pamamagitan ng pagpapanariwa ng mga aral na itinuro ng Panginoon sa Kanyang sinaunang bayan. At sa atin, tulad ng Kanyang layunin para sa kanila, ang mga turo ng Kanyang Salita ay laging magiging kawili-wili at makabuluhan.”—Ellen G. White Comments, The SDA Bible Commentary, vol. 2, p. 994.

“Ang makabagong Israel ay mas nasa panganib na makalimot sa Diyos at matangay patungo sa pagsamba sa mga diyus-diyosan kaysa sa Kanyang sinaunang bayan. Maraming diyus-diyosan ang sinasamba, kahit ng mga nagpapahayag na nangingilin ng Sabbath. Partikular na inatasan ng Diyos ang Kanyang sinaunang bayan na mag-ingat laban sa pagsamba sa mga diyus-diyosan, sapagkat kung sila’y maliligaw mula sa paglilingkod sa buhay na Diyos, ang Kanyang sumpa ay sasa kanila. Ngunit kung iibigin nila Siya nang buong puso, buong kaluluwa, at buong lakas, sila’y saganang pagpapalain sa kanilang mga ani at yaman, at aalisin Niya ang sakit mula sa kanilang kalagitnaan.”—Ellen G. White, Testimonies for the Church, vol. 1, p. 609.

**Mga Tanong Para sa Talakayan:**

`Talakayin sa inyong klase ang mahimalang pagtawid sa Jordan. Paano mo ipaliliwanag ang mga himala? Bakit tila hindi na gumagawa ang Diyos ng mga katulad na himala sa kasalukuyan?`

`Anong mga praktikal na paraan ang maimumungkahi mo sa inyong klase upang maiwasan ang espirituwal na pagkalimot, parehong bilang mga indibiduwal o bilang simbahan? Bagama’t mahalaga na magkaroon tayo ng patuloy na dinamikong relasyon sa Diyos at hindi itinataguyod ang ating buong karanasang Cristiano sa mga makapangyarihang karanasan ng nakaraan, paano natin magagamit pa rin ang ating mga nakaraang karanasan bilang paalala kung paano kumilos ang Diyos sa ating mga buhay?`

`Paano sa tingin mo makatutulong ang Sabbath upang, sa isang banda, maalala natin ang mga pagkilos ng Diyos sa ating mga buhay, at sa kabilang banda, bigyan tayo ng patikim ng ipinangakong kapahingahan sa Kanyang kaharian? Paano ang Sabbath ay hindi lamang nagtuturo kung ano ang dapat nating alalahanin kundi pati na rin kung ano ang maaari nating asahan sa hinaharap?`