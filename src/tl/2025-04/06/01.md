---
title:  Ang Kaaway sa Loob
date:  01/11/2025
---

### Basahin Para sa Pag-aaral sa Linggong Ito

1 Pedro 1:4; Josue 7; Awit 139:1–16; Ezra 10:11; Lucas 12:15; Josue 8:1–29.

> <p>Talatang Sauluhin</p>
> “Akong PANGINOON ay sumisiyasat ng pag-iisip, at sumusubok ng puso, upang ibigay sa lahat ang ayon sa kanilang mga lakad, ayon sa bunga ng kanyang mga gawa” (Jeremias 17:10).

Ang Josue 7 ay ang unang pagkakataon kung saan, sa pamamagitan ng isang trahedya, natutunan ng mga Israelita ang malawak na epekto ng tipan at ang malalim na kahulugan nito. Habang ang pagsunod sa mga kondisyon ng tipan ay nagbigay ng tagumpay, ang pagwawalang-bahala sa mga kahilingan nito ay nagdulot ng pagkatalo. Ang tagumpay ng hukbo ng Israel ay hindi nakasalalay sa kanilang bilang, estratehiya sa labanan, o mga matalinong taktika, kundi sa presensya ng Banal na Mandirigma na kasama nila.

Sa panahon ng pagsakop sa Lupang Pangako, kinailangang matutunan ng Israel ang mahirap na liksyon na ang kanilang pinakamapanganib na kaaway ay hindi nasa labas ng kanilang kampo kundi nasa loob mismo ng kanilang sariling hanay. Ang pinakamalaking hamon na nasa harap nila ay hindi ang matitibay na pader ng mga lungsod ng Canaan o ang kanilang mga makabagong kagamitang militar, kundi ang matigas na kalooban ng mga indibiduwal sa kanilang kampo na sinadyang ipagwalang-bahala ang mga tagubilin ng Panginoon.

Habang naghihintay tayo sa ating makalangit na mana (1 Pedro 1:4; Colosas 3:24), nahaharap tayo sa mga katulad na hamon. Habang tayo ay nasa hangganan ng Lupang Pangako, sinusubok ang ating katapatan, at maaari tayong magtagumpay sa pamamagitan lamang ng pagsuko kay Jesu-Cristo.

_*Pag-aralan ang liksyon sa linggong ito bilang paghahanda sa Sabbath, Nobyembre 8._