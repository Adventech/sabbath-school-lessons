---
title:  'Sabbath: Ang Maranasan at Isakabuhayan ang Karakter ng Diyos'
date:  12/12/2020
---

### Basahin Para sa Pag-aaral sa Linggong Ito
Genesis 1, 2; Exodo 16:14-29; Isaias 58:1-14; Mateo 12:1-13, Lucas 13:10-17.

> <p>Talatang Sauluhin</p>
> " At sinabi Niya sa kanila, "Ang Sabbath ay ginawa para sa tao, at hindi ang tao para sa Sabbath. Kaya't ang Anak ng Tao ay Panginoon maging ng Sabbath'â€ (Marcos 2:27, 28).

Si Jodie ang nag-iisang Seventh-day Adventist sa kanyang graduate program, at ang kanyang pagpiling hindi sumama sa mga sosyal na pagdiriwang sa araw ng Sabbath ay naging dahilan upang mas Makita ang kanyang mga pinaniniwalaan.

Isang araw, tinawagan siya ng isa sa kanyang mga kaibigan na si Gayle. Ang asawa ni Gayle ay maglalakbay tungo sa ibang lugar sa loob ng anim na linggo, at hinilingan niya si Jodie kung gusto niyang gugulin ang sunod na anim na Biyernes ng gabi kasama siya, dahil alam niyang "wala" namang ginagawa si Jodie sa mga gabing iyon.

Sa mga sumusunod na apat na Biyernes, magkasama silang kumain, nagpatugtog ng musika, at nagkuwentuhan ng kanilang mga karanasang Cristiano, at sa pangkalahatan ay nasiyahan sa kanilang samahan. Nang ikalimang Biyernes, sinabi ni Gayle kay Jodie na nagpunta siya sa siyudad para mamili at para tingnan ang kanyang relo. O, mabuti, inisip niya. Malapit na ang Sabbath, bigla niyang napagtantong sa loob ng apat na Biyernes ng gabi ay nakaranas siya ng isang bagong bagay sa kanyang Cristianong karanasan. Lumago Siya, natuto ng higit tungkol sa kanyang Diyos, at lumalim ang kanyang pananampalataya. Ang Sabbath ay naging isang pagkakataon para sa edukasyon at personal na pag-unlad.

Ito'y isang kahanga-hangang kuwento kung paano natin iisipin ang Sabbath bilang, hindi lamang kapahingahan, kundi isang paraan din para sa edukasyon.