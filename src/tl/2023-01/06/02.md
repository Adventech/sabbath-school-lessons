---
title:  Nakatagpo ng Biyaya si Noe
date:   05/02/2023
---

Kapansin-pansin na yaong mga naghahanap ng makalangit na kayamanan ay madalas na tinatawag ng Diyos para gumawa ng mga malalaking pagbabago sa buhay dito sa lupa. Maging handa sa pagharap sa parehong bagay, kung kinakailagan.

`Basahin ang Genesis 6:5–14. Anong mga radikal na pagbabago ang dumating kay Noe bilang bunga ng pagsunod sa Diyos? Anong mga prinsipyo ang makikita natin dito para sa ating mga sarili sa isang sanlibutan na nangangailangan na bigyang babala tungkol sa di maiiwasang kapahamakan?`

Maaari sanang gumugol si Noe ng kanyang oras at mga tinatangkilik para sa pagtatayo ng kanyang sariling bahay, subalit pinili niya na gumawa ng isang matinding pagbabago sa kanyang buhay at gumugol ng 120 taon sa pagsunod sa panawagan ng Diyos na gumawa ng daong.

Maraming mga taong mapagduda ay ipinapalagay na ang Pagbaha ay isang kathang-isip lamang, na madalas ay batay sa isang siyentipikong haka-haka tungkol sa mga kilalang batas ng kalikasan. Hindi ito bago. “Ang sanlibutan bago ang Baha ay nangatwiran na sa loob ng maraming siglo ang mga batas ng kalikasan ay nakatakda na. Ang mga paulit-ulit na mga panahon ay dumarating ayon sa kanilang pagkakasunud-sunod. Bago pa rito, ang ulan ay hindi kailanman bumuhos; ang lupa ay dinidilig sa pamamagitan ng ambon o hamog. Ang mga ilog ay hindi kailanman lumalampas sa kanilang mga hangganan, kundi dinadala ang mga tubig nito na ligtas patungo sa dagat. Mga nakatakdang tuntunin ang nag-ingat sa mga tubig para lumampas sa kanilang mga pampang."-Ellen G. White, p. 96. Bago ang Baha, iginiit ng mga tao na hindi maaaring dumating ang baha base sa maling pagkaunawa sa reyalidad; matapos ang Baha, base sa isang maling pagkaunawa ng katotohanan, iginiit nila na hindi kailanman ito dumating. Gaya ng sinabi ng Biblia: “Walang anumang bago sa ilalim ng araw” (Ecclesiastes 1:9).

Sa kabilang dako, sinasabi rin ng Biblia na ang mga tao ay hindi maniniwala sa mga mangyayari sa huling panahon, gaya rin noong panahon ng Baha (tingnan ang 2 Pedro 3:3-7). Kung ganon, paano tayo maghahanda para sa darating na kawasakan? Mayroong isang gising na desisyon na tinatawag na “naantalang kasiyahan.” Ito ay pangunahing nangangahulugan na dapat tayong magtiyagang gawin ang gawain na tinawag ng Diyos na gawin natin ayon sa pag-asa nang higit na maluwalhating gantimpala sa hinaharap. Hindi natin alam kung kailan darating si Jesus. Sa isang banda, hindi ito mahalaga. Sa halip, ang mahalaga, tulad ni Noe, ay gawin natin kung ano ang hinihiling ng Diyos sa atin sa kasalukuyan, kahit na kung, kagaya ni Noe, nangangahulugan ito ng isang radikal na pagbabago sa buhay.

`Gaano ka kahandang gumawa ng isang malaking pagbabago sa iyong buhay para sa Diyos kung, gaya ni Noe, tinawag ka na gawin iyon? (Pahiwatig: Tingnan ang Lucas 16:10.)`