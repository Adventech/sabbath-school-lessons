---
title:  Mula sa Pagiging Mandaraya Patungo sa Pagiging Prinsipe
date:   08/02/2023
---

Bilang isang kabataan na nagmamahal at natatakot sa Diyos, gayunma’y yumukod si Jacob upang makipagsabwatan sa kanyang ina, si Rebekah, upang dayain ang kanyang ama at kunin ang kanyang basbas. Bunga nito, sinimulan niya ang kanyang pang-adultong buhay sa maling landas, na kailangang tumakas o, marahil ay, harapin ang maagang kamatayan. Sinabi ni Rebekah kay Jacob na “tumakas ka patungo sa aking kapatid na si Laban...; tumigil ka sa kanya ng ilang araw hanggang sa mapawi ang galit ng iyong kapatid,.. magsusugo ako, at ipasusundo ka” (Genesis 27:43-45). Totoong napalayo si Jacob ng 20 taon, at hindi na niya muling nakita kailanman ang mukha ng kanyang ina.

`Basahin ng Genesis 32:22-31. Ano ang nangyari rito kay Jacob, at anong espirituwal na liksyon ang makukuha natin mula sa kuwentong ito tungkol sa biyaya ng Diyos, kahit na gumawa tayo ng mga maling desisyon?`

“Sa pamamagitan ng kapakumbabaan, pagsisisi, at pagsuko ng sarili, itong makasalanan at nagkakamaling tao ay nagtagumpay sa Hari ng langit. Kanyang mahigpit na ikinapit ang kanyang nanginginig na kamay sa mga pangako ng Diyos, at ang puso ng Walang Hanggang Pag-ibig ay hindi maaaring talikuran ang makasalanan. Ang kamalian na umakay sa pagkakasala ni Jacob, ang pagtatamo ng pagkapanganay sa pamamagitan ng pandaraya, ay malinaw na ipinakita sa harap niya ngayon. Hindi niya pinagtiwalaan ang mga pangako ng Diyos, kundi hinangad sa pamamagitan ng sariling pagsisikap na isakatuparan ang dapat sana’y gagawin ng Diyos sa Kanyang sariling panahon at paraan.... Tinanggap ni Jacob ang pagpapala na hinahangad ng kanyang kaluluwa. Ang kanyang kasalanan bilang mang-aagaw at mandaraya ay pinatawad na.”-Ellen G. White, PATRIARCHS AND PROPHETS, pp. 197, 198.   

`Basahin ang Genesis 49:29-33. Bagaman wala ng anumang ari-arian si Jacob sa Canaan, anong tagubilin ang ibinigay niya sa kanyang mga anak tungkol sa kanyang paglilibing? Sino pa ang ibang nakalibing rin sa yungib na iyon? Bakit sa inyong palagay ginawa ni Jacob ang kahilingang ito?`

Ipinababatid ng Biblia sa atin na lahat sa tatlong patriyarka at ang kanilang mga asawa ay inilibing sa iisang yungib. Malakas ang pagtitiwala ni Jacob sa Diyos, at itinuturing niya ang kanyang sarili na isang estranghero at manlalakbay sa lupa (tingnan ang Hebreo 11:13). Sa kabila ng mga pagkakamali, umalis siya sa tahanan na walang dala ngunit bumalik sa Canaan na isang mayamang lalaki.

`Sa kabila ng ating mga pagkakamali, maaari pa tayong pagpalain ng Diyos. Gayunma’y napakabuting umiwas sa mga pagkakamali! Anong mga pagpili ang iyong hinaharap ngayon, at paano ka makakaiwas na gumawa ng mga pagkakamali?`