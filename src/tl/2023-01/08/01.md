---
title:  Pagpaplano para sa Tagumpay
date:   18/02/2023
---

### Basahin Para sa Pag-aaral sa Linggong Ito
Ecclesiastes 12:1; Genesis 2:15; 1 Timoteo 5:8; Colosas 3:23, 24; Genesis 39:2-5; Kawikaan 3:5-8. 

> <p>Talatang Sauluhin</p>
> “Anuman ang inyong ginagawa ay inyong gawin ng buong puso, na gaya ng sa Panginoon, at hindi sa mga tao; yamang inyong nalalaman na sa Panginoon ay tatanggapin ninyo ang gantimpalang mana. Paglingkuran ninyo ang Panginoong Jesu-Cristo” (Colosas 3:23, 24). 
 
Karamihan sa mga tao ay gustong mabuhay ng isang “matagumpay” at masayang buhay. Siyempre, sa isang makasalanang mundo, na kung saan ang trahedya at kalamidad ay umaatake ng biglaan, ang layuning ito ay hindi laging madaling maabot. 

Pagkatapos, mayroon ding katanungan kung paano natin binibigyang kahulugan ang “tagumpay.” Nariyan ang halimbawa ni Jose sa Ehipto; kung mayroon mang matagumpay na buhay, iyon ay tiyak na yung buhay niya, hindi ba? Mula sa kulungan patungo sa palasyo, mga ganitong klaseng karanasan. Sa kabilang dako, paano naman si Juan na Tagapagbautismo? Siya ay naglakbay mula sa kulungan patungo sa libingan. Gaano ang tagumpay ng kanyang buhay? Muli, ang lahat ng ito ay nakadepende sa kung paano mo binibigyang kahulugan ang salitang “matagumpay.” 

Sa linggong ito titingnan natin ang ideya ng “tagumpay” sa konteksto ng saligan ng pagiging katiwala at mga prinsipyo ng pananalapi. Kahit sino tayo o saan man tayo nakatira, ang pera at ang pananalapi ay magiging bahagi ng ating buhay, gustuhin man natin ito o hindi. Kung magkagayon, ano ang ilang mga hakbang, mga praktikal na hakbang, na maaari nating gawin sa paraan na, bagaman hindi nito iginagarantiya ang “tagumpay,” gayunpaman ay makakatulong sa atin na maiwasan ang mga karaniwang patibong at mga pagkakamali na maaaring magpahirap sa ating pagkamit sa tagumpay sa pananalapi?