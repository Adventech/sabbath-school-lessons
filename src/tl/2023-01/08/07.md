---
title:  Karagdagang Kaisipan
date:   24/02/2023
---

“Walang plano sa negosyo o plano sa buhay ang magiging maayos o kumpleto kung ito’y sumasaklaw lamang sa maiksing mga taon ng kasalukuyang buhay na ito at walang probisyon para sa walang hanggang hinaharap.... Walang sinomang tao ang makapagiipon ng kayamanan sa langit nang hindi nasusumpungan na ang kanyang buhay dito sa lupa ay pinagyayaman at pinararangalan.”-Ellen G. White, EDUCATION, p. 145.  

“Ang nasa pundasyon ng integridad ng pangangalakal at ng tunay na tagumpay ay ang pagkilala sa Diyos bilang Siyang may-ari. Ang Lumikha ng lahat ng bagay, Siya ang orihinal na may-ari. Tayo ay Kanyang katiwala. Ang lahat ng mayroon tayo ay isang pagtitiwala mula sa Kanya, upang gamitin ayon sa Kanyang direksyon.”-EDUCATION, 137.  

Dahil sa kahirapan sa pagtataguyod ng ating mga pamilya, maraming beses na iniisip natin na ang ating gawain ay para lamang magkaroon ng kinikita. Ngunit bilang mga Cristiano, nahaharap din tayo sa paggawa ng ating bahagi sa dakilang utos na ibinigay ni Jesus sa lahat ng Kanyang tagasunod. Matapos na sipiin ang utos na ito na makikita sa Marcos 16:15, isinulat ni Ellen G. White na, “Hindi lahat ay tinawag para maging mga ministro o misyonero sa karaniwang isipan ng salita; ngunit ang lahat ay maaaring maging mga manggagawang kasama Niya sa pagbibigay ng ‘masayang balita’ sa kanilang kapwa tao. Sa lahat, malaki man o maliit, may pinag-aralan o mangmang, matanda o bata, ang utos ay ibinigay.”-EDUCATION, p. 264. 

“Kailangang mas malapit nating sundin ang panukala ng Diyos sa buhay. Ang gawin ang lahat nating makakaya sa gawaing pinakamalapit na gawain, italaga ang ating mga paraan sa Diyos, at magbantay para sa mga indikasyon ng Kanyang kabutihan—ito ang mga tuntunin na tumitiyak ng ligtas na pamamatnubay sa ating pagpili ng ating trabaho.”- EDUCATION, p. 267. 

**Mga Tanong Para sa Talakayan**:

`Bilang mga Kristiyano, paano natin binibigyang kahulugan kung ano ang isang “matagumpay” na buhay? Ano ang maaaring pagkakaiba sa pagitan ng kung ano ang pakahulugan ng mundo sa pagtatagumpay at kung ano (ideally) ang karapat-dapat? Halimbawa, si Juan na Tagapagbautismo. Paano mo bibigyang kahulugan ang kanyang buhay, na hindi marangal na nagtapos sa isang bilangguan, lahat ay dahil sa kagustuhan ng isang kapritso ng isang masamang babae? Tatawagin mo ba itong tagumpay? Anong mga dahilan ang maibibigay mo sa iyong sagot?`

`Paano natin ipapaliwanag ang katotohanan na mayroong maraming mga “nagtagumpay” na mga tao na walang sinusunod sa mga prinsipyo ng Biblia tungkol sa pangangasiwa ng kayamanan o sa buhay sa pangkalahatan? O ano naman yaong sumusubok na sundin ang mga ito ngunit hindi nagtagumpay? Marahil sila ay maysakit, o dumating ang kalamidad. Paano natin uunawain ang mga ganitong pangyayari?`