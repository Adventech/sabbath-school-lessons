---
title:  Pagharap sa Pa gkakautang
date:   28/01/2023
---

### Basahin Para sa Pag-aaral sa Linggong Ito
Deuteronomio 28:1, 2, 12; Mateo 6:24; 1 Juan 2:15; Kawikaan 22:7; Kawikaan 6:1-5; Deuteronomio 15:1–5.

> <p>Talatang Sauluhin</p>
> “Ang namumuno sa dukha ay mayaman, at ang nanghihiram ay alipin ng nagpapahiram” (Kawikaan 22:7). 

Isang kahulugan ng utang ay “mabuhay ngayon sa iyong inaasahan na titipunin sa hinaharap.” Ngayon ang utang ay parang isang paraan ng pamumuhay, ngunit hindi dapat na ito ang pamantayan ng mga Kristiyano. Hindi pinapahintulutan ng Biblia ang pangungutang. Mayroong halos 26 na reperensya sa Biblia tungkol sa utang. Hindi nito sinasabi na isang kasalanan ang manghiram ng pera, ngunit ito’y nagsasalita ng tungkol sa madalas na bunga kapag ginawa ito. Kapag pinag-uusapan ang tungkol sa mga obligasyon sa pananalapi: “Ibigay ninyo sa lahat ang sa kanila’y nararapat: buwis sa dapat buwisan; ambag sa dapat ambagan; paggalang sa dapat igalang; parangal sa dapat parangalan. Huwag kayong magkautang ng anuman sa isa’t isa maliban sa magmahalan sa isa’t isa” (Roma 13:7, 8).

Bakit ang utang ay halos pangsanlibutang pahirap sa bawat antas—sa personal, pang-korporasyon, at gobyerno? Sa bawat lipunan ay halos mayroong maliit na porsiyento na nasa pagkakautang. Ngunit ngayon isang mas malaking bahagi ng mga tao ang may utang, at halos ito ay hindi para sa kanilang ikabubuti kailanman.

Sa linggong ito ating pag-uusapan ang mga dahilan para sa mga pagkakautang at kung paano ito pakikitunguhan. Maaari kang maging malaya sa utang, ngunit maaari mong ibahagi ang mahalagang impormasyong ito sa mga kaibigan na maaaring makakuha ng kabutihan mula rito.