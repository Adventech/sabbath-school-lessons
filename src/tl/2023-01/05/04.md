---
title:  Paano Makakalabas sa Pagkakautang
date:   31/01/2023
---
 
`Basahin ang Kawikaan 22:7. Sa anong isipan tayo ay nasa ilalim ng pagkaalipin sa nagpapahiram?`

Ano ang maaaring gawin para tumakas mula sa ganitong masamang kalagayan? Kung ikaw ay may utang, ang kasunod na balangkas ay makakatulong sa iyo na magsimula sa proseso ng paglayo sa utang. Simple ang panukala. Ito ay may saligan at may tatlong hakbang.

Ang _saligan_ ay ang pagtatalaga sa Diyos na maging tapat sa pagbabalik ng Kanyang banal na ikapu para makapasok sa Kanyang katalinuhan at pagpapala. Gustung-gusto Niya na pagpalain yaong mga tapat sa Kanya.

_Unang hakbang_ ay ipahayag na tapusin na dagdagan ang utang: hindi na mangungutang. Kung hindi ka hihiram ng pera, hindi ka makakapasok sa utang. Kung hindi ka hihiram ng pera, hindi ka na lulubog sa utang.

_Pangalawang hakbang_ ay ang makipagtipan ka sa Diyos na magmula ngayon at patuloy, habang pinagpapala ka Niya, iyong babayaran sa madaling panahon ang iyong mga utang. Kapag ikaw ay pinagpala ng Diyos sa pananalapi, gamitin mo ang pera para mabawasan ang utang—hindi para bumili ng iba pang bagay. Ang hakbang na ito marahil ang pinakamahalaga. Kapag ang karamihang mga tao ay tumanggap ng hindi inaasahang pera, basta na lamang nila itong gagastusin. Huwag; sa halip gamitin ito para sa iyong plano na mabawasan ang utang.

_Pangatlong hakbang_ ay ang bahagi na praktikal na isinasagawa. Gumawa ng listahan ng lahat ng iyong utang, mula sa pinakamalaki hanggang sa pinakamaliit, ayon sa pababang kaayusan. Para sa karamihang pamilya, ang utang sa bahay ang nasa pinaka-itaas ng listahan, at ang credit card o pansariling utang ang nasa kahuli-hulihan. Magsimula sa pamamagitan ng pagbabayad ng iyong utang sa bawat buwan. Kasunod, doblehin mo o lakihan ang iyong bayad sa anumang paraan na kaya mo sa utang na nasa dulo ng iyong listahan. Pagkatapos ay gamitin ang pera na iyong ibinabayad sa utang sa dulo na idagdag sa pangunahing bayad sa kasunod na utang habang ikaw ay tumataas sa iyong listahan. Habang naaalis mo ang iyong maliit na utang na may malaking patubo, mapapalaya moa ng isang nakakagulat na halaga ng salapi para ilagak sa kasunod na mga utang. 

Malinaw na hindi gusto ng Diyos na magkautang tayo. Kapag ang tipan ay nagawa, matutuklasan ng maraming pamilya na pinagpapala sila ng Diyos sa mga hindi inaasahang paraan, at nababawasan ang utang nang mas mabilis kaysa inaasahan nila. Sa pamamagitan ng pagsunod sa tatlong simpleng mga hakbang na ito, maraming pamilya ang magiging malaya sa utang. Makakaya mo rin ito! Kapag inuna natin ang Diyos, tatanggap ka ng Kanyang katalinuhan at pagpapala para sa pangangasiwa sa mga bagay na ipinagkatiwala Niya sa iyo. 

`“Umiwas kayo sa pag-ibig sa salapi, at kayo’y masiyahan na kung anong mayroon kayo, sapagkat sinabi niya, ‘Sa anumang paraan ay hindi kita iiwan, o pababayaan man’” (Hebreo 13:5). Paano na sa pagsasagawa ng mga salitang ito ay lubhang makakatulong sa mga tao na maiwasan na mapasok sa utang?`