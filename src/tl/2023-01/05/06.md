---
title:  Mga Limitasyon ng Kasunduan at mga Punto ng Paghiram
date:   02/02/2023
---

`Basahin ang Deuteronomio 15:1-5. Ano ang hinihiling ng Panginoon sa Kanyang bayan na inihayag sa mga talatang ito?`

Kasang ayon ng iba pang pitong-taong alituntunin (Exodo 21:2; Levitico 25:3, 4), hindi lamang ang mga alipin o kasambahay at ang lupain ang kinukontrol, kundi pati na rin ang mga nagpapahiram. Sapagkat ang mga nagpapahiram ay ayaw na patawarin ang alinmang utang, ang pinakamahaba sa sinuman na magkaroon ng utang ay pitong taon. Anuman ang makukuha natin mula sa mga talatang ito, ipinapakita ng mga ito na ang Panginoon ay nagmamalasakit sa mga ganitong uri ng isyu tungkol sa pananalapi, lalo na kapag ito ay may kinalaman sa mga kapwa Israelita. Ipinapakita rin ng mga talatang ito na kinikilala ng Panginoon ang katotohanan ng utang, gaano man ang sama nito sa pangkalahatan. Idiniin rin Niya na hangga’t maaari ay iwasan ito.

Ngayon, sa kabaligtaran nito, maraming bahagi ng sanlibutan ay may mga utang ng 30 hanggang 40 taon para sa mga binibiling tahanan. Parang ang isang dahilan na masyadong mahal ang mga bahay ay dahil ang ipinapautang ay nakahanda para ipautang para bilhin ang mga ito.

Samantala, maraming tao, mga magulang, at mga estudyante ang nag-iisip na manghiram ng pera para makapag-aral. Bilang isang tuntunin, ang pagtatapos sa isang kurso sa kolehiyo ay nagpapatibay sa kakayahan ng isang tao na kumita sa natitirang bahagi ng kanyang buhay. Ang ibang mga tao ay maaaring humiram ng pera para bayaran ang kanilang pag-aaral, ngunit isa-isip ang mga bagay na ito. Kailangan na bayaran mo ito na may tubo. Subukin mong kunin ang lahat ng iginagawad at mga iskolarship na maaari kang maging kuwalipikado. Magtrabaho ka at mag-ipon para sa iyong pag-aaral. Kunin mo lamang ang mga kurso na magbibigay sa iyo ng trabaho. Humingi ng tulong sa mga magulang. Sa panahon ng Biblia, binibigyan ng mga magulang ang kanilang mga anak ng bukiran para sila ay magkaroon ng ikabubuhay. Ngayon ang ganitong “pamana” ay kailangan na maging tulad sa isang edukasyon para sila ay maging mga hindi umaasang mga may edad na.

Sa isang perpektong mundo, wala nang paghiram at pag-utang. Ngunit dahil sa hindi tayo nabubuhay sa isang perpektong mundo, maaaring may pagkakataon na kailangan na humiram. Dapat na tiyakin lamang na ikaw ay mayroong posibleng napakabuting kasunduan, at mayroong pinakamabuting interest rate na babayaran. Pagkatapos ay humiram sa pinakamababa na iyong kailangan, at mabilis na bayaran ito para makatipid sa halaga ng tubo. Gayunpaman, bilang prinsipyo sa anumang antas na posible sa tao, kailangan nating magsikap na iwasan ang utang, at sa pamamagitan ng pagsunod sa mga prinsipyo ng Biblia tungkol sa pananalapi sa ating pang-araw-araw na mga buhay, tayo ay tatagal na makaiwas sa mga hindi kailangang utang at sa nakakatakot na pahirap na ipapataw nito sa atin at sa ating pamilya.

`Kung nagpahiram ka ng pera sa ibang tao, gaano ka katapat at patas at kabait sa iyong pakikitungo sa kanila? Ano ang magiging katayuan mo sa harap ng Diyos kapag kailangan mong managot para sa mga pakikitungong iyon? (Tingnan ang Eclesiastes 12:14.)`