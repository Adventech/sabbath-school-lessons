---
title:  Garantiya at Pamamaraan ng Mabilisang-Pagyaman
date:   01/02/2023
---

Napakalinaw ng Biblia na hindi nais ng Diyos na maging responsable ang Kanyang mga anak sa mga obligasyon sa pagkakautang ng ibang tao. Sa aklat ng Kawikaan, nagbabala ang Diyos sa atin laban sa paggarantiya—iyon ay, pumirma kasama ng o maging guarantor ng ibang mga tao.   

`Basahin ang Kawikaan 6:1-5, Kawikaan 17:18, at Kawikaan 22:26. Ano ang mensahe dito?`

Karaniwang ginagawa ang paggarantiya kapag ang isang tao na may mahinang kredito para umutang sa isang institusyon na nagpapahiram at hindi kuwalipikado sa isang pautang. Ang opisyal sa pagpapautang ay sasabihin sa hindi kwalipikadong tao na kung kukuha siya ng isang tao na mayroong mabuting kredito na maging kasama niya sa pagpirma, sa gayun ay ibibigay ng bangko ang pautang at magiging responsable ang kasama sa pagpirma kung sakaling hindi ito makabayad.

Minsan isang kasama sa iglesya ang lalapit sa iyo at hihiling na sumama sa pagpirma. Ang tugon mo ay dapat na: “Sinasabi ng Biblia na hindi ko dapat na gawin iyon.” Sana ay maunawaan na hinihikayat tayo ng Biblia na tumulong doon sa mga nangangailangan, ngunit hindi tayo dapat na maging responsable sa kanilang mga utang.

Minsan humihiling ang mga tinedyer na maging kasama ang mga magulang na pumirma sa kanilang pagbili ng kanilang unang sasakyan. O yaong mas matandang mga anak ay hihiling sa kanilang magulang na sumama na pumirma para sa isang utang para sa kalakalan. Ang kaparehong sagot ay ganon din. Angkop lamang na tumulong sa iba kung mayroong tunay na pangangailangan, ngunit huwag kang maging guarantor sa mga utang ng iba. Ipinapakita ng mga pag-aaral na 75 porsiyento noong mga sumama sa pagpirma ang nauwi sa pagiging tagapagbayad ng inutang! 

`Basahin ang Kawikaan 28:20 at 1 Timoteo 6:9, 10. Ano ang babala rito?`

Isa pang bitag sa pananalapi ay ang mga pamamaraan ng mabilisang-pagyaman; ang mga ito ay halos garantisadong magdadala ng kapahamakan sa pananalapi para doon sa mga nahuli nito. Kapag ito ay parang napakaganda para maging totoo, ito ay tiyak. Maraming tao ang nasaktan sa emosyon at sa pananalapi. Ang isa pang karagdagang trahedya sa mga ganitong mapanlinlang na pamamaraan ay, sa maraming pagkakataon, ang mga tao na sa simula ay kailangang humiram ng pera para maging kasama sa mga ito. Maraming buhay at mga pamilya ang nawasak dahil sa pamamaraan ng mabilisang-pagyaman na nagtatapos sa pagyaman lamang ng mga mandaraya na gumawa ng mga ito, sa kapinsalaan noong nahuhulog sa kanilang bitag. Kapag ang isang kaibigan, o kahit na ang isang minamahal, ay sinubok na hikayatin ka sa isa sa ganitong mga pamamaraan, tumakbo ka. Huwag lumakad. Tumakbo ka nang buong bilis na makakaya mo.