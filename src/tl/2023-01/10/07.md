---
title:  Karagdagang Kaisipan
date:   10/03/2023
---

Sumulat si Ellen G. White ng dalawang kapitulo tungkol sa mahalagang paksa ng pamimigay ng ating mga ari-arian. Tingnan ang “To (Aged and) Wealthy Parents,” sa Testimonies for the Church, Vol. 3, pp. 116-130, and “Wills and Legacies,” sa Testimonies for the Church, Vol. 4, pp. 476–485.

Mayroon ring isang bahagi na tumatalakay sa pagpaplano ng ari-arian sa Counsels on Stewardship, pp. 323–335. Sinulat din Ellen G. White: “Yaong mga iminumungkahi ng marami na magpaliban hanggang sa malapit na silang mamatay, kung sila ay tunay na Cristiano ay gagawin nila habang malakas pa ang buhay nila. Kanilang itatalaga ang kanilang mga sarili at ang kanilang ari- arian sa Diyos, at habang kumikilos sila bilang mga katiwala Niya, magkakaroon sila ng kasiyahan sa paggawa ng kanilang katungkulan. Sa pagiging sariling tagapagpaganap, maaari nilang maisagawa ang inaangkin ng Diyos sa kanilang mga sarili, sa halip na ipataw ang responsibilidad sa iba.”— Testimonies for the Church, Vol. 4, p. 480.

Ano ang kahulugan niya sa “maging sariling tagapagpaganap”? Sa isang tipikal na testamento, ang gumagawa ng testamento ng mana ay maghihirang ng isang tagapagpaganap para hatiin ang mga ari-arian kasunod ng kanyang kamatayan ayon sa kanyang kagustuhan na isinaad sa kanyang testamento. Sa pagiging sariling tagapagpaganap, ikaw lamang mismo ang maghahati ng iyong mga ari-arian habang ikaw ay nabubuhay pa. Sa paggawa nito, magkakaroon ka ng kasiyahan na makita ang mga bunga nito at alam mo na angkop lamang ang iyong paghawak sa mga ipinagkatiwala ng Diyos na talento.

Para sa Kristiyano, ang ikalawang pagparito ni Cristo ay ang “Mapalad na Pag-asa.” Lahat ay naiisip natin kung gaano kahanga-hanga na makita ang pagdating ni Jesus sa mga ulap ng langit. Nasasabik tayo na marinig ang mga salita, “Magaling.” Ngunit paano kung tayo ay inilibing na bago dumating si Jesus? Kung sinunod natin ang Kanyang hayag na kalooban, mayroon tayong kasiyahan ngayon na makita na umuunlad ang gawain dahil sa ating mga ginawa, yamang ating nalalaman na dahil sa ating plano ng ari-arian, magpapatuloy ang gawain matapos na tayo ay mawala.

**Mga Tanong Para sa Talakayan**:

`❶ Bagama’t maaari tayong mag-imbak ng kayamanan ngayon sa langit, bakit hindi ito kapareho na subukang pagpaguran, o “bilhin,” ang iyong kaligtasan?`

`❷ Habang kailangan na maging bukas palad tayo sa pagbibigay ng kung anong mayroon tayo sa ngayon, dapat na maging matalino rin tayo. Gaano kadalas nating narinig ang mga tao, lalo na yaong mga nagtatakda ng petsa, ay nanawagan para sa pera dahil ang mga ganito at ganoong kaganapan ay mangyayari sa ganito at ganoong panahon, at dahil sa ang ating mga pera ay mawawalan ng silbi sa panahong iyon, mas mabuti na ibigay ito sa Kanyang ministeryo ngayon? Paano natin matututunan na maunawaan ang pagkakaiba ng pandaraya at lehitimong mga paraan na makakaya nating gamitin ang pera kahit na ngayon para sa gawain ng Diyos?`