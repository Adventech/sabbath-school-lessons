---
title:  Kawanggawa sa Banig ng Kamatayan
date:   08/03/2023
---

**Anong mga prinsipyo ang makukuha natin mula sa mga sumusunod na talata tungkol sa kung paano natin dapat pakitunguhan ang pera?**

`1 Timoteo 6:17`

`2 Corinto 4:18`

`Kawikaan 30:8`

`Ecclesiastes 5:10`

Ang pera ay maaaring magkaroon ng malakas na kapit sa mga tao, isang pagkapit na humantong sa pagkasira ng marami. Sino ang hindi nakarinig sa mga taong nakagawa ng mga kakila-kilabot na bagay dahil sa pera—kahit na mayroon na silang napakarami nito sa simula pa lamang?

Ganun pa man, hindi sana dapat na ganito ang mangyari. Sa pamamagitan ng kapangyarihan ng Diyos, kaya nating paglabanan ang pagsusumikap ng kaaway na gawing sumpa ang mga bagay na inilaan para maging pagpapala (mga materyal na ari-arian).

Sa konteksto ng pagiging isang tapat na katiwala sa pagpaplano para sa kamatayan, isang panganib na kinakaharap ng mga tao ay ang tukso sa pag-iimbak ng mga ari-arian ngayon, na binibigyang katwiran na ang pag-iimbak ay may isipan na, “Kapag namatay naman ako, kaya kong ibigay ang lahat na iyon.” Bagaman mas mabuti kaysa gugulin ito lahat ngayon (isang bilyonaryo ay nagsabi na alam niya na mabubuhay lamang siya nang tama kung ang kanyang tseke para sa kanyang libing ay mawalan ng bisa), magagawa natin at dapat nating gawin ang mas mabuti kaysa dito.

“Nakita ko na marami ang nagkakait sa layuning ito habang sila ay nabubuhay pa, na pinatatahimik ang kanilang mga konsensya na sila ay magiging mapagkawanggawa kapag namatay; halos hindi sila maglakas ng loob na manampalataya at magtiwala sa Diyos na magbibigay ng anuman habang nabubuhay. Ngunit ang ganitong kawanggawa sa panahon ng kamatayan ay hindi hinihiling ng Diyos sa Kanyang mga tagasunod; hindi nito mapapangatuwiranan ang pagiging makasarili ng mga nabubuhay. Yaong mga nanghahawak sa kanilang ari-arian hanggang sa huling sandali ay isinusuko ito sa kamatayan sa halip na sa gawain. Ang pagkawala ay nagaganap palagi. Nagsasara ang mga bangko, at ang ari-arian ay nawawala sa maraming paraan. Marami ang panukala na gumawa ng isang bagay, ngunit pinatatagal nila ang bagay na ito, at si Satanas ay gumagawa para pigilan ang mga ari-arian na makarating sa kaban-yaman. Ito ay nawawala bago ito ibalik sa Diyos, at nagagalak si Satanas na ganito ang nangyayari.” —Ellen G. White, Testimonies for the Church, vol. 5, p. 154.

`Bakit kailangan na lubhang maging maingat tayo para bigyang katwiran ang paggamit natin sa anumang materyal na mga pagpapala na nasa atin?`