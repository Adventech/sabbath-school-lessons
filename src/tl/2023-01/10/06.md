---
title:  Espirituwal na Pamana
date:   09/03/2023
---

Bagaman mahirap na malaman kung ano ang hitsura ng buhay sa lupa kung hindi nagkasala ang tao, isang bagay ang tiyak na alam natin: wala nang pag-iimbak, walang kasakiman, walang kahirapan—mga bagay na naging salot sa ating mundo mula pa nang naitala ang kasaysayan. Ang ating sense of ownership, kung ano ang pinagtrabahuan natin at, kung ginawa natin itong may katapatan, na matuwid lamang na para sa atin, ay gayunpaman, isang kapahayagan ng buhay sa isang nagkasalang sanlibutan. Ngunit sa huli, gaano man karami ang ating pag-aari o ang hindi natin pag-aari, mayroong isang mahalagang puntos na dapat nating alalahanin.

`Basahin ang mga sumusunod na talata. Ano ang pinaka-sentrong isipan sa lahat ng ito, at paano nakakaapekto ang puntong ito sa kung ano ang ginagawa natin sa anumang materyal na pagpapala sa atin ng Diyos? (Awit 24:1, Hebreo 3:4, Awit 50:10, Genesis 14:19, Colosas 1:15-17).`

Tayo ay mga katiwala at tagapangasiwa ng mga bagay na ipinagkatiwala Niya sa atin; iyon ay, ang Diyos ang tunay na nagmamay-ari ng lahat ng ito, at Siya ang nagbibigay sa atin ng buhay, pag-iral, at lakas para magkaroon ng lahat ng ito. Kung ganon, matuwid lamang na kung matapos na tayo sa mga bagay na ibinigay sa atin ng Diyos, at itinaguyod ang ating sambahayan, kailangan natin na ibalik sa Diyos ang natira.

“Sa pagbibigay sa gawain ng Diyos, ikaw ay naglalagak para sa iyong sarili ng mga kayamanan sa langit. Ang lahat ng iyong tinipon sa itaas ay ligtas mula sa mga sakuna at pagkawala, at lumalago sa isang walang hanggan, at nagtatagal na bagay” “[at] itatala sa iyong talaan sa kaharian sa langit.”—Ellen G. White, Counsels on Stewardship, p. 342.

Mayroong maraming kabutihan sa pagbibigay ngayon, habang nabubuhay pa tayo. Narito ang ilan:

1\. Tunay na makikita ng nagbigay ang mga bunga ng kaloob—isang bagong gusali para sa iglesya, isang kabataan sa kolehiyo, isang tinulungan na pangangaral, atbp.

2\. Ang ministeryo o tao ay mapapabuti ngayon sa panahong matindi ang pangangailangan.

3\. Walang magaganap na away sa pamilya o mga kaibigan matapos ang kamatayan mo.

4\. Nagbibigay ito ng mabuting halimbawa sa mga pinahahalagahan ng pamilya sa kabutihang-loob at pag-ibig sa iba.

5\. Pinaliliit nito ang kahihinatnan ng buwis sa ari-arian.

6\. Ginagarantiyahan nito na ang kaloob ay magagawa sa iyong kagustuhan (hindi nakikialam ang mga hukuman o nagagalit na mga kamag-anak).

7\. Ipinapakita nito na ang puso ng nagbigay ay nabago mula sa pagiging makasarili patungo sa pagiging hindi makasarili.

8\. Nag-iimbak ito ng mga kayamanan sa langit.