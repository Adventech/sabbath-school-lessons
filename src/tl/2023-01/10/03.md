---
title:  Hindi mo Ito Madadala
date:   06/03/2023
---

Mayroong isang tao na nagtanong sa kilalang mangangaral na si Billy Graham kung ano ang bagay na higit na ikinagugulat niya sa buhay, ngayong matanda na siya (Si Graham ay nasa edad na mga 60 na noon). Ang sagot ni Graham? “Ang kaigsian nito.”

Walang pag-aalinlangan, mabilis na lumilipas ang buhay.

`Ano ang itinuturo ng mga sumusunod na talata tungkol sa buhay ng tao rito? Awit 49:17; 1 Timoteo 6:6, 7; Awit 39:11; Santiago 4:14; Ecclesiastes 2:18–22.`

Hindi lamang mabilis na lumilipas ang buhay, kundi kapag namatay ka, wala kang anumang madadala, kahit man lang sa mga materyal na bagay na iyong natipon. (Karakter? Iyan ay isa pang usapin.) “Sapagkat kapag siya’y namatay, wala siyang madadala” (Awit 49:17), na nangangahulugang iiwan niya ito para kunin ng ibang tao. Kung sino ang makakakuha nito, ay nakadepende siyempre, sa kung anong mga nagawang plano dati pa.

Bagaman, siyempre, hindi lahat ay may ari-arian, karamihan sa mga tao, lalo na habang sila ay nagtatrabaho sa mga nakaraang taon, ay nakaipon ng ilang kayamanan. Sa huli, kung ano ang mangyayari sa kayamanang iyon matapos na mamatay ka ay tunay na isang mahalagang tanong na dapat isaalang-alang ng mga tao.

Para doon sa mga may ari-arian sa katapusan ng buhay, gaano man kalaki o kaliit ang mga ari-arian, ang pagpaplano ng mga ipamamana ay maaaring ang siya nating panghuling gawain ng pagiging katiwala, ang maingat na pagsasaayos ng kung ano ang ipinagkaloob sa atin ng Diyos. Kung wala kang plano sa ipapamana na iyong nilikha sa pamamagitan ng isang kapasyahan o pagkakatiwala, ang batas ng estado o gobyerno sibi ay isasagawa ito (siyempre, ang lahat ng ito ay nakadepende sa kung saan ka nakatira). Kung mamatay ka na wala kang testamento, karamihan sa mga sumasakop na sibil ay karaniwang ipapasa ang iyong ari-arian sa iyong mga kamag-anak, kailangan man nila ito o hindi, gagamitin man nila sa mabuti ang pera o hindi, at piliin man nilang magbigay ng bahagi nito sa taong iyon o hindi. Walang tatanggapin ang iglesya. Kung ganyan ang gusto mo, ayos lamang; kung hindi, kailangan mong gawin ang iyong mga panukala bago pa may mangyari.

Sa mga pinakasimpleng salita, masasabi natin na dahil ang Diyos ang May-ari ng lahat ng bagay (tingnan ang Awit 24:1), tama lamang na sabihin ayon sa pananaw ng Biblia na kung matapos na tayo sa ipinagkatiwala sa atin ng Diyos, dapat nating ibalik sa Kanya, ang tamang May-ari, kung ano ang natira, kapag natugunan na ang pangangailangan ng mga minamahal.

`Ang kamatayan, gaya ng alam natin, ay maaaring dumating anumang oras, at hindi rin inaasahan kahit na ngayon. Ano ang mangyayari sa iyong mga minamahal kapag namatay ka ngayon? Ano rin ang mangyayari sa iyong ari-arian? Mahahati ba ito ayon sa iyong kagustuhan?`