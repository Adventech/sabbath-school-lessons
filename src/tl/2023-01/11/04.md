---
title:  Oras na Para Pasimplehin?
date:   14/03/2023
---

Ano ang dapat na gawin ng mga Seventh-day Adventist bilang tugon sa mga mahirap na panahon? Tayo ba ay babaluktot na lamang para makaligtas? Hindi, ang totoo, ang kabaligtaran nito ang tunay. Dahil alam natin na ang katapusan ng mundo at ang ikalawang pagdating ni Cristo ay malapit na, gusto nating gamitin ang ating mga tinatangkilik para sabihin sa iba ang mabuting balita ng ebanghelyo at kung ano ang inihanda para doon sa mga umibig sa Kanya. Nauunawaan natin na hindi magtatagal ang lahat sa lupang ito ay susunugin.

`Basahin ang 2 Pedro 3:3–12. Ano ang sinasabi sa atin ni Pedro sa pamamagitan ng mga salitang ito?`

Nauunawaan natin mula sa Salita ng Diyos na hindi Niya isinusugo ang mga sasakyan para dalhin ang ating mga tinatangkilik sa langit. Masusunog ang lahat ng ito sa huling pagkasunog kapag ang lahat ng bahid ng kasalanan at kasamaan, maliban lamang sa mga pilat sa mga kamay ni Cristo, ay wawasakin magpakailanman.

Kaya’t, ano ang dapat nating gawin sa ating mga ari-arian? “Ito ang panahon ngayon para bawasan ng ating kapatiran ang kanilang mga ari-arian sa halip na paramihin ang mga ito. Tayo ay halos lilipat na sa isang mas mabuting bansa, sa isang nasa langit. Kung ganon, hindi na tayo dapat na mga naninirahan sa lupa, kundi hangga’t maaari ay siksikin ang mga bagay tulad ng isang compass. —Ellen G. White, Counsels on Stewardship, p. 59.

Siyempre, isinulat niya ang mga salitang ito mahigit nang isang siglo ang nakaraan. Ngunit nananatili pa rin ang prinsipyo: laging maikli ang panahon, dahil maikli ang mga buhay natin. Ano ang 60 taon, o 80 taon, o 100 taon (kung ikaw ay may maganda at minanang pangangatawan at may mabuting kaugaliang pangkalusugan) kung ihahambing sa walang hanggan? Maaaring magtapos ang iyong buhay matapos mong basahin ang liksyon ito para sa sanlinggong ito, at ang kasunod mong malalaman ay ang ikalawang pagdating ni Jesus. (Wow, mabilis talaga ito, di ba?)

Bilang mga Kristiyano na Seventh-day Adventist, kailangan na mabuhay tayo ayon sa liwanag ng walang hanggan. Siyempre, kailangan nating maging masipag para tustusan ang ating sarili at ang ating pamilya; at kung tayo ay pinagpala ng kayamanan, wala namang mali kung masiyahan tayo rito ngayon, basta’t hindi lang tayo magiging sakim at maging bukas ang palad natin sa mga nangangailangan. Ngunit kailangan na palagi nating alalahanin na anumang ating tinipon dito ay pansamantala lamang, panandalian, at kung hindi tayo maingat, ay may kakayahang sirain ang espirituwalidad.

`Kung alam mong darating si Jesus sa loob ng sampung taon, paano mo babaguhin ang iyong buhay? O limang taon? O tatlo?`