---
title:  Pangangasiwa sa Panahon ng Kahirapan
date:   11/03/2023
---

### Basahin Para sa Pag-aaral sa Linggong Ito
2 Cronica 20:1-2;1Cronica 21:1-14; 2 Pedro 3:3-12; 1 Juan 2:15-17; Apocalipsis 13:11-17.

> <p>Talatang Sauluhin</p>
> “Mag-alay sa Diyos ng pasasalamat na alay, at tuparin mo ang iyong panata sa Kataas-taasan; at tumawag ka sa akin sa panahon ng kabagabagan; ililigtas kita at luluwalhatiin mo ako” (Awit 50:14, 15).

Minsan ang ating mundo ay parang walang kontrol na umiikot: mga digmaan, pagdanak ng dugo, krimen, imoralidad, mga natural na sakuna, pandemya, walang katiyakan sa ekonomiya, katiwalian sa pulitika, at marami pang iba. Mayroong malakas na pamimilit sa mga tao at mga sambahayan na mag-isip muna para sa kanilang sariling kaligtasan. Dahi dito, mas maraming pag-iisip ang ginagawa para maghanap ng kaligtasan sa mga ganitong walang katiyakang panahon, na siyempre ay mauunawaan.

Ang mga kahirapan sa buhay ang kumukuha ng malaking bahagi ng ating pagpokus sa araw-araw. Mayroong mga utang na babayaran, mga bata na dadamitan, pagkain, at silungan. Sa Sermon sa Bundok, nagsalita si Jesus tungkol sa ganitong mga pangunahing pangangailangan at pagkatapos ay sinabi, “Batid ng inyong Ama na nasa langit na kailangan ninyo ang lahat ng mga bagay na ito. Ngunit hanapin muna ninyo ang Kanyang kaharian, at ang kanyang katwiran at ang lahat ng mga bagay na ito ay pawang idaragdag sa inyo” (Mateo 6:32, 33).

Sa kalagitnaan ng mga mahihirap na panahon, kapag kailangan nating higit na humilig sa Panginoon kaysa nakaraan, may ilang konkretong hakbang, na nakabase sa mga prinsipyo ng Biblia, na dapat nating sundin.