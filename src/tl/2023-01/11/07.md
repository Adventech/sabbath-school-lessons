---
title:  Karagdagang Kaisipan
date:   17/03/2023
---

Bagaman wala sa Biblia ang nagbababala laban sa kayamanan, wala ring anuman sa Biblia ang nagsasabing ang kayamanan ay nakapagpapataas ng espiritwal na pagtatalaga. Sa katunayan, ang kabaligtaran na panganib ay totoo. “Ang pag-ibig sa salapi, sa kagustuhan sa kayamanan, ay ang ginintuang tanikala na nagtatali sa kanila [ang bayan] kay Satanas.”—Ellen G. White, Steps to Christ, p. 44.

Sa katunayan, mula pa sa pagkatatag ng Cristianismo, wala pang iglesya ang nagkaroon ng bahagi sa gayong kayamanan at mga kaginhawaan na kagaya ng tinatamasa ngayon ng iglesya sa maraming bansa sa mundo. Ang tanong ay: Ano ang kapalit? Ang ganitong kasaganaan ay tiyak na nakakaimpluwensya sa ating espirituwalidad at hindi para sa ikabubuti. Papaano ito? Kailan pa pinaunlad ng kayamanan at materyal na kasaganaan ang mga katangiang Cristiano tulad ng pagtanggi sa sarili at pagsasakripisyo? Ang pag-uwi ba sa mga refrigerators na puno ng maraming pagkain na higit sa ating makakain, at pagkakaroon ng dalawang sasakyan, at pagkakaroon ng taunang bakasyon, at pamimili online, at pagkakaroon ng pinakabagong computer sa tahanan at mga smartphone ay nakakatulong sa atin para hindi natin mahalin ang sanlibutan o ang mga bagay na nasa sanlibutan? Bagama’t maraming miyembro ng ating iglesya ang walang ganitong karangyaan, marami ang mayroon—at ginagawa nila ito sa panganib ng kanilang mga kaluluwa. Hindi natin pinag-uusapan dito ang tungkol sa “mayaman” ngayon, gaya ng mga milyonaryo at higit pa. Kahit paano man ay alam nila na sila ay mayaman, at maaari nilang pakinggan (kung pipiliin nila) ang mga babala ng Biblia na ibinigay sa kanila. Sa halip, ang pinag- uusapan natin ay tungkol sa marami pati na ang mga nasa middle-class na mga tao, na sa kabila ng mga smartphones, iMacs, air-conditioning, at SUVS—ay mga nadaya rin para isipin na dahil sa sila ay mga “middle class,” ay wala sila sa panganib ng espiritwal na pagkaburo sa sarili nilang kasaganaan. Kaya nga ang pag-iikapu ay maaaring, kung wala nang iba pa, ay isang makapangyarihang panlaban sa mga panganib ng kayamanan, kahit na doon sa mga espiritwal na hindi partikular na “mayaman.”

**Mga Tanong Para sa Talakayan**:

`❶ Kahit na hindi tayo mayaman ayon sa pamantayan ng sanlibutan, bakit lahat tayo’y kailangang maging maingat sa ating saloobin sa pera at sa kayamanan?`

`❷ Ano ang ilan sa mga praktikal na bagay ang magagawa natin, maliban sa pagiikapu, na makakatulong sa atin para matiyak na hindi tayo lubos na abala sa mga bagay ng sanlibutang ito?`

`❸ Ano ang mangyayari sa iyo bukas kung, bigla, hindi ka na puwedeng bumili o magbenta dahil ikaw ay kabilang doon sa mga “tumutupad ng utos ng Diyos, at humahawak ng matatag sa pananampalataya ni Jesus” (Apocalipsis 14:12)? Gaano kahusay ang magiging resulta ng iyong pananampalataya?`