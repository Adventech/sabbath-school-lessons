---
title:  Mga Gantimpala ng Katapatan
date:   18/03/2023
---

### Basahin Para sa Pag-aaral sa Linggong Ito
Hebreo 11:6, Isaias 62:11, Roma 6:23, Juan 14:1-3, Apocalipsis 21, Mateo 25:20-23, Roma 8:16-18.

> <p>Talatang Sauluhin</p>
> “Sinabi sa kaniya ng kanyang panginoon, ‘Mabuti at tapat na alipin; nagtapat ka sa kaunting bagay, pamamahalain kita sa maraming bagay. Pumasok ka sa kagalakan ng iyong panginoon” (Mateo 25:21).

Bagaman hindi natin kayang makamit [sa ating mga sarili] ang kaligtasan, ginamit ng Biblia ang pag-asa ng gantimpala bilang pangganyak sa mga tapat na nabubuhay bilang mga hindi karapat-dapat na tumanggap ng biyaya ng Diyos, sapagkat sa huli anuman ang tinanggap natin ay, palagi at tangi lamang, mula sa biyaya ng Diyos.

Gaya ng sinulat ni David, “Ang kautusan ng Panginoon ay sakdal, na nagpapanauli ng kaluluwa; ang patotoo ng PANGINOON ay tunay, na nagpapatalino sa mangmang. Ang tuntunin ng PANGINOON ay matuwid, na nagpapagalak sa puso, ang utos ng PANGINOON ay dalisay, na nagpapaliwanag ng mga mata. Ang pagkatakot sa PANGINOON ay malinis, na nananatili magpakailanman: ang mga kahatulan ng Panginoon ay totoo at lubos na matuwid. Higit na dapat silang naisin kaysa ginto, lalong higit kaysa maraming dalisay na ginto; higit ding matamis kaysa pulot at sa pulot-pukyutang tumutulo. Bukod dito’y binalaan ang iyong lingkod sa pamamagitan nila, sa pagsunod sa mga iyon ay may dakilang gantimpala” (Awit 19:7–11).

Sa iba’t ibang dako nagsasalita ang Biblia tungkol sa ating mga gantimpala, kung ano ang mga ipinangako sa atin sa pamamagitan ni Cristo pagkatapos ng Ikalawang Pagdating at ang kakila-kilabot na paglihis na ito sa kasalanan ay, minsan at para sa lahat, ay natapos at nagawa na.

Ano ang ipinangako sa atin, at anong katiyakan ang mayroon tayo na makukuha natin ang ipinangako sa atin?