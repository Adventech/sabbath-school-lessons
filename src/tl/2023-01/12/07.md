---
title:  Karagdagang Kaisipan
date:   24/03/2023
---

Narito ang salitang naglalarawan ng isang pamilya ng iglesya na tapat na nangangasiwa sa pananalapi ng gawain ng Diyos sa lupa.

Ang Bisyon ng Pagiging Katiwala para sa mga Iglesya ng Seventh-day Adventist sa Buong Mundo

Ito ay isang panahon sa hinaharap; at ang mga pastor at mga namumuno sa lokal na iglesya ay naging matagumpay sa paglikha ng isang kapaligiran ng pagiging katiwala sa iglesya. Sila ay nagturo, nagsanay, sumuporta, at hinikayat ang sambahayan ng iglesya sa pangangasiwa ng pananalapi ayon sa Biblia.

Isinasabuhay ng mga tao ang mga prinsipyo ng Biblia. Sila ay lumalago at sa pagiging bukas-palad, regular na nag-iimpok para sa hindi inaasahan, at umaalis mula sa pagkaalipin sa pagkakautang.

Ang kanilang pamumuhay ay tinatakan ng pagtitimpi, disiplina, at kasiyahan. Ang pera ay tinanggal bilang isang karibal na diyos, at sila ay lumalago sa kanilang relasyon sa Diyos na Lumikha.

Sabado na nang umaga, at ang mga tao ay dumarating para sa pagsamba. Sa kanilang pagkilos ay pansin ang damdamin ng kapayapaan―isang kawalan ng kabalisahan tungkol sa mga bagay ng pananalapi, isang nananaig na kaisipan ng kapanatagan at pasasalamat.

Ang alitang mag-asawa dahil sa pera ay halos maalis na. Pumapasok sila sa pagsamba na may damdamin ng paghihintay at pag-asa ng presensya at gawain ng Diyos sa kanila.

Ang mga ministeryo ng iglesya ay lubos na pinondohan, at ito ay mayroong matibay na paglilingkod. Ipinaaabot nito ang pag-ibig ni Cristo sa hayagang mga pamamaraan para doon sa mga nangangailangan.

Ang mga pondo ay nakalaan para sa mga pasilidad ng iglesya na kahanga-hangang sumusuporta sa gawain at pinananatili nang may kahusayan.

Ang tanong sa harap nating lahat ay, “Ano ang panawagan ng Diyos na ating gawin sa anumang pinagkukunang ipinagkatiwala Niya sa atin?”

**Mga Tanong Para sa Talakayan**:

`❶ Sa klase, pag-usapan ang tanong kung paano natin uunawain ang dalawang napakalinaw na aral ng Biblia: kaligtasan sa pamamagitan ng pananampalataya at ang gantimpala ayon sa mga gawa. Paano natin pagkakasunduin ang dalawang konseptong ito?`

`❷ Bakit ang matutuhang maging kontento sa mga bagay na mayroon tayo ngayon ay hindi nangangahulugang hindi na tayo maaaring maghangad na mapabuti ang ating pinansiyal na posisyon? Ibig sabihin, bakit hindi kinakailangang maging magkasalungat ang mga ideyang ito?`

`❸ Walang duda na ang walang hanggan ay naghihintay sa atin. Anong mga pagpili ang magagawa natin ngayon, kahit na ang “maliliit” na bagay, na tutulong sa pagtukoy kung saan natin gugugulin ang walang hanggan?`