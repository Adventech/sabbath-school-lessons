---
title:  Mga Mata na Nakatuon sa Gantimpala
date:   23/03/2023
---

Matapos ang pagkahikayat ni Pablo, lubusan siyang sumuko sa layunin ni Cristo. Dahil sa kanyang edukasyon at matalas na isip, maaaring naging napaka matagumpay niya mula sa makamundong pananaw. Tulad ni Moises, pinili ni Pablo ang magdusa kasama ng tapat na mga anak ng Diyos at para sa kabutihan ni Cristo. Dumanas siya ng pambubugbog, pagbato, pagkabilanggo, paglubog ng barko, gutom, lamig, at higit pa na nakatala sa 2 Corinto 11:24-33. Paano niya kinaya na tiisin ang lahat ng ito?

`Basahin ang Roma 8:16-18. Paanong naging isang factor sa kanyang katapatan ang pagkaalaman na siya ay anak ng Diyos?`

Ang pagpapahalaga na inilagay ni Pablo sa gantimpala para sa mga tapat ay nagpanatili sa kanya na kasabikan ang tungkol sa pagdurusa para kay Cristo. Sumulat siya mula sa bilangguan: “Mga kapatid, hindi ko pa inaaring naabot ko na, ngunit isang bagay ang ginagawa ko, nililimot ko ang mga bagay na nasa likuran, at tinutungo ang mga bagay na hinaharap, nagpapatuloy ako tungo sa mithiin para sa gantimpala ng dakilang pagtawag ng Diyos kay Cristo Jesus” (Filipos 3:13, 14).

`Basahin ang 1 Timoteo 6:6-12, na ating tiningnan na ngunit mahalaga na ating balikan. Ano ang mahalagang mensahe sa mga talatang ito, lalo na para sa ating mga Kristiyano?`

Mula sa pananaw ng Biblia, ang kasaganaan ay ang pagkakaroon ng kung ano ang kailangan mo kapag kailangan mo ito. Ito’y hindi ang akumulasyon ng mga ari-arian. Ang kasaganaan ay ang pag-angkin rin ng pangako ng Diyos sa Filipos 4:19: “At pupunuan ng aking Diyos ang bawat kailangan ninyo ayon sa kanyang mga kayamanan sa kaluwalhatian kay Cristo Jesus.” Sa huli, ang kasaganaan ay ang maging mapagpasalamat sa mga bagay na nasa iyo sa Panginoon at magtiwala sa Kanya sa lahat ng bagay.

Hindi ipinangako ng Diyos sa Kanyang mga anak na lahat sila ay yayaman sa mga bagay ng sanlibutang ito. Sa katunayan, sinabi Niya na ang lahat ng namumuhay ng maka-Diyos na buhay ay daranas ng pag-uusig. Ang Kanyang iniaalok ay mas mabuti kaysa sa anumang makamundong kayamanan. Sinabi niya, “At pupunuan ng aking Diyos ang bawat kailangan ninyo ayon sa kanyang mga kayamanan sa kaluwalhatian kay Cristo Jesus.” At sa huli ay ibibigay Niya sa Kanyang mga tapat ang tunay na kayamanan at responsibilidad at buhay na walang hanggan. Napakagandang gantimpala!

Nang malapit na ang katapusan ng kanyang buhay, nasabi ni Pablo na, “Tungkol sa akin, ako’y ibinuhos na tulad sa inuming handog, at ang panahon ng aking pagpanaw ay dumating na. Nakipaglaban ako ng mabuting pakikipaglaban, natapos ko na ang aking takbuhin, iningatan ko ang pananampalataya. Kaya’t mula ngayon ay nakalaan na sa akin ang putong ng katuwiran, na ibinigay sa akin ng Panginoon na tapat na hukom sa araw na iyon, at hindi lamang sa akin, kundi sa lahat din naman ng mga naghahangad sa kanyang pagpapakita” (2 Timoteo 4:6-8). Nawa’y tayong lahat, sa pamamagitan ng biyaya ng Diyos, ay masambit din ang gayong bagay, na mayroong kaparehong kasiguruhan.