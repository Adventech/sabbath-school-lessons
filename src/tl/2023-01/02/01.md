---
title:  Ang mga Tipan ng Diyos sa Atin
date:   07/01/2023
---

### Basahin Para sa Pag-aaral sa Linggong Ito
Mateo 10:22, Juan 6:29, Deuteronomio 28:1–14, Kawikaan 3:1-10, Malakias 3:7-11, Mateo 6:25–33.

> <p>Talatang Sauluhin</p>
> “Kung susundin mo ang tinig ng PANGINOON mong Diyos at maingat mong gagawin ang lahat ng kanyang mga utos na aking iniutos sa inyo sa araw na ito, itataas ka ng PANGINOON mong Diyos sa lahat ng mga bansa sa lupa; at ang lahat ng pagpapalang ito ay darating sa iyo at aabot sa iyo, kung iyong susundin ang tinig ng PANGINOON mong Diyos” (Deuteronomio 28:1, 2).

Tunay na kahanga-hanga, gumawa ang Diyos ng mga kontrata (o mga tipan) sa atin. Karamihan ay pang-dalawahan, na nangangahulugan ito na ang dalawang panig (Ang Diyos at mga tao) ay mayroong bahagi na gagawin. Isang halimbawa ng dalawahang tipan ay “Kung gagawin mo ito, dahil doon, ay gagawin ko iyon.” O “Gagawin ko ito kung gagawin mo iyon.”

“Ang mas bihirang uri ng tipan ay pang-sarilinan. “Gagawin ko ito kahit na gumawa ka o hindi ng anumang bagay.” Ang ilan sa mga tipan ng Diyos sa mga tao ay pang-sarilinan. Halimbawa, “Sapagkat pinasisikat niya ang kanyang araw sa masasama at sa mabubuti, at nagpapaulan sa mga masama at sa mga matuwid” (Mateo 5:45). Anumang ating gawin o hindi gawin, makakaasa tayo sa Diyos para sa araw at sa ulan. Kasunod ng Baha, nangako ang Diyos sa sangkatauhan at sa “bawat hayop sa lupa” na hindi na kailanman magkakaroon ng isa pang baha na tatakip sa lupa (Tingnan ang Genesis 9:9-16), kahit na ano pa man ang ating pagkilos. Ipinangako rin Niya “Habang ang lupa ay nananatili, ang paghahasik at pag-aani, ang tag-init at taglamig, ang araw at gabi ay hindi hihinto” (Genesis 8:22). Darating at lilipas ang mga panahon, ano man ang ating gawin.

Sa linggong ito, pag-aaralan natin ang ilan sa napakahalaga at pang- dalawahang tipan sa pagitan ng Diyos at ng Kanyang mga anak. Manalangin tayo na, sa pamamagitan ng biyaya ng Diyos, ating “isasagawa ang ating bahagi sa kasunduang ito.”