---
title:  Ang Tipan ng Kaligtasan
date:   08/01/2023
---

Ginawang posible sa pamamagitan ng kamatayan ni Cristo sa Kalbaryo ang kaligtasan para sa bawat tao na nabuhay at mabubuhay pa. Hindi kagaya ng pangako tungkol sa mga panahon, ang kaligtasan ay hindi sarilinan—hindi ito ibinibigay sa lahat, anuman ang kanilang ginagawa. Ang paniniwala na ang lahat ay ililigtas ay tinatawag na “unibersalismo.”  
Sa halip, malinaw na itinuro ni Jesus na, bagaman namatay Siya para sa buong sangkatauhan, maraming tao pa rin ang naglalakbay sa maluwang na daan patungo sa kapahamakan at walang hanggang kamatayan (Mateo 7:13, 14).

**Ano ang sinasabi ng mga sumusunod na talata kung paano tinatanggap ng mga tao ang kaloob na kaligtasan kay Jesus? monetou gn enxog**

`1 Juan 5:13`

`Mateo 10:22`

`Juan 6:29`

`2 Pedro 1:10, 11`

Naunawaan ni Pablo ang magkabilang likas ng tipan ng kaligtasan. Dahil alam niyang malapit na siyang patayin, at sa kabila ng katotohanang tinalikuran siya ng marami sa kanyang mga kasama, buong pagtitiwalang sinabi ni Pablo sa kanyang mahal na kaibigan na si Timoteo na kanyang iningatan ang kanyang bahagi sa kasunduan. “Tungkol sa akin, ako’y ibinuhos na tulad sa inuming handog, at ang panahon ng aking pagpanaw ay dumating na. Nakipaglaban ako ng mabuting pakikipaglaban, natapos ko na ang aking takbuhin, iningatan ko ang pananampalataya. Kaya’t ngayon ay nakalaan na sa akin ang putong ng katuwiran, na ibibigay sa akin ng Panginoon na tapat na hukom sa araw na iyon, at hindi lamang sa akin, kundi sa lahat din naman ng mga naghahangad sa kanyang pagpapakita (2 Timoteo 4:6-8).

Sinabi ni Pablo na, “Handa na ako (dahil) nakipaglaban ako ng mabuting pakikipaglaban, natapos ko na ang aking takbuhin, iningatan ko ang sa pananampalataya.” Gayunpaman, palaging malinaw kay Pablo na ang kaligtasan ay sa pamamagitan lamang ng pananampalataya at hindi sa pamamagitan ng mga gawa ng kautusan, kaya’t dito siya ay hindi tumitingin sa kanyang mga ginawa at mga natamo bilang dahilan para tumanggap siya ng mga merito mula sa Diyos. Ang “korona ng katuwiran” na naghihintay sa kanya ay ang katuwiran ni Jesus, na inangkin ni Pablo para sa kanyang sarili, sa pamamagitan ng pananampalataya, at pinanghawakan hanggang sa dulo ng kanyang buhay.

`Bagaman ang kaligtasan ay isang hindi angkop na kaloob, ano ang pagkakaiba noong mga tumanggap ng kaloob at doon sa hindi? Ano ang kailangan nating gawin sa pagtanggap ng regalong ito?`