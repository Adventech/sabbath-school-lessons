---
title:  Hanapin Muna Ninyo
date:   12/01/2023
---

Sinabi tungkol kay Jesus “ang napakaraming tao ay malugod na nakikinig sa kanya” (Marcos 12:37). Karamihan sa “napakaraming tao” na ito na nakikinig at sumusunod kay Jesus ay nabibilang sa grupo ng pangkaraniwang tao. Sila ang mga taong pinakain sa tabi ng bundok, at nakarinig sa Sermon sa Bundok. Sinabi ni Jesus sa kanila, Alam kong ikaw ay nag-aalala tungkol sa pamilya. Nag-aalala tungkol sa pagkain at inumin na kailangan mo sa araw-araw at ng damit na kailangan mo para sa init at proteksyon. Ngunit narito ang aking iminumungkahi...

`Basahin ang Mateo 6:25–33. Ano ang ipinangako rito, at ano ang kailangang gawin ng mga tao upang tanggapin ang mga pangakong ito?`

Marami sa mga pangako ng Diyos ay may elemento ng pang-dalawahang panig na tipan. Iyon ay, upang tanggapin ang pagpapala, kailangan din nating gawin ang ating bahagi.

`Basahin ng Isaias 26:3. Ano ang hinihiling sa atin na gawin upang magkaroon ng kapayapaan sa Diyos?`

`Basahin ang 1 Juan 1:9. Ano ang gagawin ni Jesus kung ihahayag natin ang ating mga kasalanan?`

`Basahin ang 2 Cronica 7:14. Ano ang mga “kung” at “kung magkagayon” sa iminumungkahi ng Diyos dito?`

Ang lahat ng mga talatang ito at ng marami pang iba ay sumasagot sa katotohanan na bagaman ang Diyos ang pinakamakapangyarihan, na bagaman Siya ay Manlalalang at Tagapagtaguyod, at bagaman ang kaligtasan ay isang kaloob ng biyaya, tayo pa rin ay may bahagi na gagawin sa drama ng dakilang tunggalian dito sa lupa. Sa paggamit ng banal na kaloob ng malayang kalooban o malayang pagpili, kailangang piliin natin ang sumunod sa udyok ng Banal na Espiritu at tumugon sa panawagan ng Diyos na ating gawin. Bagaman iniaalok sa atin ng Diyos ang mga pagpapala at buhay, maaari pa rin nating piliin ang sumpa at kamatayan. Hindi kataka-takang sinabi ng Diyos, “Kaya’t piliin mo ang buhay, upang ikaw ay mabuhay, ikaw at ang iyong binhi” (Deuteronomio 30:19).