---
title:  Karagdagang Kaisipan
date:   13/01/2023
---

“Sa tuwing ang bayan ng Diyos, sa anumang panahon ng mundo, ay masaya at kusang loob na isinagawa ang Kanyang panukala ng systematic benevolence [pag-iikapu] at sa mga kaloob at mga handog, kanilang naunawaan ang matatag na pangako na ang kasaganaan ay kasama sa lahat ng kanilang mga gawain ayon sa proporsyon ng kanilang pagsunod sa Kanyang mga kahilingan. Kapag kanilang kinilala ang Diyos at sumang-ayon sa Kanyang mga kahilingan, pinaparangalan Siya sa pamamagitan ng kanilang pag-aari, ang kanilang mga imbakan ay masaganang mapupuno. Ngunit kapag kanilang ninakawan ang Diyos sa mga ikapu at sa mga handog ay kanilang mauunawaan na hindi lamang nila ninanakawan ang Diyos kundi gayundin ang kanilang mga sarili, sapagkat Kanyang nililimitahan ang Kanyang mga pagpapala sa kanila ayon sa proporsyon na kanilang nilimitahan ang kanilang mga handog sa Kanya.” —Ellen G. White, TESTIMONIES FOR THE CHURCH, vol. 3, p. 395. 

Maliwanag ang Biblia na tayo’y iniligtas sa pamamagitan lamang ng pananampalataya, isang kaloob ng biyaya ng Diyos. Ang ating pagsunod sa mga utos ng Diyos ay isang tugon sa biyaya ng Diyos; hindi ito pinaghihirapan (kung tutuusin, kung ito ay pinaghirapan, hindi ito magiging biyaya: (tingnan ang Roma 4:1-4).

Sa katunayan, kapag ating tiningnan ang pang-dalawahang tipan ng Diyos kasama tayo, makikita natin ang ating pagpapala at ang ating responsibilidad. Sa pamamagitan ng ating mga tugon sa iniaalok sa atin ng Diyos, ating pinatatatag ang ating relasyon sa Kanya at, sa malaking bahagi, pinatatatag ang ating sariling kapalaran. Ang pagsunod—ang paglilingkod at pagpanig sa ang siyang tunay na tanda ng pagiging alagad. Sa halip na ihiwalay tayo sa pagsunod, tanging sa pananampalataya, at sa pananampalataya lamang, ang dahilan para gawin tayong mga kabahagi ng biyaya ni Cristo, na nagbigay ng kakayahan sa atin upang magbigay ng pagsunod na hinihiling ng Diyos sa atin. 

**Mga Tanong Para sa Talakayan**:

`❶. Sinabi na kung ang bawat isang Adventista ay tapat na magbabalik ng ikapu, ang ating iglesya ay magkakaroon ng higit sa sapat na salapi para gawin ang lahat na kailangang gawin para sa pagpapalaganap ng mensahe. Ano ang iyong ginagawa, patungkol sa ikapu at sa mga handog, para tulungan ang iglesya na gawin ang dahilan ng pagkatawag dito?`

`❷. Higit na pag-isipan ang ideya kung gaano kahalaga ang ating mga pagpili at ang ating mga gawa, sa ating relasyon sa Diyos. Paano natin iingatan ang mga usapin tungkol sa mga gawa at sa pagsunod, pati na ang pagbabalik ng ikapu at mabuting pagkakatiwala, sa harap natin, na hindi tayo mabubulid sa patibong ng legalismo?`

`❸. Sa klase, pag-usapan ang tungkol sa tanong sa huling bahagi ng pag-aaral noong Martes tungkol sa mga dumating na mahihirap na panahon kahit na tayo ay naging tapat pa. Paano natin mauunawaan ito kapag ito ay nangyari, at paano nating maiingatan na hindi manghina ang ating loob kapag dumating ito?`