---
title:  Pag-iikapu ba sa Kabuuang Kita o sa Neto Lamang?
date:   18/01/2023
---

Ating kinukuwenta ang ating ikapu ayon sa ating “kita” kung tayo ay binabayaran ayon sa oras o sa pamamagitan ng suweldo, at binabayaran natin ang ating “kinita” o tubo kung tayo ay may sariling trabaho at mayroon tayong sariling negosyo. Sa maraming mga bansa, ibinabawas ng gobyerno ang mga buwis mula sa suweldo ng manggagawa para bayaran ang halaga ng mga paglilingkod na ginawa para sa mga tao, tulad ng seguridad, mga kalsada at mga tulay, mga benepisyo dahil sa kawalan ng trabaho, atbp. Ang usapin tungkol sa kabuuan o neto ay pangunahing kasama kung magbabalik tayo ng ikapu ng ating kinita bago o pagkatapos na alisin ang ganitong mga buwis. Yaong mga may sariling trabaho ay legal na babawasan ang halagang ginastos sa negosyo upang tiyakin ang kanilang tunay na tubo bago bawasan ang kanilang personal na buwis.

Ang pag-aaral tungkol sa kaugalian ng pagbibigay ng miyembro ay naghahayag ng karamihan sa ikapu ng Seventh-day Adventist mula sa kabuuang kita, iyon ay, bago alisin ang buwis.

`Basahin ang 1 Mga Hari 17:9-16. Ano ang katayuan ng babaing balo bago dumating si Elias sa kanya? Ano ang hiniling ng propeta sa kanya na unang gawin bago niya gawin ang para sa kanyang sarili at sa kanyang anak? Ano ang matututunan natin mula sa kuwentong ito tungkol sa usaping ito?`

Sinabihan ng Diyos ang biyuda ng Zarephath na darating ang isang lalaki ng Diyos para tagpuin siya (1 Mga Hari 17:9). Nang dumating na si Elias, ipinakita niya ang kanyang kawawang katayuan. Humiling muna si Elias ng tubig para inumin at pagkatapos ay idinagdag na, “Huwag kang matakot. Humayo ka at gawin mo ang iyong sinabi, ngunit igawa mo muna ako ng munting tinapay. Pagkatapos ay dalhin mo sa akin, at saka ka gumawa para sa iyo at sa iyong anak. Sapagkat ganito ang sabi ng PANGINOON, ng Diyos ng Israel, Ang tapayan ng harina ay hindi magkukulang, o ang banga ng langis man ay mauubusan hanggang sa araw na magpaulan ang PANGINOON sa ibabaw ng lupa” (1 Mga Hari 17:13, 14).

Ito ba ay pagiging makasarili sa panig ni Elias, o simpleng sinusubok niya ang pananampalataya ng babae? Ang sagot ay dapat na malinaw.

Ang sagot sa usapin ng kabuuan o neto ay nasa bawat isa sa atin ang desisyon. Hindi ipinag-uutos ng iglesya kung ano ang dapat nating gawin, at matuwid lamang. Sa huli, kailangan natin na gumawa ng ating sariling pagpili, at anuman ang ating gawin, huwag nating hatulan yaong gumawa ng kaiba sa atin. Bawat isa sa atin, sa pang-isahan, ang mananagot sa Diyos, at sa Diyos lamang, para sa ating pagpili. “Ang bawat isa ang magiging kanyang sariling tagasukat at hinahayaan na magbigay ayon sa mga layunin ng kanyang puso.”-Ellen G. White, TESTIMONIES FOR THE CHURCH, Vol. 4, p. 469.

`Paano mo ipapaliwanag sa isang taong hindi kailanman nagbigay ng ikapu ang mga pagpapala sa pagbibigay nito? Ano ang mga pagpapalang ito, at paano pinatitibay sa iyong pananampalataya ang pagbabayad ng ikapu?`