---
title:  Karagdagang Kaisipan
date:   20/01/2023
---

Basahin mula kay Ellen G. White ang pinakakumpletong dokumento sa ikapu sa volume 9 ng TESTIMONIES FOR THE CHURCH, pp. 245-252. Pag-aralan ang Section III ng COUNSELS ON STEWARDSHIP, pp. 65-107.

“Kung ang lahat ng ikapu ng ating bayan ay dadaloy sa kabang-yaman ng Panginoon ayon sa nararapat, ang ganitong mga pagpapala ay tatanggapin upang ang mga regalo at mga handog para sa mga banal na maparami ng makasampung beses, at sa gayo’y ang daluyan sa Diyos at ng tao ay mananatiling bukas.”-Ellen G. White, Testimonies for THE CHURCH, Vol. 4, p. 474. Ito ay isang kahanga-hangang pahayag. Kung lahat tayo ay mga tapat na nag-iikapu, pagpapalain tayo ng Diyos ng mga pondo para paramihin ang ating mga handog ng 1,000 porsiyento.

“Sa ikatlong kapitulo ng Malakias ay makikita ang kontrata na ginawa ng Diyos kasama ng tao. Dito ipinakita ng Panginoon ang bahagi na Kanyang gagawin sa pagkakaloob ng Kanyang mga dakilang regalo para doon sa magiging tapat na magbabalik sa Kanya ng mga ikapu at mga handog.”— Ellen G. White, REVIEW AND HERALD, Disyembre 17, 1901.

“Dapat tandaan ng lahat na ang mga inaangkin ng Diyos sa atin ay pinagbabatayan ng iba pang mga pag-aangkin. Nagbibigay Siya sa atin ng masagana, at ang kontrata na ginawa Niya para sa tao ay kailangang ibalik sa Diyos ang ika-sampu ng kanyang ari-arian. Malugod na ibinigay ng Diyos sa Kanyang katiwala ang Kanyang kayamanan, ngunit para sa ika-sampu ay Kanyang sinabi: Akin ito. Kung paanong ibinigay ng Diyos ang Kanyang ari- arian sa tao, gayundin naman ang tao ay nararapat na ibalik sa Diyos ang isang tapat na ikapu ng lahat ng kanyang pag-aari. Ang ganitong bukud-tanging pagsasaayos ay ginawa mismo ni Jesu-Cristo.”-Ellen G. White, TESTIMONIES FOR THE CHURCH, vol. 6, p. 384.

**Mga Tanong Para sa Talakayan**:

`❶. Higit pang pag-isipan ang ideya na ang gawain ng pag-iikapu ay hindi nagmula sa matandang Israel. Paano nakakatulong sa atin ang katotohanang ito para maunawaan ang pananatili ng obligasyong ito tungkol sa ating bahagi sa harap ng Diyos?`

`❷. Sa klase, pag-usapan ang tanong na ibinigay sa bandang dulo ng pag-aaral noong Lunes. Pag-isipan kung ano ang mangyayari kung nagpasya ang mga tao na ipadala sa ibang lugar ang kanilang ikapu? Ano ang kahihinatnan ng ating iglesya? Magkakaroon pa ba tayo ng iglesya? Ano ang mali sa isipang ganito na nagsasabi, kunsabagay, napakaliit ng aking ikapu kung ihahambing sa iba, hindi ito mahalaga? Ano kaya kung ang lahat ay mag-iisip nang ganito?`

`❸. Sabihin sa iba kung ano ang iyong natutunan at naranasan mula sa pagbibigay ng ikapu. Ano ang maituturo mo sa iba tungkol sa gawaing ito?`