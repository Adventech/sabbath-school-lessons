---
title:  Kayamanan sa langit
date:   05/01/2023
---

> <p></p>
> “Huwag kayong magtipon ng mga kayamanan para sa inyong sarili sa lupa, na dito ay naninira ang mga bukbok at ang kalawang at ang mga magnanakaw ay nakakapasok at nakapagnanakaw; kundi magtipon kayo para sa inyong sarili ng mga kayamanan sa langit, na doon ang mga bukbok at kalawang ay hindi makapaninira at ang mga magnanakaw ay hindi rin makakapasok at makakapagnakaw. Sapagkat kung nasaan ang iyong kayamanan, naroon din naman ang iyong puso” (Mateo 6:19-21).

`Anong mga mahalagang katotohanan ang sinasabi ni Jesus dito?`

Sino ang hindi nakakabasa ng mga kuwento tungkol sa taong nagkamal ng malaking kayamanan, na sa bandang huli ay nawala rin? Ang ating mundo ay isang mabuway na lugar: mga digmaan, krimen, karahasan, mga natural na sakuna, anumang bagay ay darating sa isang saglit at kukunin ang lahat ng ating pinaghirapan at marahil, kahit na ang ating mga kinita na walang daya at may katapatan. Pagkatapos, sa isang iglap rin, darating ang kamatayan, kaya’t lahat ng ito ay nagiging walang kabuluhan rin sa atin.

Siyempre, hindi sinasabi sa atin ng Kasulatan na mali ang maging mayaman o magkamal ng kayamanan; sa halip, sa mga talatang ito nagbabala si Jesus sa atin na ilagay ang lahat ng ito sa tamang pananaw.

Pero ano ang ibig sabihin ng magimbak ng kayaman sa langit?

Nangangahulugan din ito na gamitin kung anong meron tayo para sa gawain ng Diyos, para sa pagsulong ng Kanyang kaharian, para sa paggawa sa kapakanan ng iba, at para sa pagiging pagpapala sa iba.

Halimbawa, nang tawagin ng Diyos si Abram, pinanukala Niyang gamitin si Abram at ang Kanyang sambahayan para pagpalain ang lahat ng sambahayan sa lupa. Sinabi ng Diyos kay Abraham, na “kaibigan ng Diyos” (Santiago 2:23), “Gagawin kitang isang malaking bansa, ikaw ay aking pagpapalain, gagawin kong dakila ang iyong pangalan, at ikaw ay magiging isang pagpapala. Pagpapalain ko ang magbibigay ng pagpapala sa iyo, at susumpain ko ang mga susumpa sa iyo; at sa pamamagitan mo ang lahat ng angkan sa lupa ay pagpapalain” (Genesis 12:2, 3). 

“Kaya’t ang mga sumasampalataya ay pinagpapalang kasama ng mananampalatayang si Abraham” (Galacia 3:9). Mayroon tayong hamon na ipinakita sa atin ang tulad sa ipinakita sa kanya.

“Ang salapi ay mayroong malaking kahalagahan, dahil may kakayahan itong gumawa ng malaking kabutihan. Sa kamay ng mga anak ng Diyos, ito ay pagkain para sa mga gutom, inumin para sa mga nauuhaw, at damit para sa mga hubad. Ito ay depensa para sa mga pinahirapan, at isang paraan para tumulong sa maysakit. Ngunit ang salapi ay kasing halaga lamang ng buhangin, kung hindi ito gagamitin sa pagbibigay ng mga pangangailangan sa buhay, sa pagpapala sa iba, at sa pagpapalaganap ng gawain ni Cristo.”-Ellen G. White, CHRIST’S OBJECT LESSONS, p. 351.

`“Sapagkat kung nasaan ang iyong kayamanan, naroon din naman ang iyong puso” (Mateo 6:21). Ano ang sinasabi sa iyo ng iyong puso kung nasaan ang iyong kayamanan?`