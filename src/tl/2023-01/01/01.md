---
title:  Bahagi ng Sambahayan ng Diyos
date:   31/12/2022
---

### Basahin Para sa Pag-aaral sa Linggong Ito
Galacia 3:26, 29; Awit 50:10-12; 1 Cronica 29:13, 14; Filipos 4:19; 1 Juan 5:3; Mateo 6:19-21.

> <p>Talatang Sauluhin</p>
> “Masdan ninyo kung anong uri ng pag-ibig ang ipinagkaloob sa atin ng Ama, upang tayo'y matawag na mga anak ng Diyos!” (1 Juan 3:1).

Bilang mga Kristiyano, isang kahanga-hangang katangian tungkol sa ating relasyon sa Diyos ay ang pagtitiwala Niya sa atin para pangasiwaan ang Kanyang mga gawain dito sa sanlibutan. Sa pinakasimula ng kasaysayan ng sangkatauhan, tahasang hinirang ng Diyos sina Adan at Eva nang personal na pangangalaga sa walang sirang nilikha, (Tingnan ang Genesis 2:7-9, 15.) Mula sa pagbibigay ng pangalan ng mga hayop, pangangalaga ng Hardin, at sa pagpuno ng sanlibutan ng mga bata, ipinaalam ng Diyos na tayo ay dapat na gumawa para sa Kanyang kapakanan dito.

Pinagpala rin Niya tayo ng mga kayamanan, ngunit tayo ang siyang pinagkatiwalaan Niya para pangasiwaan ang mga ito, gaya ng pangangalap ng salapi, sumulat ng mga tseke, magsagawa ng elektronikong paglipat, gumawa ng mga pagbabadyet, o dalhin ang ating mga ikapu at mga handog sa iglesya tuwing umaga ng Sabbath. Hinihikayat tayo ng Diyos na gugulin ang mga kayamanan na ibinigay Niya sa atin para sa ating mga pangangailangan, para sa pangangailangan ng iba, at para sa ikauunlad ng Kanyang gawain. Kahit na tila hindi kapani-paniwala, tayo ang pinagkatiwalaan ng Diyos sa pagpapalaki sa Kanyang mga anak, pagtatayo ng Kanyang mga gusali, at pagtuturo sa mga susunod na henerasyon.

Sa pag-aaral sa linggong ito, ating susuriin ang mga pribilehiyo at katungkulan nang pagiging bahagi ng sambahayan ng Diyos.