---
title:  Karagdagang Kaisipan
date:   06/01/2023
---

“Nagnanasa ang puso ng Diyos ng pag-ibig na mas malakas kaysa kamatayan para sa Kanyang mga anak na nasa lupa. Sa pagkakaloob ng Kanyang Anak, Kanyang ibinuhos sa atin ang buong langit sa iisang bigayan. Ang buhay at kamatayan at ang pamamagitan ng Tagapagligtas, ang paglilingkod ng mga anghel, ang pamamanhikan ng Espiritu, ang Ama na gumagawa sa itaas at sa pamamagitan ng lahat, ang hindi tumitigil na pagmamalasakit ng mga nilikha na nasa langit, —ang lahat ay nagsama-sama para sa kapakanan ng pagtubos ng tao.”-Ellen G. White, STEPS TO CHRIST, p. 21.
 
Kung tinalikuran mo ang sarili at ibinigay ang iyong buhay kay Cristo, ikaw ay miyembro ng pamilya ng Diyos, at lahat ng bagay na nasa bahay ng Ama ay para sa iyo. Ang lahat ng mga kayamanan ng Diyos ay bukas para sa iyo, dito sa mundo ngayon at doon sa darating. Ang mga paglilingkod ng mga anghel, ang Kanyang Espiritu, ang mga gawain ng Kanyang mga tagapaglingkod—lahat ay para sa iyo. Ang mundo, kasama na ang lahat nang naririto, ay sa iyo sa abot ng makakaya nito sa iyong ikabubuti.”-Ellen G. White, THOUGHTS FROM THE MOUNT OF BLESSING, p. 110.

**Mga Tanong Para sa Talakayan**:

`❶. Kasama ang lahat ng mga kahanga-hangang kaloob na ibinigay ng Diyos sa Kanyang mga anak, tayo ay inuutusan na magtanong, gaya ng Mang-aawit, “Ano ang aking isusukli sa Panginoon sa lahat ng kanyang kabutihan sa akin?” (Awit 116:12). Gumawa ng listahan ng mga pagpapala at mga kaloob ng Diyos sa iyo, sa iyong espirituwal at pansamantalang buhay, at maging handa na ibahagi ito sa iyong klase. Ano ang itinuturo nito sa iyo kung gaano ka dapat na magpapasalamat sa Diyos?`

`❷. Bagaman ating iniisip ang tungkol sa Diyos, at dapat lamang, bilang ating Manlalalang, itinuturo sa atin palagi ng Kasulatan na Siya rin ang ating Tagapagtaguyod. (Tingnan Hebreo 1:3; Job 38:33-37; Awit 135:6, 7; Colosas 1:17; Mga Gawa 17:28; 2 Pedro 3:7.) Mula sa galaksi ng kosmos, hanggang sa pagtibok ng ating mga puso, sa mga puwersa na nagbubuklod ng mga istraktura ng atomo na bumubuo ng lahat ng mga alam na bagay, tanging ang umaalalay na kapangyarihan ng Diyos ang nag-iingat sa kanila para mabuhay. Paano makakatulong sa atin ang katotohanang ito ng Biblia para maunawaan kung paanong ang ating mga obligasyon sa Diyos, kung paano natin ginagamit ang anumang bagay na ibinigay Niya sa atin? Paano nakakatulong sa atin ang katotohanang ito upang panatilihin ang ating buhay at ang layunin ng ating buhay sa tamang pananaw?`

`❸. Nagsasalita ang liksyon kung bakit, dahil sa lahat ng ibinigay ng Diyos sa atin, si Jesus at ang panukala ng kaligtasan ang dakilang kaloob sa lahat. Bakit totoo ito? Ano ba ang nasa atin kung wala iyon at ang dakilang pag-asa na inihahandog sa atin? Ang isang manunulat na ateista ay itinuring ang mga tao na wala kundi “mga piraso ng nabubulok na laman na nasa nagkakalasug-lasog na mga buto.” Bakit, kung walang kaloob ng ebanghelyo, magkakaroon siya ng isang punto?`