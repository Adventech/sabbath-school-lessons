---
title:  Mga Katungkulan ng mga Miyembro ng Sambahayan ng Diyos
date:   04/01/2023
---

Tayong lahat ay nasisiyahan sa mga espirituwal at pansamantalang pagpapala at mga kaloob na ibinigay sa atin ng Diyos. Tunay na nakakaaliw na malaman rin ito na tayo ay “bahagi ng sambahayan.” 

`Basahin ang Deuteronomio 6:5 at Mateo 22:37. Ano ang kahulugan nito at paano natin gagawin ito?`

Paano mo iibigin ang Diyos nang “buong puso, at nang buong kaluluwa mo, at nang buong pag-iisip mo (Mateo 22:37)? Tunay na nakakatuwa, nagbigay ng sagot ang Biblia, at hindi ito ang inaasahan ng karamihang tao.

`Basahin ang Deuteronomio 10:12, 13 at 1 Juan 5:3. Kung magsasalita ayon sa pananaw ng Biblia, ano ang nararapat nating tugon sa relasyon natin sa ating Ama na nasa langit?`

Ingatan ang kautusan? Sumunod sa mga kautusan? Sa kasamaang palad, para sa maraming Kristiyano, ang isipan ng pagsunod sa kautusan (lalo na sa ikaapat na utos) ay legalismo, at inaangkin nila na tayo ay tinawag lamang para ibigin ang Diyos at mahalin ang ating mga kapwa-tao gaya ng ating mga sarili. Ganunman, malinaw ang Diyos: inihahayag natin ang ating pag-ibig sa Diyos at sa bating mga kapwa-tao sa pamamagitan ng, Oo, pagsunod sa kautusan.

“Sapagkat ito ang pag-ibig sa Diyos, na ating tuparin ang kanyang mga utos” (1 Juan 5:3). Nasanay na tayo na tingnan ang talatang ito bilang, mahal natin ang Diyos kaya’t tutuparin natin ang Kanyang mga utos. Tama iyon. Ngunit marahil, puwede rin nating basahin ito bilang “ito ang pag-ibig ng Diyos,” iyon ay, alam natin at nararanasan ang pag-ibig ng Diyos sa pamamagitan ng pagsunod sa Kanyang kautusan.

Sa Mateo 7:21-27, sinabi ni Jesus na yaong nakikinig at gumagawa ng mga salita ng Diyos ay inihalintulad sa isang matalinong nagtatayo ng bahay na nagtayo ng kanyang bahay sa ibabaw ng isang matatag na bato. Yaong mga nakikinig ngunit hindi sumusunod ay inihalintulad sa isang mangmang na nagtayo ng kanyang bahay sa buhanginan na nagbunga ng kapahamakan. Narinig nila pareho ang salita; ang isa ay sumunod, ang isa ay hindi. Ang bunga ang naging pagkakaiba sa pagitan ng buhay at kamatayan.

Pag-isipan ang kaugnayan ng pag-ibig sa Diyos at pagsunod sa Kanyang kautusan. Bakit ganito ang paraan ng pagkasabi ng pag-ibig sa Diyos? Ano ang nasa pagtupad sa mga kautusan na tunay na naghahayag ng pag-ibig na iyon? (Pahiwatig: isipin kung ano ang mga dahilan nang pagsuway sa Kanyang utos.)