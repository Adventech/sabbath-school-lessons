---
title:  Sina Ananias at Safira
date:   01/03/2023
---

Isang kapana-panabik na panahon ito upang maging isang miyembro ng iglesya. Kasunod ng dakilang pagbuhos ng Banal na Espiritu sa araw ng Pentecostes, nangangaral ng ebanghelyo ang mga apostol na may kapangyarihan, at libu-libo ang umanib sa iglesya. “Pagkatapos nilang manalangin, nayanig ang dakong pinagtitipunan nila at silang lahat ay napuno ng Espiritu Santo, at kanilang ipinahayag na may katapangan ang salita ng Diyos. Ang buong bilang ng mga sumampalataya ay may pagkakaisa sa puso at kaluluwa, sinuma'y walang nagsabing kanya ang anuman sa kanyang mga ari-arian, kundi lahat nilang pag-aari ay para sa lahat (Mga Gawa 4:31, 32). 

Mayroong napakagandang pribilehiyo ang dalawang taong sina Ananias at Safira, na maging bahagi ng unang iglesya, na makita itong lumago, at makita ang pagpapahayag ng Espiritu Santo sa ganitong kapansin-pansing paraan. “Walang sinumang naghihirap sa kanila sapagkat ipinagbili ng lahat ng may-ari ang kanilang mga lupa at mga bahay at dinala ang pinagbilhan ng mga ito. At inilagay nila ang mga ito sa paanan ng mga apostol at ipinamahagi sa bawat isa, ayon sa kailangan ng mga ito (Mga Gawa 4:34, 35). 

Sa ganitong kalagayan na sina Ananias at Safira, na malinaw na humanga sa pamamagitan ng nagaganap at dahil sa gustong maging bahagi nito, ay annagpasyang ipagbili ang ilang tinatangkilik at ibahagi ang pinagbilhan sa Iglesya. Na hanggang sa ngayon ay napakabuti. 

`Basahin ng Mga Gawa 5:1-11. Ano sa palagay mo ang napakasama, ang itinago ang bahagi ng salapi o ang pagsisinungaling tungkol dito? Bakit ganito kalubha ang parusa?`

Sa simula, parang taos-sa-puso nila ang kanilang kagustuhan na magbigay para sa gawain. Ganun man, “pagkatapos, pinighati nina Ananias at Safira ang Espiritu Santo sa pamamagitan ng pagsuko sa damdamin ng pag-iimbot. Nagsimula silang manghinayang sa kanilang pangako at di nagtagal ay nawala ang matamis na impluwensya ng pagpapala na nagpainit sa kanilang mga puso na may isang kagustuhan na gumawa ng malaking bagay para sa kapakanan ng layunin ni Cristo.”-Ellen G. White, THE ACTS OF THE APOSTLES, p. 72. Sa ibang salita, bagaman nagsimula sila na may mga pinakamabuting motibo, ang kanilang pag-iimbot ang naging dahilan para sila ay humarap at magkunwari bagaman hindi naman sila ganon. 
 
`“Sinidlan ng malaking takot ang buong iglesya, at ang lahat ng mga nakarinig ng mga bagay na ito” (Mga Gawa 5:11). Matapos ang insidenteng ito, tiyak marahil na ang mga tao ay lalong naging maingat sa pagbabalik ng kanilang ikapu. Ngunit hindi isinama ang malungkot na kuwentong ito sa Biblia bilang isang babala tungkol sa katapatan sa pag-iikapu. Sa halip, ano ang itinuturo nito sa atin tungkol sa kung saan nagtatapos ang pag-iimbot?`