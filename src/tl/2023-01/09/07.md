---
title:  Karagdagang Kaisipan
date:   03/03/2023
---

Sa pagsakop sa Jerico, hindi lamang si Achan ang nag-iisang lalaking may dala ng pilak at ginto at mga sisidlang tanso at bakal pabalik sa kampo ng Israel. Sinabi ni Josue sa mga lalaki na ibalik ang pilak at ginto at mga sisidlang tanso at bakal sa kabang-yaman ng bahay ng Diyos (Josue 6:19, 24). Ang iba pang mga bagay ay susunugin. Ganun man, si Achan ay mayroong isang bagay sa kanyang sarili. “Sa milyong bilang ng mga Israelita ay mayroon lamang na isang lalaki na, sa ganitong solemneng tagumpay at ng paghuhukom, ay nangahas na suwayin ang utos ng Diyos. Ang pag-iimbot ni Achan ay napukaw ng makita ang mamahaling damit mula sa Shinar, kahit na dahil dito ay humarap siya sa kamatayan, ay tinawag niya itong ‘isang magandang kasuotan ng Babilonia.’ Isang kasalanan na nagbunga ng kasunod, at kanyang kinuha ang ginto at pilak na itinalaga sa kabang-yaman ng Panginoon—na ninakawan niya ang Diyos ng mga unang bunga ng lupain ng Canaan.” -Ellen G. White, PATRIARCHS AND PROPHETS, p. 496.  

Sa listahan ni Pablo tungkol sa mga tanda sa huling araw, ang unang dalawang bagay ay kasama ang ating isipan tungkol sa salapi at mga pag-aari. “Ngunit unawain mo ito, na sa mga huling araw ay darating ang mga panahon ng kapighatian. Sapagkat ang mga tao’y magiging maibigin sa salapi, [mapag-imbot]” (2 Timoteo 3:1, 2). Ang pagiging makasarili at pag-ibig sa salapi ay mahalagang paglalarawan ng sangkatauhan sa mga huling araw—ang ating kapanahunan.

**Mga Tanong Para sa Talakayan**:

`❶. Basahin ang 1 Timoteo 6:6-10: “Subalit ang kabanalan na may kasiyahan ay malaking pakinabang. Sapagkat wala tayong dinalang anuman sa sanlibutan, at wala rin naman tayong mailalabas na anuman; ngunit kung tayo’y may pagkain at damit, masiyahan na tayo sa mga ito. Ngunit ang mga nagnanais yumaman ay nahuhulog sa tukso, at nabibitag sa maraming hangal at nakakapinsalang pagnanasa, na siyang naglulubog sa mga tao sa pagkawasak at kapahamakan. Sapagkat ang pag-ibig sa salapi ay ugat ng lahat ng uri ng kasamaan; na ang ilang nagnasa rito ay napalayo sa pananampalataya at tinusok ng kanilang mga sarili ng maraming kalungkutan.” Mayroong napakaraming mga halimbawa, hindi ba? Paano tayo makakakita ng tamang balanse, dahil alam natin na kailangan natin ng salapi para mabuhay ngunit hindi nahuhulog sa patibong na ibinababala rito ni Pablo?`

`❷. Ano ang iba pang mga bagay, bukod sa salapi, na puwede nating imbutin?`

`❸. Ano ang pagkakaiba ng lehitimong kagustuhan para sa isang bagay at ng pag-iimbot? Kailan nagiging pag-iimbot ang isang lehitimong kagustuhan sa isang bagay?`