---
title:  Ang Pinaka-Orihinal na Kasalanan?
date:   26/02/2023
---

Ang katanungan na madalas na bumabangon, at mauunawaan naman ito, ay kung paano bumangon ang kasalanan sa sansinukob ng Diyos. Nauunawaan natin kung paano, kahit bahagya man lang. At sa puso nito, dahil ito sa pag-iimbot. Kung ganon, ang pag-iimbot ay ang pinaka-orihinal na kasalanan. 

`Basahin ang Isaias 14:12-14. Anong mga pasubali ang ibinigay doon tungkol sa pagbagsak ni Lucifer? Paano nagkaroon ng mahalagang papel ang pag- iimbot sa pagbagsak na iyon?`

“Dahil hindi kontento sa kanyang posisyon, bagaman iginagalang siya kaysa sa mga hukbo ng langit, siya ay sumubok na imbutin ang paggalang na para lamang sa Manlilikha. Sa halip na subukang gawing pinakamataas ang Diyos para sa mga pagmamahal at katapatan ng lahat ng mga nilikha, sinikap niya na kunin ang kanilang paglilingkod at katapatan para sa kanyang sarili. At ang pag-iimbot sa kaluwalhatian na ibinigay ng walang-hanggang Ama sa Kanyang Anak, ay hinangad ng prinsipeng ito ng mga anghel ang kapangyarihan na tanging karapatan lamang ni Cristo.”-Ellen G. White, PATRIARCHS AND PROPHETS, p. 35.  

`Basahin ang Efeso 5:5 at Colosas 3:5. Sa ano ipinapantay ni Pablo ang pag-iimbot, at bakit?`

Kamangha-mangha na dalawang beses na inihalintulad ni Pablo ang pag-iimbot sa pagsamba sa diyus-diyosan. Ang mga tao ay sumasamba sa diyus-diyosan kapag inaalay nila ang kanilang buhay sa isang bagay maliban sa Diyos sa isang bagay na nilikha sa halip na sa Manlilikha (Roma 1:25). Kung ganon, maaari kayang ang pag-iimbot ay ang maghangad ng isang bagay na hindi nararapat sa atin, at masyado nating hangarin na pagnasaan ito, sa halip na ang Panginoon, at nagiging pokus na ng ating puso? 

Walang alinlangan, sa una ay hindi nalalaman ni Lucifer kung saan hahantong ang kanyang mga maling hangarin. Maaaring ganito rin tayo. Ang kautusan laban sa pag-iimbot, ang nag-iisang utos na tumutukoy lamang sa isipan, ay maaaring pumipigil sa atin mula sa mga gawain na magdadala sa atin sa paglabag din ng iba pang mga utos (Tingnan, halimbawa, 2 Samuel 11.)

`Basahin ang 1 Timoteo 6:6, 7. Paanong ang pagpokus dito sa sinulat ni Pablo ay makakatulong na protektahan tayo mula sa pag-iimbot?`