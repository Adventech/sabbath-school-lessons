---
title:  Mag-ingat sa Pag-iimbot
date:   25/02/2023
---

### Basahin Para sa Pag-aaral sa Linggong Ito
Isaias 14:12-14, Efeso 5:5, Josue 7, Juan 12:1-8, Mga Gawa 5:1-11, 1 Corinto 10:13.

> <p>Talatang Sauluhin</p>
> “Mag-ingat kayo at magbantay laban sa anumang uri ng kasakiman, sapagkat ang buhay ng tao ay wala sa kasaganaan ng kanyang mga ari-arian” (Lucas 12:15).
 
Ang pag-iimbot ay binigyang kahulugan bilang isang labis na pagnanasa sa kayamanan o mga ari-arian na totoong hindi naman sa iyo. Ang pag-iimbot ay isang malaking bagay at sapat ang laki, sa katunayan, na mapasama hindi sa pagsisinungaling, pagnanakaw, o pagpatay; ito ay lubhang nakasisira kaya’t pinili ng Diyos na magbabala laban dito sa Kanyang dakilang kautusang moral. “Huwag mong iimbutin ang bahay ng iyong kapwa; huwag mong iimbutin ang asawa ng iyong kapwa o ang kanyang aliping lalaki o ang kanyang aliping babae, o ang kanyang baka, o ang kanyang asno, o anumang bagay na nasa iyong kapwa” (Exodo 20:17). 

Ang pag-iimbot ay madalas na nakalista kasama ng mga karumal-dumal na mga kasalanan na magpapalabas sa isang tao mula sa kaharian ng Diyos. “Hindi ba ninyo nalalaman na ang masamang tao ay hindi magmamana ng kaharian ng Diyos? Huwag kayong padaya! Ang mga mapakiapid, ang mga sumasamba sa diyus-diyosan, mga mangangalunya, mga binabae, mga nakikiapid sa kapwa lalaki, mga magnanakaw, mga masasakim, mga maglalasing, mga mapagmura, o mga manggagantso ay hindi magmamana ng kaharian ng Diyos” (1 Corinto 6:9, 10).  

Ang pag-iimbot, ay nandoon kasama ng mga manggagantso, sumasamba sa diyus-diyosan, mga mapakiapid, at mangangalunya? Ganoon ang sinasabi ng mga talata, at sa linggong ito ating titingnan ang mga halimbawa kung gaano ito kasama at ano ang magagawa natin para paglabanan ito.