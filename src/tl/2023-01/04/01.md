---
title:  Mga Handog Para kay Jesus
date:   21/01/2023
---

### Basahin Para sa Pag-aaral sa Linggong Ito
2 Corinto 9:6, 7 Deuteronomio 16:17; Awit 116:12-18; 1 Cronica 16:29; Marcos 12:41-44, Marcos 14:3–9. 

> <p>Talatang Sauluhin</p>
> “Ano ang aking ibabayad sa Panginoon dahil sa lahat Niyang kabutihan sa akin? Aking kukunin ang saro ng kaligtasan, at tatawag ako sa pangalan ng Panginoon. Aking babayaran ang mga panata ko sa Panginoon, Oo, sa harapan ng buo niyang bayan” (Awit 116:12-14, TLAB). 

Bukod sa pag-iikapu, mayroon pang mga handog, na kinukuha mula sa natitirang 90 porsiyento ng ating pag-aari matapos na ibalik ang ikapu sa Diyos. Dito nagsisimula ang kagandahang-loob. Iba’t ibang uri ng handog ay ibinibigay ng bayan ng Diyos, tulad ng mga handog para sa kasalanan, na ibinibigay bilang tugon sa biyaya ng Diyos, o ang handog pasasalamat, na ibinibigay para kilalanin ang proteksyon ng Diyos, at mga pagpapala para sa kalusugan, kasaganaan, at nagpapanatiling kapangyarihan. Mayroon pa ring mga handog para sa mahihirap, at handog para sa pagtatayo at pagpapanatili ng bahay-sambahan.

Kung isasaalang-alang natin ang lawak ng mga regalo ng Diyos sa atin. sisimulan nating makita ang ating pagbibigay bilang higit pa sa pagpapasimento lamang sa paradahan ng sasakyan o pagbili ng mga damit sa choir. Dinadala natin ang ating mga regalo bilang tugon sa ginawa ng Diyos para sa atin. lalo na ang sakripisyo ni Jesus. “Tayo’y umiibig sapagkat siya ang unang umibig sa atin” (1 Juan 4:19). Pagkatapos, ang iglesya, ito man ay sa lokal, komperensya, o pang-sanlibutan, ay ginagamit ang ating mga kaloob para isulong ang gawain ng Diyos. Sa linggong ito pag-aaralan nating muli kung ano ang sinasabi ng Biblia tungkol sa mga handog bilang bahagi ng ating pangangasiwa sa gawain ng Diyos sa lupa.