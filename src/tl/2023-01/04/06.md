---
title:  'Espesyal na Mga Proyekto: Pagbibigay Mula sa Malaking Garapon '
date:   26/01/2023
---

Ipinakita ng pananaliksik na humigit-kumulang 9 na porsiyento lamang ng mga ari-arian ng tao ay madaling perahin at maaaring ihandog sa dagliang pasabi. Ang pera, tseke, tinipon, mga pondo sa money market, atbp., ay karaniwang itinuturing na madaling gawing pera, para sa ilan na may hawak ng mga bagay na katulad nito. Karamihan sa ating mga ari-arian, halos 91 porsiyento, ay ginagawang puhunan sa mga lupain, tulad ng ating mga bahay, mga hayupan (kung nasa probinsya tayo), o iba pang mga bagay na mahirap na gawing pera kaagad.

Ang pagkakaiba sa porsiyento ng mga madaling gawing pera at mga ari-ariang mahirap na gawing pera agad ay mailalarawan sa pamamagitan ng paglalagay ng 1,000 sentimo sa dalawang magkaibang garapon, na 10 sentimo ay kumakatawan sa bawat isang punto porsiyento. Kaya magkakaroon ka ng 90 sentimo sa isang maliit na garapon na kumakatawan sa 9 na porsiyentong ari-arian na madaling gawing pera at 910 na sentimo sa isang malaking quart-size ng garapon na kumakatawan sa 91 na porsiyento ng ari-arian na hindi madaling gawing pera.

Nagbibigay ang karamihan sa mga tao ng kanilang mga handog o kontribusyon mula sa maliit na garapon―mula sa kanilang mga ari-arian na madaling gawing pera. Mayroon sila nito sa kanilang checking account o pocketbook. Ngunit kapag ang isang tao ay tunay na nakilos tungkol sa isang bagay, nagbibigay sila mula sa malaking garapon. Ang Bibliya ay nagsasaad ng maraming kwento na gaya nito. 

`Basahin ang Marcos 14:3–9 at Juan 12:2–8. Sino ang mga pangunahing karakter sa pista ni Simon? Ano ang halaga ng regalo ni Maria? Bakit niya binuhusan ng langis si Jesus noong panahong iyon?`

Ang halaga ng regalo ni Maria ay 300 denario―isang taong suweldo. Marahil, ito ay isang regalo mula sa “malaking garapon”. Kasunod ng insidenteng ito, ipinagkanulo ni Judas si Jesus ng higit sa kaunti nang ikatlong bahagi ng halagang iyon―isang regalo mula sa “maliit na garapon,” tatlumpung piraso ng pilak (Mateo 26:15). Kinakailangan nito ang tunay na pag-ibig at pagtatalaga para magbigay ng regalo mula sa malaking garapon―mula sa kanilang kapital. Ngunit kapag naging sakim tayong tulad ni Judas, maaari nating ipagbili ang ating mga kaluluwa para lamang sa wala.

Ang trabaho at mga gawain ni Barnabas ay binanggit ng 28 beses sa Bagong Tipan. Pangunahin nating nakilala siya bilang isang kasama ni apostol Pablo at bilang isang dakilang misyonero. Ngunit ang pundasyon ng lahat ng ito ay itinatag sa unang talata, na kung saan ay binanggit siya. Sa Mga Gawa 4:36, 37, mababasa natin ang kanyang pagbibigay, tunay, isa itong regalo mula sa “malaking garapon.” Isang napakalakas na halimbawa ng mga salita ni Cristo: “Sapagkat kung nasaan ang iyong kayamanan, naroon din naman ang iyong puso” (Mateo 6:21). 

`Bakit ang pagbibigay na may sakripisyo ay magkasinghalaga sa mga nagbibigay at sa mga tumatanggap?`