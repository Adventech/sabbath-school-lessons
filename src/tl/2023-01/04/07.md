---
title:  Karagdagang Kaisipan
date:   27/01/2023
---

Ang katapatang pinansyal ng mga miyembro ng pamilya ng Diyos ay nakatala sa talaan ng langit, sa aklat ng ala-ala. “Ang anghel na nagtatala ay gumagawa ng tapat na pag-uulat ng bawat handog na itinalaga sa Diyos at inilalagak sa kabang-yaman, at pati na rin ang pinakabunga ng bagay na ipinagkaloob. Inaalam ng mata ng Diyos ang bawat sentimo na itinalaga sa Kanyang gawain, at ang pagkukusang-loob o ang pag-aatubili ng nagbibigay. Itinatala rin ang motibo sa pagbibigay. Yaong mga nagsasakripisyo sa sarili at mga nakatalaga na nagbabalik sa Diyos ng mga bagay na para sa Kanya, na iniutos Niya sa kanila, ay gagantimpalaan ayon sa kanilang mga gawa. Kahit na ang mga bagay na itinalaga ay nagamit sa maling kaparaanan sa gayo’y hindi naisagawa ang layunin na inisip ng nagbigay, —ang kaluwalhatian ng Diyos at ang kaligtasan ng mga kaluluwa, — yaong mga nagsakripisyo na may taimtim na kaluluwa, at may paningin na nakatuon sa kaluwalhatian ng Diyos, ay hindi mawawalan ng kanilang gantimpala.”-Ellen G. White, TESTIMONIES FOR THE CHURCH, Vol. 2, p. 518.

“Gusto ng Diyos sa mga tao na manalangin at magpanukala para sa ika-uunlad ng Kanyang gawain. Ngunit, tulad ni Cornelio, tayo ay kailangang magkaisa na manalangin at samahan ng pagbibigay. Ang ating mga panalangin at ang ating mga limos ay aakyat sa Diyos bilang isang bantayog. Ang pananampalatayang walang gawa ay patay; at kung walang buhay na pananampalataya, imposible na malugod ang Diyos. Habang nananalangin tayo, magbigay ayon sa ating makakaya, sa ating pagtatrabaho o sa ating mga ari-arian, para sa katuparan ng ating mga panalangin. Kung ating isasagawa ang ating pananampalataya, hindi tayo kalilimutan ng Diyos. Kanyang tinatandaan ang bawat gawa ng pag-ibig at pagtanggi sa sarili. Kanyang bubuksan ang mga daan na kung maipapakita natin ang ating pananampalataya sa pamamagitan ng ating mga gawa.”—Ellen G. White, ATLANTIC UNION GLEANER, June 17, 1903. 

**Mga Tanong Para sa Talakayan**:

`❶. Paano nagkakaugnay ang panalangin at pagbibigay? Iyon ay, paano maaaring makatulong ang panalangin na malaman mo kung ano, kailan, at magkano ang ibibigay?`

`❷. Isang kilalang magasin sa United States ang nagsabi tungkol sa mga kabataang propesyonal sa Wall Street na kumikita ng napakaraming pera ngunit napakalungkot, walang laman, puno ng pagkabalisa at pag-aalala. Isa sa kanila, isang portfolio manager, ang nagsabi: “Ano ang mahalaga pagkatapos kong mamatay kung nakakuha ako ng dagdag na isang porsiyento sa aking portfolio? Anong liksyon ang makukuha natin mula sa kuwentong ito tungkol sa pagbibigay, pati na ang may sakripisyong pagbibigay, ay may mas kabutihang espirituwal sa nagbibigay, dahil sa nakakatulong ito sa atin na mapalaya mula sa “pandaraya ng mga kayamanan” (Mateo 13:22)?`

`❸. Sa sinipi ni Ellen G. White sa itaas, pansinin ang bahagi tungkol sa mga pondo na “maling gamit.” Bakit mahalaga para sa atin na nagbibigay na panatilihin sa ating isipan ang kaniyang punto?`