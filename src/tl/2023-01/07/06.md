---
title:  Isaalang-alang ang Lalaking si Job
date:   16/02/2023
---

`Basahin ang Job 1:8. Paano inilarawan si Job ng Diyos mismo?`

Iyan ay maganda, na kahit na ang Diyos mismo ay tinawag si Job na “sakdal” at “matuwid” (Job 1:8), napakasakdal at matuwid na walang sinuman sa lupa sa panahong iyon ang makakapantay sa kanya. Muli, ito ang mga sariling salita ng Diyos, ang mga eksaktong salita tungkol kay Job.

Kahit na pagkatapos humarap ni Job sa sunod-sunod na sakuna, inulit ng Diyos ang una Niyang sinabi tungkol kay Job, na walang sinuman sa lupa ang katulad niya, magkakasunod na malalaking kasawian, inulit ng Diyos ang Kanyang unang sinabi kay Job, na walang sinuman sa lupa na katulad niya, sakdal at matuwid atbp, maliban sa isang bagong elemento na idinagdag. Si Job pa rin ang inilalarawan ng lahat ng ito, “bagaman ako ay pinukaw Mo laban sa kanya, na wasakin mo siya nang walang dahilan” (Job 2:3).

At bagaman nasulyapan natin ang kasakdalan at pagiging matuwid ni Job sa kung paanong tumanggi siya na iwan ang Diyos sa kabila nang lahat ng nangyari at sa kabila nang hindi kaaya-ayang paghamak ng kanyang asawa, “Mananatili ka pa ba sa iyong katapatan? Sumpain mo ang Diyos at mamatay ka na!” (Job 2:9), ipinahayag ng aklat ang isa pang aspeto ng buhay ni Job bago nahayag ang drama dito.

`Basahin ang Job 29:12–16. Ano ang ipinakita rito na nagbigay sa atin ng higit na pananaw sa sekreto ng karakter ni Job?`

Marahil ang pinakamaliwanag dito ay ang mga salita ni Job, “At ang usap niyaong hindi ko nakikilala ay aking siniyasat” (Job 29:16). Sa madaling salita, hindi lamang basta naghintay si Job, halimbawa, para sa ilang pulubi na ang suot ay basahan na lumapit sa kanya para sa limos. Sa halip, si Job ay aktibo sa paghahanap ng mga pangangailangan at pagkatapos ay tinugunan ang mga ito.

Iminungkahi ni Ellen G. White, “Huwag ninyong hintayin na tawagin nila [ang mahihirap] ang inyong atensyon sa kanilang mga pangangailangan. Kumilos gaya ng ginawa ni Job. Ang bagay na hindi niya alam ay hinanap niya. Humayo para sa isang inspeksyon na paglilibot at alamin kung ano ang pangangailangan at kung paano ito matutugunan sa pinakamabuting paraan.”-TESTIMONIES FOR THE CHURCH, vol. 5, p. 151. Ito ay isang antas ng pamamahala ng pera at pangangasiwa ng mga panustos ng Diyos na hindi kaugalian ng marami sa mga anak ng Diyos ngayon. 
 
`Basahin ang Isaias 58:6-8. Paano natin kukunin ang mga matandang salitang ito at ating gagamitin sa ating mga sarili ngayon?`