---
title:  Ang Buhay at Paglilingkod ni Jesus
date:   12/02/2023
---

Batay sa naunang paglilingkod ni Jesus sa publiko, naglakbay Siya patungo Nazaret, sa rehiyon ng Galilea. Ito ang Kanyang bayan, at narinig na ng mga lokal na mamamayan ang Kanyang gawain at mga milagro. Bilang Kanyang kaugalian, dumadalo si Jesus sa mga serbisyo ng Sabbath sa sinagoga. Bagaman si Jesus ay hindi isang namumunong rabbi, ang tagapaglingkod ay nagbigay sa Kanya ng balumbon ng Isaias at hinilingan Siya na bumasa mula sa Kasulatan. Binasa ni Jesus ang Isaias 61:1, 2. 

`Basahin ang Lucas 4:16–19 at ihambing sa Isaias 61:1, 2 (tingnan rin ang Lucas 7:19-23). Sa iyong palagay pinili ni Jesus ang partikular na Kasulatang ito? Bakit itinuturing ang mga talatang ito sa Isaias bilang tungkol sa Mesiyas? Ano ang inihayag ng mga ito tungkol sa gawain ng Mesiyas?`

Dahil nakaligtaan marahil ng mga namumuno sa relihiyon ang mga propesiya tungkol sa isang nagdurusang Mesiyas at ginamit nang di-wasto yaong mga tumutukoy sa kaluwalhatian ng Kanyang Ikalawang Pagdating (na maaaring magsilbing isang paalala sa atin kung gaano kahalaga na tunay na maunawaan ang propesiya), karamihan sa mga tao ay naniwala sa maling isipan na ang misyon ng Mesiyas ay palayain ang Israel mula sa mga mananakop at manlulupig, ang Roma. Ang isipin na ang pahayag ng misyon ng Mesiyas ay mula sa Isaias 61:1, 2 ay maaaring tunay na nakakagulat.

Karaniwan na ang mga mahihirap ay minamaliit ng mga walang konsensyang mga opisyal tulad ng mga maniningil ng buwis, yaong nasa kalakalan, at pati na rin ng kanilang kapwa mahihirap. Karaniwan na iniisip na ang kahirapan ay isang sumpa ng Diyos at ang kanilang kawawang kalagayan ay maaaring sarili nilang pagkakamali. Dahil sa ganitong kaisipan, kakaunting tao ang may malasakit sa mga dukha at ang kanilang nakakalungkot na katayuan.

Ngunit ang pagmamahal ni Jesus para sa mga dukha ay isa sa mga dakilang katibayan ng Kanyang pagiging Mesiyas, gaya nang nakikita sa kung paano tinugon ni Jesus si Juan na Tagapagbautismo sa kanyang tanong tungkol sa Kanya bilang Mesiyas (tingnan ang Mateo 11:1-6). “Gaya ng mga alagad ng Tagapagligtas, hindi naunawaan ni Juan na Tagapagbautismo ang likas ng kaharian ni Cristo. Inasahan niya na kukunin ni Jesus ang trono ni David; at habang lumilipas ang panahon, at hindi ginawa ni Cristo ang pag-angkin sa makaharing awtoridad, nagtaka at naguluhan si Juan."-Ellen G. White, THE DESIRE OF AGES, p. 215. 

“Ang dalisay na relihiyon at walang dungis sa harapan ng ating Diyos at Ama ay ito; ang dalawin ang mga ulila at ang mga balo sa kanilang kahirapan, at panatilihin ang sarili na hindi nadungisan ng sanlibutan (Santiago 1:27). Paano tayo matutulungan ng talatang ito para italaga ang ating mga prayoridad?