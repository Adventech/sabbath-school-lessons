---
title:  Karagdagang Kaisipan
date:   17/02/2023
---

“‘Datapuwa’t pagparito ng Anak ng tao na nasa Kaniyang kaluwalhatian, na kasama Niya ang lahat ng mga anghel, kung magkagayo'y luluklok siya sa luklukan ng Kaniyang kaluwalhatian: At titipunin sa harap Niya ang lahat ng mga bansa: at sila’y pagbubukdinbukdin niya. Kaya’t ganito inilarawan ni Cristo, habang nasa bundok ng mga Olibo, sa kanyang mga alagad ang tanawin ang dakilang araw ng paghuhukom. At Kanyang inilarawan ang desisyong ito na pumipihit tungo sa isang punto. Kapag ang mga bansa ay nagtipon sa harap Niya, ay magkakaroon ng dalawang grupo, at ang kanilang walang hanggang patutunguhan ay pagpapasyahan base sa kung ano ang kanilang ginawa o pinabayaang gawin para sa Kanya sa katauhan ng mga dukha at naghihirap.”-Ellen G. White, THE DESIRE OF AGES, p. 637.

“Habang binubuksan mo ang iyong pintuan para sa mga nangangailangan at nagdurusa kay Cristo, iyong tinatanggap ang mga hindi nakikitang mga anghel. Iyong iniimbitahan ang pakikisama ng mga makalangit na nilikha. Nagdadala sila ng isang banal na kapaligiran ng kagalakan at kapayapaan. Dumarating sila na may mga papuri sa kanilang mga labi, at ang isang sagot na himig ay narinig sa langit. Ang bawat gawa ng awa ay gumagawa ng musika doon. (Binibilang ng Ama mula sa Kanyang trono ang mga di-makasariling manggagawa na kasama sa Kanyang mga pinakamahalagang kayamanan.”- THE DESIRE OF AGES, p. 639.
 
**Mga Tanong Para sa Talakayan**:

`Maliban sa katotohanan na ang hulang ito, bagaman mga libong taon na ang edad, sa kasamaang palad ay natupad na, paano mo ito mauunawaan ngayon? May ilan na gumamit sa mga salitang ito para sa lahat upang bigyang katwiran ang hindi pagtulong sa mahihirap, na ganito ang pagdadahilan, “sa katunayan, sinabi ng Diyos na ang mahirap ay laging kasama natin, kaya’t, ito ang talagang nangyayari.” Ano ang mali sa isipang iyon? “Yamang hindi mawawalan ng dukha sa lupain magpakailanman” (Deuteronomio 15:11).`

`Basahin ang 1 Timoteo 6:17-19: “Ang mayayaman sa materyal na bagay ay utusan mong huwag magmataas at huwag umasa sa kayamanang lumilipas. Sa halip, umasa sila sa Diyos na masaganang nagbibigay ng lahat ng mga bagay para sa ating kasiyahan. Utusan mo silang gumawa ng mabuti at magpakayaman sa mabubuting gawa, maging bukas-palad at matulungin sa kapwa. Sa gayon, makakapag-impok sila para sa mabuting pundasyon sa hinaharap, at makakamtan nila ang tunay na buhay.” Pansinin kung ano ang panganib dito: ang magtiwala sa kayamanan ng isang tao kaysa [sa magtiwala] sa Diyos. Bakit parang napakadaling gawin iyon ng mga taong mayroong pera, kahit na alam nila na sa huli maging ang lahat ng kanilang pera ay hindi sila kayang pananatilihing buhay? Bakit kailangan na maging maingat tayong lahat na huwag magtiwala sa anumang bagay maliban sa buhay na Diyos?`