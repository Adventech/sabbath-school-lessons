---
title:  Sa Pinakamaliit sa mga Ito
date:   11/02/2023
---

### Basahin Para sa Pag-aaral sa Linggong Ito
Lucas 4:16-19; Isaias 62:1, 2; Deuteronomio 15:11; Mateo 19:16-22; Lucas 19:1–10; Job 29:12-16.

> <p>Talatang Sauluhin</p>
> “Pagkatapos ay sasabihin ng hari sa mga nasa kanyang kanan, “Halikayo, mga pinagpala ng Aking Ama, manahin ninyo ang kaharian na inihanda para sa inyo mula sa pagkatatag ng sanlibutan” (Mateo 25:34). 
 
Madalas na nagsasalita ang Biblia tungkol sa mga dayuhan (na minsan ay tinatawag na taga-ibang lupain), mga walang ama, at mga walang asawa. Ang grupong ito ay maaaring mga tinutukoy ni Jesus bilang “ang pinakamaliit sa mga kapatid kong ito” (Mateo 25:40).

Paano natin makikilala ang mga taong ito ngayon? Ang mga dayuhan sa panahon ng Biblia ay mga tao na kinailangang umalis sa kanilang tinubuang lupa, marahil ay dahil sa digmaan o taggutom. Ang kaparehas nito sa ating panahon ay maaaring milyong mga takas na naging kawawa dahil sa mga pagkakataon na hindi nila piniling maranasan.

Ang mga ulila na mga bata na nawalan ng kanilang ama dahil sa digmaan, aksidente, o karamdaman. Ang grupong ito ay maaaring kasama yaong ang mga ama ay nasa bilangguan o kaya ay wala doon. Isang napakalawak na bukiran ng paglilingkod ang naipakita.

Yaong mga biyuda na nawalan ng kanilang mga asawa dahil sa mga kaparehong dahilan tulad sa mga ulila. Marami ay mga ulo ng may isang-magulang na pamilya at maaaring gamitin ang tulong na maibibigay ng iglesya. Gaya ng ating makikita sa linggong ito, dahil sa tayo ay mga nangangasiwa ng gawain ng Diyos, ang pagtulong sa mahihirap ay hindi isang pagpipilian. Ito ay pagsunod sa halimbawa ni Jesus at pagsunod sa Kanyang mga utos.