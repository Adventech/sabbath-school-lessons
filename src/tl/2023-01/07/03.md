---
title:  Ang Probisyon ng Diyos Para sa Dukha
date:   13/02/2023
---

Sa kanilang mga sinulat, ang mga manunulat ng Biblia ay isinama ang mga probisyon ng Diyos para sa mga dukha, mga dayuhan, mga balo, at mga ulila. Mayroon tayong mga tala nito mula pa sa Bundok ng Sinai. “Anim na taon mong hahasikan ang iyong lupa at aanihin ang bunga niyaon, Subalit sa ikapitong taon ay iyong papagpahingahin ito at hayaang tiwangwang upang ang dukha sa iyong lupain ay makakain. Ang kanilang maiiwan ay kakainin ng hayop sa bukid. Gayundin ang iyong gagawin sa iyong ubasan at sa taniman ng olibo” (Exodo 23:10, 11).  

`Basahin ang Levitico 23:22 at Deuteronomio 15:11. Gaano man na maaaring kaiba ang konteksto sa ating buhay ngayon, anong mga prinsipyo ang dapat nating kunin mula sa mga talatang ito?`

Karaniwan na nauunawaan na ang “kapatid” dito ay tumutukoy sa kapwa Israelita o kapwa mananampalataya. Itinuturing din natin na sila bilang mga karapat-dapat na mahirap o “ang pinakamaliit na ito sa Aking mga kapatid.” Nagbibigay ng direksyon ang Mga Awit kung paano natin pakisamahan yaong nangangailangan. “Bigyan ninyo ng katarungan ang mahina at ulila, panatilihin ang karapatan ng mga napipighati at mga dukha. Sagipin ninyo ang mahina at nangangailangan; iligtas ninyo sila sa kamay ng masama” (Awit 82:3, 4). Ipinapahiwatig ng talatang ito ang ating pakikisangkot sa mga paraan na higit pa sa pagbibigay ng pagkain.

Pagkatapos ay mayroon pang mga pangako para doon sa mga tumutulong sa mga nangangailangan. “Siyang nagbibigay sa dukha ay hindi kakapusin” (Kawikaan 28:27). “Kung ang hari ay humahatol sa dukha nang may katarungan, ang kanyang trono ay matatatag magpakailanman” (Kawikaan 29:14). At binigyang pansin ni Haring David, “Mapalad siya na nagbibigay pansin sa mga dukha; ililigtas siya ng Panginoon sa panahon ng masama” (Awit 41:1). Kung ganon, ito ay laging isang prayoridad sa kahit na may pagkakataon na nakalimutan na ito.

Sa kabaligtaran nito, kahit na sa makabagong panahon, partikular na sa Inglatera, sa ilalim ng epekto ng tinawag na “Social Darwinism,” marami ang nag-iisip na walang moral na utos para tulungan ang mga dukha kundi sa katotohanan ay maling gawin ito. Sa halip, sa pagsunod sa mga puwersa ng kalikasan, na kung saan nabubuhay ang mga malalakas sa kapahamakan ng mahihina, naniniwala ang mga “Social Darwinist” na makakasama sa lipunan na tumulong sa mga dukha, sa mga sakitin, sa mga mahihirap dahil, kung dadami sila, pahihinain lamang nila sa kabuuan ang kalagayan ng lipunan ng bansa. Gaano man kalupit, ang ganitong kaisipan ay lohikal na bunga ng paniniwala sa ebolusyon at ang maling kuwento na ipinapahayag nito.

`Paano naapektohan ng ebanghelyo, ang isipan na namatay si Cristo para sa lahat, kung paano natin tatratuhin ang lahat, kahit na ano pa man siya?`