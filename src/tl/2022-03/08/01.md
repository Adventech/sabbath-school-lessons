---
title:  Nakikita ang Hindi Nakikita
date:  13/08/2022
---

### Basahin Para sa Pag-aaral sa Linggong Ito
Roma 8:28–39, Juan 14:1–14, Efeso. 1:18–23, Isaias 40:27–31.

> <p>Talatang Sauluhin</p>
> “Sa pananampalataya ay iniwan niya ang Ehipto, at hindi natakot sa poot ng hari, sapagkat siya ay matiyagang nagpatuloy na tulad sa nakakakita sa kanya na hindi nakikita” (Hebreo 11:27).

Ang kahulugan ng pananampalataya sa aklat ng Hebreo ay palaging mapanghamon. “Ngayon, ang pananampalataya ay ang katiyakan sa mga bagay na inaasahan, ang paninindigan sa mga bagay na hindi nakikita” (Hebreo 11:1). Paano tayo makatitiyak sa bagay na hindi natin nakikita? At itong-ito ang inilalarawan ni Moises sa ating talatang sauluhin; “Siya ay matiyagang nagpatuloy na tulad sa nakakakita sa kanya na hindi nakikita” (Hebreo 11:27).

At lalong mapanghamon na isipin na tayo ay tinawag na “sa kanya na hindi nakikita” hindi lang kapag ang mga panahon ay mabuti, kundi tangi na kapag ang mga bagay ay nagiging mali. Sa ganitong kalagayan kailangan natin ang pananampalataya, pananampalatayang tulad ng kay Cristo na hinubog ng katotohanan tungkol sa Diyos at kaharian ng Diyos. Ang katotohanan tungkol sa kabutihan ng ating Ama, ang kapangyarihan sa pangalan ni Jesus, ang kapangyarihan ng Pagkabuhay na mag-uli, at ang pagiging mahabagin ng Diyos, ay mga mahahalagang katotohanang magpapalakas sa atin upang makatayong matatag kapag tayo ay nasa tunawan kung saan maaari tayong matuksong pag-alinlanganan ang lahat ng bagay.

Ang Sanlinggo sa Isang Sulyap: Anong katotohanan tungkol sa Diyos ang makatutulong na magpapanatili sa atin na nakatayo kahit na sa pinakamasamang kalagayan?

*Pag-aralan ang liksyon sa linggong ito bilang paghahanda sa Sabbath, Agosto 20.