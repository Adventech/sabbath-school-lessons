---
title:  Ang Pagmamalabis ng Ama
date:  14/08/2022
---

> <p></p>
> “Kung tunay na mahal ako ng Diyos, tiyak na gagawin niya ang ____________ para sa akin!” Ipinagtataka ko kung ilang beses na ang kaisipang ito ay sumilid sa isip natin. Tumitingin tayo sa mga pangyayari sa buhay natin, pagkatapos ay magsisimulang magtaka kung tunay nga bang mahal tayo ng Diyos, sapagkat kung tunay nga, hindi ganito ang buhay.

May dalawang katuwiran na madalas umaakay sa atin upang mag-alinlangan sa kabutihan ng Diyos. Una, kapag mayroon tayong nag-aalab na pagnanais sa ating mga puso’t isipan para sa isang bagay na pinaniniwalaan nating mabuti, ang isipin na maaaring ang Diyos ay mayroong bagay na kakaiba para sa atin ay tila katawa-tawa. Pangalawa, maaari nating pag-alinlanganan ang kabutihan ng Diyos, sapagkat ang ating mga karanasan ay kumukontra sa ating paniniwala. Kapag may bagay na mabuti sa tingin, o mabuti sa pakiramdam, tunog ay mabuti, o ang lasa ay mabuti, kung magkagayon ito’y mabuti. Nagagalit tayo sa Diyos kapag hindi natin nakamit.

Sa ganitong kalagayan ang pananampalataya gumagawa. Ang pana­nampalataya ay gumagawa sa panahon na tayo ay natutuksong mag-alinlangan sa Diyos at sa Kanyang kabutihan.

`Ang Roma 8:28, 29 ay makapangyarihang mga talata na naglalarawan ng kabutihan ng Diyos sa atin. Ano ang masusumpungan mo sa mga talata na tutulong upang bantayan ang ating pag-iisip laban sa pag-aalinlangan sa kabutihan ng Diyos?`

Sa Roma 8:32 mayroon doong mahalagang lohika na labis na makatutulong sa atin upang hindi madaig ng mga pangyayari. “Kung kahit na ang sarili Niyang Anak ay hindi Niya ipinagkait kundi ibinigay Niya para sa atin, hindi kaya Niya ibibigay sa atin nang buong sagana ang lahat ng bagay, kalakip ni Cristo?” (Ang Salita ng Buhay). Paano natin maaaring isipin na sinugo ng Diyos si Jesus upang mamatay para sa atin tapos magiging kuripot at masamang ugali?

Nangangahulugan itong ang katotohanan ng pagiging mapagkaloob ng Diyos sa atin na nakita sa kamatayan ni Cristo, ay dapat magkaroon ng malakas na dating sa ating mga isipan kaysa lahat ng mga pag-aalinlangan na maaaring likhain ng tunawan sa loob natin.

`Paanong ang katotohanan (ang kabutihan ng Diyos) ay magkakaroon ng makapangyarihang epekto sa iyo kaysa iyong mga pag-aalinlangan? Gumugol ng ilang panahon na pagbulaybulayan ang katotohanang ibinigay ng Diyos si Jesus upang mamatay sa iyong lugar at ang Kanyang hindi mapaniwalaang pagiging mapagkaloob na nagpapatuloy sa libong kaparaanan para sa iyo sa araw na ito. Ano ang ginagawa nito sa iyong pananampalataya?`