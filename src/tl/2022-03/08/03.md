---
title:  Sa Pangalan ni Jesus
date:  15/08/2022
---

> <p></p>
> “Kung kayo’y humingi ng anuman sa pangalan ko ay gagawin ko” (Juan 14:14).

Hindi na magtatagal na makakasama ni Jesus ang mga alagad. Siya na sa kanila ay tumutulong at nagpapalakas ay aakyat na sa langit, at ang mga alagad ay nagpasimula ng malito at mawalan ng kapangyarihan. Subalit bagaman Siya ay hindi na makikita ng mga alagad ng mukhaan magpakailanman, binigyan sila ni Jesus ng kapansin-pansing pangako.

Basahin ang Juan 14:1–14. Ayon sa talatang 13 at 14 si Jesus ay nangako na gagawin niya ang “anumang” bagay para sa atin na hihilingin natin sa kanyang pangalan. Dahil dito, halos palagi nating isinasama sa pagtatapos ng ating mga panalangin, “Sa pangalan ni Jesus, amen.”

`Kapag sinabi natin ang ganito, ano kadalasan ang ating iniisip na kahulugan? Ano ang ibig sabihin ni Jesus kapag hinimok niya na tayo ay manalangin na gaya nito? Anong mga pahiwatig ang nakapaloob sa mga talatang itong nakatutulong sa atin upang maunawaan ang punto na ipinahihiwatig Niya?`

Kapag ang kahilingan natin ay sa “pangalan ni Jesus,” makatitiyak tayo na ang buong makinarya ng langit ay gumagawa sa kapakanan natin. Maaaring hindi natin nakikita ang mga anghel na gumagawa sa palibot natin. Subalit sila ay ipinadala buhat sa trono ng langit sa pangalan ni Jesus, upang ganapin ang ating kahilingan.

Pagka minsan kapag tayo ay nanalangin sa pangalan ni Jesus, namulat tayo at umaasang nag-iba na ang lahat ng mga bagay sa paligid natin, subalit ganoon pa rin. Kung magkagayon, samantalang ang kapangyarihan ng Diyos ay maaaring dumating na may di-pangkaraniwang epekto, tulad ng pakalmahin Niya ang bagyo, maaari ring dumating na may katahimikan, hindi namamalayan, na tulad ng kapangyarihan ng Diyos na tumulong kay Jesus sa Getsemani. Ang di-pangkaraniwan ay maaaring hindi biglaang dumating, subalit hindi ito nangangahulugan na ang Diyos ay hindi gumagawa para sa atin.

`Basahin uli ang Juan 14:1–14. Samantalang iyong binabasa, isaisip mong si Jesus ay nakikipag-usap sa iyo ng mukhaan. Anong pag-asa at pagpapalakas ng loob ang maaari mong makuha mula sa mga pangakong ito? Tanungin mo rin ang iyong sarili, “Anong mga bagay sa buhay ko ang nakahahadlang sa akin upang maganap ang mga pangakong ito sa akin? Anong mga layunin sa aking puso ang dapat kong gawin?”`