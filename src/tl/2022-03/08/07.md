---
title:  Karagdagang Kaisipan
date:  19/08/2022
---

Basahin ang Ellen G. White, “In the Days of Queen Esther,” pp. 598–606, sa Prophets and Kings.

“Hindi ba sinabi ng Diyos na ibibigay Niya ang Banal na Espiritu sa mga humihingi sa Kanya? At hindi ba tunay ang Espiritung ito, tunay na gumagabay? Ang iba ay tila natatakot na paniwalaan ang salita ng Diyos na iniisip na hindi tunay na totoo sa kanila. Nananalangin sila sa Panginoon na turuan sila subalit natatakot naman na kilalanin ang ipinangakong salita ng Diyos at paniwalaan na sila ay naturuan Niya. Hanggang lumalapit tayo sa ating Amang nasa langit na may pagpapakumbaba at may espiritung maturuan, nagnanais at sabik na matuto, bakit pag-aalinlanganan natin ang katuparan ng Kanyang mga pangako? Hindi mo dapat pagdudahan Siya kahit sa isang saglit na sa gayon ay hindi iginagalang Siya. Kapag hinanap mong malaman ang Kanyang kalooban, ang bahagi mo sa operasyon na kasama ang Diyos ay manampalataya na ikaw ay pangungunahan at gagabayan at pagpapalain sa paggawa ng Kanyang kalooban. Makabubuting hindi pagtiwalaan ang ating sarili kaysa lagyan ng ibang kahulugan ang Kanyang mga katuruan, subalit dapat ito ay gawing paksa ng pananalangin, at magtiwala sa Kanya, at laging pagtiwalaan Siya ng lubusan, na ang Kanyang Banal na Espiritu ay aakay sa iyong unawain ng tama ang Kanyang mga panukala at ang paggawa ng Kanyang kalooban.”—Ellen G. White, Manuscript Releases, vol. 6, p. 225.

“Ang pananampalataya ay lumalagong matatag sa pagsalungat sa pag-aalinlangan at tumututol na mga impluwensya. Ang karanasang natamo sa ganitong mga pagsubok ay higit na mahalaga kaysa pinakamahal na pahiyas.”—Ellen G. White, Testimonies for the Church, vol. 3, p. 555.

**Mga Tanong Para sa Talakayan**:

`Bilang klase; pag-usapan ang uri ng bagay na pinaniniwalaan natin na hindi natin nakikita, mga bagay na alam nating tunay ngunit hindi abot ng ating paningin. Paano ito makatutulong sa ating maunawaan ang kahulugan ng nakikita “Siya na hindi nakikita”?`

`Pag-usapan ang huling katanungan sa aralin noong Miyerkules. Gaano kadalas nasusumpungan natin ang ating sarili sa gayong kalagayan? Ano ang ating magagawa upang magtiwala tayo na ang pamamaraan o daan ng Panginoon ang pinakamabuti, kahit na hindi iyon ang gusto natin.`

`Kung “ang pananampalataya ay lumalagong matatag sa pagsalungat sa pag-aalinlangan at sa mga tumututol na impluwensya” at ito ay aakay sa bagay na lubhang mahalaga, “higit na mahalaga kaysa pinakamahal na pahiyas,” papaano nito babaguhin ang paraan ng pagtingin natin sa gayong salungatan?`

`Karamihan sa atin ay nakakita na ng mga tao, kahit na kapwa Cristiano, sa kalagayan na kung saan, ayon sa ating pananaw ang kahihinatnan ay kakila-kilabot. Ang masamang bagay na iniisip natin ay nangyari nga, sa kabila ng ating pananalangin at mabuting pagsisikap. Paano natin mauunawaan ito sa liwanag ng ating pinag-aaralan?`