---
title:  Ang Kapangyarihan ng Pagkabuhay na Mag-uli
date:  16/08/2022
---

Ang Pagkabuhay na mag-uli ay tumutugon sa problema ng kawalang kakayahan ng tao. Kapag iniisip natin ang tungkol sa buhay, kamatayan, at pagkabuhay na mag-uli ni Jesus, madalas nating naiisip kung paanong ang kamatayan ni Jesus ay ang naging pangyayari na naglagay sa atin na maging ganap sa Diyos. At iyon naman ay totoo.

Gayon pa man, ang Pagkabuhay na mag-uli ay nagdagdag ng natatanging sukat ng kaligtasan. Ang pagkabuhay na mag-uli ni Jesus ay makabuluhan hindi sapagkat ipinakikita nito sa atin na isang araw tayo ay bubuhaying mag-uli rin naman. Ang Pagkabuhay na mag-uli ay naglagay kay Jesus sa kanang kamay ng Ama sa posisyon ng kapangyarihan at awtoridad. Ang kapangyarihang itong nasa pagkabuhay na mag-uli ay siya ring kapangyarihan na ginawa ng Diyos na magagamit para sa atin.

`Sa Efeso 1:18â€“23, nagsalita si Pablo tungkol sa kapangyarihan ng Diyos. Ano ang itinuturo ng mga talatang ito tungkol sa kapangyarihan ng Pagkabuhay na mag-uli? Ano ang pag-asa at mga pangako para sa iyong sarili ang masusumpungan mo sa mga talatang ito?`

Idinadalangin ni Pablo na ang mga taga-Efeso ay makaunawa ng ilang bagay na maaaring maunawaan ng tama sa pamamagitan lamang ng tulong ng Diyos: (1) na mayroong pag-asa ng pagbabago at ng walang hanggang hinaharap na kung saan tayo ay tinatawag ni Jesus; (2) na ating nauunawaan ang kapangyarihan na ipinakita para sa ating kapakanan.

Pinagsikapan ni Pablo na ilarawan kung gaano kagilagilalas ang kapangyarihang ito. Ang kapangyarihan na magagamit para sa atin ngayon ay siya ring kapangyarihan na bumuhay na mag-uli kay Jesus, hindi lang para ilabas buhat sa lupa at mabuhay, kundi tungo sa lugar ng kapangyarihan sa kanan ng Ama.

Subalit hindi natapos doon si Pablo, Ang Pagkabuhay na mag-uli ay hindi basta nagbigay ng kahit anong uri ng kapangyarihan kay Jesus, kundi ng kapangyarihan upang mamuno at maipagkaloob ang lahat ng maaaring ibigay sa kanyang bayan na kakailanganin hanggang sa walang hanggan!

`Gumawa ng listahan ng bahagi sa inyong buhay na kailangan mo ang kapangyarihan nang binuhay na mag-uli na si Jesus. Kung tapos ka na, ipanalangin mo na ang kapangyarihang ito ay magamit sa lahat ng bahaging ito ng iyong buhay na nangangailangan. Sa panahon ding ito, ano ang magagawa mong mabuti, anong mga pagpili ang maaari mong gawin, na magpapahintulot sa kapangyarihang itong gumawang may kalayaan sa iyong buhay?`