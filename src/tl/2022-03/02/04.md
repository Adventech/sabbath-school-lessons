---
title:  Tunawan ng Kasalanan
date:  05/07/2022
---

> <p></p>
> “Sapagkat ang poot ng Diyos ay nahahayag mula sa langit laban sa lahat ng kalikuan at kasamaan ng mga tao, na sa pamamagitan ng kanilang kasamaan ay pinipigil ang katotohanan” (Roma 1:18).

Lahat ng bagay na ating ginagawa ay may resulta. Kapag ikaw ay tumayo sa initan na may ice cream, tiyak na matutunaw iyon. Palaging magkasama ang dahilan at resulta. At gaano man natin kadesperadong naisin ang mga bagay na maging iba, ito ay pareho sa kasalanan. Ito ay palaging umaani ng mga resulta. Hindi dahil ang Diyos ay nakaupo sa langit na nag-iisip kung anong kakila-kilabot na mga bagay ang magagawa Niya sa mga taong nagkakasala; hindi, ang kasalanan mismo ay dumarating na may kaakibat na resulta.

Ang problema, sa maraming pagkakataon, iniisip nating hindi na papansinin ng Diyos, at sa pagkakasala ay hindi makakaranas ng resulta. Hindi iyon mangyayari. Niliwanag ni Pablo na ang pagkakasala ay magdadala ng resulta, hindi lamang sa walang hanggan, kundi kahirapan at nakapag-aalalang resulta ngayon.

`Sa Roma 1:21–32, inilarawan ni Pablo ang proseso ng mga taong nahuhulog sa pagkakasala at ang resulta ng mga kasalanang iyon. Basahin ng maingat at may pananalangin ang mga talatang ito at alamin ang buong kahulugan ng sinasabi ni Pablo, na may pagtutuon ng pansin sa kung paano nagaganap ang kasalanan at ang resulta nito.`

Sa naunang talata ay inilarawan ni Pablo ang resulta ng kasalanan bilang “poot ng Diyos” (Roma 3:18). Ang poot ng Diyos sa talatang ito ay simpleng pagtawag ng Diyos sa mga tao upang anihin ang kanilang itinanim. Kahit na sa mga Cristiano, hindi laging nanghihimasok Siya kaagad upang alisin ang sakit na bunga ng ating mga gawa. Maraming beses na Kanyang ipinahihintulot na maranasan natin ang resulta ng ating mga gawa upang ating maunawaan kung gaano makapaminsala at nakagagalit ang ating mga kasalanan.

Ating isinasaalang-alang ang mga bunga ng pagsira sa mga moral na utos ng Diyos. Subalit paano naman ang pagsira natin sa batas ng kalusugan ng Diyos? Ang ating katawan ay tahanan ng Diyos. Kung ating inaabuso ang ating katawan sa pamamagitan ng pagkain ng hindi nakapagpapalusog o hindi nag-eehersisyo, o madalas na pagtatrabaho ng sobra, kasalanan din ito laban sa Diyos. Ito rin ay may ibubungang masama na makalilikha ng proseso ng tunawan.

`Sa iyong sariling buhay, paano ka nag-ani ng bunga ng iyong kasalanan? Anong aral ang natutuhan mo? Anong pagbabago ang kailangan mong gawin upang hindi na maulit ang iyong pinagdaanan?`