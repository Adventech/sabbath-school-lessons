---
title:  Tunawan ng Pagdadalisay
date:  06/07/2022
---

> <p></p>
> “Kaya’t ganito ang sabi ng Panginoon ng mga hukbo: ‘Tingnan mo, akin silang dadalisayin at susubukin, sapagkat ano pa ang aking magagawa, dahil sa mga kasalanan ng aking bayan?’ ” (Jeremias 9:7).

“Kung nagdala ang Espiritu ng Diyos sa iyong isipan ng salita ng Panginoon na nakasasakit sa iyo, makatitiyak kang mayroong bagay sa iyo, na nais Niyang saktan hanggang sa ikamamatay.”—Oswald Chambers, My Utmost for His Highest (Uhrichaville, OH: Barbour & Company, Inc. 1963), p. 271.

`Paano mo nauunawaan ang sipi sa itaas at ang talata sa Biblia? Ano ang iyong naging masakit na karanasan sa tunawan ng pagdadalisay?`

`Basahin ang Jeremias 9:7-16. Sinabi ng Diyos na akin silang “dadalisayin at susubukin” o “tutunawin” ang Juda at Jerusalem (Jeremias 9:7). Ano ang dalawang kadahilanan na ibinigay ng Diyos para rito? (Jeremias 9:13, 14). Papaano mangyayari ang pagdadalisay? (Jeremias 9:15, 16).`

Ang pagdadalisay at pagsubok ng Diyos ay may karahasan. Maaaring may tatlong kadahilanan kung bakit ang pagdadalisay at pagsubok ay tila tulad ng tunawan. Una, nakararanas tayo ng sakit samantalang pinahihintulutan ng Diyos ang mga pangyayari upang mapansin natin ang ating mga kasalanan. Nauna pa rito, malungkot na isinulat ni Jeremias “Ang panghihip ay humihihip ng malakas; ang tingga ay natutunaw sa apoy; sa walang kabuluhan nagpapatuloy ang pagdalisay, sapagkat ang masasama ay hindi natatanggal” (Jeremias 6:29). Kaya, kung minsan marahas na pagkilos ay kailangan upang makuha ang ating pansin. Ikalawa, nakararanas tayo ng matinding paghihirap samantalang nalulungkot tayo dahil sa kasalanang atin nang malinaw na nakikita. Ikatlo, nakararanas tayo ng pagkabigo samantalang pinagsisikapan nating magbago ng buhay. Maaaring mahirap at masakit na piliing iwanan ang mga bagay na naging bahagi na ng iyong buhay.

`Pag-isipan mo ang tungkol sa mga kasalanang pinaglalabanan mo. Kung ikaw ay dadalisayin at susubukin ng Diyos sa araw na ito, paano Niya ito gagawin? Anong dapat mong gawin ngayon upang harapin ito bago gumawa ang Diyos ng marahas na hakbang sa iyo tulad ng ginawa niya sa Israel?`