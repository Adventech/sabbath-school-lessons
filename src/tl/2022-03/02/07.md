---
title:  Karagdagang Kaisipan
date:  08/07/2022
---

Basahin ang mga sulat ni Ellen G. White “Effectual Prayer,” sa Signs of the Times, Nov. 18, 1903; Ellen G. White Comments, p. 1182, sa The SDA Bible Commentary, vol. 4; “God Permits Trial and Affliction to Purify Me,” p. 92, sa My Life Today.

“Siya na nakababasa ng puso ng tao ay higit na nakababatid ng kanilang pag-uugali kaysa sila mismo sa kanilang sarili. Nakikita Niya na ang iba ay may kapangyarihan at madaling tumanggap na kung matuturuan ng tama, ay maaaring magamit sa pagsulong ng Kanyang gawain. Sa Kanyang kalooban, dinadala Niya ang taong ito sa iba’t-ibang kalagayan at iba’t-ibang pagkakataon upang kanilang matuklasan sa kanilang pag-uugali ang depekto na hindi nila nalalaman. Binibigyan Niya sila ng pagkakataon na ituwid ang kanilang depekto at gawing angkop sila sa paglilingkod sa Kanya. Kadalasan, ipinapahintulot Niya ang apoy ng kahirapan upang saktan sila upang sila ay madalisay.”—Ellen G. White, The Ministry of Healing, p. 471.

**Mga Tanong Para sa Talakayan**

`Tunay na mahirap samantalang inaani natin ang bunga ng kasalanan. Itinatanong natin, “Magagawa ko pa bang maging matuwid muli sa Diyos?” Anong mga pangako ang ginawa ng Diyos na makapagpapalakas sa atin upang magtiis hanggang sa panahong iyon at hindi susuko? (Tingnan ang sinulat ni Pablo sa Roma 5:1–11.) Anong sasabihin mo sa nagtatanong sa iyo ng katanungan ito?`

`Ano ang ibig sabihin ni Ellen G. White ng “sa Kanyang Kalooban”? Paano ito napapangyari? Paano mong nalalaman na may nangyari sa pamamagitan ng Kanyang kalooban? Ano ang ginawa ng “kalooban” ng Diyos na naghatid sa pagsubok sa sarili mong buhay? Sa inyong klase, pag-usapan ang inyong natutuhan sa panahong ito. Paano ka makatutulong sa isang nagtataka, hindi niya malaman kung ang pangyayari, ay tunay na “Kanyang kalooban”?`

`Kung may nalalaman kang sumasailalim sa karanasan ng tunawan ngayon, mahalaga ba o dapat maging mahalaga, kung ano ang nagdala nito? Ano ang gagawin mo sa taong ito at sa kanyang mga pagdurusa, ano man ang naging dahilan?`

`Isang kabataang Cristiano na nakatira sa Timog America ay nakaranas ng mapait na pagsubok. Pagkatapos nito, lumipat siya sa Europa at nagkomentaryo sa isang tao. “Iniwan ko ang aking bangkay sa Timog America.” Ano ang kahulugan nito? Bakit tayong lahat, sa isang banda, ay mag-iwan ng ating bangkay saan man? Ano ang ginagampanan ng pagsubok sa ganitong pamamaraan.`

`Bilang isang klase, magpanukala ng pagdalaw sa hospital, o saan man na kayo ay makatutulong, makaaaliw, at makikigalak doon na sa anumang paraan ay nasa tunawan.`