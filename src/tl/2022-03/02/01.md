---
title:  Ang mga Tunawang Darating
date:  02/07/2022
---

### Basahin Para sa Pag-aaral sa Linggong Ito
1 Pedro 4:12-19, 1 Pedro 5:8-11, Roma 1:21-32, Jeremias 9:7-16, 2 Corinto 12:7-10.

> <p>Talatang Sauluhin</p>
> “Mga minamahal huwag kayong magtaka tungkol sa mahigpit na pagsubok na dumarating sa inyo upang kayo’y subukin, na waring may isang kataka-takang bagay na nangyayari sa inyo. Kundi kayo’y magalak yamang kayo’y nakikibahagi sa mga pagdurusa ni Cristo, upang kayo man ay matuwa at sumigaw sa galak kapag ang kaluwalhatian niya ay nahayag” (1 Pedro 4:12, 13).

Sa chemistry labs kadalasan ay naglalagay ng iba’t ibang bagay sa isang sisidlan at paiinitin ito sa pinakamataas na temperatura. Samantalang ang pinaglalagyan ay umiinit, ang materyal ay maaaring matunaw, naglalagitikan, naghihiwalay, o nasusunog na mainam, depende kung sa anong bagay ginawa ito. Ang sisidlan ay tinatawag na tunawan.

Ang tunawan ayon sa diksyunaryo ay: (1) isang sisidlan na ginagamit upang pagtunawan ng isang bagay na nangangailangan ng mataas na antas ng init; (2) matinding pagsubok; at (3) lugar o kalagayan kung saan ang malalakas na puwersa ay naglalaban upang magdala ng paglago o pagbabago.

Ang mga pagpapakahulugang ito ng diksyunaryo ay nagbibigay sa atin ng kaunawaan sa kung ano ang nangyayari sa espirituwal na buhay. Sa linggong ito ating bibigyang pansin ang mga kadahilanan na maaaring nasumpungan natin ang ating sarili na nahihirapan at nakararanas ng mga pagsubok sa mga lugar na ang mga kaganapan ay nagiging dahilan ng ating pagbabago, pag-unlad, at paglago ng karakter. Ito’y magpapaging handa sa ating tanggapin ang ginagawa ng Diyos sa ating buhay upang kapag tayo ay malagay na sa tunawan, magkakaroon tayo ng paraan kung paano tutugon.

Ang Sanlinggo sa Isang Sulyap: Ano-anu ang mga dahilan ng mga mahirap na panahon na ating nararanasan sa ating buong buhay.

*Pag-aralan ang liksyon sa linggong ito bilang paghahanda sa Sabbath, Hulyo 9.