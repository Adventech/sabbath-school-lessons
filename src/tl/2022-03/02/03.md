---
title:  Tunawan ni Satanas
date:  04/07/2022
---

> <p></p>
> “Magpakatino kayo, magbantay kayo. Ang diyablo na inyong kaaway ay tulad ng leong gumagala at umuungal, na naghahanap ng kanyang malalapa” (1 Pedro 5:8).

Basahin ang talata sa itaas. Ano ang mensahe para sa atin? Tanungin ang iyong sarili, “Gaano ko ba pinahahalagahan ang mga salitang ito?” Anong mga bagay ang ginagawa mo sa iyong buhay na nagpapakita kung talagang pinahahalagahan mo iyon?

May nakita ka na bang gutom na leon? Tunay ngang kahanga-hanga sapagkat may kakayahan itong hulihin at kainin kahit anong gusto niya. Sinasabi ni Pedro na si Satanas ay gumagala sa gayon ding paraan. Kung magmamasid tayo sa palibot, makikita natin ang resulta ng kanyang pagnanasang pumatay. Kamatayan, pagdurusa, at ang pagpilipit at pagsira ng moralidad, ng banal na pamantayan ng buhay ay laganap. Hindi natin maiwasang hindi makita ang mga gawa ni Satanas.

`Basahin ang 1 Pedro 5:8-11. Paano ang Cristiano kikilos laban sa paggala ni Satanas?`

`Ano ang ipinangako ng Diyos na gagawin sa mga nagdurusa? 1 Pedro 5:10.`

Sinulat ni Pedro ang mga salitang ito sa kaisipan ng pagtugon sa mga pag atake ni Satanas sa pananampalataya ng Cristiano. Subalit tulad ng ating nasabi na, gumagawa si Satanas sa napakaraming iba’t-ibang paraan. At dapat malaman natin ang katunayan at kapangyarihan ng ating kaaway, hindi tayo dapat manghina, sapagkat lagi nating aalalahanin na dinaig na ni Jesus si Satanas, si Satanas ay talunang kalaban, at samantalang nananatili tayong kaugnay ni Jesus, nananampalataya tayo sa Kanya, hindi tayo matatalo. Dahil sa krus, ang tagumpay ni Cristo ay tagumpay rin natin.

`Pag-isipan ang iba pang paraan kung saan nagdudulot ng pasakit si Satanas. Papaanong ang pagbabasa ng 1 Pedro 5:8-11 ay makatutulong sa atin upang harapin ang mga kahirapang ating nararanasan dahil sa ating naging kalagayan ng paninirahan sa makasalanang sanlibutang pinagdalhan ni Satanas ng malawakang kapinsalaan?`