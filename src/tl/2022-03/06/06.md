---
title:  Ang Pangangailangan na Magtiyaga
date:  04/08/2022
---

`Basahin ang kasaysayan ng pakikipagbuno ni Jacob sa Diyos (Genesis 32). Ano ang sinasabi ng kasaysayang ito sa atin tungkol sa pagtitiyaga kahit sa gitna ng malalaking panghihina ng loob? (Ingatan sa isip ang buong konteksto ng kalagayan ni Jacob, bago ka sumagot.)`

Maaari nating malaman kung ano ang tama at gamitin ang ating kalooban upang gawin ang tamang bagay; subalit kapag tayo ay nasa ilalim ng mahirap na kalagayan, ay magiging napakahirap na manatiling nanghahawak sa Diyos at sa Kanyang mga pangako. Iyon ay dahil tayo ay mahina at matatakutin. Kung magkagayon, isa sa mahalagang lakas ng Cristiano ay pagtitiyaga, ang kakayahang manatiling nagpapatuloy sa kabila ng tila nais ng sumuko.

Isa sa pinakadakilang halimbawa ng pagtitiyaga sa Biblia ay si Jacob. Maraming taon na ang nakalipas, niluko ni Jacob ang kanyang kapatid na si Esau, at ang kanyang ama upang mapabigay sa kanya ang pagkapanganay (Genesis 27), at buhat noon, ay palagi na siyang tumatakbo sa takot sa pagnanais ni Esau na papatayin siya. Kahit na siya ay binigyan ng Diyos ng mga kahanga-hangang pangako ng patnubay at maraming pagpapala nang nanaginip siya nang hagdan na umabot sa langit (Genesis 28), ay nananatili siyang natatakot. Si Jacob ay nangangamba sa katiyakan ng Diyos na siya ay tinanggap na kung magkagayon ang mga pangako na ginawa para sa kanya maraming taon na ang nakalipas ay totoo pa rin. Samantalang nakikipagbuno siya sa isang tao, na sa totoo ay si Jesus, ay luminsad ang balakang ni Jacob. Buhat ng sandaling iyon, hindi na siya maaaring makipagbuno, sapagkat ang kirot ay napakatindi. Nagkaroon sana ng banayad na paglipat buhat sa labanan tungo sa pagkapit. Si Jacob ay kumapit kay Jesus dahil sa hindi makayanang kirot hanggang tumanggap siya ng katiyakan ng pagpapala. Kaya sinabi ni Jesus sa kanya, “Bitawan mo ako, sapagkat nagbubukang-liwayway na” (Genesis 32:26).

Dumating ang basbas kay Jacob sapagkat kumapit siya kay Jesus dahil sa sakit. Ganoon din sa atin. Maaari ring palinsadin ng Diyos ang ating mga “balakang” at tawagan tayong kumapit sa Kanya sa pamamagitan ng mga kirot. Tunay na pinahihintulutan ng Diyos ang masasakit na peklat upang makapagpatuloy—si Jacob ay nanatiling papilay-pilay nang kanyang katagpuin ang kanyang kapatid. Sa panlabas na hitsura iyon ay kahinaan, subalit para kay Jacob iyon ay pagkakilanlan ng kalakasan.

`Ano ang ilang mga praktikal na pagpili na maaari mong gawin (samahan, paraan ng pamumuhay, babasahin, ugaling pangkalusugan, espirituwal na buhay) na makatutulong sa iyo para makapagtiyagang mabuti kasama ng Panginoon sa gitna ng mga tukso at panghihina ng loob?`