---
title:  Ang Disiplinadong Kalooban
date:  02/08/2022
---

Isa sa pinakamalaking kaaway ng ating kalooban ay ang ating damdamin. Dumarami ang nabubuhay sa kultura na patuloy na inaagusan ng mga larawan at musika na direktang nakagaganyak sa ating mga pandama, tumatama sa ating emosyon—galit, takot, o nasa—na hindi natin napagtatanto. Gaano kadalas naiisip natin ang bagay tulad ng “Ano ang gusto kong kainin para sa hapunan?” “Ano ba ang nais kong gawin sa araw na ito?” “Mabuti bang bilhin ko ito?” Ang pakiramdam ay may napakalapit na ugnayan sa pagpapasya. Hindi naman nangangahulugang masama ang pakiramdam, subalit kung paano ako nakakadama tungkol sa isang bagay ay maaaring may kinalaman sa kung ano ang tama o pinakamabuti. Tunay na ang damdamin natin ay maaaring magsinungaling sa atin (“Ang puso ay mandaraya kaysa lahat ng bagay” [Jer. 17:9]) at maaaring makalikha ng huwad na larawan ng reyalidad na aakay sa atin na gumawa ng masamang pagpili, naglalagay sa atin sa tunawan na tayo ang gumawa.

`Anong halimbawa ang masusumpungan mo sa Biblia, na kung saan ang mga tao ay gumawa ng pagpili batay sa damdamin sa halip na sa salita ng Diyos? Ano ang mga ibinunga? Tingnan halimbawa ang Genesis 3:6; 2 Samuel 11:2–4; Galacia 2:11, 12.`

`Basahin ang 1 Pedro 1:13. Ano ang nakakapagpaisip kay Pedro at ano ang nais niyang gawin ng magbabasa?`

Nauunawaan ni Pedro na ang pag-iisip ay ang timon ng katawan na ating hinahawakan. Alisin ninyo ang paghawak sa pag-iisip at tayo ay hahawakan ng kung anong damdamin na sasabog sa atin.

Isiping naglalakad ka sa makitid na daan patungo sa bahay ng Pastol. Sa dinadaanan mo ay maraming mga daan na patungo naman sa ibang patutunguhan. Ang iba sa mga daang ito ay patungo sa mga lugar na hindi natin nais na dalawin. Ang iba naman ay nakakatukso; nakagaganyak sila sa ating mga damdamin, sa ating emosyon, at pagnanasa. Kung sakali at bagaman alam natin na kapag dumaan tayo sa alin man sa mga landas na ito, ay mawawala tayo sa tamang landas at mapatungo sa daan na maaaring napakahirap na hindi ka na makaalis doon.

`Anong napakahalagang pagpapasya ang kinakaharap mo? Tanungin mo ang iyong sarili na may katapatan, “Paano ko malalaman kung ibinabatay ko ang aking pagpili sa pakiramdam, sa emosyon, sa nasa, na mga salungat sa salita ng Diyos?”`