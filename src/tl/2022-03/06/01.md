---
title:  Buong Lakas na Nagsisikap
date:  30/07/2022
---

### Basahin Para sa Pag-aaral sa Linggong Ito
Juan 16:5–15; Colosas 1:28, 29; 1 Pedro. 1:13, Mateo 5:29; Genesis 32.

> <p>Talatang Sauluhin</p>
> “Dahil dito’y nagpapagal din naman ako at nagsisikap ayon sa kanyang paggawa na gumagawa sa akin na may kapangyarihan” (Colosas 1:29).

Isang lalaki at babae ang naupong magkasama sa isang palabas. Pareho nilang naranasan ang mamatayan ng anak. Ang anak na lalaki ng babae ay pinatay 20 taon na ang nakalilipas, at ang kanyang galit at kapaitan ay gayon na lamang. Ang lalaki naman ay ibang iba. Ang kanyang anak na babae ay pinatay ng mga terorista ilang taon lamang ang nakalilipas. Nagsasalita siya tungkol sa pagpapatawad sa mga pumatay at sa kung paanong binago ng Diyos ang mga kirot ng kanyang puso. Gaano man katindi ng kanyang pighati, ang lalaking ito ay naging ilustrasyon ng kung paanong nakapagdadala ang Diyos ng kagalingan sa pinakamadilim na sandali ng ating buhay.

Paanong ang dalawang taong ito ay magkaiba ang naging tugon? Paano nangyayari ang espirituwal na pagbabago sa buhay ng isang Cristiano, na binibigyan siya ng kakayahang maging matatag sa mga tunawan ng buhay sa halip na lubusang madaig ng mga ito?

Ang Sanlinggo sa Isang Sulyap: Ano ang papel ng ating kalooban at ng ating pagpili, sa pakikibaka sa sarili at sa kasalanan? Paano natin maiiwasan ang pagkakamali ng pagpapahintulot sa ating pakiramdam na siyang manguna sa pagpapasya na ating ginagawa? Bakit kinakailangan na maging matatag at hindi sumusuko kapag nasa tunawan?

*Pag-aralan ang liksyon sa linggong ito bilang paghahanda sa Sabbath, Agosto 6.