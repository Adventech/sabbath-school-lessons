---
title:  Ang Kombinasyon ng Diyos-Tao
date:  01/08/2022
---

Ano ang naging pinakamalaking nagawa mo sa buong buhay? Malamang ay, anuman ang iyong naabot ay hindi nangyari dahil sa iyong paggulong sa kama tuwing umaga. Kung nais nating may marating na mahalaga sa buhay na ito, nangangailangan ito ng panahon at pagsisikap. Gayon din sa pagiging alagad ni Cristo walang pagkakaiba.

`Basahin ang Colosas 1:28, 29. Bagaman sinasabi ni Pablo ang tungkol sa Diyos na gumagawa sa kanya, sa anong paraan ipinakita niya ang pagsangkot ng pagsisikap ng tao? Tingnan din ang Deuteronomio 4:4, Lucas 13:24, 1 Corinto 9:25, Hebreo 12:4.`

Sa Colosas 1:29 ay mayroong kapansin-pansin na tama at malalim na pagkaunawa si Pablo sa kanyang kaugnayan sa Diyos sa gawaing ito. Sinabi niya na siya ay nagpapagal at nagsisikap subalit sa pamamagitan ng kapangyarihan ng Diyos.

Ang salita para sa “nagpapagal” ay nangangahulugan na “gumagawa hanggang sa mapagod.” Ang salitang ito ay ginamit upang tukuyin ang atleta samantalang sila ay nagsasanay. Ang salitang “nagsisikap” ay maaaring mangahulugang sa ibang salita ay “matinding paghihirap.” Kaya mayroon tayong larawan ng manlalaro sa pamamagitan ng salita na nagpapakahirap sa lahat ng bagay upang manalo. Subalit may dagdag na kahulugang idinagdag si Pablo, sapagkat si Pablo ay nagpapakahirap, hindi sa pamamagitan ng lahat na mayroon siya kundi ng lahat ng bagay na ibinibigay sa kanya ng Diyos. Kaya tayo ay iniwan ng simpleng konklusyon tungkol sa gawain ni Pablo—ito ay paglilingkod na ginawa na may malaking pansariling pagpapagal at disiplina, subalit ginawa sa pamamagitan ng kapangyarihan ng Diyos. Ang ganito ring ugnayan ang gumagawa samantalang nagsisikap tayo sa pagpapalago ng karakter ni Cristo sa ating buhay.

Mahalaga itong alalahanin, sapagkat nabubuhay tayo sa sanlibutang ito kung saan nagnanais tayo ng higit at higit subalit pakaunti ng pakaunti ang pagsisikap. Ang ganyang kaisipan ay dahan-dahang nakapasok sa Cristianismo. Ang ibang Cristianong mangangaral ay nangangakong kapag manampalataya ka lamang, ang Banal na Espiritu ay bababa sa iyo na may kahanga-hangang hindi pangkaraniwang kapangyarihan at magsasagawa ng malalaking kababalaghan. Subalit ito ay maaaring mapanganib, sapagkat aakay ito sa mga tao sa paniniwalang ang kailangan lamang natin ay maghintay sa kapangyarihan ng Diyos, samantalang nakaupong komportable tayo sa ating mga upuan!

`Ano ang iyong sariling karanasang gaya ng pagsusumikap na tinutukoy ni Pablo? Anong mga bagay ang inilatag ng Diyos sa iyong puso na inyong pinagsisikapan? Paano mo matututuhan ang magpasakop sa kalooban ng Diyos?`