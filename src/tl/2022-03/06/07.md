---
title:  Karagdagang Kaisipan
date:  05/08/2022
---

Basahin ang Ellen G. White, “The Night of Wrestling,” pp. 195–203, sa Patriarchs and Prophets; “Consecration,” pp. 43–48, sa Steps to Christ.

“Itong kalooban, na siyang bumubuo ng napakahalagang sangkap ng karakter ng tao, ay napabigay nang magkasala ang tao sa panghahawak ni Satanas; at buhat noon ay gumagawa si Satanas sa tao, sa kalooban at sa paggawa ng kanyang sariling kalayawan, subalit ito’y tungo sa ikapapahamak at kahirapan ng tao”—Ellen G. White, Testimonies for the Church, vol. 5, p. 515.

“Upang tumanggap ng tulong ng Diyos, nararapat kilalanin ng tao ang kanyang kahinaan at mga kakulangan; nararapat niyang ilagay ang kanyang sariling pag-iisip para sa malaking pagbabago na maganap sa kanyang sarili; nararapat siyang mapukaw sa taimtim at matiyagang pananalangin at pagsisikap. Ang maling pag-uugali at kinasanayan ay kailangang mawala; sa pamamagitan lamang ng determinadong pagsisikap para maituwid ang mga pagkakamali at makiayon sa tamang simulain upang ang tagumpay ay masumpungan. Marami ang hindi nagkakamit ng posisyon na maaari nilang gampanan, sapagkat naghihintay sila sa Diyos na gawin para sa kanila ang mga bagay na kung saan ay binigyan sila ng kapangyarihan na gawin nila para sa kanilang sarili. Lahat ng angkop para sa pagiging kapakipakinabang ay kailangang masanay sa pamamagitan ng pinakamatinding disiplina ng pag-iisip at ng moral, at tutulungan sila ng Diyos sa pamamagitan ng pag-iisa ng kapangyarihan ng Diyos at pagsisikap ng tao.”—Ellen G. White, Patriarchs and Prophets, p. 248.

**Mga Tanong Para sa Talakayan**:

`Gaano mo iniisip na talagang kinikilala natin na ang ating kalooban ay “nang magkasala ang tao sa panghahawak ni Satanas”? Papaanong sa pamamagitan ng pagtutuon sa karakter ni Jesus ay maaari nating higit na maunawaan kung gaano kamakasalanan tayo at kung gaano kalaki ang biyaya ng Diyos sa atin?`

`Basahin ang kasaysayan ni Jesus sa Gethsemane (Mateo 26:36–42). Ano ang sariling damdamin at nais ni Jesus, na kasalungat ng kalooban ng Diyos? Ano ang matututuhan natin buhat sa halimbawang ito?`

`Bilang isang klase, pag-usapan ang tungkol sa natatanging bagay sa iyong kultura na maaaring gamitin upang gibain ang ating mga pananggalang at pabayaan tayo na lalong marupok sa mga pag-atake ni Satanas. Ano ang magagawa natin upang matulungan ang ibang kaanib na maging handa sa mga panganib, at matulungan din yaong nakakadama ng pangangailangan ng tulong?`

`Mayroon ka bang kilala sa iyong iglesia na matagal nang hindi nakakadalo na maaaring sumuko na o nagpapanukalang sumuko? Ano ang inyong magagawa bilang grupo upang patibayin ang taong ito, na matulungan siya na huwag tumalikod kay Jesus? Anong mga praktikal na bagay ang inyong magagawa upang matulungan siya?`