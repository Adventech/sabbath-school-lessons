---
title:  Ang Espiritu ng Katotohanan
date:  31/07/2022
---

Nakapanalangin na ba kayo ng, “Pakiusap, Diyos ko, gawin mo akong mabuti!” subalit napakaliit ng tila nabago? Paano nangyayari na nakakapanalangin naman tayo para sa dakilang kapangyarihan ng Diyos sa pagbabago na gumawa sa buhay natin, subalit ang ating mga buhay ay nananatiling gayon pa rin ng dati? Batid natin na ang Diyos ay napakaraming hindi nauubos na hindi pangkaraniwang pinagkukunan na malaya Niyang iniaalok na walang bayad sa atin. Nais natin na samantalahin ang lahat ng iyon, subalit ang ating mga buhay ay tila hindi nagbago sa paraan na tutugma sa kung ano ang iniaalok ng Diyos sa atin.

Bakit? Isa sa dahilan ay nakalulungkot: sapagkat samantalang ang Espiritu ay mayroong walang ubos na kapangyarihan upang baguhin tayo, posible na sa pamamagitan ng ating mga pagpili ay nahahadlangan natin ang magagawa ng Diyos.

`Basahin ang Juan 16:5–15. Sa mga talatang ito, tinatawag ni Jesus ang Banal na Espiritu na “Espiritu ng katotohanan” (Juan 16:13). Ano ang ibig iparating nito na gumagawa ang Banal na Espiritu para sa atin?`

Samantalang ang Banal na Espiritu ay makapagdadala sa atin ng katotohanan tungkol sa ating pagiging makasalanan, hindi Niya magagawang pagsisihin tayo. Maipapakita ng Banal na Espiritu sa atin ang mga dakilang katotohanan tungkol sa Diyos, subalit hindi Niya mapupwersa tayo na manampalataya o sumunod dito. Kung gagawin ng Diyos na puwersahin tayo, kahit sa pinakamaliit na paraan, mawawala ang ating kalayaang pumili, at pararatangan ni Satanas ang Diyos na hinahawakan ng Diyos ang ating mga isipan at puso at magkakaroon siya ng dahilan na paratangan ang Diyos na dinadaya ang dakilang tunggalian. Nang sumiklab ang dakilang tunggalian sa langit, hindi pinuwersa ng Ama natin si Satanas o sinumang mga anghel na maniwalang Siya ay mabuti o matuwid, o puwersahin ang mga anghel na magsisi. At sa Halamanan sa Eden, nang marami na muli ang nakataya, ginawa ng Diyos ang katotohanan tungkol sa kahoy sa gitna ng halamanan ng napakalinaw, subalit hindi Niya hinadlangan si Eva at Adan na gamitin ang kanilang malayang pagpili upang sumuway. Hindi gagawa ang Diyos ng kakaiba sa atin ngayon. Kaya, ipinakikilala ng Banal na Espiritu ang katotohanan tungkol sa Diyos at kasalanan, at sinasabi, “Sa pagtingin ninyo sa kung ano ang ipinakita ko sa inyo ano ang inyong gagawin ngayon?”

Katulad ba nang tayo ay nasa tunawan? Kung minsan ang tunawan ay nariyan, dahil hindi tayo sumunod; o nagsisi man sa ating mga kasalanan. Para sa ating Ama na gumawa sa gayong kalagayan, dapat tahasan nating pipiliin na buksan ang pinto sa pagsisisi at pagsunod upang ang kapangyarihan ng Diyos ay makapasok para baguhin tayo.

`Ano ang pinanghahawakan mong paniniwala na bagong kadadala sa iyo ng “Espiritu ng katotohanan”? Gaano kataimtim na nakikinig ka sa Kanyang tinig? At ang pinakamahalaga sa lahat, anong mga pagpili ang ginagawa mo sa kalayaan ng pagpili`