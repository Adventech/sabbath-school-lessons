---
title:  Matinding Init
date:  23/07/2022
---

### Basahin Para sa Pag-aaral sa Linggong Ito
Genesis 22, Hoseas 2:1–12, Job 1:6–2:10, 2 Corinto 11:23–29, Isaias 43:1–7.

> <p>Talatang Sauluhin</p>
> “Gayunma’y kinalugdan ng Panginoon na mabugbog siya; kanyang inilagay siya sa pagdaramdam; kapag gagawin niya ang kanyang kaluluwa bilang handog pangkasalanan, makikita niya ang kanyang supling, pahahabain niya ang kanyang mga araw; at ang kalooban ng Panginoon ay uunlad sa kanyang kamay” (Isaias 53:10).

Nang ang asawa ng kilalang manunulat na si C.S. Lewis ay namamatay, sinulat ni Lewis, “Hindi dahil sa ako (isip ko lang) ay nasa malubhang panganib ng paghinto na maniwala sa Diyos. Ang tunay na panganib ay ang paniwalaan ang kakilakilabot na bagay tungkol sa Kanya. Ang konklusyon na pinangangambahan ko ay hindi ‘kung magkagayon pagkatapos ng lahat, wala palang Diyos’ kundi ‘ganito pala ang tunay na nais ng Diyos.’ ” —A Grief Observed (New York: HarperCollins Publishers, Inc., 1961), pp. 6, 7.

Kapag naging napakasakit na ng mga bagay-bagay, ang iba sa atin ay tinatalikdan na ang Diyos ng lubusan. Sa mga iba naman katulad ni Lewis, natutukso silang baguhin ang pagkilala tungkol sa Diyos at iniisip na lahat ng uri ng masamang bagay ay tungkol sa Kanya. Ang tanong ay, Gaanong init ba ang makakaya ko? Gaano kainit ang nais na Diyos na pagdadaanan ng Kanyang bayan upang mapapangyari ang Kanyang tunay na layunin ng paghubog tungo sa “larawan ng kanyang Anak” (Roma 8:29).

Ang Sanlinggo sa Isang Sulyap: Bakit handa ang Diyos na ipagsapalaran na hindi maunawaan ng mga taong gusto Niyang makilala Siya at mahalin Siya? Gaano mo iniisip na handa ang Diyos na hindi maunawaan upang mahubog ka lamang sa “larawan ng kanyang Anak”?

*Pag-aralan ang liksyon sa linggong ito bilang paghahanda sa Sabbath, Hulyo 30.