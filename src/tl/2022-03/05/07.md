---
title:  Karagdagang Kaisipan
date:  29/07/2022
---

Basahin ang Ellen G. White, “The Test of Faith,” pp. 145–155, sa Patriarchs and Prophets; “Praise Ye the Lord,” pp. 315–319 sa Testimonies for the Church, vol. 5.

“Palaging sinusubok ng Diyos ang Kanyang bayan sa pugon ng kahirapan. Sapagkat sa pamamagitan ng init ng pugon, ang dumi ay nahihiwalay sa tunay na ginto na karakter ng Cristiano. Binabantayan ni Jesus ang pagsubok; alam Niya kung anu-ano ang kailangan upang dalisayin ang mahalagang metal, upang maipahayag nito ang ningning ng Kanyang pag-ibig. Sapagkat sa pamamagitan ng nababantayang pagsubok, dinidisiplina ng Diyos ang kanyang lingkod. Nakikita Niyang ang iba ay may kalakasang maaaring magamit sa pagpapasulong ng Kanyang gawain, at inilalagay Niya ang taong ito sa pagsubok; at ayon sa Kanyang kalooban dinadala Niya sa tungkulin na susubok sa kanyang karakter…. Ipinakikita Niya sa kanya ang kanyang sariling kahinaan at tinuturuan sila na manalig sa Kanya…. Kaya naaabot ang Kanyang layunin. Sila ay naturuan, nasanay, at nadisiplina, naihanda upang gampanan ang malawak na layunin kung saan ang kanilang kalakasan ay ipinagkaloob sa kanila.”—Ellen G. White, Patriarchs and Prophets, pp. 129, 130.

“Kung dahil sa kagustuhan ng Diyos ay tinawag tayo na magtiis ng mga pagsubok, tanggapin natin ang krus at inumin ang mapait na saro, na isinasaisip na ang kamay ng Ama ang may hawak nito sa ating mga labi. Pagtiwalaan natin Siya sa kadiliman gayon din sa araw. Hindi ba natin mapaniniwalaan na maaari Niyang ibigay sa atin ang lahat para sa ating ikabubuti? … Kahit na sa kadiliman ng pagdurusa, paano tayo makatatanggi na itaas ang ating puso at tinig sa pagpupuri na may pasasalamat, kapag naalaala natin ang pag-ibig sa atin na nahayag sa krus ng Kalbaryo?”—Ellen G. White, Testimonies for the Church, vol. 5, p. 316.

**Mga Tanong Para sa Talakayan**:

`Sa klase, magkaroon ng isang magsasalaysay ng sariling pagsubok sa pananampalataya na, kung hindi kasing tindi ng kay Abraham ay higit na matindi pa. Ano ang natutuhan mo sa kanyang karanasan, buhat sa kanyang tagumpay o kabiguan?`

`Ripasuhin ang huling 24 oras ng buhay ni Cristo bago Siya nabayubay sa krus. Ano ang pinakamabigat Niyang hinarap? Paano Niya natiis? Anong prinsipyo ang maaari nating makuha buhat sa Kanyang halimbawa na magagamit natin sa ating sarili kapag tayo ay nasa kalagitnaan sa ating tunawan?`

`Pag-usapan ang mga kaisipang natalakay sa linggong ito, kung paano na sa pamamagitan ng ating mga pagdurusa ay makapagmiministeryo tayo sa ibang nagdurusa. Gaano man katiyak na mangyayari, anu-ano ang mga suliranin na maaari nating maranasan sa ganitong kaisipan?`

`Sa bandang itaas ay sinabi ni Ellen G. White: “Pagtiwalaan natin Siya sa kadiliman gayon din sa araw” Ito ay madaling sabihin kaysa gawin. Paano tayo makatutulong sa isa’t isa na makapagpaunlad ang uri ng pananampalataya na magpapalakas sa atin na gawin ang gayon? Bakit napakahalaga na pagtiwalaan ang Diyos kahit sa masamang kapanahunan?`