---
title:  Hindi Nasisirang Pag-asa
date:  06/08/2022
---

### Basahin Para sa Pag-aaral sa Linggong Ito
Habakuk 1:1–4, Job 38–41, Isaias 41:8–14, Jeremias 29:1–10, Hebreo 12:1–13.

> <p>Talatang Sauluhin</p>
> “At hindi tayo binibigo ng pag-asa, sapagkat ang pag-ibig ng Diyos ay ibinuhos sa ating mga puso sa pamamagitan ng Espiritu Santo na ibinigay sa atin” (Roma 5:5).

Kapag nasa iglesia na napaliligiran ng mga nakangiting mga tao, napakadali na magsalita at umawit tungkol sa pag-asa. Subalit kapag nasumpungan natin ang ating sarili na nasa tunawan, ang pag-asa ay tila hindi gayon kadali. Kapag ang mga pangyayari ay nanggigipit sa palibot natin, nagsisimula tayong magtanong sa mga bagay-bagay, lalo na ang karunungan ng Diyos.

Sa isa sa kanyang mga aklat, isinulat ni C. S. Lewis ang tungkol sa kunyaring leon. Sa pagnanais na makatagpo ang leong ito, itinanong ng isa kung ang leon ay hindi mapanganib. Sinabihan ang taong ang leon ay mapanganib, subalit “mabuti naman siya.”

Bagaan hindi natin palaging nauunawaan ang Diyos at tila gumagawa ng hindi inaasahang mga bagay, hindi iyon nangangahulugan na ang Diyos ay laban sa atin. nangangahulugan lamang itong wala pa sa atin ang buong larawan. Subalit nahihirapan tayo sa kaisipan na, para sa atin, upang magkaroon ng kapayapaan, pagtitiwala, at pag-asa, ang Diyos ay naiintindihan at mahuhulaan. Kailangan na sa ating pag-iisip Siya ay “hindi mapanganib.” Sa ganitong kalagayan, itinatakda natin ang ating sarili sa pagkabigo.

Ang Sanlinggo sa Isang Sulyap: Paanong ang ating pagkaunawa sa karakter ng Diyos ay nakatutulong upang mapapanatili ang pag-asa sa tunawan?

*Pag-aralan ang liksyon sa linggong ito bilang paghahanda sa Sabbath, Agosto 13.