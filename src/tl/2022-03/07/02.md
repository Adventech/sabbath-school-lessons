---
title:  Ang Malaking Larawan
date:  07/08/2022
---

Kapag tayo ay nasasaktan, napakadaling ipalagay na kung ano lamang ang nangyayari sa atin iyon lang ang problema. Subalit mayroong malaki-laking larawan kaysa sa “ako” (tingnan ang Apocalipsis 12:7, Roma 8:22).

`Basahin ang Habakuk 1:1–4. Ano ang kinakaharap ni Habakuk?`

Maaaring asahan mo na ang Diyos ay magsasalita ng tulad nito, “Grabe talaga yan, Habakuk, kakila-kilabot; pahintulutan Mo akong pumunta diyan para tulungan kayo kaagad.” Subalit ang tugon ng Diyos ay kabaliktaran. Sinabi Niya kay Habakuk na higit pang magiging malala. Basahin ito sa Habakuk 1:5–11.

Ang Israel ay nadalang bihag ng mga taga-Asiria, subalit nangako ang Diyos na higit na masama pa ang darating: Ang mga taga-Babilonia naman ay dadalhing palayo ang mga tao sa Juda. Muling nanangis si Habakuk sa talatang 12–17, at Sinubaybayan niya ang sasabihin ng Diyos.

`Papaanong ang pagpapakilala ng Diyos sa pangakong pagkawasak ng Babilonia sa Habakuk 2:2, 3 ay nagdala ng pag-asa?`

Ang Habakuk 2 ay pangako ng Diyos ng pagkawasak ng mga taga-Babilonia. Ang Habakuk 2:3 ay sinipi ng Hebreo 10:37 na may pagpapahiwatig sa tiyak na pagdating ng Mesiyas sa hinaharap. May gayon ding katiyakan sa pangakong pagkawasak ng Babilonia, kaya mayroon din tayong katiyakan sa pagkawasak ng “dakilang Babilonia” (Apocalipsis 18:2).

Si Habakuk ay nakulong sa pagitan ng malalaking kasamaan na nakapaligid sa kanya at sa pangako ng Diyos na darating na higit na masama. Ngunit sa ganitong kalagayan tiyak na masusumpungan ang ating sarili sa kasaysayan ng pagliligtas. Malalaking kasamaan ay nasa palibot natin, subalit nagpauna ng sinabi ng Biblia na higit pang masama ay darating. Ang susi kung bakit nakapagpapatuloy na buhay si Habakuk ay sapagkat nakita niya ang buong larawan. Kaya sa kapitulo 3 ay nagkaroon siya ng kakayahang manalangin ng hindi kapain-paniwalang panalangin ng pagpupuri dahil sa kung ano ang gagawin ng Diyos sa hinaharap.

`Basahin ang Habakuk 3:16–19. Ano ang kinilala ni Habakuk na dahilan niya ng pag-asa? Ano ang pag-asa ng bayan ng Diyos samantalang naghihintay sa huling tanawin ng propesiya na mabuksan? Paano mo gagawing pansarili ang pag-asang ito?`