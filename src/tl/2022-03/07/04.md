---
title:  Ang Presensya ng Ama
date:  09/08/2022
---

> <p></p>
> “Sapagkat ako, ang Panginoon mong Diyos, ang humahawak ng iyong kanang kamay; ako na nagsasabi sa iyo, ‘Huwag kang matakot, ikaw ay aking tutulungan’ ” (Isaias 41:13).

May nagsabi, “Kapag ang Diyos ay tila malayo, sino ang isa na gumalaw?” Kapag nagkasuliranin, iniisip natin na iniwan tayo ng Diyos. Ang totoo ay hindi naman Siya umaalis.

Ang presensya ng Diyos ay tila napakalayo sa mga Hudyong nangingibang bayan dahil sa pagkabihag. Datapuwa’t, sa pamamagitan ni Isaias, tiniyak sa kanila ng Diyos ang paglaya sa hinaharap. Gayumpaman, samantalang ang aktuwal na pagbabalik sa Jerusalem ay sa marami pang taon sa hinaharap, nais ng Diyos na malaman nila na hindi siya lumayo sa kanila kaya lahat ng dahilan para umasa ay mayroon sila.

`Basahin ang Isaias 41:8–14. Ano ang mga katuwiran para sa pag-asa na maaari mong kilalanin sa mga taong naghihintay ng mataman para sa pagpapalaya sa hinaharap? Paanong ang pangakong ito ay makatutulong sa atin samantalang naghihintay ng pagpapalaya sa pagkatapon sa atin sa lupang ito tungo sa kawakasan?`

Isa sa pinakamakapangyarihang paglalarawan sa mga talatang ito ay masusumpungan sa Isaias 41:13. Ang kataas-taasang Diyos ng sansinukob ay nasabi na ang Kanyang bayan ay hindi dapat matakot, sapagkat Siya ang “humahawak ng iyong kanang kamay.” Isang bagay ang isip-isiping ang Diyos ang gumagabay sa mga pangyayari sa lupa buhat sa malaking tronong napakalayo sa lupa. Subalit kakaiba ring larawan na malaman na Siya ay napakalapit na hinahawakan ang kamay ng Kanyang minamahal na bayan.

Kapag tayo ay abala, mahirap maalala na ang Diyos ay napakalapit sa atin. Subalit kapag naalaala natin na Siya ay Immanuel, “kasama natin ang Diyos,” gumagawa ito ng pagkakaiba. Kapag ang presensya ng Diyos ay sumasaatin, gayon din ang Kanyang mga layunin, Kanyang mga pangako, at ang Kanyang nagbabagong kapangyarihan.

`Sa mga susunod na araw, subukang mag-eksperimento. Sa bawat sandali, subukan mong alalahanin na ang Diyos ay napakalapit sa iyo na anupa’t hawak ang iyong kamay at nangangako ng pagtulong sa iyo. Ingatan ang tala kung paanong binabago nito ang paraan ng iyong buhay. Maging handa na talakayin ang iyong karanasan sa klase sa Sabbath.`