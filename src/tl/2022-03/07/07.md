---
title:  Karagdagang Kaisipan
date:  12/08/2022
---

Basahin ang Ellen G. White, “The School of the Hereafter,” pp. 301–309, sa Education; “Help in Daily Living,” pp. 470, 471, sa The Ministry of Healing.

“Sa karanasan ng lahat may mga panahon ng masidhing pagkabigo at ganap na mga araw ng panlulupaypay—kapag ang kalungkutan ay bahagi nito, at napakahirap na mapaniwalaan na ang Diyos ay Siya pa ring nananatiling mabait na tagapagkaloob sa Kanyang mga anak sa lupa; may mga araw na ang kaguluhan ay nangliligalig sa kaluluwa, hanggang ang kamatayan ay higit na pipiliin kaysa buhay. Sa panahong ganito marami ang bumibitaw sa Diyos at nadadala sa pagkaalipin ng pag-aalinlangan, ang alipin ng kawalang paniniwala. Maaari bang sa panahong gayon sa pamamagitan ng espirituwal na kaisipan ay makilala ang kahulugan ng mga pangangalaga ng Diyos, makita na ang mga anghel ay naghahanap na iligtas tayo sa ating sarili, nagsisikap na ilagay ang ating mga paa sa ibabaw ng pundasyon na higit na matatag kaysa walang hanggang mga burol, magkaroon ng bagong pananampalataya, at ang bagong buhay ay iiral.”—Ellen G. White, Prophets and Kings, p. 162.

**Mga Tanong Para sa Talakayan**:

`Sinabi ni Ellen G. White na “lahat” sa atin ay nakakaranas ng “masidhing pagkabigo at ganap na mga araw ng panlulupaypay.” Gaano kabuti mapapansin natin ang isa’t isa samantalang pinagdadaanan natin ang ganyang panahon? Paano natin matututuhang maging mabuting ahensya ng pag-asa para sa bawat isa kung nararanasan natin ang ganong mapait na kabiguan?`

`Bilang klase, repasuhin ang inyong sagot sa mga huling katanungan noong Martes. Anong pagkakaiba ang nagawa nito sa iyong buhay, yamang iniingatan mo ang pagiging napakalapit ng Diyos sa iyo sa lahat ng panahon?`

`Sa inyong klase, basahin ng malakas ang Job 38–41. Anong uri ng paglalarawan sa Diyos ang ipinapakita nito? Ano ang natutuhan mong nagbibigay ng pag-asa at pagpapalakas sa iyo? Papaanong ang Sabbath ay angkop sa larawang ito? Papaano makatutulong na maingatan natin ang likas at karakter ng Diyos?`

`Ang pag-asa na nagbabago ay galing sa langit. Nangangahulugan itong makapananalangin tayo para sa pag-asa na dalhin sa buhay ng bawat isa. Gumugol ng ilang panahon sa pananalangin para roon sa ang mga pag-asa ay nanghihina, upang ang kanilang pag-asa ay maging bago. Higit pa riyan, ano ang magagawa mo para sa iba na nasa nadadaig na pakikibaka upang makasumpong ng pag-asa?`

`Kung mayroon sa inyong klase na nais magsalita, hilingan ang taong iyon na alalahanin ang mga panahon na ang matinding pagkabigo, at ang mga pagsubok ay naging dahilan ng pagkawala ng pag-asa at pananampalataya. Ano ang nakapagpabalik loob sa taong iyon? Ano ang maaari nating ibahagi sa bawat isa na makatutulong sa atin sa panahon ng pag-aalinlangan at matinding pagkabigo?`