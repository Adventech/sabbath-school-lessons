---
title:  Disiplina ng Ating Ama
date:  11/08/2022
---

`Basahin ang Hebreo 12:5–13. Ano ang pabalita rito sa atin, at paano ito angkop sa ating pinag-aaralan sa tremestreng ito?`

Sa Hebreo 12:5–13, inilalarawan ni Pablo ang mga pagsubok sa konteksto ng disiplina. Sa niv na salin ng Biblia sa mga talatang ito, iba-ibang uri ng salitang disiplina ang lumitaw na may sampung beses. Sa mga Griego, ang salitang ito ang pinakapangunahing salita para sa “edukasyon.” Kaya upang maunawaan ang “disiplina” dapat ding maunawaan kung paano tayo tinuturuan ng Diyos sa paaralan ng pananampalataya, na ipinapaunawa ni Pablo nang una sa Hebreo 11.

Sa buong Hebreo 11, inilalarawan ni Pablo ang mga lalaki at babae ng pananampalataya. Ang kanilang pananampalataya ang naging dahilan upang sila ay makapagpatuloy kapag napapaharap sa iba’t ibang uri ng kalagayan ng pagsubok. Sa kabanata 12, bumaling sa bumabasa si Pablo at nagsabi, na yamang napakarami ng mga taong nauna sa atin ang nakapagtiyaga laban sa mabibigat na pagsubok, tayo rin ay makatatakbo upang tapusin ang takbuhin ng pananampalataya. Ang susi ay ituon kay Jesus ang ating mga mata (Hebreo 12:2), upang Siya’y maging mga halimbawa sa mga panahon ng kahirapan (Hebreo 12:3). Ang pagbabasa sa kabanata 12 ay maihahalintulad sa nabigyan ka ng salaming pangbasa. Kung wala ang salaming pangbasang ito ang ating paningin o ang ating pagkaunawa sa kahirapan ay magiging malabo. Subalit sa pamamagitan ng salaming ito, maitutuwid ang malabong kapaliwanagan ng pagdurusa na iniuudyok ng ating kultura sa atin. Kung gayon ay mauunawaan natin ng malinaw at makakayanan natin na tumugon sa mga pagsubok na may katalinuhan.

**Basahin ang mga “salamin” ng Hebreo 12:1–13. Pag-ukulan ng pansin ang talatang 5–13 at sagutin ang mga tanong na ito.**

`Ano ang pinanggagalingan ng disiplina?`

`Ano ang tugon natin sa disiplina?`

`Ano ang mithiin ng disiplina?`

`Basahin muli ang Hebreo 12:1–13. Gumawa ng listahan ng lahat ng dahilan na matutukoy mong batayan ng pag-asa. Paano mo naranasan ang pag-asang ito sa panahon ng iyong “edukasyong” espirituwal`