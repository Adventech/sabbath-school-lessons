---
title:  Sino ang Ama Natin
date:  08/08/2022
---

Si Oswald Chambers ay sumulat, “Tinatanong mo ba ang Diyos kung ano ang Kanyang gagawin? Hindi Niya sasabihin sa iyo. Hindi sasabihin ng Diyos sa iyo kung ano ang Kanyang gagawin; Inihahayag Niya sa iyo kung sino Siya.”—My Utmost for His Highest (Uhrichsville, OH: Barbour & Company, Inc., 1963), Jan. 2.

`Anong iniisip mong nais sabihin ni Chambers sa kaisipang ito?`

Alam natin na ang aklat ni Job ay nagsimula sa malaking trahedya para kay Job. Nawala sa kanya ang lahat ng bagay, maliban ang kanyang buhay, at kanyang asawa, at iminungkahi ng kanyang asawa na “sumpain mo ang Diyos, at mamatay ka na” (Job 2:9). Ang mga sumunod ay talakayan, kung saan ang kanyang mga kaibigan ay nagsisikap na alamin kung bakit ang lahat ng iyon ay nangyari. Sa buong talakayang iyon, nanatiling tahimik ang Diyos.

Tapos biglang pumasok sa Job 38 ang Diyos ay lumitaw at nagsalita: “Sino ba itong nagpapadilim ng payo sa pamamagitan ng mga salitang walang kaalaman?” (Job 38:2). Pagkatapos nito ay sunod-sunod na pagtatanong kay Job ng 60 kahanga-hangang mga katanungan. Buksan mo ang iyong Biblia sa Job 38 at 39 at tingnan ang mga ito.

Pagkatapos ng huling tanong sumagot si Job, “Narito, ako’y walang kabuluhan; anong isasagot ko sa iyo? Aking inilalagay ang aking kamay sa bibig ko, minsan ay nagsalita ako, at hindi ako tutugon; makalawa at hindi na ako magpapatuloy” (Job 40:4, 5). Subalit hindi pa tapos ang Diyos. Nagsimulang magtanong muli ang Diyos ng malalaking katanungan ng sunod-sunod.

`Basahin ang huling tugon ni Job sa Job 42:1–6. Ano ang pinagsisikapan ng Diyos na sabihin kay Job? At ano ang epekto sa kanya?`

Hindi sinagot ng Diyos ang alin man sa mga ‘bakit” na tanong ng mga kaibigan ni Job. Subalit nagawa ng Diyos na mailarawan ang Kanyang walang katumbas ng kadakilaan sa pamamagitan ng kahanga-hangang mga gawa sa paglalang. Pagkatapos, tiyak na hindi na nangangailangan si Job ng ano pa mang katugunan. Ang pangangailangan sa kapaliwanagan ay pinapagdilim ng napakalaking larawan ng kadakilaan at kaluwalhatian ng Diyos.

Ang kasaysayang ito ay naghahayag ng kamangha-manghang kabalintunaan. Ang pag-asa at pagpapalakas ng loob ay maaaring manggaling sa pagkaalam na napakaliit ang ating nalalaman. Katutubo sa atin, sinisikap nating alamin ang lahat upang makasumpong ng kaaliwan, kaya tayo ay nanghihina ang loob kapag hindi natin maalaman. Kung minsan ang ating kamangmangan ay ginagawang kapansin-pansin ng Diyos upang mabatid natin na ang pag-asa ng tao ay may katiyakan lamang sa nag-iisang Umiiral na higit na dakila kay sa atin.

`May mga bagay bang hindi mo nauunawaan na nangyayari ngayon? Kung gayon, pagtuunan ang karakter ng Diyos. Papaanong ang pagtutuon sa Diyos ay makapagbibigay sa iyo ng pag-asa na kailangan mo upang malampasan mo na may pagtitiyaga ang mga bagay na sa ngayon ay hindi nauunawaan?`