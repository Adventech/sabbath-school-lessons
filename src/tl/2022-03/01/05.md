---
title:  'Pangalawang Hindi Inaasahang Paglihis:  Ang Napaliligirang Hapag'
date:  29/06/2022
---

> <p></p>
> “Ipinaghahanda mo ako ng hapag sa harapan ng aking mga kaaway; iyong binuhusan ng langis ang aking ulo, umaapaw ang aking saro” (Awit 23:5).

Sa buong buhay natin, hindi maiiwasan na may makaaway tayo. Paano mo ito hinaharap? Naranasan mo na bang nakahigang gising sa gabi, paikot-ikot at pagalaw-galaw, nagpapanukala ng paraan para makaganti roon sa nananakit sa iyo o nagsisikap na sirain ang iyong gawain? Mahirap para sa isang Cristianong matutuhan kung paano haharapin ang kaaway.

`Anong uri ng kaaway ang naranasan mo na sa iyong buhay? Paano ka nakatugon doon sa mga sumubok na saktan ka o yaong mga minamahal mo? Gaano kabuti ang pagsunod mo sa mga salita ni Cristo sa Mateo 5:44 o ang salita ni Pablo sa Roma 12:18–21?`

Sa Awit 23:5, ipinakikita ni David sa atin ang kapansin-pansing paraan ng pagharap sa kaaway. Kanyang ikinukubli ang kanilang presensya sa pamamagitan ng pagtingin sa ginagawa ng Diyos para sa kanyang kapakanan. At ang Diyos ay naroon na ipinaghahanda siya ng hapag kainan.

Sa kultura ni David, kapag ang marangal na panauhin ay dumating para sa kainan, bubuhusan ng nagpapatuloy ang ulo ng panauhin ng langis samantalang papasok sa silid kainan. Ang langis ay magkahalong pabango at langis ng olivo. Pagkatapos ang panauhin ay pauupuin sa harapan kung saan higit na marami ang pagkain kaysa kayang kainin ng tao.

`Papaano ang tatlong bagay (hapag, langis, saro) sa Awit 23:5 ay makatutulong na magpaalala sa atin tungkol sa kung paanong naglalaan ang Diyos, kahit na tayo ay nasa libis?`

Tulad ng paalala ni Pablo, “ang ating pakikipaglaban ay hindi laban sa laman at dugo, kundi laban sa mga pinuno, laban sa mga may kapangyarihan, laban sa mga kapangyarihang di nakikita na naghahari sa sanlibutan sa kadilimang ito, laban sa hukbong espirituwal ng kasamaan sa kalangitan” (Efeso 6:12). Ang ating kaaway ay binubuo ng nakikita at hindi nakikita. Gustuhin mo man o hindi, napalilibutan nila tayo. Ngunit kung kasama tayo ng Pastol, walang ni isa mang kaaway, nakikita o hindi nakikita, ang makakakuha ng Kanyang inilaan para sa atin.

`Ipahayag kung paano ka pinakitunguhan ng Pastol nang ikaw ay napaliligiran ng mga kaaway. Ano ang nakikita mo sa panahong itong magbibigay sa iyo ng kakayahan para magpasalamat kahit sa panahon ng kahirapan?`