---
title:  'Gabay sa Paglalakbay: Ang Pastol'
date:  26/06/2022
---

> <p></p>
> “Ang Panginoon ay aking pastol; hindi ako magkukulang” (Awit 23:1).

Pinakiusapang gumuhit ng larawan ng Diyos ang ilang mga bata. Bawat isa ay gumuhit ng larawan na may pusong kalakip saan man doon. Nang tanungin kung bakit, ipinahayag nilang nagkakaisa na ang Diyos ay pag-ibig. Ganoon lang kasimple.

Napakadaling magkaroon ng mabuting opinion tungkol sa Diyos at sa Kanyang mga layunin kapag ang lahat ng bagay ay nagpapatuloy na mabuti. Subalit samantalang tayo ay tumatanda at ang buhay ay nagiging mahirap at nagiging mas magulo, ang ating pananaw sa Diyos kadalasan ay nagbabago. Ang Diyos ay hindi nagbabago, sa totoo lang (Hebreo 13:8, Santiago 1:17); subalit nagbabago tayo.

Dahil sa pastoral na paraan ng pamumuhay ng mga tao sa panahon ng Lumang Tipan, gumamit ang Awit 23 ng paglalarawan ng pastor upang ilarawan ang paraan ng pagmamahal ng Diyos sa atin. Ang simbolo ng pastor ay ginamit para sa Diyos—sa Luma at Bagong tipan. Tunay na kahanga-hangang paglalarawan at larawang wala ring pagbabago. Bago natin tingnan ang Awit 23, ating suriin kung paanong ang mga manunulat ng Biblia ay nagkakaiba sa pagkaunawa sa gawain at karakter ng Pastol sa buong Biblia.

**Ano ang inyong natutuhan tungkol sa Pastol buhat sa mga sumusunod na talata?**

`Isaias 40:11`

`Jeremias 23:3, 4`

`Ezekiel 34:12`

`Juan 10:14–16`

`1 Pedro 2:25`

**Ngayon dumako tayo sa Awit 23. Ano ang ginagawa ng Pastol sa pag-aalaga sa Kanyang mga tupa?**

`Awit 23:2`

`Awit 23:3`

`Awit 23:4`

`Awit 23:5`

`Awit 23:6`

`Ano ang kahulugan sa iyo na mabatid na mayroong Isang tulad nito na nagmamahal sa iyo? Paano mo gagamitin ang larawang ito upang himukin ang isang naging malabo ang larawan ng Diyos dahil sa kanyang pakikibaka sa buhay, ano man iyon?`