---
title:  Kahalili
date:  15/09/2022
---

Tulad ng ating nakita kahapon, ang pagpapasakop sa kalooban ng Diyos ay maaaring ipagwalang bahala dahil umaasa tayo sa ating sariling lakas. Posible rin na umasa sa ibang kahalili ng Diyos. Kapag nalulungkot ang ibang tao, sila’y naghahanap ng bagay na makapagpapasaya sa kanila. Kapag nakakadama ng kawalang kakayahan, naghahanap ng katanyagan. kapag ang iba’y nahihirapan sa kanilang asawa, naghahanap ng isang matalik na makapagpapakilig.

Marami sa mga bagay na ating ginagamit ay nakapagpapagaan ng dalahin, ngunit hindi nangangahulugang nakalulutas ng suliranin o nakapagtuturo ng higit kung paano harapin ang sitwasyon. Higit sa pangkaraniwan lamang na tulong na buhat sa Diyos ang makagagawa nito. Ang problema ay maraming beses umaasa tayo sa kahalili ng Diyos kaysa sa Diyos mismo.

Narito ang tatlong kahalili na ginagamit natin sa halip na ang Diyos:

1. Kinakasangkapan ang lohika ng tao o kaya ay ang karanasan sa nakalipas sa halip na ang sariwang kapahayagan ng Diyos.

2. Humahadlang na problema buhat sa ating isipan kapag kailangan natin ang banal na kalutasan.

3. Tinatakasan ang reyalidad at iniiwasan ang Diyos sa panahong kailangan ang pakikipag-isa sa Diyos para sa banal na kapangyarihan.

Si Zacarias ay tumutulong sa atin na pag-ukulan ang makabuluhang bagay kapag natutukso tayo na gumamit ng kahalili. Pagkatapos ng maraming taon sa malayo, ang mga bihag ay bumalik galing sa Babilonia at nagpasimulang itayong muli ang temple. Subalit may hindi kapani-paniwalang dami ng oposisyon dito (ang ibang kaalaman ay masusumpungan sa Ezra 4–6). Kaya si Zacarias ay dumating na may ganitong nagpapalakas na mensahe, sino ang nangunguna sa gawain.

`Basahin ang mensaheng ito sa Zacarias 4. Ano ang ibig sabihin ng Diyos sa Zacarias 4:6? Papaano naapektuhan ng Banal na Espiritu ang natapos na proyekto ng pagpapatayo ng gusali? Ano ang itinuturo nito sa atin tungkol sa ugnayan ng Banal na Espiritu at praktikal na bagay na ating ginagawa?`

Hindi hinadlangan ng Diyos ang oposisyon sa templo ni ilayo sa kabagabagan si Zerubbabel sa pagharap dito. Hindi lagi tayong ipagsasanggalang ng Diyos laban sa oposisyon. Subalit kapag dumating ang oposisyon, maaaring gamitin ito ng Diyos na tunawan upang turuan tayo na umasa sa Kanya.

`Kapag dumating ang pagkabagabag, ano ang una ninyong reaksyon? Pagkain? Telebisyon? Pananalangin? Pagpapasakop sa Diyos? Ano ang sinasabi sa iyo ng iyong kasagutan tungkol sa iyong sarili at sa mga bagay na kailangan mong matutuhan o mabago?`