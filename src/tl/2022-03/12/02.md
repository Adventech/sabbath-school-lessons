---
title:  Nagpapasakop Para sa Paglilingkod
date:  11/09/2022
---

`Basahin ang Filipos 2:5–9. Anong mahalagang mensahe ang naroon para sa atin sa mga talatang ito?`

Ang kasalukuyang kultura ay humihimok sa ating lahat na hilingin at igiit ang ating karapatan. Lahat ng ito ay mabuti at nararapat na maging gayon nga. Subalit kay Jesus, ang kalooban ng Diyos ay maaaring humiling sa atin na isuko ang ating karapatan na may kalayaan, upang mapaglingkuran ang Ama sa pamamaraan na gagawa ng walang hanggang epekto para sa kaharian ng Diyos. Ang prosesong ito ng pag-iiwan ay maaaring mahirap at hindi mabuti sa pakiramdam, at lumilikha ng kalalagayan sa tunawan.

Tingnan kung paano ito ginawa ni Jesus (Filipos 2:5–8). Ang mga talatang ito ay naglarawan ng tatlong hakbang na ginawa ni Jesus sa pagpapasakop ng Kanyang sarili sa kalooban ng Ama. Sa pasimula pa lamang ay nagpaalala na si Pablo na nagbababala sa atin: “Magkaroon kayo sa inyo ng ganitong pag-iisip na kay Cristo Jesus din naman” (Filipos 2:5).

Upang mailigtas tayo, iniwan ni Jesus ang pagkapantay Niya sa Ama at bumaba sa lupa na taglay ang limitasyon ng pagiging tao (Filipos 2:6, 7).

Si Jesus ay hindi dumating bilang dakila at maluwalhating tao, kundi alipin ng ibang mga tao (Filipos 2:7).

Bilang lingkod ng mga tao, si Jesus ay hindi namuhay ng may kapayapaan at mahabang buhay kundi naging “masunurin hanggang kamatayan,” At hindi Siya namatay na maharlika na may maluwalhating kaparaanan. Hindi, Siya ay “naging masunurin hanggang kamatayan, maging kamatayan sa krus” (Filipos 2:8).

`Sa anong bahagi ng buhay ang halimbawang ito ni Jesus ay modelo para sa atin? Kung ang karapatan at ang pagkapantay-pantay ay mabuti at dapat na maingatan, paano mo maipapaliwanag ang lohika na kailangang bitiwan pag minsan ang iyong karapatan? Ngayon, basahin ang Filipos 2:9. Sa anong paraan ang talatang ito makatutulong sa atin upang maunawaan ang lohika ng pagpapasakop sa kalooban ng Ama?`

`Manalangin para sa karunungan buhat sa Banal na Espiritu, na itinatanong, “Anong karapatan ang hinahawakan ko ngayon na sa katunayan ay maaaring hadlang sa pagpapasakop sa kalooban ni Jesus sa paglilingkod sa aking pamilya, aking iglesia, at sa lahat ng nasa palibot ko? Hanggang kailan ako handang tiisin ang kawalang ginhawa upang makapaglingkod ng makabuluhan sa iba?`