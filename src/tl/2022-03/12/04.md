---
title:  Kahandaang Makinig
date:  13/09/2022
---

> <p></p>
> “At ang Panginoon ay dumating at tumayo, at tumawag na gaya nang una, ‘Samuel, Samuel.’ Nang magkagayo’y sinabi ni Samuel, ‘Magsalita ka; sapagkat nakikinig ang iyong lingkod’ ” (1 Samuel 3:10).

Narinig mo na ba ang maliit na tinig na yaon ng Banal na Espiritu subalit hindi mo pinansin iyon? Bunga nito, naging mali ang lahat, at naisip mo sa iyong sarili nang bandang huli na, Naku, bakit hindi ako nakinig?

Ang unang Samuel ay naglalarawan ng kasaysayan ng matandang tao at dalawang masamang anak na lalaki na hindi nakinig sa Panginoon at ng isang maliit na batang lalaki na nakinig. Bagaman mayroong mahigpit na babala na galing sa Diyos, yaong mga dapat magbago ng landas ay hindi nagbago.

`Basahin ang kanilang kasaysayan sa 1 Samuel 2:12–3:18. Anong pagkakaiba ang naging malinaw rito sa pagitan nung nakikinig sa Diyos at nung hindi nakikinig?`

Ang mga anak ni Eli ay may ibang bagay sa kanilang isipan kaysa sa mga bagay ng Diyos. At kahit si Eli, pagkatapos na marinig kung ano ang gusto ng Diyos, ay nagsalita sa kanyang mga anak, tila wala nang ginawa pang iba. At ang kanyang mga anak naman ay malinaw na ayaw na ipasakop ang detalye ng kanilang buhay sa kalooban ng Diyos. Anong kaibahan mayroon sa buhay ng batang si Samuel.

Ang mangangaral na si Charles Stanley ay inilarawan kung gaano kahalaga na palaguin ang pagiging bukas sa tinig ng Diyos, na tinatawag na “paglilipat na walang kinikilingan.” Sinabi niya: “Ang Banal na Espiritu … ay hindi nagsasalita sa kapakanan ng paglilipat ng impormasyon. Nagsasalita Siya upang makakuha ng tugon. At alam Niya kung kailan ang ating adyenda ay mayroong malaking bahagi ng ating pagtingin na anupa’t pag-aaksaya lang ng panahon na magmungkahi pa ng kasalungat. Kung ganyan ang kalagayan madalas Siya ay tahimik. Naghihintay Siya sa atin na maging walang pinapanigan sapat na makinig at kalaunan ay sumunod.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`Ano ang iniisip mong ibig sabihin ni Stanley na maging “walang pinapanigan”? Kapag inisip mo ang tungkol sa pagiging bukas sa Diyos, anong mga bagay ang madalas na nakakahadlang sa iyo sa pagiging “walang pinapanigan sapat na makinig at kalaunan ay sumunod”? Ano ang kailangan mong gawin sa iyong buhay upang mapalago ang pagiging bukas sa tinig ng Diyos at magpasya na maging masunurin sa Kanyang pangunguna?`