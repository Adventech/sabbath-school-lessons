---
title:  Karagdagang Kaisipan
date:  16/09/2022
---

Basahin ang Ellen G. White, “Eli and His Sons,” pp. 575–580, at “The Presumption of Saul,” pp. 616–626, sa Patriarchs and Prophets.

Ang pagpapasakop sa kalooban ng Diyos ay dumarating kapag patay na tayo sa pansariling hangarin at ambisyon. Nagbubukas ito ng daan para sa tunay na paglilingkod sa iba. Hindi tayo mabubuhay na para sa Diyos kapag hindi tayo nagiging handog at namumuhay sa nagpapatuloy na bukas sa tinig ng Diyos. Upang maipasakop ang ating kalooban sa kalooban ng Ama, dapat nating kilalanin ang panganib ng pag-asa sa ating sarili at sa kahalili para sa salita at kapangyarihan ng Diyos. Dahil ang pagpapasakop sa kalooban ng Diyos ay nasa puso ng buhay Cristiano, maaaring pahintulutan ng Diyos ang tunawan upang turuan tayo na umasa sa Kanya.

“Ang pagpapabaya ni Eli ay malinaw na nakarating sa bawat ama at ina sa buong lupain. Bilang bunga ng hindi wastong pagmamahal o nang kanyang pagiging hindi handa na gawin ang hindi kanais-nais na tungkulin ng pagdidisiplina ay inani niya ang bunga ng katampalasanan ng kanyang mga anak. Ang mga magulang at ang mga anak, na nagpahintulot sa kalikuan ay kapwa nagkasala sa harap ng Diyos, at hindi Niya tatanggapin ang anumang hain o handog para sa kanilang pagsalangsang.”—Ellen G. White, Child Guidance, p. 276.

**Mga Tanong Para sa Talakayan**:

`Bilang klase, pag-usapan ang hindi mapaniwalaang pagpapakababa ng Anak ng Diyos sa pagpunta rito sa lupa bilang tao upang mamatay dahil sa ating mga kasalanan. Ano ang sinasabi nito sa bawat isa sa atin tungkol sa kung ano ang kahulugan ng pagsasakripisyo ng sarili at pagtanggi sa sarili para sa kabutihan ng iba? Bagaman tiyak na hindi natin magagawa ang anumang katulad ng ginawa ni Jesus, ang prinsipyo ay nariyan at nararapat na nasa harapan natin. Sa anong paraan, natin makakayanang tularan ang uri ng pagpapasakop at pagsasakripisyo sa sarili na ipinakita ni Jesus doon sa krus?`

`Para sa maraming mga tao, ang pagpapasakop sa Diyos nang hindi nalalaman kung ano ang mangyayari sa susunod ay maaaring nakakatakot na bagay. Paano mo papayuhan ang mga taong umaasa sa kanilang sarili sa halip na sa Diyos? Ano ang sasabihin mo para matulungan sila na maalis ang kanilang takot sa hindi pagkaalam o kawalang kakayahan na hawakan ang hinaharap?`

`Bilang klase, gumugol ng ilang sandali sa pananalangin para sa mga taong alam ninyong nahihirapang magpasakop sa kalooban ng Diyos, upang makita nila na ang pagtitiwala sa kalooban ng Diyos ang tanging daan tungo sa walang katapusang kapayapaan. Hilingin din, kung anong praktikal na bagay ang inyong magagawa para sa mga taong ito upang matulungan sila na makita na maaari silang magpasakop sa Diyos sapagkat ang kanyang mga daan ay pinakamabuti? Sa ibang salita, paano ka magagamit ng Diyos para makatulong sa iba na ipaalam ang pag-ibig at pagnanais ng Diyos na magkaloob?`