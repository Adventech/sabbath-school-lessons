---
title:  Nananalangin ng mga Pader
date:  22/08/2022
---

May kasabihan sa wikang English: “ang mapintahan sa isang sulok.” Isipin mong nagpipintura ka ng sahig ng silid ngunit napag-alaman mong nakulong ka na sa sulok at hindi makaalis—malibang lakaran ang ibabaw ng sariwang pintura. Kailangang manatili ka roon hanggang matuyo ang pintura!

Kung minsan, tila ba pinipintahan tayo sa isang sulok ng ating pananampalataya. Dumarating tayo sa isang sitwasyong tulad ng sariwang pintura sa sahig, “ikinukulong” tayo ng ating pananampalataya. Tinitingnan natin ang sitwasyon, at alinman sa tanggihan ang Diyos, pananampalataya, at lahat ng ating pinaniniwalaan, o pilitin tayo ng ating pananampalatayang paniwalaan ang imposible.

Dinala ng Diyos ang mga Israelita sa sulok. Pagkatapos na sila ay magpagala-gala sa loob ng 40 taon sa ilang, hindi inakay ng Diyos ang Kanyang bayan sa walang kabuluhan, hindi sa mapayapang luntiang lupain. Pinangunahan sila ng Diyos sa mga napapadirang matatag na siyudad sa buong lupain. Dapat silang lumakad sa palibot ng Jerico na may katahimikan sa loob ng anim na araw. Sa ikapitong araw sinabi ng Diyos na sila ay sisigaw—at ang pagsigaw na iyon kasabay ng tunog ng trumpeta ay nagdala ng pagtatagumpay.

`Basahin ang Josue 5:13–6:20. Ano ang sinisikap ng Diyos na ituro sa mga Israelita?`

Ang pagsigaw ng malakas ay hindi lilikha ng pagpapayanig sa pader upang pabagsakin ito. Nang tawagin ng Diyos ang Israelita na “sumigaw,” iyon ay katulad ng uri ng pagsigaw na tinutukoy ni David sa Awit 66: “Magkaingay kayong may kagalakan sa Diyos, buong lupa; awitin ninyo ang kaluwalhatian ng kanyang pangalan; gawin ninyong maluwalhati ang pagpupuri sa kanya!” (Awit 66:1, 2). Ang pagsigaw na ito ay pagpupuri! Pagkatapos ng anim na araw na pagmasdan ang malaking pader, ay nagwakas sila sa kaisipang wala silang pagkakataon na gibain ang pader sa sariling lakas.

`Paano makatutulong ang kaisipang itong maunawaan ang Hebreo 11:30?`

`Kapag ang Diyos ay nasa panahon na, na gumawa ng isang bagay na bago sa ating buhay, maaari niyang dalhin tayo sa isang Jerico, sapagkat maaaring kailanganin Niya na maturuan tayo na ang kapangyarihan sa pagwawagi ay hindi nanggagaling sa sarili nating lakas at pamamaraan. Lahat ng ating kailangan ay nanggagaling sa labas ng ating sarili. Kaya anuman ang nasa harapan natin, gaano man kahirap lutasin, ang bahagi natin ay purihin ang Diyos–ang pinagmumulan ng lahat ng ating pangangailangan—ito ay pananampalataya sa gawa.`