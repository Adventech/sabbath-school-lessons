---
title:  Karagdagang Kaisipan
date:  26/08/2022
---

Basahin ang Ellen G. White, “Jehoshaphat,” pp. 190–203, sa Prophets and Kings; “The Fall of Jericho,” pp. 487–498, sa Patriarchs and Prophets.

“Turuan natin ang ating puso at labi na magsalita ng kapurihan ng Diyos para sa Kanyang walang katulad na pag-ibig. Turuan natin ang ating kaluluwa na umasa at manatili sa liwanag na nagniningning buhat sa krus ng Kalbaryo. Hindi natin dapat malimutan na tayo ay anak ng Hari, mga anak na lalaki at mga babae ng Panginoon ng mga hukbo. Pagkakataon natin na mapapanatili ang banayad na pamamahinga sa Diyos.”—Ellen G. White, The Ministry of Healing, p. 253.

“At samantalang sinasamba at dinadakila Siya, nais kong dakilain mo rin Siya na kasama ko. Purihin ang Panginoon kahit na mahulog ka sa kadiliman. Purihin Siya kahit sa panahon ng tukso. ‘Magalak kayong lagi sa Panginoon,’ wika ng apostol; ‘muli kong sasabihin, Magalak kayo.’ ” Magdadala ba iyan ng lungkot at kadiliman sa inyong pamilya? Tunay na hindi; magdadala ito ng sinag ng araw, ikaw ay mag iipon ng sinag ng walang hanggang liwanag buhat sa trono ng kaluwalhatian at kakalat sa palibot mo. Hayaan ninyong payuhan ko kayo na mapatali sa ganitong gawain, ikalat itong liwanag at buhay sa inyong paligid, hindi lamang sa sarili mong daan, kundi sa daan ng mga nakahahalubilo mo. Maging iyong layunin nawa na maging mabuti ang nasa palibot mo, upang itaas sila, upang ituro sila sa kaluwalhatian ng langit, akayin sila na hanapin ng higit sa lahat ng bagay sa lupa ang walang hanggang kahalagahan, walang hanggang mana, ang mga kayamanang hindi nasisira.”—Ellen G. White, Testimonies for the Church, vol. 2, pp. 593, 594.

**Mga Tanong Para sa Talakayan**:

`Anong papel mayroon ang sama-samang pagpupuri sa buhay ng Cristiano? Papaano mo ilalarawan ang pagpupuri sa inyong kanya-kanyang pagtitipon tuwing Sabbath? Iyon ba ay nakapagtataas ng kaluluwa? Nakahihikayat ba sa mga kaanib na manatili sa katapatan kahit na sa gitna ng pagsubok at masasakit na karanasan? Kung hindi ano dapat ang gagawin?`

`Ano ang kahulugan ng “Purihin ang Panginoon kahit na mahulog ka sa kadiliman” o “purihin Siya kahit sa panahon ng tukso”? Papaano ang pagpupuri makatutulong sa atin sa ganitong kalagayan?`

`Hayaang magbigay ng patotoo ang kaanib sa kung paano nakaapekto ang pagpupuri sa kanilang buhay? Ano ang matututuhan mo sa karanasan ng iba?`

`Bilang klase, pumili ng awit ng papuri at gumugol ng panahon sa pagbabasa nito. Ano ang itinuturo nito sa iyo tungkol sa pagpupuri? Anong epekto mayroon ito sa iyong pananampalataya?`