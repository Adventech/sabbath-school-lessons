---
title:  Ang Buhay ng Pagpupuri
date:  23/08/2022
---

Ang pagpupuri sa Diyos ay maaaring hindi natural sa atin kahit sa panahon ng mabuting pangyayari. Kaya, gaano higit na mahirap itong gawin sa panahong hindi mabuti? Subalit, sa gayong kalagayan tayo tinatawagan upang gawin ito. Ang pagpupuri ay isang bagay na dapat tayo ay magsanay hanggang sa mabago buhat sa pagiging gawaing ginagawa sa partikular na panahon tungo sa kalagayan na ating kinabubuhayan. Ang pagpupuri ay hindi masyadong tungkol sa tanging bagay na gawain kundi tanging paraan ng buhay.

`Basahin ang Awit 145. Ano ang mga dahilan na ibinigay ni David upang purihin ang Diyos? Sa anong paraan nararapat ang mga salita ng mga awit na ito ay maging iyong sarili?`

Ang dakilang mangangaral na Briton na si Charles Haddon Spurgeon ay sumulat ng aklat na tinatawag na The Practice of Praise. Ang pagsasanay sa pagpupuri, ito ay nakabase sa talatang 7 ng Awit 145. Sa maikling talatang ito, tinatawagan ni Spurgeon ang ating pansin sa tatlong mahahalagang bagay na makatutulong sa pagpapalago ng pagpupuri sa ating buhay.

1. Nagsasanay tayo sa pagpupuri samantalang tinitingnan natin ang ating paligid. Kapag hindi tayo tumingin sa ating paligid upang makita ang kadakilaan ng Diyos, wala tayong dahilan upang purihin Siya. Ano ang nakikita mo sa sanlibutang nilalang na kapuri-puri, tulad ng kagandahan ng mga nilalang ng Diyos? Ano naman ang makikita mo sa espirituwal na daigdig na kapuri-puri, tulad ng lumalagong pananampalataya ng batang Cristiano?

2. Nagsasanay tayo sa pagpupuri kapag ating inaalaala kung ano ang ating nakita. Kung nais natin na mabuhay sa kapaligiran ng pagpupuri, dapat maalala natin ang mga dahilan nito. Sa anong paraan maaalala natin ang mga dakilang bagay ng Diyos (tulad ng mga rituwal o simbolo na nagpapaalala ng kabutihan ng Diyos), upang ang Kanyang kabutihan at katotohanan ay hindi mapawi sa ating isipan?

3. Nagsasanay tayo sa pagpupuri samantalang pinag-uusapan natin ang tungkol dito. Ang pagpupuri ay hindi isang bagay na ginagawa sa ating ulo. Ito ay dapat lumabas sa ating bibig, upang marinig ng nasa paligid natin. Ano pang mga dahilan ang maaari ninyong isipin upang purihin ang Diyos sa pamamagitan ng pagsasalita. Ano ang magiging epekto ng gayong pagpupuri, at para kanino?

`Kumuha ng panulat at papel at gumugol ng panahon sa tatlong puntos na ito. Ano ang maaari mong gawin upang makabuo ng ugali ng pagpupuri sa buhay mo?`