---
title:  Balangkas ng Pagpupuri
date:  21/08/2022
---

Ang dakilang manunulat na Rusong si Fyodor Dostoyevski ay nahatulan ng kamatayan, para baguhin lamang ang kahatulan sa huling sandali. Sa halip ay gumugol siya ng maraming taon sa bilangguan. Tungkol sa kanyang karanasan sa bilangguan, sumulat siya: “Manampalataya hanggang sa katapusan, kahit na ang lahat ng tao ay tumalikod at ikaw na lamang ang naiwang matapat; dalhin mo pa rin ang iyong handog at purihin ang Diyos sa iyong kalungkutan.”

Sa liksyong ito nakita na natin kung paanong natiis ni Pablo ang mababangis na pagsalungat at pag-uusig. Subalit ngayon siya ay nakaupo sa loob ng bilangguan ng Roma. Subalit hindi siya nalulumbay; sa halip, siya ay sabik na sabik na nagsusulat upang palakasin ang mananampalataya sa Filipos.

`Basahin ang Filipos 4:4–7. Paano mo iisipin na nakasulat si Pablo ng gayong bagay, na siya naman ay nakaupo sa loob ng bilangguan? Sa mga talatang ito ano ang mga susi upang magtamo ng “kapayapaan ng Diyos”?`

Isang bagay ang magpuri kung lahat ng bagay ay mabuti. Subalit pinapayuhan tayo ni Pablo na laging magpuri. Parang kakaiba ito. Kapag tinanggap natin ang sinulat ni Pablo ng literal, may dalawang mapanuring pakahulugan para sa atin.

Una, kung tayo ay magpupuri palagi, nangangahulugan itong magpupuri tayo kahit ang pangyayari ay hindi nagbibigay ng dahilan upang magpuri. Ikalawa, kung palagi tayong magpupuri, nangangahulugan din itong nararapat na matutuhan nating magpuri maging sa panahong hindi natin ito gusto.

Tinatawagan tayo ni Pablo na purihin ang Diyos bagaman sa maraming pagkakataon ito ay tila hindi natural para sa atin. Maaari rin na ipalagay na hindi makatuwiran. Subalit tulad ng ating makikita, ito ay angkop sapagkat may mga panahon na lumalabas na hindi makatuwiran na tayo ay tinawag upang magpuri. Sa ibang salita, ang pagpupuri ay gawa ng pananampalataya. Tulad sa pananampalataya na hindi ibinabatay sa ating kalagayan kundi sa katotohanan tungkol sa Diyos, gayon din namang ang pagpupuri ay isang bagay na ginagawa hindi sapagkat nakadarama tayo ng mabuti kundi dahil sa katotohanan ng kung sino ang Diyos at ano ang Kanyang mga ipinangako sa atin. Kahanga-hanga ngang ang gayong uri ng pananampalataya ang huhubog sa ating kaisipan, damdamin, at mga karanasan.

`Ano ang katotohanan tungkol sa Diyos na tinukoy ni Pablo sa ating mga talatang pinag-uusapan mga katotohanang nagbigay lakas sa kanya upang magpuri kahit nasa bilangguan? Maglista ng mga alam mong totoo tungkol sa Diyos. Repasuhin ang iyong listahan at purihin ang Diyos sa bawat isa na iyong isinulat. Paano mababago nito ang paraan na inyong nararamdaman tungkol sa pananaw at mga pangyayari?`