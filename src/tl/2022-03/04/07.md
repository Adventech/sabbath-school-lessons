---
title:  Karagdagang Kaisipan
date:  22/07/2022
---

Basahin ang mga sulat ni Ellen G. White, “God Promises Us a New Heart of Flesh,” p. 100, sa Sons and Daughters of God; “To Meet the Bridegroom,” pp. 405–421, sa Christ’s Object Lessons; “The Time of Trouble,” pp. 613–634, sa The Great Controversy.

“Ang pagpapaunlad ng karakter ang pinakamahalagang gawain na ipinagkatiwala sa tao; hindi pa nangyari sa nakalipas ang masinop na pag-aaral nito na tulad sa ngayon. Wala pa sa mga naunang henerasyon ang tinawag upang humarap sa mga napakahalagang usapin, hindi pa sa nakalipas na ang mga kabataang lalaki at kabataang babae napaharap sa mga panganib na lubhang malalaki tulad ng hinaharap ngayon.”—Ellen G. White, Education, p. 225.

“Sa talinghaga, ang mga mangmang na birhen ay inilalarawang nakikiusap ng langis, at nabigong tumanggap. Ito ay sumisimbulo sa mga hindi inihanda ang sarili sa pagpapalago ng karakter na tatayo sa panahon ng krisis. Ang katulad nito ay para bang lalapit ka sa iyong kapwa at magsasabi, Ibigay mo sa akin ang iyong karakter, o kung hindi ako’y mapapahamak. Yaong mga pantas ay hindi makapagbibigay ng kanilang langis sa mga umaandap-andap na ilaw ng mga mangmang na birhen. Ang karakter ay hindi naililipat. Hindi ito nabibili o naipagbibili; ito ay dapat makuha. Ang Panginoon ay nagbigay sa bawat isa ng pagkakataon upang magkaroon ng matuwid na karakter sa palugit na panahon; datapuwa’t hindi siya naglaan ng daan kung saan ang isang tao ay maaaring magbahagi sa iba ng karakter na kanyang napalago sa pamamagitan ng karanasan, sa pamamagitan ng pagkatuto buhat sa dakilang Guro. Upang makapagpakita siya ng pagtitiis sa ilalim ng pagsubok, at gumamit ng pananampalataya na anupa’t maaari niyang palipatin ang bundok ng imposible.”—Ellen G. White, The Youth’s Instruction, Enero 16, 1896.

**Mga Tanong Para sa Talakayan**:

`Ano ang kahulugan ng “pagpapalago ng karakter”? Paano mo ito gagawin? Gaano mo nakikitang mahalaga at pangunahin ang pagpapalago ng karakter sa iyong sariling buhay at sa komunidad ng inyong iglesia?`

`Pinag-usapan sa pag-aaral noong Huwebes ang tungkol sa mahalagang papel ng komunidad sa buhay ng Cristiano. Paanong ang inyong lokal na iglesia ay gagawa bilang katawan ni Cristo? Paano ninyo kakatawanin ang Panginoon bilang komunidad? Bilang isang klase, pag-usapan ang tungkol sa pagpapaunlad.`

`Bilang klase, pag-usapan ang tungkol sa katanungang bakit ang pagpapaunlad ng karakter ay mahalaga, kahit na tayo ay iniligtas sa pamamagitan ng pananampalataya lamang kay Jesus. Kung ang Kanyang katuwiran at ang Kanyang sakdal na karakter ang nagligtas sa atin, kung gayon bakit pa dapat na paunlarin natin ang ating karakter?`

`Si Helen Keller, na isang bingi at bulag buhat pa sa pagkabata ay sumulat, “Ang karakter ay hindi mapauunlad sa kaginhawahan at katahimikan, sa pamamagitan lamang ng mga karanasan sa pagsubok at pagdurusa mapalalakas ang kaluluwa, lilinaw ang pananaw, sisigla ang ambisyon, at kakamtin ang tagumpay.”—Leadership, vol. 17, no. 4. Sumasang-ayon ka ba? Pag-usapan ang kaugnayan sa pagitan ng karakter, pagdurusa, at malaking tunggalian.`