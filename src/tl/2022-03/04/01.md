---
title:  Nakikita ang Mukha ng Platero
date:  16/07/2022
---

### Basahin Para sa Pag-aaral sa Linggong Ito
Mateo 5:16, 1 Corinto 4:9, Efeso 3:10, Job 23:1–10, Mateo 25:1–12, Daniel 12:1–10, Efeso 4:11–16.

> <p>Talatang Sauluhin</p>
> “At tayong lahat, na walang talukbong ang mukha, na nakikita ang kaluwalhatian ng mukha ng Panginoon gaya ng sa isang salamin, ay nababago sa gayon ding larawan, mula sa kaluwalhatian tungo sa kaluwalhatian, sapagkat ito ay mula sa Panginoon na siyang Espiritu” (2 Corinto 3:18).

Si Amy Carmichael ay nagdala ng grupo ng mga bata sa tradisyonal na platero sa India. Sa gitna ng nagbabagang uling ay isang baluktot na ginagamit sa bubong na tile. Sa tile naroon ang magkahalong asin, sampalok, at alabok ng laryo. Nakabaon sa hinalong ito ay ginto. Samantalang nilalamon ng apoy ang pinagsama-samang ito, ang ginto ay nagiging puro. Kinuha ng platero ang ginto sa pamamagitan ng sipit at kung hindi pa ito dalisay ay ibabalik niya sa apoy kasama ng bagong pinaghalo. Subalit sa tuwing ibabalik ang ginto, dinadagdagan ang init ng apoy. Nagtanong ang mga bata, “Papaano ninyo nalalaman na ang ginto ay dalisay na?” Sumagot siya, “Kapag nakikita ko na ang aking mukha roon”—Amy Carmichael, Learning of God (Fort Washington, PA: Christian Literature Crusade, 1989), p. 50.

Hinahangad ng Diyos na tayo ay dalisayin, gawing puro na tulad ng ginto, at baguhin tayong kawangis Niya. Iyan ay kahanga-hangang mithiin, at tila higit na kahanga-hanga na ang katulad ng kay Cristong karakter ay lumago sa atin, at ito ay sa pamamagitan ng pagdaan sa tunawan.

Ang Sanlinggo sa Isang Sulyap: Ano ang ginagampanan ng pagdurusa sa proseso ng pagdadalisay? Paano natin mauunawaan ito sa konteksto ng malaking tunggalian?

*Pag-aralan ang liksyon sa linggong ito bilang paghahanda sa Sabbath, Hulyo 23.