---
title:  Huling mga Salita ni Jesus
date:  19/07/2022
---

Si Jesus ay nasa Jerusalem, malapit na ang kamatayan. Ayon sa Ebanghelyo ni Mateo, ang huling mga oras ng pagtuturo ni Jesus bago ang Paskuwa ay ginugol Niya sa pagsasalaysay ng mga talinghaga sa mga alagad, kasama na rito ang tungkol sa sampung birhen at ang tungkol sa kambing at tupa. Ang mga ito ay kaugnay ng paraan kung paano mamumuhay samantalang naghihintay tayo sa pagdating ni Jesus. Kaya ang kanilang kaugnayan sa mga tanda ngayon nang malapit ng pagbabalik ni Jesus ay lalong naging makabuluhan.

Sa talinghaga ng sampung birhen (Mateo 25:1–12), pinalilitaw ng mga komentarista na ang langis ay simbolo ng Banal na Espiritu. Si Ellen G. White ay sumasang-ayon, subalit sinabi rin niya na ang langis ay simbolo ng karakter kaya naman ito ay isang bagay na walang makakakuha para sa iba.

**Basahin ang talinghaga. Sa anong mga paraan ang kahulugan ng salaysay maaaring magkaroon ng pagbabago, nakasalalay ito sa kung anong nakikita mong sinisimbuluhan ng langis. Kung ang langis ay simbolo ng Banal na Espiritu o para sa pagkakaroon ng karakter. Ano ang mga implikasyon ng talinghagang ito para sa iyo kung ang langis ay kumakatawan sa Banal na Espiritu o sa karakter na tulad ng kay Cristo?**

`Banal na Espiritu:`

`Karakter:`

Basahin ang talinghaga ng tupa at ng kambing sa Mateo 25:31–46. Anong pamantayan ang ginamit sa pagbubukod ng tupa sa mga kambing?

Pansinin na ang pagbubukod ng hari sa tupa at kambing ay batay sa kanilang mga gawa, at sa kanilang karakter. Bagaman si Jesus ay hindi nagtuturo ng kaligtasan sa pamamagitan ng gawa sa talinghagang ito, makikita natin kung gaano kahalaga ang pagpapaunlad ng karakter sa plano ng pagliligtas at kung paano yaong mga tunay na iniligtas ni Cristo magpapahayag ng kaligtasang ito sa pamamagitan ng kanilang buhay at karakter.

`Sinasabi na ang “karakter ay kung ano ang tao kapag nasa dilim.” Anong uring tao ka kaya kung walang nakatingin sa iyo? Ano ang sinasabi ng iyong katugunan tungkol sa pagbabago na kailangan mong gawin?`