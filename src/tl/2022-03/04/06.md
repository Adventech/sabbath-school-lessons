---
title:  Karakter at Komunidad
date:  21/07/2022
---

Ganito ang sinasabi ng awitin: “Ako ay isang bato, ako ay pulo.” Nakadama na ba kayo ng gayon, nagnanais na tumayong nag-iisa? Maaaring nakarinig na kayo na sinabi ng mga tao, “Ang aking paglakad na kasama ang Diyos ay pribadong usapin. Hindi isang bagay na gusto kong mapag-usapan.”

`Basahin ang Efeso 4:11–16. Ano ang puntong gustong gawain ni Pablo rito? Ano ang papel na ibinibigay niya sa komunidad?`

Nang sumulat si Pablo sa mga taga-Efeso, kanyang inilarawan ang iglesia na isang katawan. Si Jesus ang ulo, at ang Kanyang bayan ang bumubuo ng iba pa. Kung titingnan mo ang Efeso 4:13, iyong mapapansin ang pinakalayunin ng pamumuhay sa gayong komunidad—iyon ay upang maranasan ang “sukat ng ganap na kapuspusan ni Cristo.” At dahil doon kailangan natin ang bawat isa.

Tunay na maaari naman na maging Cristiano na mag-isa. Tulad sa maraming tao sa mga nakalipas na taon na nilibak, o inusig, ang tumayong mag-isa ay hindi maiiwasan. Tunay na makapangyarihang patotoo sa kapangyarihan ng Diyos na ang mga lalaki at mga babae ay hindi sumusuko sa ilalim ng paniniil na pumapalibot sa kanila. Gayon pa man samantalang ito ay tunay na nangyayari, nais ni Pablo na idiin ang mahalagang katotohanan. Nararanasan at inihahayag ang kapuspusan ni Cristo kapag tayo ay gumagawang magkakasama sa pakikipagkapwa sa isa’t-isa.

`Sa Efeso 4:11–16, ano ang sinasabi ni Pablo na nararapat mangyari bago ang kapuspusan ni Cristo ay mahayag sa Cristianong komunidad?`

`Sa anong paraan na ang patotoo ng komunidad na naghahayag ng kapuspusan ni Cristo ay naiiba sa indibiduwal na naghahayag ng kapuspusan ni Cristo? Anu-ano ang implikasyon nito sa konteksto ng malaking tunggalian? Tingnan ang Efeso 3:10.`

`Napakadaling maging maganda kapag nag-iisa ka lamang o kaya ay kapag may kasama kang dayuhan, subalit higit na mahirap maging kawili-wili sa mga taong hindi mo gaanong kilala o hindi mo gusto. Nangangahulugan itong kapag nakapagpakita pa rin tayo ng kabaitan at biyaya, nagkakaloob tayo ng hindi matatanggihang patotoo sa katotohanan tungkol sa Diyos.`