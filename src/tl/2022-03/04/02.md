---
title:  “Sa Kanyang Wangis”
date:  17/07/2022
---

> <p></p>
> “Sapagkat ang mga nakilala niya nang una pa ay itinalaga naman niya na maging katulad sa larawan ng kanyang Anak, upang siya ang maging panganay sa maraming magkakapatid” (Roma 8:29).

Nang pasimula, ginawa tayo ng Diyos sa Kanyang wangis (Genesis 1:27), subalit ang wangis na iyon ay sinira ng kasalanan.

`Sa anong paraan nakikita natin sa sangkatauhan ang pagsirang ito sa wangis ng Diyos?`

Napakalinaw: lahat tayo ay pinasama ng kasalanan (Roma 3:10-19). Subalit ang nais ng Diyos ay maibalik tayo kung ano tayo nang pasimula. Dito nababagay ang talata natin ngayon. Naghahayag ito ng panukala ng Diyos na ang nagsusuko ng kanilang buhay sa Banal ng Espiritu na “maging katulad sa larawan ng kanyang Anak” (Roma 8:29).

Subalit mayroon pang ibang sukatan. “Ang wangis ng Diyos ay nararapat maparami sa sangkatauhan. Ang karangalan ng Diyos, ang karangalan ni Cristo ay sangkot sa pagpapakasakdal ng karakter ng kanyang bayan.”—Ellen G. White, The Desire of Ages, p. 671.

`Paano mo nauunawaan ang sinabi ni Ellen G. White sa atin sa sipi na binanggit sa itaas? Tingnan din ang Job 1, Mateo 5:16, 1 Corinto 4:9, Efeso 3:10.`

Bilang Cristiano, hindi natin dapat malimutan na tayo ay nasa gitna ng pandaigdigang kaganapan. Ang malaking tunggalian sa pagitan ni Cristo at ni Satanas ay nangyayari sa ating palibot. Ang labanan ay nagaganap sa maraming kaanyuan at nahahayag sa maraming paraan. At bagaman marami ang natatago, mauunawaan natin na bilang tagasunod ni Cristo, mayroon tayong bahagi na dapat gampanan sa labanang ito, ang magdala ng karangalan kay Cristo sa pamamagitan ng ating buhay.

`Isiping ika’y nasa malaking estadyum. Nakaupo sa mga bangko sa kabilang panig ang mga makalangit na mga nilalang na tapat sa Panginoon; sa kabilang panig naman ay mga nilalang na nahulog kasama ni Lucifer. Kung ang iyong buhay sa nakalipas na 24 oras ay ipinakita sa estadyum, aling panig ang mas’ papalakpak? Ano ang sinasabi ng iyong sagot tungkol sa iyong sarili?`