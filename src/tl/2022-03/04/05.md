---
title:  “Ang Pantas”
date:  20/07/2022
---

Kahapon ay tiningnan natin ang kahalagahan ng karakter para roon sa mga naghihintay sa Ikalawang Pagbabalik. Ngayon titingnan natin ng higit lalo na ang kahalagahan ng karakter doon sa mga nabubuhay sa ikalawang pagbabalik ni Jesus.

`Basahin ang Daniel 12:1–10. Ano ang konteksto? Anong panahon sa kasaysayan ng sanlibutan ang pinatutungkulan dito? Pinakamahalaga, ano ang maaari nating sabihin buhat sa mga talatang ito tungkol sa karakter ng bayan ng Diyos sa panahong ito? Ano ang mga katangian na ibinigay sa kanila na naiiba sa mga liko? Tingnan din ang Apocalipsis 22:11.`

Ipinahayag kay Daniel na bago dumating si Jesus, magkakaroon ng panahon ng kabagabagan na hindi pa nangyari sa buong kasaysayan. Sa Daniel 12:3, 10, binigyan tayo ng paglalarawan ng matuwid at ng mga liko sa panahong ito. Pansinin kung paanong ang mga liko ay “magpapatuloy sa paggawa ng kasamaan” (Daniel 12:10) kabaligtaran ng matuwid, na sa talatang 3 ay nagliliwanag, sapagkat sila’y “dadalisayin, lilinisin, at papuputiin (Daniel 12:10) na nangyayari “panahon ng kaguluhan na hindi pa nangyari kailanman mula nang magkaroon ng bansa hanggang sa panahong iyon” (Daniel 12:1). Sa kabaligtaran din, ang mga masasama ay hindi nakakaunawa, subalit ang mga matuwid ay “pantas” at nakakaunawa.

Nakakaunawa ng ano? Matematika, agham, matataas na pag-aaral ng mga sinulat? Ang Kawikaan ay nagsasabi, “ang takot sa Panginoon ang pasimula ng lahat ng kaalaman” (Kawikaan 1:7). Marahil sa ganitong kaisipan, ang “pantas” ay pantas sapagkat may kaunawaan sila tungkol sa pangwakas na mga kaganapan, panahon ng kaguluhan, samantalang nagaganap. Hindi sila nasusorpresa; buhat sa kanilang pag-aaral ng Salita, nalalaman nilang iyon ay darating. Ang higit na mahalaga, may sapat silang kaalaman upang pahintulutan ang panahon ng kaguluhan na dalisayin at linisin sila; ang mga masasama sa kabilang panig ay lalo namang nagmamatigas ang ulo kaya nagpapatuloy sa kasamaan.

Ang mahalagang punto ay binigyan tayo ng paglalarawan ng mga taong dumaan sa pagdadalisay at proseso ng paglilinis.

`Atin nang napag-aralan ang mga talatang ito sa konteksto ng kawakasan, anong prinsipyo ang makikita natin dito na makatutulong sa atin ngayon na higit na maunawaan kung patungkol sa ano ang pagdadalisay at paglilinis kahit na sa ating kapanahunan ngayon.`