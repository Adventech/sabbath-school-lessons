---
title:  Pananampalataya sa Gitna ng Dumadalisay na Apoy
date:  18/07/2022
---

Isang bagay ang mapasa isang labanan; ibang bagay naman na hindi man lamang makakita ng mga puwersa na nakahanay para sa labanan. Sa madaling salita, ganito ang kinakaharap nating mga Cristiano. Alam natin na ang mga puwersa ay nariyan, nararamdaman natin sa ating buhay, gayumpaman, kailangan natin magpatuloy sa pananampalataya, nagtitiwala sa Kanya “na hindi nakikita” (Hebreo 11:27).

`Basahin ang Job 23:1–10. Ano ang kahulugan ng pakikibaka ni Job? Ano ang hindi niya nakita? Sa pagkakataon ding ito, ano ang sinampalatayanan niya sa kabila ng mga pagsubok?`

Kahit na nasa gitna ng mabangis na pagsubok, si Job ay nagtiwala sa Panginoon. Sa kabila ng maraming bagay, si Job ay buo ang loob na makakayanan niya. At isa sa mga bagay na nagbibigay sa kanya ng pagtitiyaga ay ginto. Hindi medalyang ginto; sa halip, siya ay nakatingin sa hinaharap at alam niya na kung manghahawak sa Diyos, ay lalabas siyang mabuti sapagkat lalabas siyang tulad ng ginto. Gaano karami ang nalalaman ni Job sa kung ano ang magaganap sa likod ng eksena, hindi nasabi sa atin. Hindi na bali kung gaano kadami ang itinago sa kanya, sa anumang paraan ay napagtagumpayan niya ang dumadalisay na apoy.

Natatakot ka ba sa apoy? Nababalisa ka ba sa init na dinadala ng mga pagkakataon? Maaaring para kay Job ang init na ipinahintulot ng Diyos ay walang kapaliwanagan. Maaaring ito ay ang kahirapang dala ng pagiging baguhan sa bagong trabaho, o bagong tahanan. Maaaring ito ay pagkakaroon ng pagtatagumpayang masamang pakitungo sa trabaho, o maging sa sarili mong pamilya. Maaari rin naman na ito ay uri ng karamdaman o kawalan ng pananalapi. Mahirap itong maunawaan subalit maaaring gamitin ng Diyos ang mga itong pagsubok upang dalisayin ka, upang makita ang Kanyang wangis sa iyong karakter.

Ang mapatunayang ginto ay tila baga isang insentibo para kay Job, isang bagay na pagtutuunan ng pansin, at iyon ang humila sa kanyang malampasan ang kahirapan. Tunay na makapangyarihang patotoo na, sa kanyang karakter na kahit na sa gitna ng sakit at pagdurusa, ay naunawaan niya ang katunayan ng proseso ng pagdadalisay. Gayon din, kung gaano man karami ang hindi niya ganap na naunawaan, batid niya na ang mga pagsubok na ito ay dadalisay sa kanya.

`Sa iyong sariling karanasan, papaanong ang pagsubok ay naglilinis at dumadalisay? Anong ibang pang paraan upang ikaw ay madalisay, maliban sa pagdurusa?`