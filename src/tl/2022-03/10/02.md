---
title:  Pira-pirasong Tinapay at Alak na Nabuhos
date:  28/08/2022
---

`Sinabi ni Oswald Chambers na tayo ay nararapat na maging “pira-pirasong tinapay at nabuhos na alak” para sa iba. Ano ang iniisip ninyong kahulugan nito?`

Sa buong Biblia ay may mga halimbawa ng mga taong “nadurog” upang makapaglingkod sa iba. Si Moises ay tinawag upang magtiis ng walang katapusang alon ng paninirang puri, pagtuligsa samantalang pinangungunahan niya ang mga tao tungo sa Lupang Pangako. Si Jose ay tinawag sa isang lakbaying siya ay pagtataksilan at mabibilanggo sa pagdadala sa kanya sa posisyon ng paglilingkod sa Ehipto. Sa bawat kaso, ipinahintulot ng Diyos ang gayong kalagayan upang ang buhay ng Kanyang bayan ay maging teatro ng Kanyang biyaya at pagmamahal, hindi lang para sa kanilang sarili, kundi para na rin sa ikabubuti ng iba. Maaaring gamitin tayo ng Diyos sa gayon ding paraan. Madali na makadama ng galit at kirot sa ganong kalagayan. Subalit tulad ng ating nalaman kahapon, ang kaamuan ay bigay na kakayahan ng Diyos upang matiis ang gayong mga bagay, na “nagtitiis ng pinsala na may pagtitiyaga at walang sama ng loob.”

`Basahin ang Ezekiel 24:15–27. Ano ang nangyayari rito? Bakit si Ezekiel napalagay sa tunawan?`

Sa Ezekiel 24:24 ay sinabi ng Diyos, “Ganito magiging isang tanda sa inyo si Ezekiel; ayon sa lahat niyang ginawa ay inyong gagawin. Kapag ito’y nangyari, inyong malalaman na ako ang Panginoong DIYOS.” Sa pamamagitan ng halimbawa ni Ezekiel, ang bayang Israel ay mahihikayat sa katotohanan tungkol sa kung sino ang Diyos, ang Soberanong Panginoon—at makikita nila ang katotohanang ito kapag naranasan nila ang katuparan ng propesiya na sinasagisagan ng buhay ni Ezekiel at ang pagdurusa na kanyang hinarap. Sinong nakakaalam kung ilang mga tao ang makakakita, sa “Soberanong Panginoon” sa pamamagitan natin at gayon din sa pagkasupil sa atin?

`Malao’t madali ang buhay mismo ay sumusupil sa ating lahat. Ano ang naging karanasan mo sa pagsupil? Anong aral ang natutuhan mo? Papaano ang iyong sinupil na kaluluwa magagamit ng Panginoon upang tulungan ang iba?`