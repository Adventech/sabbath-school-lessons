---
title:  Saradong Bibig
date:  31/08/2022
---

Ang pinakamakapangyarihang halimbawa ng kaamuan sa tunawan ay galing kay Jesus. Nang sabihin niya Na “Magsiparito kayo sa akin at “matuto kayo sa akin; sapagkat ako’y maamo at may mapagpakumbabang puso” (Mateo 11:29), ang ibig sabihin Niya rito ay maaaring hindi natin naiisip.

`Basahin ang 1 Pedro 2:18–25. Si Pedro ay nag-alok ng nakakagulat ng payo sa mga alipin. Kanyang inilarawan kung paano si Jesus ay tumugon sa hindi makatuwiran at masakit na pakikitungo at nagmungkahi na si Jesus ay nag-iwan ng “halimbawa, upang sumunod kayo sa kanyang mga yapak” (1 Pedro 2:21). Anong prinsipyo ng kaamuan at kapakumbabaan sa tunawan ang ating matutuhan sa halimbawa ni Jesus tulad ng sinasabi ni Pedro?`

Nakalulungkot makitang ang iba ay hindi makatuwirang pinakikitunguhan. At higit na masakit kung tayo ang ginagawan ng gayon pagtrato. Sapagkat karaniwan sa atin ay mayroong pagkaunawa sa katarungan, kapag ang hindi makatarungan ay naganap, ang ating likas na gagawin ay “gawing matuwid” samantalang pinanghahawakan natin ang pinaniniwalaan nating matuwid at tamang pagkagalit.

Hindi madaling mabuhay ng ganito. Hindi mangyayari malibang ating yakapin ang pinag-isipang katotohanang sa lahat ng hindi matuwid na kalagayan, dapat paniwalaan natin na ang Ama sa langit ang may hawak at Siya ay gagawa para sa ating kapakanan kapag ayon sa Kanyang kalooban. Nangangahulugan din itong dapat tayong maging bukas sa isang posibilidad na tulad ni Jesus, hindi tayo laging ligtas sa kawalang katarungan. Subalit dapat nating alalahanin na ang Ama natin na nasa langit ay nananatiling sumasa atin at siya ang may hawak.

Ang payo ni Pedro, katulad ng nanggaling sa buhay ni Jesus, ay nakakabigla sapagkat, tila baga ang pananahimik sa harap ng hindi makatuwirang pagdurusa ay mas malaking patotoo sa kaluwalhatian ng Diyos, kaysa “pagtatama sa tao.” Nang tanungin ni Caipas at ni Pilato, Maraming masasabi si Jesus upang itama ang kalagayan at bigyang katuwiran ang Kanyang sarili, subalit hindi Niya ginawa. Ang kanyang pananahimik ay patotoo ng Kanyang kaamuan.

`Paano mo pakikitunguhan ang kalagayang kayo ay inapi? Papaano higit na magagamit natin ang mga prinsipyo na nakita natin dito sa iyong buhay?`