---
title:  Namamagitan Para sa Biyaya
date:  29/08/2022
---

`Basahin ang Exodo 32:2–14. Ano ang papel na nakikita natin dito na ginagampanan ni Moises?`

Pagkatapos na ang mga tao ay nagpasyang sumamba sa guyang ginto, nagpasya ang Diyos na sila ay puksain sapagkat sila ay nagpakalayo-layo na sa Kanya at ibinalita na gagawing malaking bansa si Moises. Subalit sa halip na tanggapin ang iniaalok ng Diyos, namanhik si Moises sa Diyos na magpakita ng biyaya sa Kanyang bayan, at ang Diyos ay sumuko at pumayag.

Ang Exodo 32:1–14 ay nagbabangon ng dalawang mahalagang usapin. Una, ang alok ng Diyos na puksain ang mapaghimagsik na bayan at pagpalain si Moises ay pagsubok sa kanya. Nais ng Diyos kay Moises na makapagpakita kung gaano siya kaamo sa desperado at suwail na bayan. At nagtagumpay si Moises sa pagsubok. Katulad ni Jesus, namanhik din siya para sa kahabagan sa makasalanan. Ito ay naghahayag ng kapansin-pansing bagay: kung minsan, pinahihintulutan ng Diyos tayo na humarap sa maraming mga oposisyon; maaari rin na ipahintulot niya na tayo ay mapasa tunawan upang Siya, tayo at ang nagmamasid na sangkatauhan ay makasaksi kung gaano kalaki ang ating kaamuan sa mga sumisinsay ng daan.

`Anong idinahilan ni Moises nang makiusap siya sa Diyos na huwag puksain ang Israel?`

Ikalawa, ang mga talatang ito ay nagpapakita na ang oposisyon at pagsuway ay panawagan upang mahayag ang biyaya. Ang biyaya ay kailangan kapag sila ay hindi karapatdapat tumanggap nito. Subalit kapag hindi sila karapatdapat dito, iyon naman ang panahon na nararamdaman natin na hindi ialok. Subalit ng si Miriam na kapatid ni Moises ay mahigpit na nanunuligsa sa kanya; nanawagan siya sa Panginoon na pagalingin ang ketong ni Meriam (Bilang 12). Nang ang Diyos ay nagalit kay Korah at sa kanyang mga tagasunod at pinagbantaang pupuksaing lahat, muling nagpatirapa si Moises at namanhik alang-alang sa kanilang buhay. Nang sumunod na araw, nang ang mga Israelita ay nagbulung-bulungan laban kay Moises dahil sa kamatayan ng mga rebelde na pinagbantaan muli ng Diyos na sila’y pupuksaing lahat, si Moises ay nagpatirapa at sinabihan agad si Aaron na gumawa ng pagtubos para sa kanilang lahat (Bilang 16). Sa kanyang sariling kaamuan, sa kanyang pagiging hindi makasarili sa gitna ng ganitong tunawan, hinanap ni Moises ang biyaya sa kapakanan ng bayang tunay na hindi karapatdapat para sa kanila.

`Isipin mo ang mga tao sa iyong paligid na iniisip mong pinaka hindi karapatdapat sa biyaya. Sa pamamagitan ng kaamuan at hindi makasariling kapakumbabaan, papaano ka magiging kapahayagan ng biyaya ng Diyos sa kanila?`