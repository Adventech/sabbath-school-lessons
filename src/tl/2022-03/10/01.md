---
title:  Kaamuan sa Tunawan
date:  27/08/2022
---

### Basahin Para sa Pag-aaral sa Linggong Ito
Ezekiel 24:15–27, Exodo 32:1–14, Mateo 5:43–48, 1 Pedro 2:18–25, Awit 62:1–8.

> <p>Talatang Sauluhin</p>
> “Mapapalad ang mga mapagpakumbaba, sapagkat mamanahin nila ang lupa” (Mateo 5:5).

Hindi natin naririnig na madalas gamitin ang salitang maamo, maliban marahil kapag binabasa natin ang tungkol kay Moises o kapag pinag-aaralan ang mga Mapapalad. Hindi rin mahirap na malaman kung bakit. Ang kaamuan ay nangangahulugan na “nagtitiis ng pinsala na may pagtitiyaga at walang sama ng loob.” Kaya pala hindi kataka-takang hindi tayo nakaririnig tungkol sa salitang ito. Ito ay ugali na mahirap ng makita sa ating kultura ngayon. Minsan isinasalin ng Biblia ang salitang itong “mapagpakumbaba.” Muli ang kapakumbabaan ay hindi rin pag-uugali na nakikitang kanais-nais ng nakararaming kultura ngayon.

Subalit ang kaamuan, nagbabata ng pinsala na may katiyagaan subalit walang sama ng loob, ito rin ay isa sa pinakamakapangyarihang pag-uugali ni Jesus at ng Kanyang mga tagasunod. Datapuwa’t, hindi nagtatapos dito: ang kaamuan sa espiritu ay makapangyarihang sandata sa kamay ng mga nasa gitna at kirot ng pagdurusa. Kaya tunay na ang tunawan ay mabisang lugar upang matutuhan ang kaamuan ng puso, sapagkat sa pamamagitan ng ating sariling kaamuan at mga nasupil na pag-uugali maaari tayong maging makapangyarihang mga saksi para sa Diyos.

Ang Sanlinggo sa Isang Sulyap: Ano ang kaugnayan ng kaamuan sa pagdurusa? Papaano tayo, sa ating sariling kaamuan at nasupil na pag-uugali magiging mga saksi para sa mga iba? Papaano ang kaamuan magiging tunay na kalakasan, at hindi kahinaan, para sa Cristiano?

*Pag-aralan ang liksyon sa linggong ito bilang paghahanda sa Sabbath, Setyembre 3.