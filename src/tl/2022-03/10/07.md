---
title:  Karagdagang Kaisipan
date:  02/09/2022
---

Basahin ang mga sulat ni Ellen G. White, “The Importance of Seeking True Knowledge,” pp. 453, 454, sa The Ministry of Healing; “The Sermon on the Mount,” pp. 298–314, sa The Desire of Ages; “The Worker and His Qualifications,” p. 630, sa Evangelism.

“Ang kahirapan na mararanasan natin ay maaaring gumaan sa pamamagitan ng kaamuan na bunsod ng pagtatago ng sarili kay Cristo. Kung tinataglay natin ang kapakumbabaan ng ating Panginoon, makatatayo tayo laban sa paglait, biglang pagtatakwil, pang-iinis, kung saan araw-araw tayong lantad, at sila ay titigil na magdala ng kalungkutan ng espiritu. Ang pinakamataas na katunayan ng pagiging mabuting Cristiano ay pagpipigil sa sarili. Siya na nasa ilalim ng pang-aabuso o kalupitan ay nabibigong mapapanatili ang payapa at nagtitiwalang espiritu ay ninanakawan ang Diyos ng Kanyang karapatang ihayag sa kanya ang Kanyang kasakdalan ng karakter. Kababaan ng puso ang lakas na nagbibigay ng pagtatagumpay sa mga sumusunod kay Cristo; ito’y katunayan ng kanilang kaugnayan sa hukuman sa langit.”—Ellen G. White, The Desire of Ages, p. 301.

**Mga Tanong Para sa Talakayan**:

`Paano ang kapakumbabaan ay “makatatayo tayo laban” sa mga kirot at pang-iinis? Ano ang iniisip mong pinakamahalagang katangian ng kapakumbabaan na nagpapahintulot sa atin na gawin ito?`

`Sa iyong sariling kultura, papaanong ang katangian ng kapakumbabaan at kaamuan tinitingnan? Iginagalang ba ito, hinahamak o ano? Anong uri ng mga panggigipit ang kinakaharap mo sa iyong kultura na gumagawang kasalungat ng pagpapalago ng katangiang ito?`

`Mayroon bang malaking halimbawa ng kapakumbabaan at kaamuan buhat sa mga taong nabubuhay ngayon? Kung mayroon, sino sila, paano nila ipinakita, ito at ano ang iyong natutuhan sa kanila?`

`Bakit madalas na itinutulad ang kaamuan at kapakumbabaan sa kahinaan?`

`Nakita natin kung paanong hinanap ni David ang Panginoon bilang kanlungan. Paano iyon nakatulong? Paano laging nahahayag ang kanlungang ito? Sa ibang salita, paano tayo bilang iglesia ay magiging kanlungan doon sa mga nangangailangan ng kanlungan? Anong uri ng kanlungan ang inilaan ng iyong iglesia? Ano ang magagawa mo para gawin itong lugar na kanlungan para roon sa mga nangangailangan?`