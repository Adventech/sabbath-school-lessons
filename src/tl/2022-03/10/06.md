---
title:  Ating Bato at Kanlungan
date:  01/09/2022
---

Kadalasan ang pinakapalalong tao, pinakamayabang, at mapangahas ay ang mga taong nakakaranas sa mababang pagtingin sa sarili. Ang kanilang pagiging arogante at kayabangan at kawalan ng kaamuan o pagpapakumbaba ay umiiral bilang panakip marahil ay hindi sinasadya, sa bagay na kulang o wala sa kanya. Ang kailangan nila ay bagay na kailangan din nating lahat. Ang pagkadama ng kapanatagan. Pagiging karapat dapat, o katanggap tanggap, lalo na sa panahon ng pagkalungkot at pagdurusa. Masusumpungan lamang natin ang mga iyon sa Panginoon. Sa madaling salita, ang kaamuan at kapakumbabaan, ay hindi maituturing na katangian ng kahinaan, ito ay kalimitang pinakamakapangyarihang kapahayagan ng kaluluwang matatag na nakatayo sa bato.

`Basahin ang Awit 62:1–8. Ano ang mga kaganapan sa likuran ng awit na ito? Anong mga punto ang ginagawa ni David? Anong espirituwal na simulain ang matutuhan buhat sa kanyang sinasabi? Higit na mahalaga, paano mo matutuhang gamitin ang mga simulaing ito sa sarili mong buhay?`

“Walang dahilan na ang mga tao ay ating magiging kaaway. Ang motibo ng bayan ng Diyos ay hindi mauunawaan, hindi lang ng sanlibutan, gayon din ng kanilang mga kapananampalataya. Ang mga lingkod ng Diyos ay ilalagay sa mahihirap na lugar. Ang makatarungan ay palalabasing walang saysay upang bigyang katarungan ang mga taong naghahabol ng makasarili at likong landas…. Sa pamamagitan ng maling pagpapakilala ang mga lingkod na ito ay madaramtan ng maitim na kasuotan ng pandaraya dahil sa pangyayari na wala silang kontrol ay gagawing magulo ang kanilang mga gawain. Sila ay ituturo na mga taong hindi mapagtitiwalaan at ito ay gagawin ng mga kaanib ng iglesia. Ang mga lingkod ng Diyos ay dapat sandatahan ang kanilang sarili ng pag-iisip ni Cristo. Hindi nila dapat asahang maiiwasan nila ang paglait at paratang. Tatawagin silang mga masigasig na panatiko. Subalit huwag hayaan na sila ay manghina ang loob. Ang kamay ng Diyos ay siyang may hawak, pinangungunahan ng Diyos ang Kanyang gawain para sa kaluwalhatian ng kanyang pangalan.”—Ellen G. White, The Upward Look, p. 177.

`Gaano katatag ka sa mga panlalait at matutulis na salita ng ibang tao sa iyo? Hindi naman masyadong matatag, tama? Paano ka manghahawak sa Panginoon at iaangkla ang pagpapahalaga mo sa iyong sarili sa Kanyang nagmamahal sa iyo ng gayon na lamang na anupa’t namatay Siya ng dahil sa iyong kasalanan, at kaya natutulungan ang iyong sarili na maingatan laban sa paglait ng ibang tao?`