---
title:  Si Jesus sa Getsemani
date:  20/09/2022
---

> <p></p>
> “Sinabi niya sa kanila, ‘Ako’y lubhang nalulungkot, hanggang sa kamatayan; manatili kayo rito at manatiling gising’ ” (Marcos 14:34).

Anuman ang kahirapan ni Jesus sa loob ng 33 mga taon dito sa lupa ay hindi maiihambing sa Kanyang sinimulang harapin nang huling mga oras bago ang krus. Buhat ng walang hanggan (Efeso 1:1–4; 2 Timoteo 1:8, 9; Tito 1:1, 2) ang sakripisyo ni Jesus bilang handog para sa kasalanan ng sanlibutan ay pinanukala, at ngayon lahat ng ito ay nagaganap.

`Ano ang sinasabi ng mga sumusunod na talata tungkol kay pagdurusa ni Cristo sa Getsemani? Mateo 26:39, Marcos 14:33–36, Lucas 22:41–44.`

“Lumayo Siya ng kaunti sa kanila hindi naman kalayuan anupa’t maaaring magkakitaan at magkarinigan sa isa’t-isa, at nagpatirapa Siya sa lupa. Nadama Niya na dahil sa kasalanan Siya ay napahiwalay sa Kanyang Ama. Ang malaking agwat ay napakalawak, napakaitim, napakalalim, na ang Kanyang espiritu ay nanginginig sa harapan nito. Sa matinding paghihirap na ito ay hindi Niya magagamit ang Kanyang banal na kapangyarihan upang makatakas. Bilang tao dapat pagdusahan Niya ang buong kasalanan ng mga tao. Bilang tao dapat Niyang tiisin ang galit ng Diyos laban sa pagsalangsang.

“Si Cristo ngayon ay nakatayo na iba ang saloobin kaysa Kanyang tinayuan dati. Ang Kanyang pagdurusa ay higit na nailarawan ng mga salita ng propeta. ‘ “Gumising ka, O tabak, laban sa pastol ko, at laban sa lalaking kasama ko,” ’ sabi ng Panginoon ng mga Hukbo.” Zacarias 13:7. Bilang kahalili at pantubos ng makasalanang tao, si Cristo ay nagdusa sa ilalim ng katarungan ng Diyos. Nakita Niya kung ano ang kahulugan ng katarungan, buhat noon Siya ay naging tagapamagitan para sa iba; ngayon nagnanais Siya na magkaroon ng tagapamagitan para sa Kanyang sarili.”—Ellen G. White, The Desire of Ages, p. 686.

`Pag-isipan ang mga kaganapan doon sa Getsemani. Nagsisimula nang ang kasalanan ng sanlibutan ay madagan sa Kanya. Subukang isipin ang katulad nito. Walang tao ang tinawag upang sumailalim sa bagay na katulad nito sa nakalipas. Ano ang sinasabi nito tungkol sa pag-ibig ng Diyos sa atin? Anong pag-asa ang makukuha natin buhat dito?`