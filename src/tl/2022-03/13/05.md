---
title:  Ang Napakong Diyos
date:  21/09/2022
---

Ang kamatayan sa pamamagitan ng pagpapako sa krus ay pinakamahirap na kaparusahan na ipinapataw ng Roma. Ito ay itinuturing na pinakamasamang paraan ng pagkamatay. Kaya nakapangingilabot sa sinumang patayin sa ganoong paraan. Partikular ang Anak ng Diyos! Si Jesus, dapat lagi nating aalalahanin, ay dumating na nasa laman katulad natin. Halinhinan ang pagbugbog, paghampas, pinakuan sa Kanyang mga kamay at paa, ang nanlulumong katawan, lumalalim na mga sugat, ang pananakit ng katawan ay halos hindi na makayanan. Ito ay marahas gawin kahit na sa pinakamasamang kriminal; hindi patas, na gawin kay Jesus. Walang sala sa kahit anuman, ang haharap sa ganoong kapalaran.

Subalit, gaya ng ating nalalaman, ang pisikal na pagdurusa ni Cristo ay banayad lamang at naiiba kumpara sa tunay na nangyayari. Ito ay higit lamang sa pagpatay sa walang salang tao.

**Ano ang mga pangyayari sa palibot ng pagkamatay ni Jesus ang nagpapakita na higit na marami ang nangyayari roon kaysa nauunawaan ng mga tao nang panahong iyon? Ano ang kahalagahan na maaari nating makita sa bawat pangyayaring itong makatutulong maghayag ng mga nangyari roon?**

`Mateo 27:45`

`Mateo 27:51, 52`

`Marcos 15:38`

Malinaw na marami pang mga nangyari, hindi lang basta pagkamatay, gaano man kahindi makatarungan, para sa walang salang tao. Ayon sa Kasulatan, ang galit ng Diyos laban sa kasalanan, ating kasalanan, ay ipinataw kay Jesus. Si Jesus doon sa krus ay nagtiis ng matuwid na pagkagalit ng Diyos laban sa kasalanan, ang kasalanan ng buong sanlibutan. Tulad nito, si Jesus ay nagdanas ng higit na malalim, madilim, higit na masakit kaysa maaaring malaman at mararanasan ng sinumang tao.

`Sa iyong pagkakaroon ng anumang pakikibaka, anong pag-asa at kaaliwan ang iyong makukuha sa pagdurusa ni Cristo na nagdusa para sa iyo?`