---
title:  Hinamak at Tinanggihan ng mga Tao
date:  19/09/2022
---

`Basahin ang mga sumusunod na mga talata, na iniingatan sa isip ang katunayan na si Jesus ay banal, na Manlalalang ng langit at lupa, at Siya ay dumating upang ihandog ang Kanyang sarili bilang isang sakripisyo para sa kasalanan ng buong sanlibutan (Mateo 12:22–24; Lucas 4:21–30; Juan 8:58, 59. Papaanong ang mga talatang ito ay makatutulong na maunawaan ang pagdurusa na hinarap ni Jesus dito sa lupa?`

Kahit na mga pinuno, o mga pangkaraniwang tao, ang buhay ni Jesus, mga gawa, at mga pagtuturo ay palaging hindi nauunawaan, na ito ang nagdala sa pagtanggi at pagkamuhi ng mga taong Kanyang pinuntahan para iligtas. Sa ibang kalagayan naman, ito ay katulad ng magulang na nakikita ang naliligaw na anak na nangangailangan ng tulong, at bagaman ang magulang ay handang ibigay ang lahat para sa anak, tinalikuran ng anak ang magulang, at pinagbuntunan ng pagkutya at tinanggihan, kung saan marahil ay siya lang ang tanging taong makapagliligtas sa bata sa tiyak na kapahamakan. Ganyan ang hinarap ni Jesus samantalang narito siya sa lupa. Tiyak na napakasakit nito kay Jesus.

`Basahin ang Mateo 23:37, Ano ang sinasabi sa atin tungkol sa kung paano nadama ni Jesus ang pagtanggi sa Kanya? Samantalang binabasa mo, tanungin mo rin din ang iyong sarili, “Siya ba ay nalulungkot sa Kanyang sarili (tulad natin kapag tayo ay tinatanggihan), o dahil sa ibang dahilan? Kung sa ibang kadahilanan ano naman iyon?`

Lahat tayo ay nakaranas na ng kirot nang ikaw ay tanggihan, marahil ang sakit ay katulad ng kay Cristo na hindi makasarili: Tayo ay nasaktan hindi dahil tayo ay tinanggihan, kundi dahil sa kung ano ang magiging kahulugan sa tumatanggi sa atin (marahil isang taong ating minamahal na tumatangging tanggapin ang kaligtasan kay Cristo). Isipin kung gaano kasakit ang nadama ni Jesus, na tunay na nakakaalam ng kung ano ang kanyang kakaharapin upang iligtas sila, at nakakaalam din ng kahahantungan nila bunga ng kanilang pagtanggi. Iyon ay dahil sa pagiging walang kasalanan ni Cristo kaya damang-dama niya ang pag-atake ni Satanas.”—Ellen G. White, Selected Messages, book 3, p. 129.

`Ano ang matututuhan mo kay Cristo na makatutulong sa iyo upang makayanan ang kirot na dala ng pagtanggi sa iyo? Ano ang ipinakita ng Kanyang halimbawa sa iyo? Papaano mo iyon magagamit sa iyong sariling buhay.`