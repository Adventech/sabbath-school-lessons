---
title:  Si Cristo sa Tunawan
date:  17/09/2022
---

### Basahin Para sa Pag-aaral sa Linggong Ito
Lucas 2:7, 22–24; Mateo 2:1–18; Juan 8:58, 59; Lucas 22:41–44; Mateo 27:51, 52; Roma 6:23; Tito 1:2.

> <p>Talatang Sauluhin</p>
> “At nang malapit na ang oras na ikasiyam ay sumigaw si Jesus ng may malakas na tinig, na sinasabi, ‘Eli, Eli, lama sabacthani?’ na ang kahulugan ay ‘Diyos ko Diyos ko bakit mo ako pinabayaan?’ ” (Mateo 27:46).

Kailan man at ating tinatalakay ang usapin ng pagdurusa, dumarating ang mga katanungan: Papaanong ang kasalanan at pagdurusa ay naunang bumangon? Sa pamamagitan ng banal na kapahayagan ay mayroon tayong mabuting katugunan: Bumangon ang kasalanan sapagkat ang malayang nilalang ay inabuso ang kalayaan na ibinigay ng Diyos sa kanila. Ito ay umakay sa panibagong katanungan: Alam ba ng Diyos na ang mga nilalang na ito ay mahuhulog? Oo, malinaw na inisip Niya na maaari, gaya ng sulat ni C. S. Lewis, “sulit ang panganib.”

Sulit ang panganib? Para kanino? Para sa atin, samantalang ang Diyos ay nakaupo sa langit sa Kanyang trono? Sa totoo hindi. Ang kalayaan ng lahat ng kanyang matatalinong nilalang ay napakasagrado na, sa halip na pagkaitan tayo ng kalayaan, pinili ng Diyos na pasanin sa Kanyang sarili ang pinakamabigat na dagok ng pagdurusa nang dahil sa ating pag-abuso sa kalayaan. At nakita natin ang pagdurusang ito sa buhay ni Jesus, na sa pamamagitan ng pagdurusa ng laman, ay nabuklod ang lupa at langit na tatagal hanggang sa walang hanggan.

Ang Sanlinggo sa Isang Sulyap: Ano ang pinagdusahan ni Cristo para sa ating kapakanan? Ano ang maaari nating matutuhan buhat sa Kanyang pagdurusa?

*Pag-aralan ang liksyon sa linggong ito bilang paghahanda sa Sabbath, Setyembre 24.