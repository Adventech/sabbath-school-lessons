---
title:  Karagdagang Kaisipan
date:  23/09/2022
---

Basahin ang Ellen G. White, “Gethsemane,” pp. 685–697, at “Calvary,” pp. 741–757, sa The Desire of Ages.

“Tatlong beses na inusal Niya ang panalanging iyon. Tatlong beses ang sangkatauhan ay umurong buhat sa huling nagpuputong na sakripisyo, subalit ngayon ang kasaysayan ng lahi ng sangkatauhan ay babangon sa harapan ng Manunubos ng sanlibutan. Nakikita Niya na ang mga sumasalansang sa kautusan, kung iiwan sa kanilang sarili, ay mapapahamak. Nakikita Niya ang kapangyarihan ng kasalanan. Ang mga kalungkutan at panaghoy nang napahamak na sanlibutan ay nalantad sa harapan Niya. Napagmasdan Niya ang parating na kahihinatnan, at ang Kanyang kapasyahan ay nagawa na. Ililigtas Niya ang tao anuman ang maging kapalit nito sa Kanyang sarili. Tinanggap Niya ang bautismo ng dugo, upang sa pamamagitan Niya ang mga napapahamak ay magtamo ng buhay na walang hanggan. Iniwan niya ang hukuman sa langit, kung saan ang lahat ay kadalisayan, kagalakan, at kaluwalhatian, upang mailigtas ang isang nawawalang tupa, ang isang sanlibutan na nahulog dahil sa pagsalangsang. At hindi Niya tatalikuran ang Kanyang misyon. Siya ay magiging pangpalubagloob ng lahi na inibig ang pagkakasala. Ang Kanyang dalangin ngayon ay hibik ng pagpapasakop lamang: ‘Kung ang sarong ito ay hindi lalampas sa Akin, malibang Aking inumin, ang Iyong kalooban nawa ang mangyari.”—Ellen G. White, The Desire of Ages, pp. 690, 693.

**Mga Tanong Para sa Talakayan**:

`Paano tayo natutulungan sa ating sariling mga pagdurusa, ng kaalamang itong ang Diyos mismo, sa katauhan ni Cristo, ay nagdusa nang higit kaysa makakaya ng sinuman sa atin? Ano ang nararapat na kahulugan sa atin ng pagdurusa ni Cristo? Ano ang kaaliwan na ating makukuha buhat sa kahanga-hangang katotohanang ito? Samantalang iniisip mo ang iyong kasagutan, isaisip ang salita ni Ellen G. White: “Lahat ng pagdurusa na resulta ng kasalanan ay ibinubo sa dibdib ng hindi nagkasalang anak ng Diyos.”—Selected Messages, book 3, p. 129.`

`Sa klase, repasuhin ang pagdurusa ni Cristo na napag-aralan sa linggong ito. Anu-ano ang mga tunawan na hinarap ni Cristo? Sa anong paraan katulad iyon ng sa atin, at sa anong paraan naman sila magkaiba? Ano ang matutuhan natin sa kung paano Niya hinawakan ang mga hamon na itong makatutulong naman sa atin sa gitna ng ating mga tunawan?`

`Ano ang ilan sa mga paboritong mong pangako sa Biblia, mga pangakong iyong mapanghahawakan sa gitna ng kalungkutan at kirot? Itala mo at angkinin para sa iyong sarili, at ibahagi sa iyong klase.`

`Sumulat ng pagbubuod, na nagbibigay pansin sa anumang punto na inyong nakuha sa liksyong ito sa buong tremestre. Anong mga katanungan ang nalutas nito para sa iyo? Ano pang mga usapin ang nananatiling hindi natugunan? Paano tayo magkakatulungan na gumawa na malutas iyong mga bagay na nananatiling nakakagulo at nakakabagabag sa atin?`