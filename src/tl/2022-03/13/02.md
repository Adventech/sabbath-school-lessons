---
title:  Ang Unang mga Araw
date:  18/09/2022
---

Kakaunting impormasyon ang ibinigay ng kasulatan tungkol sa unang mga araw ni Jesus. Gayumpaman, may ilang mga talatang nagsasabi sa atin ng mga bagay tungkol sa ganoong kalagayan at ang uri ng sanlibutang pinasok ng Tagapagligtas.

`Basahin ang Lucas 2:7, 22–24 (tingnan din ang Levitico 12:6–8) at Mateo 2:1–18. Ano ang nakikita natin sa mga talatang itong nagbibigay sa atin ng pahiwatig ng uri ng buhay na hinarap ni Jesus buhat nang pasimula?`

Totoo naman, na hindi si Jesus ang kauna-unahang taong namuhay ng may kahirapan o humarap sa mga nagnanais na patayin Siya kahit pa nang mga unang panahon. Gayumpaman, may ibang mahalagang elemento na makatutulong sa atin na maunawaan ang kaibahan ng pagdurusa ni Cristo buhat pa nang mga unang panahon.

`Basahin ang Juan 1:46. Anong elemento ang idinadagdag nito upang makatulong sa atin na maunawaan ang pagdurusa na hinarap ni Jesus?`

Maliban kay Eva at Adan bago magkasala, si Jesus lamang ang hindi nagkasalang taong nabuhay sa lupang ito. Siya ay dalisay, hindi nagkasala, nanirahan sa sanlibutang lubog sa kasalanan. Kay laking pahirap iyon kahit sa isang bata, sapagkat ang Kanyang dalisay na kaluluwa ay palaging kahalo ng kasalanan. Kahit na sa ating katigasan dahil sa kasalanan, tayo mismo ay madalas na nanliliit sa pagkakita sa kasalanan at kasamaan na ito ay kasuklam-suklam. Isipin ninyo ano kaya ang gayong kalagayan para kay Jesus, na ang kaluluwa ay dalisay, na hindi man lang nabahiran ng kasalanan. Mag-isip ng matinding pagkakaiba sa pagitan ni Jesus at ng iba na nakapaligid sa Kanya sa ganitong kalagayan. Tiyak na napakasakit para sa Kanya ang ganitong kalagayan.

`Tanungin mo ang iyong sarili, “Gaano ako kasensitibo sa umiiral na kasalanan sa ating kapaligiran? Nakababahala ba ito sa akin? O naging matigas na ako sa kanila?” Kung naging matigas na sa kanila, ito ba ay dahil sa iyong binabasa, pinapanood, o ginagawa? Pag-isipan ang tungkol dito.`