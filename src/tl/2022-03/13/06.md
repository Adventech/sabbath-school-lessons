---
title:  Ang Nagdurusang Diyos
date:  22/09/2022
---

Maaaring nasanay na tayo: hanggang narito tayo, sa sanlibutang ito, makakaranas tayo ng pagdurusa. Bilang mga nagkasalang nilalang, ito ang ating kinahinatnan. Walang ipinangakong iba ang Biblia maliban dito. Bagkus . . .

`Ano ang sinasabi ng mga sumusunod na talata tungkol sa paksa natin ngayon? Gawa 14:22, Filipos 1:29, 2 Timoteo 3:12.`

Ngunit, sa gitna ng ating pagdurusa, dalawang bagay ang ating tatandaan.

Una, si Cristo, ang Panginoon natin, ay nagdusa ng malala, kaysa pinagdaanan ng sinuman sa atin. Doon sa krus, “kanyang pinasan ang ating mga kasalanan, at dinala ang ating mga kalungkutan” (Isaias 53:4); ang ating alam lamang bilang indibiduwal, ay nagdusa Siya para sa lahat. Siya na walang kasalanan ginawang may kasalanan para sa atin (2 Corinto 5:21), pagdurusa sa paraan na tayo, bilang nagkasalang nilalang ay hindi makapaniwala.

Ikalawa, samantalang nagdurusa, dapat maalala natin ang resulta ng pagdurusa ni Cristo, iyon ay, kung ano ang ipinangako sa atin sa pamamagitan ng Kanyang ginawa para sa atin.

`Basahin ang Juan 10:28, Roma 6:23, Tito 1:2 at 1 Juan 2:25. Ano ang ipinangako sa atin?`

Anuman ang mga pagdurusa natin, pasalamatan natin si Jesus, salamat sa pagdadala Niya ng ating mga kasalanan sa Kanyang sarili, salamat sa malaking probisyon ng ebanghelyo na sa pamamagitan ng pananampalataya ay makatatayo tayong sakdal kay Jesus ngayon, at ngayon may pangako sa ating buhay na walang hanggan. May pangako sa atin na dahil sa ginawa ni Cristo, at dahil sa kapuspusan at kasakdalan ng Kanyang buhay at walang kapintasang sakripisyo, ang ating pag-iral na puno ng kirot, kabiguan, at mga pagkawala, ay magiging saglit lamang, isang iglap, tapos wala na, kumpara sa walang hanggan na naghihintay sa atin, walang katapusan sa bagong langit at sa bagong lupa, wala ng kasalanan, pagdurusa, at kamatayan. Ang lahat ng ito ay ipinangako sa atin, at ginawang tiyak para sa atin lamang dahil ni Cristo at sa tunawan na Kanyang pinagdaanan, upang balang araw, malapit na, “Kanyang makikita ang bunga ng paghihirap ng kanyang kaluluwa, at masisiyahan” (Isaias 53:11).