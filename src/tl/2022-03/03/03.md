---
title:  Mapait na Tubig
date:  11/07/2022
---

> <p></p>
> “Ang buong kapulungan ng mga anak ni Israel ay naglalakbay mula sa ilang ng Sin, ayon sa mga lugar na kanilang nilakbay sa utos ng Panginoon, at nagkampo sa Refidim, at walang tubig na mainom ang taong-bayan” (Exodo 17:1).

Maaaring hindi natin makuha sa Diyos ang lahat ng ating nais, subalit hindi ba natin aasahan na makuha ang lahat nating kailangan? Hindi ang iniisip natin na kailangan kundi ang tunay nating kailangan?

May isang bagay na tunay na kailangan ng mga Israelita, ang tubig. Pagkatapos na pangunahan ng Diyos sa pamamagitan ng ulap ang mga Israelita sa pagtawid sa dagat na pula, Sinundan nila Siya na makalampas sa mainit, walang tubig na disyerto sa loob ng tatlong araw. Lalong higit sa ilang na ang paghahanap ng tubig ay mahirap, ang kanilang pagkadismaya ay mauunawaan. Kailan sila magkakaroon ng tubig na kailangang kailangan nila?

Kung magkagayon, saan sila pinangunahan ng Panginoon? Ang haligi ay nagpunta sa Mara, kung saan, sa wakas, ay may tubig. Marahil sila ay sabik na sabik. Subalit nang matikman nila ang tubig, ay bigla nilang iniluwa ito sapagkat ito ay napakapait. Kaya “Nagreklamo ang bayan kay Moises, na sinasabi, ‘Anong aming iinumin?’ ” (Exodo 15:24).

At makaraan ang ilang araw, ginawa muli ng Diyos. Sa panahong ito ang haligi sa katunayan ay huminto kung saan walang tubig kahit kaunti (Exodo 17:1).

`Basahin ang Exodo 15:22–27 at Exodo 17:1–7. Ano ang inihayag ng Diyos sa mga Israelita tungkol sa Kanyang sarili sa Mara at Refidim? Anong aral ang dapat nilang natutuhan?`

`Sa Refidim, anong katanungan ang itinanong ng mga anak ni Israel? Exodo 17:7. Nakapagtanong ka na ba ng ganoong katanungan? Kung gayon, bakit? Ano ang naramdaman mo, at anong aral ang natutuhan mo pagkatapos na masagot ka? Ilang beses nais nating tutugunin tayo bago tayo hihinto sa pagtatanong?`