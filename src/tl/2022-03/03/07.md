---
title:  Karagdagang Kaisipan
date:  15/07/2022
---

Basahin ang mga sulat ni Ellen G. White, “The Exodus,” pp. 281–290; “From the Red Sea to Sinai,” pp. 291–302, sa Patriarchs and Prophets; “The Temptation,” pp. 114–123, sa The Desire of Ages.

“Datapuwa’t nang panahong sinauna, inakay ng Panginoon ang Kanyang bayan sa Refidim, at maaari Niyang piliing akayin din tayo, upang subukin ang ating katapatan. Hindi Niya palagi tayong dinadala sa kaibig-ibig na lugar. Kung ginawa Niya iyon, sa pagkakaroon natin ng sariling kasapatan, makakalimutan natin na Siya ang tumutulong sa atin. Nais niyang mahayag ang kanyang Sarili sa atin, at maipahayag ang masaganang kayamanan sa pamamagitan natin, pinahihintulutan Niya ang mga pagsubok at kabiguan na dumating sa atin upang mapagtanto natin ang kawalang kakayahan, at matuto tayong tumawag sa Kanya ng tulong. Maaari Niyang padaluyin ang malamig na tubig buhat sa napakatigas na bato. Hindi natin malalaman hanggang mukhaang makaharap natin ang Diyos, kung makakakita tayo kung paanong tayo’y nakikita, at makakaalam kung paanong tayo’y nalalaman, gaano karaming mga pasanin ang Kanyang pinasan para sa atin, at gaano pa karaming pasanin ang kanyang masayang dadalhin, kung, dadalhin natin sa Kanyang may pananampalatayang tulad ng sa bata.”—Ellen G. White, “Rephidim,” Advent Review and Sabbath Herald, April 7, 1903.

**Mga Tanong Para sa Talakayan**

`Madalas nating pinag-uusapan ang tukso na pang indibiduwal na bagay, talagang gayon naman. Sa ganito ring panahon, mayroon din bang tuksong pangmaramihan, mga bagay na tayo, bilang isang iglesia ay dapat magbantay laban dito bilang isang grupo? Kung mayroon, ano iyon?`

`Tanungin ang mga gustong magsalita tungkol sa mga “hindi kanais-nais na lugar” na napagdalhan sa kanila. Bakit hindi naging kanais-nais? Kung pagbabalikan nilang isipin ang mga karanasang iyon ngayon, makikita ba nilang kakaiba?`

`Nauunawaan natin ang simulain sa likod ng pagpapahintulot ng Diyos na tayo ay madalisay at mawala ang mga hindi kanais-nais sa ating buhay sa pamamagitan ng pagsubok. Paano, kung gayon, natin nauunawaan ang sitwasyon kung saan ang pagsubok ay lumalabas na walang kahalagahan, halimbawa, biglaang namatay ang isang tao sa aksidente sa sasakyan? Bilang isang klase, pagsikapan ninyong gumawa ng kasagutan.`

`Bilang klase, gumugol ng panahon sa pananalanging magkakasama para sa bawat isa. Upang ang bawat isa ay mapalakas upang mapaglabanan ang mga pagsubok at manatiling matapat.`

`May nalalaman ba ang inyong klase na sa pagharap sa pagsubok ay nasinsay ng daan? Kung gayon bilang klase ano ang maaari ninyong gawin na mararamdamang kaparaanan upang matulungan ang taong iyon na makapanumbalik?`