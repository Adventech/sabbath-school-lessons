---
title:  Ang Kulungan ng Ibon
date:  09/07/2022
---

### Basahin Para sa Pag-aaral sa Linggong Ito
Exodo 14, Exodo 15:22–27, Exodo 17:1–7, Kawikaan 3, Lucas 4:1–13, 1 Pedro 1:6–9.

> <p>Talatang Sauluhin</p>
> “Sa ganito kayo’y nagagalak bagama’t ngayon sa sandaling panahon ay kailangan ninyong magdanas ng iba’t ibang pagsubok” (1 Pedro 1:6).

Sa kasukdulan ng liwanag ng araw, at sa pakikinig ng musika ng iba’t-ibang mga tinig, hindi aawitin ng ibon sa kulungan ang awitin na sinisikap ng kanyang amo na maituro sa kanya. Natutuhan niya ito nang kaunti, maging ang garalgal nito, subalit hindi ang buong tono. Ngunit tinakluban ng kanyang amo ang kulungan, at inilagay sa kung saan ang ibon ay makapakikinig ng isang awit na kanyang aawit-awitin. Sa dilim ay paulit ulit na inaawit-awit ang awit na yaon hanggang ito’y matutuhan, at nakayanan nga ang wastong tono. Pagkatapos ang ibon ay inilabas, at buhat noon ay naaawit na ng ibon sa liwanag ang awit. Ganoon pinakikitunguhan ng Diyos ang Kanyang mga anak. Mayroon Siyang awit na itinuturo sa atin. At kapag natutuhan natin sa kabila ng lilim ng kahirapan ay maaawit din natin ito kahit natapos na ang kahirapan.”—Ellen G. White, The Ministry of Healing, p. 472.

Pansinin na ang nagdadala ng ibon sa dilim ay ang kanya mismong amo.

Madaling maunawaan na si Satanas ang dahilan ng sakit. Subalit ang Diyos ba ay may aktibong bahagi sa pangunguna sa atin sa tunawan kung saan nararanasan natin ang kirot at pagkalito?

Ang Sanlinggo sa Isang Sulyap: Anong halimbawa ang inyong naiisip sa Biblia na kung saan ang Diyos mismo ang nangunguna sa mga tao sa mga karanasan na alam niyang may kasamang pagdurusa? Ano ang iniisip ninyo na bagong awitin na nais Niyang awitin?

*Pag-aralan ang liksyon sa linggong ito bilang paghahanda sa Sabbath, Hulyo 16.