---
title:  Tumatatag na Pamana
date:  13/07/2022
---

`Basahin ang 1 Pedro 1:6, 7. Ano ang sinasabi ni Pedro?`

Sumusulat si Pedro sa mga taong nakikipagpunyagi sa kahirapan at kadalasan ay nakakadama ng pangungulila. Sumusulat siya sa mga “hinirang na nangingibang bayan na nasa Pangangalat sa Ponto, Galacia, Capadocia, Asia at Bitinia,” (1 Pedro 1:1). Ito ang mga lugar na ngayon ay tinatawag natin na kanlurang Turkey. Sa ilang mga talata sa huli, sinabi ni Pedro na nalalaman niya na sila ay nakakaranas ng “iba’t ibang pagsubok” (1 Pedro 1:6).

`Anong ibig sabihin ni Pedro sa pagsasabing sila ay “pinalayas” at “nangangalat”? Paano nakadaragdag ang kalagayang ito sa kanilang mga pagsubok?`

Ang pagiging Cristiano noong mga panahong iyon ay isang bagong bagay; kakaunti sa bilang ang mananampalataya at nasa iba’t ibang lugar kung saan sila ay kilalang minorya na madalas na hindi nauunawaan ng tama, at palaging pinag-uusig. Tiniyak sa kanila ni Pedro na ang mga pagsubok na ito ay hindi sapalaran o magulo (1 Pedro 1:6, 7). Tunay na pananampalataya ang mithiin ng mga magtitiyaga sa “lahat ng uri ng pagsubok.”

`Basahin ang 1 Pedro 1:6–9. Ano ang pangunahing katiyakang sinisikap ni Pedro na ipagkaloob sa mga taong ito sa gitna ng mga pagsubok? Ano ang kahulugan ng pag-asang ito para naman sa atin?`

Ano man ang kanilang mga pagsubok, anuman ang kanilang mahirap na pinagdadaanan, paano ito maihahambing sa walang hanggang naghihintay sa kanila kapag si Cristo ay bumalik na? Ang mga salita ni Pedro sa kanila ay mga salita ng Diyos sa atin, anuman ang ating kinakaharap. Gaano man kahirap o kasakit ang ating mga pagsubok, hindi dapat mawala sa atin ang tiyak na katapusan, buhay na walang hanggan sa bagong langit at bagong lupa, na wala ng sakit, hirap, o kamatayan. Taglay ang ganitong mga pangako sa ating harapan, pangakong gagarantyahan sa pamamagitan ng kamatayan ni Jesus, gaano kahalaga na hindi tayo manlupaypay, at sa halip, kahit sa gitna ng mga pagsubok, hilingin natin sa Panginoon na linisin tayo sa lahat ng mga bagay at anumang mga bagay na humahadlang sa ating pananampalataya.