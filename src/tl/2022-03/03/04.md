---
title:  Ang Malaking Tunggalian sa Ilang
date:  12/07/2022
---

> <p></p>
> “Si Jesus na puspos ng Espiritu Santo, ay bumalik mula sa Jordan at dinala ng Espiritu sa ilang. Na doon ay tinukso siya ng diyablo sa loob ng apatnapung araw. Hindi siya kumain ng anuman sa mga araw na iyon, at nang makalipas ang mga araw na iyon ay nagutom siya” (Lucas 4:1, 2).

`Basahin ang Lucas 4:1–13. Anong aral ang makukuha mo buhat sa kasaysayang ito tungkol sa kung papaano magtatagumpay sa tukso at hindi mahulog sa kasalanan?`

Maaaring napakahirap pagtagumpayan ang tukso sapagkat ito ay kaakit-akit at nasa mga bagay na nais natin at kadalasan ito ay dumarating sa panahon na marupok tayo.

Ang Lucas 4 ay pasimula ng kasaysayan ng pagtukso ni Satanas kay Jesus, at ito ay nagdadala ng mahihirap na usapin sa ating harapan. Sa unang tingin, lumilitaw na ang Banal na Espiritu ang nangunguna kay Jesus para tuksuhin. Gayumpaman, hindi tayo tinukso ng Diyos (Santiago 1:13). Sa halip, tulad ng ating nakikita, hindi tayo pinangungunahan ng Diyos sa tunawan o pagsubok. Ang kapansin pansin sa Lucas 4 ay, ang Banal na Espiritu ay maaaring manguna sa atin sa panahon ng pagsubok na kasama rito ang pagiging lantad sa mababangis na tukso ni Satanas. Sa panahong iyon, kapag nadama natin ang mga tuksong itong masyadong malakas, maaaring hindi natin maunawaan ng tama at iisipin natin na hindi tayo nakasusunod ng tama sa Diyos. Subalit hindi ito nangangahulugang tama. “Kadalasan kapag tayo ay nalagay sa pagsubok, pinangangambahan natin na ang Banal na Espiritu ng Diyos ang nangunguna sa atin. Subalit sa pangunguna ng Banal na Espiritu ang siyang nagdala kay Jesus sa ilang upang tuksuhin ni Satanas. Kapag dinala tayo ng Diyos sa pagsubok, Siya ay may layunin na dapat maganap tungo sa ating ikabubuti. Hindi sinapantaha ni Jesus ang mga pangako ng Diyos sa hindi pagkatukso o kaya naman ay nabagabag ang loob nang dumating sa kanya ang tukso. Nararapat ding gayon tayo.”—Ellen G. White, The Desire of Ages, pp. 126, 129.

Kung minsan, kapag nasa tunawan, napapaso tayo sa halip na madalisay. Kung magkagayon, labis na nakaaaliw na malaman na kapag tayo ay nahulog sa ilalim ng tukso, maaari tayong umasang muli sapagkat si Jesus ay nakatayong matatag. Ang mabuting balita ay sapagkat si Jesus ang Tagapagdala ng ating mga Kasalanan, sapagkat pinagbayaran Niya ang kaparusahang bunga ng ating mga kakulangan na mapagtagumpayan ang tukso (ano man iyon), sapagkat dumaan Siya sa tunawan na higit na mabigat kaysa maaaring harapin ng sinuman sa atin, at hindi rin tayo itinakwil o pinabayaan ng Diyos. Tunay na may pag-asa kahit na ang “pangunahin” sa mga makasalanan sa lahat (1 Timoteo 1:15).

`Anong tukso ang kinakaharap mo ngayon? Gumugol ng panahon sa pananalangin, na hinihiling sa Panginoon na ituro sa iyo kung paano gagamitin sa iyong buhay ang aral buhat sa halimbawa ni Jesus. Alalahanin mo na hindi ka dapat madaig ng tukso kailan man. Alalahanin mo rin na kung sakaling nahulog ka, mayroon kang Tagapagligtas.`