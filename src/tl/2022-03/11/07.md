---
title:  Karagdagang Kaisipan
date:  09/09/2022
---

Basahin ang Ellen G. White, “The Anointing of David,” pp. 637–642, sa Patriarchs and Prophets.

Ang plano ng Diyos sa atin ay maaaring mangailangan na gawin natin ang maraming paghihintay, at ito ay madarama mong tulad ng tunawan. Ang matuto ng pagtitiis sa panahong ito ay mangyayari kung pag-uukulan natin ang persona ng Diyos at magtiwalang Siya ay may ginagawa para sa atin. maraming dahilan para maghintay, subalit ang lahat ay patungkol sa katuparan ng pangako na para sa atin at sa Kanyang kaharian. Maraming mawawala sa atin kapag nagmadali tayo na nauuna pa sa Diyos, subalit makikinabang tayo ng malaki kapag pinanatili natin ang pusong nagtitiwala at nagagalak sa Kanya.

Tinitimbang at sinusukat ng Panginoon ang bawat pagsubok. “Hindi ko mabasa ang layunin ng Diyos sa aking pagdurusa, subalit batid Niya kung ano ang pinakamabuti, at aking itatalaga ang aking kaluluwa, katawan, at espiritu sa Kanya tulad sa aking matapat na Manlalalang. ‘Sapagkat kilala ko ang aking sinampalatayanan, at ako’y lubos na naniniwalang maiingatan niya ang aking ipinagkatiwala sa kanya hanggang sa araw na iyon” (2 Timoteo 1:12). Kapag ating naturuan at nasanay ang ating kaluluwa na magkaroon ng malaking pananampalataya, masaganang pag-ibig, malawak na pagtitiis, at masaganang sakdal na pagtitiwala sa ating Ama sa langit, batid kung magkakaroon tayo ng higit na kapayapaan at kaligayahan sa bawat araw samantalang dumadaan tayo sa mga matitinding kabalisahan sa buhay.

“Hindi nasisiyahan ang Diyos na tayo ay sumasama ang loob at nag-aalala sa kamay ni Jesus. Malaki ang pangangailangan sa mataimtim na paghihintay at pagmamasid. Iniisip natin na malibang nararamdaman natin na wala tayo sa tamang landas, at patuloy tayong tumitingin sa ating sarili para sa tandang karapatdapat para sa okasyon; subalit ang pagtutuos ay hindi sa pamamagitan ng pakiramdam kundi sa pananampalataya.”—Ellen G. White, Selected Messages, book 2, p. 242

**Mga Tanong Para sa Talakayan**:

`Ano ang kahulugan ng “tinitimbang at sinusukat” ni Jesus ang bawat pagsubok? Paano ang pagkaalam nito makatutulong sa atin samantalang naghihintay?`

`Humiling ng magbibigay ng patotoo sa klase sa kung ano ang kahulugan ng, matiyagang naghihintay. Anu–ano ang kanilang kinatatakutan, kanilang katuwaan? Paano nila nakayanan? Ano ang natutuhan nila? Sa anong pangako sila nanghawak?`

`Ano ang inyong magagawa bilang iglesia o bilang klase para makatulong sa iba na nasa tunawan samantalang naghihintay sila sa panahon ng Diyos at bagay ng Diyos?`

`Ano ang papel ng pananalangin sa pagpapalago ng pagtitiis? Mayroon ba kayong maaaring ipanalangin upang ang espiritu ay makapagpalago ng pagtitiis sa kanilang buhay?`