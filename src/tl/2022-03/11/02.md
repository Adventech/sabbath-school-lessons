---
title:  Ang Diyos ng Pagtitiis
date:  04/09/2022
---

`Basahin ang Roma 15:4, 5 ano ang nasumpungan sa mga talatang ito para sa atin?`

Tayo ay likas na hindi matiisin tungkol sa mga bagay na tunay na nais o ipinangako sa atin subalit hindi pa natin tinatanggap. Madalas tayo ay nasisiyahan lamang kapag nakuha natin ang hinahangad natin. At dahil madalang nating makuha kung ano ang gusto natin sa panahon na gusto natin, nangangahulugan na madalas tayo ay nalalagay sa di maiwasang pagkabalisa at nawawala na ang pasensya. At kapag narito tayo sa ganitong kalagayan, nagiging mahirap ng manatili ang kapayapaan at ang magtiwala sa Diyos.

Ang paghihintay ay masakit ang kahulugan. Sa Hebreo, isa sa mga salita pa para sa “matiyaga kang maghintay” (Awit 37:7) ay galing sa salitang Hebreo na maaaring isalin sa “maging napakasakit,” “ligligin,” “manginig,” “masugatan” “maging malungkutin.” Ang matutong magtiis ay hindi madali; kung minsan ito ang kahulugan ng mapalagay sa tunawan.

`Basahin ang Awit 27:14, Awit 37:7, at Roma 5:3–5. Anu-ano ang sinasabi sa atin ng mga talatang ito? Saan hahantong ang pagtitiis?`

Samantalang naghihintay tayo, maaari tayong mag-ukol sa isa sa dalawang bagay. Maaari nating pagtuunan ang bagay na ating hinihintay, o pagtuunan kung Sino ang may hawak ng bagay na iyon sa Kanyang kamay. Ano ang pagkakaiba kung maghintay tayo sa isang bagay, na hindi naman ang paghihintay ng matagal ang mahalaga, kundi ang ating saloobin samantalang naghihintay. Kung nagtitiwala tayo sa Panginoon, kung ating inilagay na ang ating buhay sa Kanyang mga kamay, kung ating naipasakop na ang ating kalooban sa Kanya, maaari na tayong magtiwala na gagawin Niya kung ano ang pinakamabuti para sa atin at kung kailan ito mabuti para sa atin, gaano man kahirap paniwalaan iyon kung minsan.

`Ano ang bagay na mahigpit na hinihintay mo na may matinding pagtitiis? Paano mo matutuhang isuko ang lahat sa Diyos at sa Kanyang panahon? Ipanalangin mong magkaroon ka ng buong pagsusuko at pagpapasakop sa Panginoon.`