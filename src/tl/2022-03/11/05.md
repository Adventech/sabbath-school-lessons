---
title:  'Elias: Ang Suliranin sa Pagmamadali'
date:  07/09/2022
---

Ang paghaharap sa tuktok ng bundok ng Carmel ay natapos (1 Hari 18). Ang apoy ay bumabang galing sa langit, kinilala ng lahat ng mga tao ang tunay na Diyos, at ang mga bulaang propeta ay pinatay. Nabigyang katuwiran ang Diyos. Inisip mong si Elias ay lumalago sa espirituwal na kalakasan sa pagpapatuloy ng mga araw, biglang may narinig siya na nagbigay ng sobrang takot sa kanyang anupa’t ninais niyang mamatay. Basahin ang natitirang kasaysayan sa 1 Hari 19:1–19. Ang huling mga salita sa talata ay nakakabahala: “Ang salita ng Panginoon ay dumating sa kanya, at sinabi niya sa kanya, ‘Anong ginagawa mo rito, Elias?’ ” (1 Hari 19:9). Malinaw na ang takot ni Elias ang dahilan ng kanyang pagtakas kaya humantong siya sa hindi nararapat na lugar.

`Pagkatapos ng makapangyarihang pakikialam ng Panginoon doon sa Bundok ng Carmen, dapat sanang puspos si Elias ng pananampalataya at pagtitiwala, sa halip siya ay tumakas dahil sa kanyang buhay. Anong aral ang matutuhan buhat sa masamang halimbawang ito.`

Ang kasaysayang ito ay naglalarawan ng isang bagay na mahalaga: kapag nagmamadali tayo, madali natin masumpungan ang ating sarili sa hindi tamang lugar. Sa karanasan ni Elias, ang takot niya ang naging dahilan upang siya ay madaig ng pag-aalala at nagmadaling nagtungo sa ilang na lugar at naghahangad na hindi na sana siya ipinanganak. May iba pang mga bagay na dahilan ng ating pagtakas na nagmamadali palabas sa kalooban ng Diyos sa atin.

`Basahin ang mga sumusunod na talata. Ano ang ugaling nakalarawan dito ang naging dahilan ng pagmamadali sa pagtakas palabas ng kalooban ng Diyos? Genesis 16:1–3; Bilang 20:10–12; Hukom 14:1–3; Mateo 20:20, 21; Lucas 9:52–56; Gawa 9:1.`

Gaano kadali na hayaan ang mga bagay tulad ng, ambisyon, galit, pagnanasa, kakulangan ng pananampalataya, o ang inaakalang “sigasig” para sa gawain ng Panginoon kaya nagmamadali at nauuna sa lugar na hindi dapat mapapunta roon. Walang sinuman ang libre sa panganib na ito. Ang susi ay pagpapalago ng pananampalatayang nagtitiwala sa kabutihan at kahabagan ng Diyos, na alam nating nagmamahal sa atin, at nagnanais ng pinakamabuti para sa atin. Hindi ito nangyayari ng awtomatiko. Ang pananampalataya ay maaaring kaloob, subalit ito ay kaloob na kailangang palaguin, inaalagaan, at matamang binabantayan.