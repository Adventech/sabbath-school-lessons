---
title:  Naghihintay sa Tunawan
date:  03/09/2022
---

### Basahin Para sa Pag-aaral sa Linggong Ito
Roma 15:4, 5; Roma 5:3–5; 1 Samuel 26; Awit 37:1–11.

> <p>Talatang Sauluhin</p>
> “Subalit ang bunga ng Espiritu ay . . . pagtitiyaga” (Galacia 5:22).

Gumawa ng experimento ang isang siyentipiko sa apat na taong gulang na mga bata at marshmallow. Bawat bata ay sinabihan ng siyentipiko na sila ay bibigyan ng marshmallow; subalit kapag ang mga bata ay naghintay hanggang ang siyentipiko ay bumalik buhat sa isang gawain, bibigyan sila ng tigdalawa. Ang iba sa mga bata ay isiniksik sa bibig ang marshmallow pagkaalis ng siyentipiko; ang iba ay naghintay. Ang pagkakaiba ay tinandaan.

Sinubaybayan ng siyentipiko ang mga batang ito hanggang maging talobata. Ang mga naghintay ay naging mabubuti ang kinahinatnan, mabuting mag-aaral, at higit na katiwatiwala kaysa roon sa hindi naghintay. Tila ang pagtitiis ay nagpapahiwatig ng isang bagay na malaki, bagay na mahalaga sa karakter ng tao. Hindi kataka taka na sinabi ng Panginoon na palaguin ito.

Ngayong sanlinggo titingnan natin kung ano ang maaaring nasa likuran ng mahihigpit na tunawan: ang tunawan ng paghihintay.

Ang Sanlinggo sa Isang Sulyap: Bakit kinakailangan natin na maghintay kung minsan para sa isang bagay? Anong aral ang matututuhan natin tungkol sa pagtitiis samantalang nasa tunawan?

*Pag-aralan ang liksyon sa linggong ito bilang paghahanda sa Sabbath, Setyembre 10.