---
title:  Natututong Magpakaligaya sa Panginoon
date:  08/09/2022
---

> <p></p>
> “Sa Panginoon ikaw ay magpakaligaya, at ang mga nasa ng iyong puso sa iyo’y ibibigay niya” (Awit 37:4).

Ang Awit 37:4 ay kahanga-hangang pangako. Isipin mong makukuha ang lahat ng iyong nais. Subalit ang makuha ang nais ng iyong puso ay nakakabit sa pagkakaroon ng puso na nagagalak sa Panginoon. Kung magkagayon ano ang kahulugan ng “magpakaligaya sa Panginoon”?

Basahin ang Awit 37:1–11. Ang konteksto para sa Awit 37:4 ay maaaring nakakagulat ng kaunti. Si David ay nagsusulat tungkol sa kalagayang napaliligiran ng mga taong gumagawang laban sa Diyos at laban sa kanya. Kapag ang mga tao ay gumagawang laban sa atin, ang kadalasang tugon ay magpagalit, o kaya naman ay itakda na papanagutin ang ating sarili. Ngunit si David ay nagpayo ng kakaiba.

**Sa mga sumusunod na talata, ano ang payo ni David sa bayan ng Diyos sa ganitong kalagayan?**

`Awit 37:1`

`Awit 37:5`

`Awit 37:7`

`Awit 37:8`

`Basahing muli ang Awit 37:4. Sa konteksto ng mga talata na katatapos mo lang bigyan ng komentaryo, ano ang kahulugan ng “magpakasaya sa Panginoon”?`

Si David ay paulit–ulit na nagsasabi, sa iba’t ibang paraan, “Magtiwala sa Diyos” Magtiwala sa Kanya upang gumawa. Huwag mabugnot, sapagkat ang Diyos ay iyong Diyos, at Siya ay gumagawa para sa iyo—kahit ngayon. Hindi mo kailangang makialam pa at ayusin ang mga bagay sa pamamagitan ng iyong sarili. Ang iyong Ama sa langit ang namamahala. Pagtiwalaan mo Siya ng lubusan.

Sa ganitong konteksto si David ay nagsulat tungkol sa magpakasaya sa Panginoon. Ang magpakasaya sa Panginoon ay nangangahulugan na nabubuhay tayo sa kalagayan nang sakdal na pagtitiwala. Walang makakasira ng ating kapayapaan sapagkat narito ang Diyos at gumagawa. Maaari nating papurihan Siya, maaari tayong ngumiti, dahil walang makakatalo sa ating Diyos! Kapag nagawa natin ito, tunay na tatanggapin natin ang hinahangad ng ating puso, sapagkat tatanggapin natin kung ano ang nais ng ating mapagmahal na Ama na ibigay sa atin. sa panahon na higit na pakikinabangan natin at ng Kanyang kaharian.

`Paano mo matutuhang “sa Panginoon ikaw ay magpakaligaya”? Gumugol ng ilang mga panahon sa pananalangin, na hinahanap ang paggabay ng Diyos upang sa anumang paraan ay maging totoo sa inyong buhay.`