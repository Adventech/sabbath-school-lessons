---
title:  Karagdagang Kaisipan
date:  16/07/2021
---

“Walang paglago o pagiging mabunga sa buhay na nakasentro sa sarili. Kung tinanggap mo si Cristo bilang isang personal na Tagapagligtas, kalilimutan mo ang sarili, at sisikaping tulungan ang iba. Pag-usapan ang tungkol sa pag-ibig ni Cristo, ipahayag ang kanyang kabutihan. Gawin ang bawat tungkulin na mayroon. Dalhin ang pasanin para sa mga kaluluwa sa iyong puso, at sa pamamagitan ng bawat paraan sa iyong kapangyarihan, magsikap upang iligtas ang nawaglit. Sa pagtanggap mo ng Espiritu ni Cristo—ang Espiritu ng di-makasariling pag-ibig at paggawa para sa iba—ikaw ay lalago at magbubunga. Ang mga biyaya ng Espiritu ay mahihinog sa iyong karakter. Lalago ang iyong pananampalataya, lalalim ang iyong matibay na paniniwala, magiging sakdal ang iyong pag-ibig. Higit at higit na maaaninag sa iyo ang wangis ni Cristo sa lahat na dalisay, marangal at kaibig-ibig.”— Ellen G. White, CHRIST'S OBJECT LESSONS, pp. 67, 68.

Sa pagharap sa mga isyu sa pagitan ng mga kaanib sa iglesya, “tumatagal ng maraming oras ang usapan sa pagitan ng dalawang may kinalamang partido, at hindi lamang nasayang ang kanilang panahon, kundi ang mga lingkod ng Diyos ay pinigilan para makinig sa kanila, kapag ang mga puso ng dalawang partido ay di-napasuko ng biyaya. Kung ang pagmamataas at pagkamakasarili ay isinantabi, limang minuto ay mag-aalis ng karamihan sa problema.”—Ellen G. White, EARLY WRITINGS, p. 119.

**Mga Tanong Para sa Talakayan**:

`Sa klase, isipin ang tungkol sa mga praktikal na paraan para mapagtagumpayan ang pagiging makasarili. Paano mo mapananatiling may pananagutan ang bawat isa upang ang mga ideyang ito'y maaaring maisakatuparan?`

`Hindi naman likas na masama ang mga ambisyon. Gayunman, paano natin aasamin at iisipin ang malalaking bagay mula sa Diyos na hindi malalaglag sa bitag ng pinangingibabawan ng ambisyon?`

`Karamihan sa atin ay hindi nagpapakita ng panlabas na ambisyon, pagpapaimbabaw, pagkamakasarili, o inggit. Kaya nating magpakita ng higit na maamong panlabas na mukha. Gaya ng malaking sistema ng ugat ng puno ng aspen, gayunman, lahat itong mga negatibong likas ay nagkukubli sa ilalim. Anong kagaya ng pagbabago ng karakter na ginabayan ng Espiritu sa aktuwal na paggawa? Paano natin mapagtatagumpayan ang ugat ng kabalisahan at masumpungan ang tunay na kapahingahan kay Jesus?`

`Talakayin pa nang higit ang iyong sagot sa pangwakas na tanong noong Huwebes tungkol sa kahalagan ng Ikalawang Pagdating. Sa katunayan, kung wala ito, anong pag-asa ang mayroon tayo? Kung wala ito, para saan ang unang pagdating ni Cristo para sa atin, nalalamang ang patay ay natutulog hanggang sa muling pagkabuhay na mangyayari lamang sa Ikalawang Pagdating?`