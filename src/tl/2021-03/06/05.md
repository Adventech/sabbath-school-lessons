---
title:  Ginagawa ang mga Relasyon sa Paraan ng Diyos
date:  04/08/2021
---

Sa umpisa ang kuwento ni Jose sa Ehipto ay naging positibo. Ipinagkatiwala ni Jose ang sarili sa Diyos, at pinagpala ng Diyos si Jose, na naging mataas na hindi niya inisip sa sambahayan ni Potifar.

`Sa anong mga praktikal na paraan makikita sa buhay ni Jose ang mga pagpapala ng Diyos? Ano katulad ang mga ugnayan ni Jose sa kanyang kapwa? Basahin ang Genesis 39:1-6.`

Bagaman si Jose ay tila may maayos na ugnayan kay Potifar, at ganon din sa mga tauhan sa bahay at sa labas—nagbabanta ang ligalig. May isang babae sa bahay.

`Anong problema sa relasyon ang kinahaharap ni Jose? Paano niya pinangangasiwaan ito? Basahin ang Genesis 39:7–10.`

May problema si Jose sa asawa ni Potifar. Marahil ay dapat nating baguhin ang pagkakasabi: May problema ang asawa ni Potifar. Tinitingnan niya ang iba na gaya ng “mga bagay” na maaaring manipulahin at gamitin. Gusto niyang “gamitin” si Jose. Inilarawan si Jose na “matipuno at makisig na lalaki” (Genesis 39:6). Bihirang banggitin ng Biblia ang mga katangiang pisikal ng tao dahil ang Diyos ay “ ‘hindi tumitingin na gaya ng pagtingin ng tao. Ang tao ay tumitingin sa panlabas na anyo, ngunit ang PANGINOON ay tumitingin sa puso’ ” (1 Samuel 16:7). Sa kasong ito'y ang magandang hitsura ni Jose ay parang higit na isang hadlang kaysa isang tulong sa paghahangad niya ng kadalisayan at katapatan sa mga prinsipyo ng Diyos.

Sa kabila ng pamimilit nitong masamang babae, gumawa si Jose ng isang bagay na tila hindi produktibo. Ginamit niya ang mga prinsipyo ng Biblia sa lahat ng relasyon—sa kasong ito, sa asawa ni Potifar. Ang mga prinsipyo ng Biblia para sa mga relasyon ay hindi makaluma, na mapapatunayan ng sinuman (na siyang bawat isa) na nagdusa ng bunga ng kasalanan.

Itinuturo ng salaysay ng Biblia na ito'y hindi minsanang tukso. Muli at muling sinundan siya ng asawa ni Potifar (Genesis 39:10). Tinangkang ipaliwanag ni Jose ang kanyang dahilan para sa kanyang kapasyahan (Genesis 39:8, 9), ngunit ito'y parang hindi epektibo.

Napagtanto ni Jose na hindi niya makukontrol ang mga pagpili ng iba. Nagpasya siya, gayunman, na mamuhay, magmahal, at tratuhin ang mga nakapalibot sa kanya sa paraang magbibigay karangalan sa Diyos. Natuto si Jose na mamuhay sa presensya ng Diyos. Ang kaalamang ito'y natulungan siyang labanan ang tukso.

`Nasubukan mo na bang gamitin ang mga biblikal na prinsipyo sa lahat ng iyong mga ugnayan, kahit pa sa relasyong ang ibang tao ay hindi “patas maglaro”? Ano ang kinalabasan? Basahin ang Mateo 5:43–48. Bakit mahalagang mamuhay nang ganito?`