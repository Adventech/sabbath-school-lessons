---
title:  Pagtuklas ng Tunay na Pagpapahalaga sa Sarili
date:  03/08/2021
---

Kung inisip ni Jose ang anumang pag-asa ng pagtakas at pagkasumpong ng kanyang daan pauwi, bigo ang mga ito na makarating sila sa Ehipto, kung saan muling ipinagbili si Jose sa isang prominenteng sambahayan. Sinasabi sa atin ng Genesis 39:1 na “binili siya ni Potifar sa mga Ismaelita. . . . Si Potifar ay pinuno ni Faraon, na kapitan ng bantay at isang taga-Ehipto.” Biglang napasok ang kabataang lalaki sa isang di-kilala, bagong lengguwahe at kultura.

Ang mga pamilya at malapit nating relasyon ay mahalaga sa pagpapaunlad ng ating pagpapahalaga sa sarili. Lumaki si Jose na naniniwalang siya'y natatangi—panganay na anak ng pinakamamahal na asawa (Genesis 29:18). Tiyak na siya ang paborito ng kanyang ama—at ang nag-iisang may napakagandang damit na may maraming kulay (Genesis 37:3, 4).

Ngunit sino siya ngayon? Isang alipin, isa na mabibili at maipagbibili kung nanaisin. Tingnan kung paanong napakabilis nagbago ang kanyang buong sitwasyon. Tingnan kung gaano kabilis na ang buhay ay parang bumaling laban sa kanya.

Tunay nga, natututunan ni Jose ang liksyong kailangan nating matutunang lahat. Kung nakadepende tayo sa iba upang sabihin sa atin kung ano ang ating halaga, kung gayon tayo'y papasok sa isang magulong paglalakbay at magiging labis na lito, dahil hindi lahat ay pahahalagahan kung sino tayo o kung ano tayo. Sa halip, kailangang masumpungan natin ang ating sariling-kahalagahan sa kung ano ang iniisip ng Diyos tungkol sa atin kung paano tayo tinitingnan ng Diyos—at hindi sa mga tungkulin na mayroon tayo sa kasalukuyan.

`Paano tinitingnan ng Diyos ang bawat isa sa atin? (Tingnan ang Isaias 43:1; Malakias 3:17: Juan 1:2. Juan 15:15: Roma 8:14; 1 Juan 3:1, 2).`

Tumitingin ang Diyos sa bawat isa sa atin gamit ang mga salamin na nakulayan ng biyaya. Nakikita Niya ang isang potensyal, kagandahan, at talento na hindi natin kayang isipin. Sa katunayan, handa Siyang mamatay para sa atin upang magkaroon tayo ng oportunidad para maging lahat kung ano tayo nilikha. Bagaman nagpapakita sa atin ng ating pagkamakasalanan at ang malaking halagang kinailangan para tubusin tayo mula roon, nagpapakita rin ang Krus sa atin ng ating malaking halaga at kahalagahan sa Diyos. Sa kabila ng iniisip ng iba tungkol sa atin o kahit ang ating iniisip tungkol sa sarili natin, iniibig tayo ng Diyos at hinahangad na tubusin tayo hindi lamang mula sa kapangyarihan ng mga kasalanan ngayon kundi mula sa walang-hanggang kamatayang dala nila.

Ang susing tanong, kung gayon, ay hindi nagbabago: Paano tayo tutugon sa reyalidad ng pag-ibig ng Diyos, ayon sa pagkakahayag kay Jesu-Cristo?

`Maraming mga grupo at indibiduwal na nagsasabi sa atin na ibigin ang sarili kung sino tayo at tanggapin ang sarili na walang pagsusuri. Bakit ito'y tunay na pandaraya sa sarili? Bakit mahalaga na ang ating kahalagahan ay magmumula sa labas ng ating sarili, mula sa Kanya na lumikha sa atin at nalalaman ang tunay nating potensyal?`