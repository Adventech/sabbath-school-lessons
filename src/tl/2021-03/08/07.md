---
title:  Karagdagang Kaisipan
date:  20/08/2021
---

“Sa patuloy na pagbabago ng mga sitwasyon, dumarating ang pagbabago sa ating karanasan; at maaari tayong matuwa o malungkot sa pamamagitan ng mga pagbabagong ito. Ngunit ang pagbabago ng mga sitwasyon ay walang kapangyarihang baguhin ang relasyon ng Diyos sa atin. Siya'y gayundin kahapon, ngayon, at magpakailanman; at hinihingi Niya sa atin na magkaroon ng walang pag-aalinlangang kompiyansa sa Kanyang pag-ibig.”— Ellen G. White, IN HEAVENLY PLACES, p. 120.

“Manatiling nakatingin kay Jesus, naghahandog ng tahimik na panalangin sa pananampalataya, nanghahawakan sa Kanyang kalakasan, kahit man mayroon kang hayag na damdamin o wala. Sumulong agad na parang ang bawat panalangin ay naiharap sa trono ng Diyos at sinagot na ng Isang ang mga pangako'y hindi nabibigo. Humayo kaagad, umaawit at gumagawa ng papuri sa Diyos sa inyong mga puso, kahit na pinanghihinaan ng loob sa pamamagitan ng pagkadama ng bigat at kalungkutan. Sinasabi ko sa inyo gaya ng isang nakaaalam, darating ang liwanag, magiging atin ang kagalakan, at ang mga hamog at ulap ay papawiin. At dadaan tayo mula sa mapaniil na kapangyarihan ng anino at kadiliman tungo sa maliwanag na sikat ng araw ng Kanyang presensya.”—Ellen G. White, SELECTED MESSAGES, book 2, pp. 242, 243.

**Mga Tanong Para sa Talakayan**:

`Madalas na napakahirap na tulungan ang isang nagdurusa mula sa mga pagkasira ng isipan o depresyon. Ano ang magiging mabuting istratehiya para sa iyong iglesya upang matutunan kung paanong higit na epektibong paglingkuran ang mga naapektuhan ng depresyon?`

`Madalas tayong nakikipagpunyagi na maging bukas at tapat sa harapan ng Diyos. Suriing mabilis ang ilang mga awit at tingnan kung gaanong bukas at tapat ang mga may-akda ng Biblia sa harapan ng Diyos. Paano makapagtataguyod ang tao ng isang kapaligiran ng pagiging bukas at tapat sa ating lokal na kongregasyon?`

`Kadalasang mahirap ang panalangin kapag humaharap tayo sa depresyon. Talakayin ang kapangyarihan ng pananalangin ng pamamagitan para sa mga hindi makapanalangin para sa kanilang sarili.`

`Bakit napakahalagang tandaan natin na ang pananampalataya ay hindi isang damdamin? Dahil lamang tayo’y nakararanas ng depresyon, panghihina, takot, at pagkabahala ay hindi nangangahulugang kulang tayo sa panampalataya o pagtitiwala sa Diyos. Nangangahulugan lamang na, para sa sandaling iyon, tayo'y nakararanas ng depresyon, panghihina ng loob, takot, at pagkabahala, gaya ng lahat sa atin, ay naging gayon sa ibang mga pagkakataon. Paano natin matututunan na, sa mga panahong gaya nito, ang pananampalataya ay napakahalaga, kahit gaanuman kahirap ito?`

`Anong malaking pag-asa ang makukuha mo mula sa kuwento ng paralitiko, lalo na kung ang isang makasalanag istilo ng pamumuhay ay nagdala ng sakit karamdaman sa iyo?`