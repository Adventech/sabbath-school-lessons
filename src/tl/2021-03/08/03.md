---
title:  Paggamot sa Ugat
date:  16/08/2021
---

Ibinaba ang paralitiko sa presensya ni Jesus, at lahat ng mata ay nakatuon kay Jesus. Pipiliin ba Niyang pagalingin ang isang halatang makasalanan? Magsasalita ba Siya ng salita para sawayin ang karamdaman?

`Paano pinagaling ni Jesus ang paralitiko? Ano ang unang ginawa Niya para sa kanya? Basahin ang Marcos 2:5â€“12.`

Dahil madalas tayong walang-malay sa isang karamdaman hanggang mapansin natin ang mga sintomas, madalas nating isipin ang karamdaman na mga sintomas lamang ito. Iniisip natin na ang pag-alis sa mga sintomas ay nangangahulugang pagpapagaling. Hinarap ni Jesus ang karamdaman nang kakaiba. Alam Niya ang ugat ng lahat ng pagdurusa at karamdaman at gusto munang gamutin ito.

Sa kaso ng paralitiko, sa halip na agad gamutin ang kitang-kitang mga epekto ng kanyang karamdaman, dumiretso si Jesus sa ugat na gumugulo sa karamihan ng tao. Nararamdaman ng paralitiko ang bigat ng kanyang kasalanan at pagkakahiwalay mula sa Diyos nang higit na matindi kaysa nadarama niya sa kanyang karamdaman. Ang isang taong namamahinga sa Diyos ay matitiis ang anumang pisikal na pagdurusang maaaring maranasan niya dito sa makasalanang daigdig. At kaya, dumiretso si Jesus sa ugat at nag-alok muna ng kapatawaran.

Nagulat ang mga relihiyosong namumuno nang narinig nilang nagpahayag ng pagpapatawad si Jesus. Bilang sagot sa di-nasambit na mga paratang, nagtanong si Jesus.

`Basahin ang Marcos 2:8, 9. Anong hamon ang ibinibigay ni Jesus sa mga eskribang naroroon? Anong isyu ang talagang hinaharap Niya?`

Ang pananalita ay karaniwang mababang-uri, ngunit hindi kapag ang Diyos ang nagsalita. Sa kapangyarihan ng Diyos, ang lahat ng mga bagay ay umiral (Genesis 1). Bagaman ang kapatawaran ay isang bagay na hindi natin nakikita, ito'y mahalaga. Ang kabayaran ng kapatawaran ay ang buhay ng Anak ng Diyos sa krus. Lahat ng iba pa ay pangalawa lamang. Upang ipakita ang kapangyarihan at reyalidad ng kapatawaran, pinili ni Jesus na pagalingin ang paralitiko.

Gusto ng Diyos na pagalingin tayo mula muna sa loob. At pagkatapos ay pinipili Niyang dalhin sa atin ang agarang pisikal na paggaling gaya sa paralitiko, o kung minsan ay kailangan nating maghintay para sa umaga ng pagkabuhay na mag-uli upang maranasan ang pisikal na paggaling. Alinman dito, gusto ng Tagapagligtas na makapagpahinga tayo sa katiyakan ng Kanyang pag-ibig at biyaya at kapatawaran kahit pa ngayon, kahit sa gitna ng ating pagdurusa.

`Paano tayo makahahanap ng kapahingahan at kapayapaan, kahit na ang ating mga panalangin para sa paggaling ay hindi pa nasasagot sa ngayon?`