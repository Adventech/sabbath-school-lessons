---
title:  Kapahingahang Nagpapagaling
date:  15/08/2021
---

Kung mayroon mang panahong kailangan natin ang pahinga, ito'y kapag tayo'y may karamdaman. Kailangan natin ang pisikal na pahinga upang mapalakas ng ating mga katawan ang ating sistemang imyunidad.

At madalas na kailangan din natin ang pahinga ng isip. Kung minsan ang sakit ay isa lamang na di-nagsasapanganib sa buhay, gaya ng sipon o sakit ng ulo. Nakahiga tayo at nagsisikap na hindi mag-isip tungkol sa dapat nating gawin ngunit hindi magawa.

Kung minsan, kapag ito'y nagsasapanganib sa buhay, nakahiga tayong gising at nababalisa kung ano ang lalabas na resultang medikal. At pagkatapos ay madalas na nagpapasimula tayong magtaka kung bakit. Epekto na ba ito nang istilo ng pamumuhay na hindi mabuti sa kalusugan? Ito ba yung mga gamot na ininom natin nakaraang 20 taon na? Ito ba yung napakabigat na binubuhat natin sa mga nakaraang taon? Pinarurusahan ba tayo ng Diyos dahil sa sekretong kasalanan na walang ibang nakakaalam?

`Basahin ang Marcos 2:1-4. Ano ang nangyayari rito? `

Para sa paralitiko sa kuwentong ito, ito'y malinaw na kaso. Sa THE DESIRE OF AGES (pp. 267–271), makukuha natin ang kuwento sa likod nito. May mga nagawa ang paralitiko na hindi niya talaga maipagmamalaki. Ang makasalanang buhay niya ang dahilan nitong karamdaman, at gumuhit ang mga espirituwal na bihasa ng isang diretsong linya mula sa dahilan tungo sa epekto. Dinala niya sa sarili itong karamdaman sa pamamagitan ng kanyang mga kasalanan, at walang lunas.

Ang ganitong saloobin ay maaaring napakapangkaraniwan. Madalas na nakatuon tayo sa sino ang gumawa nito. Kung may nagawang krimen, may dapat magbayad para rito. Kung may aksidente sa isang lugar, may dapat kasuhan. Ngunit ang paninisi ay hindi nagdadala ng kagalingan o pagsasauli ng kalusugan sa may karamdaman.

Ang orihinal na disenyo ng Diyos ay hindi kabilang ang kirot, karamdaman, at pagdurusa. Ang karamdaman ay dumating lamang sa planetang ito dahil sa pagpasok ng kasalanan. Ito ang dahilan kung bakit nagbigay ang Diyos sa atin ng mga gabay sa kalusugan—upang matamasa natin ang isang mas mabuting kalidad ng buhay ngayon. Subalit hanggang narito tayo sa makasalanang sanlibutan, walang mga garantiya sa kalusugan, gaanuman kasikap ang pagsunod natin sa mga prinsipyo ng kalusugan. kalidad ng buhay ngayo sanlibutan, walang mga

Ang mabuting balita ay makapagbibigay ang Diyos sa atin ng kapahingahan kahit may karamdaman o malusog tayo, kahit na ang ating karamdaman ay mismong kagagawan natin o resulta ng kapabayaan ng iba, ating mga genes, o bunga lamang ng pamumuhay sa makasalanang mundong ito. Alam ng Diyos kung papaano tayo bibigyan ng kapahingahan.

`Kapag may nagkasakit, hindi mabuting magpasimulang magpasa ng sisi. Kasabay nito, bakit ang pagkaunawa ng dahilan ng isang karamdaman, sa ilang mga pagkakataon, ay isang mahalagang hakbang tungo sa paggaling at pagkabawi?`