---
title:  Nananabik Par a sa Higit Pa
date:  04/09/2021
---

### Basahin Para sa Pag-aaral sa Linggong Ito
1 Corinto 10:1-11; Levitico 4:32–35; Juan 1:29; Hebreo 4:1-11; Awit 95:8–11.

> <p>Talatang Sauluhin</p>
> “Ang mga bagay na ito'y naganap bilang halimbawa para sa atin, upang huwag tayong magnasa ng mga bagay na masama na gaya nila” (1 Corinto 10:6).

Ang Queens Museum of Art sa New York, United States, ay naglalaman ng pinakamalaking arkitekturang modelo ng isang lunsod sa buong mundo, nagpapakita ng lahat ng mga gusali ng New York. Sa proporsyon ng 1:1,200 (kung saan 2.5 sentimetro o 1 pulgada ay katumbas sa 33 metro o 100 talampakan) sinasakop nito ang halos 870 metro kwadrado (9,335 piye kwadrado). Ito'y orihinal na nabuo noong 1964 sa pamamagitan ng 100 manggagawa na gumawa ng higit sa tatlong taon para makumpleto ang proyekto. Ito'y binago sa mga taon ng 1990 at hindi naglalarawan ng tanawin ng lunsod sa taong 2021. Ito'y isang kagila-gilalas na komplikado at detalyadong kopya ng orihinal.

Sa bandang huli, gayunpaman, nananatili itong ganon lang: isang kopya, isang modelo, isang representasyon ng isang mas dakila, mas malaki, mas malalim, at higit pang mas komplikado kaysa mismong modelo.

Sa katunayan, gayon talaga ang lahat ng mga modelo. Hindi sila mga orihinal kundi gumaganap lamang bilang mga simbolo ng mga orihinal. Tumutulong sa atin ang isang modelo para maunawaan ang diwa ng orihinal, ngunit kailanman ay hindi maaaring mapalitan nito. Sa halip, naroon ito upang tulungan ang tao na mas mabuting maunawaan kung ano ang tungkol sa orihinal.

Ang Kasulatan mismo ay puno ng mumunting mga modelo ng mga gawain at institusyon na lahat ay nakaturo sa mas malaki at makalangit na mga reyalidad. Tumutulong sa atin ang Hebreo 4 na matuklasan ang isa sa mga reyalidad na ito samantalang nag-uugnay ito sa biblikal na katanungan ng kapahingahan.