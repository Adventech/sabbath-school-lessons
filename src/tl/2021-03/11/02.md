---
title:  Nabautismuhan kay Moises
date:  05/09/2021
---

`Basahin ang 1 Corinto 10:1-11. Anong gustong ipaabot ni Pablo sa kanyang mga mambabasa sa Corinto nang tumukoy siya sa mga “halimbawa”?`

Ang Griyegong salitang ginamit sa 1 Corinto 10:6 (at ginamit din sa katulad na porma sa 1 Corinto 10:11), na isinalin bilang “example” sa karamihang salin sa Ingles, ay typos. Sa Ingles ang salitang uri ay base rito sa Griyegong pangngalan. Ang isang uri (o halimbawa) ay hindi kailanman ang orihinal kundi isang klase ng simbolo o representasyon nito. Ito'y isang modelo ng ibang bagay.

Nag-aalok ang Hebreo 8:5 ng isang mabuting halimbawa ng ganitong uri ng relasyon: “Sila'y [ang mga pari sa paglilingkod sa templo ng Lumang Tipan] naglilingkod sa anyo at anino ng makalangit na santuwaryo; sapagkat si Moises ay binalaan ng Diyos nang malapit na niyang itayo ang tabernakulo, ‘Tiyakin mo na iyong gagawin ang lahat ng mga bagay ayon sa huwarang ipinakita sa iyo sa bundok.’ ”.

Ang talatang ito sa Hebreo ay nagtatampok ng direktang ugnayan sa pagitan ng mga makalangit at makalupang reyalidad, at pagkatapos ay sinipi ang Exodo 25:9, kung saan sinabihan ng Diyos si Moises na magtayo ng santuwaryo sa ilang “ayon sa ... anyong huwaran” na nakita niya sa bundok. Ang punto ay ang makalupang santuwaryo, kasama ang lahat nitong mga ritwal at pamamaraan, ay mga “halimbawa,” simbolo, modelo ng nangyayari sa langit, kasama si Jesus bilang ating Punong Pari sa makalangit na santuwaryo.

Taglay ito sa isip, mas mauunawaan natin ang sinasabi ni Pablo sa 1 Corinto 10. Sa mga talatang ito'y binabalikan muli ni Pablo ang ilan sa mga susing karanasan ng bayan ng Diyos sa ilang sa daan nila patungong Lupang Pangako. Ang "ating mga ninuno” ay tumutukoy sa kanilang mga ninuno na umalis sa Ehipto, napasa-ilalim ng ulap, dumaan sa dagat, at, sa gayon, ay nabautismuhan sa isang bagong buhay ng kalayaan mula sa pagkaalipin.

Isinaalang-alang ni Pablo itong mga mahahalagang istasyon ng paglalakbay sa ilang bilang isang uri o isang halimbawa, ng indibiduwal na bautismo. Sa mga hakbang ng lohika ni Pablo, ang pagtukoy sa “pagkaing espiritwal” ay tumukoy sa manna (ihambing sa Exodo 16:31–35). Uminom ang Israel mula sa bato, na kinilala ni Pablo na si Cristo (1 Corinto 10:4). Isipin si Jesus, halimbawa, na “tinapay ng buhay” (Juan 6:48), at ang “tubig ng buhay” (Juan 4:10), at lahat ng mga ito'y magkakaroon ng kabuluhan. Kaya, ang makikita natin dito ay ang paggamit ni Pablo ng kasaysayan sa Lumang Tipan bilang isang halimbawa ng paghahayag ng espirituwal na mga katotohanan na magagamit para sa indibiduwal na mga Cristiano ngayon.

`Balikan ang tungkol sa karanasan ng mga Israelita sa Exodo. Anong mga espirituwal na liksyon ang matututunan natin mula sa kanilang mga “halimbawa,” parehong ang mabuti at masamang iniwan nila sa atin?`