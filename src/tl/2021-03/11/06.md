---
title:  Pananakop sa Makalangit na Lunsod
date:  09/09/2021
---

Ang lohikal na pagsulong ng susing ideya sa Hebreo 4 ay magiging partikular na malinaw kapag binabasa ang Hebreo 4:8-11. Hindi binigyan ni Josue ng pahinga ang Israel. Kaya, dahil hindi sinungaling ang Diyos, kailangang mayroon pang isang “kapahingahan” na nananatili para sa bayan ng Diyos. Ang grupong ito'y hindi eksklusibong binubuo ng mga Judiong mananampalataya. Kabilang ang lahat ng mga tumanggap kay Jesus bilang kanilang personal na Tagapagligtas.

`Basahin ang Galacia 3:26-29 at pansinin ang mga katangian ng tipang bayan ng Diyos pagkatapos sa Krus. Anong kahulugan ng walang Judio o Griyego, walang alipin o malaya, walang lalaki o babae sa konteksto kung saan sumusulat si Pablo? `

Paminsan-minsan, ginagamit ang Hebreo 4 upang idiin ang pangingilin ng ikapitong araw na Sabbath, samantalang ang iba naman ay ginagamit ito upang tutulan ang katotohanan nitong kapahingahan ng Sabbath, sa liwanag ng katunayang mayroon pang isang (pang-katapusang panahong) kapahingahan. Alinmang posisyon ay hindi ipinakikita ang biblikal na talata nang tama. Sa halip, nagmumungkahi ang talata na ang pang-katapusang panahong pagtutuon sa natatanging kapahingahan ng Diyos ay umiiral magmula sa Paglalang at ang pagdiriwang ng kapahingahang Sabbath ay nag-aalok ng isang munting, lingguhang patikim ng pang-katapusang panahong kapahingahan. Tunay nga, para sa mga Judio ang Sabbath ay nauunawaang isang munting pasimula ng “olam haba” (“ang mundong darating”).

Ang gaya ng Sabbath na kapahingahang nananatili para sa bayan ng Diyos, inuulit ang kapahingahan ng Diyos sa unang Sabbath sa kasaysayan ng daigdig, ay nangangahulugang makatitigil tayo mula sa ating sariling mga gawa at pagkatiwalaan Siya na tutuparin ang kanyang pangako ng kaligtasan para sa atin.

Taliwas sa mga argumento ng ilang tagapagpaliwanag, ang konteksto ay hindi sumusuporta sa mungkahi na ang kautusan ng Sabbath ay natupad sa kapahingahan ng kaligtasang dala ni Cristo, ginagawang hindi na kailangang sundin ng mga Cristiano. Ang sukdulang kapahingahan na naipangako sa atin sa pamamagitan ng ginawa ni Cristo para sa atin ay hindi pinapalitan ang biblikal na ikapitong araw na Sabbath; sa kabaligtaran, pinauunlad nito ito.

Sa mundong masyadong pinahahalagahan ang mga taong pinaunlad ang sarili, pagsusumikap, at mga agresibo sa pagpapaunlad, ang pamamahinga kay Jesus at pagtitiwalang ang kanyang biyaya ay sapat upang magligtas at magbago sa atin ay tunay na taliwas sa kinagawian.

`Paano mo matutulungan ang iba na makasumpong ng kapahingahan kay Jesus kapag inaakala nilang ang kanilang mga kasalanan ay lubhang mabigat, na hindi na mababago ang kanilang mga puso, na ang kanilang kalagayan ay tunay na walang pag-asa? Anong biblikal na reperensya ang ibabahagi mo sa kanila.`