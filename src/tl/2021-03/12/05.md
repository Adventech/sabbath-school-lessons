---
title:  Isang Galit, Balisang Misyonero
date:  15/09/2021
---

Sa kasamaang palad, ang kuwento ni Jonas ay hindi nagtapos sa kapitulo 3.

`Basahin ang Jonas 4:1-11. Anong problema ni Jonas? Anong liksyon ang maaari nating matutunan mula sa kanyang maling pag-uugali?`

Ang Jonas 4 ay nagpapasimula sa galit ni Jonas sa Diyos dahil ang kanyang misyon ng pag-abot ay napakamatagumpay. Nag-aalala si Jonas tungkol sa pagiging mukhang katawa-tawa. Masusumpungan nating naglalaan ng panahon ang Diyos upang kausapin at makipagkatuwiranan sa Kanyang propeta, na kumikilos na parang isang sanggol na may pag-aalburoto.

Narito ang katunayan na ang mga tunay na tagasunod ng Diyos—kahit mga propeta—ay may paglago at pananagumpay pang gagawin.

“Nang malaman ni Jonas ang pakay ng Diyos na hindi puksain ang lunsod na, sa kabila ng kasamaan, ay naakay na magsising nakasuot ng telang-sako at nakaupo sa abo, siya dapat ang unang nagalak dahil sa kamangha-manghang biyaya ng Diyos, ngunit sa halip ay pinahintulutan ang kanyang pag-iisip na manahan sa posibilidad sa posibilidad na maituring na isang bulaang propeta. Nanibugho sa kanyang reputasyon, nabaling ang kanyang paningin sa labis-labis na mas malaking halaga ng mga kaluluwa sa miserableng lunsod na iyon.”—Ellen G. White, PROPHETS AND KINGS, p. 271.

Kamangha-mangha ang pagtitiis ng Diyos sa Kanyang propeta. Tila desidido Siyang gamitin si Jonas, at nang tumakas si Jonas, nagpadala ang Diyos ng bagyo at ng isda upang pabalikin ang takas. At kahit ngayon, muli, nang tumututol si Jonas, nagsisikap ang Diyos na makipagkatuwiranan kay Jonas at sa kanyang masamang pag-uugali, na sinasabi sa kanya: “ ‘Mabuti ba ang iyong ginagawa na magalit?’ ” (Jonas 4:4).

`Basahin ang Lucas 9:51–56. Paanong ang salaysay na ito'y kapareho ng nangyari sa kuwento ni Jonas?`

“ ‘Sapagkat gayon na lamang ang pag-ibig ng Diyos sa sanlibutan na ibinigay niya ang kanyang tanging Anak, upang ang sinumang sa kanya'y sumampalataya ay huwag mapahamak kundi magkaroon ng buhay na walang hanggan’ ” (John 3:16) o, gaya ng pagkakasabi ng Diyos sa Jonas 4:11: “ ‘Hindi ba ako manghihinayang sa Ninive, sa malaking lunsod na iyon na may mahigit sa isandaan at dalawampung libong katao na hindi nalalaman kung alin sa kanilang mga kamay ang kanan o ang kaliwa, at mayroon ding maraming hayop?’ ” Dapat nating ipagpasalamat na, sa bandang huli, ang Diyos—at hindi ang ating sarili—ang kataas-taasang Hukom ng mga puso at isipan at motibo.

`Paano natin matututunan na magkaroon ng uri ng habag at pagtitiis para sa iba na mayroon ang Diyos, o kahit man lang matutunang maipaaninag ang habag at pagtitiis na iyon?`