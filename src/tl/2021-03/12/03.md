---
title:  Tatlong Araw na Pahinga
date:  13/09/2021
---

Ang pagtakas ni Jonas mula sa Diyos ay hindi nang walang mga problema. Ang kanyang maiksing “pahinga” ay nagambala nang mahimalang namagitan ang Diyos sa pamamagitan ng isang unos. Si Jonas ay iniligtas ng Diyos mula sa matubig na libingan, na nag-utos sa isda na iligtas si Jonas.

Gayunman, nang masumpungan lamang ni Jonas ang sarili sa isang puwersadong tatlong-araw na pahinga sa tiyan ng malaking isda na kanyang natanto kung gaano siya ka-depende sa Diyos. Kung minsan ay kailangan nating madala sa lugar na wala tayo ng anumang maiaalok ng mundo na ating masasandigan upang matanto na si Jesus ang talagang kailangan natin.

`Basahin ang panalangin ni Jonas sa loob ng tiyan ng isda (tingnan ang Jonas 2:1–9). Ano ang idinalangin niya?`

Bagaman naroroon siya sa kailaliman, sa isang napakamapanganib na sitwasyon, si Jonas, sa kanyang panalangin, ay dumalangin tungkol sa santuwaryo. Siya'y titingin sa “Iyong banal na templo.”

Anong nangyayari rito?

Ang templo ay bumubuo ng pinakasentro sa panalanging ito, at ito dapat ang pinakasentrong punto ng panalangin sa pangkalahatan. Mayroon lamang iisang pangunahing lugar sa Lumang Tipan kung saan masusumpungan ang Diyos. Siya'y nasa santuwaryo (tingnan ang Exodo 15:17; Exodo 25:8). Ang santuwaryo ang pinakasentrong punto ng panalangin at pakikipag-ugnayan sa Diyos.

Datapuwa't hindi tinutukoy ni Jonas ang templo sa Jerusalem. Sa halip, nagsasalita siya tungkol sa makalangit na santuwaryo (Jonas 2:7). Naroon ang kanyang pag-asa, dahil doon naroroon ang Diyos at ang tunay na pinanggagalingan ng kaligtasang Kanyang iniaalok.

Nauunawaan na sa wakas ni Jonas ang mahalagang katotohanang ito. Naranasan niya ang biyaya ng Diyos. Siya'y naligtas. Nang iniluwa siya ng malaking isda, personal niyang naunawaan ang tungkol sa pag-ibig ng Diyos para sa kanya, isang takas na propeta. Tiyak na natutunan niya (kahit na kung walang paglihis sa daan) na ang ligtas na daan lamang para sa sinumang nanampalataya ay sikaping maging nasa kalooban ng Diyos.

Kaya, ngayo’y nagpasya siyang tuparin ang kanyang tungkulin at sundin ang mga ipinag-uutos ng Diyos, sa wakas ay patungo sa Ninive, walang dudang sa pananampalataya, dahil patungo siya sa isang lubhang masamang lunsod na ang mga mamamayan ay maaaring hindi magustuhan itong dayuhang propeta na nagsasabi sa kanila kung gaano sila kasama.

`Kung minsan maaaring kailangan lamang nating umalis mula sa lahat ng ito upang makakuha ng panibagong pananaw sa mga bagay. Bagaman ang kuwento ni Jonas, na mahimalang nakaligtas sa tiyan ng isda, ay sa halip isang sukdulang kaso, paanong ang paglabas mula sa normal mong kapaligiran ay pahihintulutan kang tingnan ito mula sa isang bago at, marahil, kinakailangang pananaw?`