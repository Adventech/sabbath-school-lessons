---
title:  Karagdagang Kaisipan
date:  17/09/2021
---

"Sa naibigay na habilin sa kanya, pinagkatiwalaan si Jonas ng isang mabigat na responsibilidad; subalit Siya na nag-atas sa kanya na humayo ay kayang tumulong sa kanyang lingkod at pagkalooban siya ng tagumpay. Kung sumunod lamang na walang pagdududa ang propeta, nailigtas sana siya sa maraming mapapait na karanasan, at buong sagana sanang pinagpala. Gayunman sa oras ng kawalang pag-asa ni Jonas ay hindi siya iniwan ng Panginoon. Sa pamamagitan ng mga sunod-sunod na pagsubok at mga di-karaniwang paglalaan, ang kompiyansa ng propeta sa Diyos at sa Kanyang walang-hanggang kapangyarihang magligtas ay muling manunumbalik.”—Ellen G. White, PROPHETS AND KINGs, p. 266.

“Libu-libo ang maaabot sa pinakasimple at mapagkumbabang paraan. Ang pinakamatalino, yung mga kinikilala bilang pinakatalentado na mga lalaki't babae ng daigdig, ay madalas na napasisigla sa pamamagitan ng simpleng pananalita ng isang umiibig sa Diyos, at makapagsasalita ng pag-ibig na iyon na kasing natural gaya ng pagsasalita ng taong makamundo sa mga bagay na buong lalim na nagbibigay interes sa kanya.”—Ellen G. White, CHRIST'S OBJECT LESSONS, p. 232.

**Mga Tanong Para sa Talakayan**:

`Isang “propeta ng Diyos” na nabalisa dahil ang mga taong siya'y tinawag ng Diyos para saksihan ay tumanggap sa kaligtasan? Paano natin uunawain ang ganitong saloobin sa bahagi ni Jonas? Ano ngang isang makapangyarihang halimbawa ng pagtitiis ng Diyos sa Kanyang bayan, kahit kapag kumikilos silang taliwas sa liwanag na nasa kanila!`

`Ang kuwento ni Jonas ay tila nagmumungkahing ang Diyos ay hindi lamang nasa gawain ng pagliligtas ng mga suwail na tao kundi talagang interesado rin sa pagbabago ng Kanyang mga tagasunod. Paano tayo makakukuha ng isang “bagong puso” at isang “bagong espiritu,” kahit na kilala na natin ang Panginoon at ang katotohanan sa panahong ito? Anong pagkakaiba sa pagitan ng pag-alam sa katotohanan at pagiging binago nito?`

`Basahing muli ang aklat ni Judas. Ano ang mahalagang mensahe ng aklat, at bakit ang mensaheng iyon ay mahalaga sa atin bilang isang iglesya ngayon?`

`Paanong ang karanasan ng paggawa para sa kaligtasan ng iba ay magsasagawa rin naman sa atin ng lubhang maraming espirituwal na kabutihan?`

`Anumang mga mabubuting dahilang mayroon si Jonas, o inakalang mayroon siya, sa hindi pagkagustong pumunta sa Ninive, ipinakita ng Diyos sa kanya kung gaano siya talagang nagkamali. Anong saloobin ang maaaring mayroon tayo tungo sa iba na maaaring magpakita ng katulad na maling saloobin na ipinakita ni Jonas?`