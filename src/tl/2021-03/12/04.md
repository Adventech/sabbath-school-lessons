---
title:  Naisakatuparan ang Misyon
date:  14/09/2021
---

Kumpara sa alinmang lunsod o bayan sa Israel, ang Ninive ay isang napakalaking lunsod. Ito'y “isang napakalaking lunsod, na tatlong araw na bagtasin ang luwang” (Jonas 3:3).

`Basahin ang Jonas 3:1–10. Ano ang tugon nitong masamang lugar? Anong mga liksyon ang makukuha natin mula sa kuwentong ito para sa ating sarili sa mga pagtatangka nating sumaksi sa iba?`

Iprinoklama ni Jonas ang mensahe ng Diyos samantalang naglalakad sa lunsod: “ ‘Apatnapung araw pa at ang Ninive ay mawawasak’ ” (Jonas 3:4). Direkta sa punto ang mensahe. Bagaman hindi naibigay ang mga detalye, naging malinaw na ang mensahe ay dumating sa mga handang tumanggap, ang mga tao sa Ninive (magkakasama!) ay naniwala sa babala ni Jonas.

Sa isang karaniwang paraan ng Malapit na Silangan, isang utos ang idineklara ng hari ng Ninive upang ipakita ang isang pagbabago ng puso. Lahat—kabilang ang mga hayop—ay kailangang mag-ayuno at magdalamhati (hindi   sinabi ng talata kung paano magdalamhati ang mga hayop). Bumaba ang hari mula sa kanyang trono at naupo sa alikabok ng lupa, isang napakahalagang simbolikong pagkilos.

`Basahing angJonas 369. Ihambing ito sa Jeremias 25:5; Ezekiel 14:6; at Apocalipsis 2:5. Anong mga elemento ang kabilang sa talumpati ng hari na nagpapakitang naunawaan niya kung ano ang tunay na pagsisisi?`

Ang sermon ay maiksi, direkta sa punto, ngunit naglalaman ng tamang teolohiya tungkol sa tunay na pagsisisi. Samantalang nangangaral si Jonas, ang Banal na Espiritu ay tiyak na gumagawang masigasig sa mga puso ng taga-Ninive.

Ang mga taga-Ninive ay wala ng gaya ng lahat ng mga kuwento ng mahabaging pangunguna ng Diyos na mayroon ang mga Israelita, at gayunman, tumugon pa rin sila sa Kanya sa positibong paraan. Sa katunayan ay sinasabi nilang, “Dalhin natin ang sarili sa kaawaan ng Diyos, hindi sa sarili nating mga nagampanan! Magtiwala tayo sa Kanyang kabutihan at biyaya.”

Nakapagtataka, si Jonas, na naranasan mismo sa kanyang sarili ang biyaya ng Diyos, ay tila nag-aakalang ang biyaya ng Diyos ay isang bagay na eksklusibo na iilan lamang ay may oportunidad na makapagpahinga rito.

`Bakit ang pagsisisi ay isang napakahalagang bahagi ng karanasang Cristiano? Anong ibig sabihin ng tunay na pagsisihan ang ating mga kasalanan, lalo na ang mga kasalanang paulit-ulit nating ginagawa?`