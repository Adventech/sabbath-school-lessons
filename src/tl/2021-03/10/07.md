---
title:  Karagdagang Kaisipan
date:  03/09/2021
---

“Sa buong sanglinggo kailangang isinasaisip natin ang Sabbath at gumagawa ng paghahanda upang ipangilin ito ayon sa kautusan. Huwag lamang nating ipangingilin ang Sabbath bilang isang legal na bagay.” — Ellen G. White, TESTIMONIES FOR THE CHURCH, vol. 6, p. 353.

Lahat ng kalangitan ay ipinangingilin ang Sabbath, subalit hindi sa isang paraang matamlay at walang ginagawa. Sa araw na ito bawat sigla ng kaluluwa ay dapat na gising, dahil hindi ba katatagpuin natin ang Diyos at si Cristong Tagapagligtas natin? Mapagmamasdan natin Siya sa pamamagitan pananampalataya. Nananabik Siyang paginhawain at pagpalain ang bawat kaluluwa.”—Ibid., p. 362.

“Ang mga hinihingi sa Diyos ay higit pang mas malaki sa Sabbath kaysa sa ibang mga araw. Ang Kanyang bayan noon ay iiwanan ang kanilang karaniwang trabaho, at gugugulin ang panahon sa pagbubulay-bulay at pagsamba. Humihingi sila ng higit na pabor sa Kanya sa Sabbath kaysa ibang mga araw. Hinihingi nila ang Kanyang espesyal na atensyon. Labis na minimithi nila ang kanyang piling-piling mga pagpapala. Hindi naghihintay ang Diyos na lumipas ang Sabbath bago Niya ipagkaloob ang kanilang mga kahilingan. Hindi tumitigil ang gawain ng langit, at hindi dapat tumigil ang tao mula sa paggawa ng mabuti. Hindi nilayon ang Sabbath na maging isang panahon na walang ginagawa. Nagbabawal ang kautusan ng sekular na paggawa sa araw ng kapahingahan ng Panginoon; ang trabaho na kumikita ng ikabubuhay ay dapat na tumigil; walang paggawa para sa makamundong kasiyahan o pakinabang ay maaaring gawin sa araw na iyon; datapuwa't gaya ng pagtigil ng Diyos sa Kanyang gawa ng paglalang, at nagpahinga sa Sabbath at pinagpala ito, gayundin ang tao ay iiwanan ang trabaho ng kanyang araw-araw na buhay, at gugugulin yung mga banal na oras sa malusog na pagpapahinga, sa pagsamba, at sa mga banal na gawain. Ang gawain ni Cristo sa pagpapagaling ng may karamdaman ay ganap na naaayon sa kautusan. Pinarangalan nito ang Sabbath.”—Ellen G. White, THE DESIRE OF AGES, p. 207.

**Mga Tanong Para sa Talakayan**:

`Ang pangangalaga sa kapaligiran ay naging isang matinding pulitikal na pagtatalo sa maraming mga bansa. Bilang mga Adventista, paano tayo magiging mabuting katiwala nang hindi kumukuha ng pulitikal na adyenda?`

`Ang paglilingkod ay nagpapasimula sa isip. Paano tayo maaaring makalikha ng pag-iisip ng paglilingkod sa mga nakapalibot sa atin (sa ating mga pamilya, iglesya, at komunidad) na higit na marubdob? Paanong ang Sabbath ay nag-aalok sa atin ng higit na oportunidad para magawa iyon?`

`Napapaalalahanan tayo bawat Sabbath na lahat ng sangkatauhan ay nilikha ng Diyos. Tinutulungan tayo nitong tingnan ang mga tao sa kung paano sila tingnan ng Diyos. Paano dapat tayo tulungan ng Sabbath na maalala na ang panlahi, etniko, sosyoekonomiko, at pagkakaiba-iba ng kasarian ay di-mahalaga kung tungkol sa pagiging nilikha sa larawan ng Diyos at bilang mga pinag-uukulan ng Kanyang pag-ibig?`