---
title:  Pamamahingang  Sabbath
date:  28/08/2021
---

### Basahin Para sa Pag-aaral sa Linggong Ito
Genesis 1:26, 27; Genesis 9:6; 2 Pedro 2:19; Roma 6:1–7; Exodo 19:6; Juan 5:7–16.

> <p>Talatang Sauluhin</p>
> “Anim na araw na gagawin ang mga gawain, subalit ang ikapitong araw ay Sabbath na ganap na kapahingahan, isang banal na pagpupulong. Huwag kayong gagawa ng anumang gawain; ito'y Sabbath sa Panginoon sa lahat ng inyong mga paninirahan” (Levitico 23:3).

Naririnig natin ang lahat ng uri ng pangangatwiran laban sa pangingilin ng ikapitong araw na Sabbath, hindi ba? Naririnig natin na binago ni Jesus ang Sabbath tungo sa Linggo, o na pinawalang-bisa ni Jesus ang Sabbath, o na si Pablo ang gumawa, o na ang mga apostol ay pinalitan ang ikapitong araw na Sabbath ng Linggo bilang parangal sa Muling Pagkabuhay, at marami pang iba. Sa nakaraang mga taon, ang ilan sa mga pangangatwiran ay naging mas sopistikado, inaangking, halimbawa, na si Jesus ang ating kapahingahang Sabbath, at sa gayon, hindi na natin kinakailangang ipangilin ang araw o alinmang araw bilang banal. At siyempre, laging mayroon ang pangangatwiran, kakatwa sa katayuan nito, na sa pamamahinga sa ikapitong araw ay nagsisikap tayong trabahuin ang ating daan patungong langit.

Sa kabilang dako, may mga Cristiano na naging mas interesado sa ideya ng kapahingahan, ng araw ng kapahingahan, at bagaman nangangatuwirang ang araw ay Linggo o na hindi mahalaga, kinuha nila ang biblikal na ideya ng pamamahinga at kung bakit ito'y mahalaga.

Siyempre, bilang mga Seventh-day Adventist nauunawaan natin ang pamamalagi ng moral na kautusan ng Diyos at ang pagsunod sa ika-apat na utos, tulad ng mababasa rito, ay hindi higit na sariling pagsisikap ng ating daan patungong langit kaysa pagsunod sa ikalima, ikaanim, una, o alinman na ibang utos. Titingnan pa natin sa linggong ito ang kapahingahang ibinigay ng Diyos sa atin sa kautusan ng Sabbath at kung bakit ito mahalaga.