---
title:  Ang Sabbath at Paglalang
date:  29/08/2021
---

Sa lahat ng Sampung Utos, ang ika-apat lamang ang nagpapasimula sa pandiwang “alalahanin.” Ito'y hindi, “Alalahanin, huwag kang magnanakaw,” o “Alalahanin, huwag mong iimbutin.” Mayroon lamang “Alalahanin ang araw ng Sabbath...."

Ang ideya ng “pag-alaala” ay nagpapahiwatig sa kasaysayan, nagpapahiwatig na may nangyari sa nakaraan na kailangan nating, kung gayon, alalahanin. Kapag naalala natin, gumagawa tayo ng mga koneksyon sa nakaraan, at ang “Alalahanin mo ang araw ng Sabbath, upang ingatan itong banal” ay nagpapahiwatig ng isang tuwid na linya pabalik sa mismong linggo ng Paglalang.

`Ano ang Genesis 1:26, 27 at Genesis 9:6. Anong itinuturo sa atin ng mga talatang ito tungkol sa kung paanong natatangi tayo bilang mga tao—at paanong napakakakaiba natin mula sa ibang mga nilalang ng Diyos sa mundo? At, pati, bakit napakahalagang maunawaan natin ang pagkakaibang ito?`

Kapag naaalala natin ang paglalang, naaalala natin na nalikha tayo sa larawan ng Diyos, isang bagay na hindi sinabi tungkol sa anumang bagay na nailarawan sa salaysay ng Paglalang. Malinaw na, bilang mga tao, tayo'y lubusang naiiba mula sa alinmang ibang nilalang sa planeta, sa kabila ng kahit gaano karaming DNA ang pagkakapareho natin sa ibang mga hayop. At, taliwas sa tanyag na mitolohiya, hindi tayo progresibong mga bakulaw lamang o higit na lubhang napaunlad na bersyon ng ilang mga sinaunang unggoy. Bilang mga tao, ginawa sa larawan ng Diyos, tayo'y bukod-tangi sa lahat ng mga nilalang ng Diyos sa mundong ito.

`Paanong ang kuwento ng Paglalang ay nagpapaalala sa atin ng ating relasyon sa paglikha? Genesis 2:15, 19.`

Nauunawaang ang Diyos din ang lumikha ng ating daigdig ang nagpapaalala sa atin ng ating responsibilidad sa nalikha. Tayo'y dapat “magkakaroon ng pamamahala” sa mga nilalang. Ang pagkakaroon ng pamamahala ay hindi nangangahulugang pagsasamantala rito. Mamamahala tayo bilang mga tagapamahala ng Diyos. Makikipag-ugnayan tayo sa likas na mundo gaya ng gagawin ng Diyos.

Oo, sinira at ginulo ng kasalanan ang lahat, subalit ang lupang ito'y nananatiling likha ng Diyos, at walang nagbibigay sa atin ng karapatang pagsamantalahan ito, lalo na sa ikapipinsala ng ibang mga tao, na kadalasang nangyayari.

`Bukod sa pagpaparangal sa alaala na ang Diyos ay Manlalalang, sa anong mga paraan na ang pangingilin ng Sabbath ay matutulungan tayong maging higit na may kamalayan sa ating pangangailangan na maging mga mabubuting katiwala sa kapaligiran?`