---
title:  Ang Paglilingkod sa Iba ay Parangal sa Sabbath ng Diyos
date:  01/09/2021
---

Sa mundo ng Bagong Tipan, ang mga relihiyosong mamumuno ay ibinaba ang pangingilin ng Sabbath tulad sa isang maayos na sining. May mga maraming pagbabawal at patakarang naitatag upang tulungang mapanatiling banal ang Sabbath.

Kabilang dito ang pagbabawal ng pagtatali o pagkakalag ng anumang bagay, paghihiwalay ng dalawang sinulid, pagpatay ng apoy, paglilipat ng isang bagay sa pagitan ng pribadong lugar at pampublikong lugar, o pagdadala ng isang bagay nang mahigit sa espesipikong layo sa pampublikong lugar.

`Anong paratang ang dinala laban kay Jesus sa Juan 5:7–16?`

Lubusang binalewala ang kamangha-manghang himala na ginawa ni Jesus at ang kalayaan mula sa karamdaman na ibinigay Niya sa lalaking ito, ang mga lider ay pinagtuunan ng pansin ang napagaling na lalaking dala-dala ang kanyang higaan sa publiko sa Sabbath. Sa halip na makita kung paanong ang “Panginoon maging ng Sabbath” (Marcos 2:28) ay ginamit itong natatanging araw, desidido ang mga lider sa pagpapanatili ng sarili nilang mga patakaran at regulasyon. Kailangan nating maging maingat na sa sarili nating paraan at sa sarili nating konteksto ay hindi tayo gagawa ng mga katulad na pagkakamali.

`Paano binabalangkas ng Isaias 58:12-14 ang adyenda ng Diyos nara pangingilin ng Sabbath?`

Ayaw ng Diyos ng hungkag na pagsamba o tahimik na kabanalan. Gusto Niyang makita ang Kanyang bayan na tumutulong sa ibang mga tao, lalo na sa mga inaapi at naisasantabi.

Nililinaw ito ni Isaias sa Isaias 58:13, 14: “ ‘Kapag iyong iurong ang iyong paa dahil sa Sabbath, sa paggawa ng iyong kalayawan sa aking banal na araw; at iyong tinawag ang Sabbath bilang isang kasiyahan, at marangal ang banal na araw ng PANGINOON, at ito'y iyong pinarangalan, na hindi ka lalakad sa iyong mga sariling lakad, ni hahanap ng iyong sariling kalayawan ni magsasalita ng iyong mga salita; kung magkagayo'y malulugod ka sa PANGINOON, at pasasakayin kita sa mga matataas na dako sa lupa; at pakakainin kita ng mana ni Jacob na iyong ama, sapagkat sinalita ng bibig ng PANGINOON.’ ”

Ang pagsunod sa ating “kalayawan” (Isaias 58:13 o ating mga "sariling interes,”) ay katumbas sa “pagyurak sa Sabbath.” Ang mga adyenda ng tao ay hindi bahagi ng mithiin ng Sabbath ng Diyos. Sa halip, inaanyayahan tayong lingapin ang mga nakikipagpunyagi, mga bihag, gutom at hubad, at lumalakad sa kadiliman, at mga taong naisasantabi. Higit kaysa ibang araw ng sanglinggo, dapat mailabas tayo ng Sabbath mula sa ating sarili at ating pagkamakasarili at gawin tayong maging mapag-isip nang higit para sa iba at sa pangangailangan nila kaysa sa ating sarili at pangangailangan natin.