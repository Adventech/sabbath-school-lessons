---
title:  Tumatakbong Said
date:  28/06/2021
---

Ang kakulangan sa tulog at kapaguran dahil sa labis na pagpupunyaging pisikal ay tunay na mga problema. Higit na nakababagabag, gayunman, kapag nadarama nating tayo'y tumatakbong "said sa emosyon." At, siyempre, kapag idinagdag ang kakulangan sa tulog sa mga emosyonal na pagsubok, maaari tayong labis na panghinaan ng loob.

Si Baruc, ang eskriba ni Jeremias, ay tiyak na madalas maranasan ang gayon sa panahon ng mga huling maliligalig na taon ng Jerusalem, bago ang kaguluhan, pagdurusa, at pagkasalanta matapos ang pagkawasak ng lunsod dahil sa mga taga-Babilonia.

`Basahin ang Jeremias 45:1-5. Sumulat ng isang mabilisang pagsusuri ng kalusugang emosyonal ni Baruc.`

Naiisip mo ba kung ano ang pakiramdam kung magpapadala ang Diyos ng isang pasadyang mensahe para sa iyo nang personal? Tumanggap si Baruc ng isang mensaheng direktang galing sa silid ng trono ng Diyos (Jeremias 45:2). Sinabi sa atin na nangyari ito “nang ika-apat na taon ni Jehoiakim ng Juda.” mga 605 o 604 B.C. Kumakatawan ang Jeremias 45:3 sa isang magandang buod sa kung ano ang nadarama ng mga tao kapag tumatakbo silang said.

Mula sa lahat ng nalalaman natin sa Kasulatan tungkol sa panahong ito, malinaw na ang mga hinaing ni Baruc ay hindi mabababaw na panaghoy. May makatwiran siyang mga dahilan upang panghinaan ng loob at mapagod sa emosyon. Maraming masasamang bagay ang nangyayari, at marami pa ang darating.

`Paano tumugon ang Diyos sa mga pighati at pasakit ni Baruc? Basahin ang Jeremias 45:4, 5.`

Ang tugon ng Diyos sa tunay na pasakit ni Baruc ay nagpapaalala sa atin ng katotohanang ang dalamhati't kirot ng Diyos ay talagang mas malaki nang higit kaysa ang kay Baruc, Siya ang nagtatag ng Jerusalem; at malapit na Niya itong wasakin; itinanim Niya ang Israel bilang isang ubasan (Isaias 5:1-7): Kanya na itong bubunutin at dadalhin sa pagkatapon. Hindi ito ang gusto ng Panginoon para sa kanyang bayan, subalit kailangan itong mangyari dahil sa kanilang paghihimagsik laban sa kanya.

Ngunit may liwanag sa dulo ng lagusan para kay Baruc. Iingatan ng Diyos ang buhay ni Baruc-kahit sa gitna ng pagkawasak, pagkatapon, at pagkawala.

`Basahing muli ang mga salita ng Diyos patungkol kay Baruc. Ano ang makukuhang pangkalahatang mensahe mula sa mga ito para sa atin? Anong sinasabi ng mga ito tungkol sa Diyos na higit sa lahat ay naroroon para sa atin, anuman ang ating sitwasyon?`