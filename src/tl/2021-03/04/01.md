---
title:  Ang Halaga ng Kapahingahan
date:  17/07/2021
---

### Basahin Para sa Pag-aaral sa Linggong Ito
2 Samuel 11:1-27; 2 Samuel 12:1-23; Genesis 3:1-8; 1 Juan 1:9.

> <p>Talatang Sauluhin</p>
> “Lumalang ka sa akin ng isang malinis na puso, O Diyos: at muli mong baguhin ang matuwid na espiritu sa loob ko” (Awit 57:10).

Maraming tao ang desperadong makasumpong ng kaunting kapayapaan at katahimikan. Handa rin silang magbayad para rito. Sa maraming malalaking mga lunsod ay may mga kuwartong libre ang internet, na puwedeng maupahan bawat oras. Ang mga patakaran ay istrikto—walang ingay, walang bisita. Handang magbayad ang tao para lamang makaupo nang tahimik at mag-isip o umidlip. May mga silid-tulugang mauupahan sa mga paliparan, at kilala ang mga earphone na kayang magpahina ng ingay. Mayroon pa ngang talukbong na kanbas, o natitiklop na pananggalang na mabibili mo para pantakip ng ulo at katawan para sa isang matuling pahinga sa pinagtatrabahuhan.

May halaga rin ang tunay na kapahingahan. Samantalang ang mga tagapagsalita ng midya tungkol sa pagpapabuti sa sarili ay gustong paniwalain tayong maaari nating pagpasiyahan ang ating kapalaran at ang kapahingahan ay isa lamang bagay ng pagpili at pagpapanukala, gayunman, kapag isinaalang-alang nating may katapatan, mababatid natin ang ating kawalan ng kakayahang magdala ng tunay na kapahingahan sa ating mga puso. Nang ika-apat na siglo,  sinulat ni Augustin nang malinaw sa kanyang tanyag na CONFESSIONS (Unang Aklat) samantalang isinasaalang-alang niya ang biyaya ng Diyos: “Ginawa Mo kami para sa Iyo, at ang aming mga puso'y balisa, hanggang ito'y makasumpong ng kapahingahan sa Iyo.”

Sa linggong ito'y ating suriing sandali ang buhay ng taong malapit sa puso ng Diyos upang makita kung paano niya natuklasan ang tunay halaga ng kapahingahan ng Diyos.