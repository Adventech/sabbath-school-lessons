---
title:  Karagdagang Kaisipan
date:  23/07/2021
---

“Ang pagsisisi ni David ay taos at malalim. Walang pagsisikap na bigyang-katwiran ang kanyang krimen. Walang pagnanasang takbuhan ang mga hatol na nagbabanta, pinasigla ang kanyang panalangin… Nakita niya ang karumihan ng kanyang kaluluwa; kinasuklaman niya ang kanyang kasalanan. Hindi lamang para sa kapatawaran ang idinalangin niya kundi para sa kadalisayan ng puso.... Sa mga pangako ng Diyos sa mga nagsisising makasalanan nakita niya ang katunayan ng kanyang kapatawaran at pagkatanggap.... ‘Ang mga hain sa Diyos ay bagbag na diwa, isang bagbag at nagsisising puso, O Diyos, ay hindi mo hahamakin’ Awit 51:16, 17.

“Bagaman nagkasala si David, itinaas siya ng Panginoon....

“Pinagpakumbaba ni David ang sarili at inamin ang kanyang kasalanan, samantalang kinamuhian ni Saul ang pagsaway at pinatigas ang kanyang puso sa hindi pagsisisi.

“Itong pagdaan sa kasaysayan ni David ay... isa sa mga lubusang nakakukumbinseng ilustrasyong naibigay sa atin sa mga pagpupunyagi at tukso ng sangkatauhan, at ng tunay na pagsisisi.... Sa lahat ng panahon ... libulibong mga anak ng Diyos, na ipinagkanulo sa kasalanan, ... ay naaalala ... ang taos na pagsisisi at pagtatapat ni David ... at sila man ay nagkaroon ng lakas ng loob na magsisi at magsikap muling lumakad sa daan ng mga utos ng Diyos.

“Sinumang ... magpapakumbaba ng kaluluwa na may pagtatapat at pagsisisi, gaya ng ginawa ni David, ay makatitiyak na may pag-asa para sa kanya. ... Hinding-hindi itatakwil ng Panginoon ang isang tunay na nagsisising kaluluwa.”—Ellen G. White, PATRIARCHS AND PROPHETS, pp. 725, 726.

**Mga Tanong Para sa Talakayan**:

`Paano natin masusumpungan ang balanse sa pagitan ng pagkilala ng ating likas na pagiging makasalanan at ang pangangailangan para sa kapatawaran, at kasabay nito, namumuhay na gaya ng mga napatawad na mga anak na lalaki at babae ng Hari ng sansinukob?`

`Bakit ang lahat ng kasalanan ay, sa katunayan, ay kasalanan laban sa Diyos? Anong ibig sabihin ng pagkakasala laban sa Diyos?`

`Anong masasabi natin sa isang tao, na hindi mananampalataya, na nakikipagpunyagi sa pagdurusa ng mga inosenteng tao, gaya ni Urias o ang kapapanganak na lalaking anak nina David at Batseba? Paano natin ipaliliwanag ang pag-ibig at katarungan ng Diyos sa ganong sitwasyon? Paanong ang pananaw ng dakilang tunggalian ay makapag-aalok ng nakatutulong na pagkaunawa?`

`Bakit gumugol ang Diyos ng dalawang buong kapitulo ng Biblia sa nakaririmarim na kuwento ni David at Batseba? Ano ang layunin sa pagsasalaysay ng kuwentong ito?`

`Talakayin ang ideya na ang kasalanan ay nagpapahiwalay sa atin mula sa Diyos gaya ng inihayag sa Awit 51:11, 12. Ano ang naging sarili mong karanasan sa kung paano ito nangyayari? Ano ang iyong nadarama? Paano mo ipaliliwanag sa iba kung anong pakiramdam ng paghihiwalay na ito at bakit ito'y hindi nakatutuwa? Bakit ang pangako ng biyaya ang tanging lunas?`