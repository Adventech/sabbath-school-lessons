---
title:  Kapahingahan, mga Relasyon, at Pagpapag aling
date:  07/08/2021
---

### Basahin Para sa Pag-aaral sa Linggong Ito
Genesis 42:7–20; Mateo 25:41–46; Genesis 42:21-24; Genesis 45:1–15; Lucas 23:34; Genesis 50:15–21.

> <p>Talatang Sauluhin</p>
> “ ‘Ngayon huwag kayong magdalamhati o magalit sa inyong mga sarili sapagkat ako'y ipinagbili ninyo rito; sapagkat sinugo ako ng Diyos na una sa inyo upang magligtas ng buhay?’ ” (Genesis 45:5).

Inakusahan ang isang lalaki ng sekswal na pang-aabuso sa isang babae. Positibong kinilala niya siya sa isang talaan ng pulisya. Bagaman ang kanyang kasalanan ay naging kuwestiyunable dahil sa ebidensya, matatag ang babae na si “Johnny'' ang may sala.

At kaya napunta si Johnny sa bilangguan, kung saan nabulok siya ng 14 taon para sa isang krimeng hindi niya ginawa. Nang pinawalang-sala siya ng ebidensya ng DNA lamang naunawaan ng babae, si “Joan,” ang kanyang nakakikilabot na pagkakamali.

Gusto niyang makatagpo si Johnny pagkatapos na siya'y mapalaya. Ano ang gagawin ng lalaking ito, na nagdusa nang gayon na lamang, kapag siya'y nakipagkita nang harap-harapan sa babaeng sumira ng kanyang buhay sa napakaraming taon?

Nasa isang kuwarto siya, naghihintay sa kanya para dumating. Nang pumasok siya at nagkatinginan sila sa mata, napahagulhol si Joan.

“Sumandal lamang si Johnny at kinuha ang aking mga kamay, at tumingin siya sa akin at sinabing, “Pinatatawad kita.” Hindi ako makapaniwala. Narito ang lalaking kinamuhian ko at gusto ko lamang mamatay. At gayunma’y, narito siya, nagsasabi sa akin, na nakagawa sa kanya ng napakalaking kamalian, na pinatawad niya ako? Noon ko lamang napasimulang maunawaan kung ano talaga ang patungkol sa biyaya. At noon lamang ako nagpasimulang gumaling at magkaroon ng tunay na kapahingahan.”

Sa linggong ito'y ating titingnan ang pagpapatawad at kung ano ang magagawa nito para sa balisang puso ng tao.