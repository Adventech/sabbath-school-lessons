---
title:  Paghahanda ng Entablado
date:  09/08/2021
---

Napatawad na ni Jose ang kanyang mga kapatid. Hindi natin alam kung kailan sila eksaktong pinatawad ni Jose, ngunit malinaw na ito'y matagal na bago sila nagpakita. Marahil hinding-hindi uunlad si Jose sa Ehipto kung hindi siya nagpatawad dahil, malamang na, ang galit at kapaitan ay nilamon ang kanyang kaluluwa at pininsala ang kanyang relasyon sa Panginoon.

Ilang pag-aaral sa mga nakaligtas sa trahedyang nagpahirap sa kanila mula sa iba ay nagtampok ng katotohanan na para sa mga biktima ng pinakakasuklamsuklam na pagdurusa, ang kapatawaran ang mahalagang susi para matagpuan ang kagalingan at magpasimulang umayos ang kanilang mga buhay. Mananatili tayong mga biktima kung walang pagpapatawad. Ang pagpapatawad ay higit na may kinalaman sa ating sarili kaysa sa tao o mga taong nagkasala sa atin.

Kahit pa napatawad na ni Jose ang kanyang mga kapatid, hindi niya gustong ang mga relasyon sa pamilya ay magpatuloy mula sa kung saan niya sila iniwan—ibig sabihin, sa tuyong hukay sa Dotan. Kailangan niyang makita kung may nagbago.

`Anong naulinigan ni Jose? Basahin ang Genesis 42:21-24. Anong nalaman niya patungkol sa kanyang mga kapatid? `

Lahat ng usapan ay nangyayari sa pamamagitan ng tagasalin, at kaya ang mga kapatid ni Jose ay walang-malay na nauunawaan niya sila. Narinig ni Jose ang pag-amin ng kanyang mga kapatid. Akala ng mga kapatid na sa pagkakaalis kay Jose, magiging malaya na sila mula sa kanyang pagsusumbong sa kanilang ama. Akala nila ay hindi na nila kailangang magtiis sa kanyang mga panaginip o panoorin siyang natutuwa sa kanyang papel bilang paborito ng kanilang ama. Ngunit sa halip na makasumpong ng kapahingahan, sila'y pinahihirapan sa pamamagitan ng isang may salang konsyensya sa buong panahong iyon. Ang kanilang ginawa ay dinala sila sa pagkabalisa at isang pumaparalisang takot sa ganti ng Diyos. Tunay na ikinalungkot ni Jose ang kanilang pagdurusa. Iniyakan niya sila.

Alam ni Jose na ang taggutom ay mananatili nang marami pang taon, kaya nagpumilit siyang dalhin nila si Benjamin sa susunod na pagbili nila ng butil (Genesis 42:20). Kinuha rin niya si Simeon bilang bihag (Genesis 42:24).

Matapos makitang buhay pa si Benjamin, siya'y nag-organisa ng salu-salo kung saan malinaw siyang nagpakita ng paboritismo kay Benjamin (Genesis 43:34) upang makita kung ang mga dating pamamaraan ng inggit ay naroroon pa rin. Hindi nagpakita ng anumang palatandaan ng inggit ang mga kapatid, subalit alam ni Jose kung gaano sila katuso. Sa katunayan, nilinlang nila ang isang buon bayan (Genesis 34:13), at nakini-kinita niyang may katiyakan na nagsinungaling sila sa kanilang ama tungkol sa kanyang kapalaran (Genesis 37:31–34). Kaya.

bumalangkas siya ng isa pang malaking pag-subok. (Tingnan ang Genesis 44.)

`Basahin ang Genesis 45:1-15. Anong sinasabi nito sa atin tungkol sa kung ano ang nadama ni Jose tungkol sa kanyang mga kapatid at ang ibinigay niya sa kanila? Anong mga liksyon ang dapat nating makuha mula sa kuwentong ito para sa sarili natin?`