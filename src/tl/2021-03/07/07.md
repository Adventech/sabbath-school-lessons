---
title:  Karagdagang Kaisipan
date:  13/08/2021
---

“Gaya nang ipinagbili si Jose sa mga pagano ng sarili niyang mga kapatid, gayundin si Cristo ay ipinagbili sa Kanyang pinakamapapait na kaaway ng isa sa Kanyang mga alagad. Si Jose ay naparatangan nang mali at itinapon sa bilangguan dahil sa kanyang kabutihan; kaya si Cristo ay hinamak at tinanggihan dahil sa ang kanyang katuwiran at buhay na may pagtanggi sa sarili ay isang sumbat sa kasalanan; at bagaman walang pagkakamali, Siya'y hinatulan sa ulat ng mga sinungaling na saksi. At ang pasensya at kababaang-loob ni Jose sa ilalim ng kawalan ng hustisya at paniniil, ang handa niyang pagpapatawad at marangal na kagandahang-loob patungo sa kanyang masasamang mga kapatid, ay kumakatawan sa   di-nagrereklamong pagtitiis ng Tagapagligtas sa masamang hangarin at pang-aabuso ng masasamang tao, at ang pagpapatawad Niya, hindi lamang sa mga pumatay sa Kanya, kundi sa lahat ng lumalapit sa kanya na nagtatapat ng kanilang mga kasalanan at naghahangad ng kapatawaran.”—Ellen G. White PATRIARCHS AND PROPHETS, pp. 239, 240.

“Walang maaaring magbigay-katuwiran sa isang di-nagpapatawad na espiritu. Siya na walang awa sa iba ay nagpapakita na siya mismo ay hindi nakibahagi sa nagpapatawad na biyaya ng Diyos. Sa pagpapatawad ng Diyos ang puso ng isa na nagkakasala ay naaakit nang malapit sa dakilang puso ng walang-hanggang Pag-ibig. Ang agos ng banal na pagkahabag ay dumadaloy sa kaluluwa ng makasalanan, at mula sa kanya tungo sa mga kaluluwa ng iba. Ang paggiliw at awa na inihayag ni Cristo sa sarili Niyang mahalagang buhay ay makikita sa mga nagbabahagi ng Kanyang biyaya.”—Ellen G. White, CHRIST'S OBJECT LESSONS, p. 251.

**Mga Tanong Para sa Talakayan**:

`May nagsabi minsan, “Ang hindi pagpapatawad ay gaya ng pag-inom ng lason habang umaasang yung ibang tao ang mamamatay.” Anong ibig sabihin ng pahayag na ito?`

`Ano ang layunin ng lahat ng detalyadong mga plano na isinagawa ni Jose bago siya nagpakilala? Anong ginawa nito para sa kanya at para sa kanyang mga kapatid?`

`Ang katiwala ni Jose ay maaaring kasama sa ilang mga plano tungkol sa mga kapatid ni Jose (halimbawa, Genesis 44:1–12). Paanong ang karanasan ng kapatawaran ay makaaapekto sa mga nagmamasid lamang?`

`“Hindi pamumunuan ng Diyos ang kanyang mga anak maliban na piliin nilang mapamunuan, kung makikita nila ang wakas mula sa pasimula, at makita ang kaluwalhatian ng layunin na kanilang tinutupad bilang mga kamanggagawa Niya.”—Ellen G. White, THE DESIRE OF AGES, pp. 224, 225. Isipin ang sarili mong buhay samantalang pinag-iisipan ang pahayag na ito. Paanong ang pagkaunawa nito ay matutulungan tayong harapin ang mga pagsubok at pakikipagpunyaging hinaharap natin?`