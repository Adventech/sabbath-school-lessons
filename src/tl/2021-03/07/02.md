---
title:  Pagharap sa Nakaraan
date:  08/08/2021
---

Sa kalaunan, kumilos nang malaki sa tamang direksyon ang mga bagay para kay Jose. Hindi lamang siya lu mabas sa bilangguan, kundi ginawa siyang punong ministro matapos ang pagpapaliwanag ng mga panaginip ng Faraon (Genesis 41). Nag-asawa siya at nagkaroon ng sariling dalawang mga anak (Genesis 41:50–52). Puno ang mga kamalig ng Ehipto, at ang hinulaang taggutom ay nagpasimula. At pagkatapos, isang araw, pumunta ang mga kapatid ni Jose sa Ehipto.

`Basahin ang unang pagtatagpo sa pagitan ni Jose at ang kanyang mga kapatid sa Genesis 42:7–20. Bakit kailangang detalyado ang plano? Ano ang sinisikap gawin ni Jose rito sa unang pagtatagpo? `

May kapangyarihan si Jose at makakaya niyang makapaghiganti sa kanyang mga kapatid na hindi kailangang pawalang-sala ang sarili. Ngunit, sa halip na paghihiganti, si Jose ay nag-aalala tungkol sa mga kaanib ng kanyang pamilya sa tahanan. Nag-aalala siya tungkol sa kanyang ama. Buhay pa kaya siya, o ang magulong pamilya ba'y naging isang pamilyang walang patriyarka? At paano naman ang kanyang kapatid na si Benjamin? Bilang kaluguran at kaligayahan ng kanyang ama, si Benjamin ay nasa katulad na katayuan na ngayon kung saan dati si Jose. Inilipat ba ng mga kapatid niya ang mapanganib nilang inggit kay Benjamin? Nasa katayuan na ngayon si Jose na pangalagaan itong mga mahihinang kaanib ng kanyang pamilya, at ginawa niya ang gayon.

Ang pagsasagawa ng mga biblikal na prinsipyo sa ating mga relasyon ay hindi nangangahulugang lagi o dapat nating tanggapin ang pang-aabuso. Bawat isa sa atin ay mahalaga sa paningin ng Diyos. Binayaran ni Jesus ang sukdulang halaga sa Krus para sa bawat isa sa atin.

`Bakit ipinalagay ni Jesus ang pang-aabuso at pagpapabaya sa iba nang napakapersonal? Basahin ang Mateo 25:41–46.`

Lahat tayo'y binili sa pamamagitan ng dugo ni Jesus, at legal na tayong lahat ay sa Kanya. Sinumang abusado ay inaatake ang pagmamay-ari ni Jesus.

Ang sekswal na pang-aabuso at emosyonal o pisikal na karahasan ay hinding-hindi magiging isang bahagi ng mga kilos ng pamilya. Hindi lamang ito isang pribadong problema ng pamilya na aayusin sa loob ng pamilya. Nangangailangan ito ng panlabas na tulong at pamamagitan. Kung ikaw o isa sa iyong pamilya ay inaabuso, pakiusap humingi ng tulong mula sa isang mapagkakatiwalaang propesyonal.

`Ano ang mga biblikal na prinsipyong kinakailangan mong gamitin sa anumang mahirap na mga relasyong pampamilya na nararanasan mo ngayon?`