---
title:  Mga Utos na Humayo
date:  21/09/2021
---

Ang propetikong malawak na paglalarawan ng kasaysayan ay hindi tayo pinahihintulutang maupo at walang gagawin samantalang nagaganap ang mga pangyayari, mga pangyayaring hindi talaga natin makontrol. Napakadalas ang saloobin ay maaaring maging, “Aba, ang mga pangwakas na pangyayari ay magaganap ayon sa pagkakahula, kaya anong magagawa natin tungkol doon maliban sa simpleng umayon na lamang sa mga ito? Matapos ang lahat, ano ang aking magagawa kung ako'y nag-iisa?”

Subalit hindi ganoon makipag-ugnay ang mga Cristiano sa mundong nakapalibot sa kanila at, lalo na, sa mga pangwakas na pangyayari. Sinasabi sa atin ng Apocalipsis 14 na ang ating layunin sa panahong ito ng kasaysayan ay upang sabihin sa iba ang tungkol sa paghuhukom ng Diyos at tulungan sila na maghanda sa ikalawang pagdating ni Jesus.

`Basahin ang Apocalipsis 14:6–12. Anong itinuturo rito, at anong ipahahayag natin sa mundo? Bakit ang mensaheng ito'y gayong may pagmamadali? `

Bilang mga Adventista, naniniwala tayo na ang “kasalukuyang katotohanan” (2 Pedro 1:12) ay masusumpungan, nang tiyakan, sa mga talatang ito na tinutukoy nating “ang mga Mensahe ng Tatlong Anghel.” Masusumpungan natin dito ang pinakadiwa ng kung ano ang ating pagkakatawag sa panahong ito ng kasaysayan ng mundo.

Pansinin, nagpapasimula ito sa “walang hanggang ebanghelyo,” ang kamangha-manghang balita ng kamatayan at muling pagkabuhay ni Cristo, kung saan nakasalalay ang tanging pag-asa ng ating kaligtasan. Mayroon ding mensahe na “dumating na ang oras ng kanyang paghuhukom” (Apocalipsis 14:7), isang makapangyarihang tanda na nagtuturo sa kawakasan ng panahon. At saka, naroon din ang panawagang sambahin ang isang “gumawa ng langit, ng lupa” kataliwas sa nakatatakot na babala tungkol sa mga nanatili sa Babilonia na “sumasamba sa halimaw at sa kanyang larawan.” Sa katapus-tapusan ay may paglalarawan ng bayan ng Diyos ng katapusan ng panahon: “Narito ang pagtitiis ng mga banal na tumutupad sa mga utos ng Diyos at nananampalataya kay Jesus.”

`Basahing ang Apocalipsis 14:11. Anong sinasabi nito tungkol sa kawalan ng kapahingahan para sa mga sumasamba sa halimaw at sa kanyang larawan?`

Walang kapahingahan, araw o gabi, para sa mga sumasamba sa halimaw at kanyang larawan? Bagaman umiiral ang iba't ibang ideya tungkol sa tiyak na kahulugan nito, lahat ay sasang-ayon na ang mga taong ito'y hindi nakararanas ng uri ng kapahingahan na iniaalok ng Diyos sa mga nagtatapat sa Kanya.

`Bakit sa tingin mo ang unang bahagi ng mga mensahe ng Tatlong Anghel ay ang “walang hanggang ebanghelyo”? Bakit dapat nating panatilihing palagi sa ating harapan itong kamangha-manghang katotohanan habang ipinoproklama natin ang mga mensaheng ito sa sanlibutan? Paanong ang pagkaunawa sa ebanghelyo ay napakahalaga sa konsepto ng kapahingahan?`