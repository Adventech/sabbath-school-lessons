---
title:  Karagdagang Kaisipan
date:  24/09/2021
---

“Lahat tayo'y nagnanais ng agaran at tuwirang mga kasagutan sa ating mga panalangin, at natutuksong panghinaan ng loob kapag naaantala ang sagot o dumarating sa paraang hindi ang inaasahan. Ngunit ang Diyos ay puspos ng karunungan at kabutihan para sagutin ang ating mga panalangin palagi sa tamang oras at sa tamang paraang gusto natin. Gagawa Siya nang higit at mas mabuti para sa atin kaysa tuparin ang lahat nating mga inaasam. At dahil mapagkakatiwalaan natin ang Kanyang karunungan at pag-ibig, huwag dapat nating hingin na Kanyang sang-ayunan ang ating kalooban, kundi dapat na sikaping pumasok sa at tuparin ang kanyang layunin. Ang ating mga pagnanais at interes ay dapat mawala sa Kanyang kalooban.”—Ellen G. White, GOSPEL WORKERS, p. 219.

“Sa kakaunting sandali na lamang bago dumating si Jesus upang iligtas ang Kanyang mga anak at upang bigyan sila ng tumatapos na paghipo ng kawalang-kamatayan. ... Ang mga libingan ay mabubuksan, at ang mga patay ay babangong matagumpay, sumisigaw, ʻO kamatayan, nasaan ang iyong pagtatagumpay? O kamatayan, nasaan ang iyong tibo?’ Ang ating mga mahal sa buhay na natutulog kay Jesus ay babangong nadamtan nang kawalangkamatayan.”—Ellen G. White, COUNSELS ON STEWARDSHIP, p. 350.

**Mga Tanong Para sa Talakayan**:

`Isipin ang tungkol sa reyalidad ng malaking tunggalian. Paano mo ito nakikitang naisasagawa sa sanlibutan? Paano naman sa iyong personal na buhay? Tunay na tunay, hindi ba? Sa katunayan, ito'y higit na tunay kaysa sa ipinalalagay ng maraming tao, dahil maraming hindi naniniwala sa isang literal na diyablo. Bakit ang pagkaunawa sa reyalidad ng malaking tunggalian ay napakahalaga sa pagtulong sa atin na maunawaan ang kalagayan ng ating mundo? At saka, bakit ang ating pagkaunawa sa kung paano magtatapos ang malaking tunggaliang ito'y tunay na nakaaaliw?`

`Ang propesiya ay maaaring maging isang pagkagambala kung tatangkain nating higitan kung ano ang buong linaw na naihayag. Gaano kadalas na ang mga kaanib ng iglesya ay nagkaproblema, nagbibigay ng mga prediksyon tungkol sa mga pangyayaring hindi naganap o naniwala sa mga hula ng iba na hindi natupad? Paano natin maiingatan ang sarili mula sa pagkakahulog sa ganitong uri ng bitag?`

`Sa klase, puntahan ang Apocalipsis 14:9-11 at ang tanong tungkol sa mga sumasamba sa halimaw at ang kanyang larawan na walang kapahingahan. Ano ang maaaring kahulugan nito?`

`Isang kontrobersyal na paksa sa iglesya ay may kinalaman sa papel na gagampanan natin o wala tayo sa panahon ng pagbabalik ni Cristo. Anumang paniniwala ang kukunin ng sinuman, bakit nananatiling napakahalaga na gampanan natin ang isang aktibong papel sa pagpapalaganap ng mensahe ng Kanyang pagbabalik sa mundo?`