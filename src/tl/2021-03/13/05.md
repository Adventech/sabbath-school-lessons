---
title:  Mamahinga sa Kapayapaan
date:  22/09/2021
---

Sa mahabang mga siglo na ngayon, ang mga Cristiano ay naghihintay sa pagbabalik ni Cristo. Tunay na ito'y ang kasukdulan ng lahat ng ating pagasa—at hindi lamang sa atin kundi ang pag-asa ng lahat ng mga matatapat ng Diyos sa buong kasaysayan.

`Basahin ang Hebreo 11:13–16. Anong dakilang pangako ang naroroon, hindi lamang para sa mga tao sa nakaraang panahon kundi para sa atin din naman?`

Sa mga maraming paraan, ang mga talatang ito'y walang katuturan kung ang karaniwan at popular na bersyon ng kamatayan ay totoo. Tungkol saan ang pinag-uusapan sa talatang ito, mga taong “hindi nakatanggap ng mga pangako”? Mga patay na sila, ipinalalagay na ngayo'y nasa langit kasama ni Jesus na tinatamasa ang kanilang malaking gantimpala. Nang, halimbawa, namatay si Billy Graham, paulit-ulit nating narinig kung paanong siya'y nasa  langit na ngayon kasama ni Jesus.

Mayroon ding kabalintunaan sa pananaw na ito, dahil madalas kapag may namatay, naririnig natin, “Sana'y mamahinga na siya.” Ngunit anong nangyayari rito? Ang mga tao bang ito'y namamahinga, o sila'y nasa langit na ginagawa ang anumang nararapat nilang gawin (gaya ng panonood ng lahat ng “katuwaan” dito sa baba)?

`Paano inilalarawan ni Jesus ang kamatayan? Basahin ang Juan 11:11.`

Sa katunayan, ang ideya ng kanilang pamamahinga “sa kapayapaan” ay, siyempre, ang katotohanan tungkol sa kung anong nangyari nang namatay, hindi ba? Ang mga patay, talaga, ay namamahinga. “Sa mananampalataya, maliit na bagay lamang ang kamatayan. Nagsasalita si Cristo tungkol dito na parang isang maiksing sandali lamang ito. Kung ang sinuman ay tutupad ng aking salita, hindi siya makakakita ng kamatayan kailanman,' 'hindi niya matitikman magpakailanman ang kamatayan.' Ang kamatayan ay isa lamang pagtulog sa isang Cristiano, isang panahon ng katahimikan at kadiliman. Ang buhay ay naitago kay Cristo sa Diyos, at ‘Kapag si Cristo na inyong buhay ay nahayag, ay mahahayag nga rin kayo na kasama niya sa kaluwalhatian.' Juan 8:51, 52; Colosas 3:4.”—Ellen G. White, THE DESIRE OF AGES, p. 787.

Inihahambing ni Jesus ang katayuan ng isang tao sa pagitan ng kamatayan at pagkabuhay na mag-uli sa isang walang malay na pagtulog (Juan 11:11, 14), subalit idiniriin din Niya na ang parehong naligtas at ang nawaglit ay tatanggapin ang kanilang gantimpala pagkatapos ng muling pagkabuhay (Juan 5:28, 29). Itinatampok Niya ang pangangailangan ng pagiging handa para sa kamatayan, sa oras na dumating ito.

`Anong kaaliwan ang makukuha mo mula sa kaalamang ang mga namatay na mahal mo sa buhay ay, sa katunayan, ngayo'y nagpapahinga?`