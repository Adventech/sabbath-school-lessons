---
title:  Ang Natitirang mga Sandali
date:  20/09/2021
---

Sa Bundok ng Olibo, ipininta ni Jesus ang kasaysayan sa malawak na pagpapahayag samantalang tumutugon Siya sa mga tanong ng Kanyang mga alagad: “ ‘Sabihin mo sa amin, kailan mangyayari ang mga bagay na ito at ano ang tanda ng iyong pagdating, at ng katapusan ng panahon?’ ” (Mateo 24:3).

Ang kilalang sermon ni Jesus, na naitala sa Mateo 24, ay sinasaklaw ang tuloy-tuloy, pangkasaysayang mahahalagang pangyayari ng panahon mula sa Kanyang mga araw hanggang ang Ikalawang Pagdating at higit pa.

Gusto ni Jesus na bigyan ang Kanyang bayan sa buong mga kapanahunan ng isang pahapyaw na paglalarawan ng banal na iskedyul para sa mga propesiya sa katapusan ng panahon, upang ang mga nabubuhay sa katapusan ng panahon ay maaaring maging handa para sa pangwakas na pangyayari. Gusto Niya tayong magkaroon ng kakayahang mamahinga na may kompiyansa sa Kanyang pagibig, kahit na ang lahat sa palibot natin ay nagkakawatak-watak.

Alam na alam ng mga Adventista ang paglalarawan ni Daniel ng “panahon ng kaguluhan na hindi pa nangyari kailanman mula nang magkaroon ng bansa” (Daniel 12:1). Gusto ni Jesus na tayo'y maging handa para sa pangyayaring ito, na mauuna bago ang Kanyang Ikalawang Pagdating.

`Magiging paano ang Kanyang pagdating? Paano natin maiiwasang madaya? Basahin ang Mateo 24:4–8, 23–31.`

Ang pagdating ni Jesus ay isang literal na pangyayari sa katapusan ng panahon. Isinasaalang-alang ang dami na ibinigay sa propesiya tungkol sa kanyang pagbabalik, at kahit sa mga sermon ni Jesus, ito'y isang malaking bagay.

Ang huling beses na nagkaroon ng isang pambuong-daigdig na kasukdulang pangyayari ay wawalong tao sa mundo ang handa rito. Inihahambing ni Jesus ang pagiging di-inaasahan ng Ikalawang Pagdating sa pangyayaring ito– ang Baha (Mateo 24:37–39). Ngunit bagaman walang nakaaalam ng araw o oras ng Ikalawang Pagdating (Mateo 24:36), binigyan tayo ng Diyos ng isang propetikong natitirang mga sandali na ating mabantayang nangyayari sa sanlibutang nakapalibot sa atin.

`Nabigyan tayo ng papel upang isagawa rito sa propetikong drama. Ano ang ating bahagi? Magtuon sa Mateo 24:9–14.`

Dito sa pandaigdigang tunggalian, tayo'y higit pa kaysa mga tagamasid lamang. Tayo'y dapat maging mga aktibong kabahagi sa pagpapalaganap ng ebanghelyo sa mga dulo ng daigdig, na nangangahulugang tayo rin ay haharap sa pag-uusig.

`Ano ang ibig sabihin ng “magtiis hanggang sa wakas”? Paano natin gagawin ito? Anong mga pagpili ang kailangan nating gawin araw-araw upang hindi tumalikod, gaya ng ginawa ng karamihan, at gaya ng gagawin ng marami?`