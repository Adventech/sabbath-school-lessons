---
title:  Karagdagang Kaisipan
date:  27/08/2021
---

“Ibinigay ng Diyos sa tao ang paalaala ng Kanyang malikhaing kapangyarihan, upang maaaring makita nila Siya sa mga gawa ng Kanyang kamay. Inaanyayahan tayo ng Sabbath na masdan sa Kanyang mga nilikhang gawa ang kaluwalhatian ng Manlalalang.... Sa banal na araw ng kapahingahan, higit sa lahat ng ibang mga araw, dapat nating pag-aralan ang mga mensahe na isinulat ng Diyos sa kalikasan para sa atin.... Samantalang lumalapit tayo sa puso ng kalikasan, ginagawang tunay ni Cristo ang kanyang presensya sa atin, at nagsasalita sa ating mga puso ng Kanyang kapayapaan at pag-ibig.” —Ellen G. White, CHRIST'S OBJECT LESSONS, pp. 25, 26.

"Isa sa mahahalagang dahilan kung bakit pinalaya ng Panginoon ang Israel mula sa pagkaalipin sa Ehipto ay upang magawa nilang ipangilin ang Sabbath…Malinaw na sina Moises at Aaron ay nagpasimulang panibago sa pagtuturo tungkol sa kabanalan ng Sabbath, dahil nagreklamo ang Faraon sa kanila, ‘inyong pinapapagpahinga sila [mga tao] sa kanilang mga gawain!' Exodo 5:5. Nagpapahiwatig ito na sina Moises at Aaron ay nagpasimula ng isang reporma sa Sabbath sa Ehipto.

“Ang pangingilin ng Sabbath ay hindi dapat isang paggunita ng kanilang pagkaalipin sa Ehipto. Ang pangingilin nito bilang pag-alaala ng paglalang ay ang isama ang isang masayang pag-alaala ng paglaya mula sa relihiyosong paniniil sa Ehipto na siyang dahilan kung bakit mahirap ipangilin ang Sabbath. Sa katulad na paraan, ang kanilang paglaya mula sa pagkaalipin ay walang-hanggang pagniningasin sa kanilang mga puso ang isang magiliw na pagmamalasakit para sa dukha at inaapi, ang ulila at mga balo.”—Tala ng apendise kay Ellen G. White, FROM ETERNITY PAST, p. 549.

**Mga Tanong Para sa Talakayan**:

`Ang ilang mga Cristiano, kabilang kahit ang ilang Adventista, ay itinuturing ang teistikong ebolusyon na isang posibleng paliwanag sa Paglalang. Paanong ipinakikita ng Sabbath na ang teistikong ebolusyon at Seventh-day Adventism ay di-magkasundo? Anong layunin ang mayroon sa pag-iingat ng ikapitong araw na banal sa pag-alaala ng bilyon-bilyong taon, lalo na at ang Salita ng Diyos ay malinaw tungkol sa pagkakagawang banal nito pagkatapos ng unang anim na araw ng Paglalang?`

`Anong masasabi mo sa katuwiran na hindi mahalaga ang araw, basta't mayroon tayong isang araw na pahinga sa isang linggo? O, sa kabilang banda, paano tayo tutugon sa pag-angking si Jesus ang ating kapahingahang Sabbath, at sa gayon, wala ng pangangailangang ipangilin ang isang araw bilang araw ng kapahingahan?`

`Paanong ang pagpapanatiling banal ng Sabbath ay magiging isang paalaala ng kalayaan at pagpapalaya? Paano natin maiiwasang gawin itong mahigpit at legalistiko?`

`May mga nagsasabing ang pangingilin ng Sabbath ay isang pagtatangkang trabahuin ang ating daan patungong langit. Ano ang lohika, gayunman, sa pagsasabing sa pamamagitan ng pamamahinga sa ikapitong araw, tayo'y nagsisikap trabahuin ang ating daan patungong langit?`