---
title:  Mga Bagong Kaganapan
date:  24/08/2021
---

Matapos ang 40 taon na nagpagala-gala sa ilang, isang bagong henerasyon na may malabong, kung mayroon man, mga alaala ng Ehipto ang lumaki. Mayroon silang tunay na naiibang karanasan sa buhay mula sa karanasan ng kanilang mga magulang. Itong bagong henerasyon ay nasaksihan ang tuloy-tuloy na kawalan ng pananampalataya ng kanilang mga magulang, at bilang resulta, sila man ay kinailangang magpagala-gala sa ilang samantalang ang henerasyon ng kanilang mga magulang ay nangamatay.

Sila'y nagkapribilehiyong ang santuwaryo ay nasa gitna ng kanilang kampo at nakikita ang ulap na nagpapahiwatig sa presensya ng Diyos na umaaligid sa ibabaw ng tabernakulo. Kapag ito'y kumilos, alam nila na oras na para magimpake at sumunod. Itong ulap na nagbigay lilim sa araw at ilaw sa gabi ay isang patuloy na paalala ng pag-ibig at kalinga ng Diyos para sa kanila.

`Anong naisapersonal na paalala ng Pamamahingang Sabbath ang mayroon sila? Basahin ang Exodo 16:14â€“31.`

Kataliwas sa kilalang teolohiya, pinatutunayan ng mga talatang ito na ang ikapitong araw na Sabbath ay nauna bago ang pagbibigay ng kautusan sa Sinai.

Anong nangyari rito?

Ang espesyal na pagkain na ibinigay ng Diyos ay isang pang-araw-araw na paalala ng katotohanang pinanatili ng Diyos ang kanyang nilikha. Sa paraang talagang nakikita, ang Diyos ay nagbibigay sa kanilang pangangailangan. Araw-araw ay isang himala sa pamamagitan ng pagkaing lumilitaw at naglalahong kasama ang araw. Anumang oras na may magtangkang magtago para sa kinabukasan, mabubulok at bumabaho ito; at gayunman, tuwing Biyernes ay may sapat para sa dobleng takal, at ang natira para kainin sa Sabbath ay mahimalang nananatiling sariwa.

Ngayon ay mayroon ang Israel ng paglilingkod sa santuwaryo at ang lahat ng mga kautusan at regulasyon ay nakatala sa Levitico at Bilang. Gayunman, ang matandang si Moises ay ipinatawag ang bawat isa at inulit ang kanilang kasaysayan at binalikan ang mga kautusang ibinigay ng Diyos (tingnan ang Deuteronomio 5:6-22).

Sa wakas handa na itong bagong henerasyon na pasukin ang Lupang Pangako. Ang Israel ay malapit ng magbago ng pamumuno, at ang matandang Moises ay gustong tiyaking ang bagong henerasyong ito'y maaalala kung sino sila at kung ano ang kanilang misyon. Ayaw niyang ulitin nila ang mga pagkakamali ng kanilang mga magulang. Kaya inulit niya ang mga kautusan ng Diyos. Ang Sampung Utos ay inulit upang ang henerasyong ito, nakahanda sa pagkubkob ng Canaan, ay hindi makalimot.

`Sa ating personal na karanasan, ang ikalawang pagdating ni Jesus ay hinding-hindi hihigit ng ilang mga sandali pagkatapos nating mamatay. Kaya, ang pagbabalik Niya ay laging malapit, marahil mas malapit pa kaysa sa inaakala natin. Paanong ang pag-iingat ng Sabbath ay paaalalahanan tayo hindi lamang kung ano ang nagawa ng Diyos para sa atin kundi kung ano ang gagawin Niya para sa atin kung Siya'y bumalik?`