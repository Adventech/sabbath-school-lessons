---
title:  Balisa at Rebelde
date:  03/07/2021
---

### Basahin Para sa Pag-aaral sa Linggong Ito
Bilang 11:1-33; Bilang 12:1–13; Bilang 13:27–33; Bilang 14:1-23; 1 Corinto 10:1–11; Bilang 14:39–45.

> <p>Talatang Sauluhin</p>
> “Ang mga bagay na ito'y nangyari sa kanila bilang halimbawa, at nasulat bilang pangaral sa atin na dinatnan ng katapusan ng mga panahon” (1 Corinto 10:11).

Sa nakalipas na mga siglo, nag-ulat ang maraming tao ng kakatwa at balisang kilos sa mga aso at iba pang mga alagang hayop bago ang mga malalakas na lindol.

Napatunayan na ngayon ng mga siyentipiko na ang mga hayop ay kayang maramdaman ang una sa mga seismikong alon—ang puwersang alon— na nauunang dumarating sa pangalawang along pagyanig. Ito marahil ang paliwanag kung bakit ang mga hayop ay naiulat na kumikilos ng lito, o balisa, bago pa man ang pagyanig. Ang ilang mga hayop, gaya ng mga elepante, ay kayang maramdaman ang mga low-frequency sound wave at mga panginginig mula sa mga unang pagyanig na hindi kayang maramdaman ng tao.

Ilang minuto bago ang 5.8 magnitude na lindol na tumama sa lugar ng Washington, D.C., noong Agosto 23, 2011, ilan sa mga hayop sa Smithsonian Institution's National Zoo ang nagpasimulang kumilos nang kakatwa. Kabilang doon ay ang mga lemur, na nagsimulang sumigaw nang mga 15 minuto bago nagsimulang yumanig ang lupa.

Sa pag-aaral sa linggong ito, titingnan natin ang ilang mga kakatwang kabalisahan ng mga tao na dulot, hindi ng paparating na sakuna gaya ng mga lindol, kundi, sa halip, sa pamamagitan ng pagiging makasalanan ng mga taong nahulog sa kasalanan na hindi na iniaalok ni Cristo sa lahat ng lalapit sa kanya sa pananampalataya at pagsunod.