---
title:  Hapo at Pagod
date:  04/07/2021
---

Tiyak na nabalisa at nalungkot ang Israel nang nilisan nila ang Sinai patungong Canaan. Mahigit isang taon ang nakaraan mula nang umalis sila sa Ehipto (Bilang 1:1). Sila'y handa ng pumasok sa Lupang Pangako. Sila'y nabilang na at naisaayos. Nasaksihan nila ang mga di-kapani-paniwalang pagpapakita ng makalangit na kabutihang-loob at malinaw na mga tanda ng presensya ng Diyos. Subalit, masusumpungan silang nagrereklamo sa unang lugar pagkatapos ng kanilang paglisan mula sa Sinai.

`Basahin ang Bilang 11:1-15. Anong inirereklamo ng mga Israelita? `

Hinahangad ng mga Israelita ang karne, pipino, milon, puero, sibuyas, at bawang ng Ehipto. “ ‘Sana'y mayroon tayong karneng makakain? Ating naaalala ang isda na ating kinakain na walang bayad sa Ehipto; ang mga pipino, mga milon, mga puero, mga sibuyas, at bawang. Ngunit ngayon ang ating lakas ay nanghihina; walang anuman sa ating harapan kundi ang mannang ito’ ” (Bilang 11:4–6). Tiyak na dumanas din sila ng severe selective memory nang naalala nila ang pagkain at nakalimutan ang pagkaalipin at di-kapanipaniwalang paghihirap (ihambing sa Exodo 1).

Pinakain sila ng manna ng Diyos ng mahigit isang taon; subalit, sila'y nabalisa at nagnais ng iba. Kahit si Moises ay apektado. Hindi madaling pangasiwaan ang isang grupo ng mga balisang tao. Subalit alam ni Moises kung kanino babaling. “ ‘Bakit mo ginawan ng masama ang iyong lingkod? Bakit hindi ako nakasumpong ng biyaya sa iyong paningin, na iyong iniatang sa akin ang pasanin ng buong bayang ito?’ ” (Bilang 11:11).

`Paano tumugon ang Diyos sa mga reklamo? Basahin ang Bilang 11:16–33.`

Hindi bingi ang Diyos sa ating mga pangangailangan sa tuwing nababalisa tayo. Sa kaso ng Israel, binigyan Niya sila ng pugo para sapatan ang kanilang gutom para sa karne. Ngunit hindi talagang karne ang gusto ng Israel. Kapag tayo'y hindi masaya at balisa at galit, ang ikinagagalit natin ay kadalasang ang mitsa lamang—hindi ang dahilan ng salungatan. Nakikipag-away tayo dahil mayroong mas malalim na mali na inaapektuhan ang ating mga pinagbabatayang relasyon. Nagrebelde ang Israel laban sa pangunguna ng Diyos, isang bagay na dapat tayong maging maingat, anuman ang ating kagyat na sitwasyon at konteksto, dahil mas madali itong gawin kaysa sa inaakala natin.

`Bakit napakadaling alalahanin ang nakaraan na mas mabuti kaysa sa kung ano talagang nangyari?`