---
title:  Isang Tagapamagitan
date:  07/07/2021
---

`Anong oportunidad ang iniaalok ng Diyos kay Moises sa kabila ng rebelyong ito? Basahin ang Bilang 14:11, 12.`

Iniaalok ng Diyos na puksain ang mga Israelita at gumawa ng isang buong bagong bansa na si Moises ang ama nilang lahat.

`Basahin tumugon si Moises dito sa tahasang rebelyon, na hindi simpleng laban sa kanya kundi laban sa Diyos? (Tingnan ang Bilang 14:13–19).`

Ito ang sandaling ating makikita ang tunay na tao ng Diyos. Ang sagot ni Moises, di-nagbago, umaasang ang Tagapamagitan na, makalipas ang mahigit 1, 400 taon, ay mananalangin para sa Kanyang mga alagad sa kanilang mga paghihirap (Juan 17). Tunay nga, sa ginawa ni Moises dito, maraming mga teologo at mag-aaral ng Biblia ang nakita ang isang halimbawa ng ginagawa ni Cristo para sa kanilang pagkakasala, ang ating pagkakasala, ay hindi man lang kinuwestiyon. At gayunma'y nakiusap si Moises, sinasabing, “ ‘ayon sa kadakilaan ng iyong tapat na pag-ibig?’ ” (Bilang 14:19), pakiusap, patawarin ang mga taong ito. At kagaya ng ginawa ng Panginoon noon dahil sa pamamagitan ni Moises, gayundin ang ginagawa Niya para sa atin dahil kay Jesus, dahil sa kanyang kamatayan at muling pagkabuhay at pamamagitan para sa atin.

Sa gayon, nakiusap si Moises: “ ‘Patawarin mo ang kasamaan ng bayang ito ayon sa kadakilaan ng iyong tapat na pag-ibig, at ayon sa iyong pagpapatawad sa bayang ito, mula sa Ehipto hanggang ngayon’ ” (Bilang 14:19). Nilalabanan ng biyaya ang rebelyon at pagkabalisa sa kaibuturan nito. Nag-aalok ang kapatawaran ng mga bagong pasimula.

Subalit may mga kabayaran. Hindi kailanman magiging mumurahin ang biyaya. Bagaman pinatawad, haharapin ng tao ang mga resulta ng kanilang mga rebelyon, at ang henerasyong iyon ay hindi makapapasok sa Lupang Pangako (Bilang 14:20–23).

Oo, ang Diyos ang maglalaan para sa kanila sa loob ng 38 pang taon sa ilang. Pakakainin Niya sila. Kakausapin Niya sila mula sa santuwaryo. Siya'y nasa tabi nila sa ilang. Subalit mamamatay sila, at isang bagong henerasyon ang papalit sa kanilang puwesto at makasusumpong ng kapahingahan sa Lupang Pangako.

Parang paghatol; subalit, ito talaga ay biyaya. Paano lulupigin nitong henerasyong ito ang mga makapangyarihang estadong-lunsod ng Canaan kung hindi pa nila natutunang pagkatiwalaan Siya? Paano sila magiging ilaw sa mga bansa kung sila mismo'y nadadapa sa kadiliman?

`Anong mga mahahalagang liksyon ang natutunan mo patungkol sa mga kahihinatnan ng napatawad na kasalanan?`