---
title:  Ito’y Nakakahawa
date:  05/07/2021
---

`Basahin ang Bilang 12:1-3. Ano ang hindi ikinatuwa nina Miriam at Aaron?`

Para bang hindi nasisiyahan sina Miriam at Aaron sa asawang Cusita ni Moises. Si Zifora ay isang tagalabas mula sa Midian (tingnan ang Exodo 3:1) Kahit sa mga “pili” ng Israel, ang pagiging makasalanan ng kanilang likas ay naihayag, at hindi rin sa isang kalugud-lugod na paraan. (Lagi kaya?)

Malinaw na ipinakikita, gayunman, ng talata sa Biblia na ito'y isang pagdadahilan. Ang pangunahing motibo ng kanilang reklamo ay tungkol sa propetikong kaloob. Sa naunang kapitulo sinabi ng Diyos kay Moises na humirang ng 70 sa mga matatanda ng Israel na tutulong kay Moises na dalhin ang pamamahalang pasanin ng pamumuno (Bilang 11:16, 17, 24, 25). Gumaganap sina Aaron at Miriam ng mahahalagang papel sa pamumuno (Exodo 4:13–15; Mikas 6:4), subalit ngayo'y nakadama sila ng banta sa bagong pagbabago sa pamumuno at nagsabi, “ “Ang Panginoon ba'y nagsasalita sa pamamagitan lamang ni Moises? Hindi ba nagsalita rin naman siya sa pamamagitan natin?'” (Bilang 12:2).

`Paano tumugon ang Diyos sa reklamong ito? Basahin ang Bilang 12:4–13. Sa iyong palagay, bakit desididong tumugon ang Diyos?`

Agaran ang tugon ng Diyos at malinaw. Ang propetikong kaloob ay hind isang sandatang gagamitin para magkaroon ng higit pang kapangyarihan. Si Moises ay angkop na angkop sa pamumuno dahil natutunan niya kung gaano siya lubusang nakadepende sa Diyos.

Ang katotohanang binanggit si Miriam bago si Aaron sa Bilang 12:1 ay nagmumungkahi na maaaring siya ang pasimuno ng atake kay Moises. Sa panahong ito, siAaron ay nagsisilbing punong pari ng Israel. Kung siya’y tinamaan ng ketong, hindi siya makapapasok sa tabernakulo at makapaglilingkod sa mga tao. Ang parusa ng Diyos na panandaliang ketong kay Miriam ay malinaw na nagsasabi ng pagkayamot Niya sa kanilang dalawa at tumutulong na magdulot ng pagbabago sa saloobin na kailangan ng pamilyang ito. Ang  pagsamo ni Aaron para kay Miriam ay nagpapatunay na siya rin ay sangkot (Bilang 12:11), at ngayon sa halip na pamumuna at pagkabalisa, nakikita nating nakikiusap si Aaron para kay Miriam, at nakikita nating namamagitan si Moises para sa kanya (Bilang 12:11-13). Ito ang saloobin na gustong makita ng Diyos sa Kanyang bayan. Kanyang pinakinggan, at kanyang pinagaling si Miriam.

`Bagaman laging madaling maging kritikal sa pamumuno sa iglesya sa anumang antas, gaano ngang mas magiging mabuti ang ating iglesya at sarili nating espirituwal na buhay kung sa halip na pagrereklamo, ay mamamagitan tayo para sa ating mga namumuno, kahit na hindi tayo sumasang-ayon sa kanila?`