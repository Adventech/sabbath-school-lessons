---
title:  “ ‘Sapagkat Madaling Dalhin ang Aking Pamatok’ ”
date:  28/07/2021
---

Napansin na natin na ang paggamit ni Mateo ng “pamatok” sa bahaging ito’y inuulit ang paggamit ng Judaismo ng salita at ng iba pang mga talata ng Bagong Tipan na tumutukoy sa maling pagkaunawa sa kautusan.

`Ang Griyegong salita na naisalin na “ 'madali' ” sa Mateo 11:30 ay maaaring isalin din na "mabuti, kawili-wili, mapakikinabangan, at mabait.” Itinuturing ng maraming taong nakapalibot sa atin na ang kautusan ng Diyos ay mapaniil; mahirap sundin; at, kung minsan, di-mahalaga. Paano natin sila matutulungan na matuklasan ang ganda ng kautusan at mag-udyok ng pag-ibig para sa Tagapagbigay ng kautusan?`

Laging naaalala ng mga magulang ang sandaling unang lumakad ang kanilang anak. Isang mabuway na unang hakbang ay sinundan ng isang alanganing pangalawang hakbang, pagkatapos ay isang pangatlo—at sa oras na iyon ay malamang na matisod at madapa ang bata. Maaaring may mga luha at marahil kahit pasa, subalit minsang madama ng bata ang kalayaan ng pagkilos, tatayo at susubok ulit siya. Lakad, bagsak, tayo, lakad, bagsak, tayo. Mauulit ang pagkasunud-sunod nang maraming beses bago makalalakad nang matatag ang bata. At ngunit, sa gitna ng mga pagkatisod at pagkadapa, naroon ang isang natutuwang munting mukha na matagumpay na nagpapahayag: Itay, Inay, nakalalakad na ako!

Ang paglalakad kasama si Jesus ay hindi laging madali, ngunit ito'y laging mabuti at ang tamang dapat gawin. Maaaring matisod tayo; at maaaring madapa; gayunman, makatatayo tayo at magpatuloy na lumakad kasama Niya sa ating tabi.

`Sa Galacia 5:1, isinulat ni Pablo: “Para sa kalayaan ay pinalaya tayo ni Cristo; kaya't magpakatatag kayo at huwag pasakop na muli sa pamatok ng pagkaalipin.” Anong ibig sabihin nito? Paano tayo pinalaya ni Cristo? Anong kaibahan sa pagitan ng pamatok na hinihiling Niyang pasanin natin at ang “pamatok ng pagkaalipin” na binabalaan tayo ni Pablo?`

Makatitiyak tayo na anuman ang siguradong tinutukoy ni Pablo na “pamatok ng pagkaalipin,” ay hindi niya tinutukoy ang pagsunod sa kautusan ng Diyos, ang Sampung Utos. Sa kabaligtaran, dahil sa pagsunod, sa pamamagitan ng pananampalataya, nauunawaang ang ating kaligtasan ay tiyak, hindi base sa kautusan kundi sa katwiran ni Cristo na nagtatakip sa atin, na maaari tayong magkaroon ng tunay na kapahingahan at kalayaan.

`Bakit ang pamumuhay sa isang buhay ng pagsunod sa Kautusan ng Diyos ay Isa na may higit na kapahingahan kaysa kung sinusuway ang kautusang iyon?`