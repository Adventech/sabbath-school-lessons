---
title:  “ ‘Lumapit Kayo sa Akin…’ ”
date:  24/07/2021
---

### Basahin Para sa Pag-aaral sa Linggong Ito
Mateo 11:20–30; Mateo 5:5; Deuteronomio 18:15; Galacia 5:1; Exodo 18:13–22; Galacia 6:2.

> <p>Talatang Sauluhin</p>
> “ ‘Lumapit kayo sa akin, kayong lahat na nanlulupaypay at lubhang nabibigatan at kayo'y bibigyan ko ng kapahingahan’ ” (Mateo 11:28).

Lumapit kayo sa akin, kayong lahat na nanlulupaypay at lubhang nabibigatan at kayo'y bibigyan ko ng kapahingahan.’ ”

Ano ngang isang napakagandang pangako ang naibigay sa atin dito ni Jesus. Sa katunayan, sino sa atin kung minsan ay hindi nararamdamang lubhang nabibigatan, kung hindi gaano sa gawain mismo (bagaman iyon ang maaaring madalas mangyari) kundi sa paggawa at kabigatan na dala-dala mismo ng buhay? At sinasabi sa atin dito ni Jesus na, oo, alam Niya ang ating nararanasan, at, oo, matutulungan Niya tayo—ito’y, kung pahihintulutan natin Siya.

At pagkatapos, matapos sabihin sa atin na pasanin ang kanyang pamatok, sinasabi ni Jesus, “ ‘Sapagkat madaling dalhin ang aking pamatok at magaan ang aking pasan’ ” (Mateo 11:30). Sa ibang salita, Alisin ang mga pamatok at pasanin na iyong dala-dala (ibigay ang mga ito sa Akin) at sa halip ay kunin ang sa Akin sa iyong sarili, dahil mas madaling pasanin ang sa Akin.

Paano natin mararanasan ang kapahingahan na sinasabi ni Jesus? Kung tutuusin, namumuhay tayo sa isang daigdig kung saan, pagkatapos ng kasalanan, sinabi ng Panginoon kay Adan “ ‘Sa pawis ng iyong mukha ay kakain ka ng tinapay’ ” (Genesis 3:19). Kaya, alam natin kung paano gumawa at magdala ng mga pasanin na maaaring lubhang mabigat para dalhin, kung sa pamamagitan ng sarili lamang natin.