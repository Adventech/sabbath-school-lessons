---
title:  “ ‘Kayo'y Bibigyan Ko ng Kapahingahan…’ ”
date:  25/07/2021
---

`Basahin ang Mateo 11:20-28, nang sabihin ni Jesus: “ ‘Lumapit kayo sa akin, kayong lahat na nanlulupaypay at lubhang nabibigatan at kayo'y bibigyan ko ng kapahingahan.’ ” Ano ang konteksto ng pahayag na ito? Paano maibibigay sa atin ni Jesus ang kapahingahang ito?`

Gaya ng lahat sa atin, hindi nagsalita si Jesus ng walang konteksto. Upang maunawaan natin Siya, kailangang maintindihan natin ang tiyak na kontekstong nakapalibot sa isang partikular na pahayag, lalo na kung gusto nating maiwasang magbigay ng maling pakahulugan kay Jesus.

Ang Mateo 11 ay naitala ang isang mahalagang pangyayari sa Ebanghelyo ni Mateo. Ang mga pahayag ng pagtuligsa sa mga mahahalagang lunsod ng Galilea ay ang pinakamalupit na narinig hanggang ngayon sa Ebanghelyo. Hindi mapanghibok si Jesus; ituturo Niya kung saan ang masakit; nakisama Siya sa mga “maling” tao (Mateo 9:9–13); ang pag-angkin Niya na nakapagpapatawad ng kasalanan ay iskandalo sa mga mata ng mga relihiyosong pinuno (Mateo 9:1-8).

Sa katunayan, nagsasalita si Jesus ng ilang mga makapangyarihang salitang paghatol sa mga tao, inihahalintulad pa nga sila, nang di-kaaya-aya, sa Sodoma, ipinalagay noon (gaya ngayon) bilang isang lugar ng walang-tinag na kasamaan. “ ‘Ngunit sinasabi ko sa inyo, higit pang mapagtitiisan sa araw ng paghuhukom ang lupain ng Sodoma kaysa inyo’ ” (Mateo 11:24).

Tumataas ang mga tensyon—at gayunma'y sa gitna ng lahat ng mga ito, nagbago ng takbo si Jesus at nag-alok ng tunay na kapahingahan. Magagawa Niya ito dahil “ ‘Ang lahat ng mga bagay ay ibinigay sa akin ng aking Ama. Walang nakakakilala sa Anak kundi ang Ama’ ” (Mateo 11:27). Ang kakayahan ni Jesus na magbigay ng kapahingahan ay nakabase sa Kanyang pagka-Diyos at ang kanyang pagiging isa sa Ama.

Bago tayo makalalapit upang magdiskarga ng ating mga pasanin, kailangan nating maunawaan na hindi natin madadala ang mga ito nang mag-isa. Sa katunayan, karamihan sa atin ay hindi lalapit malibang makilala natin ang ating tunay na kondisyon. Ang paanyaya ni Jesus ay nakabase sa pangangailangan.

Ang pahayag Niya sa Mateo 11:28 ay nagpapasimula sa pautos sa orihinal na Griyego. Ang “ 'lumapit' ” ay hindi opsiyonal; “ ‘lumapit’ ” ay kumakatawan sa paunang kondisyon para masumpungan ang kapahingahan. Ang “ ‘lumapit’ ” ay nangangahulugang kailangan nating magsuko ng kontrol. Sa panahong maginhawa nating nakokontrol nang buo ang maraming bagay sa ating buhay sa pamamagitan ng ating mga smartphone, ang paglapit kay Jesus ay hindi natural na direksyon. Sa katunayan, para sa karamihang tao, ang pagsuko ay ang pinakamahirap na bahagi ng buhay Cristiano.

Gustung-gusto nating magsalita, at tama lamang, tungkol sa lahat na ginagawa ng Diyos para sa atin kay Cristo at paanong hindi natin maililigtas ang ating sarili at ang katulad. Lahat ng iyan ay totoo. Ngunit sa bandang huli, kailangan pa rin nating gawin ang may malay na pagpiling “lumapit” kay Jesus, na nangangahulugang pagsuko sa Kanya. Narito ang kung saan ang reyalidad ng kalayaang pagpili ay magiging prominente sa buhay Cristiano.

`Anong mga pasanin ang dala-dala mo? Paano mo matututunan na ibigay ang mga ito kay Jesus at maranasan ang kapahingahang iniaalok Niya sa napakalaking halaga sa Kanyang sarili?`