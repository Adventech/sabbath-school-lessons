---
title:  Pagkawala ng Buhay
date:   30/05/2019
---

Bilang mga tao, alam natin ang reyalidad ng kamatayan. Nababasa natin ito, nakikita, at tayo marahil ay malapit nang humarap dito.

`Basahin ang 1 Corinto 15:26. Paano inilarawan ang kamatayan, at bakit ito inilarawan sa ganitong paraan?`

Sino, matapos mawalan ng isang mahal sa buhay, ang hindi nakaranas sa kanyang sarili kung gaano kalaking kalaban ang kamatayan? Sa kabilang banda, ang mga patay ay “mabuti.” Kung, sa Panginoon, ipinikit nila ang kanilang mga mata sa isang tila saglit sa kanila, binuhay sila sa imortalidad. “Sa mananampalataya, ang kamatayan ay isang maliit na bagay lamang. … Sa Cristiano, ang kamatayan ay isang pagtulog lamang, isang sandali ng katahimikan at kadiliman. Ang buhay ay nakatago kay Cristo sa Diyos, at “’kapag si Cristo, na ating buhay, ay lumitaw, kung gayon ay lalabas din kayo sa Kanya sa kaluwalhatian.’” – Ellen G. White, The Desire of Ages, p. 787.

Hindi, ang mga nabubuhay, lalo na ang mga natitirang kaibigan o miyembro ng pamilya, na nakadarama ng tunay na sakit at dalamhati pagkatapos ng kamatayan. Ang katotohanan ay ang kalungkutan ay isang natural, normal na tugon sa pagkawala. Ito ay ang emosyonal na pagdurusa na naranasan natin kapag kinuha ang isang bagay o isang taong mahal natin.

Ang proseso ng pagdadalamhati ay hindi pare-pareho para sa lahat, ngunit sa pangkalahatan, karamihan ng mga tao ay dumaraan sa ilang yugto. Ang una at pinakakaraniwang reaksyon sa pagkamatay ng isang mahal sa buhay ay ang pagkabigla at pagtanggi, kahit na ang kamatayan ay inaasahan. Ang pagkagulat ay ang iyong emosyonal na proteksyon para hindi lubos na lamunin ng pagkawala, at maaaring tumagal ito ng dalawa hanggang tatlong buwan. Maaari ka ring dumaan sa isang panahon na ang iyong isipan ay napupuno ng mga pag-iisip tungkol sa iyong minamahal sa buhay, kahit na sa tuwing gumagawa ka ng ordinaryong pang-araw-araw na gawain. Ang panahong ito ay maaaring tumagal mula anim na buwan hanggang isang taon.

Ang yugto ng kawalan ng pag-asa at depresyon ay isang mahabang panahon ng kalungkutan, marahil ang pinakamasakit at pinakamahabang yugto para sa mga nagdadalamhati, at sa panahong ito ay unti-unti mong matatanggap ang reyalidad ng pagkawala sayo. Sa yugtong ito, maaari kang makaranas ng isang hanay ng mga emosyon, katulad ng galit, pagkakasala, panghihinayang, kalungkutan, at pagkabalisa. Ang layunin ng pagdadalamhati ay hindi upang alisin ang lahat ng iyong sakit o ang mga alaala ng iyong pagkawala. Sa huling yugto ng pagpanumbalik, magsisimula kang magkaroon ng isang panibagong interes sa araw-araw na mga aktibidad at para makagawa nang normal sa araw-araw.

`Anong mga nakaaaliw na isipan ang makikita mo sa mga sumusunod na talata? Roma 8:31-39; Apocalipsis 21:4; 1 Corinto 15:52-57.`