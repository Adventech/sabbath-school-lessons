---
title:  Pagkawala ng Pagtitiwala, Pagpapatuloy
date:   28/05/2019
---

Ang isa pang paraan ng pagkawala ng pagtitiwala ay dahil sa karahasan sa pamilya. Bagaman mahirap itong isipin, ang pagsasaliksik ay naghahayag na ang tahanan ang nag-iisang pinakamarahas na lugar sa lipunan. Ang karahasan sa pamilya ay sumasagi sa lahat ng uri ng pamilya, pati na sa mga Cristianong tahanan. Ang karahasan ay anumang uri ng pananakit – sa salita, pisikal, emosyonal, sekswal, o aktibo o walang kibong pagpapabaya – na isinasagawa ng isa o higit pang mga tao laban sa isang miyembro ng pamilya.

**Isinasama ng mga kuwento sa Biblia ang karahasan sa pamilya, kahit na sa mga anak ng Diyos. Ano ang iyong iniisip at nadarama habang iyong binabasa ang mga talatang ito? Ano sa palagay mo at naisulat ito sa Kasulatan?**

`Genesis 37:17-28`

`2 Samuel 13:1-22`

`2 Hari 16:3; 17:17; 21:6`

Ang mapang-abusong pag-uugali ay isang sinadyang pagpili ng isang tao para gamitin ang kapangyarihan at magkontrol ng iba. Hindi ito kayang ipaliwanag o bigyan dahilan dahil sa pagiging lasing, pagkapagod, ang pangangailangan na gawin ang pagnanasang sekswal, ang pangangailangan sa mas mabutign pagkontrol ng galit, o anumang ugali ng biktima. Hindi kagagawan ng mga biktima ang pang-aabuso ng mga nang-aabuso. Binabaluktot at sinisira ng nang-aabuso ang pag-ibig, sapagkat “ang pag-ibig ay hindi nananakit” (Roma 13:10). Ang panggagamot ng isang propesyonal ay makagagawa ng pagbabago sa ugali ng isang nang-aabuso, ngunit mangyayari lamang ito kung aangkinin ng taong iyon ang pananagutan sa kanyang inakto at naghanap ng tulong na ito. Sa lahat ng magbubukas ng kanilang sarili sa Kanyang pakikisama, ang Diyos ay makagagawa ng higit na sagana para tulungan ang nang-aabusong timigil sa pang-aabuso, na magsisi sa kanyang mga saloobin at inasal, at magbayad-pinsala sa lahat ng posibleng paraan, at yakapin ang lahat ng mga katangian ng pag-ibig na agape para gamutin ang kanilang mga puso at mahalin ang iba (ihambing sa Efeso 3:20).

`Sabukan mong ilagay ang iyong sarili sa lugar ng isang taong nadala sa karahasan. Anong mga salita ng pagtanggap, kaaliwan, at pag-asa ang gusto mong marinig? Bakit mahalagang magkaloob ng kaligtasan at mapagkalingang pagtanggap sa halip na magbigay ng payo tungkol sa kung paano makapamumuhay ng mabuti kasama ng nang-abuso?`