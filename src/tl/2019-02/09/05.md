---
title:  Pagkawala ng Kalayaan
date:   29/05/2019
---

Ang Diyos lamang ang may alam kung ilang milyon, o maaaring bilyon, ng mga tao an gnaghihirap dahil sa iba’t ibang uri ng adiksyon. Hanggang sa araw na ito, hindi maunawaan ng mga siyentipiko ang eksaktong dahilan nito, kahit na ilang mga kaso ay talagang nakikita nila ang bahagi ng ating utak kung saan nakalagay ang ating mga pananabik at mga pagnanasa.

Sa kasamaang palad, ang paghahanap sa mga kinalalagyan ng adiksyon na iyon, gayunman, ay hindi katulad ng pagpapalaya sa atin mula sa mga adiksyon.

Ang adiksyon ay mahirap para sa lahat, at hindi lamang sa adik. Ang mga miyembro ng pamilya – mga magulang, mga asawa, at mga anak – lahat ay lubos na nagdurusa kapag ang isang miyembro ay nasa mahigpit na pagkakakapit sa isang kapangyarihan na tila di na nila kayang takasan.

Ang mga bawal na droga, alkohol, tabako, sugal, pornograpiya, seks, kahit na pagkain – ang pagiging nakaaadik ng mga bagay. Na ito ay ang kinagawian at patuloy na likas ng kanilang paggamit o pag-abuso. Hindi mo kayang pigilin ito kahit na alam mong makasisira ito sa iyo. Habang nasisiyahan ka sa iyong kalayaang pumili, ikaw ay nagiging alipin sa anumang bagay na kinaadikan mo, at kaya talagang nawawala ang iyong kalayaan. Si Pedro ay mayroong simpleng paliwanag kung ano ang adiksyon at mga resulta nito: “Pinangakuan nila sila ng kalayaan, gayong sila mismo ay alipin ng kabulukan; sapagkat sila’y alipin ng sinumang lumupig sa kanila” (2 Pedro 2:19).

`Ano ang mga bagay na maghahatid sa mga tao sa adiksyon? Lucas 16:13; Roma 6:16; Santiago 1:13-15; 1 Juan 2:16.`

Ang kasalanan at adiksyon ay hindi kailangang magkaparehong bagay. Maaari kang makagawa ng kasalanan kahit na hindi ka naadik dito, bagaman kadalasan ito’y nagiging isang adiksyon. Gaano kabuti, sa pamamagitan ng kapangyarihan ng Diyos, na itigil ang kasalanan bago ito maging adiksyon. At, siyempre, ang tanging pangmatagalang solusyon sa kasalanan at problema sa adiksyon ay sa pamamagitan ng pagtanggap ng isang bagong puso. “At ipinako sa krus ng mga nakay Cristo Jesus ang laman na kasama ang mag masasamang pagnanasa at kahalayan” (Galacia 5:24). Ipinaliwanag din ni Pablo sa mga taga-Roma kung ano ang ibig sabihin ng mamatay sa ganitong makasalanan at nakaaadik na likas para makapamuhay tayo para kay Cristo (Roma 6:8-13), at pagkatapos ay nagdagdag, “Kung isuot ninyo ang Panginoong Jesus-Cristo at huwag ninyong paglaanan ang laman, upang huwag masunod ang mga pagnanasa nito” (Roma 13:14).

`Sino ang personal na hindi nakaranas ng pakikipagpunyagi sa adiksyon, sa alinman sa ating mga sarili o sa ibang tao, marahil kahit sa mga miyembro ng pamilya? Paano mo matutulungan na maunawaan ng mga taong hindi ito isang pagpasok sa espiritwal na kabiguan kung, kahit na bilang mga Cristiano, sila rin ay maaari paring mangailangan ng propesyonal na tulong.`