---
title:  Pagkawala ng Kalusugan
date:   26/05/2019
---

Libong taon na ang layo natin sa punungkahoy ng buhay; at nararamdaman din nating lahat ito, lalong higit pagdating sa ating pisikal na kalusugan. Sa malayo’t madali, malibang mamatay tayong bata sa pamamagitan ng trauma, tayong lahat ay darating sa masaklap na reyalidad ng pagkawala ng kalusugan.

At, kung paanong mahirap ang pagkawala ng kalusugan, gaano pa ang sobrang kirot kapag ito’y tumama, hindi lamang sa ating mga sarili, kundi kaninuman sa ating pamilya? Ilang mga magulang, lalo na kung sila’y nag-aalaga ng isang maysakit na bata, ang nagnanais na sana’y sila na lang, na mga magulang, ang may sakit sa halip na ang kanilang anak? Sa kasamaang palad, hindi tayo nabigyan ng ganitong pagpili.

`Ano ang pagkakapareho ng mga kuwentong ito? Marcos 5:22-24, 35-43; Mateo 15:22-28; Lucas 4:38, 39; Juan 4:46-54.`

Sa bawat isa sa mga kuwentong ito, at walang duda sa marami pang iba, isang miyembro ng pamilya noon ang nakikiusap kay Jesus na tulungan ang iba pang miyembro ng pamilya.

Walang duda, alam natin na tayo’y nagdurusa dahil tayo’y nabubuhay sa isang nagkasalang mundo. Nang pumasok ang kasalanan sa mundo , hindi lamang pumasok ang kamatayan, kundi pati na ang tuluy-tuloy na kirot, sakit, at karamdaman. Kapag humarap tayo sa tuluy-tuloy o nakamamatay na karamdaman, maaari nating maranasan ang pagkabigla, galit, kawalang-pag-asa, at maaaring gustuhin nating humiyaw, “Diyos ko, Diyos ko, bakit mo ako pinabayaan? Bakit napakalayo mo sa pagtulong sa akin, sa mga salita ng aking karaingan?” (Awit 22:1). Gaya ng ginawa ni David, mas mabutign dalhin natin ang ating mga katanungan, galit at kirot sa Diyos.

Sa maramign paraan, ang karamdaman at pagdurusa ay mananatiling misteryo hanggang sa magapi ang kamatayan sa katapusan. Kasabay nito, maaari tayong makatipon nang mahahalagang katotohanan mula sa Salita ng Diyos. Habang tinitiis ni Job ang hindi maipaliwanag na kirot, kanyang naranasan ang malalim na pakikiugnay sa Diyos. Ipinaliwanag niya, “Narinig kita sa pakikinig ng tainga, ngunit ngayo’y nakikita ka ng aking mga mata” (Job 42:5). Mayroong ilang uri ng tuluy-tuloy na sakit si Pablo, at kung paano niya ito hinarap ay nagpapabatid sa atin na ang pagdurusa ay tumutulong sa atin para aliwin din ang iba, bibigyan tayo nito ng habag para sa ibang nagdurusa, at tayo ay palalakasin nito para maglingkod pa nang mas epektibo (2 Corinto 1:3-5) – iyon ay, kung hindi natin ito hahayaang sumira sa atin.

`Kung tayo man o ang miyembro ng ating pamilya ay nakararanas ng pagkakasakit, anong mga pangako ang maaari nating angkinin? Bakit, sa mga panahong gaya nito, mahalaga para sa atin ang reyalidad ng pagdurusa ni Jesus na ating PAnginoon? Ano ang itinuturo Niya sa atin habang Siya’y nasa krus tungkol sa hindi nagmamaliw na pag-ibig ng Diyos, kahit na sa gitna ng karamdaman sa ating pamilya?`