---
title:  Pagkawala ng Pagtitiwala
date:   27/05/2019
---

Tayong lahat ay makasalanan at dysfunctional na taong sa ilang pagkakataon ay napapatunayan na hindi tayo katiwa-tiwala sa taong nagtiwala sa atin. At sino ang hindi haging biktima ng isang taong nagtaksil sa ating tiwala? At, gaanuman kabigat ang mawalan ng tiwala, mas lubha ito kapag tayo’y nagtaksil, pinagtaksilan, ng isang kapamilya.

Minsan parang mas madaling putulin ang ating mga kawalan at umalis kung napagdesisyunan natin na ang relasyon ay wala nang saysay para pagsikapan pang ayusin muli. Siyempre, hindi napakadali kapag ito’y isang miyembro ng pamilya, tulad ng isang asawa. Maaari mo rin sabihin na ang isa sa layunin ng pag-aasawa ay para turuan tayo ng liksyon kung paano muling magtiwala kapag ito ay nasira.

`Kapag ang tiwala sa isang relasyon ay naikompromiso, paano mahihilom at maisasalba ang parehas na pagtitiwala at relasyon? 1 Pedro 5:6, 7; 1 Juan 4:18; Santiago 5:16; Mateo 6:14, 15.`

Ang muling pagtatayo ng tiwala ay tulad sa isang paglalakbay, kailangan mo itong gawin paunti-unti. Ang paglalakbay ay nagsisimula sa isang taimtim na pagtanggap ng kirot at pagsasabi ng katotohanan, anuman ang pagkakamali at sinuman ang nagkasala.

Kapag ang pangangalunya ang naging dahilan ng pagkasira, ang paghilom ay nagsisimula sa pagtanggap ng pagkakamali ng nagtaksil. Bilang bahagi ng proseso ng paghilom, ang pag-amin ay dapat samahan ng lubos na paglalahad sa parte ng nagkasala. Walang dapat itago, o kung hindi, kapag natuklasan ito (at ito’y matutuklasan), sisirain nito ang pagtitiwalang muling itinatag. At sa ikalawang pagkakataon ang pagtitiwala ay nasira, naging mas mahirap itong hilumin kaysa sa una nitong pagkasira.

Ang muling pagkakaroon ng tiwala ay kailangan ng panahon at pagtitiyaga. Mas matindi ang kasalanan, mas matagal ang paghilom. Tanggapin ang katotohanan na minsan ang pakiramdam nito’y para kang humahakbang ng dalawang pasulong at tatlong paurong. Isang araw ay tila may pag-asa para sa kinabukasan, at sa kasunod na araw, ay nararamdaman mong parang gusto mo nang takbuhan. Gayunman, marami ang nakayang buuin muli ang nasirang relasyon at nakapagtayo ng isang malalim, mas matalik, mas kaigaigaya, at mas masayang pag-aasawa.

`Anong mga prinsipyo sa pagpapagaling ng isang pag-aasawa ang maaari mong magamit sa iba pang uri ng nawasak na pagtitiwala? Kasabay nito, ano ang maaaring pangyayari na kung saan, bagaman mayroong pagpapatawad, wala nang pagtitiwala, o hindi na magkaroon pa?`