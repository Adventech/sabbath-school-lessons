---
title:  Karagdagang Kaisipan
date:   31/05/2019
---

Marami ang nagdusa bilang resulta ng kanilang mga adiksyon. Sila ay naging mga alipin ng kanilang mga pagnanasa at nawalan ng pera, trabaho, kalusugan, at kalayaan. Ngunit dumating si Jesus upang magbigay sa atin ng kalayaan mula sa ating kasalanan at mula sa lahat ng ating mga adiksyon”, at “’Kaya’t kun gkayo’y palayain ng Anak, kayo’y maging tunay na malaya’” (Juan 8:36). Ipinangako rin ni Jesus na lagi Niya tayong sasamahan (Mateo 28:20; Isaias 43:2); kaya, hindi natin kailangang makipaglaban nang mag-isa. Sa katunayan, dapat nating tandaan na ang labanan ay sa Panginoon (1 Samuel 17:47), at Siya’y nangangako ng tagumpay (1 Pedro 1:3-9). Ngayon ay maaari kang magsimula sa daan patungo sa tagumpay laban sa anumang adiksyon at tanggapin ang kalayaan na nais mo at kung ano ang nais ng Diyos para sa iyo. Hindi ito nangangahulugan na hindi ka makikibaka, at hindi ito nangangahulugan na, kung minsan, maaari ka ring mabigo. Ngunit ang mabuting balita ay hangga’t hindi ka sumusuko sa Panginoon, hindi ka Niya susukuan. At oo, wala rin masama sa paghahanap ng propesyonal na tulong. Tulad ng paggamit ng Panginoon ng medikal na propesyonal upang makatulong sa mga problema sa kalusugan, maaari rin Niyang gamitin ang isang propesyonal na tagapayo upang tumulong sa adiksyon.

“Kapag ang mga kahirapan at mga pagsubok ay pumaligid sa atin, dapat tayong tumakas tungo sa Diyos, at may pagtitiwalang umasa ng tulong mula sa Kanya na makapangyarihang makapagliligtas at malakas na makapaghahatid. Dapat natin hilingin ang pagpapala ng Diyos kung tatanggapin natin ito. Ang pananalangin ay isang tungkulin at isang pangangailangan; ngunit hindi ba natin pinababayaan ang pagpupuri? Hindi ba dapat tayong magkaroon ng pasasalamat sa Tagapagbigay ng lahat ng ating mga pagpapala? Kailangan nating linangin ang pasasalamat. Madalas nating pag-isipan at isalaysay ang mga awa ng Diyos, at papurihan at luwalhatiin ang Kanyang banal na pangalan, kahit na tayo ay dumaraan sa kalungkutan at kapighatian.” – Ellen G. White, Selected Messages, book 2, p. 268.

**Mga Tanong Para sa Talakayan**

`1. Ano ang bahagi ng kapatawaran sa pagkawala ng tiwala at sa pagpapagaling ng isang nasirang relasyon? Mateo 6:12-15; 18:21, 22. “Ang Pag-ibig… [ay] hindi magaspang ang kilos. Hindi nito ipinipilit ang sariling kagusuthan, hindi mayayamuntin, hindi nagtatala ng mga pagkakamali (1 Corinto 13:5).`

`2. Ano ang benepisyo ng pagninilay-nilay at pag-aalala ng mga kaawaan ng Diyos habang tayo ay dumaraan sa kalungkutan at pagdadalamhati?`

`3. Ano ang mga praktikal na paraan para ang iyong iglesiang pamilya, sa kabuuan, ay makatulong sa mga taong nakikipagpunyagi sa anumang uri ng pagkawala?`