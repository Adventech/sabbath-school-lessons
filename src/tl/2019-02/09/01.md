---
title:  Mga Panahon ng Pagkawala
date:   25/05/2019
---

### Basahin Para sa Pag-aaral sa Linggong Ito
Marcos 5:22024, 35-43; 1 Pedro 5:6, 7; Genesis 27:17-28; Lucas 16:13; Roma 6:16; 1 Corinto 15:26.

> <p>Talatang Sauluhin</p>
> “Higit pa roon, ang lahat ng mga bagay ay inaari kong kalugihan dahil sa higit na kahalagahan na makilala si Cristo Jesus na Panginoon ko alang-alang sa kanya’y tiniis ko ang kalugihan ng lahat ng mga bagay, at inari kong basura lamang, upang makamit ko si Cristo” (Filipos 3:8).

Sa sandaling kinain nina Adan at Eva ang bunga ng puno ng pagkakilala ng mabuti at masam, naranasan nila ang unang pagkawala, pagkawala ng kawalang malay. At ito ay napalitan ng pagiging makasarili, pag-aaway, paninisi, at pagnanasang pamahalaan at pangibabawan ang iba.

Pagkatapos ng Pagkakasala, nasaksihan nila ang unang kamatayan nang binigyan sila ng mga balat ng hayop para takpan ang kanilang kahubaran. Binawalan silang pumunta sa punung kahoy ng buhay dahil kung hindi, makakakain sila [ng bunga nito] at sila’y mamumuhay magpakailanman, nawala rin sa kanila ang sakdal na hardin na kanilang tahanan, at ilang taon pa ang lumipas pati na ang kanilang anak na lalaking si Abel sa pamamagitan ng kamay ni Cain. Sa katapusan ay nawala ang isa sa kanilang asawa, at sa huli ay binawian din ng buhay ang natirang kapareha. Napakaraming pagkawala ang dumating bilang resulta ng isang desisyon.

Oo, alam natin ang reyalidad, at kirot, at kawalan, at marami sa atin ang pinakamatinding makararanas nito kapag ito’y tumama sa ating pamilya. At hindi nakapagtataka, dahil ang pinakamalapit na mga bigkis ay nasa ating pamilya; kaya’t ang pagkakaroon ng kawalan doon, sa iba’t ibang uri nito, ay pinakamasakit na tumatama sa atin.

Sa linggong ito, sa ating pagpapatuloy nang ating pagtingin sa buhay pamilya, titingnan natin ito sa kontesksto ng iba’t ibang panahon ng pagkawala.

_*Pag-aralan ang liksyon sa linggong ito bilang paghahanda sa Sabbath, Hunyo 1._