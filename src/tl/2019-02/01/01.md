---
title:  Ang mga Ritmo ng Buhay
date:   30/03/2019
---

### Basahin Para sa Pag-aaral sa Linggong Ito
Genesis 1; Genesis 8:22; Awit 90:10; Job 1:13-19; Gawa 9:1-22; Filipos. 1:6; Roma 8:1.

> <p>Talatang Sauluhin</p>
> “Sa bawat bagay ay may kapanahunan, at panahon sa bawat bagay sa silong ng langit” (Ecclesiastes 3:1).

Ilan sa pinakamagandang tulang naisulat ay mula kay Haring Solomon: “Sa bawat bagay ay may kapanahunan, at panahon sa bawat bagay sa silong ng langit: panahon upang isilang, at panahon upang mamatay; panahon upang magtanim, at panahon upang bunutin ang itinanim; panahon ng pagpatay, at panahon ng pagpapagaling; panahon ng paggiba, at panahon ng pagtatayo; panahon ng pag-iyak, at panahon ng pagtawa; panahon ng pagtangis, at panahon ng pagsayaw; panahon ng paghahagis ng mga bato, at panahon ng pagtitipon ng mga bato; panahon ng pagyakap, at panahon na magpigil sa pagyakap; panahon ng paghahanap, at panahon ng pagkawala; panahon ng pagtatago, at panahon ng pagtatapon; panahon ng pagpunit, at panahon ng pananahi; panahon ng pagtahimik, at panahon ng pagsasalita; panahon upang magmahal, at panahon upang masuklam; panahon ng digmaan, at panahon ng kapayapaan” (Ecclesiastes 3:1-8).

Ang mga salitang iyon ay binubuo ng pag-iral ng tao – ang mga panahon, ang mga ritmo ng ating buhay. Oo, ang ating mga buhay ay dumaraan sa mga bahagdan, sa mga pagbabago, at nagaganap iyon sa sandaling ipinanganak tayo. Minsan, mabuti ang mga pagbabago, minsan naman ay hindi, minsan may kontrol tayo sa mga iyon, minsan naman ay wala. Tingnan natin sa linggong ito ang mga panahon at ritmo ng ating buhay, lalo na ang mga bagay na nakaaapekto sa atin at sa ating pamilya.

_*Pag-aralan ang liksyon sa linggong ito bilang paghahanda sa Sabbath, Abril 6._