---
title:  Nang Pasimula
date:   31/03/2019
---

Nagsisimula ang Biblia sa pasimula, na walang dudang naging dahilan kung bakit nagsisimula ito sa mga salitang (na talagang isang salita sa Hebreo), “Nang paslimula….” (Genesis 1:1). Siyempre, ang partikular na pokus ng kapitulo ay ang pagbabagong anyo ng lupa mula sa isang katayuang “walang anyo, at walang laman” (Genesis 1:2) sa mundong inihayag mismo ng Diyos sa ikaanim na araw na “napakabuti” (Genesis 1:31). Sa maikling salita, ang simula rito ay ang simula ng ating mundo.

`Basahin ang Genesis 1. Bagaman napakarami nang nagaganap, itanong mo ito sa iyong sarili: Mayroon bang anumang pahiwatig ng walang kaayusan o hindi sinasadya, o ginawa ang lahat ng bagay sa isang maayos na paraan na ang lahat ng bagay ay ayon sa kanyang panahon at lugar? Ano ang ipinapakita ng iyong sagot tungkol sa karakter ng Diyos?`

Isinulat ni Ellen G. White na “kaayusan ang unang utos sa langit” (Signs of the Times, Hunyo 8, 1908); marahil ganito rin sa lupa. Bagaman ginulo ng kasalanan ang natural na mundo, sa ilang antas, ang kaayusan, ritmo, at ang pagkakasunud-sunod ay nananatili par rin.

`Basahin ang Genesis 8:22. Paano rin nakikita rito ang kaayunsan?`

Kahit na nang matapos ang pagkakasala, ang mga panahon sa pangkalahatan ay dumarating at lumilipas na may kaayusan. Kaya pati na ang mga ilawan sa langit, i.e. ang araw at buwan, na maghihiwalay ng araw sa gabi… upang maging palatandaan para sa mga panahon, sa mga araw at sa mga taon” (Genesis 1:14), mayroon ding mga panahon, ang lahat ay bahagi ng ritmo ng mundong nilikha ng Diyos, at tunay, bagaman sulyap lamang ang ating nakikita ngayon, ang isang talata gaya ng Isaias 66:23 ay nagpapahiwatig na sa bagong langit at bagong lupa ang isipan ng panahon ay totoong mananatili pa rin doon.

`Pag-isipan mo kung paanong ang Sabbath sa isang makapangyarihan at regular na paraan, ay nakaaapekto sa iyong buhay, lalo na sa iyong buhay pamilya, anumang uri ito. Anong mga kilalang kabutihan, hindi lamang ng Sabbath, kundi sa katotohanang dumarating itong may ganitong kaayusan?`