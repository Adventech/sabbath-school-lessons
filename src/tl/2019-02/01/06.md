---
title:  Mga Pakikipag-ugnayan
date:   04/04/2019
---

Ang Biblia ay isang aklat ng pakikipag-ugnayan. Nilikha tayo ng Diyos para makipag-ugnayan sa iba. Sa katunayan, kakaunti lamang sa atin ang nabubuhay na mag-isa. Sa pasimula, wala sa atin ang mabubuhay kung wala ang iba. Kahit na pagkatapos [tayong] maipanganak, kailangan natin ang ibang tao para alagaan tayo, hanggang sa makaabot tayo sa takdang edad na, sa prinsipyo, tayo ay mabubuhay sa ating sarili. At kahit na kaya natin, sino kaya ang may gusto? Nangangailangan at nananabik ang karamihan sa atin ng kasamahan at pagsasama ng iba pang mga tao. Kahit na mga alagang hayop, katulad ng mga aso, ay maaaring kasiya-siyang mga kasamahan, sa huli, ang pinakamalalim at ang pinakamakahulugan at nagpapabagong-buhay na pakikisalamuha ay galing sa ibang tao. Kung gayon, hindi nakapagtatakang ang pamilya at ang mga relasyon ng pamilya ay napakahalaga sa ating pag-iral.

Dahil sa karamihan sa atin ay nakikisalamuha, madalasa sa lahat ng oras, sa iba, ang mga pakikisalamuhang ito ay kaya at madalas na nakaaapekto sa pagbabago at mga ritmo ng ating buhay. Ito ay gumagawa sa dalawang paraan, bagaman: ang iba, sa kanilang mga pakikipag-ugnayan sa atin ay nakaaapekto sa ating buhay. Tayo, samantala, sa ating mga pakikipag-ugnayan sa iba ay maaring makaapekto sa kanilang buhay. At kahit na maunawaan natin ito o hindi (at sa maraming pagkakataon ay hindi), ang mga pakikisalamuhang iyon, sa alinmang direksyon, ay maaaring para sa kabutihan o sa kasamaan. Kung gayon, mahalagang dapat tayong maging maagap, sa lahat ng oras, upang sa ganon ang ating hindi maiiwasang impluwensya sa iba ay laging para sa kabutihan, lalo na sa mga taong pinakamalapit sa atin, na karaniwan ay mga miyembro ng ating sariling pamilya.

`Basahin ang mga sumusunod na talata. Ano ang sinasabi ng mga ito tungkol sa ating pakikipag-ugnayan sa iba? Roma 15:7; Efeso 4:2, 32; 1 Tesalonica 3:12; Santiago 5:16.`

Sa maraming paraan, simple lamang ang prinsipyo. Kung maayos, mabait, at maawain tayong kikilos para sa iba, tayo ay magkakaroon ng positibong impluwensya sa kanila, hanggang sa putntong kaya nating baguhin ang kanilang buhay sa isang positibong paraan. Kung paanong binabago ni Jesus ang buhay ng tao sa isang positibong paraan, napakagandang pribilehiyo para sa atin na gumawa ng kaparehong bagay sa iba. Muli, dapat nating alalahanin, ang ating impluwensya ay puwedeng maging mabuti o masama, kahit na sa banayad na paraan. At, banayad man o hindi, wala saanman kundi sa ating mga pamilya mas tiyak ang impluwensyang ito.

`Basahin ang sumusunod na dalawang pahayag ni Jesus: Lucas 11:34 at Marcos 4:24, 25. Ano ang sinasabi nito tungkol sa kahalagahan kung paano tayo makisalamuha sa iba?`