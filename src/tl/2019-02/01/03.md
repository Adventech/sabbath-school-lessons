---
title:  Ang mga Ritmo ng Buhay.
date:   01/04/2019
---

Ang mga siyentipiko ay nag-uusap tungkol sa ritmong circadian, ang isipang mayroong ritmo sa buhay (minsan ay tinatawag na “orasan sa katawan”) na nangangasiwa ng ating mga katawan. Sa iba mga salita, isang tiyak na antas ng kaayusan ang umiiral kahit na sa loob mismo ng ating mga katawan. Kaya sa ilang antas, may umiiral na kaayusan sa ating paligid at kahiman sa atin mismo.

**Ano ang mga mahuhulaang panahon ng buhay na binanggit sa mga sumusunod na mga talata ng Kasulatan, at paano direktang nakaugnay ang mga ito sa buhay ng pamilya?**

`Ecclesiastes 3:2`

`Genesis 21:8; Hukom 13:24`

`Awit 71:5; Kawikaan 5:18`

`Genesis 15:15; Hukom 8:32`

`Awit 90:10`

Sa pagitan ng dalawang lundo ng buhay, ang kapanganakan at kamatayan, tayo ay dumaranas ng iba’t ibang mga kapanahunan, na magkakaiba sa bawat tao. May ilang mga batang madaliang namamatay matapos na ipanganak; may ilang taong umaabot sa kanilang katandaan. Ang mga bata ay lumalaki ayon sa bilis nito. May ilang lumalakad o nakapagsasalitang mas mabilis kaysa iba. Ang ilan ay makapapasok sa mga paaralan at magiging mga propesyonal, habang ang iba naman ay gugugulin ang kanilang oras sa ibang linya ng gawain. Ang ilan ay magkakaroon ng mga pamilya, at ang iba naman ay hindi na makapag-aasawa o magkakaanak.

Mayroong bilyon ng mga tao sa mundo, at bagaman mayroon tayong maraming pagkakapareho (tingnan ang Gawa 17:26), bawat isa sa atin ay isang indibidwal, kaya mananatili sa bawat isa ang mga pagkakaiba.

Sa isang banda rin, ang mga pagkakaibang ito ay mahalaga dahil ito ang dahilan para maging kakaiba tayo, at ang kahulugan nito ay mayroon tayong maibabahagi sa iba na wala sila. Sa isang salita, isang pagpapala sa iba ang ating pagkakaiba. Halimbaawa, ang parehong kabataan at matanda ay makatatanggap ng kabutihan na maihahandog ng bawat isa: “Ang kaluwalhatian ng kabataan ay ang kanilang kalakasan, at ang kagandahan ng matatanda ay ang ulo nilang may uban” (Kawikaan 20:29). Anumang antas tayo naroon, at anuman ang ating pagkakaiba, mayroon tayong maihahandog, hindi lamang sa Panginoon, kundi sa bawat isa rin.

`Anuman ang iyong katayuan ngayon, ano ang iyong magagawa para maging pagpapala sa iba? Bakit hindi mo sadyaing maging pagpapala lalo na sa sinuman sa iyong pamilya?`