---
title:  Mga Pagbabago
date:   03/04/2019
---

Ang katotohanan ay ang mga tao, kadalasan, ay mga nilalang na may kaugalian. At ginagawa natin, sa katunayan, magtakda sa ating mga paraan, at habang tayo ay tumatanda, ay lalong mas mahirap baguhin ang mga paraang iyon.

Totoo, hindi tayo madaling nagbabago. Ilang mga asawang babae ang nagreklamo sa mahabang panahon, “Sinubukan kong baguhin ang aking asawa, ngunit…”? Gayunman, ang Diyos ay gumagawa para baguhin tayo, kung hindi man masyado sa ating pagkatao, ngunit tiyak, sa ating mga karakter. Ito ang layunin ng panukala ng kaligtasan. Ginagawa tayong bagong mga tao ng Diyos sa Kanya.

`Anong malaking pagbabago ang nangyari kay Pablo na taga-Tarsus, at paano ito nangyari? Gawa 8:1, 3; 9:1-22; Galacia 1:15-17.`

“Nang lubos na isuko ni Saulo ang kanyang sarili sa humihikayat. Na kapangyarihan ng Banal na Espiritu, nakita niya ang mga pagkakamali ng kanyang buhay at kinilala ang malayong naaabot na pag-aangkin ng kautusan ng Diyos. Siyang dating mayabang na Fariseo, at tiwalang siya’y inaring-ganap nang kanyang mabubuting gawa, ay nakayukod ngayon sa Diyos na may kapakumbabaan at kapayakan na tulad sa isang bata, na ipinapahayag na hindi siya karapat-dapat at nagsusumamo para sa mga merito ng isang napako at nabuhay na muling Tagapagligtas. Hinangad ni Saulo na lumapit sa lubos na pakikiisa at pakikisama sa Ama at sa Anak; at sa sidhi ng kanyang pagnanasa para sa pagpapatawad at pagtanggap, naghandog siya ng maalab na mga panalangin…

“Ang mga panalangin ng nagsisising Fariseo ay hindi nawalang kabuluhan. Ang malalim niyang kaisipan at damdamin ng kanyang puso ay nabago dahil sa makalangit na biyaya, at ang kanyang marangal na kakayahan ay naging kaayon sa walang katapusang layunin ng Diyos. Para kay Saulo si Cristo at ang Kanyang katuwiran ay mas higit kaysa buong mundo.” – Ellen G. White, The Acts of the Apostles, pp. 119, 120.

Kahit na ang ating pagkahikayat ay hindi makapapantay nang kay Saulo, kailangan nating lahat magkaroon ng kuwento, isang karanasan kung paanong kumilos ang Panginoon sa ating mga buhay para baguhin tayo, para gawin tayong mga taong dapat na maging tayo. Oo, ang proseso ay maaaring mahaba, at may pagkakataong nag-iisip tayo kung magbabago pa ba tayo. Sa ganitong pagkakataon, dalawang talata ang napakahalagang ating pag-isipan at angkinin para sa ating mga sarili.

`Basahin ang Filipos 1:6 at Roma 8:1. Anong dalawang dakilang pangako ang makikita sa mga talatang ito, at paano aakma ang mga ito sa karanasan ng isang Cristiano?`