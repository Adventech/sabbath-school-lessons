---
title:  Mga Pagpiling Ating Ginagawa
date:   06/04/2019
---

### Basahin Para sa Pag-aaral sa Linggong Ito
Efeso 1:1-4; Mateo 22:35-37; Mateo 7:24, 25; Kawikaan 18:24; 1 Corinto 15:33; Ecclesiastes 2:1-11.

> <p>Talatang Sauluhin</p>
> “At kung inaakala ninyo na masama ang maglingkod sa Panginoon, ay piliin ninyo sa araw na ito kung sino ang inyong pagliling kuran; kung ang mga diyos ng inyong mga magulang na pinaglingkuran sa dako pa roon ng Ilog, o ang diyos ng mga Amoreo na ang lupain nila ay iyong tinitirhan: ngunit sa ganang aking at ng aking sambahayan ay maglilingkod kami sa Panginoon” (Josue 24:15).

Napansin ba ninyong ang buhay ay puno ng mga pagpili? Sa katunayan, puwede mong ikatwiran sa maraming paraan, na ang mga ginagawa natin araw-araw, mula sa oras na tayo ay bumangon hanggang sa tayo ay humiga sa kama, ay gumawa ng mga pagpili. Tayo ay gumagawa ng maraming mga pagpili kay amadalas na hindi na natin ito iniisip pa. Ginagawa na lang natin ito.

Ang ilang mga pagpili ay simple at nagiging karaniwan, habang ang iba ay nakapagbabago ng buhay at mayroong resultang pangwalang-hanggan, hindi lamang para sa atin kundi pati na sa ating sariling mga pamilya.

Kaya, gaano kahalagang isipin natin ang ating mga pagpili, lalo na ang mahahalaga, ang mga pagpiling makaaapekto sa atin at sa ating sariling pamilya hindi lamang sa ating sariling mga buhay kundi pati na rin sa buhay ng ating pamilya.

Gaano karami sa atin, hanggang sa araw na ito, ang nagsisisi sa pagpiling ating nagawa? Ilan sa atin, hanggang sa araw na ito, ang nabubuhay sa pagkasirang mula sa maling pagpiling nagawa natin matagal na ang nakalilipas? Sa kabutihang palad, mayroong kapatawaran. Mayroong pagtubos, at mayroong kagalingan, kahit na sa pinakamasamang desisyon.

Sa linggong ito, pag-aaralan natin sa napakalawak na paraan ang tanong tungkol sa pagpiling ating ginagawa, kung paano natin ito gagawin, at anong epekto ng mga pagpiling ito sa ating buhay at sa ating pamilya.

_*Pag-aralan ang liksyon sa linggong ito bilang paghahanda sa Sabbath, Abril 13._