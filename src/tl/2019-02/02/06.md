---
title:  Pagpili ng Kurso
date:   11/04/2019
---

Sa ilang punto, kailangan tayong pumili kung ano ang gusto nating gawin sa ating buhay kapag ang pag-uusapan ay trabaho o propesyon. Maliban na ikaw ay may sariling yaman o nagtatrabaho ng buong—oras sa bahay para pangalagaan ang tahanan at pamilya (ang pinakamarangal sa lahat ng trabaho), maraming tao ang kailangan mamili ng daan na tatahakin para kumita ng ikabubuhay.

Siyempre, tayo ay nabubuhay sa ilang pagkakataon na maaaring, sa ilang antas, ay limitahan ang ating pagpili hinggil sa isang propesyon. Ngunit saanaman kalagayan tayo nabubuhay, maaari tayong mamili tungkol sa ating trabaho, lalo na sa kontekstong alam natin na tayo ay mayroong kaligtasan kay Jesu-Cristo, na magbibigay karagdagang kahulugan at layunin sa ating buhay. Sa isang salita, anuman ang ating gawin, gawin natin para sa kaluwalhatian ng Diyos.

`Anong pagkakamali ang nagawa ni Solomon, at paano tayo magiging maingat na hindi magaya ang katulad nito? Ecclesiastes 2:1-11.`

Hindi natin kailangang maging mayaman para mahuli sa kaparehong patibong na naganap kay Solomon “Sapagkat ang pag-ibig sa salapi ay ugat ng lahat ng uri ng kasamaan; na ang ilang nagnanasa rito ay napalayo sa pananampalataya at tinusok ang kanilang. Mga sarili ng maraming kalungkutan” (1 Timoteo 6:10). Maaaring ang isang tao ay mahirap pero mahilig sa salapi kagaya ng pagmamahal ng mayaman sa salapi.

Oo, kailangan nating kumita para sa ikabubuhay, ngunit anuman ang ating gawin o magkano ang ating kinikita, huwag nating gawing diyus-diyosan ang paghabol sa kayamanan. Marami rin na pamilya ang nagdusa sa isang amang, nahumaling sa pagkita ng pera, napabayaan ang pamilya para lamang subkang maging mayaman. Ilang mga anak, at mga asawa, ang mas nanising magkaroon ng simpleng pamumuhay kaysa magkaroon ng isang pamilyang kulang sa kalinga ng isang ama? Sa mas maraming pagkakataon mas gusto ng mga tao ang huli kaysa sa una.

Mula pa noong Paglalang, pinanukala ng Diyos na ang pagtatrabaho ay maging bahagi ng buhay (Genesis 2:15). Ang panganib ay kung gagawin nating sentro ng buhay ang trabaho, o ito ay paraan para magkaroon ng kayamanan para sa ating mga sarili. Ito ang pagkakamaling nagawa ni Solomon. Siya ay naghahanap ng kahulugan mula sa mga proyektong iyon, at bagaman ang ilan ay nagbigay sa kanya ng antas ng kaaliwan, sa huli ay napagtanto niyang ang lahat ay walang kabuluhan.

`Minsan mayroong isang nagsabi: Gaano karaming tao, sa bandang huli ng kanilang buhay, ang nagnais na sana ay gumugol sila ng mas maraming panahon sa opisina at kaunting panahon kasama ng kanilang pamilya?” Anong mahalagang mensahe ang nasa pangungusap na ito?`