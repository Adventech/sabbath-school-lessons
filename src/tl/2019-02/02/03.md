---
title:  Pagpili ng Tama
date:   08/04/2019
---

Alam na natin ang kahalagahan ng mga pagpiling ating ginagawa. At alam din natin lahat, kung gaano napakanegatibo ng epekto ng maling pagpili sa ating buhay at sa buhay ng iba. Ang tanong ay, Paano natin malalaman kung paano pumili ng tama?

**Ang mga sumusunod na talata ay nagbibigay sa atin ng pangkalahatang hakbang na makatutulong sa atin sa ating pakikipagsapalaran para makagawa ng tamang mga desisyon. Ano ang mga hakbang na ito?**

`1. 1 Tesalonica 5:17; Santiago 1:5`

`2. Isaias 1:19; Mateo 7:24, 25`

`3. Awit 119:105; 2 Tim. 3:16`

`4. Kawikaan 3:5, 6; Isaias 58:11`

`5. Kawikaan 15:22, 24:6`

Sa bawat mahalagang desisyon na ginagawa natin, gaano kahalagang lumapit tayo sa Panginoon sa pamamagitan ng panalangin, na tiyakin natin na ang ating pagpili ay hindi magbubunga ng pagsuway sa kautusan ng Diyos sa anumang paraan, o kahit na ang mga prinsipyo sa Kanyang Salita. Gaano kahalagang patiwalaan natin ang Diyos, na isuko natin ang ating pagpili sa Kanya; iyon ay, dapat tayong manalangin na ang mga pagpiling ating gagawin ay makapagbibigay kaluwalhatian sa Kanya at handa tayong isuko ang ating mga kagustuhan kung itoâ€™y hindi ayon sa Kanyang panukala sa ating mga buhay. Marami rin beses na ang matatalinong tagapayo ay lubhang makatutulong sa atin habang tayo ay pumipili. Sa huli, tayo ay may dakilang katiyakan na alam nating mahal tayo ng Diyos at gusto Niya ang pinakamabuti para sa atin, at kung sa pamamagitan ng pananampalataya at kapakumbabaan ay isusuko natin ang ating buhay sa Kanya, tayo ay makakikilos pasulong sa pananampalataya sa mga pagpiling ating ginawa.

`Paano mo ginagawa ang malalaking pagpili sa iyong buhay? Ano, kung mayroon man, ang mga espirituwal na hakbang na iyong ginagawa para gawin ang pagpiling ito?`