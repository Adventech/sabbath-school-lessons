---
title:  Malayang Kalooban, Malayang Pagpili
date:   07/04/2019
---

May ilang Cristiano ang naniniwalang nakapili na ang Diyos, kahit bago pa ipanganak ang isang tao, kung siya ba ay maliligtas o hindi. Iyon ay, ang mga taong sa wakas ay mapapahamak ay mapapahamak dahil ang Diyos, ayon sa Kanyang karunungan (ayon sa sinasabi ng teolohiyang ito) ay piniling mapahamak ang taong ito. Kung gayon, ang ibig sabihin nito ay kahit anupaman ang kanilang piliin, nahatulan pa rin sila.

Sa kabutihang palad, bilang mga Seventh-day Adventist, tayo ay hindi pumapanig teolohiyang iyon. Sa halip, naniniwala tayong pinili ng Diyos na lahat tayo ay maligtas, at kahit na bago pa nagsimula ang mundo, tayo ay pinili sa Kanyang para magkaroon ng buhay na walang hanggan.

`Basahin ang Efeso 1:1-4; Tito 1:1, 2; at 2 Timoteo 1:8, 9. Ano ang sinasabi sa atin ng mga talatang ito tungkol sa pagiging pinili ng Diyos at kung kailang tayo pinili?`

Gaanuman kaganda ang mga balitang ito, mayroon pa ring mga taong mapapahamak (Mateo 25:41). At ito ay dahil, bagaman pinili tayong lahat ng Diyos, binigyan ng Diyos ang lahat ng tao ng isang pinakasagradong regalo, at iyong ay ang malayang kalooban, malayang pagpili.

`Ano ang itinuturo ng Mateo 22:35-37 tungkol sa malayang kalooban?`

Hindi namimilit ang Diyos na mahalin natin Siya. Ang pag-ibig, upang maging pag-ibig, ay dapat na malayang ipagkaloob. Sa maraming paran, maaaring makipagtalo ang isang tao na ang Biblia ay isang kuwento ng isang Diyos na lumalapit sa nawaglit na tao at hinahanap na walang pamimilit, para akitin ang kanilang mga puso sa Kanya. Ang katotohanang ito ay mas magandang pagmasdan sa buhay at ministeryo ni Jesus, at kung ilang tao – na gumagamit ng kanilang malayang kalooban – ay tumanggap sa Kanya. Ang ilan ay lumapit sa Kanya; ang iba naman ay gusto Siyang patayin.

Oo, pinili tayo ng Diyos para sa kaligtasan, ngunit, sa bandang huli, kailangan nating piliin na tanggapin ang kaligtasan. Walang dudang sa lahat ng pagpiling dapat nating gawin, ang pagpiling paglingkuran ang Panginoon ay ang pinakamahalaga para sa atin at para sa mga taong naapektuhan (tulad ng ating malapit na pamilya) ng ating pamumuhay at ang pagpiling ating ginawa rito. 