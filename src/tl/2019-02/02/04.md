---
title:  Pagpili ng mga Kaibigan
date:   09/04/2019
---

Isa sa pinakamahalagang pagpiling gagawin natin ay ang pagpili ng ating mga kaibigan. Karamihan ating panahon ay hindi tayo nagtatakda ng oras para makipagkaibigan, madalas na ang pakikipagkaibigan ay natural na nagaganap habang tayo ay nagbibigay ng oras kasama ng mga taong kapareho ong ating ginagawa.

`Anong mga prinsipyo sa pagpili ng mga kaibigan ang mababasa natin sa mga sumusunod na talata? Kawikaan 12:26; 17:17; 18:24; 22:24, 25.`

Sinasabi ng Kawikaan 18:24 na kung gusto nating magkaroon ng mga kaibigan ay kailangan natin maging palakaibigan. Minsan nakikita ng mga tao ang kanilang sariling nag-iisa, ngunit ang kanilang sira at negatibogn saloobin ang nagpapalayo sa iba. “Kahit na ang pinakamabuti sa atin ay mayroong mga hindi magandang pag-uugali; at sa pagpili ng mga kaibigan dapat nating piliin ang mga taong hindi lalayo sa atin kapag nalaman nilang hindi tayo perpekto. Ang pagtitiis ng dalawa ang kailangan. Dapat nating mahalin at igalang ang bawat isa sa kabila ng mga kapintasan at kamalian na wala tayong magagawa kundi harapin; sapagkat ito ang Espiritu ni Cristo. Dapat linangin ang kapakumbabaan at pagtitiwala sa sarili, at isang matiyagang pagkahabag sa mga kapintasan ng iba. Ito ang papatay sa lahat ng pagiging makasarili at lilikhain tayo ng malawak na pang-unawa at mabuting loob.” – Ellen G. White, Pastoral Ministry, p. 95.

Ang isa sa pinakakilalang kuwento ng pagkakaibigan ay sa pagitan nina David at Jonathan. Kung si Saul, ang unang hari ng Israel at ama ni Jonathan, ay naging tapat at masunurin, ang kanyang kaharian ay maaaring magtagal ng ilang mga henerasyon, at si Jonathan ang magiging tagapagmana ng kanyang trono. Nang mapatunayan na hindi karapat-dapat si Saul sa pagkatawag sa kanya, pinili ng Diyos si David bilang bagong hari ng Israel, sa gayon ay pinawalang karapatan si Jonathan sa kung ano ang dapat na mapapasakanya. Dito ay mayroon tayong isang makapangyarihan na halimbawa kung paanong ang maling mga pagpili ng isang miyembro sa pamilya (Saul) ay nakaapekto sa isa pang miyembro ng pamilya (si Jonathan).

Ngunit hindi nagalit o nagselos si Jonathan kay David. Sa halip, pinili ni Jonathan na tulungan si David sa pamamagitan ng pagprotekta sa kanya sa galit ng kanyang sariling amang si Saul. “At ang kaluluwa ni David ay nalakip sa kaluluwa ni Jonathan, at minahal ni Jonathan siya na gaya ng kanyang sariling kaluluwa” (1 Samuel 18:1). Isang napakamakapangyarihang halimbawa ng tunay na pakikipagkaibigan.

`“Huwag kayong padaya: ‘Ang masasamang kasamahan ay sumisira ng magandang ugali” (1 Corinto 15:33). Ano ang iyong naging karanasan sa iyong mga kaiigan, kahit na yaong mga walang gustong saktan ka ngunit sa huli ay nasaktan ka pa rin? Paanong ang maling mga pagpili sa pakikipagkaibigan ay nakasasakit sa relasyon ng pamilya?`