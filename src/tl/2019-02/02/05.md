---
title:  Pagpili ng Magiging Katuwang sa Buhay
date:   10/04/2019
---

Kung ikaw ay dapat maging maingat sa pipili ng kaibigan, mas lalong kailangan mong maging maingat pagdating sa pagpili ng iyong mapapangasawa. Si Adan ay lubhang pinagpala na dinisenyo ng Diyos ang kanyang panghabambuhay na katambal sa pamamagitan ng Kanyang sariling kamay at mula sa loob ng kanyang sarili. Madali ang pagpili ni Adan dahil si Eva ay hindi lamangnag-iisang babae, kundi isang walang kapintasan na babae. Ang iba sa atin ay medyo nahihirapan, dahil wala sa atin ang perpekto at marami tayong taong pagpipilian.

Dahil importante ang desisyong ito, hindi tayo iniwan ng Diyos na walang aptnubay sa bahaging ito ng ating buhay. Bukod sa mga mahalagang hakbang sa liksyon noong Lunes, mayroon pang ilang tiyak na hakbang na dapat sundin sa kabuuang tanong sa pag-aasawa (titingnan nating nang maingat ang buong hakbangin tungkol sa pag-aasawa sa Liksyon 6). Sa katunayan, sa labas ng pagpiling maglingkod sa Diyos, ang pagpili sa isang asawa ay halos palaging nagiging pinakamahalagang pagpiling magagawa ng sinuman sa kanilang buhay.

`Ano ang mga pangkalahatang payo ang makikita sa mga sumusunod na talatang maaari o kailangan pairalin sa isang taong naghahanap ng tamang katuwang sa pag-aasawa? Awit 37:27; Awit 119:97; 1 Corinto 15:33; Santiago 1:23-25.`

Bukod sa paghahanap ng tamang taong pakakasalan, maging karapat-dapat na tao muna. “Kaya anumang bagay na ibig ninyong gawin sa iyo ng mga tao, gayon ang gawin ninyo sa kanila, sapagkat ito ang kautusan at ang mga propeta” (Mateo 7:12). Maaaring makatagpo ang isang tao ng isang may malaking potensyal na asawang mayroon nang lahat ng magagandang katangian na gugustuhin ng sinuman, subalit kung ang taong naghahanap ng magagandang mga katangian sa iba ay wala naman nito sa kanyang sarili, diyan magkakaroon ng problema.

Hindi na ito bago, at tiyak na hindi lamang nakikita sa pag-aasawa kundi sa buhay sa pangkalahatan. Nagbigay si Pablo ng mahabang panahon sa panimula ng Roma sa pakikipag-usap sa mga taong humahatol sa iba sa paggawa ng mga kasalanang ginagawa rin nila. O gaya ng sinabi ni Jesus: “Bakit nakikita mo ang puwing sa mata ng iyong kapatid, ngunit hindi mo pinapansin ang torso na nasa iyong sariling mata?” (Mateo 7:3).

`Gaano kadalas na napansin mo ang iyong sariling nagnanais na ang iba (ang iyong asawa, marahil) ay magkaroon ng mga katangian na, sa katotohanan, ay wala naman sa iyo? Pag-isipan ito.`