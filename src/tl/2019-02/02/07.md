---
title:  Karagdang Kaisipan
date:   12/04/2019
---

Sa buong Kasulatan, hinarap tayo sa reyalidad ng malayang kalooban ng tao. Kahit na ang hindi pa nagkasalang sina Adan at Eva (Genesis 3) ay mayroong malayang kalooban, at sa kasamaang palad ay mali ang pinili dahil dito. Kung ang hindi pa nagkasalang nilikha, sa kanilang kasakdalan, ay mali ang paggamit ng malayang kalooban, gaano pa kaya tayong nilikhang gaya ng ating mga sariling nakababad sa kasalanan?

At kailangan nating alalahanin na ang malayang kalooban ay iyon lamang, malaya, na nangangahulugang, anuman ang pamimilit sa atin, sa loob at sa labas, hindi natin dapat piliin ang mali. Kaya natin, sa pamamagitan ng kapangyarihan ng Diyos na nasa atin, na pumili ng tama sa pamamagitan ng malayang kalooban na ibinigay sa atin ng Diyos. Kaya gaano kahalagang maingat nating timbangin ang ating mga desisyon, lalo na sa pag-iisip sa kung paano ang mga ito makaaapekto sa buhay ng ating pamilya. Ang desisyon ng malayang-kalooban ni Cain para patayin ang kanyang kapatid ay tunay na sumira sa kanyang pamilya. Ang desisyon ng malayang-kalooban ng mga kapatid ni Jose para ipagbili siya para maging alipin ang sumira sa buhay ng kanyang ama. “At kinilala niya ito at sinabi, ‘Ito nga ang mahabang damit ng aking anak! Sinakmal siya ng mabangis na hayap; tiyak na siya’y nalipa.’ Pinunit ni Jacob ang kanyang mga suot, at nilagyan niya ng damit-sako ang kanyang balakang at ipinagluksa ng maraming araw ang kanyang anak. Lahat ng kanyang mga anak na lalaki at babae ay nagtangkang siya’y aliwin; subalit tumanggi siyang maaliw, at ang kanyang sinabi, ‘Lulusong akong tumatangis para sa aking anak hanggang sa Sheol.’ At tinangisan siya ng kanyang ama” (Genesis 37:33-35).

Sa buong Biblia, tulad ng sa buhay, makikita natin ang mga halimbawa kung paano ang mga malayang pamimili ng mga miyembro ng pamilya, para sa kabutihan o kasamaan, ay nakaaapekto sa iba tulad ng mga pagpili ni Korah, Dathan, at Abiram (Bilang 16:1-32; tingnan din ang Daniel 6:23, 24; Genesis 18:19).

**Mga Tanong Para sa Talakayan**

`1. Ano ang ilan sa mga malayang pagpiling iyong ginawa ngayon? Ano ang masasabi nito tungkol sa iyo at sa iyong relasyon sa Diyos at sa ibang tao? Sa mga pagpiling iyong ginawa, kung mayroon man, alin sa mga ito ang sana ay iba ang iyong pinili?`

`2. Sinu-sinong mga karakter sa Biblia ang pumili ng mali, at ano ang matututunan natin mula sa kanilang mga pagkakamali? Paano negatibong nakaapekto sa kanilang pamilya ang kanilang maling mga pagpili?`

`3. Walang duda: tayo ay mayroong mga pagsisisi dahil sa mga maling pagpiling ating ginawa. Sa panahon ng ganong mga pagsisisi, bakit isang mabuting balita ang ebanghelyo? Anong mga pangako mula sa Biblia ang iyong inangkin sa panahon ng pagdurusa at pagsisisi dahil sa maling pagpili?`

`4. Kung may taong lumapit sa iyo para pag-usapan ang tungkol sa pag-aasawa, anong payo ang ibibigay mo sa kanila, at bakit? Anong mga prinsipyo ang iyong babanggitin mula sa Salita ng Diyos para matulungan silang makalampas sa ganitong malaking desisyon?`