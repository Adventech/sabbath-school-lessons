---
title:  Karagdagang Kaisipan
date:   10/05/2019
---

“Tinanggap ng pag-aasawa ang pagpapala ni Cristo, at ito ay dapat na ituring bilang isang banal na institusyon. Ang tunay na relihiyon ay dapat na hindi gumagawa laban sa panukala ng Diyos. Binasbasan ng Diyos na ang lalaki at babae ay dapat na maging isa sa banal na pag-aasawa, para bumuo ng mga pamilya na, na pinuputungan ng dangal, para maging mga simbolo ng pamilya sa langi. At sa pasimula ng Kanyang paglilingkod sa mga tao, ibinigay ni cristo ang Kanyang tiyak na pagsang-ayon sa isang institusyon na sinang-ayunan sa Eden. Kaya’t ipinahayag Niya sa lahat na hindi Siya tatangging sumama sa mga kasalan, at sa kasalang iyon, kapag sinamahan ng kadalisayan at kabanalan, katotohanan at katuwiran, ay isa sa mga pinakadakilang pagpapalang ibinigay sa pamilya ng tao.” – Ellen G. White, Daughters of God, pp. 180-181.

Gaya ng ipinakita ng Awit ng mga Awit, ang sekswal na pagmamahal ay isang kahanga-hangang bagay sa pag-aasawa. Ngunit ang isang nagtatagal na pagsasama ay hindi lamang nakabase sa isang panlabas na kagandahan at kasiyahang pisikal. Ang ating katawan ay tumatanda at nasisira, at walang anumang dami ng pagkain, ehersisyo, o plastic surgery ang makapagpapanatili sa atin na magmukhang bata magpakailanman. Ang pag-aasawa ni Solomon at ng babaing Shulamita ay isang tapat na relasyon. Tatlong beses na kanilang tiniyak na sila’y para sa isa’t isa (Awit ng mga Awit 2:16; 6:3; 7:10). Ito ang unang pagkakataon na pagkilalang pag-aari nila ang isa’t isa (ihambing sa Efeso 5:21, 33). Sa ikalawang pagkakataon ay binago ng babae ang ayos ng kanyang pagpapasakop (gayundin ang Efeso 5:22, 23). Sa ikatlong pagkakataon ay inihahayag nito ang pagnanais ng lalaki sa babae (Efeso 5:24-32). Ang ganitong uri ng pag-ibig ay hindi kayang patayin ng maramign tubig (Awit ng mga Awit 8:7), ito ay tulad sa isang pinakatatak na hindi kayang wasakin (Awit ng mga Awit 8:6).

**Mga Tanong Para sa Talakayan**

`1. Paanong ang paglalarawan ni Solomon sa kanyang asawa ay kasing perpekto (Awit ng mga Awit 4:1-5; 6:8; at 7:1-9) tulad ng ekspresyon ni Adan nang una niyang nakita si Eva? (Genesis 2:23). Kung gayon, paano dapat pakitunguhan ng mga asawang lalaki ang kanilang sariling mga asawang babae? (Efeso 5:28, 29).`

`2. Nakita ng ilan sa aklat Awit ng mga Awit ang isang alegorya ng kaugnayang umiiral sa pagitan ng Diyos at ng Kanyang bayan o sa pagitan ni Jesus at ng Kanyang iglesia. Samantalang dapat maging maingat ang isang tao na gawin itong sobrang alegorya, anong mga katangian ng relasyon ang mayroon sa pagitan ng dalawang taong ito na maaring ihambing sa ating relasyon sa Diyos? Ihambing sa Isaias 54:4, 5; Jeremias 3:14; 2 Corinto 11:2.`

`3. Basahin ang Kawikaan 31:26, Awit ng mga Awit 5:16, at Kawikaan 25:11. Gaano kahalaga ang ating mga pananalita sa pagwasak at pagpapatatag sa ating asawa at pagpapahina o pagpapatibay ng ating pag-aasawa? Gamitin ang mga sumusunod na mga talata para sa karagdagang ilustrasyon: Santiago 1:26; 3:5-11.`