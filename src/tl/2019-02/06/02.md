---
title:  Hindi Nahahating Buhay
date:   05/05/2019
---

`Ayon sa mga sumusunod na talata, paano mo kinikilala ang pananaw ng Biblia sa katawan ng tao? Genesis 2:7; Awit 63:1; 84:2; 1 Corinto 6:19, 20; 1 Tesalonica 5:23.`

May ilang relihiyon ang naniniwalang ang tao ay nahahati sa dalawa (dualism), isang pilosopiyang ang katawan ay isang problema sa buhay ng espiritu. Iyon ay, inaakalang masama ang katawan habang ang “espiritu” ay inaakalang mabuti. SA Kasulatan, gayunman, ang katawan ng tao, kasama ang sekswal na mga katangiang ito, ay mahalaga sa buong pagkatao. Ang buhay ay ang “katawan” at “espiritu” (tingnan ang Genesis 2:7). Ibinigay ng mang-aawit ang buo niyang sarili sa Diyos (Awit 68:1; 84:2). Ang buong pagkatao ay dapat pakabanalin, ibukod para sa banal na layunin na hinahangad ng Diyos.

`Ang isang positibong pananaw ng katawan ng tao, ayon sa konteksto ng sekswal na mga relasyon, ay ipinapakita sa Awit ng mga Awit. Paano inihahayag ng mga talatang ito ang ganitong saloobin? Awit ng mga Awit 1:2, 13; 2:6; 5:10-16; 7:1-9.`

Ang katawan ng tao ay hinahanggang sa buong banal na talatang ito. Ang pisikal na mga aspekto ng pagmamahalan ng mag-asawa ay hindi nakahihiya. Ang buong hanay ng mga emosyon ay ipinakita ng hayagan.

Ang mga pinagbabawal na sekswal ay kadalasang umiiral sa maraming mga kultura. Kaya naman, ang mga mag-asawa ay nahihirapan makipag-usap sa mabubuting paraan tungkol sa kanilang matalik na buhay. SA katulad nito, ang mga anak ay madalas na napagkakaitan ng oportunidad na matuto tungkol sa sekswalidad sa kapaligiran ng isang Cristianong tahanan kung saan ang mga makadiyos na mga pinapahalagahan ay maaring isamang may tamang impormasyon. Ang pagiging bukas ng Biblia tungkol sa sekswalidad ay nananawagan sa Kanyang bayan para sa isang mas mataas na antas ng kaginhawaan sa topikong ito upang ang mahalagang aspekto ng buhay na ito ay tratuhin nang may respeto at dignidad dahil ito’y isang napakadakilang regalo mula sa Manlalalang.

`Paano natin mapoprotektahan ang ating mga sarili laban sa mga puwersa ng kultura at moral na winawalang kuwenta ang sekswalidad at ibinababa sa maka-hayop na simbuyo ng damdamin o pinapalitan sa isang nakahihiyang bagay na hindi dapat pag-usapan? Paano ipinapakita sa atin ng Biblia na ang parehong pagmamalabis ay mali?`