---
title:  Isang Nagmamahal na Karunungan
date:   07/05/2019
---

Marami ang nakapansin ng temang “pagbabalik sa Eden” sa Awit ng mga Awit. Bagaman ang mag-asawang inilarawan doon ay hindi ang unang lalaki at babae, ipinapakita ng tula ang kauna-unahang hardin. Ang panukala ng Diyos na sila’y maging “isang laman” (Genesis 2:24, 25) ay inilarawan sa pamamagitan ng mga talinghaga at simbolo.

`Paano inihahayag ng Awit ng mga Awit ang pagtatalaga sa kasunduan para sa malambing na pagsasama ng mag-asawa? Awit ng mga Awit 4:7-5:1. Paano naging kapareho ang payo ni Pablo sa 1 Corinto 7:3-5?`

Inanyayahan siya ni Solomon na, “sumama ka sa akin” (Awit ng mga Awit 4:8). Sumagot ang kanyang kasintahan. Nang bandang huli ay inanyayahan nito ang lalaki, “Pumasok ang kasintahang lalaki sa hardin niya” (Awit ng mga Awit 4:16). Tumugon siya (Awit ng mga Awit 5:1). Itinuturo doon ng KAsulatan na walang dapat na pamimilit o panloloko sa ganitong matalik na pagkakataon. Sa ganitong relasyon ang magkapareha ay dapat na malaya at may pagmamahal na pumasok. “Ang aking halamanan” ay “kanyang halamanan.”

Ang “Solomon” at “Shulamita” ay may pangalang nagmumula sa salitang Hebreo na shalom, “kapayapaan” o “kabuuan.” Pareho silang humahanga sa isa’t isa (Awit ng mga Awit 4:1-5; 5:10-16). Maliwanag na ang pagiging balanse ng kanilang relasyon ay kapansin-pansin kahit na sa poetic style ng ipinares na mga linya at mga talata. Ang mga salita ng tipanan na “Ang sinta ko ay akin at kanya ako” (Awit ng mga Awit 2:16) ay nagpapaalala sa wikang mula sa Eden, “Ito ay buto ng aking mga buto, at laman ng aking laman” (Genesis 2:23).

`Paano pinayaman ang ating pang-unawa sa ating relasyon sa Diyos sa paglalarawan ng pag-aasawa bilang “nakilala”? Genesis 4:1, 25; 1 Samuel 1:19; Lucas 1:34; Juan 17:3; 1 Corinto 8:3.`

Ginagamit ng Biblia ang salitang nakilala para sa matalik na unyon ng mag-asawang lalaki at babae. Sa umiibig na “kaalamang” ito, ang pinakanatatagong mga panloob na lalim ng kanilang pagkatao ay inihahandog sa isa. Hindi lamang dalawang katawan kundi dalawang puso rin ang pinagsama sa “iisang laman.” Ang kilalanin din ay naglalarawan ng relasyon sa pagitan ng mga indibidwal at ng Diyos. Para sa nakauunawang Cristiano, ang kakaiba at maselang kaalaman ng pag-aasawa, pati rin ang pagsasama, pagtatalaga, at walang hadlang na kasiyahan, ay patuloy na nagkakaloob ng matinding pang-unawa sa dalisay at banal na mistero, ang pagsasama ni Cristo at ng iglesia.