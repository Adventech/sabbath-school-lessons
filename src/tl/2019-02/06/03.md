---
title:  Ang mga Pag-ibig ng Awitin ng Pag-ibig
date:   06/05/2019
---

`Ipaliwanag ang iba’t ibang uri ng pag-ibig na ipinakita sa Awit ng mga Awit. Awit ng mga Awit 1:2, 13; 2:10-13, 16; 3:11; 4:1-7; 5:16; 6:6; 7:1-9; 8:6, 7`

Ipinapakita ng Awit ng mga Awit kung paanong ang mga magkakaibigan ay gumugugol ng oras na magkakasama, nagkakausap nang hayagan, at nag-aalagaan sa bawat isa. Sa Awit ng mga Awit, ang dalawang mabuting magkaibigan ay naging mag-asawa. Sinasabi ng asawang babaing, “Ito ang aking kaibigan” (Awit ng mga Awit 5:16). Ang salitang kaibigan ay nagsasaad ng pagsasama-sama at pagkakaibigan na walang bahid ng pagsasamang sekswal. Mapalad ang lalaki at babae kapag ang asawa niya ay isang kaibigan.

Sa buong tula, ang malambing na papuri at may pagmamahal na pagkilos ay nagsasaad ng matinding pagkabighani, ang pisikal at emosyonal na kasiyahan na mararanasan ng isang lalaki at babae. Isang kaloob ng Manlilikha ang natural na pagniniig ng isang romantikong pagmamahalan para matulungang maging mahigpit ang pagsasama nila sa pag-aasawa. Habang bukas an gmag-asawa sa gawain ng banal na pag-ibig sa kanilang mga puso, ang kanilang pag-ibig bilang tao ay nagiging “malinis at dalisay, natatanghal at marangal.” – Ellen G. White, The Adventist Home, p. 99.

Isinasaad din ng mga talatang ito ang pinakamataas na mga kaisipan tungol sa pag-ibig. Bagaman ang tunay na pag-ibig ay hindi natural sa puso ng tao; itio ay isang regalo ng Banal na Espiritu (Roma 5:5). Ang ganitong pag-ibig ang nagtatali sa mag-asawa sa isang habambuhay na pagsasama. Ang isang natatalagang pag-ibig ang lubhang kailangan sa ugnayan ng magulang at ng bata para maging matibay ang pagtitiwala ng mga kabataan. Ang mapagbigay na pag-ibig ang nagbubuklod sa mga mananampalataya para magkaisa sa katawan ni Cristo. Nananawagan sa atin ang Awit ng mga Awit para gawing puwersang kumikilos ang ganitong pag-ibig sa relasyon natin sa ating mga asawa.

Sa sarili nitong paraan, paano ipinapakita ng ganitong uri ng pagmamahalan ang uri ng pagmamahal natin sa Diyos? Ano ang ilan sa mga paghahambing ang makukuha natin (halimbawa, paggugol ng panahon, at ibigay nating lubos ang ating mga sarili, atbp.)?

`Ano pa ang mga paghahambing na makikita roon?`