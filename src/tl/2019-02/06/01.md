---
title:  Ang Makaharing Awitin ng Pag-ibig
date:   04/05/2019
---

### Basahin Para sa Pag-aaral sa Linggong Ito
Awit ng mga Awit; Genesis 2:7; 1 Corinto 7:3-5; Juan 17:3; 1 Juan 1:9; Roma 1:24-27; Galacia 5:24

> <p>Talatang Sauluhin</p>
> “Ilagay mo akong pinakatatak sa iyong puso, pinakatatak sa iyong bisig; sapagkat ang pag-ibig ay kasing lakas tulad ng kamatayan, ang panibugho ay kasing bagsik na tulad ng libingan. Ang mga liyab niyon ay parang liyab ng apoy, isang apoy na lumalagablab” (Awit ng mga Awit 8:6).

Sa lahat ng kapanahunan ng buhay, isa sa mga malalaking bahagi ay ang pag-aasawa. Muli, hindi lahat ay nag-aasawa, ngunit para roon sa mga nag-asawa, ang pag-aasawa ay nagbibigay ng espesyal na mga hamon, at gayundin ng espesyal na mga pagpapala. Ang kahanga-hangang regalo ng sekswalidad ay kasama sa mga pagpapalang ito. Ang regalong ito ay maaaring isang malakas na pagpapahayag ng pag-ibig sa tamang panahon at sa tamang lugar.

Salungat sa popular na opinyon, ang Biblia ay hindi laban sa seks. Laban lamang ito sa maling paggamit ng kahanga-hangang regalong ito mula sa Manlilikha ng mga tao.

Sa katunayan, ang Awit ng mga Awit, isa sa pinakamaliit at marahil ay isa sa mga pinakamadalang na nababasang aklat ng Biblia, ay naglalarawan ng relasyon sa pagitan ng kasintahang babae, ang Shulamita, at ng kanyang minamahal, na pinaniniwalaang si Haring Solomn mismo. Ibinubunyag ng aklat ang misteryo ng pagmamahalan ng tao at ang mga kasiyahan ng pagmamahalan ng mag-asawa. Bagaman madalas na itinuturing ang Awit ng mga Awit bilang isang alegorya at isang simbolo ng relasyon ng Diyos at ng bayan ng Diyos o ni Cristo at ng iglesia, ito, una sa lahat ay isang tulang tungkol sa pag-ibig na natagpuan sa tunay na tunay na pantaong relasyon ng isang lalaki at babae.

Sa linggong ito, pag-aaralan natin ang pag-aasawa ayon sa paglalarawan ng aklat ng Lumang Tipan.

_*Pag-aralan ang liksyon sa linggong ito bilang paghahanda sa Sabbath, Mayo 10._