---
title:  Pag-ibig sa Tamang Panahon
date:   08/05/2019
---

**Basahin ang Awit ng mga Awit 4:8-5:1.**

Ang Awit ng mga Awit 4:16 at 5:1 ay bumubuo sa pinakasentro ng aklat at gaya ng dati ay inilalarawan ang pinakalundo ng pag-iisang dibdib ni Solomon at ng Shulamita.

`Ano ang tinutukoy ni Solomon sa mga sumusunod na talata? Awit ng mga Awit 4:12, 16; 5:1; 8:8-10.`

Sa Awit ng mga Awit, makikita natin ang matibay na ebidensyang panukala ng Diyos na manatiling malinis ang mga tao hanggang sa pagpapakasal. Ang isa sa pinakamatibay ay ang pagtukoy sa kabataan ng Shulamita, na nag-isip ang kanyang mga kapatid na lalaki kung siya ay magiging isang “pader” o isang “pintuan” (Awit ng mga Awit 8: 8, 9). Sa ibang salita, siya b ay mananatiling birhen hanggang sa kasalan (isang pader), o walang delikadesa (isang pintuan). Bilang isang nasa sapat na gulang na babae, tiniyak niyang napanatili niya ang kanyang kalinisang-puri at lalapit na dalisay sa kanyang asawang lalaki: “Ako ay isang pader” (Awit ng mga Awit 8:10). Sa katunayan pinatunayan niyang siya’y isang birhen hanggang sa gabi ng kanilang kasal sa pagsasabing siya’y “isang hardin na nababakuran… isang nakasarang bukal, isang nastatakang sibol (Awit ng mga Awit 4:12). Mula sa kanyang sariling karanasan, kaya niyang payuhan ang kanyang mga kaibigan na maging napakaingat sa pag-ibig at pag-aasawa. Tatlong beses sa Awit ng mga Awit ay sinabihan ng Shulamita ang isang grupo ng mga babaing tinutukoy na mga “anak ng Jerusalem” para payuhan silang huwag gisingin ang matinding simbuyo ng damdamin ng pag-ibig hanggang sa wastong panahon (Awit ng mga Awit 2:7; 3:5; 8:4), iyon ay, hanggang matagpuan nila ng ligtas ang kanilang sarili sa loob ng matalik na tipan ng pag-aasawa, na tulad niya.

Sa ikalawang pagkakataon sa tula inanyayahan ng lalaking minamahal ang kanyang babaing pakakasalan na lumisan na kasama niya (Awit ng Mga Awit 2:10; 4:8). Bago ang kasal hindi niya matanggap ang kanyang paanyaya, ngunit ngayon siya ang nag-imbita sa kanya sa kanyang halamanan (Awit ng mga Awit 4:16), at malugod niya itong tinatanggap (Awit ng mga Awit 5:1). Hindi lamang naaakit sa kanyang kagandahan; ninakaw ng babae ang kanyang puso (Awit ng mga Awit 4:9), siya ay nalasing sa kanyang pag-ibig (Awit ng mga Awit 4:10), at siya ay masayang-masaya dahil siya ay na hindi magiging pag-aari ng iba, siya ay sa kanya na ngayon at magpakailanman: “Ang kasintahan ko; halamanang nababakuran, isang bukal na natatakpan.” (Awit ng mga Awit 4:12). Sa kanyang pakikiisa sa perpektong babaing ito, nasumpungan niya ang kanyang sarili na inaabot ang Lupang Pangako: “Ang iyong mga labi, O kasintahan ko, ay nagbibigay ng katas, pulot at gatas ay nasa ilalim ng iyong dila” (Awit ng mga Awit 4:11).

`Anong magandang balita ang mayroon sa mga taong nagsisisi sa kanilang maling pagpili ng paghahayag ng kanilang sekswalidad? 1 Juan 1:9; ihambing ang Awit 103:12; Isaias 55:7; Juan 8:11.`