---
title:  Pag-iingat sa Kaloob ng Manlilikha
date:   09/05/2019
---

Ang Diyos ay mayroong espesyal na layunin sa paglikha ng tao bilang mga lalaki at babae (Genesis 1:26-28). Habang ang kanyang larawan ay nasa kanila, ang pagsasama ng magkaibang kasarian sa kasalan bilang “isang laman” ay nagpapakita ng pagkakaisa sa loob ng Kadiyosan sa isang espesyal na paraan. Ang pagsasama ng lalaki at babae ay tumutugon din sa paglikha ng isang bagong buhay, isang orihinal na paghahayag ng banal na larawan.

`Anong kaisipan ang sinasabi ng Kasulatan tungkol sa gawaing sekswal na hindi ayon sa panukala ng Diyos? Levitico 20:7-21; Roma 1:24-27; 1 Corinto 6:9-20.`

Hindi sinasang-ayunan ng Kasulatan ang lahat na bumabago o sumisira sa larawan ng Diyos na nasa mga tao. Sa pamamagitan ng paglalagay ng ilang mga pagbabawal sa mga gawaing sekswal, pinapatnubayan ng Diyos ang Kanyang bayan sa mga tamang layunin ng sekswalidad. Kapag hinarap ng mga utos ng Diyos ang karanasan ng mga tao, ang kaluluwa ay napatunayang nagkakasala.

`Anong payo ang ibinigay sa mga mananampalatayang Cristiano tungkol sa kanilang sekswalidad at gayundin sa iba sa isang nagkasalang mundo? Roma 8:1-14; 1 Corinto 6:15-20; 2 Corinto 10:5; Galacia 5:24; Colosas 3:3-10; 1 Tesalonica 5:23, 24.`

Ang mga mananampalataya ay naghihintay para sa kalayaan mula sa kasiraan ng kasalanan sa pagbabalik ni Cristo. Sila ay naghihintay na may pananampalataya, at itinuturing ang kanilang mga sariling patay sa kasalanan sa pamamagitan ng kamatayan ni Cristo sa krus at buhay sa Kanya sa pamamagitan ng Kanyang pagkabuhay na mag-uli. Sa pamamagitan ng hindi tumitigil na panalangin, pagbabantay, at kapangyarihan ng Espiritu, itinuturing nila ang kanilang makasalanang likas na napako at sinisikap na sundin si Cristo sa pamamagitan ng kanilang mga pag-iisip. Kinikilala nila ang pagmamay-ari ng Diyos sa kanilang katawan at sekswalidad at ginagamit ang mga ito ayon sa Kanyang makalangit na panukala.

Pinatatawad ng Diyos ang mga taong nagsisisi sa kanilang mga kasalanan (1 Juan 1:9). Tinatanggap ng ebanghelyo ang mga taong dati ay gumagawa ng kalaswaan at makasalanang gawain ng sekswal na aktibidad para makasam sa samahan ng mga mananampalataya. Dahil sa lawak ng ginawang pagbabago ng kasalanan tungkol sa asekswalidad ng sangkatauhan, ang ilan ay maaaring hindi lubos na maibalik sa ganitong aspekto ng karanasan ng tao. Halimbawa, ayroong ilang maaaring piliin ang buhay na walang asawa kaysa magkarooon ng sekswal na relasyon na hindi pinahihintulutan ng Salita ng Diyos.

`Halimbawa, paano tayo bilang isang iglesia ay makikitungo sa mga bakla o tomboy? Paano mababago ang ating tungon ayon sa kanilang isipan tungkol sa kanilang inaakalang sekswalidad?`