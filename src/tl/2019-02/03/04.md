---
title:  Paghahanda Para sa Pagiging Magulang
date:   16/04/2019
---

Ilang bagay lamang ang makapagbabago sa ating buhay na mas higit kaysa sa kapanganakan ng isang bata. Walang anumang bagay sa pamilya na may kakayahan o magiging gaya pa rin ng dati.

“Gaya ng palaso sa kamay ng mandirigma, ay ang mga anak sa panahon ng pagkabata. Maligaya ang lalaki na ang kanyang lalagyan ng pana ay puno ng mga iyon!” (Awit 127:4, 5).

Kasabay nito, ang mga bata ay ipinapanganak na walang patnubay ng may-ari para sabihin sa mga magulang kung paano sila aalagaan at aayusin kung magkaroon ng anumang problemang darating. Kahit na ang mga may karanasang mga magulang ay nagugulat sa mga ikinikilos, mga salita, o mga isipan ng mga bata.

Kung paanong mahalaga ang paghahanda sa pag-aasawa, mahalaga rin para doon sa mga umaasang maging mga magulang na maging handa sa ganitong napakabigat na katungkulan.

`Gaanuman kakaiba ang mga sumusunod na kuwento tungkol sa mga ipinanganak, anong mga prinsipyo ang makukuha mula sa mga kuwentong ito ng mga naghahanda sa pagiging magulang? 1 Samuel 1:27; Hukom 13:7; Lucas 1:6, 13-17, 39-45, 46-55, 76-79.`

Isang napakalaking katungkulan at pagkakataon mayroon ang mga magulang. Ang tatlo ay magiging mga magulang ng mga propeta at mga pinuno sa Israel, isa sa kanilang mga anak ay ninuno ng ipinangakong Mesiyas, at isa sa mga anak ay magiging si Cristo.

Ngunit, kahit ng ang ating mga anak ay hindi nakaukol upang maging isa sa mga propeta sa Biblia, ang mga magulang ay dapat pa ring maghanda para sa malaking pagbabago sa kanilang mga buhay.

“Kahit na bnago pa ipanganak ang bata, ang paghahanda ay dapat na magsimula upang kayanin na magtagumpay sa digmaan laban sa masama.

“Kung isya’y hindi matiisin, makasarili, walang pagpipigil, at istrikto bago ipanganak ang kanyang sanggol, ang mga katangiang ito ay makikita sa bata. Dahil dito marami sa mga bata nakamana ng lahat na halos hindi mapagtagumpayang pagkahilig sa kasamaan.” – Ellen G. White, The Adventist Home, p. 256.

`Kahit na ito man ay mga batang nasa ilalim ng ating pangangalaga o kung mayroon tayong mga responsibilidad para sa ibang tao, ano ang mga bagay na magagawa nating para gawin ang mga responsibilidad na iyon sa isang makadiyos na paraan?`