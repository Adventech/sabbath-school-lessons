---
title:  Hindi Handa
date:   14/04/2019
---

Mayroong isang bagay tungkol sa Salita ng Diyos: hindi nito pinagtatakpan ang katotohanan ng buhay. Sa halip, inilalahad nito ang mga tao sa kanilang kalupitan at, sa ilang pagkakataon, ang lubhang kirot at kawalang-pag-asa. Sa katunayan, maliban sa ilang pahina sa Biblia at ilang huling pahina sa bandang katapusan, inilalarawan ng Salita ng Diyos ang nakalulungkot na larawan ng lahi ng tao. Hindi nagmamalabis si Pablo nang isulat niyang: “ang lahat ay nagkasala at hindi nakaabot sa kaluwalhatian ng Diyos” (Roma 3:23).

`Basahin ang 1 Corinto 10:1-13. Anong mga babala ang naroroon, at mga pangako?`

Sa maraming paran, marami sa ating mga kinikilos sa buhay ay bunga ng ating reaksyon sa pagbabago. Tayo ay palaging humaharap sa mga pagbabago; ang hamon sa atin, bilang mga Cristiano, ay pakitunguhan ang mga ito sa pamamagitan ng pananampalataya, na may pagtitiwala sa Diyos at paghahayag ng pananampalataya sa pamamagitan ng pagsunod, sa kabila ng mga tuksong iba ang gawin.

“Ang dakilang pangangailangan ng mundo ay ang pangangailangan ng mgat – lalaking hindi kayang bilhin o ipagbili, mga tao sa kaibuturan ng kanilang mga kaluluwa ay tunay at tapat, mga taong hindi natatakot na tawagin ang kasalanan sa totoo nitong pangalan, mga taong ang konsensya ay tunay sa katungkulan na palaging mapagkakatiwalaang gawin ang parehong bagay sa bawat oras, mga taong tatayo para sa tama kahit na bumagsak pa ang langit.” – Ellen G. White, Education, p. 57. Ang mga salitang iyon ay tunay sa sinaunang Israel, gayundin sa panahon ni Ellen G. White, at sa panahon din natin ngayon.

**Anong mga pagkakamali ang ginawa ng mga tao sa mga sumusunod na talata sa harap ng pagbabago, at ano ang ating matututunan mula sa kanilang mga pagkakamali?**

`Gawa 5:1-10`

`Genesis 16:1, 2, 5, 6`

`Mateo 20:20-22`

Ano mga pagbabago ay dumarating, at madalas ay may dala itong mga tukso, hamon, at minsan, ay takot din. Kaya, gaano kahalagang may suot tayong espiritwal na kalasag para labanan ang mga ito sa tamang paraan. Muli, kahit na ang mga pagbabago ay hindi inaasahan o kahit na ito man ay karaniwang bahagi ng buhay, kailangan na lagi tayong handa sa kung ano ang darating, ito man ay sa nakikita o sa hindi nakikita. 