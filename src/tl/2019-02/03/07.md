---
title:  Karagdang Kaisipan
date:   19/04/2019
---

Kung buo nating babasahin ang kuwento ng matandang israel sa ilang, makikita natin ang listahan ng paulit-ulit na pagkakamali sa harap ng mga malalaking pagbabago, kahit na sa kabila pa ng pagpapakita ng pag-ibig at kapangyarihan ng Diyos. Kung tutuusin sa huli, bago pumasok ang Israel sa Lupang Pangako – at muling haharap sa isang napakalaking pagbabago – sinabi ni Moises ito sa matandang Israel: “Nakita ng inyong mga mata ang ginawa ng Panginoon sa Baal-peor; sapagkat ang lahat ng mga tao na sumunod kay Baal-peor ay pinuksa ng Panginoon mong Diyos sa gitna mo. Ngunit kayong humawak ng matatag sa Panginoon ninyong Diyos ay buhay sa araw na ito. Tinuruan ko kayo ng mga tuntunin at ng mga batas, na gaya ng iniutos sa akin ng Panginoon kong Diyos upang inyong gawin sa gitna ng lupain na inyong paroroonan upang angkinin. Tuparin ninyo at inyong gawin, sapagkat ito ang inyong magiging karunungan at kaalaman sa paningin ng mga tao na makakarinig ng mga tuntuning ito, at magsasabi, ‘tunay na ang dakilang bansang ito ay matalino at may pagkaunawa.’ Sapagkat aling dakilang bansa ang may Diyos na napakalapit sa kanila, na gaya ng Panginoon nating Diyos tuwing tumatawag tayo sa kanya? At aling bansa ang mga tuntunin at mga batas na napakatuwid na gaya ng kautusang ito na aking inilagay sa harapan ninyo sa araw na ito? ‘Mag-ingat ka lamang sa iyong sarili, at ingatan mo ang iyong kaluluwa ng buong sikap, baka malimutan mo ang mga bagay na nakita ng iyong mga mata, at baka mahiwalay sa iyong puso ang lahat ng arw na iyong mga anak” (Deuteronomio 4:3-9). Gaano kahalagang hindi natin malimutan ang ginawa sa atin ng Panginoon. At ang mas mabuting paraan para hindi natin makalimutan ito ay sa pamamagitan ng pagtuturo nito sa iba at sa mga taong sumusunod sa atin. Pansinin din kung paanong nakasentro ang pamilya sa lahat ng ito, dahil kanilang ituturo ito sa kanilang mga anak. At ang kasalanan sa Peor ay isang bagay na makasisira lamang sa buhay ng pamilya. “Ang kasalanan na nagbunga ng hatol ng Diyos sa Israel ay ang kalayawan. Ang kahalayan ng mga babae para bitagin ang mga kaluluwa ay hindi nagtapos sa Peor” – Ellen G. White, The Adventist Home, p. 326.

**Mga Tanong Para sa Talakayan**

`1. Sa klase, pag-usapan ang ilan sa mgam paghahandang iyong ginawa sa pagharap sa alinman sa mga bahagdan ng buhay, pag-aasawa, pagpapalaki ng bata, pagtanda, o ano pa mang bagay. Paanong ang pagbabagong ito ay nakaapekto sa iyong pamilya. Ano ang iyong natutunan na makatutulong sa ibang haharap sa ganitong bahagi ng buhay?`

`2. Pag-isipan ang mga salita ni David kay Solomon, muli ayon sa konteksto ng kanyang kasalanan kay Bathsheba, isang kalamidad na nagbigay ng lambong sa natitirang paghahari ni David at lubos na nagkaroon ng masamang epekto sa kanyang pamilya. Sa lahat ng ito, sa anong mga paraan natin nakikita ang reyalidad ng kumikilos na biyaya ng Diyos?`