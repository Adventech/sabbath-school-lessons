---
title:  Paghahanda Para sa Pagbabago
date:   13/04/2019
---

### Basahin Para sa Pag-aaral sa Linggong Ito
1 Corinto 10:1-13; Genesis 2:24; 1 Corinto 13:4-8; 1 Samuel 1:27; Awit 71; 1 Corinto 15:24-26

> <p>Talatang Sauluhin</p>
> “Mangunguna sa kanya ang katwiran, at ang kanyang mga yapak ay gagawing daan” (Awit 85:13).

Ang buhay ay puno ng mga pagbabago. Ang mga bagay ay laging nagbabago sa lahat ng oras. Ang tanging bagay na hindi nagbabago ay ang katotohanan ng pagbabago mismo. Sa katunayan, ang pagbabago ay bahagi ng buhay natin mismo. Kahit na ang batas ng physics ay parang nagtuturong may pagbabagong umiiral sa pinakapangunahing balangkas ng reyalidad.

Madalas, ang pagbabago ay biglaang dumarating. Tayo ay kumikilos ng karaniwan nang sa isang iglap, ang lahat ay nagbago, at tayo ay nahuling hindi handa.

Sa kabilang dako, minsan nakikita natin na dumarating ang pagbabago. Tayo ay binigyan ng babala, mga tanda, mga hudyat para malaman natin na ang mga bagay ay mababago. Kapag nangyari ito, matalinong magsimula nang maghanda, sa anumang posibleng antas, dahil sa nakikita natin na darating. Marami sa mga pagbabagong ito ang malalaki: pag-aasawa, pagkakaroon ng mga anak, pagtanda, pati na kamatayan. At oo, hindi tayo nabubuhay mag-isa. Ibig sabihin nito, kung gayon, ang pagbabagong darating ay makaaapekto sa ating mga pamilya, at sa malaking mga paraan din. Kasabay nito, ang mga pagbabago sa ating pamilya ay nakaaapekto rin sa bawat miyembro nito.

Sa linggong ito, tingnan natin ang ilan sa mga pagbabagong sa malapit o malayo pa man, sa isa o sa ibang paraan, ay kinakaharap ng karamihan sa atin at kung paannong ang mga pagbabagong ito ay nakaapekto sa buhay ng pamilya.

_*Pag-aralan ang liksyon sa linggong ito bilang paghahanda sa Sabbath, Abril 20._