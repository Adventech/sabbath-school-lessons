---
title:  Paghahanda Para sa Pag-aasawa
date:   15/04/2019
---

Isa sa mga malaking pagbabagong haharapin ng isang tao ay kapag siya’y nag-asawa.

Siyempre, hindi lahat ay nakapag-aasawa. Kung sabagay, si Jesus na ating dakilang halimbawa, kailanman ay hindi [nag-asawa], pati na rin ang iba pang mga karakter sa Biblia.

Gayunman, maraming mga tao ang nag-aasawa, kaya ang Biblia ay hindi tahimik tungkol sa pag-aasawa, at tiyak na ito ay isang malaking nakapagbabago ng buhay.

Ang unang sosyal na kasunduang binanggit sa Biblia ay ang pag-aasawa. Para sa Diyos, ang pag-aasawa ay napakahalaga kaya ang mga kaparehong salitang binanggit Niya kina Adan at Eva sa Eden tungkol sa pag-aasawa ay mababasa sa tatlong lugar sa Kasulatan. “Kaya’t iniiwan ng lalaki ang kanyang ama at ang kanyang ina, at pumipisan sa kanyang asawa; at sila’y nagiging isang laman”” (Genesis 2:24; tingnan din ang Mateo 19:5; Marcos 10:7; Efeso 5:31). Sinasabi sa atin ng mga talatang ito na sa oras na ang isang tao’y nag-asawa, ang pinakamahalagang relasyon sa kanilang buhay ay dapat sa kanya at sa kanyang asawa, at higit na mas mahalaga kaysa kanya at sa kanyang mga magulang. Isa sa mga dahilan ng pag-aasawa sa pagitan ng isang lalaki at isang babae na napakaimportante sa Diyos ay ito’y kumakatawan asa relasyong namamagitan sa Kanyang anak, na si Jesus, at ang iglesia, ang Kanyang aasawang babae (Efeso 5:32).

Sa pagtatayo ng isang bahay, ang isang tao ay dapat na mag-isip at pag-isipan ang halaga nito (Lucas 14:28-30); gaano pa kaya kapag ikaw ay magtatayo ng isang tahanan? Ang isang bahay ay gawa sa mga bato at semento, kahoy at bakal, mga kawad at salamin. Ngunit ang isang tahanan ay naitatayo sa mga bagay na hindi kailangan ng materyal.

`Ano ang ilan sa mga mahalagang katangian na kailangan para sa lahat ng aspekto ng buhay ngunit mas mahalaga para sa mga naghahanda sa pag-aasawa? 1 Corinto 13:4-78; Galacia 5:22, 23.`

Ang paghahanda sa pag-aasawa ay dapat na magsimula sa ating sarili bilang isang tao. Kasabay nito, kailangan nating suriin ang ating magiging asawa at tingnan kung siya ay magiging mabuting katuwang sa atin. Siya ba ay masipag? (Kawikaan 24:30-34). Siya ba ay mainitin ang ulo? (Kawikaan 22:24). Magkapareho ba kami ng pananampalataya? (2 Corinto 6:14, 15). Ano kaya ang iniisip ng aking mga kapamilya at kaibigan tungkol sa aking mapapangasawa? (Kawikaan 11:14). Ako ba ay umaasa sa pananampalataya o sa damdamin lamang? (Kawikaan 3:5, 6). Ang mga sagot sa alinman sa mga tanong na ito ay nangangahulugan ng hinaharap na kaligayahan o habambuhay na kalungkutan.

`Suriin ang ilan sa mga mabuting pag-aasawa. Anong mga prinsipyo ang makikita mo roon na maaaring iangkop din sa ibang uri ng pagsasamahan ng tao?`