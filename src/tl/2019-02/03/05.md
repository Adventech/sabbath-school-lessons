---
title:  Paghahanda Para sa Pagtanda
date:   17/04/2019
---

“Ang mga taon ng ating buhay ay pitumpung taon, o kung malakas man kami ay walumpung taon, ngunit ang lahat ng ito ay hirap at kaguluhan lamang, ang mga ito’y madaling lumipas, at kami ay nawawala” (Awit 90:10). Ipinaalala sa atin ng mga salitang ito ni Moses ang paglipas ng panahon, nakikita natin at nadarama ang mga pagbabago sa ating mga katawan. Ang ating buhok ay nagiging maputi o nahuhulog, nagsisimula tayong bumagal, at ang kirot at sakit ang ating araw-araw na kasama. Kung tayo ay may asawa at may mga anak, ang ating mga anak ay maaaring magkaroon ng kanilang sariling mga anak, at puwedeng tayong masiyahan sa ating mga apo. Ang nakaraang panahon ng buhay ay tumutulong sa atin na maging handa para sa huling bahagi.

`Basahin ang Awit 71. Ano ang itinuturo sa atin ng awit na ito paraihanda tayo hindi lamang sa pagtanda, kundi pati rin sa pangkalahatang [kalagayan ng] buhay?`

Ang Awit 71 ay isang awit ng isang matandang taong nakaranas ng mga hamon sa buhay, ngunit naging masaya dahil nagtiwala siya sa Diyos. Ang pinakamabuting paraan sa pagtanda ay magtiwala sa Kanya habang nasa kabataan pa. Sa pangkalahatang katayuan, ang manunulat ang Awit na ito ay nagbibigay ng tatlong mahahalagang liksyon na kanyang natutunan habang siya ay naglalakbay sa mga panahon ng buhay.

1. Paunlarin ang isang malalim at personal na kaalaman tungkol sa Diyos. Mula sa kanyang kabataan (Awit 71:17), ang Diyos ang kanyang matibay na kanlungan (Awit 71:1, 7) at kanyang Tagapagligtas (Awit 71:2). Ang Diyos ay isang bato at tanggulan (Awit 71:3), ang kanyang pag-asa at pinagtitiwalaan (Awit 71:5). Kanyang sinasabi ang mga dakilang gawa ng Diyos (Awit 71:16, 17), at ang Kanyang lakas at kapangyarihan (Awit 71:18), at lahat ng mga dakilang bagay na kanyang ginawa (Awit 71:19). Sa huli, siya’y sumigaw, “O Diyos, dino ang gaya mo?” (Awit 71:19). Ang mga araw ng pakikipag-usap sa Diyos, habang pinag-aaralan natin ang Kanyang Salita at habang tumitigil tayo para pag-isipan ang lahat ng mga ginawa Niya sa atin, ay magpapalalim ng ating karanasan kasama Niya.

2. Bumuo ng magagandang gawi. Mabuting pagkain, ehersisyo, tubig, init ng araw, pagpapahinga, atbp. ay tutulong sa atin para mas mabuting maranasan ang masayang buhay. Bigyan ng mabuting pansin kung paano tinukoy ang u gali ng pagtitiwala (Awit 71:3), pagpupuri (Awit 71:6), at pag-asa (Awit 71:14).

3. Paunlarin ang matinding damdamin para sa misyon ng Diyos. Ang lalaki sa awit na ito ay hindi tumitingin sa hinaharap sa kanyang pagtanda. Kahit na sa kanyang pagreretiro ay gusto pa rin niyan gpurihin ang Diyos (Awit 71:8) at sabihin sa iba ang tungkol sa Kanya (Awit 71:15-18).

`Para doon sa matatanda, ano ang mga benepisyo ng pagtanda? Ano ang iyong nalalaman ngayon na hindi mo alam noong bata ka pa na maaari mong sabihin sa mga mas bata sa iyo?`