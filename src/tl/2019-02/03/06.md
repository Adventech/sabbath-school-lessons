---
title:  Paghahanda Para sa Kamatayan
date:   18/04/2019
---

Malibang buhay tayo sa Ikalawang Pagparito, ang isang pagbabagong ating inaasahang lahat ay ang pinakamalaking pagbabago sa lahat: mula sa buhay hanggang sa kamatayan. Kasama ng pag-aasawa at kapanganakan, anong pagbabago ang mayroong malaking epekto sa pamilya maliban sa kamatayan ng isang malapit na miyembro ng pamilya?

`Basahin ang 1 Corinto 15:24-26. Ano ang itinuturo sa atin ng mga talatang ito tungkol sa kamatayan?`

Siyempre, maraming pagkakataong ang kamatayan ay hindi inaasahan at kalunus-lunos na dumarating. Ilang mga lalaki, babae, kahit na mga bata, na gumising isang umaga, at bago lumubog ang araw, ay ipinikit ang kanilang mga mata hindi sa pagtulog kundi sa kamatayan? O gumising isang umaga at bago lumubog ang araw ay nawalan ng isang miyembro ng pamilya?

Malibang tiyakin na ikaw ay nakaugnay sa pananamapalataya sa Panginoon at sa bawat sandali ay nababalutan ng Kanyang katuwiran (tingnan ang Roma 3:22), hindi ka makapaghahanda sa isang kamatayang hindi mo isaasahang darating, kahit sa iyong sarili o sa isang minamahal.

Sa kabilang dako, ano ang iyong gagawin kung alam mong may ilang buwan na lamang ang iyong buhay? Tiyak na hindi natin alam kung kailan tayo mamamatay, ngunit maaari nating matiyak kapag tayo ay nalalapit na sa katapusan ng ating buhay. Kaya lubhang mahalagang ihanda ang ating sarili at ang ating pamilya sa hindi maiiwasan.

`Basahin sa 1 Hari 2:1-4, ang ilan sa mga huling salita ni David para sa kanyang anak na si Solomon. Anong mga liksyon ang makukuha natin tungkol sa paghahanda sa kamatayan natin at ng mga miyembro ng pamilya?`

Sa isang tingin, maaari nating sabihin. Sobra naman ito! Si David na pumatay kay Urias matapos nitong buntisin ang kanyang asawa sa pangangalunya (tingnan ang 1 Sameul 11) ay sasabihin sa Kanyang anak na lumakad sa daan ng Panginoon. Sa kabilang dako, marahil dahil sa mismong kasalanang ito at ang kagimbal-gimbal na bunga ng kasalanan kaya naging makapangyarihan ang mga salita ni David. Walang duda, sa kanyang sariling paraan ay sinusubukang bigyang babala ang kanyang anak na lumayo sa mga kalokohang nagbigay sa kanya ng sobrang kalungkutan. Natutunan ni David sa mabigat na paraan, ang mga mahirap na liksyon tungkol sa bunga ng kasalanan, at walang dudang gusto niyang huwag maranasan ng kanyang anak ang islan sa mga pighating kanya mismong naranasan.