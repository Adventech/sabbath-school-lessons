---
title:  Ang Buhay Walang Asawa
date:   22/04/2019
---

Isang kabataang babae ang nagsabi ng mga kabutihan ng walang asawa: “Dalawang beses na nagkaroon ako ng pagkakataon maglingkod sa bukiran ng misyon, at tumugon ako ng walang alinlangan.” Ang isang may asawa, na mayroong isang pamilya, ay maaaring mangailangan ng kaunting panahon para magdesisyon dahil ang sangkot ay hindi lamang siya kundi kasama pa ang kanyang asawa at mga anak.

`Ayon kay Pablo, ano ang ilang mabubuting dahilan para manatiling walang asawa? 1 Corinto 7:25-34.`

Iniisip ng maraming taong kalooban ng Diyos para sa kanila ang pagkakaroon ng asawa. Hindi ba Niya sinabing, “hindi mabuti na mabuhay an glalaki na nag-iisa?” Ngunit, mayroong maraming halimbawa ng mga tao sa Biblia na walang asawa, ati na ang dakilang halimbawa sa lahat, si Jesu-Cristo.

Sinabihan si Jeremias na huwag mag-asawa (Jeremias 16:1-3); ito ay isang hatol sa isang sitwasyon ayon sa kasaysayan. Hindi natin alam kung ang pagbabawal na ito ay inalis, ngunit malinaw na si Jeremias ay isang dakilang propeta habang siya ay walang asawa.

At saka, parang di masyadong mahalaga ang kalagayan sa pag-aasawa ni Ezekiel, kahit na ang kanyanga asawa ay kagyat na namatay. Hindi rin siya pinahintulutang magdalamhati, kundi dapat na magpatuloy sa paglilingkod na itinakda sa kanya ng Panginoon (Ezekiel 24:15-18). Ang propetang si hoseas ay nakaranas din ng isang nawasak na pagsasama, ngunit kinailangang magpatuloy sa kanyang paglilingkod. Habang ang kuwento ay parang kakaiba sa atin, pinayuhan siya ng Diyos na mag-asawa ng isang patutot na alam ng Diyos na iiwanan siya dahil sa ibang lalaki (Hosea 1-3). Sa pagtingin pabalik, makikita natin na ipinapakita ng Diyos ang isang one-sided na pag-ibig na mayroon Siya para sa Israel at para sa atin, ngunit marahil ito ay sukdulang mahirap at masakit para kay Hoseas na maging isang halimbawa.

Sa bawat isa sa mga halimbawang ito, hindi isyu ang pagkakaroon ng asawa. Interesado ang Diyos sa integridad, pagsunod at kakayahan ng isang tao para ipahayag ang gusto ng Diyos na sabihin nito. Dapat natin siguruhin na ang buhay natin ay hindi nakabase sa ating katayuan sa pag-aasawa. Maraming nagsasabi sa atin ngayon na malibang tayo ay may asawa hindi tayo kumpleto Ganito ang isasagot ni Pablo, “Huwag maging tulad sa mga tao sa mundong ito.” Sa halip “ihandog ninyo ang inyong mga sarili na isang buhay na handog, banal at kasiya-siya (Roma 12:1, 2).

`Ano ang mga paraktikal na paraan para ikaw ay makapaglingkod sa mga taong walang asawa, sa parehas na mga miyembro ng iglesia at pati na rin sa mga hindi miyembro?`