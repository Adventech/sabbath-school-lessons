---
title:  Nag-iisa sa Pananampalataya
date:   25/04/2019
---

Isang kabataang babaing nagngangalang Natalie ang may asawa na sa loob ng pitong taon nang, dahil sa paanyaya ng isang kaibigan, ay dumalo sa isang pangangaral sa isang lokal na iglesia ng Seventh-day Adventist. Dahil nahikayat sa kanyang natutunan, isinuko niya ang kanyang puso kay Cristo, nagkaroon ng karanasan ng bagong-pagkapanganak at – sa kabila ng lubhang pagtutol ng kanyang asawa, mga magulang, mga biyenan, kahit na rin ang kanyang kapit-bahay – umanib si Natalie sa Iglesia ng Seventh-day Adventist. Kanya rin binago ang estilo ng kanyang pamumuhay, sa lahat ng posibleng antas, sa bago niyang natuklasang pananampalataya.

Gaya ng maiisip ng isang tao, humarap siya sa sobrang oposisyon; at lalo itong mas mahirap dahil sa kanyang asawa, na nakipagtalo, at tama lamang: “Hindi ito ang aking inaasahan nang tayo ay magpakasal. Ikaw ay isa nang bagong tao, at gusto kong ibalik ang dating ikaw.”

Sa maraming taon ngayon, siya ay nakikipagpunyaging mamuhay sa isang buhay ng pananampalataya. Bagaman may asawa, siya’y maari natin tawaging “espiritwal na nag-iisa.”

`Anong nakapagpapalakas loob na mga salita ang mababasa nating sa mga sumusunod na talata para sa mga taong maaaring nakadama na sila’y espiritwal na nag-iisa? Isaias 54:5; Hosea 2:19, 20; Awit 72:12.`

Sa buong mundo, ay maroong mga “Natalie” sa ating iglesia. Ang mga taong ito, lalaki o babae, ay mga may asawa ngunit dumadalong mag-isa o ang kasamalamang ay ang kanilang mga anak. Maaaring nagpakasal sila sa taong iba ang pananampalataya. O marahil nang umanib sila sa iglesia, hindi sumama ang kanilang asawa. O nang mag-asawa, ang parehas ay mga miyembro ng iglesia, subalit ang isa, sa anumang kadahilanan, ay umalis, tumigil sa pagsamba, at maaring naging laban sa pananampalataya. Ang mga lalaki at babaing ito ay dumadalong mag-isa at sa kainan pagkatapos ng oras ng pagsamba, o mag-isang sumasama sa pangangaral o sosyal na gawain ng iglesia. Sila’y nalulungkot sa tuwing hindi sila nakapag-aambag ng pinansyal sa ministeryo ng iglesia, gaanuman nila ito naisin subalit hindi ito pinapahintulot ng kanilang asawa. Bagaman may asawa, maaari nilang maramdaman na sila’y espiritwal na katulad ng isang biyuda at biyudo.

Malamang na lahat tayo, sa isa at ibang pagkakataon, ay nakatagpo ng ganitong mga tao sa loob ng iglesia, at kailangan nila ang ating pagmamahal at suporta.

`Anong mga praktikal na bagay ang maaari natin gawin, bilang isang pamilyang iglesia, para matulungan ang mga espiritwal na nag-iisa sa kalagitnaan natin?`