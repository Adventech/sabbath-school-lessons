---
title:  Karagdang na Kaisipan
date:   26/04/2019
---

“Sa kalagitnaan ng masiglang paggawa, pinanatiling matatag ni Enoc ang kanyang pakikipag-ugnayan sa Diyos. Habang mas marami at masyadong abala siya sa mga gawain, ay lalong patuloy at taimtim ang kanyang mga panalangin. Nagpatuloy siyang humiwalay sa lipunan sa ilang pagkakataon. Matapos na makasama ng ilang panahon kasama ng mga tao, kumilos siya para sa kanilang kabutihan sa pamamagitan ng pagtuturo at halimbawa, humihiwalay siya para mag-ukol ng ilang panahon sa pag-iisa, na nagnanais at nauuhaw para sa kaalaman na ang Diyos lamang ang makapagbibigay. Sa pakikisama sa Diyos, mas lalong nagiging maigting na ipakita sa iba ang larawan ng Diyos. Ang kanyang mukha ay nagniningning na may banal na liwanag, kapareho ng liwanag na kumikinang sa mukha ni Jesus. Matapos ang kanyang pakikipagtagpo sa Diyos, kahit na ang mga hindi mananampalataya ay nagugulat sa kinang ng langit sa kanyang katauhan.” – Ellen G. White, Gospel Workers p. 52. BAgaman ang kuwento rito ni Enoc ay nakapagpapalakas ng loob at mayroong makapangyarihang ipnapahayag tungkol sa mga taong pumiling gumugugol sa pag-iisa,  marami ang humaharap sa pag-iisangn hindi naman nila gusto. Ayaw nilang maging mag-isa. Oo, muli, maaari tayong laging magkaroon ng masayang pakikisama sa Panginoon, na laging nandoon, ngunit minsan, ating ninanasang makasama at makasalamuha ang mga tao. Gaano kahalaga, na tayo bilang isang iglesia, ay maging handa para pakitunguhan ang mga taong maaaring nakaupo sa tabi natin tuwing Sabbath sa bawat linggo, ngunit dumaranas ng lubhang kalungkutan. Kasabay nito, kung tayo ay dumaranas din ng ganitong pagkakataon, humanap ng isang taong sa palagay mo ay mapagkakatiwalaan sa iglesia (o kahit saanman) at ipaalam sa kanila. Sa maraming pagkakataon, hindi mo kayang malaman sa pagtingin lamang sa isang tao kung ano ang kanilang nararanasan. Ito ay madali, para sa ibang tao, na magtago sa isang maskara.

**Mga Tanong Para sa Talakayan**

`1. Paano matututunan ng iyong iglesiang maging sensitibo sa mga pangangailangan ng mga nalulungkot sa inyong kalagitnaan?`

`2. “Hindi sa nagsasalita ako dahil sa pangangailangan, sapagkat aking natutunan ang masiyahan sa anumang kalagayang aking kinaroroonan” (Filipos 4:11). Basahin ang malawak na konteksto ng mga sinabi ni Pablo rito. Paano natin matututunan na iangkop ang mga ito sa ating mga buhay? Kasabay nito, bakit dapat tayong maging lubhang maingat kung paano babanggitin ang talatang ito sa isang taong tunay na nagdadalamhati?`

`3. Sa klase, pag-usapan ang pagkakataong nakaranas ka ng sobrang kalungkutan. Ano ang nakatulong sa iyo? Ano ang iyong natutunan na maaaring makatulong sa iba?`