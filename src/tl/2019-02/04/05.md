---
title:  Kamatayan at Kalungkutan
date:   24/04/2019
---

May isang taong nagtanong: Ano ang pagkakaiba ng mga tao sa manok kung kamatayan ang pag-uusapan? Ang sagot ay, di gaya ng mga manok na walang alam na sila’y mamatay, alam nating mga tao na tayo ay mamamamatay. At ang kaalamang ito sa nalalapit nating kamatayan ang lubos na nakaaapekto kung paano tayo nabubuhay ngayon.

Gaya ng alam natin, ang lahat ng mga relasyon, kasama ang pag-aasawa, di kalaunan ay darating sa kawakasan sa ating dakilang kaaway: ang kamatayan. Gaanuman kalapit ang pakikiisa, gaanuman kalalim ang pagmamahal, ang lalim ng pag-sasama, ang panahon na ginugol na magkasama, bilang mga tao, tayo (hindi gaya ng mga manok) ay alam na sa malayo’t madali, ang kamatayan ay darating (malibang dumating si Jesus bago mangyari ito) at kapag dumating ito, ang lahat ng ating relasyon ay magtatapos. Ito na ang ating kapalaran mula sa unang pagkakasala at magpapatuloy hanggang sa pagbabalik. Jesus.

Hindi sinabi sa atin kung sino ang unang namatay sa dalawa, si Adan o si Eva, ngunit maaaring masakit ito para sa naiwan, lalo na, dahil sa simula pa ang kamatayn ay hindi kasama sa pamumuhay. Kung, gaya nang ating nakita sa unang liksyon, ang kamatayan ng isang dahon ay naging dahilan ng kanilang pagdadalamhati, sino ang makakaisip kung ano ang kanilang narnasan sa kamatayan ng isang asawa?

Ang problema ay nasanay na tayo sa kamatayan kaya hindi natin ito masyadong pinapansin. Subalit ang bagay na ito ay hindi sana mangyayari na tulad ng naranasan nating mga tao. Kaya, hanggang sa araw na ito, tayo ay nagpupunyagi upang maunawaan ito, kahit madalas hindi talaga natin kaya.

`Ano ang itinuturo sa atin ng mga sumusunod na mga talata tungkol sa kama-tayan at kung paano nakikipagpunyagi ang mga tao dito? Isaias 57:1; Rev. 21:4; 1 Tesalonica 4:17, 18; Mateo 5:4; 2 Samuel 18:33; Genesis 37:34.`

Walang duda: hindi lamang tayo haharap sa reyalidad ng kamatayan, haharapin din natin ang reyalidad ng kamatayan ng iba, ng minamahal sa buhay, pati na rin ang ating mga malalapit na kaibigan. Kaya, sa amlayo’t madali, marami sa atin ang haharap sa oras, sa panahon, sa kalungkutan na dulot ng kamatayan ng iba. Mabigat ito, masakit, at sa ganitong pagkakataon ang magagawa lamang natin, at madalas ay kailangan gawin, ay angkinin ang mga pangako ng Diyos. Kung tutuusin, sa mundong ito ng kasalanan, pagdurusa, at kamatayan, ano pa bang mayroon tayo?

`Paano makatutulong ang iyong iglesia sa mga taong alam mong nagdurusa sa kalungkutan dahil sa kamatayan ng isang minamahal sa buhay?`