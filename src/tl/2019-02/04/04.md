---
title:  Kapag Nagwakas ang Isang Pag-aasawa
date:   23/04/2019
---

Winasak ng kasalanan ang sangkatauhan sa lahat ng paraan, maliban sa pisikal na paghihirap at kamatayan, ano pa ba ang mas lubhang nakaranas ng mapangwasak na mga bunga ng kasalanan kaysa sa pamilya? Halos parang ang mga salitang, “magulong pamilya” ay paulit=ulit. Sa ilang antas, anong pamilya ba ang hindi, sa ilang antas, naging magulo?

Maliban sa kamatayan, ang isa pang pinakamahirap na maaaring maranasan ng pamilya ay ang diborsyo. Ang mga taong dumaranas ng ganitong napakalungkot na karanasan ay dumaranas ng iba’t ibang uri eg emosyon. Marahil ang una at pinakakaraniwan ay ang kalumbayan, na, depende sa tao, na maaaring magtagal ng ilang buwan o taon na may iba’t ibang sidhi. Ang ilang ay maaring makaranas ng takot, takot sa mga bagay na hindi alam, agam-agam sa pananalapi, at takot na hindi kayanin ang karanasan. Ang ilan ay maaaring dumanas ng isang panahon ng depresyon, pagkagalit, at oo – kalungkutan.

`Anong mga malawakang prinsipyo ang makukuha natin mula sa sumusunod na mga talata tungkol sa diborsyo? Malakias 2:16; Mate 5:31, 32; 19:8; 1 Corinto 7:11-13.`

“Ang Iglesia bilang isang tumutubos na ahensya ni Cristo ay dapat na maglingkod sa kanyang mga miyembro sa lahat nilang pangangailangan at patibayin ang bawat isa para sila ay lumago at mahinog sa karanasang Cristiano. Ito ay partikular na totoo kapag ang mga miyembro ay dumaranas ng panghabambuhay na desisyon tulad ng pag-aasawa at nakapanlulumong karanasan tulad ng diborsyo. Kapag nanganganib na mawasak ang isang pag-aasawa, ang lahat ng pagsisikap ay dapat gawin ng magkatuwang pati na rin ng mga nasa iglesia o sambahayan na naglilingkod sa kanila upang pagkasunduin silang ayon sa mga prinsipyo ng langit para ibalik ang mga nasugatang relasyon (Hosea 3:1-3; 1 Corinto 7:10, 11; 13:4-7; Galacia 6:1).

“Ang mga mapagkukunan na maaring makatulong sa mga miyembro sa pagpapalago ng isang matibay na tahanang Cristiano ay makukuha sa pamamagitan ng iglesia o ng ibang mga organisasyon sa iglesia. Kasamasa mga pinagkukunan gito ang (1) mga programa ng oryentasyon para mga ikakasal na magkapareha, (2) mga programa ng pagtuturo para sa mga mag-asawang magkapareha kasama ang kanilang mga pamilya. At (3) mga programa ng pagsuporta para sa mga nasirang pamilya at deborsiyadong indibidwal.” – The Seventh-day Adventist Church Manual, 19th edition (Nampa, Idaho: Pacific Press Publishing Association, 2016), p. 161.

`Anong mga praktikal at hindi humahatol na paraan ang maitutulong mo sa isang taong nakararanas ng diborsyo?`