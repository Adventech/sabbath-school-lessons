---
title:  Pagsasama
date:   21/04/2019
---

`Basahin ang Ecclesiastes 4:9-12. Ano ang pangunahing isipan doon? Sa pangkalahatan, anong prinsipyo ng buhay ang sinasabi rito?`

Kakaunti lamang sa atin ang makakayang mabuhay mag-isa. Kahit na tayo ay sanay mag-isa at gustong mabuhay mag-isa, darating din ang panahon na hindi lamang natin gugustuhin ang pagkakaroon ng kasama kundi hihingin pa nga natin ito, lalo na sa panahon ng pangangailangan. Tayo ay totoong nilikhang para sa komunidad, at sa samahan. Tunay ngang mapalad ang mga taong may malapit na miyembro ng pamilyang magbibigay ng kaaliwan at ng suporta, lalo na sa panahon ng pangangailangan.

Sa kasamaang palad, mayroong mga tao sa ating iglesia, sa ating pinagtatrabahuhan, sa ating pamayanan na ating tinitirhan, na walang taong malapitan, hindi lamang sa panahon ng npangangailangan, kundi kahit na mayroon man lang makausap sa kinahapunan. Ang damdamin ng kalungkutan ay maaaring dumating anumang oras. “Ang pinakamahirap ng araw ng aking buhay,” ang sabi ng isang lalaking walang assawa, “ay [ang araw ng] Linggo. Sa buong sanlinggo ako ay napapaligiran ng mga tao sa aking trabaho. Sa Sabbath may nakikita akong mga tao sa simbahan. Ngunit kapag Linggo, ako ay nag-iisa.”

`Anong mga prinsipyo ang matututunan natin mula sa mga sumusunod na talata, lalo na kapag nakararanas tayo ng kalungkutan? Juan 16:32, 33; Filipos 4:11-13.`

Totoo, bilang mga Cristiano ay hindin lamang tayo mayroong reyalidad ng Diyos. At totoong kaya natin tumanggap ng kaaliwan dahil sa pagiging malapit ng Diyos sa atin. Ngunit ang pagiging malapit ng Diyos kay Adan sa Eden, ay hindi pumigil sa Diyos na sabihing “Hindi mabuti na mag-isa ang lalaki” (Genesis 2:18). Kaya, alam ng Diyos na si Adan, kahit na noong may pakikisama sa Diyos sa isan gmundong hindi pa nasisira ng kasalanan, ay nangangailangan pa rin ng taong makakasama. Kung gayon, gaano pa kayang kailangan din natin ng pagsasama-sama.

Kailangan din natin maging maingat na isiping dahil sa maraming tao sa paligid, ang isang tao ay hindi na malulungkot. Ang ilan sa mga pinakamalungkot na tao ay nabubuhay sa malalaking lunsod kung saan madalas silang nakisalamuha sa iba. Hindi nangangahulugan na dahil ikaw ay malapit sa ibang tao ay hindi kana makararamdam ng pag-iisa, pagkakahiwalay, at pangangailangan ng kasama.

`Hindi palaging madaling malaman kung sino ang nakadarama ng kalungkutan, nahihiwalay, itinakwil, o kaya ay nasasaktan at nagangailangan ng isang tao para lamang may makausap. Paano mo magagawang mas maging sensitibo maging sinuman ang tao iyon?`