---
title:  Pagpapasakop
date:   15/05/2019
---

`Anong payo ang ibinigay ni Pablo hinggil sa kapakumbabaan at paglilingkod sa mga relasyon? Efeso 5:21. Sa iyong palagay paano nakapag-aambag ang ugaling ito sa pagkakaisa sa loob ng iglesia? Bakit napakahalaga nito sa tahanan? Efeso 5:22-6:9.`

Ang salitang “pasakop” sa (Efeso 5:21) ay nangangahulugang mapagkumbabang paglagay ng sarili sa harap ng ibang tao sa batay sa boluntaryong pagpili. Ang natatanging prinsipyong ito ay. Nagmula kay Cristo (Mateo 20:26-28; Juan 13:4, 5; Filipos 2:5-8) at kinikilala ang lahat ng mga kinasihan ng Kanyang Espiritu (Efeso 5:18). Ang “pagpipitagan para kay Cristo” ang kumikilos sa mga taong magpasakop sa ganitong paraan (Efeso 5:21). Ang pagkakasundo sa pagpapasakop ng sarili ay, at nananatili pa ring, isang rebolusyonaryong aral ng Cristiano tungol sa mga panlipunang relasyon. Ibinibigay nito sa buhay ang espirituwal na katotohanan na ang lahat ay isa kay Cristo; walang mga itinatangi.

Isang prinsipyo ng sambahayan. Ang nagpapatunay na lugar ng pagpapasakop ng Cristiano ay sa tahanan. Kung ang prinsipyong ito ay epektibo roon, ito ay gagawa ng isang dramatikong pagkakaiba sa iglesia. Lumipat agad si Pablo mula sa pagpapakilala ng mga prinsipyo ng pagpapasakop upang talakayin ang pagsasakabuhayan nito sa mga pamilya.

Tatlong pares ng mga relasyon ang tinutugunan sa Efeso 5:22-6:9 – ang pinakakaraniwan at pinakahindi pantay na mga relasyon sa lipunan. Ang layunin ay hindi upang palakasin ang isang umiiral na kaayusang panlipunan kundi upang ipakita kung paano ang kultura ng pananampalataya kay Cristo ay kumikilos kung mayroong isang radikal na magkakaiba at boluntaryong pagpapasakop ng mga mananampalataya sa isa’t isa.

**Sa palagay mo, bakit madalas na unang kinakausap ni Pablo ang mga taong mas mahina sa lipunan – ang mga asawang babae, mga bata, at mga alipin? Isulat ang karapat-dapat na pariralang nakalagay sa pagpapasakop ng bawat isa sa mga ito.**

`Efeso 5:22`

`Efeso 6:1`

`Efeso 6:5`

Ang mga may higit na kapangyarihan sa panlipunan na – mga asawang lalaki, mga magulang, mga panginoon – ay palaging pangalawang sinasabihan. Ang bawat isa ay tumatanggap ng utos na hindi masyadong karaniwan sa kultura. Ang mga utos na ito marahil ay nagbunga ng lubos na pagtataka sa mga mananampalataya noong unang siglo. Kanilang inihanda ang lupa sa paligid ng Krus at binuksan ang daan para sa tunay na pagkakaisang mararanasan sa mga relasyon.