---
title:  Mga Susi Para sa Pagkakaisa ng Pamilya
date:   11/05/2019
---

### Basahin Para sa Pag-aaral sa Linggong Ito
Genesis 33:12-14; Ruth 1:16-18; Juan 17:21-26; Galacia 3:28; Efeso 2:11-22; 5:21-6:9.

> <p>Talatang Sauluhin</p>
> “’Upang silang lahat ay maging isa, Gayo mo, Ama, na nasa akin at ako’y sa iyo, sana sila’y manatili sa atin, upang ang sanlibutan ay sumampalataya na ako’y sinugo mo’” (Juan 17:21).

Ang buhay pamilya ay kumakatawan sa iba’t ibang panahon ng buhay para sa iba’t ibang tao. Para sa ina at ama, ang pagpasok ng mga bata sa kanilanlg buhay ay nagpapasimula ng isang malaking pagbabago, isang pagbabagong magtatagal habambuhay. At siyempre, para sa mga anak na nabuhay mula sa kawalan tungo sa pagkabuhay, ay tunay na, isang napakalaking pagbabago. At ang mga anak din ay dumadaan sa iba’t ibang bahagdan ng buhay hanggang sa sila’y umalis sa tahanan at, tunay na, maaaring magkaroon ng sariling mga anak.

Subalit maging magulang ka man o anak sa isang pamilya, tayong lahat ay nakikipagpunyagi sa parehas na bagay, at ito ang ating makasalanang likas, na nagiging dahilan kung bakit mahirap ang pagkakaisa sa pamilya.

Oo, sa katawan ni Jesu-Cristo sa krus ang buong sangkatauhan ay naipagkasundo sa Diyos at sa isa’t isa (Efeso 2:13-16; Colosas 1:21-23), ngunit sa pang-araw-araw na praktikal na kalagayan kailangan nating taggapin ang biyaya ni Cristo, na tanging paraan para ang pagkakaisa sa pamilya ay maging isang buhay na karanasan sa lahat ng naghahanap nito sa pananampalataya. Ito ay kailangang maging pag-araw-araw na karanasan sa ating mga buhay. Sa kabutihang palad, mangyayari ito sa pamamagitan ng biyaya ni Cristo.

_*Pag-aralan ang liksyon sa linggong ito bilang paghahanda sa Sabbath, Mayo 18._