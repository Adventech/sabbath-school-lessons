---
title:  'Pagkamakasarili: Sumisira ng Pamilya'
date:   14/05/2019
---

“Kung isasantabi ang pagmamataas at pagkamakasarili, matatanggal sa loob ng limang minuto ang halos lahat na hindi pagkakasundo.” – Ellen G. White, Early Writings, p. 119.

Bilang mga tao, ang ating likas ay sinira ng kasalanan. At marahil, ang pinakamatibay na halimbawa ng pagkasirang ito ay ang sumpa ng pagkamakasarili. Tila tayo ay ipinanganak na makasarili, makikita natin ang katotohanang ito sa maliliit na mga bata, na ang pangunahing likas ay ang kagustuhan para sa kanilang mga sarili. “Ako, ako, ako…” Sa panahong makaabot sila sa pagtanda ang katangiang ito ay mahahayag sa sarili nito sa ilang nakatatakot na paraan, lalo na san tahanan.

Siyempre, dumating si Jesus para baguhin ito (Efeso 4:24). Ipinapangako sa atin ng Kanyang Salita na tayo, sa pamamagitan Niya, ay dapat na hindi mapangibabawan ng nakasisirang kaugaliang ito. Ang Kanyang buong buhay ay isang perpektong halimbawa kung ano ang kahulugan ng mabuhay na hindi makasarili; sa antas na ating gayahin ang Kanyang buhay (1 Juan 2:6), kaya nating pagtagumpayan ang ganitong pagkahilig na mabuhay para lamang sa ating mga sarili.

**Tingnan ang mga sumusunod na talata. Ano ang sinasabi ng mga ito sa atin tungkol sa pagkakaroon ng isang buhay na hindi makasali?**

`Filipos 2:35`

`1 Juan 3:16-18`

Gaya ng sinulat ni Ellen White sa itaas, kung ang pagmamataas at pagkamakasarili ay isasantabi, napakadaling malutas ang maramign problema, bago ang mga ito magnana at maburo at sa huli ay maging isang bagay na karima-rimarim. Ang lahat ng mga miyembro ng pamilya, lalo na ang mga magulang ay dapat maging malinis (Kawikaan 16:6) mula sa kasalanang ito sa paanan ng Krus (ang pinakadakilang halimbawa ng hindi pagiging makasarili sa buong sansinukob), kahit na ito ay nangangahulugang palaging babalik sa Krus at luluhod sa pananalangin, pananampalataya, luha, at pagpapasakop.

`Gaano katagal ang iyong ginugugol sa pakikipagpunyagi sa paanan ng Krus laban sa anumang uri ng kasakiman na nakikita sa iyong buhay? Paanong ang talatang ito (Mateo 7:16) ay nakatutulong na ipakita sa iyo kung gumugugol ka ng sapat na panahon doon?`