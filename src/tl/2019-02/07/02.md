---
title:  Si Cristo ang Sentro
date:   12/05/2019
---

`Anong paglalarawan ang ginamit ni Pablo para ilahad ang bagong pag-kakaisang nakikita sa bayan ni Cristo? Paano ginawang “isa” ni Cristo ang “dalawa”? Efeso 2:11-22; tingnan din ang Galacia 3:28.`

Inalis ng krus ni Cristo ang mga hadlang na naghihiwalay sa mga tao sa isa’t-isa. Ang mga pader ang naghihiwalay sa mga sumasamba sa templo ng mga Judio, mga lalaki sa mula mga babae, at mga Judio mula sa mga Hentil. Sa paglalahad ng pagkakaisa kay Cristo ng mga Judio at mga Hentil, gumamit si Pablo ng mga salitang puwedeng gamitin sa ibang pagkakahati sa pagitan ng mga bansa, mga grupo ng mga tao, antas sa lipunan, at tungkol sa kasarian. Ang “Siya ay lumalang sa kanyang sarili ng bagong tao, kapalit ng dalawa, sa gayo’y gumagawa ng kapayapaan” (Efeso 2:15) ay isang magandang balitang tumutulong sa mga mag-asawang tunay na maging “isang laman” na nagkakaisa sa pag-aasawa. Gayundin, sa pamamagitan ng pananampalataya kay Cristo, ang mga matagal ng magkahiwalay na mga pamilya ay maaaring magkasundo.

`Mahalangang sumipi ng mga talata sa Biblia tungkol sa pagiging isa kay Cristo; ibang usapan naman kapag ito ay aktuwal na naranasan. Anong mga praktikal na pagbabago ang dinadala ni Cristo sa ating mga buhay na nagpapahintulot sa atin na maranasan ang pagiging isa at pagkakaisa na ipinangako sa atin? Halimbawa, tingnan ang Roma 6:4-7; 2 Corinto 5:17; Efeso 4:24-32.`

“Ilarawan sa isip ang isang malaking bilog, at mula sa gilid nito ay maraming mga linya patungo sa gitna. Habang papalapit ang mga linyang ito sa gitna, lalong lumalapit sila sa isa’t isa.…

“Habang lumalapit tayo kay Cristo, mas lumalapit tayo sa isa’t isa.” – Ellen G. White, The Adventist Home, p. 179.

“Sa pagitan ng amaat anak na lalaki, sa asawang lalaki at babae, … ay nakatayo si Cristo bilang Tagapamagitan, kahit na kilalanin natin Siya o hindi. Wala tayong direktan pakikipag-ugnayan sa labas ng ating sarili maliban sa pamamagitan Niya, sa pamamagitan ng Kanyang salita, at sa pamamagitan ng pagsunod natin sa Kanya.” – Dietrick Bonhoeffer, The Cost of Discipleship (New York: The MacMillan Publishing Co., 1979), p. 108.

`Gaano kalapit ang iyong pamilya, o ang iyong pamilyang iglesia, sa gitna ng bilog na iyon? Ano pa ang dapat na alisin sa mga relasyon para mangyari ang dapat na mangyari rito?`