---
title:  Ang Kaligayahan at Responsibilidad ng Paging Magulang
date:   21/05/2019
---

`Basahin ang Awit 127. Ano ang pangunahing mensahe ng maikling awit na ito? Anong mahahalagang prinsipyo ang makukuha natin mula rito para sa ating sarili at sa ating pamumuhay?`

Kung nais mong lutuin ang iyong paboritong ulam, sumusunod ka sa isang resipe. Kung idadagdag mo ang lahat ng mga kinakailangang sangkap at susundin ang lahat ng mga hakbang, sa maraming pagkakataon makukuha mo ang nais na mga resulta. Gayunman, ang pagiging magulang ay hindi tulad ng pagluluto. Hindi magkakapareho ang mga bata, at kahit na gawin mong lahat ang tulad ng ginawa mo sa ibang bata, maaari silang maging iba pa rin. Ito ay maaaring may kinalaman sa kanilang kasarian, ang pagkakasunud-sunod ng kanilang pagkasilang, ang kanilang mga ugali, o iba pang mga kadahilanan. Sa plano ng Diyos, ang mga magulang ang aakay at magtuturo sa kanilang mga anak para mahalin at sundin Siya (Deuteronomio 6:4-9; Awit 78:5-7). Ang utos mula sa Diyos para sa mga magulang ay ang “Sanayin mo ang bata sa daan na dapat niyang lakaran, at kapag tumanda na siya ay hindi niya ito tatalikuran” (Kawikaan 22:6), hindi upang laging bantayan ang mga bata para matiyak na hindi sila gumawa ng anumang mga maling desisyon.

Bagaman gusto nating makita ang ating mga anak mula sa laging niyayakap, walang kakayahan, at maliliit na tao tungo sa pagsasarili, matagumpay na mga matatanda, ang ang ating tunay na responsibilidad ay turuan silang makilala, mahalin, at maglingkod kay Jesu-Cristo. Bilang mga magulang, maaari nating sundin ang panukala para sa espirituwal na pag-unlad ng ating mga anak na nakabalangkas sa Deuteronomio 6. Mayroong apat na mahahalagang kinakailangan: Na ating kinikilala ang “Panginoon nating Diyos” (Deuteronomio 6:4), na minamahal natin siya nang lubusan mula sa puso (Deuteronomio 6:5), na pinahahalagahan natin ang Kanyang Salita (Deuteronomio 6:6), at ibinabahagi natin sa ating mga anak kung ano ang nalalaman natin tungkol sa Kanya (Deuteronomio 6:20-23).

Ang Deuteronomio 6 ay patuloy na nagbibigay ng dalawang mahahalagang prinsipyo. Una, ang prinsipyo ng “pagtuturo-pakikipag-usap” (Deuteronomio 6:7). Ang pagtuturo ay tumutukoy sa promal na edukasyon, habang ang pakikipag-usap ay tumutukoy sa impormal na pagtuturo. Sa parehong mga kaso, ang komunikasyon ng katotohanan ng Biblia ay nagaganap sa loob ng kalagayan ng relasyon ng magulang at anak. Ang mga pormal na oras ng pagtuturo ay maaaring mangyari sa pagsamba ng pamilya habang pinag-aaralan natin kasama nila ang Salita ng Diyos. Ang di-pormal na pagtuturo ay nagmumula sa mga kusang lumalabas na pangyayari sa pang-araw-araw na buhay at ito ay mas mahalaga pa. Ang mga pang-araw-araw na maaaring mas epektibong paraan para ipabatid ang mga katotohanan ng Biblia (Genesis 18:19). Ang espirituwal na katotohanan ay dapat na nakagapos sa ating mga aksyon (“kamay”) at mga saloobin (“ulo”), ngunit dapat din itong isulat sa ating mga pampribadong (“pintuan”) at pampublikong (“tarangkahan”) ng buhay. Dapat itong ilipat mula sa ating mga puso tungo sa ating mga tahanan at mula sa ting mga tahanan tungo sa mundo.