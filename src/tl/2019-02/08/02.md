---
title:  Walang Anak na Magulang
date:   19/05/2019
---

`Basahin ang Genesis 18:11; 20:1, 1 Samuel 1:1-8, at Lucas 1:7. Ano ang karaniwan sa mga taong ito? Paano sumagot ang Diyos sa kanilang mga kagustuhan?`

Ang mga bata ay isang pagpapala. Ngunit sa ilang kadahilanan, hindi palaging pinagpapala ng Diyos ang lahat na magkaanak. Mayroong ilang umaasa at dumadalangin para magkaroon ng isang pamilya, at mabait na pinagbibigyan ng Diyos ang kanilang kahilingan, at kung minsan ay sa may himalang pangyayari, tulad ng sa kuwento ni Sarah; habang ang iba ay taimtim din sa kanilang mga petisyon sa harap ng trono ng Diyos ngunit tinutugunan ito ng nakabibinging katahimikan. Tuwing nakikita nila ang mga kaibigan na pinupuri ang Diyos dahil sa kanilang pagbubuntis at sa panahong kanilang tinanggap ang kanilang mga sanggol, lalong lumalalim ang sugat habang kanilang iniisip na wala silang sanggol. Kahit na tulad ng ganitong inosenteng tanong “Ilan ang iyong anak?” ay nagsisilbing isang masakit na paalala ng isang eksklusibong samahang hindi kasama ang mga walang anak, kahit na gusto pa man nilang makasama doon.

Ang mga nakaranas ng ganitong karanasan ay dapat tanggapin na nauunawaan ng Diyos ang kanilang kalungkutan. Ipinahayag ng mang-aawit ang tungkol sa Diyos, “Iyong ibinilang ang aking mga paglalakbay, ilagay mo ang aking mga luha sa botelya mo! Wala ba sila sa aklat mo?” (Awit 56:8). Kahit na Siya ay parang tahimik, “Kung paanong ang ama ay nahahabag sa mga anak niya, gayon nahahabag ang Panginoon sa mga natatakot sa kanya” (Awit 103:13).

Sa ibang mga tao, samantala, para sa iba’t ibang mga kadahilanan, maaaring pinili lamang na hindi magkaroon ng mga bata. Maaaring maunawaan ng isang tao na sa isang mundo tulad ng sa atin na puno ng pagdurusa, sakit, kasamaan, at potensyal na kalamidad, kaya maaaring magpasiya ang ilan na huwag magdala ng mas maraming tao dito. Sa ilang mga kaso, ang ilan ay marahil piliing mag-ampon ng mga bata sa halip na gumawa para sa kanilang sarili; na sa paraang iyon maaari silang makapagpalaki ng mga batang narito na, madalas na nagbibigay sa kanila ng isang pagkakataon sa isang mas magandang buhay kaysa sa buhay na maari nilang maranasan.

Ang ating mundo ay isang komplikadong lugar, at malamang na matugunan natin ang lahat ng uri ng mga tao sa lahat ng uri ng sitwasyon tungkol sa pagkakaroon o hindi pagkakaroon ng mga anak. Sa anumang sitwasyon ay nakikita natin ang tungkol sa tanong ng mga bata, maaari tayong mabuhay sa katiyakan ng pag-ibig ng Diyos para sa atin at sa Kanyang pagnanais para sa ating mabuting katapusan. Sa parehong pagkakataon din, lagi nating tandaan na maging sensitibo hangga’t maaari sa mga taong, sa anumang kadahilanan, ay walang mga anak.

`Si Jesus ay hindi kailanman nagkaroon ng sariling anak. Ano ang mga aral, kung mayroon man, para sa atin tungkol sa katotohanang ito?`