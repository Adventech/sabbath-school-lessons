---
title:  Nag-iisang Magulang
date:   20/05/2019
---

Ang nag-iisang magulang ang isang hindi pangkaraniwang hinaharap ng mundo, madalas ngunit hindi palaging isang babae ang nag-iisang magulang.

Minsan iniisip natin na ang mga nag-iisang magulang ay ang mga taong nanganak na hindi ikinasal. Gayunman, hindi palaging ganito ang pangyayari. Si Hagar ay pinilit na magkaroon ng anak kay Abraham, at pagkatapos ay pinilit na lumayas kasama ng kanyang anak (Genesis 16:3, 4; 21:17). Nabuntis si Bathsheba bilang bunga ng pagtatangkang magkaroon ng sekswal na pabor ng isang makapangyarihang tao (2 Samuel 11:4, 5). Si Elias ay ipinadala sa isang nayon na tinatawag na Zarefta upang tulungan ang isang biyudang ina (1 Hari 17:9). Noong panahong sinimulan ni Jesus ang Kanyang ministeryo, namatay ang Kanyang itinuring na ama na si Jose, at naiwan si Maria na isang biyuda at nag-iisang magulang. “Inihiwalay ng kamatayan si siya [Maria] mula kay Jose, na kasama niyang nag-ingat sa misteryo ng kapanganakan ni Jesus. Ngayon ay wala na siyang masasabihan ng kanyang mga pag-asa at takot. Ang nagdaang dalawang buwan ay lubhang napakalungkot.” – Ellen G. White, The Desire of Ages, p. 145.

Ang pagiging isang nag-iisang magulang ay marahil ang isa sa mga pinakamahirap na trabahong maaaring harapin ng isang tao. Marami ang humaharap sa kahirapan, tulad ng pamamahala ng kanilang mga pananalapi, pakikitungo sa ibang magulang, o sa pagkakaroon ng oras para lamang sa kanilang sarili o sa paggugol ng panahon sa Diyos, at nagtataka kung muli kaya silang makararanas na mahalin.

`Anong mga pangako ang makukuha ng sinuman, kabilang ang nag-iisang mga magulang, mula sa mga sumusunod na talata: Jeremias 31:25; Mateo 11:28; Jeremias 29:11; Jeremias 32:27; Kawikaan 3:5, 6; Isaias 43:1, 2.`

Tayo bilang isang iglesia ay may responsibilidad na tulungan ang mga nag-iisang magulang. Isinulat ni Santiago, “Ang dalisay na relihiyon at walang dungis sa harapan ng ating Diyos at Ama ay ito: ang dalawin ang mga ulila at ang mga balo sa kanilang kahirapan” (Santiago 1:27). Maaaring idagdag ng isa, sa prinsipyo, “at nag-iisang magulang sa kanilang kahirapan.” Ang tulong na maibibigay nating ay hindi kailangang maging pinansyal. Maaari natin silang tulungang magpahinga sa pamamagitan ng pag-aalaga ng kanilang mga anak nang ilang sandali upang magawa nila ang ibang mga gawain, magpahinga, manalangin, at mag-aral ng Salita ng Diyos. Maaari tayong maging tagapagturo sa kanilang mga anak o tulungang ayusin ang mga bagay sa paligid ng kanilang bahay. Maaari tayong maging mga kamay ng Diyos sa maraming paraan upang matulungan at masuportahan ang mga nag-iisang magulang.

`Nang hindi sisisihin kung paano sila nakaabot sa kanilang katayuan, anong mga tiyak na bagay ang maaari mong gawin upang hikayatin at tulungan ang mga nag-iisang magulang?`