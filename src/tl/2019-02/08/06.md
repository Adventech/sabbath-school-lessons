---
title:  Pakikipaglaban Para sa Iyong Alibughang Anak
date:   23/05/2019
---

`Basahin ang Kawikaan 22:6. Ano ang iyong pagkaunawa sa talatang ito? Ito ba ay isang garantiya, isang pangako, o isang posibilidad?`

Minsan bilang isang magulang ay ginagawa mo ang lahat na kailangan mong gawin – mag-ukol ng panahon para turuan ang iyong mga anak na gumawa ng tama, mamuhay ayon sa iyong nalalaman tungkol sa Diyos, pag-aralin sila sa mga mabuting paaralan, palaging dumalo sa simbahan, maging kaagapay sila sa gawain ng Diyos – at sa huli ay iiwan nila ang pananampalatayang kanilang kinalakhan. Sobra ang sakit nito, at hindi ka mapapalagay sa iyong pagmamalasakit para sa kanilang kaligtasan. Ang dahilan nito ay hindi ang pagkakamali ng magulang. May sariling mga pag-iisip ang mga bata at sa huli ay responsable sa Diyos sa kanilang mga kinikilos.

Ginagamit ng ilan ang salitan “kapag siya’y tumanda na ay hindi niya ito tatalikuran” bilang isan gpangako, isang garantiyang ang wastong pagsasanay sa anak ay magbubunga ng kaligtasan ng kanilang anak. Ngunit madalas na ang Kawikaan ay nagbibigay sa atin ng mga prinsipy at hindi palaging walang pasubaling mga pangako. Ang makukuha natin mula sa tekstong ito ay ang katiyakan na ang mga aral na natutunan sa pagkabata ay tatagal sa buong buhay. Darating sa isang edad ang mga bata na tatanggapin nila o tatanggihan ang mga aral na pamana ng kanilang mga magulang. Ang mga maingat magulang na nakapagbigay sa kanilang mga anak ng makadiyos na pagsasanay ay may katiyakang mananatili sa kanilang mga anak ang kanilang itinuro, at kung o kapag ang kanilang mga anak ay umalis na, ang mga binhing kanilang itinanim sa kanilang mga puso ay patuloy na mananatili sa kanila upang tawagin silang umuwi sa kanilang tahanan. Ang pagiging mabuting magulang ay ating pagpili; kung magiging ano ang ating mga anak ay sa kanila na iyon.

Ano ang dapat gawin ng isang magulang kapag naligaw ang isang anak? Ihabilin sa Diyos ang iyong anak sa pamamagitan ng taimtim na panalangin. Kung mayroon mang nakauunawa ng iyong pighati, ito ay ang Diyos, na ang mga anak, na bilyun-bilyon ang dami ay tumalikod sa Kanya, ang perpektong magulang. Maaari mong suportahan ang iyong tumalikod na anak sa pamamagitan ng pag-ibig at panalangin at maging handang tumayo sa tabi nila habang nakikipagbuno sila sa Diyos.

Huwag kang mahihiyang humingi ng suporta at panalangin, huwag mong sisihin ang iyong sarili, at huwag kan masyadong magpokus sa alibughang anak na dahilan para kalimutan mo ang ibang miyembro ng pamily. Ang pag-aalaga sa isang alibughang anak ay maaaring humati sa iyong sambahayan; kaya, bumuo ng isang pinag-isang pakikipagpunyagi kasama ng iyong asawa at itakda ang malinaw na mga hangganan para sa iyong anak. Tandaan na mahal ng Diyos ang iyong anak nang higit kaysa sa iyo, tumingin sa isang mas maliwanag na kinabukasan, at tanggapin na ang iyong anak ay kasalukuyang binabago Diyos.

`Natural lamang na masisisi mo ang iyong sarili sa ganitong sitwasyon. At kahit na nakagawa ka ng pagkakamali, bakit mas mabuting mag-pokus sa hinaharap at sa mga pangako ng Diyos? Tingnan ang Filipos 3:13.`