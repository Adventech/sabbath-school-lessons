---
title:  Panahon ng Pagiging Magulang
date:   18/05/2019
---

### Basahin Para sa Pag-aaral sa Linggong Ito
Genesis 18:11; Jeremias 31:25; Mateo 11:28; Awit 127; Kawikaan 22:6; 1 Samuel 3:10-14; Filipos 3:13.

> <p>Talatang Sauluhin</p>
> “Narito, ang mga anak ay isang pamana mula sa Panginoon, ang bunga ng sinapupunan ay isang gantimpala” (Awit 127:3).

Ang mga panganganak ay karaniwan, normal na nagaganap, at kadalasan ay hindi natin laging napapahalagahan ang kahanga-hangang ito. Isipin kung ano ang naramdaman ni Eva habang hawak ang sanggol na si Cain sa kanyang mga bisig. Ang mga pagbabagong naranasan niya sa kanyang lumalagong katawan sa loob ng mga buwan na iyon, ang sobrang kirot ng panganganak, at pagkatapos ay makita ang maliit na sanggol na ito, na katulad na katulad nila, ngunit walang kakayahan. Isang napakagandang karanasan ito para kay Sarah, na sa kanyang edad na 90s at sobra nang nakalipas sa panahon ng panganganak, para pag-isipan sa harap ng kanyang anak na si Isaac; marahil ay lagi siyang napapatawa sa tuwing nabibigkas niya ang kanyang pangalan. Matapos niyang idalangin na magkaron ng isang anak na lalaki na hindi natin alam kung gaano katagal, hinawakan ni Hannah si Samuel at sinabing, “’Dahil sa batang ito ako ay nanalangin, at ipinagkaloob sa akin ng Panginoon ang aking kahilingan na idinulog sa kanya.’” (1 Samuel 1:27). Ang pagtataka sa puso ni Maria, habang isang kabataang babae pa siya, habang yakap ang kanyang anak na lalaki, ang Anak ng Diyos, na may pinagsamang pagkamangha at takot.

Kasabay nito, hindi lahat ay may pribilehiyo, at responsibilidad, na kasama ng pag-aalaga ng bata. Sa linggong ito ay gugugol tayo ng panahon para tuklasin ang panahon ng pagiging magulang pati na rin ang mga hamon, takot, kasiyahan, at kagalakan [na kasama nito].

_*Pag-aralan ang liksyon sa linggong ito bilang paghahanda sa Sabbath, Mayo 25._