---
title:  Karagdagang Kaisipan
date:   24/05/2019
---

“Kailangan mong maglaan ng oras upang makipag-usap at manalangin kasama ng iyong mga anak, at huwag mo dapat pahintulutan ang anumang hadlang sa panahong iyon ng pakikipag-ugnayan sa Diyos at sa iyong mga anak. Maaari mong sabihin sa iyong mga bisita, ‘binigyan ako ng Diyos ng isang gawain na gagawin, at wala akong panahon para sa pagtsitsismisan.’ Dapat mong madamang mayroon kang isang gawain para sa ngayon at sa walang-hanggan. Utang mo ang iyong unang tungkulin sa iyong mga anak.” – Ellen G. White, The Adventist Home, pp. 266, 267.

“Mga magulang, dapat mong umpisahan ang iyong unang aral ng disiplina habang ang iyong mga anak ay mga sanggol sa iyong mga bisig. Turuan silang ipasakop ang kanilang kalooban sa iyo. Ito ay maaaring gawin sa pamamagitan ng pantay na pakikitungo, at pagpapakita ng katatagan. Ang mga magulang ay dapat magkaroon ng perpektong kontrol sa kanilang sariling mga espiritu, at may malumanay ngunit may katatagan na bhubugin ang kalooban ng anak hanggang sa wala na itong aasahan pang iba pa kundi isuko ang kanilang kagustuhan. Ang mga magulang ay hindi nagsisimula sa panahon. Ang unang pagpapakita ng init ng ulo ay hindi nasusupil, at ang mga bata ay lumalaking matigas ang ulo, na nadaragdagan din kasama ng kanilang paglaki at napalalakas sa kanilang paglakas. – Ellen G. White, Testimonies for the church, vol. 1, p. 218.

**Mga Tanong Para sa Talakayan**

`1. Ano ang ibig sabihin ng maging “anak” ng Diyos? Paano natin mauunawaan ang larawang iyon, at anong kaaliwan ang maaari nating makuha mula rito?`

`2. Isang ama, matapos na isilang ang kanyang mga anak, ay nagsabi ng sumusunod: “Natutunan ko ang dalawang dakilang teolohikal na katotohanan ayon sa Biblia sa loob ng unang ilang taon matapos na isilang ang aking mga anak. Ang una ay ang katotohanan ng malayang kalooban; ang pangalawa, ang katotohanan ng makasalanang likas ng tao.” Paano naituro ng kanya ng mga maliliit na anak ang mga katotohanang ito?`

`3. Kailan ang naaangkop na panahon para hubugin ang kalooban ng mga bata? Paano ito dapat na gawin? Paano natin mahuhubog ang kalooban ng ating mga anak ayon sa panukala ng Diyos kung hindi naman tayo lubos na nagpapasakop ng ating sarili sa Diyos?`

`4. Pag-isipan ang tanong tungkol sa nag-iisang magulang. Ano ang mga praktikal na paraan para sa iyong iglesia, sa pangkabuuan, ay makatulong sa mga nag-iisang magulang na nagsisikap na mag-isang palakihin ang kanilang mga anak?`

`5. Ano ang mga paraan upang hikayatin ang mga magulang na mayroon gmga anak na naligaw mula sa pananampalataya?`