---
title:  Ang Pagiging Magulang Bilang Tagapagsanay sa Pagiging Alagad
date:   22/05/2019
---

`Basahin ang Genesis 18:18, 19 at 1 Samuel 3:10-14. Paghambingin ang dalawang amang ito. Ano ang naging resulta ng estilo ng kanilang pagiging magulang?`

Ang mga magulang ay may responsibilidad na turuang maging mga alagad ng kanilang mga anak, upang sila mismo ay maging mga alagad ni Jesus. May mga magulang na naniniwalang ang paraan para turuan at itama ang kanilang mga anak ay sa pamamagitan ng paglalapat ng pisikal na parusa â€“ kung mas matindi pa, mas mahusay ito (Kawikaan 22:15; 23:13; 29:15). Ang mga talatang tulad ng mga ito ay maling nagamit para abusuhin ang mga bata at pilitin silang maging ganap sa magpasakop, ngunit iyon ay madalas na humantong din sa rebelyon laban sa kanilang mga magulang at sa Diyos.

Ang Biblia ay nagtuturo sa mga magulang na mamahalang may kagandahang-loob (Efeso 6:4; Colosas 3:21) at turuan ang mga bata sa katuwiran (Awit 78:5; Kawikaan 22:6; Isaias 38:19; Joel 1:3). Bilang mga magulang nararapat nating itaguyod ang ating mga anak (2 Corinto 12:14) at magpakita ng magandang halimbawa para sundan nila (Genesis 18:19; Exodo 13:8; Tito 2:2). Sinabihan tayong mahusay na patnubayan ang ating mga sambahayan (1 Timoteo 3:4, 5, 12) at disiplinahin ang ating mga anak (Kawikaan 29:15, 17) habang kasabay nito ay ang pagpapakita ng pagmamahal ng Diyos (Isaias 66:13; Awit 103:13; Lucas 11:11).

Nakalulungkot na ang Biblia ay may mga ipinapahayag na mga kuwento nang pagiging magulang na nagkamali. Sina Isaac at Rebecca ay nagkaroon ng paboritismo sa kanilang mga anak na lalaki, sina Esau at Jacob (Genesis 25:28), at kalaunan nagpakita si Jacob nang parehong saloobin kay Jose (Genesis 37:3). Si Eli, kahit na isang relihiyosong pinuno, ay nabigong itama ang kanyang mga anak (1 Samuel 3:10-14). Si Samuel, na pinalaki rin ni Eli, ay lumitaw na isang amang may pagkukulang (1 Samuel 8:1-6). Si Haring David, sa pangangalunya at pag-utos ng isang pagpatay, ay naturuan ang kanyang mga anak na sundin ang kanyang halimbawa. Inihain ni Haring Manases ang kanyang mga anak sa mga demonyo (2 Hari 21:1-9), kagaya ng ginawa ni haring Ahaz (2 Hari 16:2-4).

Sa kabutihang palad, gayunman, makakakita rin tayo sa kasulatan ng sa Kasulatan ang ilang halimbawa ng mabuting pagiging magulang. Si Mordecai ay isang kahanga-hangang ama sa kanyang ampon na si Hadassah, si Reyna Ester (Ester 2:7), at si Job ay regular na nanalangin para sa kanyang mga anak (Job 1:4, 5). Sa lahat ng mga halimbawang ito, mabuti man at masama, maaari tayong makakuha ng mga aral sa pagiging magulang.

]Ano ang matututunan natin mula sa mga halimbawa ng pagiging magulang na nakikita natin sa Biblia? Sa anong mga paraan natin magagamit ang ilan sa mga prinsipyong ito sa ating pakikipag-ugnayan sa mga hindi natin mga anak?]