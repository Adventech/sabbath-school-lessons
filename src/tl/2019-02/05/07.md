---
title:  Karagdagang Kaisipan
date:   03/05/2019
---

Pagpapanatili ng puso sa langit. “Dapat na maging maingat ang mga Cristiano na kanilang panatilihin ang puso na may buong pagsisikap. Dapat nilang linangin ang pag-ibig para sa pagbubulay-bulay at magtaglay ng isang espiritung may debosyon. Marami ang tila nagkakait sa paggugol sa mga sandaling pagbubulay-bulay, pananaliksik ng mga Kasulatan, at pananalangin, na parang ang mga oras na ginamit dito ay nasayang. Sana makita mo ang lahat ng mga bagay na ito ayon sa liwanag ng Diyos para sayo; sapagkat iyong nang pahahalagahan at gagawing una ay ang kaharian ng langit. Upang ingatan ang iyong puso sa langit, na magbibigay ng lakas sa inyong mga katangian, at magbibigay ng sigla sa iyong mga katungkulan. Upang disiplinahin ang isip para manatili ito sa mga makalangit bagay, na magbibigay ng buhay at kasiglahan sa lahat ng ating mga ginagawa.… Tayo ay mga bansot sa ating mga espiritwal n amga kakayahan…. [Efeso 4:13.].” – Ellen G. White Comments, The SDA Bible Commentary, vol. 3, p. 1157.

**Mga Tanong Para sa Talakayan**

`1. Maraming Cristiano ang natuklasang nakatutulong ang isang grupong sumusuporta sa kanilang paghahangad na “bantayan ang kanilang mga puso” laban sa mga tukso. Sa anong paraan ito makadaragdag sa panalangin, pag-aaral ng Biblia, at pagtitiwala sa Banal na Espiritu? Sa ilang mga pagkakataon, bakit isang mabuting ideya ito na humingi ng propesyonal na tulong kung ang isang tao ay lumalaban sa mga tuksong magiging dahilan para magkasala sila, at parang hindi nila kayang pigilin?`

`2. Bilang isang klase, basahing malakas ang panghuling tanong sa araw ng Miyerkules. Pag-usapan ang implikasyon ng inyong magkakaibang sagot. Gaya ng maraming kahanga-hangang bagay na ibinigay sa atin ng Diyos, paanong ang tawanan at biruan ay maaaring baluktutin at baguhin tungo sa isang bagay na nakasasakit?`

`3. Kung ihahambing sa Kawikaan 31, anong katangian ng napapanahong kultura ang parang nagtatanghal sa mga babae? Paano tayo bilang mga tao ay maiingatan ang ating mga sarili sa pagsasagawa ng ganitong nakasisirang isipan?`

`4. Sa pangkalahatan, ano ang ilan sa mga isipang pangkultura tungkol sa buhay ng pamilya sa iyong lipunan na diretsong lumalaban sa mga prinsipyo ng Biblia tungkol sa buhay ng pamilya? Sa kabilang dako, mayroon bang isipang pangkulturang maaaring gamitin para patibayin ang ating pamilya?`