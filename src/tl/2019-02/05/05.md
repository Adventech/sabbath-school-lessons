---
title:  Mas Mabuti ba ang Buhay sa Isang Bubungan?
date:   01/05/2019
---

`Sa anong mga paraan gumagamit ng nakatatawang salita ang aklat ng Kawikaan sa ilang mga nakakainis na pamumuhay sa pamilya? Kawikaan 21:9, 19; 27:15, 16. Anong epekto mayroon ang nakakatkawang salitang ito?`

Isinasaalang-alang ng ilang kawikaan ang mga paraan kung paano natin pakikitunguhan ang isa’t isa sa malapit na mga relasyon. Binabanggit nila ito sa magandang paraan na may halong biro, na tulad sa isang walang pakialam na kaibigan na “umaawit ng mga awit sa pusong maabigat” (Kawikaan 25:20) at tulad sa isang maagang magising na kapamilyang “pinagpapala” ang mga tulog pa “ng isang malakas na boses” (Kawikaan 27:14). Ang mga asawang babaing nagbabasa ng mga talatang tungkol sa mga palaaway na babae ay maaaring gustong magdagdagg ng ilang “mga kawikaan” tungkol sa mga lalaki! Maaari silang gumanti na ang ganitong kawikaan ay nagpapalala sa tunay na problema ng ganitong mga kawikaan sa pagsinta sa tanging mga babae kahit na ang mga asawang lalaki, na may bahaging responsibilidad sa kapaligiran ng tahanan, ay pantay na may kakayahang makipagtalo. (Isipin kung ano ang hitsura na mamuhay sa tahanan nina Caiaphas at ni Annas!)

Nakatutulong ang isang masayahing puso. Ang pagkamapagpatawa sa pamumuhay pamilya ay isang mabuting baya. Ang pagpapatawa ay nagpapadulas ng makinarya ng pamumuhay, at tumutulong para bawasan ang pagod at kapinsalaan. “Isang mabisang gamot masayang puso, ngunit ang bagbag na diwa, sa mga buto’y tumutuyo” (Kawikaan 17:22). Kinukuha ng Kawikaan ang sarili nitong gamot sa buong aklat at binigyan tayo ng pahintulot na tumawa sa ilang mga kaugalian na nakakainis at nakayayamot. Marahil kapag tayo ay ngumiti (o sumimangot ng kaunti kung ang biro ay tungkol sa atin), tayo ay nasa mabuting lugar para pag-usapan nag mga asal a ugali na nakabubuwisit o nakayayamot sa atin. Sa kabilang dako, dapat huwag gamitin ang biro para pagaanim o lampasan ang mga bagay na dapat bigyan ng mabigat na pansin.

Ang isang mababang lagnat ay maaaring sintomas ng isang mabigat na sakit. Ang pag-aaway, laging pag-angal, at pagrereklamo ay maaaring tanda na mayroong isang kinikimkim na galit sa isa o higit pang miyembro ng pamilya, marahil ito ay bunga ng mahirap na pakikipagkapwa o pakikipag-usap ng kasama. Kung malunasan ang impeksyon, ang sintomas ay mawawala. Sa mga pamilya, sa halip na iwasan ang problema o ang bawat isa, ang mga miyembro ay dapat na magtatag sa ibabaw ng kanilang pag-ibig para sa Panginoon at sa kanilang pagtatalaga sa isa’t isa para pag-usapan ang kanilang mga pangangailangan at damdamin, pag-usapan ang pinag-ugatan ng kanilang galit, at alisin lahat ito.

Bakit napakaimportante ang tawanan sa tahanan? Paano ito magagamit sa kabutihan, o paano ito mababaluktot at magagamit para sa kasamaan? Dalhin ang iyong sagot sa klase.