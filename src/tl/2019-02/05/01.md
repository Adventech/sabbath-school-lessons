---
title:  Matatalinong ayo Para sa mga Pamilya
date:   27/04/2019
---

### Basahin Para sa Pag-aaral sa Linggong Ito
Kawikaan 5:3-14; Mateo 19:5; 1 Corinto 7:3, 4; Kawikaan 13:22; 14:26; 17:22; 23:13; 31:10-31.

> <p>Talatang Sauluhin</p>
> “Sa Panginoon ay buong puso kang magtiwala, at huwag kang manaling sa sarili mong pang-unawa. Sa lahat ng iyong mga lakad siya’y iyong kilalanin, at itutuwid niya ang iyong mga landasin” (Awit 85:13).

Saan mang bahagi ng buhay tayo naroroon, siyempre tayong lahat ay nagsimula kasama ang ating ina at ama, anuman ang klase ng relasyon, kung mayroon man, ang mayroon tayo sa kanila pagkatapos ng ating pagkapanganak. Sa kabilang dako, may ilang tao, maliban sa ating mga kapatid o kamag-anak, na hindi nagkaroon ng sariling pamilya, maliban sa mga taong kasama nilang lumaki.

Anuman ang ating sitwasyon, anuman ang bahagi ng ating buhay, ang aklat ng Kawikaan ay naglalaman ng pinagsama-samang mga tagubilin, mga tula, mga tanong, at mga matalinong kasabihan. Ang relasyon sa pamilya ay direktang tinalakay, at mayroon pang ibang matalinong payo ang magagamit sa tahanan. Sa katunayan, ang Kawikaan ay itinuring na dokumento para sa pamilya na kung saan ang susi ng isang makadiyos na buhay ay ipinamamana mula sa magulang tungo sa anak. Kung paanong ang magulang ay sumusulat ng liham na may payo sa anak na lalaki o babaing paalis para mag-aral sa kolehiyo, o magtatag ng sariling tahanan, o papasok sa isang trabahong malayo sa tahanan, kaya ang Kawikaan ay nagsasalita mula sa magulang para sa anak: “Anak ko, dinggin mo ang turo ng iyong ama, at huwag mong pabayaan ang aral ng iyong ina” (Kawikaan 1:8). Pinapayuhan ng Deuteronomio ang mga magulang na sabihin ang kanilang pinapaniwalaan sa kasunod na henerasyon. Ito ang ginagawa ng Kawikaan. Sa pagsusumamo ng ama, nariring nating ang tinig ng Amang nasa langit na tinatawagan tayo para matuto.

_*Pag-aralan ang liksyon sa linggong ito bilang paghahanda sa Sabbath, Mayo 4._