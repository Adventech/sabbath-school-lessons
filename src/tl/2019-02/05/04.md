---
title:  Pagtutuwid na Mayroong Pag-ibig
date:   30/04/2019
---

`Ano ang itinuturo ng Kawikaan tungkol sa kahalagahan ng disiplina at pagtutuwid sa isang bata? Kawikaan 10:17; 23:13, 14; 29:1; 29:15.`

Minsan dinidisiplina ng mga magulang ang kanilang mga anak para ikintal sa kanila ang mga ugaling hindi katanggap-tanggap sa lipunan, para parusahan dahil sa pagsuway, o kahit na ipahayag ang kanilang sama ng loob kapag napahiya. Ngunit ano nga ba ang layunin ng Diyos tungkol sa pagdidisiplina ng mga batang miyembro ng Kanyang pamilya? Inilalapat ng Kawikaan ang disiplina ayon sa konteksto ng pag-asa para sa hinaharap (Kawikaan 19:18). Alam ng makadiyos na mga magulang na ang mga bata ay mayroong likas na makasalanan. At tanging isang kapangyarihan lamang ang makatutulong sa kanila dito, at ito ang kapangyarihan ni Cristo (tingnan ang Ellen G. White, Education, p. 29). Ang misyon ng pagiging Cristianong magulang, kasama ang pagdidisiplina, ay ihatid ang mga bata sa Diyos.

Pagsuprota sa isang malambot na halaman. Sa pamamagitan ni Cristo ang disiplina ay hindi makikitang parusa, ni isang pagpapahayag ng awtoridad, kundi bilang tumutubos na pagtutuwid. Ang panukala ng Diyos ay ang nagmamahal na mga magulang, dahil alam ang lakas ng kasalanan, ay patnubayan ang mga hakbangng mga bata tungo kay Cristo. Ang mga nagmamahal na magulang ay nagtutuwid nang may kabaitan at may katatagan, at pinipigilan at pinapatnubayan ang mga anak habang sila ay bata pa, kung paaano sumuporta ang hortikulturista sa isang bagong tanim na puno, hanggang sa ang pagpipigil sa sarili ay makita at ang isang kabataan ay magtiwala sa Diyos at makiisa sa banal na panukalang kaligtasan, paglago, at pagkahinog.

`Anong mensahe para sa mga magulang ang makikita sa Kawikaan 13:24; 23:13, 14?`

Ang lahat ay nasabi, mayroon lamang kaunting talata ang bumanggit ng “pamalo” (salitang Hebreo na “shebet”) sakonteksto ng pagdisiplina sa mga bata. Kilala sa Cristianong literatura sa pagiging magulang ang paniniwalang ang paggamit ng mga magulang sa pamalo ay dapat maging katulad ng makalangit na Pastol na ginagamit ito para gabayan ang Kanyang kawan (Awit 23:4). Sa ibang dako tumuturo ang Kasulatan sa matiyagang pagtuturo, hindi patuloy na halimbawa, mabuting komunikasyon, at malapit na mga ugnayan para sa pag-impluwensya sa mga bata tungo sa pagbabago (Deuteronomio 11:18, 19). Mahalagang maramdaman ng nbatang sila’y minamahal ng kanilang mga magulang para ang maging epekto sa kanilang ng disiplina ay pagtutuwid at pagliligtas (Kawikaan 13:24).

`Kapag hindi tumama ang disiplina sa inaasahan nitong layunin dahil sa pagiging malupit o hindi pagkaunawa, paano mailalagay ng mga magulang sa tama ang mga bagay na ito sa kanilang mga anak?`