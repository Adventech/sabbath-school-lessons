---
title:  Ang Isang Tunay na Mayamang Asawang Babae
date:   02/05/2019
---

`Nagtatapos ang Kawikaan na may papuri sa isang asawang babae na may ma-rangal na karakter. Kilalanin ang mga pinuring katangian at mga kalidad.`

Espesyal ang babaing inilarawan, at gayundin ang tula. Ang bawat talatang nagmula sa kawikaan 31:19 ay nagsisimula sa isa sa 22 letra ng alpabetong Hebreo. Ang isang pandama mula sa pagpaparangal na ito sa isang karapat-dapt na asawang kahit na ang buong pambansang alpabeto ay bahagyang nakapagbibigay ng isang sapat na balangkas upang maayos siyang itanghal!

Idinidiin ng Kawikaan na ang pag-aasawa ng isang mabuting kapareha ay nakikita sa kasabihan ng mga rabi: “A tahanan ng isang lalaki ay ang kanyang asawang babae.” “Ang mabuting babe ay korona ng kanyang asawa, ngunit parang kabulukan sa kanyang mga buto kung kahihiyan ang dulot niya” (Kawikaan 12:4). Ang dulo ng Kawikaan ay idealistikang umiikot sa larawan ng isang [asawang babae], na maraming iba- ibang kakayahan: sa pagyari ng kasuotan, pagbili ng lupain, agrikultura, tahanan at pamamahala ng pananalapi. Samantala, inaalagaan niyang mabuti ang kanyang pamilya. Minamahal at pinupuri nila siya.

Ang ganitong karaming talento ay hindi dapat asahan sa bawat babae, hindi rin ito pamantayan para gawing sukatan ng mga asawang lalaki sa kanilang mga asawa. Sa halip, sa pamamagitan ng paghahayag ng ganitong mga kakayahan at mga katangian, ipinapahiwatig ng Kawikaan kung ano ang pinakamahalaga atpangkalahatang may kaugnayan sa mga babae, gayundin sa mga lalaki, ang mga katangian na mapagkakatiwalaan, maawain, maaasahan, katapatan, kabaitan, at kasipagan. Ang sekreto sa ganitong buhay, ayon sa Kawikaan 31:30, ay siya’y “babaing natatakot sa Panginoon.”

Sa Kawikaan 31:10 ang salitang “butihin,” o “marangal na karakter,” ay nangangahulugang “lakas” “kapangyarihan” o “kayamanan.” Ito ay isinalin bilang “yaman” sa Awit 62:10 at inilarawan ang mga tauhan ni Josue bilang “mga mandirigma” (Josue 1:14). Pinuri ni Boaz si Ruth bilang “karapat-dapat” (Ruth 3:11). Sa Kawikaan 31:10 mayroong pagpapalitan ng salita tungkol sa konsepto ng “kayamanan.” Ang tunay na kayamanan ay nakasalalay sa karakter integridad at pagkatakot sa Panginoon. Ito ay lubos na lampas sa halagang makikita sa mamahaling bato.

`Sinio ang ilan sa mga babaing may kagitingan at kabutihan na nakaimpluwensya sa iyong buhay? Paano mo palalawakin ang listahan ng karakter, katangian, kabutihan, at mga kapasidad ng babaing makadiyos?`