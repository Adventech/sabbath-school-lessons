---
title:  Isang Panawagan sa mga Ama
date:   29/04/2019
---

**Pansinin ang mga katangian ng pag-uugali ng mga amang inilalarawan sa Kawikaan na maaaring magkaroon ng matagalang epekto sa mga anak:**

`Kawikaan 13:22; 27:23, 24`

`Kawikaan 14:26`

`Kawikaan 15:1, 18; 16:32`

`Kawikaan 15:27`

`Kawikaan 29:17`

Ang mga karakter ng mga ama ay mayroong direktang epekto sa kanilang mga anak at sa pamanang ipinapasa sa kanila. Inaasahan ng mga anak ang kanilang ama para sa suporta, tapat na pagmamahal, gabay, at halimbawa. Pinararangalan ng Kawikaan ang mga amang maaasahang tagapagbigay at matalinong tagapangasiwa ng kayamanan ng pamilya. Marami ang paraan na “ang sakim… ay gumagawa n ggulo sa kanyang sariling sambahayan” (Kawikaan 15:27); dapat na unahin ng mga ama ang pamilya kaysa sa trabaho. Ang makadiyos na ama ay dapat na matiyaga at nagpipigil sa kanyang damdamin. Kanilang iginagalang ang pagtitiwala ng mga anak sa kanya. Kanyang dinidisiplina ang kanyang mga anak, ngunit maingat na abusuhin ang kanyang katayuan na may awtoridad. Mas mahalaga, ang mga dedikadong ama ay may pagnanais na sumunod Diyos, na masusupil sa pamamagitan ng Kanyang pagmamahal at ng Kanyang Salita, upang mapatnubayan nila ang kanilang mga anak sa tamang daan.

Sa katapusan, ang pinakamahalagang bagay na magagawa ng isang ama para sa kanyang mga anak, ay mahalin ang kanilang ina. Ang kanyang katapatan at patuloy na pagmamahal para sa kanya, o ang kakulangan nito, ay kakikitaan ng epekto sa katauhan ng mga bata kahit na sa kanilang pagtanda.

Sa Kawikaan, ang katapatan sa Diyos, aktapatan sa pag-aasawa at pamilya, at integridad sa sariling personal at pagkomunidad na buhay ay mga susing tema. Ang tagumpay sa lahat ng bagay ay nakadepende sa kondisyon ng indibidwal na puso. Ang mga pang-aakit ng kasalanan – kahiman pagtatalik, katamaran, kayamanan, o kapangyarihan – ay masagana, ngunit ang matalinong asawa at ama ay humihingi sa Diyos ng tulong para patuloy na magkaroon ng tamang pagpili.

`Paano ang mga prinsipyong pang-moral na sinabi rito ay mahalaga para sa kaninuman, isa ka mang ama o hindi? Paanong ang iyong mga kilos, mabuti man o masama, ay nakaaapekto sa iba, lalo na sa mga anak? Sa anong mga paraan ka dapat maging mas maingat?`