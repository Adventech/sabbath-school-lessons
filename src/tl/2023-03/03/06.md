---
title:  Si Jesus, ang Lahat ng Bagay, at ang Kanyang Iglesya
date:   13/07/2023
---

Nakita ng mga sinaunang Kristiyano sa Awit 110:1 ang isang propesiya ng kadakilaan ni Jesus: “Sinabi ng PANGINOON sa aking PANGINOON: ‘Maupo ka sa aking kanan, hanggang sa gawin ko ang iyong mga kaaway na tuntungan ng iyong mga paa’” (ESV). Binasa nila ang Awit 8 sa parehong paraan, na may paninindigang "inilagay ng Diyos ang lahat ng bagay sa ilalim ng kanyang mga paa," (Awit 8:6, ESV), ang mga paa ng "anak ng tao" (Awit 8:4, ESV). Habang sila ay naniniwala na ang mga kapangyarihan ng kadiliman sa makalangit na mga lugar ay nasa ibabaw ng kanilang mga ulo at nagbabanta na sila ay sakupin, pinanghawakan nila ang katotohanan na ang mga kapangyarihang iyon ay nasa ilalim ng mga paa ni Cristo.

Pansining mabuti na nang “inilagay ang lahat ng bagay sa ilalim ng kanyang [Jesus] mga paa,” ang Ama ay “ibinigay siya bilang ulo ng lahat ng mga bagay sa iglesya” (Efeso 1:22, ESV; ihambing ang “ibinigay Siya upang maging ulo sa lahat ng bagay. sa igleaya,” NKJV). Bagaman ang “lahat ng bagay” ay isang unibersal, inklusibong termino, nasa isip pa rin ni Pablo ang “mga kapangyarihan” na binanggit sa Efeso 1:21. Ang lahat ng bagay—ang kosmiko, supernatural, kasama ng espirituwal na mga kapangyarihan—ay nasa ilalim ng mga paa ni Cristo, na sumusunod sa Kanya.

`Anong mga pakinabang ang ibinibigay ng pagdakila kay Cristo sa trono ng kalangitan, at ng Kanyang pamamahala sa lahat ng bagay sa langit at sa lupa, para sa Kanyang iglesya? Efeso 1:22, 23.`

Ginawa ng Diyos si Cristo na matagumpay sa lahat ng masasamang kapangyarihan. Ang iglesya, na malapit na kinilala kay Cristo at pinagkalooban Niya ng lahat ng kailangan nito,  ginagarantiyahan  nito ang tagumpay laban sa mga kalaban na iyon. Ang kapangyarihan ng Diyos, na ipinakita sa muling pagkabuhay at Kanyang kadakilaan sa bawat kosmikong kapangyarihan, ay ginawang aktibo para sa iglesya. Ibinigay ng Diyos ang nagwaging Cristo sa iglesya, na lubos na kaisa Niya upang tawaging Kanyang katawan.

Bilang mga mananampalataya, paano natin malalaman ang dakilang Cristo at mararanasan ang kapangyarihan ng Diyos sa ating buhay? Hindi tuwirang tinalakay ni Pablo ang anumang mekanismo o estratehiya kung saan ito nagaganap. Gayunman, ito’y nagpapahiwatig na ang sipi ay bahagi ng isang “ulat ng panalangin.” Naniniwala si Pablo na sasagutin ng Diyos ang kanyang panalangin. Pinagtibay niya ang bisa ng pagdiriwang ng kapangyarihan ng Diyos, na inihayag kay Cristo, sa sariling presensya ng Diyos at hinihiling na ito ay maging aktibo sa buhay ng mga mananampalataya.

`Ano ang iyong sariling karanasan sa kapangyarihan ng panalangin? Ibig sabihin, hindi lang sinagot na mga panalangin kundi panalangin sa pangkalahatan, at paano tayo inilalapit ng panalangin sa Diyos at sa kapangyarihang inialay sa atin kay Jesus?`