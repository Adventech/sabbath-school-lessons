---
title:  Ang Kapangyarihan ng Dinakilang Jesus
date:   08/07/2023
---

### Basahin para sa Pag-aaral Linggong Ito
Efeso 1:15–23; Efeso 3:14–21; 1 Tesalonica 5:16–18; Deutoronomio 9:29; 1 Corinto 15:20–22; Awit 110:1.

> <p>Talatang Sauluhin</p>
> Sa pamamagitan ng Banal na Espiritu, maaaring malaman ng mga mananampalataya “kung ano ang di-masukat na kadakilaan ng Kanyang kapangyarihan sa atin na sumasampalataya, ayon sa paggawa ng kapangyarihan na Kanyang lakas. Kanyang isinagawa ito kay Cristo, nang kanyang muling buhayin siya mula  sa mga patay at pinaupo sa kanyang kanan sa sangkalangitan.” (Efeso 1:19, 20).

Tila ang mga tao ay palaging nagsisikap maabot ang higit pang kapangyarihan. Ang tagagawa ng sasakyang Devel Motors, halimbawa, ay nagpakita ng pang-unang modelo ng Devel Sixteen nito, isang sasakyan na may 16-cylinder, 12.3 litro na makina na gumagawa ng higit sa 5,000 horsepower. Kung hindi iyon sapat, isaalang-alang ang semi-truck ng Peterbilt na mayroong tatlong Pratt & Whitney J34–48 na makina ng jet. Ipinagmamalaki ang 36,000 horsepower, ang trak ay tumatakbo ng isang kwarter na milya sa loob ng 6.5 na segundo, at regular na umabot sa 376 na milya bawat oras bago gamitin ang dalawang parasyut nito.

Sa kabaligtaran, idinadalangin ni Pablo ang mga mananampalataya sa Efeso, na nasa ilalim ng tukso na humanga sa iba't ibang kapangyarihan at diyos ng kanilang kultura, na maranasan sa pamamagitan ng Banal na Espiritu ang kalawakan ng kapangyarihang inilalaan ng Diyos sa kanila na na kay Cristo. Ang banal na kapangyarihang ito ay hindi nasusukat sa “horsepower”, o mahika, ngunit makikita sa apat na pagbabago sa mundo, at mga kaganapan sa kasaysayan ng kaligtasan: (1) ang muling pagkabuhay ni Jesus; (2) ang Kanyang kadakilaan sa trono ng Diyos; (3) lahat ng mga bagay ay inilagay sa pagsunod kay Cristo; (4) si Cristo ay ibinigay sa Iglesya bilang Ulo nito (Efeso 1:19–23).

Sa pagsasaalang-alang sa apat na pangyayaring ito, maaaring magsimulang maunawaan ng mga mananampalataya—at maranasan—ang malawak na saklaw ng kapangyarihang ginagamit ng Diyos para sa kanila.

_*Pag-aralan ang liksyon sa linggong ito bilang paghahanda para sa Sabbath, Hulyo 15._