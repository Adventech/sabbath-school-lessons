---
title:  Karagdagang Kaisipan
date:   14/07/2023
---

Pag-aralan ang dalawang paglalarawang ito ng kadakilaan ni Cristo mula sa mga isinulat ni Ellen G. White:

“Nang dumaan si Cristo sa loob ng makalangit na mga pintuan, Siya ay iniluklok sa gitna ng pagsamba ng mga anghel. Sa sandaling natapos ang seremonyang iyon, ang Banal na Espiritu ay bumaba sa mga disipulo sa masaganang agos, at si Cristo ay tunay na niluwalhati, maging ng kaluwalhatiang taglay Niya kasama ng Ama mula sa walang hanggan. Ang pagbuhos ng Espiritu sa panahon ng Pentecostes ay siyang komunikasyon ng Langit na ang inagurasyon ng Manunubos ay natupad. Ayon sa Kanyang pangako ay ipinadala Niya ang Banal na Espiritu mula sa langit sa Kanyang mga tagasunod bilang tanda na Siya, bilang saserdote at hari, ay tumanggap ng lahat ng awtoridad sa langit at sa lupa, at Siya ang Pinahiran sa Kanyang bayan.”—THE ACTS OF THE APOSTLES, pp. 38, 39.

“Ang mga bisig ng Ama ay yumakap sa Kanyang Anak, at ang salita ay ibinigay, ‘Sambahin Siya ng lahat ng mga anghel ng Diyos.’ Hebreo 1:6. “Na may kagalakan na hindi masabi, kinikilala ng mga pinuno at mga pamunuan at mga kapangyarihan ang kataas-taasang kapangyarihan ng Prinsipe ng buhay. Ang hukbo ng anghel ay nagpatirapa sa harap Niya, habang ang masayang sigaw ay pumupuno sa lahat ng mga looban ng langit, 'Karapat-dapat ang Kordero na pinatay upang tumanggap ng kapangyarihan, at kayamanan, at karunungan, at lakas, at karangalan, at kaluwalhatian, at pagpapala.' Apocalipsis 5:12.

“Ang mga awit ng pagtatagumpay ay nakikihalubilo sa musika mula sa mga alpa ng anghel, hanggang sa ang langit ay tila umapaw sa kagalakan at papuri. Nagtagumpay ang pag-ibig. Ang nawala ay natagpuan. Ang langit ay umaalingawngaw sa mga matayog na tinig na nagpapahayag, ‘Pagpapala, at karangalan, at kaluwalhatian, at kapangyarihan, ay sumakaniya na nakaupo sa trono, at sa Kordero magpakailanman.’ Apocalipsis 5:13.”—THE DESIRE OF AGES, pp. 834, 835.

**Mga Tanong Para sa Talakayan**:

`Pagnilayan ang “ngayon” at “hindi pa” ng kadakilaan ni Jesus. Sa anong diwa si Jesus ay Panginoon na ng “lahat ng bagay,” na may mga kapangyariha ng demonyo na nagpapasakop sa Kanya—samakatuwid ay ang “ngayon”? At sa anong diwa tumitingin ang Kanyang buong paghahari sa lahat ng mga bagay sa hinaharap—ang “hindi pa”? (Tingnan sa 1 Cor. 15:24–28.)`

`Hanggang saan ka nabubuhay sa liwanag ng pamamahala ni Cristo sa lahat ng bagay? O hanggang saan ka nabubuhay sa ilalim ng awtoridad ng iba pang mga kapangyarihang ito, ang mga bumagsak na kapangyarihan, na ang awtoridad ay patuloy na humihina? Paano mo malalaman kung alin ang alin, at paano ka makakatakas sa mga puwersa ng kasamaan na bagaman tiyak na natalo na, ay laganap pa rin sa ating mundo?`