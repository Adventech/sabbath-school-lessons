---
title:  Ang Dakila at Nakasentro Kay Cristong Plano ng Diyos
date:   04/07/2023
---

`Ano ang “plano ng Diyos para sa kapuspusan ng panahon” at gaano kalawak ang naaabot nito? Efeso. 1:9, 10.`

Gumamit si Pablo ng tatlong pamagat tungkol sa plano ng Diyos. Ito ay (1) “ang misteryo ng Kanyang kalooban,” (2) “ang Kanyang layunin,” at (3) “isang plano para sa kapuspusan ng panahon” (ESV, sa Tagalog). Ano ang pinakahuli, pangwakas na plano ng Diyos? Ang pag-isahin ang lahat, saan man, kay Jesus.

Ang terminong ginamit ni Pablo upang ilarawan ang plano ay nakakapukaw ng pansin (Griyego, anakephalaiosasthai), upang “ipaalam” o “buurin” ang lahat ng bagay kay Cristo. Sa sinaunang kasanayan sa pagtutuos, dapat ay “magdagdag” ka ng hanay ng mga numero at ilagay ang kabuuan sa itaas. Pinangungunahan ni Jesus ang pangwakas, panghuling panahong plano ng Diyos. Ang planong ito na naka-sentro kay Cristo ay ginawa “bago ang pundasyon ng sanlibutan” (Efeso 1:4), at napakalawak na sinasaklaw nito ang lahat ng panahon (“ang kapuspusan ng panahon,” NKJV, sa Tagalog) at espasyo (“lahat ng mga bagay . . . mga bagay sa langit at mga bagay sa lupa,” ESV, sa Tagalog). Inihahayag ni Pablo ang pagkakaisa kay Cristo bilang ang dakila, banal na layunin para sa sansinukob.

Sa pagtalakay ng “plano ng Diyos sa kapuspusan ng panahon” (Efeso 1:10, ESV, sa Tagalog), ibinahagi ni Pablo ang tema na kanyang hahabihin sa kabuuan ng sulat. Sinimulan ng Diyos ang Kanyang plano na pag-isahin ang lahat ng mga bagay, na nag-ugat sa kamatayan, pagkabuhay, pag-akyat sa langit, at kadakilaan ni Jesus (Efeso 1:15-2:10), sa pamamagitan ng pagtatatag ng iglesya at pag-iisa dito ng magkakaibang elemento ng sangkatauhan, mga Judio at mga Hentil (Efeso 2:11-3:13).

Sa ganitong paraan, ang iglesya ay nagbababala sa mga masamang kapangyarihan na ang plano ng Diyos ay isinasakatuparan at ang kanilang naghahating pamumuno ay magwawakas (Efeso 3:10). Gaya ng sinasabi ng Biblia sa ibang bahagi: “Sapagkat ang diyablo’y bumaba sa inyo na may malaking poot, palibhasa’y alam niya na maikli na lamang ang kanyang panahon” (Apocalipsis 12:12).

Ang huling kalahati ng sulat ni Pablo ay nagbukas sa isang marubdob na panawagan sa pagkakaisa (Efeso 4:1-16) at nagpatuloy na may mahabang payo na iwasan ang pag-uugali na sumisira sa pagkakaisa at, sa halip, bumuo ng pagkakaisa sa mga kapwa mananampalataya (Efeso 4:17-6:9). Nagtapos si Pablo sa isang masiglang imahe ng iglesya bilang nagkakaisang hukbo, na nakikilahok na may kasigasigan sa pakikipagpayapaan sa pangalan ni Cristo (Efeso 6:10-20).

`Paano mo kikilalanin at ipagdiriwang na ang pagtubos na naranasan mo kay Cristo Jesus ay bahagi ng isang bagay na malawak at engrande, isang mahalagang bahagi ng pinag-aralan at pinakahuling plano ng Diyos na pag-isahin ang lahat ng mga bagay kay Cristo?`