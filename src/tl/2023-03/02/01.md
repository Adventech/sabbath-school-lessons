---
title:  Ang Dakila at Nakasentro Kay Cristong Plano ng Diyos
date:   01/07/2023
---

### Basahin Para sa Pag-aaral sa Linggong Ito
Efeso 1:3-14; Efeso 2:6; Efeso 3:10; Colosas 1:13, 14; Deuteronomio 9:29.

> <p>Talatang Sauluhin</p>
> “Purihin nawa ang Diyos at Ama ng ating Panginoong Jesu-Cristo, na siyang nagpapala sa atin kay Cristo ng bawat pagpapalang espirituwal sa sangkalangitan” (Efeso 1:3).

Dalawampu’t limang taon matapos maging kauna-unahang tao na nakalakad sa buwan, sumulat ng pasasalamat si Neil Armstrong sa malikhaing pangkat na nagdisenyo ng spacesuit, ang Extravehicular Mobility Unit (EMU), kung saan ginawa niya ang mga makasaysayang hakbang na iyon. Tinawag itong pinakanakuhanan ng larawan na spacecraft sa kasaysayan" at nagbibirong sinabi na nagtagumpay ito sa pagtatago mula sa paningin ng "pangit nitong sakay", pinasalamatan ni Armstrong ang "EMU Gang" sa Johnson Space Center para sa "matibay, maaasahan, at halos lapat" na kasuotan na nag-ingat ng kanyang buhay, na nagdala sa kanila ng “ika-apat na bahagi ng isang siglong halaga ng pasasalamat at pagbati.”

Sinimulan ni Pablo ang kanyang sulat sa mga taga-Efeso sa isang maringal na pasasalamat, pinupuri ang Diyos para sa mga pagpapalang ibinuhos Niya, mga pagpapalang mahalaga sa buhay ng mga mananampalataya gaya ng isang spacesuit para sa isang taong naglalakad sa buwan.  Pinangatuwiranan ni Pablo na ang Diyos ay patuloy na gumagawa sa mga mahahalagang pagpapalang ito mula pa noong “bago itinatag ang sanlibutan” (Efeso 1:4) at pinupuri ang Diyos sa paggawa sa bawat panahon para sa mga mananampalataya.

Ang pambungad ni Pablo dito ay ginawang natatanging mahalaga ang Efeso sa pagpapakita ng halimbawa kung paano sambahin at purihin ang Diyos dahil sa maraming pagpapala na kaniyang ipinagkaloob.

_*Pag-aralan ang liksyon sa linggong ito bilang paghahanda para sa Sabbath, Hulyo 8._