---
title:  Ngayo’y Muling Nabuhay, Umakyat saLangit, at Itinaas Kasama ni Cristo
date:   18/07/2023
---

“Ngunit ang Diyos, palibhasa’y mayaman sa awa, dahil sa kanyang malaking pag-ibig sa atin” (Efeso 2:4). Narito, sa dalawang makapangyarihang salita, “ngunit ang Diyos,” si Pablo ay umikot mula sa kanyang nakalulungkot na larawan ng nakaraang buhay ng kanyang mga tagapakinig (Efeso 2:1–3) patungo sa bago, puno ng pag-asang realidad na nagmarka sa kanilang buhay bilang mga mananampalataya (Efeso 2:4–10).

`Sa anong kahulugan nakikibahagi ang mga mananampalataya sa muling pagkabuhay, pag-akyat sa langit, at pagdakila kay Cristo? Kailan nangyayari ang pakikibahaging ito? Efeso 2:6, 7.`

Ating napansin na ang Efeso ay isang sulat na nakababad kay Cristo na nagbibigay diin sa pagkakaisa ng mga mananampalataya kay Cristo. Sa Efeso 2:5 at 6, pinalawak ni Pablo ang temang ito  sa pamamagitan ng paglalagay ng tatlong tambalang pandiwa upang ilabas ang nakamamanghang katotohanan na sa pamamagitan ng mga pagkukusa ng Diyos, ang mga mananampalataya mismo ay nakikibahagi sa mahahalagang kaganapan sa kasaysayan ng kaligtasan na nakasentro sa Mesiyas, si Jesus.

Ang mga mananampalataya ay: (1) muling nabuhay kasama ni Cristo; (2) muling ibinangon kasama ni Cristo (na maaring ginagamit ni Pablo upang ipahiwatig ang pakikibahagi ng mga mananampalataya sa pag-akyat ni Cristo sa langit); (3) nakaupo kasama ni Cristo “sa mga makalangit na dako,” nangangahulugang ang mga mananampalataya ay nakikibahagi sa “pagkaupo” ni Cristo sa trono ng sansinukob. Sila ay kapwa dinakila kasama ni Jesus.

Upang pahalagahan ang kapangyarihan ng argumento ni Pablo, dapat nating balikang tanaw ang Efeso 1:19–23 at alalahanin na sa Kanyang kamatayan, pagkabuhay na mag-uli, pag-akyat sa langit, at kadakilaan, natamo ni Cristo ang tagumpay laban sa lahat ng masama at espirituwal na kapangyarihan, ang mismong mga dating nangingibabaw sa buhay ng mga mananampalataya. Sa muling pagkabuhay, pag-akyat sa langit, at pagdakila kay Jesus, ang mga kapangyarihang ito—bagaman aktibo pa rin at nagbabanta sa pamumuhay ng tao—ay lubusang napagtagumpayan. Ang sansinukob ay lumipat. Ang realidad ay nabago. Ang mga mananampalataya ay hindi mga tagapanood lamang ng mga pangyayaring ito kundi personal at malapit na kasangkot dito. Na tayo ay kapwa muling binuhay, umakyat sa langit, at dinakila kasama ni Jesus ay nagbubukas ng isang bagong hanay ng mga posibilidad para sa atin. Mayroon tayong karapatan na lumiko mula sa pamumuhay na pinamumunuan ng demonyo tungo sa buhay ng espirituwal na kasaganaan at kapangyarihan kay Cristo (2 Timoteo 1:7).

`“Sapagkat hindi tayo binigyan ng Diyos ng espiritu ng kaduwagan, kundi ng espiritu ng kapangyarihan at ng pag-ibig at ng matalinong pag-iisip” (2 Timoteo 1:7). Paano nakatutulong ang mga talatang ating tiningnan ngayong araw upang maunawaan ang isinulat ni Pablo dito?`