---
title:  Karagdagang Kaisipan
date:   21/07/2023
---

Ang pinagbabatayan ng sulat sa Mga Taga Efeso ay isang kuwento na kadalasang isinasalaysay ang bahagi o siyang tinutukoy dito. Ang mga pangunahing pangyayari sa salaysay ay ang mga ito:

Ang pagpili ng Diyos ng mga tao “bago ang pundasyon ng sanlibutan” (Efeso 1:4, 5, 11).

Ang kanilang nakaraan, waglit na pamumuhay (Efeso 2:1-3, 11, 12; Efeso 4:17-19, 22; Efeso 5:8).

Ang pamamagitan ng Diyos kay Cristo upang iligtas sila (Efeso 1:7, 8; Efeso 2:4-6, 13-19; Efeso 4:1, 20, 21; Efeso 5:2, 8, 23, 25, 26)

Ang kanilang pagtanggap sa ebanghelyo (Efeso 1:12, 13 at ipinahihiwatig sa ibang bahagi ng sulat). Noong dati ay “walang pag-asa

(Efeso 2:12), ngayon ay meron na silang “isang pag-asa” na doon patungo ang mga mananampalataya (Efeso 4:4; ihambing ang Efeso 1:18).

Ang pangkasalukuyang buhay ng mga tumanggap ng sulat bilang mga alagad. Bagaman nabubuhay sa panahon na puno ng mga panganib at pagsalungat ng mga masamang kapangyarihan, makakakuha sila mula sa mga kagamitang iniaalay ng kanilang dakilang Panginoon ((Efeso 1:15–23, Efeso 2:6, Efes. 3:14–21, Efeso 4:7–16, Efeso 6:10–20).

Sa hinaharap na pagtatapos ng kasaysayan, ang bahagi ng Espiritu bilang “garantiya” (Efeso 1:13, 14), o “tatak” (Efeso 4:20), ay magkakabunga. Sa katangitanging sandaling ito, ang mga tumanggap ng sulat ay gagantimpalaan sa kanilang katapatan sa pamamagitan ng pagtanggap ng “mana” na naibigay na sa kanila kay Cristo (Efeso 2:7; Efeso 6:8, 9); at sa pamamagitan ng kanilang pananampalataya kay Cristo, sila ay pagkakalooban ng lugar sa darating na panahon na nakasentro kay Cristo (Efeso 1:21; Efeso 2:7, 19-22; Efeso 4:13, 15; Efeso 5:27).

**Mga Tanong Para sa Talakayan**:

`Ang pinagbabatayan na kuwento ng Efeso (tingnan sa itaas) ay hindi lamang kuwento ng mga mananampalataya noong unang siglo. Ito ay ating sariling kuwento. Alin sa mga pangunahing hakbang o yugto ng kuwentong iyon ang nagbibigay sa iyo ng higit na pag-asa sa panahong ito?`

`Sa iyong palagay, bakit madalas na ginugunita ni Pablo ang makasalanang nakaraan ng kanyang mga tagapakinig, na nag-aanyaya sa kanila na pagnilayan ang kanilang buhay bago ang pagkahikayat?`

`Ihambing ang buod ni Pablo ng ebanghelyo sa Efeso 2:8-10 sa kanyang naunang buod sa Roma 1:16, 17. Anong kaparehong mga tema ang makikita? Sa anong mga paraan magkaiba ang dalawa?`

`Bagaman ang mabubuting gawa ng mga mananampalataya ay walang ginagampanan sa kanilang pagtubos, na hindi nito kailanman maibibigay sa mga tao ang nakapagliligtas na merito sa harap ng Diyos, anong mahalagang bahagi ang ginagampanan ng mga ito sa mga plano ng Diyos para sa mga mananampalataya? Efeso 2:10.`