---
title:  Paano Tayo Iniligtas ng Diyos
date:   15/07/2023
---

### Basahin para sa Pag-aaral Linggong Ito
Efeso 2:1-10; Efeso 5:14; Roma 5:17; Efeso 5:6; 2 Timoteo 1:7.

> <p>Talatang Sauluhin</p>
> “Ngunit ang Diyos, palibhasa’y mayaman sa awa, dahil sa kanyang malaking pag-ibig sa atin, maging noong tayo’y mga patay sa pamamagitan ng ating mga pagsuway, binuhay niya tayo kay Cristo” (Efeso 2:4, 5).

Noong Oktubre 14, 1987, si Jessica McClure na may labing-walong buwang gulang ay naglalaro sa likod-bahay ng kanyang tiyahin nang siya ay mahulog sa dalawamput-dalawang talampakan na inabandonang balon. Ang nangyari sa kanya ay nakakuha ng pansin ng media mula sa buong mundo hanggang sa Midland, Texas. Isang pandaigdigang madla ang nanood ng "Baby Jessica" na natutulog, umiiyak, kumakanta, at tumatawag sa kanyang ina. Pinanood nila ang mga emergency workers na nagbubuga ng sariwang hangin sa balon.

Sa wakas, limampu't walong oras pagkatapos mahulog si Jessica, ang buong mundo ay nanood habang si Jessica ay inilalabas mula sa walong pulgadang lawak ng balon na nagkulong sa kanya sa loob ng higit sa dalawang araw. Nakuhanan ng photographer na si Scott Shaw na siyang naging Pulitzer Prize-winning photograph ang sandaling iyon: ang isang rescue cable at ang mga nag-aalalang mukha ng mga sumasagip kay Jessica na nakatingin sa nakabendang bigkis sa gitna ng drama, ang sanggol na si Jessica.

Wala nang mas kapana-panabik kaysa sa isang magandang kuwento ng pagliligtas, at si Pablo sa Efeso 2:1–10, ay nagbibigay sa atin ng malapit at personal na pananaw sa pinakadakila, pinakakahanga-hangang misyon ng pagliligtas sa lahat ng panahon—ang paggawa ng Diyos upang tubusin ang sangkatauhan. Ang drama ng kuwento ay naging mas makahulugan sa pamamagitan ng pagkaalam na hindi lamang tayo tagapanood ng pagliligtas ng ibang tao kundi mga saksi ng ating sariling pagkaligtas.

_*Pag-aralan ang liksyon sa linggong ito bilang paghahanda para sa Sabbath, Hulyo 22._