---
title:  Karagdagang Kaisipan
date:   01/09/2023
---

Ellen G. White, “Responsibilities of Married Life,” Testimoies for the Church,” Vol. 7, pp. 45-50, at “Mutual Obligations,” THE ADVENTIST HOME, pp. 114-120. Patuloy na hinihimok ni Ellen G. White ang mga mag-asawa na talikuran ang mga pagsisikap na kontrolin ang isa't isa: “Huwag pilitin ang isa't isa na sumuko sa iyong mga kagustuhan. Hindi mo ito magagawa at mapapanatili ang pagmamahalan ng isa't isa.  Maging mabait, matiyaga, at mapagpasensya, maunawain, at magalang.”—THE ADVENTIST HOME, p. 118. Tuwiran siyang nagkomento sa pagpapaliwanag at pagsasa-buhay ng Colosas

3:18 (at Efeso 5:22–24): “Ang tanong ay madalas na itinatanong, ‘Ang asawang babae ba ay walang sarili niyang kagustuhan?’ Malinaw na sinasabi ng Biblia na ang asawang lalaki ay ang ulo ng pamilya. ‘Mga asawang babae, pasakop kayo sa inyong sariling mga asawa.’ Kung dito natapos ang utos na ito, maaari nating sabihin na ang posisyon ng asawang babae ay hindi nakakainggit. . . . Maraming asawang lalaki ang humihinto sa mga salitang, ‘Mga asawang babae, magpasakop kayo,’ ngunit mababasa natin ang pagtatapos ng parehong utos, na, ‘Kung ano ang nararapat sa Panginoon’ [Col. 3:18]. Hinihingi ng Diyos na panatilihin ng asawang babae ang takot at kaluwalhatian ng Diyos sa harap niya. Ang buong pagpapasakop ay dapat gawin lamang sa Panginoong Jesu-Cristo, na bumili sa kanya bilang Kanyang sariling anak sa pamamagitan ng walang kasing halaga na buhay Niya. . . . May Isa na nakatayong mas mataas kaysa sa asawang lalaki; ito ang kanyang Manunubos, at ang kanyang pagpapasakop sa kanyang asawa ay dapat gawin ayon sa utos ng Diyos— ‘ayon sa nararapat sa Panginoon.’”—THE ADVENTIST HOME, pp. 115, 116.

**Mga Tanong Para sa Talakayan**:

`Isipin ang isang tao na nangangatwiran na ang Efeso 5:21–33 ay isang lumang talata na hindi na tumutukoy sa mga relasyong Kristiyano dahil ito ay nagpapatupad ng modelong pag-aasawa na nakatuon sa awtoridad at pangingibabaw ng asawang lalaki. Paano ka tutugon? Anong mga elemento mula sa mismong talata ang magbibigay unawa sa iyong tugon? Ano ang maaaring maibibigay ng payo ni Pablo sa Efeso 5:21, 33 sa mga`

`Pag-isipan nang higit pa ang tema ng “isang laman.” Paano ito nakakatulong sa atin na mas maunawaan ang kabanalan ng pag-aasawa at kung bakit kailangang gawin ng mga mag-asawa ang lahat ng posible upang maprotektahan ang kabanalang iyon?`