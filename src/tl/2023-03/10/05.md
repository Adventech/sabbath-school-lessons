---
title:  Mahalin Ninyo ang Inyong mga Asawang Babae Gaya ng Inyong Sarili
date:   30/08/2023
---

`Anong bagong argumento ang ginamit ni Pablo upang himukin ang mga asawang lalaki na magsagawa ng magiliw na pag-ibig sa kanilang mga asawang babae? Efeso 5:28–30.`

Ang mga tuntunin ni Pablo para sa Kristiyanong sambahayan (Efeso 5:21–6:9) ay naghahayag ng isang mapanghamong konteksto sa lipunan. Sa Efeso 5:28–30, sinabihan ni Pablo ang mga asawang lalaki, sila na sumusunod sa napakadalas na kalakaran ng panahon, ay maaaring piliin na “kapootan ang kanilang sariling laman” (tingnan sa Efeso 5:28, 29), na inaabuso at binubugbog ang kanilang mga asawang babae. . Sa daigdig ng Greco-Romano noong panahon ni Pablo, napakalawak ng legal na kapangyarihan ng “ama ng pamilya” (Latin, pater familias). Maaari niyang parusahan nang malupit o kahit na patayin ang kanyang asawa, mga anak, at mga alipin at nasa loob ng kanyang mga legal na karapatan (bagaman ang paggamit ng gayong kapangyarihan sa labis na paraan ay lalong napipigilan ng opinyon ng publiko).

Sa Efeso 5:25–27, idinetalye ni Pablo ang pinakasukdulang halimbawa ng pagibig, ang pag-ibig ni Cristo sa iglesya, na nag-aalay ng lubhang kakaibang modelo para sa mga asawang lalaki kaysa sa karaniwan. Ngayon, bago maglatag ng bagong argumento, itinuro niyang muli ang dakilang Halimbawang iyon, na humihiling sa mga Cristiyanong asawang lalaki na tumugon “sa kaparehong paraan” (Efeso 5:28) kagaya ni Jesus, na “ibinigay ang kanyang sarili” para sa Kanyang nobya, ang iglesya, at tumutugon sa bawat pangangailangan niya (Efeso 5:25–27). Hinahamon ni Pablo ang mga Kristiyanong asawang lalaki na talikuran ang inaasahang mga gawain sa kanilang panahon at sikaping maging kaayon ng magiliw na pag-ibig ni Cristo.

Sa Efeso 5:28–30, idinagdag ni Pablo ang isang bagong katwiran upang suportahan ang pag-ibig ng Kristiyanong mga asawang lalaki para sa kanilang mga asawang babae: Pag-ibig sa sarili. Nag-aalok si Pablo ng isang katotohanan: "walang sinuman ang napopoot sa kanyang sariling laman" (kahit na walang sinuman ang nag-iisip nang malinaw). Ang mga asawang lalaki ay hindi sinasaktan ang kanilang sarili o binubugbog ang kanilang sariling mga katawan. Sa halip, kanilang “inaalagaan at pinahahalagahan” ang mga ito (Efeso 5:29). Sa pagsisikap na alisin ang kalupitan at karahasan laban sa Kristiyanong mga asawang babae, inaanyayahan ni Pablo ang Kristiyanong asawang lalaki na makilala kasama ng kaniyang asawang babae. Ikaw ay lubos na kaisa ng iyong asawa, pangangatuwiran ni Pablo, na ang pananakit sa kanya ay katulad ng pananakit sa sarili, at karamihan sa mga tao sa kanilang tamang pag-iisip ay hindi ginagawa iyon.

Sa pagbabalik sa halimbawa ni Jesus, ikinatuwiran ni Pablo na si Cristo mismo ay nagsasagawa ng magiliw na pangangalaga sa sarili sa pagpapahalaga sa mga mananampalataya na “kanyang katawan” (Efeso 5:29, 30). Gawin nyong modelo ang inyong pag-uugali sa inyong asawa, sabi ni Pablo, sa paraan ng pakikitungo nyo sa iyong sarili at, sa huli, sa paraan ng pakikitungo sa inyo ni Cristo.

`Binanggit ni Pablo ang halimbawa ni Jesus sa mga asawang babae at mga asawang lalaki. Ano ang matututuhan mo kay Jesus tungkol sa pagmamahal sa sarili mong pamilya?`