---
title:  'Mga Asawang Lalaki at Babae: Magkasama sa Krus'
date:   26/08/2023
---

### Basahin Para sa Pag-aaral sa Linggong Ito
Efeso 5:21-33; Filipios 2:3, 4; Ezekiel 16:1-14; 2 Corinth 11:1-4; Genesis  2:15-25.

> <p>Talatang Sauluhin</p>
> “Mga asawang lalaki, mahalin Ninyo ang inyuinyung mga asawa, gay ani Cristo na nagmahal sa iglesya, at ibinigay ang kanyang sarili alang-alang sa kanya; upang kanyang pakabanalin siya, na nilinis sa pamamagitan ng paghuhugas ng tubig sa salita, upang kanyang maiharap sa kanyang sarili ang isang maluwalhating iglesya, na walang batik, o kulubot, o anumang gayong bagay, kundi siya ay maging banal at walang dungis.” (Efeso 5:25-27).

Sa Efeso 5:21-33, itinatag ni Pablo ang kaisipan ng pagpapasakop ng mga mananampalataya sa isa’t-isa (Efeso 5:21); pagkatapos ay nag-alok siya ng payo sa mga Kristiyanong asawang babae (Efeso 5:22-24) at lalaki (Efeso 5:25-32); at tinapos niya sa pinakamahalagang aspeto ng pagtuturo sa bawat isa (Efeso 5:33).

Sa payong ito, ang mga mag-aaral ng Biblia ngayon ay maaaring marinig ang nabuhay na Cristo na nangungusap sa ating mga relasyon. Tayo ay nailagay sa katayuang magawa ito kapag naunawaan natin ang Efeso 5:21-6:9 bilang paraan ni Pablo na gawing makatotohanan ang dakilang paksa ng liham, pagkakaisa, na ngayon ay para sa Kristiyanong sambahayan. Samantalang nag-alok siya ng malakas na pagpuna sa mga maling istrukturang panlipunan ng lumang sangkatauhan (tingnan ang Efeso 4:22), ipinagdiwang din niya ang paglikha ng isang bagong sangkatauhan (tingnan ang Efeso 2:15) na nakapaloob sa mas malawak na sangkatauhan kasama ang mga may kapintasang istruktura na panlipunan nito. Mula sa loob ng mga istrukturang ito, ipinapakita ng mga mananampalataya na may isang bagong kapangyarihan, ang Banal na Espiritu (Efeso 2:22; Efeso 3:16; Efeso 5:18-21; Efeso 6:17, 18) at ang isang bagong etika na inahalintulad kay Cristo (Efeso 4:13, 15, 20-24, 32; Efeso 5:2, 10, 17, 21-33) ay ipinamalas, na itinuturo ang sukdulang kaganapan ng plano ng Diyos para sa Kanyang bayan at sa sanlibutan.

_*Pag-aralan ang liksyon sa linggong ito bilang paghahanda para sa Sabbath, Setyembre 2._