---
title:  Payo sa mga Kristiyanong Asawang Babae
date:   27/08/2023
---

Nagsimula si Pablo sa isang pang-ugnay na talata, Efeso 5:21, na nag-uugnay sa Efeso 5:1–20 at Efeso 5:22–33, kung saan hinimok niya ang mga miyembro ng iglesya na magpasakop sa isa’t isa (ihambing ang Marcos 10:42–45; Roma 12:10; Filipos 2:3, 4). Ang mga mananampalataya ay dapat gawin ito "dahil sa paggalang kay Cristo" (Efeso 5:21), ang una sa maraming ulit na tinukoy ni Pablo ang relasyon kay Cristo bilang ang pinakamahalaga at nagbibigay-kahulugan para sa mga mananampalataya.

`Ano ang ibig sabihin ni Pablo sa paghikayat sa mga miyembro ng iglesya na magpasakop sa isa't isa? Paano natin mauunawaan ang ideyang ito? Efeso 5:21.`

Inaanyayahan din ni Pablo ang mga Kristiyanong asawang babae na magpasakop sa “inyong sariling asawa, gaya ng sa Panginoon” (Efeso 5:22), na nililinaw niya na kanyang tinatalakay ang pagpapasakop ng mga asawang babae sa kani-kanilang asawa (tingnan din ang 1 Pedro. 3:1, 5). Nang sabihin ni Pablo na dapat gawin ito ng mga asawang babae “gaya ng sa Panginoon,” ang ibig ba niyang sabihin ay ang asawang babae ay dapat magpasakop sa kaniyang asawa na parang siya si Cristo; o, sa halip, ang ibig Niyang sabihin ay si Cristo ang pinakatunay at pinakamataas na tuon ng kanyang pagpapasakop?

Sa pananaw ng Efeso 6:7, kung saan ang mga alipin ay hinihiling na maglingkod “gaya ng sa Panginoon, at hindi sa mga tao” (NKJV), at sa Colosas 3:18, kung saan ang mga asawang babae ay hinihiling na magpasakop sa kanilang mga asawa “gaya ng nararapat sa Panginoon” (NKJV), ang huling pananaw ay dapat na mas piliin. Ang mga asawang babae mismo ay mga mananampalataya na sa huli ay dapat parangalan si Cristo kaysa sa kanilang mga asawa.

Kapwa sa Colosas at sa Efeso, si Cristo—at tanging si Cristo—ang kinikilala bilang Ulo ng iglesya, na Kanyang katawan (Efeso 1:22, Efeso 5:23, Colosas 1:18): Si “Cristo na ulo ng iglesya, na siya ang tagapagligtas ng katawan” (Efeso 5:23). Sa paghahalintulad, ang asawang lalaki ay “ang ulo ng asawang babae” (Efeso 5:23), kung saan ang katapatan ng iglesya kay Cristo ay nagsisilbing huwaran para sa katapatan ng asawang babae sa kanyang asawa. Itinuturing ng talata ang isang mapagmahal, mapagmalasakit na pagaasawa, at hindi ang isang magulo. Ang talatang ito ay hindi dapat bigyang-kahulugan upang pahintulutan ang anumang anyo ng pang-aabuso sa tahanan.

`Sa liwanag ng ating nabasa, bakit napakahalagang tandaan ang sumusunod na payo? Kung ang asawang lalaki ay “isang magaspang, bastos, maingay, egotistiko, malupit, at mapagmataas na lalaki, huwag siyang magsalita ng salita na ang asawang lalaki ang ulo ng asawang babae, na dapat itong pasakop sa kanya sa lahat ng bagay; sapagkat hindi siya ang Panginoon, hindi siya ang asawa sa tunay na kahulugan ng termino.”—Ellen G. White, THE ADVENTIST HOME, p. 117.`