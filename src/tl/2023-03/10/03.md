---
title:  'Ang Iglesya Bilang Nobya ni Cristo: Unang Bahagi'
date:   28/08/2023
---

`Ihambing ang Efeso 5:25–27, 29 sa pangunahing kuwento ng Ezekiel 16:1–14. Anong mga elemento ng kuwentong iyon ang sinasalamin ni Pablo sa kanyang sariling disenyo?`

Habang hinuhubog ni Pablo, sa Efeso 5:25–27, 29 ang kanyang kasalangpag-aasawang talinhaga para sa iglesya at sa kaugnayan nito kay Cristo, malikhain niyang iginuhit ang mga kaugalian at tungkulin ng isang sinaunang kasal. Sa kaugnayan sa iglesya bilang nobya, si Cristo ang banal na Nobyo na:

Mahal ang iglesya bilang nobya (Efeso. 5:25). Hindi natin dapat kalimutan na ito ay gawa ng puso para kay Jesus. Mahal niya tayo!

Ibinigay ang Kanyang sarili bilang halaga ng nobya. Sa konteksto ng sinaunang mga kaayusan sa kasal, “bibilhin” ng kasintahang lalaki ang nobya sa "halaga ng nobya," na kadalasan ay isang malaking halaga ng pera at mahahalagang bagay, na napakalaki anupat ang ekonomiya ng mga sinaunang nayon ay nakadepende sa kaugalian. Binayaran ni Cristo ang pinakamataas na halaga para sa iglesya bilang Kanyang nobya dahil "ibinigay Niya ang Kanyang sarili para sa kanya" (Efeso 5:25). Sa pagkakatawang-tao at sa krus, ibinigay Niya ang Kanyang sarili bilang halaga ng nobya.

Pinaliguan ang Kanyang nobya. Ang paghahanda ng nobya ay isang mahalagang bahagi ng sinaunang pagdiriwang ng kasal. Tulad din ngayon, ang mga abay at babaeng kamag-anak ng nobya ang naghahanda sa kanya para sa seremonya. Gayunman, naisip ni Pablo na inihahanda ng banal na Nobyo ang Kaniyang nobya para sa kasal! Siya ang nagpapabanal at naglilinis sa kanya “sa pamamagitan ng paghuhugas ng tubig” (Efeso 5:26), isang posibleng pagtukoy sa bautismo.

Nagsasalita ng salita ng pangako. Ang paglilinis na ito ay isinasagawa “sa pamamagitan ng salita” (Efeso 5:26), na itinuturo ang salita ng pangako na sinasabi ng banal na Nobyo sa Kanyang nobya, marahil sa konteksto ng pakikipag-kasundo ng kasal (ihambing ang Efeso 1:3– 14, Efeso. 2:1–10, binabanggit ang mga pangako ng Diyos sa mga mananampalataya sa panahon ng kanilang pagkahikayat). Ang kasunduan ng kasal ay ang sinaunang bersyon ng makabagong pakikipag-kasunduan bago ang kasal, ngunit ito ay isang mas seryosong hanay ng mga negosasyon, na kasama ang isang nakasulat na kasunduan tungkol sa halaga ng nobya (mula sa asawa) at ang dote (mga pagaari na dadalhin ng nobya sa kasal mula sa kanyang pamilya).

Inihahanda at pinalalamutian ang nobya. Kapag ang nobya sa wakas ay ihaharap sa kanyang kasintahang lalaki, siya ay napakaganda, nagpapakita ng walang kapintasang kariktan (Efeso 5:27). Hindi lamang pinaliguan ni Cristo ang nobya; Inihahanda at pinalalamutian din niya ito.

`Paano tayo tinutulungan ng mga talatang ito na maunawaan ang nadarama ni Cristo para sa atin? Bakit natin ito dapat makitang nakaaaliw?`