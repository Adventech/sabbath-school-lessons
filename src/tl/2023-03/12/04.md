---
title:  Ang Malaking Tunggalian sa Mga Sulat ni Pablo
date:   12/09/2023
---

`Basahin ang Roma 13:11-14, 1 Tesalonica 5:6-8, at 2 Corinto 10:3-6. Paano ihahambing ang mga talatang ito sa Efeso 6:10-20? Sa iyong palagay, bakit ginamit ni Pablo ang paglalarawang ito?`

Sa kanyang mga sulat, palaging ginagamit ni Pablo ang mga salita at paglalarawang pang-militar, na inaanyayahan ang mga mananampalataya na tularan ang huwarang pag-uugali ng isang kawal. Samantalang ang Efeso 6:10-20 ay nagpapakita ng kanyang pinakamahaba at pinakapuspos na paggamit, ang mga pangungusap na pang-militar ang naghahayag ng isa sa kanyang mga pangunahing paraan na maunawaan ang kuwento ng ebanghelyo. Sa pagkasakop ng “mga pinuno at kapamahalaan” sa krus (Colosas 2:15, ESV), ang dinakilang Cristo ay tinatrabaho ngayon ang mga bunga ng tagumpay na iyon mula sa Kanyang posisyon bilang dinakilang Panginoon sa ibabaw ng mga kapangyarihan (Filipos 2:9-11). Sa pagrekrut ng kanyang mga tagasunod bilang mga mandirigma sa pang sansinukob na labanan, pinangungunahan ni Cristo ang mga hukbo ng liwanag patungo sa isang dakilang araw ng pagtatagumpay (1 Coritno 15:54-58; 2 Tesalonica 2:8; Roma 16:20). Sa pagtitipon ng mga paggamit ni Pablo ng mga simbolong pang-militar, nakikita natin na nauunawaan niya ang tunggalian sa pagitan ng mabuti at masama bilang “isang pang-matagalan at pangsansinukob na digmaan; Ang mga labanan ay unti-unting dumadaloy sa pagitan ng dalawang hukbo na hinaharap ang isa’t-isa sa bawat panahon hanggang ang isa ay magtagumpay sa huling pakikibaka.”—Peter W. Macky, ST. PAUL'S COSMIC WAR MYTH: A MILITARY VERSION OF THE GOSPEL (New York: Peter Lang Publishing, Inc., 1998), p. 1.

Ang madalas na paggamit ni Pablo sa paksa ng pangsansinukob na digmaan ay bahagi rin ng pagkahabi ng Efeso. Sa kanyang panawagan ng pagsasandata (Efeso 6:10-20), pinagsamasama ni Pablo ang mga elemento ng pangsansinukob na pakikipagbaka, na kanya nang ginamit: ang pagpapalakas ng Diyos sa mga mananampalataya ng may malaking “kapangyarihan” (Efeso 1:18-20; Efeso 3:16, 20); ang tagumpay at kadakilaan ni Cristo sa ibabaw ng mga kapangyarihan (Efeso 1:20-23); ang mga mananampalataya bilang binuhay na hukbo na dati ay patay ngunit ngayon ay binigyang kapangyarihan sa pamamagitan ng kanilang pakikiisa sa dinakilang Cristo at may kakayahang makibaka laban sa kanilang dating panginoon ng kadiliman (Efeso 2:1-10); ang bahagi ng iglesya sa pagpapahayag sa mga kapangyarihan tungkol sa kanilang paparating na kawakasan (Efeso 3:10); ang paggamit ng Awit 68:18 upang ilarawan si Cristo bilang nagtatagumpay, banal na Mandirigma (Efeso 4:7-11); at ang panawagan sa bawat mananampalataya na “isuot” ang kagayakan ng ebanghelyo (tingnan ang Efeso 4:20-24). Nang tawagin upang isuot ang “buong kagayakan” ng Diyos, tayo ay lubos na nakahanda na maunawaan ang sentrong bahagi ng pangsansinukob na tunggalian, at, gayundin, dapat tayong manatiling matatag sa katiyakan na meron tayong pakikibahagi sa huling pagtatagumpay ni Cristo.

`Ano ang ilan sa mga pamamaraan na iyong personal na naranasan ang katunayan hindi lamang ng pangsansinukob na tunggaliang ito, kundi ang tagumpay na maaari nating angkinin sa ating mga sarili kay Jesus? Bakit ang pagkaunawa ng Kanyang tagumpay para sa atin ay siyang saligan ng ating pag-asa at karanansan?`