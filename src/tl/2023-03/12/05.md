---
title:  Nakatayo sa Sinaunang Larangan ng Labanan
date:   13/09/2023
---

`Basahin ang Efeso 6:10-20, pansinin ang bawat pagkakataon na ginamit ni Pablo ang ilang anyo ng pandiwa na manindigan. Bakit napakahalaga ng ideyang ito sa kanya?`

Dapat nating maunawaan ang paghahalintulad ni Pablo sa militar sa konteksto ng sinaunang larangan ng digmaan. Ano ang kahulugan nito sa “manindigan” (Efeso 6:11, 13, 14)? Nagmumungkahi ba ang pandiwa ng isang porma ng pagsasanggalang lamang? Ang mga pananalita tungkol sa pakikilaban na matatagpuan sa mga sulat ni Thucydades, isa sa mga dakilang sinaunang may akda ng mga literatura tungkol sa digmaan, ay binigyang-diin ang tatlong magkakasunod na pagkilos na dapat mangyari upang maging matagumpay ang isang panig: (1) Dapat “makalapit sa mga kaaway” ang mga sundalo,” na nangangahulugan na dapat silang sumulong upang harapin ang kanilang mga kaaway; (2) pagkatapos, dapat silang lumusob at “tumayong matatag,” o “manatili sa kanilang kinatatayuan,” nakikipagbaka ng bisig sa bisig sa kanilang mga kalaban; (3) Sa panghuli, dapat nilang “mapa-atras ang kaaway” (tingnan ang Thucydides, THE PELOPONNESIAN WAR [New York: E. P. Dutton, 1910], 4.10.1–5).

Ang mahalagang sandali ng isang sinaunang labanan ay nagaganap sa pangalawa sa tatlong pagkilos na ito, kapag ang dalawang magkasalungat na phalanx ay mapangwasak na nagsalubong sa “kakilakilabot na tinig ng binasag na tanso, kahoy, at laman,” na tinutukoy ng sinaunang may-akda na si Xenophon bilang 'kakilakilabot na pagkawasak’ na yaon. ”—Victor Davis Hanson, THE WESTERN WAY OF WAR (New York: Oxford University Press, 1989), pp. 152, 153.  Ang pagtayo nang matatag, na nanatili sa kanyang kinatatayuan sa maparaang sandaling ito, ang malaking hamon ng sinaunang labanan. Sa malapitang labanan na magaganap, ang bawat panig ay maghahanap ng momentum para sa “pagsulong.”

Ang panawagan ni Pablo na mag-armas ay sumasalamin sa isang labanan kung saan ang mga sundalo ay “nagsasama-sama, nagbibigay at tumatanngap ng mga palo ng malapitan.”—Victor Davis Hanson, THE WESTERN WAY OF WAR, p. 152. Ito ay napatunayan sa paglalarawan ni Pablo sa pakikipagbaka ng iglesya sa mga kaaway nito tulad ng labanan sa pakikipagbuno (Efeso 6:12; tingnan ang pagaaral sa Huwebes) at sa kanyang paggamit ng sukdulang anyo ng pandiwang “manindigan” sa talatang 13: “upang kayo’y makatayo sa araw na masama.”

Ito ay hindi maginhawang paninindigan! Ang “manindigan” kung gayon, ay ang masigasig na pakikisangkot sa labanan, ginagamit ang lahat ng kasangkapan sa malapitang pakikibaka, isang puntong kitang-kita mula sa paglalarawng pang-militar na matatagpuan sa naunang pangangaral ni Pablo na “kayo’y manindigan sa isang Espiritu, na may isang isipan na magkakasamang nagsisikap para sa pananampalataya ng ebanghelyo” (Filipos 1:27).

`Basahin ang Hebreo 12:4. Paano nakatutulong ang talatang ito na mabuod ang kahulugan ng manindigan sa Panginoon? Ano din ang pangsamasamang likas ng paninindigang ito?`