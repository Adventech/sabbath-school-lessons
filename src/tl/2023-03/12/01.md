---
title:  Ang Panawagan na Manindigan
date:   09/09/2023
---

### Basahin Para sa Pag-aaral sa Linggong Ito
Efeso 6:10–20; Deuteronomio 20:2–4; Roma 13:11–14; 1 Tesalonica. 5:6–8; 1 Corinto 15:23, 24.

> <p>Talatang Sauluhin</p>
> “Sa kahuli-hulihan, patuloy kayong magpakalakas sa Panginooon, at sa kapangyarihan ng kanyang lakas. Isuot ninyo ang buong kasuotang pandigma ng Diyos upang kayo’y makatagal laban sa mga pakana ng diyablo.” (Efeso 6:10, 11).

May malabong mga mata, ang alipin ay natisod sa labas ng kaniyang tinutuluyan at nakakita ng nakababahalang tanawin—isang malaki, may mga sandata, at palabang hukbo na may “mga kabayo, at mga karo sa lahat ng dako.” Sa pakikipag-usap kay propeta Eliseo, nauutal niyang sinabi ang balita, kasama ang kanyang nagmamadaling tanong, “ ‘Oh, panginoon, ano ang gagawin natin ngayon? '”

Sumagot si Eliseo, “ ‘Huwag kang matakot! . . . Sapagkat mas marami ang nasa panig natin kaysa sa kanila!’ ” isang tugon na hindi nakikita sa mukha ng kanyang lingkod. Si Eliseo, na humila sa kanya ng papalapit, ay nanalangin para sa kaniya: “ ‘O Panginoon, buksan mo ang kaniyang mga mata at hayaan siyang makakita!’ ” Agad na sinagot ang panalangin ng propeta. Ang lingkod ay humakbang muli patungo sa muog, ngunit sa pagkakataong ito ang tabing sa pagitan ng nakikita at hindi nakikita ay naangat. Hindi isang hukbo ang nakikita niya ngayon, kundi dalawa. “Idinilat ng Panginoon ang mga mata ng binata, at nang tumingala siya, nakita niya na ang gilid ng burol sa palibot ni Eliseo ay puno ng mga kabayo at mga karo ng apoy” (2 Hari 6:15–17, NLT).

Sa pagsulat ng Efeso 6:10–20, nanalangin si Pablo para sa isang pinalinaw na paningin ng mga mananampalataya upang makita nila ang buong katotohanan ng malaking tunggalian at magkaroon ng pag-asa mula sa ipinapahayag nito sa kanila.

_*Pag-aralan ang liksyon sa linggong ito bilang paghahanda para sa Sabbath, Setyembre 9._