---
title:  Pakikipagbuno Laban sa Masasamang Kapangyarihan
date:   14/09/2023
---

`Ano sa palagay mo ang layunin ni Pablo sa paglilista ng iba't ibang titulo para sa masasamang kapangyarihang espirituwal na inilalarawan sa Efeso 1:21, Efeso 3:10, at Efeso 6:10–20?`

Inilalarawan ni Pablo “ang ating pakikibaka” (Efeso 6:12), sa paggamit ng salitang Griyego para sa pagpapaligsahan sa pagitan ng mga nakikipagbuno (palé). Dahil ang pakikipagbuno ay itinuturing na pinakamagaling na paghahanda para sa labanan, ito ay tumpak na paglalarawan ng sandata laban sa sandata at bisig laban sa bisig na pakikipaglaban na nagaganap kapag ang mga hukbo nagsagupa. Idinidiin ni Pablo ang katotohanan ng mahigpit na pakikibaka ng mga mananampalataya laban sa mga masasamang kapangyarihan.

Narito ang mga titulo na kanyang ibinigay sa kanila:

| Efeso 1:21 | Efeso 3:10 | Efeso 6:12 |
| --- | --- | --- |
| bawat pinuno (o bawat pamumuno) | ang mga pinuno | ang mga pinuno |
| (bawat) pamunuan | ang mga pamum | ang mga pamunuan |
| (bawat) kapangyarihan | | ang pangsansinukob na kapangyarihan sa ibabaw ng panahong ito ng kadiliman |
| (bawat) nasasakupan | | ang espirituwal na kapangyarihan ng kasamaan sa mga makalangit na dako |
| Bawat pangalang ipinangalan | | |

Sa kanyang mga malawak na paglalarawan (“bawat pangalang ipinangalan,” Efeso 1:21, LEB); “ang espirituwal na kapangyarihan ng kasamaan sa mga dakong kaitaasan,” Efeso 6:12, ESV) tiniyak ni Pablo na ang lahat ng masama at ang mga supernatural na kapangyarihan ay nasasakop ni Cristo (Efeso 1:21). Gayunman, sa bawat labanan, hindi kailan man mabuting stratehiya na maliitin ang kapangyarihan ng kalaban. Nagbabala si Pablo na hindi lang mga kalabang tao ang ating kinakaharap, kundi “mga espirituwal na hukbo ng kasamaan sa mga dakong kaitaasan” (Efeso 6:12, NKJV), na pinangungunahan ng tusong heneral ang demonyo (Efeso 6:11). Gayunman, bagaman dapat tayong laging alerto laban sa ating makapangyarihang kaaway, hindi tayo dapat matakot sa kanila. Ang Diyos ay kasama natin sa pakikibaka (Efeso 6:10) at binigyan tayo ng pinakamainam na sandata, ang Kanyang kasuotang pandigma, ang “kasuotang pandigma ng Diyos” (Efeso 6:11; ihambing ang Isaias 59:15-17). Kanyang inilagay upang ating magamit ang Kanyang katotohanan, katuwiran, kapayapaan, pananampalataya, kaligtasan, at ang Banal na Espiritu (Efeso 6:1317). Sa pangunguna ng Diyos at ang ating pagsusuot mula sa ulo hanggang talampakan ng kasuotang pandigma na Kanyang ipinagkaloob, hindi tayo matatalo (Roma 16:20; 1 Corinto 15:23, 24; 2 Tesalonica 2:8).

`Anong katotohanan ang itinuturo sa atin ng mga supernatural na masasamamg kapangyarihang ito, kung saan, wala tayong kalaban-laban, tungkol sa kung bakit tayo dapat manghawak na mabuti sa Panginoon Jesus, na hindi lamang mas mataas kaysa mga kapangyarihang ito kundi nagapi na Niya sila?`