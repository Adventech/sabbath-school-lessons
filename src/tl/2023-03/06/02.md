---
title:  'Pablo: Isang Bilanggong Apostol sa mga Gentil'
date:   30/07/2023
---

`Basahin ang Efeso 3. Habang ginagawa mo ito, tukuyin ang isa o dalawang pangunahing tema.  Anong mga pangunahing punto ang idinidiin ni Pablo?`

Ang Efeso 3 ay nagpapakita ng isang kawili-wiling istraktura. Sinimulan ni Pablo ang kabanata sa mga salitang ito: “Dahil dito, ako, si Pablo, ang bilanggo ni Cristo Jesus para sa inyong mga Gentil” (Efeso 3:1, NKJV). Pagkatapos, huminto siya na parang mahabang paglihis sa pagtuon sa kanyang gawain bilang apostol sa mga Gentil (Efeso 3:2–13). Pagkatapos ng pagsasantabi, siya ay nagpahiwatig ng pagbalik sa kanyang orihinal na daloy ng kaisipan sa pamamagitan ng paguulit ng pariralang, “Sa kadahilanang ito” (Efeso 3:14, NKJV), na nagbigay daan sa kanyang naudlot na ulat ng panalangin sa mga talatang 14–21.

Sa Efeso 3:1, kinilala ni Pablo ang kanyang sarili bilang “ang bilanggo ni Cristo Jesus” (NKJV), ang kanyang paraan ng pangangatuwiran bagaman siya ay namamalagi sa pagkabilanggo sa Roma at sa tingin ay nasa ilalim ng awtoridad ng Imperyo ng Roma, mayroong isang mas malalim, banal na layunin na ginagawa sa kanyang buhay. Hindi siya ang bilanggo ng Roma kundi “ang bilanggo ni Cristo Jesus”! (ihambing ang Efeso 4:1).

Ang pagbanggit ni Pablo ng kanyang “pagdurusa” (Efeso 3:13, ESV), at ang pagbanggit niya sa kanyang mga tanikala (Efeso 6:20, ESV), ay nagmumungkahi na hindi siya nasa ilalim ng komportableng pag-aresto w sa bahay (house arrest) (ihambing ang Gawa 28:16). kundi nasa bilangguan. Ang pagiging nasa bilangguan noong unang siglo at sa piitan ng mga Romano ay lalong mahirap. Ang Imperyo ng Roma ay hindi nagpapatakbo ng maayos na mga bilangguan na may mga malinis na pasilidad at regular na serbisyo sa pagkain. Sa katunayan, ang Imperyo ay may maliit na pangangailangan para sa mga bilangguan dahil ang pagkakulong ay hindi ginagamit bilang isang paraan ng kaparusahan. Ang mga tao ay inilalagay lamang sa bilangguan habang naghihintay sila ng paglilitis o pagbitay.  Ang mga bilanggo ay inaasahang tutustos para sa kanilang sarili at umaasa sa mga kamag-anak at kaibigan upang matustusan ang pagkain at iba pang mga pangangailangan.

Ang mga alalahanin ni Pablo ay marahil nakasentro sa emosyonal na epekto ng kanyang pagkabilanggo sa mga mananampalataya, dahil ang pagiging isang bilanggo ay isang matinding kahihiyan sa lipunan sa konteksto ng isang kultura ng kahihiyan sa karangalan (honor-shame culture). Maaring natatakot siyang magtanong ang ilan, “Paanong ang isang hamak na bilanggong si Pablo ay magiging mensahero ng dakilang Cristo?” Kaya't binago niya ang pananaw sa kanyang pagkakakulong, na makita ito ng mga mananampalataya bilang bahagi ng plano ng Diyos. Siya ay nagdurusa para sa kanila (“pagdurusa para sa inyo,” ESV) at ang tila pinagmumulan ng kahihiyan ay sa katunayan ay para sa kanilang “kaluwalhatian” (Efeso 3:13).

`Paano tayo matututong magtiwala sa Diyos at sa Kanyang mga paraan sa gitna ng napakahirap na mga kalagayan?`