---
title:  Ang Misteryo ng Ebanghelyo
date:   29/07/2023
---

### Basahin Para sa Pag-aaral Linggong Ito
Efeso 3; Job 11:5–9; Ezekiel 43:13–16; Amos 7:7, 8; Apocalipsis 11:1, 2.

> <p>Talatang Sauluhin</p>
> “Ngayon, sa Kanya na makagagawa ng higit na sagana kaysa lahat ng ating hinihingi o iniisip, ayon sa kapangyarihang gumagawa sa atin, sumakanya nawa ang kaluwalhatian sa iglesya at kay Cristo Jesus sa lahat ng mga salinlahi, magpakailanman. Amen” (Efeso 3:20, 21).

Sa Efeso 3, nagsimula si Pablo na may tema na kanya nang nabanggit nung una: “na ang mga Gentil ay mga kapwa tagapagmana, sa iisang katawan, at mga kabahagi ng Kanyang pangako kay Cristo sa pamamagitan ng ebanghelyo” (Efeso 3:6, NKJV). At bagama't hindi ito nakapagtataka sa iglesiya ngayon, na karamihan ay binubuo ng mga Gentil, ito ay isang bagay na tila bago sa marami sa kanyang mga mambabasa noong panahong iyon.

Ipinagpatuloy ni Pablo ang kanyang kinasihang mga salita, habang ang apostol ay nagmumuni-muni sa kanyang pagsisikap sa pangangaral ng ebanghelyo ni Jesus sa mga Gentil.

Nalaman din natin ang kanyang kasalukuyang mga paghihirap sa pagpapalawak ng ministeryong iyon, mga paghihirap na kasama ang panahon sa bilangguan ng Roma.

At naririnig din natin ang kanyang pangako sa misteryo ng puso ng ebanghelyo, ang misteryo na, sa iglesiya, ang mga Gentil ay nasa pantay na katayuan sa kanilang mga kapatid na Judio. Nararanasan natin ang kanyang pananabik para sa iglesiya at sa pansanlibutang misyon nito. Nakikinig tayo habang siya ay nananalangin, pinupuri ang Diyos sa pagpapahayag ng Kanyang biyaya sa pamamagitan ng iglesiya.

Sa madaling salita, tayo ay inspirado na samahan si Pablo sa kanyang kasigasigan sa ebanghelyo.

_*Pag-aralan ang lisksyon sa linggong ito bilang paghahanda para sa Sabbath, Agosto 5._