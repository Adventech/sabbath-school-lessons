---
title:  Pagpakyaw ng Mura
date:   23/08/2023
---

Tinapos ni Pablo ang Efeso 5:1-20 sa pamamagitan ng dalawang pumpon ng pangaral, Efeso 5:15-17 at Efeso 5:18-20, na kinukumpleto ang isang bahagi na may patuloy na interes sa kadalisayang seksuwal. Ang unang pangaral ay nagsisimula sa, “Kung gayon, tingnan ninyong mabuti kung paano kayo lumalakad, hindi gaya ng di marunong, kundi gaya ng marurunong (Efeso 5:15, ESV) na muling binaggit bilang “huwag kayong maging mangmang, kundi unawain ninyo kung ano ang kalooban ng Panginoon.” (Efeso 5:17 ESV). Sa pagitan ay isang panawagan na “gamiting mabuti ang oras” (Efeso 5:16, ESV)

`Isaalang-alang ang mga payo ni Pablo na mamuhay sa paraang nagpapakita ng mapanalanginin, nakakaunawang karunungan (Efeso 5:15–17). Ano ang pagkakaiba sa pagitan ng paglakad hindi bilang mga hangal kundi “matalino”? gayundin, ano ang ibig sabihin ng “pagtubos ng oras”?`

Sa Efeso, paulit-ulit na ginamit ni Pablo ang karaniwang talinhaga sa Lumang Tipan ng “paglakad” para sa kung paano nabubuhay ang isang tao (Efeso 2:2, 10; Efeso 4:1, 17; Efeso 5:2, 8). Dito ginamit niya ang talinhaga upang hikayatin ang intensyonal na pagiging alagad. Kung paanong dapat mong “bantayan ang iyong hakbang” kapag lumalakad sa isang magaspang o madilim na landas, ang mga mananampalataya ay dapat “tumingin nang mabuti kung paano sila lumalakad” (Efeso 5:15, ESV). Dahil may pagkakatulad ang Efeso 5:15 sa Efeso 5:17, maaari tayong maghanap doon ng kahulugan kung ano ang ibig sabihin ng mamuhay bilang matatalinong tao. Hindi tayo naghahanap ng karunungan sa loob natin. Ang pagiging matalino ay ang pag-abot nang higit pa sa ating sarili, upang “maunawaan kung ano ang kalooban ng Panginoon” (Efeso 5:17, ESV).

Hinihikayat din ni Pablo ang intensyonal na pagka-alagad na may matingkad na larawan. Sa pariralang “gamiting pinakamahusay ang panahon” (Efeso 5:16, ESV; ihambing ang “pagtubos sa panahon,” NKJV), ginamit ni Pablo ang pandiwang exagorazō (ihambing ang Colosas 4:5). Hango mula sa pamilihan, ito ay isang masinsinang anyo ng pandiwa na "bumili" at nangangahulugang "bilhin ang mura" na inaalok habang hinihintay natin ang pagbabalik ni Cristo. "Oras" dito ang salitang griyego na kairos, na naglalarawan ng sandali ng pagkakataon.  Ang “panahon” hanggang sa wakas ay isang magandang panahon na gagamitin nang lubusan. Isa rin itong mapaghamong panahon dahil “ang mga araw ay masama” (Efeso 5:16, ESV; ihambing ang Efeso 6:13, Galacia 1:4) at dahil “ang takbo ng sanlibutang ito” ay pinangungunahan ng “prinsipe ng kapangyarihan ng hangin” (Efeso 2:2, ESV).

Habang ang mga mananampalataya ay naghihintay sa pagbabalik ni Cristo, nabubuhay sila sa isang mahirap na panahon, siyang inilalarawan ni Pablo bilang isang mapanganib ngunit kapaki-pakinabang na pamilihan. Dapat silang maging mahusay sa paggamit ng oras na natitira gaya ng mga bihasa sa isang maigsing panahon ng bentahan na nag-aalok ng mataas na diskwento. Bagaman hindi natin mabibili ang kaligtasan, angkop pa rin ang mga imahe: tanggapin kaagad ang iniaalok sa atin galing kay Cristo.