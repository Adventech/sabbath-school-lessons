---
title:  Karagdagang Kaisipan
date:   25/08/2023
---

Sa pagbabalik-tanaw sa Efeso 5:1–20 sa kabuuan, namamasdan natin si Pablo na naninindigan laban sa kasalanan at kasamaan, lalo na sa anyo ng sekswal na imoralidad at magaspang na pananalita. Hindi niya malugod na tinatanggap ang presensya ng tiwaling pag-uugali sa bayan ng Diyos. Sa halip, tinawag niya ang mga mananampalataya sa Efeso sa isang mataas na pamantayan ng pag-uugali at niyakap ang kanilang pagkakakilanlan bilang "minamahal na mga anak" ng Diyos at bilang "mga banal" o binanal, (Efeso 5:1–10, ESV).  Naglakas-loob siyang maniwala na kapag ginawa ito ng mga Kristiyano sa komunidad, kikinang sila bilang liwanag sa kadiliman, na ilalayo ang kanilang kapwa mula sa mga pamumuhay na makasisira sa sarili at sa biyaya at katotohanan ng Diyos (Efeso 5:11–14).

Iniisip ni Pablo ang iglesya, na pinasigla ng panibagong pangako na “lumakad bilang mga anak ng liwanag” habang hinihintay nila ang pagbabalik ni Cristo (Efeso 5:8; tingnan din sa Efeso 5:15, 16) at pinagpala ng presensya ni Cristo (Efeso 5:14), at nagtitipon upang sumamba.  Habang sila ay nauudyukan ng kanilang katayuan bilang “mga anak na minamahal” ng Diyos at ng kamatayan ni Cristo para sa kanila (Efeso 5:1, 2, ESV) at puspos ng Espiritu (Efeso 5:18), ang kanilang ibinahaging pagsamba ay nailalarawan sa lakas at kagalakan habang sama-sama silang umaawit ng pasasalamat sa kanilang Panginoon, si Jesu-Cristo, at sa Diyos Ama.  Sa mahigpit na pagkakahawak sa makalangit na mga katotohanan, ipinagdiriwang nila ang kanilang pag-asa para sa hinaharap, na nakaugat sa kuwento ng kung ano ang ginawa, ginagawa, at gagawin ng Diyos sa pamamagitan ni Jesu-Cristo na kanilang Panginoon (Efeso 5:18–20).

Nauunawaan sa ganitong paraan, ang sipi ay nagiging higit pa sa isang hanay ng mga nakahiwalay na utos tungkol sa pamumuhay Kristiyano.  Ito ay naging isang propetikong panawagan tungkol sa pagkakakilanlan ng Kristiyano, pangako, pamayanan, at pagsamba sa mga huling araw, isang nakakaantig na paanyaya na “pakyawin ang mura” na inaalok hanggang sa pagbabalik ni Cristo (Efeso 5:16).

**Mga Tanong Para sa Talakayan**:

`Nahaharap ngayon sa isang mabilis na kumakalat na kultura na ipinangangaral ang mga halaga nito 24/7/365 sa pamamagitan ng nalalantang hanay ng media, paano tatanggapin ng mga mananampalataya ang mataas na pamantayan ni Pablo?`

`Anong mga estratehiya ang maaaring gamitin ng mga mananampalataya ngayon upang “makilala kung ano ang nakalulugod sa Panginoon” (Efeso 5:10, ESV) at para “maunawaan kung ano ang kalooban ng Panginoon” (Efeso 5:17, ESV)?`

`Maaaring may makipagtalo na ang pagbabawal ni Pablo sa pagsasalita ng sekswal na imoralidad sa mga mananampalataya Efeso 5:3, 4) ay nangangahulugan na hindi natin dapat harapin ang mga isyu ng maling sekswal pag-uugali at pang-aabuso. Bakit hindi iyon naaangkop na konklusyon?`

`Sa anong mga paraan ang ating modernong lipunan ay nagpapakita ng katulad sa mga paganong gawain na hinarap ni Pablo noong kaniyang panahon?`