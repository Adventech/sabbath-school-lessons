---
title:  “Sa Halip, Magkaroon ng Pasasalamat”
date:   20/08/2023
---

`Sa anong diwa nilayon ni Pablo na ang mga mananampalataya ay maging “mga taga-tulad ng Diyos”? Tingnan ang Efeso 5:1, 2, NKJV.`

Hinihimok ni Pablo ang mga mananampalataya sa Efeso na lumakad sa pagibig, isang panawagan na mahalaga sa bahaging ito (tingnan ang Efeso 5:8, 15). Ang “paglakad sa pag-ibig” na ito (tingnan sa Efeso 5:2) ay dapat itulad sa mismong pag-ibig ni Cristo sa atin (ihambing ang Efeso 4:32), na ipinahayag sa Kanyang tumutubos na sakripisyo. Pinagtibay ni Pablo ang apat na bagay tungkol sa sakripisyong iyon: 1. ito ay udyok ng kapwa pag-ibig ng Diyos Ama (Efeso 5:1) at ni Cristo (Efeso 5:2); 2. ito ay panghalili, na si Cristo ay namatay kapalit natin. Si Cristo ay hindi walang kibong biktima, kundi ibinigay ang kanyang sarili para sa atin; 3. Sa larawan ng paglilingkod sa santuwaryo ng Lumang Tipan, ang kamatayan ni Cristo ay isa ring alay, na ginawa para sa Diyos; 4. Ang hain ay tinanggap ng Diyos dahil ito ay “isang mabangong handog” (Efeso 5:2, ESV; ihambing ang Exodo 29:18, Levitico 2:9, Filipos. 4:18).

Ang Efeso 5:3–5 ay nagpasimula sa isang bahagi na nagsasaad ng pagmamalasakit sa etikong seksuwal. Ang mga kabataang nagbalik-loob sa Efeso ay nanganganib na bumaliktad sa kanilang tungkulin bilang Kristiyano at bumalik sa seksuwal na pag-uugali na magkakaila sa kanilang Kristiyanong patotoo (ihambing ang 1 Corinto 5:1–11, 1 Corinto 6:12–20, 2 Corinto 12 :21).

Sa isang banda, ang mundo ng Greco-Romano noong unang siglo ay nagpakita ng moral na katiwalian at kahalayan na inilarawan sa ibang bahagi ng Bagong Tipan (tingnan ang 1 Corinto 6:9, Galacia 5:19, Efeso 4:17–19, Colosas .3:5).  Halimbawa, ang mga piging ng mayayaman ay karaniwang nagtatampok ng mga pag-uugali na tinutuligsa ni Pablo sa Efeso 5:3–14: paglalasing, bastos na pananalita, bastos na libangan, at imoral na gawain. Bilang karagdagan, ang mga sentrong pang-siyudad ay nagbigay ng dipagkakakilanlan at pagpapahintulot sa nagtataguyod ng mga imoral na gawaing sekswal. Sa kabilang banda, marami sa lipunang iyon ang namumuhay ng marangal at nagsisilbing tagapagtaguyod ng mahigpit na moralidad. Kapag ang bagong tipan ay nagbibigay ng mga listahan ng bisyo-o-kabutihan at mga alituntunin ng sambahayan (halimbawa, Efeso 5:21–6:9, Colosas 3:18–4:1), ang mga may-akda nito ay nagsasalamin ng mga tema sa mas malawak na mundo ng Greco-Romano. Ang mundong ito, na sabay na naging bastos at mabait, ay tumutulong na ipaliwanag ang mga pangaral ni Pablo na iwasan ang imoral na gawain na ginagawa ng mga Hentil habang nagnanais na ang mga mananampalataya ay maging maingat sa kanilang pag-uugali at upang magkaroon ng magandang reputasyon sa mga tagalabas.

`Sa anong mga paraan naaangkop sa iyong kultura ang mga salita ni Pablo tungkol sa sekswal na pag-uugali, saan ka man nakatira?`