---
title:  Matalinong Pamumuhay
date:   19/08/2023
---

### Basahin para sa pag-aaral ngayong linggo
Efeso 5:1–20; 1 Corinto 5:1–11; Apocalipsis 16:1–16; Colosas 4:5; Kawikaan 20:1; Kawikaan 23:29–35; Gawa 16:25.

> <p>Talata Sauluhing</p>
> “Kaya’t maging maingat kayo sa inyong paglakad, hidi gaya ng mga mangmang, kundi gaya ng marurunong, na sinasamantala ang panahon sapagkat ang mga araw ay masasama. Kaya’t huwag kayong maging mga hangal, kundi unawain ninyo kung ano ang kalooban ng Panginoon” (Efeso 5:15-17).

Ilang taon na ang nakalilipas, isang kristal na pitsel ang inilagay sa auction sa Inglatera.  Inilarawan ito ng mga auctioneer bilang "ika-19 siglong claret jug ng Inglatera," na tinatayang nagkakahalaga ng US$200. Dalawang mahusay na bidder ang nakapansing ang pitsel na ito’y isang sobrang dipangkaraniwang Islamic ewer. Ang totoong tinatayang halaga nito? £5 milyon (mga US $6.5 milyon).  Anong dahilan kung bakit para sa bidder ang pitsel ay nabili nya sa napakabarat na halaga?  Dahil may alam ang bidder na hindi alam ng auctioneer: ang tunay na halaga ng pitsel.

Sa Efeso 5:1–20, inihambing ni Pablo ang pinahahalagahan ng mga pagano at mananampalataya.  Pinahahalagahan ng mga pagano ang isang mapanlinlang na kuwento (Efeso 5:4), isang lasingang salu-salo (Efeso 5:18), at malaswang pakikipagtalik (Efeso 5:3, 5) bilang mga dakilang kayamanan ng buhay.  Sa isang banda, alam ng mga mananampalataya na ang isang pangwakas na araw ng pagtataya ng halaga ay darating, kung saan ang tunay na halaga ng lahat ng bagay ay magiging maliwanag (Efeso 5:5, 6). Sa halip na ilagay ang kanilang pagpapahalaga sa kasayahan at paglalasing, pinahahalagahan nila, bukod sa iba pang mga bagay, ang “lahat ng mabuti at matuwid at totoo” (Efeso 5:9, ESV) kay Cristo. Kaya naman, hinihimok sila ni Pablo na pakyawin ang mga kasunduang matatagpuan kay Cristo habang sila ay nabubuhay (tulad ng ginagawa nating lahat) sa bukana ng walang-hanggan (Efeso 5:15–17).

_*Pag-aralan ang liksyon sa linggong ito bilang paghahanda para sa Sabbath, Agosto 26._