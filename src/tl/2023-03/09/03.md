---
title:  Lumalakad Bilang mga Anak ng Liwanag
date:   21/08/2023
---

Isinulat ni Pablo na, “huwag kayong magpadaya kaninuman sa pamamagitan ng mga salitang walang kabuluhan, sapagkat dahil sa mga bagay na ito ang poot ng Diyos ay dumarating sa mga anak ng pagsuway” (Efeso 5:6, NKJV).

Tinukoy ni Pablo ang mga nagsasagawa ng iba't ibang kasalanan nang walang kahihiyan o pagsisisi, ang “immoral na gawaing sekswal, ang marumi, o ang sakim” (Efeso 5:5, ESV). Siya ay nag-aalok ng isang tahasang pagbibigay halaga: ang mga na kay Cristo at nakatakdang maging mga kabahagi sa kanyang hinaharap na kaharian ay hindi dapat kumilos tulad ng mga hindi kabahagi nito (Efeso 5:5). Siya ngayon ay nag-aalala sa epekto ng "walang lamang mga salita"; ibig sabihin, ang mga mananampalataya ay maaaring malinlang sa pamamagitan ng tahasang pananalita sa pag-iisip na ang seksuwal na kasalanan ay hindi bawal, o maaaring madala sa gayong mga kasalanan (Efeso 5:6). Ang malinlang, babala ni Pablo, ay nanganganib sa huling panahon ng paghuhukom ng Diyos, “ang poot ng Diyos” na “dumarating sa mga anak ng pagsuway” (Efeso 5:6, ESV).

Ang pariralang "ang poot ng Diyos" ay isang mahirap na bagay.  Na ito ay ang poot o galit ng Diyos ay nagmumungkahi ng isang kaibahan sa karaniwan, magkakaibang sumpong ng tao (ihambing ang Efeso 4:31). Ito ay ang makatarungang tugon ng isang mapagtiis at matuwid na Diyos laban sa matigas na pananatili sa kasamaan; hindi isang hangal at malabulkang reaksyon sa ilang maliit na paglabag. Bukod dito, ang mga pagbanggit ng banal na poot ay kadalasang nangyayari sa konteksto ng kinasihang mga babala sa Biblia tungkol sa darating na mga paghuhukom ng Diyos (halimbawa, Apocalipsis 6:12–17, Apocalipsis 16:1–16, Apocalipsis 19:11– 16). Nagbabala ang Diyos tungkol sa kanyang mga darating na paghatol—isang gawa ng biyaya, dahil ang mga tao ay “likas na mga anak ng galit” (Efeso 2:3, ESV), na napapailalim sa mga paghatol na iyon.

`Bakit pinayuhan ni Pablo ang mga mananampalataya na huwag maging “kasama” o “kabahagi” sa mga makasalanan? (Efeso 5:7–10).`

Payo ni Pablo na, “lumakad kayong gaya ng mga anak ng liwanag” (Efeso 5:8) at nagpatuloy siya sa karagdagang utos: “at sikaping unawain kung ano ang nakalulugod sa Panginoon” (Efeso 5:10, ESV). Ang pagano ay naghahanap ng kasiyahan sa pamamagitan ng “imoral na gawaing sekswal, at lahat ng karumihan o kasakiman” (Efeso 5:3, ESV). Ang layunin ng mananampalataya ay kapansinpansing naiiba, hindi para pasayahin ang sarili kundi pasayahin ang Diyos (ihambing ang Roma 12:1, 2 Corinto 5:9, Hebreo 13:21, na gumagamit ng parehong salitang Griyego, euarestos, “nakalulugod” o “katanggap-tanggap”). Ang mananampalataya ay naghahangad na gayahin ang pagsasakripisyo-sasarili ni Cristo (“lumakad sa pag-ibig, gaya ng pag-ibig ni Cristo sa atin at ibinigay ang kanyang sarili para sa atin,” Efeso 5:2, ESV).

`Ano ang ilan sa mga “walang kabuluhang mga salita” sa ating kapanahunan kung saan dapat tayong mag-ingat?`