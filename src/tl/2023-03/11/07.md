---
title:  Karagdagang Kaisipan
date:   08/09/2023
---

Ang pagrespeto ni Pablo sa mga bata bilang mga kapananampalataya (Efeso 6:1–3) ay nagpapataas ng ating pagmamalasakit sa kung papaano tinatrato ang mga bata sa ating mundo ngayon.  Ang Kanyang salita sa mga ama (Efeso 6:4) ay nag-aanyaya sa atin na isaalang-alang ang pananagutan ng mga magulang. Ang paggamit ng payo ni Pablo sa mga alipin (Efeso 6:5–8), at, lalo na, ang kanyang payo sa mga panginoon ng alipin (Efeso 6:9), ay mas mahirap, yamang ang kapaligiran sa lipunan ay malayo sa marami sa atin at dahil alam natin na ang pang-aalipin, sa anumang anyo, ay isa sa pinakamalaking kasamaang moral.  Gayunpaman, dahil ang mga salitang ito ay kinasihang bahagi ng Kasulatan, dapat nating pag-isipan kung paano gagamitin ang mga ito sa ngayon. Kasama ng mga mananampalataya sa Efeso noong unang siglo, mayroon tayong pribilehiyo at responsibilidad na ilapat ang mga halaga ng ebanghelyo sa ating mga relasyon. Ang mga tanong sa talakayan sa ibaba ay idinisenyo upang pasiglahin ang mahalagang gawaing iyon.

**Mga Tanong Para sa Talakayan**:

`Lucas 1:17 (sinipi sa Malacai 4:6). 1. Ano ang ibig sabihin para sa mga Adventista na ang pag-ibig sa mga bata ay tinukoy bilang katibayan ng “isang bayang inihanda para sa Panginoon”?`

`Ang hayag na paggalang ni Pablo sa mga bata ay nagmumungkahi ng isang sumisiyasat na tanong: Ano ang ating responsibilidad na palawakin ang pangangalaga ni Cristo sa mga bata na nakaranas ng karahasan, sekswal na pang-aabuso, at kahihiyan sa kanilang kabataan? Sa pananaliksik sa malalim na epekto ng Taliwas na Karanasan ng mga Kabataan (Adverse Childhood Experiences) (o ACEs; tingnan ang https://www.cdc.gov/violenceprevention/), ano ang responsibilidad natin sa kanila?`

`Bilang karagdagang paggalang ni Pablo sa mga bata at pag-aalaga sa kanila ni Jesus, anong mga responsibilidad ang meron ang iglesya upang pangalagaan at protektahan ang mga bata na nasa pangangalaga nito? Anong mga sistema at pamamaraan ang kailangang maiangkop para magawa ito?`

`Ang payo ni Pablo sa mga alipin at panginoon ng alipin sa Efeso 6:5–9, ay kadalasang inilalapat sa mga relasyon sa pagitan ng mga empleyado at mga amo. Sa anong mga paraan ito maaaring angkop? Anong ang mga panganib sa paggawa nito?`

`Ang pang-aalipin ay nananatiling isang masakit na katotohanan sa ating mundo, na may higit sa 40 milyong tao ang inalipin (ayon sa “Pangmundong listahan ng pang-aallipin,” http://www.globalslaveryindex.org/). Bilang mga taong malaya na ang espirituwal na mga ninuno ay matatag na nakatuon sa pag-aalis ng pang-aalipin, ano ang ating mga pananagutan sa mga inaalipin na mga anak na lalaki at babae ng Diyos habang umaawit tayo tungkol kay Cristo, “Ang mga tanikala ay kanyang sisirain, sapagkat ang alipin ay ating kapatid, at sa kanyang pangalan lahat ng pang-aapi ay titigil” (liriko sa “O Holy Night,” public domain)?`