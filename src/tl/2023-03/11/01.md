---
title:  Pagsasabuhay ng Sukdulang Katapatan Kay Cristo
date:   02/09/2023
---

### Basahin para sa Pag-aaral Linggong ito
Efeso 6:1–9; Marcos 10:13– 16; Colosas 3:21; 1 Pedro 2:18–25; 2 Corinto 5:10; Colosas 3:24, 25.

> <p>Talatang Sauluhin</p>
> “At mga panginoon, gayundin ang inyong gawin sa kanila, iwasan ang pananakot yamang nalalaman ninyo na kayo ay may iisang Panginoon sa langit, at siya’y walang tinatanging tao” (Efeso 6:9).

Noong 2018, isang artifact sa Museo ng Biblia sa Washington, D.C., ay nakakuha ng maraming atensyon. Ito ay isang pinaikling Biblia na idinisenyo upang ituro ang mga mahahalagang bagay sa pananampalataya samantalang inalis ang alinmang sipi na nag-uudyok ng paghihimagsik ng mga alipin. Nailathala noong 1808, ang teksto ay hindi lamang nag-alis ng isang sipi dito o doon. Siyamnapung porsyento ng Lumang Tipan at limampung porsyento ng Bagong Tipan ang nawala. Sa 1,189 na kabanata sa Biblia, 232 na lang ang natira.

Ang mga sipi na waring nagpapatibay sa mga kasamaan ng pagkaalipin, lalo na sa kawalan ng napakaraming salaysay ng Biblia tungkol sa “mabuting balita,” ay naiwang ganap na buo, kasama na ang mga tekstong madalas na maling ginagamit gaya ng “Mga alipin, maging masunurin kayo sa inyong mga panginoon ayon sa laman, na may takot at panginginig, sa katapatan ng inyong puso, gaya ng kay Cristo” (Efeso 6:5, KJV).

Ngayon, sa ating panahon at kultura, ang mahalagang hamon natin ay basahin ang Efeso 6:1–9 sa konteksto ng buong kuwento ng kaligtasan, tulad ng inihayag sa kumpletong Biblia. Ano ang matututuhan natin habang pinagmamasdan natin na iniaangkop ni Pablo ang mga mabubuting paguugali sa ebanghelyo sa mga maling istrukturang panlipunan nang kanyang panahon?

_*Pag-aralan ang liksyon sa linggong ito bilang paghahanda para sa Sabbath, Setyembre 9._