---
title:  Pang-aalipin sa Kapanahunan ni Pablo
date:   05/09/2023
---

`Basahin ang payo sa mga alipin at mga panginoon ng mga alipin sa mga sumusunod na talata: Efeso 6:5–9; Colosas 3:22–4:1; 1 Corinto 7:20–24; 1 Timoteo 6:1, 2; 1 Pedro 2:18–25. Paano mo ibubuod ang payong ito?`

Nakagugulat na pakinggan si Pablo na nagsasalita sa mga Kristiyanong amo na may mga alipin at isiping ang mga Kristiyanong alipin at ang kanilang mga Kristiyanong amo ay nauupong magkakasama sa mga simbahang bahay ng Efeso. Ang pang-aalipin sa mundo ng Greco-Romano ay maaaring mag-iba sa mas huling bersyon ng Makabagong Mundo sa makabuluhang mga paraan. Hindi ito nakatutok sa iisang grupong etniko. Ang mga alipin sa lunsod at sambahayan ay minsang inaalok ng mga pagkakataon para sa edukasyon at maaaring magtrabaho bilang mga arkitekto, manggagamot, at pilosopo. Minsan ay ganap ang kalayaan para sa mga aliping ito sa sambahayan pagkatapos ng limitadong panahon ng paglilingkod, bagaman karamihan sa mga alipin ay hindi kailanman nakakuha ng kanilang kalayaan. Sa pagtatangkang kilalanin ang gayong mga pagkakaiba, isinalin ng ilang kamakailang bersyon ng Biblia ang terminong Griego na doulos (“alipin”) sa Efeso 6:5–8 bilang “alipin.”

Gayunpaman, ang pang-aalipin sa anumang panahon, sa anumang kultura, sa anumang kalagayan, ay isang kasamaang di-mapapalampas, at hahatulan ng Diyos, at hahatulan, ang mga nagmamay-ari ng mga alipin, sang-ayon sa Kanyang walang hanggang katarungan—at dahil doon ay maaari tayong magpasalamat. Ang sigaw ng dating alipin na si Publilius Syrus ay nakakabigla: "Magandang mamatay sa halip na maging alipin." Dahil sa buong saklaw ng mga realidad na ito, ang pagsasalin ng doulos bilang "alipin" ay mas maigi (NIV, NRSV), lalo na't ang mga aliping ito ay nabubuhay sa ilalim ng pagbabanta ng kanilang mga amo (Efeso 6:9).

Ang pang-aalipin ay isang namamalaging kasamaan sa mundo ni Pablo. Tinutugunan niya ito, hindi bilang isang repormador sa lipunan kundi bilang isang pastor na nagpapayo sa mga mananampalataya kung paano haharapin ang kasalukuyang mga katotohanan at gumawa ng isang bagong pananaw na nakasentro sa pagbabago ng indibidwal na mananampalataya, na sa kalaunan ay maaaring magkaroon ng mas malawak na implikasyon sa lipunan sa pangkalahatan: “Ang kanyang pangitain ay hindi para sa pagpapalaya ng mga alipin sa Imperyo ng Roma. Ang kanyang pananaw ay hindi tungkol sa isang bagay na legal sa pagsasawalang-bisa ng pagkaalipin, kundi ang isang bagong paglikha na nakabatay sa pagsasama-samang magkakapatid base sa pag-aampon bilang mga anak ng Diyos. . . . Para kay Pablo ang panlipunang pagbabago ay dapat mangyari sa iglesya, sa katawan ni Cristo, sa lokal na antas, at sa Kristiyanong bahay-iglesya at sambahayan.”—Scot McKnight, THE LETTER TO PHILEMON (Grand Rapids, MI: Eerdmans Publishing Company, 2017), pp. 10, 11.

`Isa sa mga dakilang mantsa sa kasaysayan ng Kristiyano ay kung paano ginamit ng ilan ang mga talatang ito sa Biblia tungkol sa pang-aalipin upang bigyang-katwiran ang kasamaang ito. Anong nakakatakot na mensahe ang dapat nating makuha tungkol sa kung paano natin dapat gamiting maingat ang Salita ng Diyos?`