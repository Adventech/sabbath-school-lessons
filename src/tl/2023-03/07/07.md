---
title:  Karagdagang Kaisipan
date:   11/08/2023
---

Dalawang tala ang tumutulong sa pagpapalawak ng ating pag-aaral ng Efeso 4:7–10:

1\. Ang pagsasalin ng Efeso 4:9. Ang ilang mga pagsasalin ay nagpapahiwatig na ang pagbaba ay nangyayari bago ang pag-akyat (halimbawa, pagkasalin sa tagalog sa NKJV, “Siya rin ang unang bumaba”; pagkasalin sa tagalog sa KJV, RSV, ESV, NASB). Ang ibang mga salin ay sumusunod sa tekstong Griyego nang mas malapit, na iniiwan ang isyu ng oras (timing) ng pag-akyat at pagbaba na bukas (halimbwa, pagkasalin sa tagalog sa NIV, “Ano ang ibig sabihin ng 'siya ay umakyat' maliban na siya ay bumaba rin sa mas mababa, makalupang mga rehiyon?” pagkasalin sa tagalog sa ASV, HCSB , LEB, NLT), na nagbibigay-daan para sa pananaw na ipinahayag sa aralin noong Martes, na ang pagkakasunud-sunod ng pagsasalaysay ng Awit 68:18 ay dapat sundin, kung saan ang kadakilaan ni Cristo sa langit (ang “pag-akyat”) ay unang naganap, na sinusundan ng Kanyang “pagbaba” sa Espiritu.

2\. Nangunguna sa pagkabihag ng bihag. Sa pagsipi sa Awit 68:18 mula sa Lumang Tipan ng Griyego, na tinatawag na Septuagint (isang sinaunang salin sa Griyego ng Lumang Tipan), gumamit si Pablo ng parirala sa Efeso 4:8 na literal na mababasa, “nabihag niya ang pagkabihag” (na sinasalamin sa ilang pagsasalin, halimbawa, KJV, NKJV, NRSV), ngunit malawak na pinatutunayan na ang ibig sabihin ay, "kinuha niya bilang mga bilanggo ang isang grupo ng mga bihag" (na sinasalamin sa pagkasalin sa tagalog sa ESV, NASB, NIV, atbp.). Madalas na nauunawaan ng mga Seventh-day Adventists ang pariralang tumutukoy sa pagdadala ni Cristo kasama Niya pabalik sa langit, ang mga ibinangon sa isang espesyal na pagkabuhay sa panahon ng Kanyang sariling pagkabuhay na mag-uli (Mateo 27:51–53). Ang mga ito ay bumubuo ng isang “wagayway ng bigkis,” mga unang bunga ng mga tinubos, na Kanyang inihandog sa Ama sa Kanyang pagbabalik sa mga korte ng langit (tingnan ang THE SDA BIBLE COMMENTARY, vol. 6, p. 1022; THE DESIRE OF AGES, p. 834 , ihambing ang THE DESIRE OF AGES, pp. 785, 786). Bilang kahalili, alinsunod sa Colosas 2:15, ang talata ay maaaring ituring bilang isang larawan ng pananaig ni Cristo sa Kanyang mga kaaway—si Satanas at ang kanyang masasamang anghel—na inilalarawan bilang mga talunang bihag.

**Mga Tanong Para sa Talakayan**:

`Ihambing ang listahan ng “mga espirituwal na kaloob” sa Efeso 4:11 sa mga listahan sa I Corinto 12:4–11, 27–30; Roma 12:4–8; at 1 Pedro 4:10, 11. Anong mga pagkakaiba at pagkakatulad ang nakikita mo?`

`Sa klase, pag-usapan ang ilan sa mga “hangin ng doktrina” na umiihip sa iglesiya ngayon. Pansinin kung paano sinabi ni Pablo na hindi tayo dapat tangayin ng mga hanging ito. Ano ang mga tiyak na paraan kung saan makakatulong tayo na protektahan ang ating sarili, at ang iba pa sa iglesiya, mula sa pinsalang idudulot ng mga hanging ito sa atin?`

`Idiniin ni Pablo sa pamamagitan ng Efeso ang tema ng “pagkakaisa.” Ngunit hinahangad ba natin ang pagkakaisa sa lahat ng paraan? Sa madaling salita, sa anong punto maaaring hindi maging mabunga ang pagnanais para sa pagkakaisa? Pag-usapan.`