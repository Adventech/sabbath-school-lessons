---
title:  Ang Pinag-isang Katawan ni Cristo
date:   05/08/2023
---

### Basahin Para sa Pag-aaral Linggo Ito
Efeso 4:1–16; Filipos 2:3; Awit 68:18; Gawa 2; 1 Corinto 12:4–11, 27–30; Isaias 5:4.

> <p>Talatang Sauluhin</p>
> “Pinagkalooban niya ang iba na maging mga apostol, ang iba’y propeta, ang iba’y ebanghelista, at ang iba’y pastor at mga guro; upang ihanda ang mga banal sa gawain ng paglilingkod, sa ikatitibay ng katawan ni Cristo” (Efeso 4:11, 12).

Isa sa mga pabula ni Aesop ay tinatawag na “Ang Tiyan at ang Mga Paa.” Ganito ang pagkasabi: “Nagtatalo ang tiyan at mga paa tungkol sa kahalagahan ng mga ito, at nang paulit-ulit na sinasabi ng mga paa na sila ay napakalakas na dinadala pa nila ang tiyan, sumagot ang tiyan, ‘Ngunit, aking mabubuting kaibigan, kung hindi ako kakain, hindi kayo makapagdadala ng ano man.’ ”— Lloyd W. Daly, AESOP WITHOUT MORAL (New York: Thomas Yoseloff, 1961), p. 148.

Gayunman, ginamit ni Pablo ang katawan ng tao upang gumawa ng espirituwal na punto. Para kay Pablo, ang katawan ng tao—at ang iglesiya bilang katawan ni Cristo—ay binubuo ng iba't ibang bahagi na may iba't ibang kakayahan, na lahat ay dapat magtulungan para maging malusog ang katawan. Sa Efeso 4:1– 16, muling isinaayos ni Pablo ang metapora ng katawan na ginamit niya nang epektibo noong una (Roma 12:3–8, 1 Corinto 12:12–31). Si Cristo na ngayon ang Ulo ng katawan, na nagbibigay sa katawan ng mga kaanib na “may kaloob” na tumutulong sa pagkakaisa ng katawan, sa bawat bahagi—bawat miyembro ng iglesiya—na nag-aambag ng mga kakayahan nito sa kabuuan.

Ang larawan ni Pablo ng isang malusog, nagkakaisang katawan ay tumutulong sa atin na maunawaan ang layunin ng Diyos para sa atin: ang maging mga bahagi ng isang mabungang iglesiya na nagkakaisa kay Cristo.

_*Pag-aralan ang liksyon sa linggong ito bilang paghahanda para sa Sabbath, Agosto 12._