---
title:  Ang Dinakilang Cristo, Tagapagbigay ng mga Kaloob
date:   08/08/2023
---

“Gayunpaman, binigyan niya ang bawat isa sa atin ng isang espesyal na regalo sa pamamagitan ng kagandahang-loob ni Cristo. Kaya nga sinasabi ng Kasulatan, ‘Nang umakyat siya sa kaitaasan, pinamunuan niya ang isang pulutong ng mga bihag at nagbigay ng mga regalo sa kanyang bayan.’ ’’

> <p></p>
> “Pansinin na sinasabi nito na ‘umakyat siya.’ Ito ay malinaw na nangangahulugan na si Cristo ay bumaba rin sa ating mababang mundo. At siya na bumaba ay siya ring umakyat sa itaas ng kalangitan, upang mapuno niya ang buong sansinukob ng kanyang sarili” (Efeso 4:7–10, NLT).

`Ano ang nangyayari rito, at ano ang punto ni Pablo sa mga talatang ito?`

Sinipi rito ni Pablo ang Awit 68:18, na mababasa: “Nang umakyat ka sa kaitaasan, pinangunahan mo ang isang pulutong ng mga bihag. Nakatanggap ka ng mga regalo mula sa mga tao, maging sa mga naghimagsik laban sa iyo” (pagkasalin sa tagalog ng NLT). Inilalarawan ng Awit 68:18 ang Panginoon, si Yahweh, bilang isang mananakop na heneral na, nang masakop ang Kanyang mga kaaway, umakyat sa burol kung saan itinayo ang Kanyang kabiserang lungsod, kasama ang mga bihag sa digmaan (tingnan ang Awit 68:1, 2). Pagkatapos ay tumanggap siya ng parangal (“natanggap na mga regalo”) mula sa Kanyang nasakop na mga kalaban (pansinin na iniugnay ni Pablo ang imaheng ito sa pinarangalang Cristo na “nagbibigay ng mga regalo,” batay sa mas malawak na konteksto ng Awit, tingnan ang Awit 68:35).

Kung susundin natin ang pagkakasunud-sunod ng Awit 68:18, ang pag-akyat ni Cristo sa langit (Efeso 1:21–23)—ay unang naganap, na sinusundan ng pagbaba kung saan ang nabuhay na mag-uli, ang dinakilang si Jesus ay nagbigay ng mga regalo at pinuno ang lahat ng bagay. Ito ang paraan ni Pablo sa paglalarawan ng pagbuhos ng Banal na Espiritu noong Pentecostes (tingnan ang Gawa 2). Ang pananaw na ito ay pinatunayan ng Efeso 4:11, 12, na nagpapakilala sa mga regalo na ibinigay ng dinakilang Jesus bilang mga kaloob ng Espiritu.

“Si Cristo ay umakyat sa kaitaasan, nanguna sa pagkabihag na bihag, at nagbigay ng mga kaloob sa mga tao. Pagkatapos ng pag-akyat ni Cristo sa langit, ang Espiritu ay bumaba tulad ng ipinangako, tulad ng isang rumaragasa, malakas na hangin, na pinuno ang buong lugar kung saan ang mga alagad ay nagtitipon, ano ang naging epekto? Libu-libo ang nahikayat sa isang araw.”— Ellen G. White, YE SHALL RECEIVE POWER, p. 158.

`Gaano man kalalim ang ilang mga talatang ito sa Efeso, paano tayo matututong kumuha ng kaaliwan mula sa ipinakikita nilang ginawa at gagawin ni Cristo para sa atin, lalo na kapag pupunuin Niya ang “lahat ng mga bagay sa lahat ng dako ng kanyang sarili” (Efeso 1:23, NLT)?`