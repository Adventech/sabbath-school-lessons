---
title:  Ang Pagkakaisa ng Espiritu
date:   06/08/2023
---

`Basahin ang Efeso 4:1–16. Paano hinihikayat ni Pablo ang mga mananampalataya na pangalagaan ang pagkakaisa ng iglesiya?`

Sinimulan ni Pablo ang ikalawang kalahati ng Efeso (mga kabanata 4–6) na may nakakaganyak na panawagan sa pagkakaisa, na may dalawang pangunahing bahagi. Una, sa Efeso 4:1–6 hiniling niya sa mga mananampalataya na pangalagaan “ang pagkakaisa ng Espiritu” sa pamamagitan ng pagpapakita ng pagpapahalaga sa pagbuo ng pagkakaisa (Efeso 4:1–3), isang panawagan na sinusuportahan niya sa isang patula na listahan ng pitong “isa” (Efeso 4:4–6). Pangalawa, sa Efeso 4:7– 16, tinukoy ni Pablo ang matagumpay, dinakilang Jesus bilang Pinagmumulan ng biyaya sa mga taong nangunguna sa pagbabahagi ng ebanghelyo (Efeso 4:7–10) at inilalarawan kung paano sila, kasama ng lahat ng miyembro ng iglesiya, nagaambag sa kalusugan, paglago, at pagkakaisa ng katawan ni Cristo (Efeso 4:11–16).

Sa pagsisimula ng kabanata, inaanyayahan ni Pablo ang mga Kristiyano na “lumakad sa paraang karapat-dapat sa pagkatawag kung saan kayo tinawag” (Efeso 4:1, ESV). Ginamit niya ang pandiwang lumakad sa matalinhagang kahulugan ng kumilos, o mabuhay (tingnan ang Efeso 2:2, 10; Efeso 4:17; Efeso 5:2, 8, 15). Kapag tinutukoy ni Pablo ang kanilang tungkulin, tinutukoy niya ang panawagan sa pananampalatayang Kristiyano (Efeso 1:18; Efeso 2:4–6, 13). Hinihimok ni Pablo ang mga mananampalataya na magsagawa ng nagkakaisang pag-uugali na sumasalamin sa panghuling plano ng Diyos (Efeso 4:9, 10). Sinimulan niya ang pagbibigay-diin dito sa pamamagitan ng panawagan na magsagawa ng mga kabanalang nag-aakay tungo pagkakaisa (Efeso 4:1–3), tulad ng pagpapakumbaba, kahinahunan, at pagtitiyaga.

Tingnan natin ang bawat termino.

Ipinaliwanag ni Pablo sa ibang bahagi ang terminong pagpapakumbaba, sa Efeso 4:2 (ESV; kababaan sa pagkasalin sa tagalog sa NKJV), sa pamamagitan ng pagdaragdag ng ideya na “ituring ang iba na mas mahalaga kaysa sa inyo” (Filipos 2:3, pagkasalin sa tagalog sa ESV). Kung gayon, ang kapakumbabaan ay maaaring unawain hindi bilang isang negatibong katangian ng pagwawalanghalaga’ sa sarili (tingnan ang Colosas 2:18, 23) kundi bilang isang positibong pagpapahalaga at paglilingkod sa iba.

Ang kahinahunan (Efeso 4:2, ESV, pagkasalin sa tagalog sa NKJV) ay maaaring ipaliwanag bilang “ang katangian ng hindi labis na paghanga sa sariling pagpapahalaga” at nangangahulugan din ng “kagandahang-loob, mapagbigay, kaamuan.”—Frederick Danker, ed., GREEK-ENGLISH LEXICON OF THE NEW TESTAMENT AND OTHER EARLY CHRISTIAN LITERATURE, 3rd ed. (Chicago: University of Chicago Press, 2000), p. 861.

Sa wakas, ang pasensya (pagkasalin sa tagalog sa ESV; ihambing ang mahabang pagtitiis, pagkasalin sa tagalog sa NKJV) ay kakayahang magtiis sa ilalim ng hamon o mga pagsubok.

Ang lahat ng mga katangiang ito, kung gayon, ay nagtitipon sa tema ng paglayo sa pagpapahalaga sa sarili at, sa halip, pagtutuon ng pansin sa halaga ng iba.

`Kababaang-loob, kahinahunan, pasensya. Isipin kung paano makatutulong ang mga katangiang ito na pagkaisin tayo bilang mga tao. Paano tayo matututong linangin ang mga katangiang ito?`