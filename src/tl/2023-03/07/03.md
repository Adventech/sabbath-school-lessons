---
title:  Magkasama Bilang Iisa sa Isa
date:   07/08/2023
---

`Anong pitong “isa” ang binanggit ni Pablo bilang pagsuporta sa kaniyang tema ng pagkakaisa ng iglesiya? Anong punto ang nais niyang gawin sa listahang ito? (Efeso 4:4–6).`

Ang listahan ni Pablo ng pitong “isa” ay may mala-tulang damdamin at maaaring umalingawngaw ang isang himno ng pagpapatibay na ginamit sa Efeso. Nagsimula ang listahan sa pamamagitan ng pagbanggit ng dalawang “isa” nang magkakasama: “May isang katawan” (tumutukoy sa iglesiya bilang katawan ni Cristo, Efeso 4:12, 16; Efeso 1:23; Efeso 5:23, 29, 30) at “isang Espiritu” (Efeso 4:4). Ang pangatlo ay ang “isang pag-asa ng iyong pagkatawag” (Efeso 4:4; ihambing ang Efeso 4:1).

Ang listahan ay nag-aalok ng tatlo pang elemento, “isang Panginoon” (isang pagtukoy kay Cristo), “isang pananampalataya” (ibig sabihin ang nilalaman ng pinaniniwalaan ng mga Kristiyano, Efeso 4:13; Colosas 1:23; Colosas 2:7; Galatia 1:23; 1 Timoteo 4:1, 6), at “isang bautismo” (ihambing ang Efeso 5:26) bago magtapos sa isang pinahabang paglalarawan sa Diyos bilang “isang Diyos at Ama ng lahat, na Siyang nasa ibabaw ng lahat, at sumasa lahat, at nasa lahat.” (Efeso 4:6).

Ano ang ipinahahayag ni Pablo sa pamamagitan ng mala-tula na paglalarawang ito sa Diyos Ama? Dahil Siya ang “Ama ng lahat,” nangangahulugang ang Diyos ang Lumikha. Ang natitirang bahagi ng pangungusap ay naglalarawan kung paano, nang nilikha ang mundo, ang Diyos ay nauugnay sa "lahat ng bagay" na Kanyang ginawa. Si Pablo ay hindi nakikisali sa mga maling paniniwala ng panteismo (na kinikilala ang kalikasan bilang Diyos), o panentheismo (na nangangatwiran na ang mundo ay kasama sa pagiging Diyos, bagaman hindi nito nailalarawa ng lubos ang nilalang na iyon). Sa halip ay ipinapahayag niya ang pagiging higit na mataas ng Diyos (“na higit sa lahat”), aktibong panuntunan (“na . . . sa pamamagitan ng lahat”) at pamamalagi (“na . . . sa lahat”) ng Diyos.

Pansining mabuti ang dalawang ideya tungkol sa pagkakaisa ng iglesiya (Efeso 4:1–6). Una, ang pagkakaisa ay isang espirituwal na katotohanan, na nakaugat sa pitong mga “isa,” isang katotohanang dapat ipagdiwang (Efeso 4:4–6). Pangalawa, ang pagkakaisa ay nangangailangan ng ating sigasig na pangalagaan at palaguin ito (Efeso 4:3). Madalas may dahilan para umiyak sa ating mga pagkukulang sa pagsasakatuparan ng pagkakaisang ito. Gayunpaman, anuman ang ating mga pagkukulang, dapat tayong magalak sa gawain ng Diyos-kay-Cristo sa pagkakaisa ng iglesiya, na nagagalak sa teolohikong katotohanan ng “pagkakaisa ng Espiritu” (Efeso 4:3). Ang paggawa nito ay magbibigay ng kapangyarihan sa atin na bumalik sa masipag na pagsusulong ng pagkakaisang ito, na may panibagong pananalig na sa paggawa nito ay naisasakatuparan natin ang sariling gawain ng Diyos.

`Basahin muli ang Efeso 4:4–6. Ano ang nararamdaman mo? Ano ang dapat mong madama, alamin kung ano ang sinasabi nito tungkol sa ating pagkakaisa sa Diyos sa pamamagitan ni Cristo?`