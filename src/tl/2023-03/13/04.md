---
title:  'Sapatos: Ang Iglesya ay Nagsasagawa ngKapayapaan'
date:   19/09/2023
---

Isang sundalong Romano, na naghahanda para sa labanan, ay nagtali sa isang pares ng matibay, pangmilitar na sandalyas. Ang isang makapal na swelas na may matatag na malalaking pako na pansapatos (hobnails), ay tumutulong sa sundalo na tumayo at "tumindig" (Efeso 6:11, 13, 14). Ipinaliwanag ni Pablo ang kasuotang ito ng militar gamit ang wika mula sa Isaias 52:7, na ipinagdiriwang ang sandali na ang isang mensahero na nagdadala ng balitang ang pakikipaglaban ni Yahweh para sa Kanyang bayan ay nagwagi (Isaias 52:8–10) at ang kapayapaan ay naghahari ngayon: “Napakaganda sa mga bundok ang mga paa niya na nagdadala ng mabuting balita, na naghahayag ng kapayapaan” (Isaias 52:7, ESV).

`Repasuhin ang walong beses na binanggit ni Pablo ang kapayapaan sa Efeso. Bakit siya gumagamit ng isang detalyadong talinhaga ng militar kung siya ay interesado sa kapayapaan? Efeso 1:2; Efeso 2:14, 15, 17; Efeso 4:3; Efeso 6:15, 23.`

Ipinagdiriwang ni Pablo ang kapayapaan bilang gawain ni Cristo na Siyang “ating kapayapaan,” ang Isa na nangangaral ng kapayapaan “sa inyo na nasa malayo, at kapayapaan sa mga malapit” (Efeso 2:14–17, ESV), na humihila ng Judio at Hentil na magkasama sa “isang bagong sangkatauhan” (Efeso 2:15, NIV).  Sa pamamagitan ng pagpapanatiling-buhay sa kuwento ng ebanghelyo ng pagliligtas ni Cristo at ng Kanyang malikhaing gawain ng kapayapaan, sa pamamagitan ng pagdiriwang ng Kanyang tagumpay sa nakaraan at pagtingin sa sigaw ng tagumpay sa hinaharap, ang mga mananampalataya ay nakasuot ng kanilang panyapak at nakahanda para sa labanan. Tulad ng mensahero sa Isaias 52:7, ang mga mananampalataya ay mga mensahero na nagpapahayag ng tagumpay ni Cristo at ng Kanyang kapayapaan.

Gayunpaman, hindi ninananais ni Pablo na ating unawain ang kanyang panawagan na magdala ng sandatang pangmilitar bilang isang panawagan laban sa ating mga kaaway. Iyon ang dahilan kung bakit inilarawan niya ang mga mananampalataya bilang nagpapahayag ng “ebanghelyo ng kapayapaan” (Efeso 6:15). Hindi rin niya nais na ang mga mananampalataya ay maging palaban sa kanilang pakikipag-ugnayan sa iba, dahil binibigyang-diin niya ang pagkakaisa, nakapagpapatibay na pananalita, at pagkamagiliw (tingnan lalo na ang Efeso 4:25–5:2). Ang iglesya ay dapat "magbigay ng kapayapaan" sa pamamagitan ng paggamit ng sandata ng ebanghelyo, ng Kristiyanong pag-uugali (pagpakumbaba, pasensya, pagpapatawad, atbp.) at mga gawi (panalangin, pagsamba). Ang mga ganitong gawain ay pang istratihiya, na tumuturo sa dakilang plano ng Diyos na pag-isahin ang lahat ng bagay kay Cristo (Efeso 1:9, 10).

`Paano tayo tinutulungan ng sumusunod na teksto na maunawaan kung ano ang dapat maging kahulugan ng imaheng militar ni Pablo sa ating buhay bilang mga mananampalataya? “Tinatawag tayo ng Diyos na magsuot ng baluti. Hindi natin gusto ang baluti ni Saul, kundi ang buong baluti ng Diyos. Pagkatapos ay maaari tayong humayo sa gawain nang may mga pusong puno ng lambing, habag, at pagmamahal na tulad ng kay Cristo.”—Ellen G. White, [Australasian] Union Conference Record, Hulyo 28, 1899.`