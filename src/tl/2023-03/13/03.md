---
title:  Sinturon at Baluti
date:   18/09/2023
---

`Paano iniisip ni Pablo ang pagsisimula ng paghahanda ng mga mananampalataya para sa pakikipagbaka laban sa kasamaan? Efeso 6:14; tingnan din ang 1 Pedro 4:1; 1 Pedro 5:8; Roma 8:37–39.`

Ang babala ni Pablo tungkol sa matinding labanan (Efeso 6:13) ay naghahanda sa mga mambabasa para sa kanyang huling panawagan na tumayo (ang kanyang ikaapat, ihambing ang (Efeso 6:11, 13) at ito ay isang detalyadong panawagan para magsuot ng sandata (Efeso 6:14–17). Inilarawan ni Pablo ang pagkilos ng “pagbibigkis sa baywang” (ihambing ang Isaias 11:5). Ang mga sinaunang-maluwag na kasuotan ay kailangang itali sa baywang bago magtrabaho o makipaglaban (ihambing ang Lucas 12:35, 37; Lucas 17:8). Iniisip ni Pablo na ang mananampalataya ay nakasuot ng baluti gaya ng ginagawa ng isang Romanong mandirigma, simula sa balat na sinturong militar na may mga dekorasyon ng mga plato ng sinturon at hibilya. Mula sa sinturon ay nakasabit ang bilang ng mga pamigkis na katad na natatakpan ng mga metal, na magkakasamang bumubuo ng isang "apron" na isinusuot bilang isang insignya (badge) ng ranggo para sa visual effect. Nagsisilbi itong mahalagang tungkulin ng pagtali ng mga kasuotan at pagsasalugar ng iba pang mga bagay.

Ang katotohanan ay hindi sariling pag-aari ng mga mananampalataya; ito ay kaloob ng Diyos (ihambing ang kaligtasan sa Efeso 2:8). Gayunpaman, hindi ito dapat manatiling malabo, malayong asset na walang anumang nakapagpapabagong epekto sa kanilang buhay. Dapat nilang "isuot" ang katotohanan ng Diyos, upang maranasan at magamit ang banal na kaloob na ito. Hindi sila ang nagmamay-ari ng katotohanan ng Diyos kundi ang katotohanan ng Diyos ang nagmamay-ari at nagpoprotekta sa kanila.

Sumunod na hinimok ni Pablo ang mga mananampalataya na isuot “ang baluti ng katuwiran” (ihambing ang 1 Tesalonica 5:8). Tulad ng sinturon ng katotohanan, ito ay nagmula sa Dios, bilang bahagi ng baluti ni Yahweh sa Kanyang tungkulin bilang banal na mandirigma (Isaias 59:17). Ang baluti sa katawan na ginagamit ng mga sundalo noong panahon ni Pablo ay gawa sa mail (maliit, magkadugtong na mga singsing na bakal), kaliskis na baluti (maliit, magkakapatong na kaliskis ng tanso o bakal), o mga tali ng magkakapatong na bakal na pinagsama-sama. Pinoprotektahan ng body armor o baluti na ito ang mahahalagang bahagi ng katawan mula sa mga suntok at tulak ng kaaway. Sa isang katulad na paraan, ang mga mananampalataya ay dapat maranasan ang espirituwal na proteksyon na iniaalok ng nagsasanggalang na regalo ng katuwiran ng Diyos. Sa Efeso, iniugnay ni Pablo ang katuwiran sa kabanalan, kabutihan, at katotohanan (Efeso 4:24, Efeso 5:9), na iniisip ito bilang kalidad ng makatarungan at maayos na pakikitungo sa iba, lalo na sa kapwa miyembro ng iglesya.

`Sa anong mga paraan mo naranasan ang ideya na ang kabutihan, kabanalan, at katotohanan ay maaaring maging isang proteksyon?`