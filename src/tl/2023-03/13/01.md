---
title:  Nagsasagawa ng Kapayapaan
date:   16/09/2023
---

### Basahin para sa Pag-aaral sa Linggong Ito
Efeso 6:10–20; 1 Pedro 4:1; 1 Pedro 5:8; Isaias 59:17; Isaias 52:8–10; 1 Tesalonica. 5:16–18.

> <p>Talatang Sauluhin</p>
> “Kasama ng lahat ng mga ito, taglayin ninyo ang kalasag ng pananampalataya, na sa pamamagitan nito ay inyong masusugpo ang mga nag-aapoy na palaso ng masama. At taglayin ninyo ang helmet ng kaligtasan, at ang tabak ng Espiritu, na siyang salita ng Diyos” (Efeso 6:16, 17).

Sa debosyonal na klasiko ni John Bunyan, THE PILGRIM’S PROGRESS, na isinulat habang siya ay nasa kulungan, si Christian ay dinala sa isang silid-sandata ng palasyo at ipinakita ang “lahat ng uri ng kasangkapan [sandata], na inilaan ng kanilang Panginoon para sa mga manlalakbay, gaya ng tabak, kalasag, helmet, baluti, pananalangin, at sapatos na hindi napudpod. At mayroon ditong sapat na gagamitin ang mga tao para sa paglilingkod sa Panginoon, gaya ng pagkakaroon ng mga bituin sa langit sa karamihan ng mga ito.” Bago umalis si Christian, muli siyang dinala sa bodega kung saan “kinabitan nila siya, mula ulo hanggang paa ng kalasag [hindi malalagusan], na baka, marahil, siya ay makatagpo ng mga pagsalakay sa daan.”

Ang isinulat ni Bunyan noong 1678 ay inalaala ang isang dokumento na isinulat ni apostol Pablo mga 1,600 taon na ang nakalilipas, ang Sulat sa mga Taga-Efeso, na ginawa rin sa bilangguan. Sa loob nito ay inisip ng dakilang misyonerong apostol ang isang mahusay na hukbo, ang iglesya, na bumisita sa sandatahan ng Diyos at nagsuot ng banal na panoplia, ang terminong Griyego para sa buong baluti mula ulo hanggang paa. Ang taguan ng mga sandata ng Diyos ay may sapat na pinakamahusay na sandata para sa bawat kawal sa Kanyang hukbo upang “suotan ng bakal galing sa hilaga (northern steel) mula sa itaas hanggang sa paa,” habang sila ay humahayo upang makipagpayapaan sa Kanyang pangalan.

_*Pag-aralan ang liksyon sa linggong ito bilang paghahanda para sa Sabbath, Setyembre 23._