---
title:  Karagdagang Kaisipan
date:   22/09/2023
---

“Ang isang hukbo sa labanan ay malilito at manghihina maliban kung ang lahat ay magtutulungan. Kung ang mga sundalo ay kumikilos ng kanilang sariling mapusok na ideya, na hindi nagsasangguni sa posisyon at trabaho ng bawat isa, sila ay magiging isang koleksyon ng mga independiyenteng atomo; hindi nila kayang gawin ang gawain ng isang organisadong katawan. Kaya't ang mga kawal ni Cristo ay dapat kumilos nang may pagkakaisa. Kung sila-sila lamang ay hindi dapat pahalagahan. Kung gagawin nila ito, ang bayan ng Panginoon sa lugar ng pagkakaroon ng perpektong pagkakaisa, iisa ang isip, iisang layunin, at itinalaga sa isang dakilang bagay, ay masusumpungan ang mga pagsisikap na walang bunga, ang kanilang oras at mga kakayahan ay masasayang. Ang pagsamasama ay kalakasan. Ang kakaunting mga nabagong-loob na kaluluwa na kumikilos nang may pagkakaisa, kumikilos para sa isang dakilang layunin, sa ilalim ng isang ulo, ay makakamit ang mga tagumpay sa bawat pakikipaglaban.”—Ellen G. White, SPALDING AND MAGAN COLLECTION, pahina 121.

`Ano ang kahalagahan ng pagtukoy ni Pablo sa kanyang sarili bilang “isang sugo na may tanikala” (Efeso 6:20)?`

Ang mga sugo/embahador ay madalas na gumaganap ng mga mahirap na tungkulin sa panahon ng digmaan, kaya ang paglalarawan sa sarili ni Pablo ay umaangkop sa konteksto ng kanyang talinhaga sa militar.  Ang mga sugo/ embahador ay dapat tratuhin nang paggalang na nararapat sa tao o sa bansang nagpadala sa kanila. Kaya may malaking kaibahan sa pagitan ng katayuan ni Pablo bilang embahador para sa Kataas-taasang Tagapamahala ng sansinukob at ang lubos na kawalang-galang na ipinahiwatig ng kaniyang mga tanikala (sa literal, “kadena”). Gayunpaman, dahil ang mga embahador ay nagsusuot ng “kadena ng katungkulan,” ang pagbanggit ni Pablo ng isang “kadena” ay maaaring “pinahiran ng kabalintunaan,” kung saan nakikita niya ang kaniyang kadena bilang “isang palamuti na dapat isuot nang may karangalan.”—David J. Williams, PAUL’S METAPHORS: THEIR CONTEXT AND CHARACTER (Peabody, MA: Hendrickson, 1999), p. 152.

**Mga Tanong Para sa Talakayan**:

`Sa isang sulok ng iyong daigdig na nahahati at nasa pakikipagdigma, ano ang ibig sabihin para sa iyo at sa iyong kongregasyon na “magsagawa ng kapayapaan”? Paano tayo magiging mga ahente ng kapayapaan sa isang daigdig na lalong nailalarawan sa pamamagitan ng pagsalakay at karahasan?`

`Anong partikular na “maapoy na palaso” ang ibinabato sa iyong direksyon? Paano mo matitiyak na ang “kalasag ng pananampalataya” ay nasa lugar upang patayin ang mga ito?`

`Minsan ay pinag-uusapan natin ang "mga mandirigma ng panalangin o prayer warriors." Paano tayo maaaring magsagawa ng “prayer ministry” batay sa Efeso 6:18–20?`

`Paano natin dapat pakitunguhan ang mga nasugatan sa larangan ng digmaan ng malaking tunggalian? Paano natin dapat pakitunguhan ang Kristiyanong mananampalataya, na sa init ng labanan, ay tumakas dahil sa takot o hayagang sumuko sa kabilang panig?`