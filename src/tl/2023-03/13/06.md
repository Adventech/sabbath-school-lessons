---
title:  Pagsasabuhay ng Panalangin Sa Larangan ng Labanan
date:   21/09/2023
---

Sa pagtatapos ng kanyang pangaral tungkol sa labanan, hinimok ni Pablo ang mga mananampalataya bilang mga sundalo na makibahagi sa napakahalagang, patuloy na pananalangin “para sa lahat ng mga banal” (Efeso 6:18, NKJV) at para sa kanyang sarili bilang nakakulong na embahador (Efeso 6:19, 20). Ang panawagang ito para sa pananalangin ay makikita bilang isang extensyon ng imahe ng military (military imagery), dahil ang pagtawag sa Diyos (o sa mga diyos) sa panalangin ay isang karaniwang gawain sa sinaunang larangan ng digmaan. Upang banggitin ang isang halimbawa sa biblia: pagsunod sa payo ni Jahaziel sa labanan, pinangunahan ni Jehoshafat ang “buong Juda at ang mga naninirahan sa Jerusalem” sa pagpapatirapa “sa harap ng Panginoon, na sumasamba sa Panginoon” (2 Cronica 20:18, ESV). Bagaman ang panalangin ay hindi isang ikapitong piraso ng baluti, ito ay isang mahalagang bahagi ng payo ni Pablo sa labanan at talinhaga ng militar.

Sa unang dalawang kahilingan sa panalangin, hiniling ni Pablo sa mga mananampalataya na makibahagi sa taimtim, masidhi, at matiyagang panalangin “para sa lahat ng mga banal” (Efeso 6:18, NKJV). Para magtagumpay ang iglesya sa pakikidigma nito laban sa mga kapangyarihan ng kasamaan, kakailanganin nitong magsanay ng pagtitiwala sa Diyos sa pamamagitan ng panalanging may inspirasyon ng Espiritu.

Ang pangalawang panalangin ni Pablo ay para sa kanyang sarili: “at para sa akin din” (Efeso 6:19, ESV). Humihingi siya ng panalangin na sana ay ipagkaloob sa kanya ng Diyos ang tamang mensahe (“na ang mga salita ay maibigay sa akin”), sa tamang panahon (“sa pagbubukas ng aking bibig”), maihatid sa tamang paraan (“matapang na ipahayag”), at pagtugon sa pinakamahalagang tema, “ang misteryo ng ebanghelyo” (Efeso 6:19, ESV). Ang huling pariralang ito ay tumutukoy sa maaari nating tawaging “bukas na lihim” ng pamamamgitan ng Diyos kay Cristo upang tubusin ang mga Hentil kasama ng mga Judio (tingnan ang Efeso 3:1–13), na lumilikha ng “isang bagong sangkatauhan” (Efeso 2:15, NIV, tingnan din ang Efeso 2:11–22) bilang isang hudyat ng pangkalahatang plano “upang pag-isahin ang lahat ng bagay” kay Cristo (Efeso 1:10, ESV).

`Repasuhin ang sumusunod na “mga panawagan sa panalangin” sa Bagong Tipan. Alin ang nagbibigay inspirasyon sa iyo? Bakit? Lucas 18:1–8, Filipos 4:6, Colosas 4:2, 1 Tesalonica 5:16–18.`

Bakit madalas hinihimok ang mga mananampalataya na makibahagi sa taimtim at matiyagang panalangin? Ang talinhaga ng militar ni Pablo ay nagmumungkahi ng dalawang sagot: (1) ang banta ng espirituwal na pakikidigma laban sa hanay ng mga supernatural na mga kaaway ay nakahihilakbot at totoo; (2) ang mga pangako ng Diyos na espirituwal na lakas at tagumpay ay ipinapakita sa pamamagitan ng larawang militar ni Pablo (Efeso 6:10–17). Ang matiyagang panalangin ay nagbibigay ng pagkakataon para sa atin na makinig nang mabuti sa mga pangakong ito, upang ipagdiwang ang mga ito, at magpasalamat sa Diyos para sa mga mapagkukunan ng Kanyang biyaya.