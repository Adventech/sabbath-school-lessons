---
title:  Karagdagang Kaisipan
date:   29/09/2023
---

Nagtatapos tayo sa pamamagitan ng pagninilaynilay sa Efeso 6, kung saan natuklasan natin na tayo, ang iglesya, ay ang hukbo ng Diyos na nakikipagpayapaan.

Sa Efeso, inilarawan ni Pablo ang iglesya bilang katawan ni Cristo (Efeso 1:22, 23; Efeso 4:11–16), bilang templo ng Diyos (Efeso 2:19–22), at bilang nobya/asawa ni Cristo (Efeso 5:21–33). Sa Efeso 6:10–20, inilarawan ni Pablo ang iglesya bilang hukbo ng Diyos at nag-aalok ng masigasig na panawagan sa sandata. Ito ay isang sipi na nag-aalok ng maraming benepisyo at panganib sa di-pagkakaunawaan.

Maaaring hindi natin maunawaan ang mga salita ni Pablo sa isang panawagan na gumamit ng mga sandatang militar o maging palaban sa ating pakikipagugnayan sa iba. Gayunman, binibigyang-diin ni Pablo ang pagkakaisa, nakapagpapatibay na pananalita, at kagandahang-loob (tingnan lalo na sa Efeso 4:25–5:2). Inilarawan niya ang mabuting balita ng Diyos bilang “ang ebanghelyo ng kapayapaan” (Efeso 6:15). Sa pamamagitan ng matingkad na talinhaga ng militar na ito, ang iglesya ay hindi hinihikayat na makipagdigma sa tradisyonal na kahulugan. Sa halip, dapat tayong magsagawa ng kapayapaan sa espirituwal na pakikidigma laban sa kasamaan. Si Pablo ay tumungo sa larangan ng digmaan ng malaking tunggalian at tinawag tayo na magpatala sa hukbo ng Diyos.

Dapat nating gawin ito nang may makatotohanang pagtatasa sa kaaway dahil hinding-hindi nito gagawin ang maliitin ang mga pwersang nakahanay laban sa atin. Hindi lamang mga kaaway ng tao ang ating kinakaharap kundi “mga espirituwal na hukbo ng kasamaan sa makalangit na dako” (Efeso 6:12, NKJV), na pinamumunuan ng isang tusong heneral, ang diyablo (Efeso 6:11). Gayunpaman, hindi tayo dapat matakot sa ating mga kaaway. Ang Diyos ay kasama natin sa pakikipaglaban (Efeso 6:10) at binigyan tayo ng pinakamagandang sandata, ang Kanyang sariling baluti, ang “baluti ng Diyos” (Efeso 6:11; ihambing ang Isaias 59:15–17).  Ibinigay Niya sa atin ang katotohanan, katuwiran, kapayapaan, pananampalataya, kaligtasan, at ang Espiritu (Efeso 6:13–17). Dahil ang Diyos ay nangunguna sa atin at tayo ay nababalot mula ulo hanggang paa ng baluti na Kanyang ibinigay, hindi tayo mabibigo. Natitiyak ang tagumpay.

**Tanong Para sa Talakayan**:

`Bagama't hindi tayo maliligtas sa pamamagitan ng ating mga gawa, ano ang ibig sabihin ni Pablo nang isulat niya na tayo ay "nilalang kay Cristo Jesus para sa mabubuting gawa, na inihanda ng Dios nang una pa upang tayo'y magsilakad sa kanila" (Efeso 2:10, NKJV)? Ano, kung gayon, ang layunin ng ating mabubuting gawa?`

`Isinulat ni Pablo: “Ngayon sa Kanya na makagagawa ng lubhang sagana sa lahat ng ating hinihingi o iniisip, ayon sa kapangyarihan na gumagawa sa atin” (Efeso 3:20, NKJV). Anong kapangyarihan ang gumagawa sa atin, at paano dapat ipakita ang kapangyarihang ito sa ating buhay?`