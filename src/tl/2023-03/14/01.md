---
title:  Mga Taga-Efeso sa Puso
date:   23/09/2023
---

### Basahin para sa Pag-aaral Sa Linggong Ito
Efeso 1–Efeso 6.

> <p>Talatang Sauluhin</p>
> “Sapagkat sa biyaya kayo ay naligtas sa pamamagitan ng pananampalataya, at ito ay hindi sa inyong sarili; ito ay kaloob ng Diyos, hindi ng mga gawa, upang ang sinuman ay huwag magmapuri. Sapagkat tayo ay Kanyang gawa, na nilalang kay Cristo Jesus para sa mabubuting gawa, na inihanda ng Diyos nang una pa upang ating lakaran” (Mga Taga-Efeso 2:8–10).

Ang mga panauhin sa London ay umakyat sa London Eye, isang parang Ferris-Wheel na atraksyon. Mula sa 450 talampakan sa itaas ng River Thames, makikita mo ang lahat: Big Ben, ang Bahay ng Parlyamento, at ang maraming makasaysayang palasyo at katedral. Para sa iskolar ng Bagong Tipan na si Nicholas Thomas “Tom” Wright, “ang liham sa mga taga-Efeso ay may kaugnayan sa iba pang mga liham ni Pablo na katulad ng London Eye. Hindi ito ang pinakamahaba o kabuuan sa kanyang mga sinulat, ngunit nag-aalok ito ng nakamamanghang tanawin ng buong kalupaan. Mula rito, habang umiikot ang gulong, makikita mo ang sunudsunod na tema.”—PAUL FOR EVERYONE: THE PRISON LETTERS (London: S.P.C.K. [Society for Promoting Christian Knowledge Publishing], 2004), p. 3.

Sa Efeso, si Pablo ay hindi nakatuon sa mga isyu ng lokal na alalahanin. Ang sulat ay mababasa na parang si Pablo ay nakikipag-usap sa mga mananampalataya sa lahat ng dako at sa mga Kristiyanong iglesya saanman sila naroroon. Ang walang hanggang pandama ng liham ay nagpapahintulot sa "nakamamanghang tanawin" na iniaalok ni Pablo na sakupin ang ating sariling mundo at pag-iisip. Habang sinusuri natin ang bawat kabanata, isaisip natin ang tanong na ito: Anong mahahalagang katotohan ang nakapaloob sa Efeso ang dapat patuloy na humubog sa ating buhay bilang mga mananampalataya?

_*Pag-aralan ang liksyon sa linggong ito bilang paghahanda para sa Sabbath, Setyembre 30._