---
title:  Tayo ay Tumatanggap at Nagbibigay ng Biyaya
date:   28/09/2023
---

`Habang binabasa mo ang Efeso 5, pag-isipan kung paano hinihiling sa atin ni Pablo na ipamuhay ang ebanghelyo sa ating pakikipag-ugnayan sa iba. Alin sa kanyang mga pangaral ang lalong makabuluhan sa iyo?`

Kung sisimulan mong basahin ang Efeso 5 sa simula nito, maaaring makaligtaan mo ang buong kapangyarihan ng isang mahalagang tema. Kaya't sa halip ay magsimula sa Efeso 4:32, kung saan sinabi ni Pablo sa mga taga-Efeso na “maging mabait kayo sa isa't isa, magiliw ang puso, na pagpapatawad sa isa't isa, kung paanong pinatawad kayo ng Diyos kay Cristo" (NKJV).

Bilang mga mananampalataya, tinawag tayo upang maging huwaran ang ating pag-uugali sa iba sa pagpapatawad at biyaya ng Diyos sa atin. Dapat nating tularan ang Diyos! (Ihambing ang Mateo 5:43–48.)

Pinaghambing ni Pablo ang pagtulad-sa-pagibig-ng-Diyos na pamumuhay sa karaniwang paganong paraan. Sa halip na pahalagahan ang iba bilang mga kapatid sa pamilya ng Diyos, kadalasang ginagamit ng mga tao ang iba para sa kanilang sariling seksuwal na kasiyahan at pagkatapos ay ipinagyayabang ito (Efeso 5:3, 4). Nagbabala siya na ang ganitong paraan ay walang kinabukasan sa bagong mundong pinaplano ng Diyos (Efeso 5:5–7).

Sa halip, ang mga mananampalataya ay dapat tumalikod sa kadiliman ng kanilang nakaraan at “lumakad bilang mga anak ng liwanag” (Efeso 5:8–10), na ginagaya ang pag-ibig ng Ama.  Muli, binabalaan tayo ni Pablo na lumayo sa “mga gawa ng kadiliman” na ginawa “sa lihim” (Efeso 5:11, 12). Sa kabilang banda, dapat tayong mamuhay sa liwanag ni Cristo (Efeso 5:13, 14). Sa halip na sayangin ang ating buhay sa paglalasing, “tutubusin natin ang panahon” sa pamamagitan ng pag-aalay ng pasasalamat sa Diyos para sa Kanyang pagmamahal (tingnan sa Efeso 5:15–21).

Pinalawak ni Pablo ang kaniyang tema ng pagtulad sa pag-ibig ng Diyos habang pinapayuhan niya ang mga Kristiyanong mag-asawa. Ang mapagsakripisyong pag-ibig ni Cristo para sa iglesya ay naging huwaran para sa mga Kristiyanong asawang lalaki (Efeso 5:25–33), habang ang katapatan ng iglesya kay Cristo ay naging huwaran para sa mga Kristiyanong asawang babae (Efeso 5:22– 24). Sa halip na gamitin ang kaloob na sekswalidad ng tao sa isang malaswa at makasariling paraan, ang isang Kristiyanong mag-asawa ay nakatuon sa pagpapahalaga sa isa't isa, na naging "isang laman" (Efeso 5:28–33).

“Maging mga tagatulad sa Diyos bilang mga mahal na anak” (Efeso 5:1, NKJV). Sa biyaya ng Diyos, tinawag ka ngayon upang isabuhay ang pangaral na iyon sa iyong pakikipag-ugnayan sa iba.

`Paano ang Efeso 5:2, na nagsasabi sa atin na “lumakad sa pag-ibig,” na matulungan tayong maunawaan ang sinasabi ni Pablo sa Efeso 5:1 tungkol sa pagiging “mga tagatulad sa Diyos”?`