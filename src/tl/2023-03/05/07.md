---
title:  Karagdagang Kaisipan
date:   28/07/2023
---

Pag-aralan nang mabuti ang sumusunod na pambungad sa mga tanong sa talakayan na nakalista sa ibaba: Ano ang tiyak na konteksto kung saan isinulat ni Pablo ang Efeso 2:11–22 habang inilalarawan niya ang malawak na epekto ng Krus sa mga relasyon ng tao? Tinutugunan niya ang relasyon sa pagitan ng mga mananampalatayang Judio at Hentil na magkakasamang miyembro ng iglesya. Siya ay nagpahayag ng isang malinaw na pag-aalala na naunawaan nila at isinabuhay ang kanilang ibinahagi, na nakipagkasundo bilang mga miyembro ng sambahayan ng Diyos (Efeso 2:19). Gayunpaman, sa konteksto ng liham sa kabuuan, ipinakita ni Pablo ang isang mahalaga at malawakang layunin. Ang kanyang tema ay ang dakilang plano ng Diyos na pag-isahin ang lahat ng bagay kay Cristo (Efeso 1:9, 10) at kanyang saklaw ang “bawat pamilya sa langit at sa lupa” (Efeso 3:15, ESV).

Ang mahalaga, ang pagkakaisa ng mga miyembro sa loob ng iglesiya—ang tiyak na paksang binanggit niya sa Efeso 2:11–22—ay may mas malawak na layunin na ibinunyag ni Pablo sa Efeso 3:10: “upang sa pamamagitan ng iglesiya ang sari-saring karunungan ng Diyos [sa paglikha ng iglesiya mula sa kapwa mga Judio at mga Hentil] ay maaari na ngayong ipaalam sa mga pinuno at mga awtoridad sa mga makalangit na lugar” (ESV). Sa pamamagitan ng pagsasakatuparan ng pagkakaisa na napagtagumpayanan ni Cristo sa krus, ang mga mananampalataya ay dapat maghudyat na ang pinakahuling plano ng Diyos na pag-isahin ang lahat ng bagay kay Cristo ay isinasagawa na. Ang kanilang pinagkasundo na mga relasyon ay hudyat ng plano ng Diyos para sa isang pandaigdigang pagkakaisa kay Cristo. Kaya angkop na tingnan ang Efeso 2:11–22, na itinakda sa konteksto ng Efeso sa kabuuan, para sa mga prinsipyo ng Biblia tungkol sa isang paksang mahalaga ngayon, ang relasyon sa pagitan ng mga grupo ng tao o lahi.

**Mga Tanong Para sa Talakayan**:

`Anong mga prinsipyo sa Biblia tungkol sa mga ugnayang etniko ang ibinigay sa Efeso 2:11–22? Paano nagbibigay ang talata ng isang natatangi at nakasentro kay Cristong pamamaraan sa tema ng kung papanong dapat makipag-ugnayan ang miyembro ng isang pangkat etniko sa miyembro ng ibang pangkat?`

`Dahil sa plano ng Diyos para sa hinaharap ng sangkatauhan (Efeso 1:9, 10; Efeso 2:11–22), gaano kahalaga para sa iglesya na harapin ang sarili nitong mga panloob na isyu at tunggalian sa pagitan ng mga lahi?`

`Anong mga maiinit na isyu sa pagitan ng mga grupong etniko, na kadalasang maaaring nakatago at hindi pinapansin, ang umiiral sa iyong komunidad?  Paano maaaring gumanap ng positibong papel ang iyong iglesya sa pagsasakatuparan ng pagkakaisa na nagawa ni Cristo sa krus? Paano ka maaaring makibahagi sa gawaing iyon?`