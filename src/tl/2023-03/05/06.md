---
title:  Ang Iglesya, Isang Banal na Templo
date:   27/07/2023
---

`Anong pinakahuling hanay ng mga imahe ang ginamit ni Pablo sa Efeso 2:11–22 upang magpahiwatig ng pagkakaisa sa pagitan ng mga Judio at mga Hentil sa iglesya?`

Sa pagbabalik-tanaw sa Efeso 2, maaalala natin na itinuturo ng mga talatang 1–10 na namumuhay tayo sa pakikiisa kay Jesus, habang ang mga talatang 11–22 ay nagtuturo na namumuhay tayo sa pakikiisa sa iba bilang bahagi ng Kanyang iglesya. Ang kamatayan ni Jesus ay may parehong patayong mga benepisyo sa pagtatatag ng ating relasyon sa Diyos (Efeso 2:1–10) at pahalang sa pagpapatibay ng ating relasyon sa iba (Efeso 2:11–22). Sa pamamagitan ng Krus, winasak ni Jesus ang lahat ng naghahati sa mga mananampalatayang Hentil mula sa mga Judio, kasama na ang maling paggamit ng kautusan upang palawakin ang pagkakahati (Efeso 2:11–18). May itinayo rin si Jesus—isang kamangha-manghang, bagong templo na binubuo ng mga mananampalataya. Ang mga Hentil, na dating hindi kasama sa pagsamba sa mga sagradong lugar ng templo, ngayon ay sumasama sa mga mananampalatayang Judio sa pagiging isang bagong templo. Lahat tayo ay naging bahagi ng iglesya ng Diyos, “isang banal na templo sa Panginoon” (Efeso 2:19–22, ESV) at may pribilehiyong mamuhay nang may pagkakaisa kay Jesus at sa ating mga kapatid kay Cristo.

`Paano maihahambing ang paggamit ni Pablo ng paghahalintulad ng iglesya bilang isang templo sa Efeso 2:19–22 kung ihahambing sa pagkagamit sa mga sumusunod na talata? 1 Corinto 3:9–17; 2 Corinto 6:14–7:1; 1 Pedro 2:4–8.`

Ginamit ni Pablo ang paghahalintulad ng iglesya bilang templo sa panghuling larawan para sa ganap na pagsapi ng mga Gentil sa iglesya. Minsang ipinagbawal na sumamba sa “Korte ng Israel” sa templo, hindi lamang sila ngayon nakakalapit (Efeso 2:18) kundi sila mismo ay naging mga materyales sa pagtatayo para sa isang bagong templo na dinisenyo na “isang tahanan ng Diyos sa Espiritu” (Efeso 2:22, NKJV).

Ginagamit ng mga may-akda ng Bagong Tipan ang paghahalintulad sa templo upang mailarawan ang kabanalan ng iglesya, ang papel ng Diyos sa pagtatatag at pagpapalago ng iglesya, at ang pagkakaisa ng mga mananampalataya sa loob ng iglesya. Ang talinhaga ay ginamit kaugnay ng biological na wika (tingnan sa Efeso 2:21, kung saan ang templo ay “lumalago”), at ang proseso ng pagtatayo ay kadalasang binibigyang diin (tingnan sa Efeso 2:22, “kayo rin ay itinatayo nang sama-sama,” ESV). Sa halip na isang di-gumagalaw na imahe, ang iglesya ay kayang tanggapin ang pagkakakilanlan nito bilang "templo ng buhay na Diyos" (2 Cor. 6:16, NKJV).