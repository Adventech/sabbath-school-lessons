---
title:  'Pahalang na Pagtubos: Ang Krus at ang Iglesya'
date:   22/07/2023
---

### Basahin para sa Pag-aaral Linggong Ito
Efeso 2:11–22; Roma 3:31; Roma 7:12; Isaias 52:7; Isaias 57:19; Juan 14:27; 1 Corinto 3:9–17.

> <p>Talatang Sauluhin</p>
> “Sa kanya’y kayo rin naman, na nakarinig ngsalita ng katotohanan, ang ebanghelyo ng inyong kaligtasan, at kayo ay sumampalataya sa kanya, ay tinatakan ng ipinangakong Espiritu Santo.Siya ang katibayan ng ating mana, hanggang sa ikatutubos ng pag-aari, sa ikapupuri ng kanyang kaluwalhatian” (Efeso 2:13, 14).

Ikaw ay isang Hentil, isang Griyego, na natutong pahalagahan ang Diyos ng mga Judio. Sa katunayan, iniwan mo ang pagsamba sa maraming diyos at yumakap sa Isang tunay na Diyos. Habang tinatahak mo ang magagandang patyo at mga inukit na haligi ng templo ng Jerusalem, ang mga tunog ng pagsamba ay tumatawag sa iyong papuri. Sa sandaling iyon, gayunpaman, makikita mo ang iyong sarili na nakaharap sa isang batong barikada na may taas na apat na talampakan. Nakaukit sa bawat ilang talampakan sa Latin at Griyego ang mensaheng ito: “Walang dayuhan ang maaaring pumasok sa loob ng harang at bakod sa paligid ng templo. Ang sinumang mahuhuling gumagawa nito ay siyang sisisihin sa kanyang sasapiting pagkamatay."  Sa sandaling iyon, pakiramdam mo ay nakakulong ka, nakahiwalay, at nakabukod.

Sa Efeso 2:11–22, nakita ni Pablo ang krus ni Cristo na gumagawa ng malaking pagbabago, na sumisira nang gayong mga hadlang at pader. Sa patayo, ibinuwag ng krus ang pagkakahiwalay, na pinagkasundo ang mga tao sa Diyos. Sa pahalang, pinagkasundo nito ang mga tao sa isa't isa. Ang krus ay nag-aalis ng awayan at nagdudulot ng kapayapaan sa pagitan ng mga Judio at mga Hentil, na ginagawa silang “isang bagong sangkatauhan” (Efeso 2:15, NIV). Magkasama, sila ay naging isang bagong templo, “isang tahanan ng Diyos sa pamamagitan ng Espiritu” (Efeso 2:22, ESV).

Ano ang ibig sabihin ng katotohanang ito para sa atin ngayon?

_*Pag-aralan ang liksyon sa linggong ito bilang paghahanda para sa Sabbath, Hulyo 29._