### Mga Taga- Efeso: Paano Sumunod Kay Jesus sa Panahon ng mga Pagsubok

Sa Sulat sa Mga Taga-Efeso, sinasabi sa atin ni Pablo ang tungkol sa mga taga-Efeso mismo. Ilang taon pagkatapos ng kapanapanabik na mga kaganapan sa mga unang araw ng Kristiyanong misyon sa Efeso, nakipagpunyagi ang mga taga-Efeso sa kahalagahan ng kanilang Kristiyanong pananampalataya.

Si Pablo, na dating nanggugulo sa ekonomiya ng ikaapat na pinakamalaking lungsod na ito sa Imperyo ng Roma, ay isinantabi at nabilanggo. Sa pagsulat mula sa bilangguan, nag-aalala siya na ang mga mananampalataya sa Efeso ay "panghinaan ng loob," na makalimutan ang anumang aktibong kahulugan ng pagiging alagad ni Jesus sa lungsod na sopistikado at lubusang paganong kultura ng Efeso. Bagaman mga Kristiyano na ang kaniyang mga tagapakinig, ang tono ni Pablo ay ang sila ay maibilang. Siya ay naghahangad na muling itala sila sa Kristiyanong pananampalataya, na muling mag-alab ang apoy ng kanilang pagtatalaga kay Cristo, at muling buhayin ang pananabik na maging bahagi ng dakilang gawain ng Diyos sa sanlibutan, ang iglesya.

Dahil ang Kristiyanong pananampalataya ay tungkol kay Cristo, si Pablo ay nagniningning sa paghanga at pagsamba sa Kanya. Kung ang mabuway na mga Cristiyanong alagad ay babalik sa kanilang kinatatayuan dahil nabawi nila ang kanilang unang pag-ibig kay Jesus at nakapagtatag ng bagong pagtitiwala sa Kanyang biyaya at kapangyarihan. Kaya binigyang-diin ni Pablo ang kadakilaan ni Cristo sa langit, higit sa lahat ng mga kapangyarihan at mga diyos na naglalayong akitin ang debosyon ng mga mananampalataya sa Efeso. Si Jesus ang layunin ng banal na plano sa lahat ng kapanahunan, isang plano kung saan ang mga mananampalataya, bilang iglesiya, ay gumaganap ng mahalagang papel sa mga plano ng Diyos na pag-isahin ang lahat ng mga bagay kay Cristo.

Habang hinahangad ni Pablo na mahikayat ang mga mananampalataya sa Efeso tungo sa bagong pagtatalaga sa kanilang Panginoon, hindi siya nanahimik sa mga hinihingi ng Kristiyanong pagka-alagad. Binaybay niya sa ilang detalye kung ano ang larawan ng Kristiyanong pag-uugali at komunidad. Ang mga Kristiyano ay tinawag sa isang pagsambang kinasihan ng Espiritu, nagpaparangal kay Cristo at pinangungunahan ng Diyos, na siyang paulit-ulit na inilarawan ni Pablo. Ang debosyon kay Cristo ay nakakaapekto kung paano kumilos at magsalita ang isang tao. Ang ibigin si Cristo ay nangangahulugang igalang at pahalagahan ang kapwa mananampalataya. Nangangahulugan ito ng paglaban sa halimbawa ng mga masamang loob at mababang pag-uugaling sekswal na laganap sa kanilang kultura. Nangangahulugan ito, na sa ating relasyon sa loob ng iglesya at tahanan, na tumulad sa halimbawa ng pagsasakripisyo ng sarili na inialay ni Cristo. Nangangahulugan ito ng pagbibigay sa mga kapwa mamamayan ng Efeso ng malinaw na mga halimbawa ng isang bagong huwaran ng pamumuhay ng tao.

Si Pablo ay gumugol ng malaking bahagi ng kanyang sulat na nagpapahayag ng kanyang pananabik para sa bagong huwarang ito ng kung ano ang ibig sabihin ng pagiging tao sa pamamagitan ng pagiging miyembro sa iglesya ng Diyos. Lalo siyang pinasigla ng kaisipan na pinag-isa ng Diyos ang magkahiwalay na mga bahagi ng sangkatauhan—mga Judio at mga Hentil—bilang isa sa iglesya. Sa pagsasabuhay ng pagkakaisa kung saan inaasahan ang pagsalungat, meron silang pagkakataon na ipakita ang mga katangian ng bagong sambayanan ng Diyos at ang darating na kaharian.

Sa pagtataguyod ng kahalagahan ng pagiging bahagi ng iglesiya ng Diyos, si Pablo ay bumuo ng apat na paghahalintulad sa iglesiya. Ang mga mananampalataya ang bumubuo sa katawan ni Cristo, nagpapakita ng kanilang pagtatalaga kay Cristo at ng kanilang pagkakaisa. Sila ay isang buhay na templo, na itinayo sa pamamagitan ng sakripisyo ni Cristo sa Kalbaryo, kung saan ang Diyos ay sinasamba. Sila ang kasintahang babae ni Cristo, na naghihintay sa isang dakilang seremonya ng kasal kung saan ang Nobyo ay darating upang angkinin sila bilang Kanya. Sa huling paghahalintulad na nagpapahayag ng mga pagsisikap ni Pablo na maisama silang muli sa Kristiyanong pananampalataya, sila ang hukbo ni Cristo, na nagsusulong. ng kapayapaan sa Kanyang pangalan, na nilalabanan ang mga puwersa ng kadiliman sa lakas ng Diyos habang hinihintay nila ang pagbabalik ni Cristo.

Ang Efeso, kung gayon, ay nagsasalita lalo na sa mga panahong katulad ng sa atin kung kelan ang pang-akit ng sanlibutan at ang paglipas ng panahon ay nagbabanta na mapatamlay ang Kristiyanong pagka-alagad. Itinataas nito si Cristo at binibigyang diin ang kahalagahan ng pagsunod sa Kanya bilang nakikisangkot, aktibong mga miyembro ng Kanyang iglesya habang isinasabuhay natin ang pagasa sa Kanyang pagbabalik. Sa trimestreng ito, mayroon tayong pribilehiyong makinig na may panalangin sa sulat sa mga taga-Efeso at maranasang muli ang pananabik na sundin si Jesus sa mapanghamong mga panahon.

_Si John K. McVay, Ph.D., ay presidente at propesor ng relihiyon sa Walla Walla University sa College Place, Washington, USA, kung saan siya naglilingkod mula noong 2006._