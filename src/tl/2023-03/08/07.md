---
title:  Karagdagang Kaisipan
date:   18/08/2023
---

“Hayaang ang iyong pag-uusap ay maging isang likas na hindi mo na kailangan ng pagsisisi. ‘Huwag ninyong pighatiin ang Banal na Espiritu ng Diyos, na sa kanya kayo ay tinatakan hanggang sa araw ng pagtubos’. . . Kung meron kang pag-ibig sa iyong puso, iyong sisikapin na patibayin at patatagin ang iyong kapatid sa pinakabanal na pananampalataya. Kung may isang salitang binitiwan na makakapinsala sa karakter ng iyong kaibigan o kapatid, huwag mong himukin ang masamang pagsasalitang ito. Ito ay gawain ng kaaway. Mahinahong paalalahanan ang nagsasalita na ipinagbabawal ng Salita ng Diyos ang ganoong uri ng pakikipag-usap.”— Ellen G. White, Advent Review and Sabbath Herald, June 5, 1888.

Paano magbabago ang iyong kongregasyon kung ikaw at ang bawat miyembro ay kukuha at ipamumuhay ang isang pangako na binubuo ng mga pahayag tulad ng sumusunod?

Aking hinahangad na ang aking impluwensya sa loob ng pamilya ng Seventh-day Adventist Church at maging sa labas ay maging positibo, nakapagpapasigla, nakapagpapatatag ng pananampalataya, at nagpapataas ng moral (Efeso 4:29).

Sa paggunita sa panawagan ni Cristo para sa pagkakaisa at pag-iibigan, ako ay gugugol ng higit na lakas sa pagpapatibay sa mga gumagawa at nagsasalita ng mga bagay na pinaniniwalaan kong mabuti kaysa sa pagtukoy sa mga pagkukulang ng mga pinaniniwalaan kong mali (Juan 13:34, 35; Juan 17:2023; Efeso 4:1-6; 1 Tesalonica 5:9-11).

Kapag hindi ako sumasang-ayon sa isang tao, ipapakita kong malinaw ang aking paggalang sa aking kapananampalataya. Aakoin ko ang kanyang integridad at pagtatalaga kay Cristo. Ipapahayag ko ang aking naiibang opinyon sa malumanay na paraan at hindi nakakasakit (Efeso 4:31, 32).

Ako ay mamumuhay na masaya, maghahanap ng bawat pagkakataon na patatagin at patibayin ang aking mga kasamang kaanib sa iglesya, habang ako ay naghihintay sa pagbabalik ni Cristo (Efeso 4:29, 30; Galacia 6:2; Hebreo 10:24, 25).

**Mga Tanong Para sa Talakayan**:

`Repasuhin ang 11 ulit na inilarawan ni Pablo sa Efeso ang tatlong miyembro ng Kadiyosan na gumagawang magkakasama para sa kaligtasan ng sangkatauhan. Paanong nakakatulong ang paulit-ulit na pagbibigaydiing ito sa ating pagkaunawa sa Kadiyosan? Efeso 1:3-14, Efeso 1:1523, Efeso 2:11-18, Efeso 2:19-22, Efeso 3:1–13, Efeso 3:14–19, Efeso 4:4–6, Efeso 4:17–24, Efeso 4:25–32, Efeso 5:15–20, Efeso 6:10–20 (kung saan ang “Panginoon,” Efeso 6:10, ay tumutukoy kay Cristo).`

`Paano maiaangkop ang payo ni Pablo tungkol sa Kristiyanong pananalita (Efeso 4:25-32) sa panahon ng “computer-mediated communication” na kadalasang ginagamit para sa “cyberbullying” at “anonymous, online character assasination?”`