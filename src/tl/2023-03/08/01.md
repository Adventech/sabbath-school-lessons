---
title:  Mga Buhay na Hinubog Ayon Kay Cristo at Pananalitang Kinasihan ng Espiritu
date:   12/08/2023
---

### Basahin Para sa Pag-aaral sa Linggong Ito
Efeso 4:17-32; Colosas 3:1-17; Zacarias 3:3-5; Zacarias 8:16; Isaias 63:10; Roma 8:16, 26, 27.

> <p>Talatang Sauluhin</p>
> “Alisin ninyo ang dating paraan ng inyong pamumuhay, ang dating pagkatao na pinasama sa pamamagitan ng mapandayang pagnanasa, at magbago sa espiritu ng inyong pag-iisip, at kayo’y magbihis ng bagong pagkatao, na nilalang ayon sa wangis ng Diyos, sa katuwiran at kabanalan ng katotohanan” (Efeso 4:22-24).

Si Jose Antonio ay nanirahan sa mga lansangan ng Palma, Spain, bilang isang taong walang tirahan sa loob ng maraming taon. Sa kulay abo, mahaba at gusot na buhok at balbas, si Jose ay mukhang mas matanda kaysa sa kanyang edad na 57. Isang araw, si Salva Garcia, may-ari ng isang hair salon, ay lumapit kay Jose at nag-alok ng kumpletong pag-aayos.

Nang si Jose ay nasa upuan ng salon, isang masipag na pangkat ang naggupit, nagkulay, at nagpaganda ng kanyang mga gusot na bungkos ng buhok at balbas. Sumunod, nakakuha si Jose ng mga bagong naka-istilong damit. Pagkatapos ay nangyari ang pagpapakita! Habang nakaupo si Jose sa harap ng salamin, tumulo ang kanyang mga luha. “Ako ba ito? Ako ay ibangiba; walang makakakilala sa akin!" Maya-maya ay idinagdag niya, "Hindi lang ito pagbabago ng hitsura. Binago nito ang buhay ko.”

Sa Efeso 4:17-32, pinangatuwiranan ni Pablo na ang mga mananampalataya ay nakaranas ng buong pagbabago. Kanilang hinubad ang kanilang dating sarili at niyakap ang kanilang bagong pagkakakilanlan. Katulad ng pagbabago ni Jose, hindi lang ito pagbabagong panlabas. Kasama nito ang “magbago sa espiritu ng inyong pag-iisip” (Efeso 4:23), isinasabuhay ang “katuwiran at kabanalan ng katotohanan” (Efeso 4:24). Ito ang sukdulang pagsasaayos.

_*Pag-aralan ang liksyon sa linggong ito bilang paghahanda para sa Sabbath, Agosto 19._