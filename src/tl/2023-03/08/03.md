---
title:  Isang Dramatikong Pagbabago ng Kasuotan
date:   14/08/2023
---

`Sa muling pagsasalaysay ng kuwento tungkol sa pagkahikayat ng kaniyang tagapakinig, ano ang mahahalaga at pangunahing punto ang ipinararating ni Pablo sa kanila? (Efeso 4:20-24).`

Sa pagkalarawan ng kanilang dating pamumuhay bilang Hentil (Efeso 4:17-19), hindi sinabi ni Pablo, “Hindi ganyan ang natutunan ninyo tungkol kay Cristo.” Sa halip, kaniyang ibinulalas, “Hindi sa gayong paraan ninyo natutuhan si Cristo!” (Efeso 4:20). Sa pagpuna na ang mga tagatanggap ay “narinig Siya” (Cristo), at naturuan “sa Kanya” (Efeso 4:21), o “sa pamamagitan Niya,” lalo pang itinaguyod ni Pablo ang pagkakaroon ng buhay na hinubog kay Cristo sa pariralang “ang katotohanan ay na kay Jesus” Efeso 4:21). Para ka Pablo, ang paglapit sa pananamplataya ay naka-sentro sa personal na relasyon kay Cristo, isang napakalinaw at tunay, na ito ay maaaring mailarawan bilang “ang matutuhan si Cristo.” Ating kinikilala na ang nabuhay at dinakilang Jesus ay buhay at kasama natin. Tayo ay nahubog ng kaniyang mga aral at halimbawa at gumaganap ng katapatan sa Kaniya bilang ating buhay na Panginoon. Ibinubukas natin ang ating buhay sa Kaniyang aktibong patnubay at direksyon sa pamamagitan ng Espiritu at Salita.

Sinasabi sa atin ni Pablo na ang pagkakaroon ng isang hinugis na buhay kay Cristo ay nangangailangan ng tatlong proseso, na kaniyang ipinahayag sa pamamagitan ng imahe ng pananamit: (1) “hubarin” o tumalikod sa dating paraan ng pamumuhay (Efeso 4:22); (2) na maranasan ang pang-loob na pagpapanibago (Efeso 4:23); at (3) “isuot” ang bago, katulad ng Diyos na huwaran ng buhay (Efeso 4:24). Ang paghahalintulad ni Pablo ay sumasalamin sa paggamit ng pananamit sa Lumang Tipan bilang simbolo kapwa ng pagkamakasalanan (halimbawa, Awit 73:6; Zacarias 3:3, 4; Malakias 2:16) at kaligtasan (halimbawa, Isaias 61:10; Ezekiel 16:8; Zacarias 3:4, 5).

Noong sinaunang panahon, ang mga lalaki ay nakasuot ng hanggang tuhod na tunika bilang pang-ilalim na kasuotan at isang balabal o mantel na nagbibigay ng proteksyon mula sa araw. Sa kahalintulad, ang mga babae ay nakasuot ng tunika at ng balabal. Ang mga kulturang makikita sa Biblia ay mga kultura ng pangkabuhayan. Ang mga kasuotan ay mahalaga at mahal, at iniingatan sa mahabang panahon. Hindi pangkaraniwan na magmay-ari ng higit sa isang paris na kasuotan. Ang kalidad at istilo ng mga kasuotang iyon ay nagpapahiwatig ng pagkakakilanlan at palatandaan ng katayuan nang nagsusuot. Ang pagpapalit ng damit ng isang tao, na ipagpalit ang isang set ng damit para sa isa pa, ay hindi pangkaraniwan at mahalagang pangyayari (isang pangyayaring walang kabuluhan sa maraming kultura ngayon). Iniisip ni Pablo na ang pagbabago sa buhay ay kapansin-pansin gaya ng pagpapalit ng isang set ng damit para sa isa pa sa kontekstong ito noong unang siglo.

`Ano ang pagkakaiba, ang napakahalagang pagkakaiba, sa pagitan ng matuto tungkol kay Cristo at matuto na makilala si Cristo?`