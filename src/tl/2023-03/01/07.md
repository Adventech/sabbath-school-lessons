---
title:  Karagdagang Kaisipan
date:   30/06/2023
---

Ang kuwento ng mga exorcist na maling gumamit ng mga pangalan nina Jesus at Pablo (Gawa 19:13–20; tingnan sa pag-aaral sa Linggo) ay nakakatulong na ipaliwanag kung bakit gumagamit si Pablo ng napakaraming pananalita tungkol sa kapangyarihan sa mga taga-Efeso. Ang ilang mga bagong mananampalataya, sa ilalim ng bagong paniniwala ng dakilang kapangyarihan ni Jesus, ay itinapon ang kanilang mga mamahaling manwal ng mahika sa apoy.  Dahil sa pagkatuklas ng humigit-kumulang 250 papyri na may kinalaman sa mahika gayundin sa iba pang mga nahanap, meron tayong maraming ilustrasyon ng mga ritwal, gayuma, pamamaraan, sumpa, at iba pa, na malamang na itinampok sa mga manwal na ito ng mahika. Ang mga nilalaman ay nagpapayo sa mga mananampalataya kung paano magsagawa ng gayong mga ritwal upang hikayatin ang mga diyos, diyosa, at mga kapangyarihang espiritu na gawin ang anumang hihilingin nila.

Sinabi sa atin ni Lucas na ang manwal na ito ay nagkakahalaga ng 50,000 pirasong pilak, o 50,000-araw na sahod. (Sa panahon ngayon, kung papayagan mo ang $80/araw na sahod para sa isang may kasanayang manggagawa, ito ay nagkakahalaga ng $4 milyon!). Ang detalyeng ito ay nagpapakita ng kahalagahan at sentralidad ng mga manwal na ito sa kanilang pang-araw-araw na buhay. “Kinailangan ng dakilang pamamagitan ng Diyos para sila ay sapat na mahatulan upang sila ay lubusang magsisi sa kanilang patuloy na paggamit ng mga anting-anting, agimat, mga panawagan, at tradisyonal na paraan ng pagtatamo ng espirituwal na kapangyarihan.”—Clinton E. Arnold, EPHESIANS (Grand Rapids, MI: Zondervan, 2010), p. 34.

Nauunawaan natin na ang Efeso ay isinulat sa mga mananampalataya na nangangailangan ng pagtuturo tungkol sa “kung paano haharapin ang patuloy na impluwensya at pag-atake ng masasamang ‘cosmic’ na kapangyarihan. ”— Clinton E. Arnold, POWER AND MAGIC: THE CONCEPT OF POWER IN EPHESIANS (Grand Rapids, MI: Baker Books, 1992), p. 165. Ang tugon ni Pablo ay ang Sulat sa mga taga-Efeso, kung saan itinuturo niya si Cristo bilang Isa na itinaas sa lahat ng kapangyarihan (Efeso 1:20–23) at binibigyang-diin ang higit na kalakasan na ibinibigay ng Diyos sa mga mananampalataya (Efeso 2:15–19, Efeso 3:14–21, Efeso 6:10–20).

**Mga Tanong Para sa Talakayan**:

`Anong mga kapangyarihan o awtoridad ang aktibo sa ating mundo at sa iyong buhay ngayon? Paano ipinakikita ng mga kapangyarihang ito ang kanilang mga sarili, na tinutukso ang mga mananampalataya na parangalan at igalang sila sa halip na magbigay ng walang-hanggang katapatan kay Cristo na dinakila?`

`Sa konteksto ng plano ng Diyos sa “kapuspusan-ng-panahon” na pagisahin ang lahat ng bagay kay Cristo, ipinahayag ni Pablo ang pag-asa para sa hinaharap. Repasuhin ang paggamit niya ng salitang “pag-asa” sa Efeso 1:18, Efeso 2:12, at Efeso 4:4. Bakit siya naniniwala na may pagasa para sa hinaharap?`

`Sa sumusunod na mga talata sa Efeso, paano itinuro ni Pablo ang dakilang hinaharap na pag-asa ng pagbabalik ni Cristo? Efeso 1:13, 14; Efeso 1:21; Efeso 2:7; Efeso 4:30; Efeso 5:5. Ano ang ibig sabihin ng pagasang ito para sa atin ngayon?`