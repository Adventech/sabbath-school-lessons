---
title:  Isang Kaguluhan sa Ampiteatro
date:   26/06/2023
---

`Basahin ang Gawa 19:21–20:1. Anong mga aral ang makukuha natin sa kwentong ito?`

Ang patotoo ni Pablo sa malaki, makamundong lungsod ng Efeso ay napakabisa kaya naapektuhan nito ang isang mahalagang makinaryasng pangekonomiya para sa lungsod, ang turismo na nakatuon sa Templo ni Artemis. At napakagandang templo noon! Ang kahanga-hangang istrukturang ito ay binubuo ng bahagi ng 127 na haligi, bawat isa ay 60 talampakan ang taas, ng marmol mula sa Parian, isang purong puti, walang kapintasang marmol na lubos na pinahahalagahan para sa mga eskultura.  Tatlumpu't anim sa mga haliging ito ay nililok at binalot ng ginto, na siyang dahilan ng pagkakakuha ng templo ng reputasyon bilang isa sa “Pitong Kahanga-hanga ng Sinaunang Mundo.”

Sa pag-aalala na ang pangangaral ni Pablo na laban sa diyus-diyosan ay nakakaubos ng pinansiyal na suporta mula sa templo (Gawa 19:27), pinalo sa galit ni Demetrius na panday-pilak ang kanyang mga kapwa manggagawa. Isang mabilis na lumalawak at napakasiglang pulutong ang dumaan mula sa pamilihan patungo sa malaking ampiteatro, na may upuan para sa 25,000 katao. Doon nagpatuloy ang kaguluhan, na nagtatampok ng dalawang tuloy-tuloy na oras ng pagsigaw ng “‘Dakila si Artemis ng mga Efeso!’” (Gawa 19:34, ESV). Matapos pauwiin ng kalihim ng bayan ang karamihan, nakipagpulong si Pablo sa mga mananampalataya at umalis sa lungsod.

`Sa pagtatapos ng kanyang ikatlong paglalakbay bilang misyonero, nakipagpulong si Pablo sa mga matatanda ng Iglesya sa Efeso. Paano mo ibubuod ang mga alalahanin ni Pablo? (Tingnan sa Gawa 20:17–38).`

Isang pansamantalang kronolohiya ng kaugnayan ni Pablo sa Efeso:

* A.D. 52: Ang unang, maikling pagbisita ni Pablo sa Efeso (Gawa 18:18–21).
* A.D. 53–56: Ang tatlong taong ministeryo ni Pablo sa Efeso (Gawa 19:1–20:1). Binuo niya ang 1 Corinto sa pagtatapos ng kanyang pananatili roon (1 Corinto 16:5–9).
* A.D. 57: Habang nasa Mileto, nakipagpulong si Pablo sa mga matanda mula sa Efeso (Gawa 20:17–38).
* A.D. 62: Binuo ni Pablo ang kanyang liham sa mga taga-Efeso, marahil mula sa pagkakakulong sa Roma.

“Kaya't magbantay kayo, at alalahanin na sa loob ng tatlong taon ay hindi ako tumigil sa pagbababala sa lahat gabi't araw na may luha,” sabi ni Pablo (Gawa 20:31, NKJV).

`Ano sa palagay mo ang babala ni Pablo sa ating iglesya ngayon, at bakit?`