---
title:  'Mga Taga-Efeso: Isang Liham na Puspos ni Cristo'
date:   29/06/2023
---

`Paano ipinahayag ni Pablo ang tema ng kanyang liham? Efeso 1:9, 10.`

Paano maibubuod ang mensahe ng Efeso? Mula sa bilangguan, si Pablo ay naghayag ng isang pangitain ng plano ng Diyos na nakasentro kay Cristo para sa kabuuan ng panahon at ang papel ng iglesia dito. Ang Diyos ay kumilos kay Cristo upang simulan ang Kanyang plano "upang pag-isahin ang lahat ng bagay sa kanya [Cristo], mga bagay sa langit at mga bagay sa lupa" (Efeso 1:10, ESV), at ginawa Niya ito sa pamamagitan ng paglikha ng iglesya bilang isang nilalang na binubuo ng isang bagong sangkatauhan ng kapwa mga Judio at Hentil (Efeso 2:14). Ang mga mananampalataya ay tinawag na kumilos kasabay ng banal na planong ito, na nagsasabi sa masasamang kapangyarihan na ang pinakahuling layunin ng Diyos ay kasalukuyang nangyayari (Efeso 3:10).

Gaya ng ipinahahayag sa Efeso 1:9, 10, ang pagkakaisa na nasa isip ng Diyos ay nakasentro kay Cristo.  Kaya't hindi nakakagulat na matuklasan na ang Efeso ay isang liham na punong-puno ni Cristo na kahit saan ay pinupuri ang mga pagkilos ng Diyos kay Cristo at ipinagdiriwang ang pagkakaroon ng daan ng mga mananampalataya sa espirituwal na kayamanang iniaalok sa kanila kay Cristo.  Ginamit ni Pablo ang pariralang “kay Cristo” at mga katulad na parirala na higit sa tatlumpung beses, at saanman ay itinataas si Jesus. Habang binabasa mo ang liham, bantayan ang mga pariralang ito at manatiling alerto sa maraming paraan na nakatuon si Pablo kay Jesus.

Sinisikap ni Pablo na pag-ibayuhin ang espirituwal na pagtatalaga ng mga mananampalataya sa Efeso sa pamamagitan ng pagpapaalala sa kanila na sila ay bahagi ng iglesia, na nasa puso ng plano ng Diyos na pag-isahin ang lahat ng bagay kay Cristo. Kapag ginamit niya ang salitang “iglesia” (Griyego, ekklēsia) sa liham, ang ibig niyang sabihin ay ang “unibersal” na iglesya o ang iglesya sa kabuuan (sa halip na isang lokal na kongregasyon).

Ang pangunahing diskarte na ginagamit niya ay ang pag-usapan ang tungkol sa iglesya, at ginagawa niya ito gamit ang malinaw na talinhaga, apat sa mga ito ay nabuo niya sa ilang detalye:

1. Ang iglesya bilang katawan (Efeso 1:22, 23; Efeso 2:16; Efeso 3:6; Efeso 4:1–16, 25; Efeso 5:23, 29, 30).
2. Ang iglesya bilang gusali/templo (Efeso 2:19–22).
3. Ang iglesya bilang kasintahang babae (Efeso 5:22–27).
4. Ang iglesya bilang hukbo (Efeso 6:10–20).

Ang bawat isa sa mga larawang ito, sa sarili nitong paraan, ay nagpapakita kung ano ang layunin at intensyon ng Diyos para sa Kanyang iglesya.

`Sa iglesya kung saan ikaw ay bahagi, ang Seventh-day Adventist Church, pinagsasama-sama ng Diyos ang isang transnational, multilingual, multiracial, cross-cultural na komunidad (Apocalipsis 14:6, 7) na nagtuturo ng daan tungo sa katuparan ng Kanyang planong pag-isahin ang lahat ng bagay kay Jesus (Efeso 1:9, 10). Paano tayo makikipagtulungan sa dakilang plano ng Diyos?`