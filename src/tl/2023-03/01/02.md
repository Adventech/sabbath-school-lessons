---
title:  Si Pablo, Ebanghelista sa Efeso
date:   25/06/2023
---

`Ano ang ginawa ni Pablo sa kanyang unang pagdalaw sa Efeso, sa pagtatapos ng kanyang ikalawang paglalakbay bilang misyonero? (Gawa 18:18–21).`

Ang Efeso ay isa sa pinakamalaking lungsod ng Imperyo ng Roma, na may populasyon na humigit-kumulang 250,000. Ito ang kabisera ng isa sa mga pinakamayamang lalawigan ng Imperyo, ang lalawigan ng Asia, na sumasaklaw sa karamihan ng kilala natin ngayon bilang Asia Minor.  Sa panahon ni Pablo, ang lalawigan ay nagtatamasa ng panahon ng paglago at kasaganaan. Isang daungang lungsod, ang Efeso ay nasa sangang-daan din ng mahahalagang ruta sa lupa. Habang ang mga tao ay sumasamba sa maraming diyos sa lungsod, si Artemis na itinuturing bilang tagapagtanggol na diyosa ng lungsod, ay pinakamataas. Ang pagsamba sa kanya ay ang tuon ng sibikong seremonya, at letikong palaro, at taunang pagdiriwang. (Si Artemis ay tinawag na Diana ng mga Romano; tingnan ang Mga Gawa 19:24, 35, KJV; NKJV.)

Kalaunan ay bumalik si Pablo sa Efeso sa kanyang ikatlong paglalakbay bilang misyonero (Gawa 19:1–12), at nanatili doon “sa loob ng tatlong taon” (Gawa 20:31). Ang apostol ay gumawa ng isang makabuluhang panahon ng pagtatalaga sa Efeso, na may layuning maitatag ang Kristiyanismo doon.

`Anong kakaibang pangyayari ang humantong sa malawakang paggalang sa “Panginoong Jesus” sa Efeso? (Gawa 19:13–20).`

Ibinahagi ni Lucas ang kakaibang kuwento ng pitong manlalakbay, mga Judiong gumagawa ng “exorcist” sa lungsod. Ang pagsasama-sama ng mga pangalan nina Jesus at Pablo sa kanilang mga “bulong” ay nagpapatunay ng maling pagsasagawa ng mga “exorcist” na ito. Nang ang balita ay natanyag sa mga lansangan ng lunsod, “lahat ay namangha; at ang pangalan ng Panginoong Jesus ay pinuri” (Gawa 19:17, NRSV). Ang kaganapan ay nagkaroon din ng malalim na epekto sa ilang naging mananampalataya, na sinunog sa publiko ang kanilang mga mamahaling pulyeto ng pagmamahiko, na nagkakahalaga ng “limampung libong pirasong pilak” (Gawa 19:19, NRSV). Sa mas nakararaming residente ng lungsod, natutunan ng mga mananampalataya na ang pagsamba kay Jesus ay hindi dapat ihalo sa pagsamba sa anuman o sinuman.

`Ano ang ipinahihiwatig ng pagsunog sa kanilang sariling mga aklat, kahit na ganoon kahalaga ang mga iyon sa kanilang sarili? Ano ang sinasabi nito tungkol sa ganap na pagtatalaga sa Panginoon?`