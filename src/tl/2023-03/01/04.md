---
title:  Pagdinig sa Liham sa Mga Taga-Efeso
date:   27/06/2023
---

Isinulat ni Pablo ang “Efeso” upang basahin nang malakas sa mga bahay-sambahan ng mga mananampalataya sa mas malawak na Efeso. Sa mga sumunod na taon mula nang umalis si Pablo, ang kilusang Kristiyano sa Efeso ay lumago, at ang bilang ng mga bahay na sambahan ay dumami. Para sa mga sinaunang mananampalataya, ito ay isang mahalagang pangyayari na si Tiquicus, ang personal na kinatawan ng nagtatag na apostol na si Pablo, ay nakatayo sa gitna nila at nagbabahagi ng isang liham mula sa kanya. Gaya ng iminumungkahi ng mismong sulat na malamang na kasama sa nagtitipong grupo ang mga miyembro ng tumanggap na tahanan—ama, ina, mga anak, at mga alipin (Efeso 5:21–6:9). Noong panahong iyon, kasama sa isang sambahayan ang iba pa—mga kliyente(mga malayang tao na umaasa sa maybahay para sa suporta) at maging ang mga parokyano.  Kaya't maaaring naroroon din ang mga ito, gayundin ang mga miyembro ng iba pang mga sambahayan.

`Kasabay ng balangkas ng liham sa ibaba, basahin ang buong sulat, mas mabuti nang malakas (aabutin ng mga 15 minuto upang gawin ito). Anong mga tema ang umaalingawngaw sa kabuuan ng liham?`

I. Pambungad na Pagbati (Efeso 1:1, 2)

II. Panimulang Pagpapala (Efeso 1:3–14)

III. Panalangin Para sa mga Mananampalataya na Makatanggap ng Karunungan na Nakatuon Kay Cristo (Efeso 1:15–23)

IV. Minsang Patay sa Espirituwal; Ngayon ay Dinakila Kasama ni Cristo (Efeso 2:1–10)

V. Ang Paglikha ni Cristo ng Iglesya Mula sa mga Judio at mga Hentil (Efeso 2:11–22)

VI. Si Pablo Bilang Mangangaral ni Cristo sa mga Hentil (Efeso 3:1–13)

VII. Pananalangin Para sa mga Mananampalataya Upang Maranasan ang Pag-ibig ni Cristo (Efeso 3:14–21)

VIII. Panghawakan ang Kinasihan ng Espiritu na Pagkakaisa ng Iglesia (Efeso 4:1–16)

IX. Ipamuhay ang Bago, Buhay na Nagpapalusog sa Pagkakaisa (Efeso 4:17–32)

X. Lumakad sa Pag-ibig, Liwanag, at Karunungan (Efeso 5:1–20)

XI. Isagawa ang Buhay na Hugis-Cristo sa Sambahayang Kristiyano (Efeso 5:21–6:9)

XII. Magkaisa: Ang Iglesya Bilang Hukbo ng Diyos (Efeso 6:10–20)

XIII. Pangwakas na Pagbati (Efeso 6:21–24)

`Anong pangunahing tema ang tila dumating sa liham na ito? Ano ang sinasabi nito sa iyo? Anong partikular na punto o mga punto ang nakaugnay sa tahanan?`