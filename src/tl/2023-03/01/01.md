---
title:  Si Pablo at ang mga Taga-Efeso
date:   24/06/2023
---

### Basahin Para sa Pag-aaral Sa Linggong Ito
Mga Gawa 18:18–21; Mga Gawa 19:13–20:1; Mga Gawa 20:17–38; Efeso 1:1, 2; Efeso 6:21–24; Efeso 3:13; Efeso 1:9, 10.

> <p>Talatang Sauluhin</p>
> “Na ipinaalam niya sa atin ang hiwaga ng kanyang kalooban, ayon sa mabuting layunin na kanyang itinakda kay Cristo, bilang katiwala ng kaganapan ng panahon, upang tipunin ang lahat ng mga bagay kay Cristo, ang mga bagay na nasa sangkalangitan, at ang mga bagay na nasa ibabaw ng lupa”(Efeso 1:9, 10).

Kapag nagsusulat tayo ng isang bagay, mayroon tayong layunin sa paggawa nito, minsan ay mabigat. Halimbawa, isinulat ni Abraham Lincoln ang kanyang tanyag na talumpati sa Gettysburg noong 1863, pagkatapos ng kakila-kilabot na pagkawasak sa labanang Sibil ng America, na nag-iwan ng halos 7,000 sundalong namatay. Sa talumpating iyon, sa panawagan sa mga amang nagtatag, ipinahayag ni Lincoln ang kanyang paniniwala na ang Digmaang Sibil ay ang pinakahuling pagsubok kung ang bansang nilikha noong 1776 ay mananatili o "mawawala sa lupa."

May malalim na layunin si Pablo na nag-udyok sa kanyang liham. Ang Isa ay dahil sa kanyang pagkabilanggo (Efeso 3:13, Efeso 6:20), at ang isa ay dahil sa patuloy na pag-uusig at mga tukso, ang mga taga-Efeso ay natutukso na mapanghinaan ng loob. Ipinaalala ni Pablo sa kanila ang nangyari noong sila ay mahikayat, tinanggap si Cristo bilang kanilang Tagapagligtas at naging bahagi ng Iglesya. Sila ay naging katawan ni Cristo (Efeso 1:19–23, Efeso 4:1–16), materyales sa pagtatayo ng isang templo (Efeso 2:19–22), ang nobya ni Cristo (Efeso 5:21– 33), at isang hukbong may mahusay na kagamitan (Efeso 6:10– 20). Sila ay gumaganap ng isang maparaang tungkulin sa pagtupad sa dakilang plano ng Diyos, upang magkaisa ang lahat kay Cristo (Efeso 1:9, 10). Si Pablo ay sumulat upang gisingin ang mga mananampalataya sa Efeso sa kanilang buong pagkakakilanlan at mga pribilehiyo bilang mga tagasunod ni Cristo.

_*Pag-aralan ang liksyon sa linggong ito bilang paghahanda para sa Sabbath, Julyo 1._