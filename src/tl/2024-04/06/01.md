---
title:  Higit Pang Mga Patotoo Tungkol Kay Jesus
date:   02/11/2024
---

### Basahin Para sa Pag-aaral sa Linggong Ito
Juan 3:25-36; Juan

1:32-36; Daniel 7:18; Juan 6:51-71; Juan 5:36-38 Juan 7:37-53.

> <p>Talatang Sauluhin</p>
> “At Ako, kapag Ako’y itinaas na mula sa lupa, ang lahat ng mga tao ay palalapitin Ko sa Aking Sarili” (Juan 12:32).

Si Jesus ay hindi lamang nagsabi ng mga kamangha-manghang bagay tungkol sa Kanyang Sarili, o tungkol sa kung sino Siya, o tungkol sa nagsugo sa Kanya, o tungkol sa kung saan Siya nagmula.

Kanya ring ipinakita kung sino Siya sa pamamagitan ng mga himala at mga tanda na Kanyang ginawa. Tulad ng hayag na patotoo ng iba tungkol kay Jesus: “ ‘Pagdating ng Cristo, gagawa ba siya ng masmaraming tanda kaysa mga ginawa ng taong ito?’ ” (Juan 7:31).

Sinuportahan Niya ang Kanyang mga salita ng mga gawang nagpapatunay sa katotohanan ng Kanyang mga salita.

Ngunit samantalang nagpapatuloy ang drama, nagsimula ang pagkakahati sa gitna ng mga tao. Ang pagpapagaling sa lalaki sa Tipunan ng Tubig ng Bethesda ay pumukaw ng galit ng ilang mga pinuno. Ang talakayan sa Capernaum na sumunod sa pagpapakain ng 5000 ay nagbunga ng pagtatakuwil ng karamihan kay Jesus. Ang pagkabuhay ni Lazaro ay lumikha ng pananampalataya sa iba ngunit nagbunsod sa iba ng poot na humantong sa paglilitis at pagpatay kay Jesus.

Ang liksyon sa linggong ito ay titingin sa ilang mga nakasaksi at nagpatotoo tungkol kay Jesus. Sa bawat isa sa mga pangyayaring ito, ilang mga aspeto kung sino talaga si Jesus ay ipinahayag, at magkasama silang lumikha ng mas malalim na pananaw tungkol kay Jesus, ang Mesiyas.

_*Pag-aralan ang liksyon sa linggong ito bilang paghahanda sa Sabbath, Nobyembre 9._