---
title:  Mga Karagdagang Kaisipan
date:   08/11/2024
---

Basahin ang Ellen G. White, “The Crisis in Galilee,” pp. 383-394; “In the Outer Court,” pp. 621-626, sa The Desire of Ages.

“ ‘Kanino kami paroroon?’ Ang mga guro ng Israel ay mga alipin ng pormalismo. Ang mga Fariseo at Saduceo ay patuloy na nagtatalo. Ang pag-iiwan kay Jesus ay nangangahulugang pagpanig sa mga nananatili sa mga rituwal at seremonya, at mga ambisyosong tao na naghahanap ng kanilang sariling kaluwalhatian. Ang mga alagad ay nakatagpo ng higit na kapayapaan at kagalakan mula nang kanilang tanggapin si Cristo kaysa noong kanilang dating buhay. Paano sila babalik sa kanila na tumuya at umusig sa Kaibigan ng mga makasalanan? Matagal na silang naghihintay sa Mesiyas; ngayon ay dumating Siya, at hindi sila makakaalis mula sa Kanyang presensya tungo sa mga nagnanasa sa Kanyang buhay, at pinag-usig sila dahil sa pagiging Kanyang tagasunod.

“ ‘Kannino kami paroroon?’” Hindi mula sa turo ni Jesus, sa Kanyang mga liksyon ng pag-ibig at kaawaan, tungo sa kadiliman ng hindi pagsampalataya, sa kasamaan ng sanlibutan. Samantalang ang Tagapagligtas ay iniwan ng marami na nakasaksi ng Kanyang mga kahanga-hangang gawa, ipinahayag ni Pedro ang pananampalataya ng mga alagad,—‘Ikaw ang Cristo.’ Ang mismong kaisipan na mawala ang angkla ng kanilang kaluluwa ay pumuno sa kanila ng takot at sakit. Ang mawalan ng isang Tagapagligtas ay ang maanod sa madilim at mabagyong dagat.”—Ellen G. White, The Desire of Ages, p. 393.

**Mga Tanong Para sa Talakayan**:

`Sa klase, pag-usapan ang tungkol sa mahirap na katanungan kung bakit ang ibang tao, kapag binigyan ng ebidensya para kay Jesus bilang ang Mesiyas at para sa katotohanan ng Kristiyanismo, ay magalak na tinatanggap ito, at bakit ang iba, kapag binigyan ng gayun ding ebidensya, ay tumatanggi dito?`

`Ano pa kaya ang mas mahalagang katotohanan kaysa sa pagkamatay ni Jesu-Kristo para sa ating mga kasalanan? Gayunpaman, paano natin naalaman ang mahalagang katotohanang ito? Sa pamamagitan ng agham, natural na batas, natural na teolohiya, lohika, o pangangatuwiran? Samantalang ang mga bagay na ito ay maaaring, sa katotohanan, ay mag-akay sa atin na maniwala sa isang Manlilikhang Diyos, isang Pang-unang Dahilan, hindi Natitinag na Tagapagpakilos, ano pa man-wala sa mga disiplinang ito, kahit nag-iisa o magkakasama, ang makapagtuturo sa atin ng pinakamahalagang katotohanan na dapat nating maalaman: Si Cristo ay namatay para sa ating mga kasalanan. Bakit ang katotohanang ito—na ang lahat ng disiplinang ito, kahit sa prinsipyo, ay hindi makapaghahatid sa atin sa isang bagay na kailangan nating maalaman—na nagtuturo sa atin tungkol sa kung gaano kahalaga na gawin ang Biblia bilang ating pangwakas at pinakamataas na awtoridad sa mga bagay ng pananampalataya?`

`Bakit napakahalaga para sa sariling pananampalataya ng isang tao na isalaysay ang mga bagay na ginawa ng Diyos sa kanyang sariling buhay?`