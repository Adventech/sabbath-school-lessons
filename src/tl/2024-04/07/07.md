---
title:  Mga Karagdagang Kaisipan
date:   15/11/2024
---

Basahin ang Ellen G. White, “The Test of Faith,” pp. 145-155, sa Patriarchs and Prophets:“In Pilate’s Judgment Hall,” pp. 723-740, sa The Desire of Ages.

Si Tomas mismo ay “nagpatirapa sa paanan ni Jesus na tumatangis, ‘Panginoon ko at Diyos ko.’”

“Tinanggap ni Jesus ang kanyang pagkilala, ngunit malumanay na sinaway ang kawalan niya ng pananampalataya. ‘Tomas, dahil nakita mo Ako, ay nanampalataya ka: mapalad silang hindi nakakita, gayunma’y nanampalataya.’ Ang pananampalataya ni Tomas ay magiging mas kalugod-lugod kay Cristo kung siya lamang ay nagnanais na maniwala sa patotoo ng kanyang mga kapatid. Kung susundan ngayon ng sanlibutan ang halimbawa ni Tomas, walang sinuman ang mananampalataya para sa kaligtasan; sapagkat ang lahat ng tumatanggap kay Cristo ay dapat gawin ito sa pamamagitan ng patotoo ng iba.

“Marami na nagbigay-puwang sa pag-aalinlangan ay nagbibigay ng dahilan sa pagsasabing kung mayroon lamang silang katibayan na kagaya ni Tomas mula sa kanyang mga kasamahan, ay mananampalataya sila. Hindi nila napagtanto na hindi lamang sila mayroon ng ganung katibayan, kundi higit pa. Marami na, tulad ni Tomas, na naghihintay na maalis muna ang lahat ng dahilan ng pagdududa, ay hindi kailanman makakamit ang kanilang ninanais. Sila'y unti-unting tumitibay sa kawalan ng pananampalataya. Silang tinuruan ang kanilang sarili na tumingin sa madilim na bahagi, at bumulong-bulong at magreklamo, ay hindi nalalaman ang kanilang ginagawa. Nagtatanim sila ng binhi ng pag-aalinlangan, at magkakaroon sila ng ani ng pag-aalinlangan. Sa panahong ang pananampalataya at pagtitiwala ay napakahalaga, marami ang makakasumpong ng kanilang sarili na walang lakas na umasa at manampalataya.”—Ellen G. White, The Desire of Ages, pp. 807, 808.

**Mga Tanong Para Sa Talakayan**:

`Ano ang mahalagang pagkakaiba sa pagpapahayag ng pananampalataya ni Abraham at ni Tomas? Ano ang ating matututuhan mula sa kanilang kuwento?`

`Sa klase, hayaang ang lahat ng nais ay magpatotoo kay Jesus, tulad ng ating nakitang ginawa sa Ebanghelyo ni Juan. Bagaman ang mga kuwento ay nagkakaiba, ano ang sinasabi ng mga tao, at paanong silang lahat ay sumaksi sa parehong Panginoon?`

`Nagtanong si Pilato ng isang tanong na pilosopikal: “Ano ang katotohanan?” Ibigay ang iyong sagot sa tanong na iyon sa liwanag ng lahat ng ating napag-aralan sa Juan.`

`Tingnan ang mga propesiya sa Daniel 2 at 7. Bagaman sila sa panahon ni Jesus ay mayroon ng dalawang kabanatang ito, anong malaking kalamangan ang mayroon tayo ngayon na wala sila noon, sa pagkakita ng mga propesiyang iyon na natupad at sa gayon ay magkaroon ng mas maraming dahilan upang maniwala?`