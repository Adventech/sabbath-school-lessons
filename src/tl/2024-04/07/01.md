---
title:  Mapalad Ang Mga Sumasampalataya
date:   09/11/2024
---

### Basahin Para sa Pag-aaral sa Linggong Ito
Juan 8:54–58, Genesis 12:3, Roma 4:1–5, Juan 12:1–8, Juan 19:4–22, Juan 20:19–31, Daniel 2, Daniel 7.

> <p>Talatang Sauluhin</p>
> “Sinabi sa kanya ni Jesus, ‘Sapagkat Ako’y nakita mo ay sumampalataya ka. Mapapalad ang hindi nakakita, gayunma’y sumasampalataya” (Juan 20:29).

Sa kabuuan ng kanyang Ebanghelyo, si Juan ay may iba’t-ibang mga tao—mga taong may iba’t-ibang pinanggalingan, paniniwala, at karanasan—lahat ay nagpapatotoo kung sino si Jesus.

“ ‘Narito ang Kordero ng Diyos!’” (Juan 1:36). “ ‘Natagpuan na namin ang Mesiyas’” (Juan 1:41). “ ‘Natagpuan namin iyong isinulat ni Moises’” (Juan 1:45). “ ‘Rabi, Ikaw ang Anak ng Diyos; Ikaw ang Hari ng Israel!’” (Juan 1:49). “ ‘Ito na nga kaya ang Cristo?’” (Juan 4:29). “ ‘Sapagkat kami mismo ay nakarinig at nalalaman naming ito nga ang Tagapagligtas ng sanlibutan’” (Juan 4:42). “ ‘Panginoon, kanino kami pupunta? Ikaw ang may mga salita ng buhay na walang hanggan’” (Juan 6:68). “ ‘Sumasampalataya ako na Ikaw ang Cristo, ang Anak ng Diyos, ang Siyang darating sa sanlibutan’” (Juan 11:27). “ ‘Bagaman ako’y dating bulag, ngayo’y nakakakita na ako’” (Juan 9:25). “ ‘Narito ang inyong Hari!’” (Juan 19:14). “ ‘Wala akong nakitang kasalanan sa Kanya’” (Juan 19:6). “ ‘Panginoon ko at Diyos ko!’” (Juan 20:28).

Sino ang ilan sa mga taong ito, at bakit sila’y nagpatotoo tulad ng kanilang ginawa sa kung sino si Jesus?

_*Pag-aralan ang liksyon sa linggong bilang paghahanda para sa Sabbath, Nobyembre 16._