---
title:  Si Felipe at Nataniel
date:   23/10/2024
---

`Basahin ang Juan 1:43-46. Ano ang ipinakita ng menshe ni Felipe tungkol sa naroon na niyang pananampalataya kay Jesus?`

Si Felipe ay mula sa Bethsaida, tulad nina Andres at Pedro. Natagpuan niya ang kanyang kaibigan na si Nataniel at sinabi sa kanya ang tungkol kay Jesus. Tinawag ni Juan Bautista si Jesus na “ang Kordero ng Diyos.” Sinabi ni Andres kay Pedro na nasumpungan niya “ang Mesiyas.” Ngunit tinawag ni Felipe si Jesus bilang Isa kung kanino si Moises at ang mga propeta ay patungkol na sumulat at idinagdag ang pangalan, “Jesus na taga Nazareth.” Ang kanyang pagtukoy sa Nazareth ay nagbunga ng matalim na reaksyon mula sa kanyang kaibigan.

Si Nataniel ay tila may masamang palagay sa maliit na bayan ng Nazareth. Tiyak na ang isang hari ay hindi magmumula sa gayong masamang lokasyon. Ang hindi matuwid na opinyon ay madaling bumubulag sa mga mata mula sa pagkakita kung ano ang tunay na halaga ng mga tao. Tila naunawaan ni Felipe, maaaring sa naunang pakikipag-usap kay Nataniel, na ang tamang paraan ng pakikitungo sa salungat na kaisipan ay hindi ang mga tanyag na pilosopikal o teolohikal na pakikipag-argumento kundi anyayahan ang indibiduwal na maranasan nang personal para sa kanilang sarili ang katotohanan. Simple niyang sinabi, “Halika at tingnan mo.” At iyon ang eksaktong ginawa niya. Naparoon siya at kanyang nakita.

`Basahin ang Juan 1:47-51. Paano hinikayat ni Jesus si Nataniel kung sino Siya, at ano ang tugon ni Nataniel?`

Ang wala sa pagitan ng talatang 46 at 47 ay ang mahalagang detalye kung paanong si Nataniel ay tumugon sa paanyaya ni Felipe. Gayunpaman, siya ay humayo at naparoon upang kanyang makita. Ang pagkakaibigan niya kay Felipe ay mas malakas kaysa sa kanyang negatibong kaisipan, at ang kanyang buhay ay mababago mula sa sandaling yaon.

Nagsabi si Jesus ng mga mabubuting salita tungkol kay Nataniel, na tinawag siyang isang Israelita na sa kanya’y walang pandaraya (Juan 1:47), isang malaking pagkakaiba mula sa sinabi ni Nataniel tungkol kay Jesus (Juan 1:46). Tumugon si Nataniel na may pagtataka dahil hindi pa niya nakakatagpo si Jesus noong una.

Pagkaraan ay tinukoy ni Jesus na nakita Niya siya sa ilalim ng puno ng igos, at ang maikling pangungusap na ito ay humikayat kay Nataniel. Si Jesus, sa pamamagitan ng maka-Diyos na pananaw, ay nakita si Nataniel na nananalangin, naghahanap ng katotohanan sa ilalim ng punong-kahoy (tingnan si Ellen G. White, The Desire of Ages, p. 140, 141). Noon ay gumawa si Nataniel ng mataas na pagpapahayag, tinawag si Jesus na Rabbi, ang Anak ng Diyos, at ang Hari ng Israel. Pansinin na ang tila pinakamaliit na paghahayag ay umaakay sa pinakadakilang pagpapahayag ng pananampalataya.