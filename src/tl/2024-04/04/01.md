---
title:  Mga Saksi ni Cristo Bilang Ang Mesiyas
date:   19/10/2024
---

### Basahin Para sa Pag-aaral sa Linggong Ito
Juan 1:19–23; Isaias 40:1–5; Juan 1:29–37; Roma 5:6; Juan 1:35–39; Juan 1:43–51; Juan 3:1–21.

> <p>Talatang Sauluhin</p>
> “Sumagot sa kanya si Jesus, ‘Katotohanang sinasabi ko sa iyo, Malibang ang isang tao’y ipanganak na muli ay hindi niya makikita ang kaharian ng Diyos’” (Juan 3:3).

Walang pagtatanong, binigyan ni Jesus ang mga tao ng makapangyarihang katibayan mula sa Kasulatan upang patunayan ang mga pag-aangkin na ginawa Niya tungkol sa Kanyang Sarili, kasama ang “Katotohanang sinasabi ko sa inyo, ang sinumang sumasampalataya ay may buhay na walang hanggan” (Juan 6:47).

Ngunit may higit pa. Ang gawing alak ang tubig; ang pagpapakain sa libu-libo ng ilang tinapay; ang pagpapagaling sa anak na lalaki ng pinuno; ang pagpapagaling sa lalaki sa Tipunan ng Tubig sa Bethesda; ang pagbibigay paningin sa isang bulag mula sa pagkapanganak; ang pagbuhay kay Lazaro mula sa mga patay. Nananawagan ang Ebanghelista sa iba’t-ibang pangyayari, at mga tao—Judio, Hentil, mayaman, mahirap, lalaki, babae, mga pinuno, mga pangkaraniwang tao, may pinag-aralan, at ang walang pinag-aralan-na sumaksi kung sino si Jesus.

Itinuturo ni Juan maging ang pagsaksi Mismo ng Ama, at ng Kasulatan, lahat ay nagbibigay ng katibayan ng Kanyang pagkakakilanlan.

Ang linggong ito ay nagsisimula sa makapangyarihang pagsaksi ni Juan Bautista. Ang ibang mga saksi ay naparoon din sa enteblado. Si Andres at Simon Pedro, Felipe at Nataniel, at ang pinaka hindi inaasahang saksi, ang Fariseong si Nicodemo. Ngunit isa pang saksi ang nakatayo sa likod ng anino (ang ibang alagad na iyon na kasama ni Andres, sa Juan 1:35, 40)—si Juan mismo.

_*Pag-aralan ang liksyon sa linggong ito upang makapaghanda para sa Sabbath, Oktubre 26._