---
title:  'Ang Mga Propesiya ng Lumang Tipan Tungkol Kay Jesus: Ikalawang Bahagi'
date:   20/11/2024
---

Sinabi ni Jesus sa mga lider ng relihiyon: “ ‘Sinasaliksik ninyo ang mga kasulatan sapagkat iniisip ninyo na sa mga yaon ay mayroon kayong buhay na walang hanggan; at iyon ang nagpapatotoo tungkol sa akin’” (Juan 5:39). Isang nakakagulat na pag-aangkin tungkol sa Kanyang sarili!

Iba-iba ang mga pagtatantya, ngunit sinasabi ng ilang iskolar na si Jesus ng Nazaret ang tumupad sa daan-daang hula sa Lumang Tipan. Anuman ang halaga, ang mga posibilidad laban sa pagtupad ng isang tao kahit na ang iilan sa mga ito, lalo na ang lahat, ay nakakagulat. Paminsan-minsan ay may gagamit ng larawang tulad nito: isipin na pinupunan ang isang lugar na kasing laki ng Texas ng mga barya na dalawang talampakan ang taas at pagkatapos ay pipintahan ng kulay rosas ang isang barya at hahaluin ang lahat ng barya. Pagkatapos ay bibigyan ang isang taong nakapiring ng isang pagkakataon para kunin ang kulay rosas na barya. Ano ang posibilidad na, sa isang pagdampot ay makukuha niya ang kulay rosas?

Walang alinlangan, ang kapanganakan, buhay, at kamatayan ni Cristo ay inihula ng Lumang Tipan, isang kamangha-manghang katibayan ng Kanyang pagkakakilanlan bilang inaasahang Mesiyas. Paulit-ulit na tinutukoy ni Juan ang mga tekstong ito ng Lumang Tipan upang ipahayag ang puntong iyon tungkol sa kung sino si Jesus, at kung bakit dapat tayong maniwala sa Kanya at tanggapin ang kaligtasan na ibinibigay Niya.

**Ano ang ipinapakita ng mga sumusunod na talata mula sa Ebanghelyo ni Juan tungkol kay Jesus bilang katuparan ng propesiya tungkol sa Mesiyas?**

`Juan 12:13, Awit 118:26`

`Juan 12:14, 15; Zacarias 9:9`

`Juan 13:18, Awit 41:9`

`Juan 19:37, Zacarias 12:10, Zacarias 13:6`

`Gaano ka katatag sa iyong pinaniniwalaan? Kung hahamunin ka ng isang tao kung bakit ka naniniwala kay Jesus bilang ang Mesiyas, anong mga sagot ang pwede mong ibigay, at saan ka pupunta, at bakit, upang matulungan kang ipagtanggol ang gayong pananampalataya?`