---
title:  Pagtupad Sa Mga Propesiya Ng Lumang Tipan
date:   16/11/2024
---

### Basahin Para sa Pag-aaral sa Linggong Ito
Juan 5:17, 20, 36–40, 46, 47; Juan 13:18; Juan 17:12; Jeremias 2:13; Zacarias 9:9; Juan 8:12–30.

> <p>Talatang Sauluhin</p>
> “Subalit mayroon akong patotoo na lalong dakila kaysa kay Juan. Ang mga gawaing ibinigay sa akin ng Ama upang ganapin, ang mga gawaing ito na aking ginagawa ay nagpapatotoo tungkol sa akin na ako’y sinugo ng Ama” (Juan 5:36).

Paulit-ulit nating makikita sa aklat ng Juan ang lahat ng mga bagay na sinabi at ginawa ni Jesus na nagpapakita, oo, na ang Mesiyas, ang Cristo, ay naparito sa Israel. At Siya’y naparito, sa katotohanan, bilang isa sa kanila, isang Judio na ipinanganak sa Bethlehem, katulad ng paunang pahayag sa mga Kasulatan.

Gayunpaman, tulad ng isinulat ni Juan, “Siya noon ay nasa sanlibutan, at ang sanlibutan ay ginawa sa pamamagitan Niya, gayunma’y hindi Siya nakilala ng sanlibutan” (Juan 1:10).

Siya’y nasa sanlibutan, ang sanlibutan ay ginawa sa pamamagitan Niya, guyunma’y hindi Siya nakilala ng sanlibutan? Ito’y isang kahanga-hangang pangungusap. At, tulad ng ating makikita sa Juan at sa ibang mga Ebanghelyo, hindi Siya nakilala ng maraming tao bagaman dapat nila Siyang makilala, lalo na dahil sa lahat ng mga bagay na ginawa at sinabi ni Jesus. At, higit pa, dahil ang kasulatan ng Lumang Tipan ay nakaturo sa Kanya.

Sa linggong ito ay tutunghayan natin sa maraming mga paraan kung paano ipinakita ni Juan si Jesus bilang ang Mesiyas, at titingnan natin kung bakit patuloy pa rin Siyang tinatanggihan ng ilang tao—sa kabila ng lahat ng makapangyarihang dahilan na nagpapatunay sa Kanya bilang ang Cristo.

Ano ang matututuhan natin sa kanilang mga pagkakamali?

_*Pag-aralan ang liksyon sa linggong ito bilang paghahanda para sa Sabbath, Nobyembre 23._