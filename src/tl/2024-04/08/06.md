---
title:  Mula sa Ibaba
date:   21/11/2024
---

Sa ating pag-aaral ng Juan hanggang sa ngayon, nakita natin na ipinakita ni Juan kung paanong si Jesus, sa katunayan, ay ang ipinangakong Mesiyas, ang dakilang pag-asa na matagal nang inaasahan ng mga Judio.

Gayunman, marami sa mga lider ng relihiyon, ang espirituwal na gabay ng mga tao, ay sila pang mga pinakamalaking kaaway Niya.

Bakit?

`Basahin ang Juan 8:12-30. Ano ang kaganapan dito sa pagitan ni Jesus at ng mga lider ng relihiyong ito? Anong mga talata ang pinakamakakatulong upang ipaliwanag kung bakit nila tinanggihan Siya?`

Sinabi ni Jesus na hindi nila Siya nakikilala ni ang Ama (Juan 8:19). Dapat nilang makilalang kapwa, ngunit ang mga taong ito ay nadaya ng kanilang mga sarili. Sila ay nabihag ng kanilang sariling mga tradisyon at pilosopiya na kahit nasa harap na nila si Jesus, na ginagawa ang lahat ng mga bagay na Kanyang ginawa at sinasabi ang mga bagay na Kanyang sinalita—lubos na makapangyarihang mga paghahayag ng Ama—kanila pa ring tinanggihan Siya.

Ikalawa, sinabi ni Jesus sa kanila, “ ‘Kayo’y mga taga-ibaba’” (Juan 8:23). Sa ibang mga salita, gaano man sila ka-relihiyoso, hindi sila espirituwal, banal na mga tao. Mayroon silang “anyo ng kabanalan” (2 Timoteo 3:5), ngunit iyon lamang ang lahat. Mayroon silang panlabas na kabanalan ngunit hindi panloob na paniniwala.

Ito ay hindi bago: “ ‘Sapagkat ang bayang ito ay lumalapit sa pamamagitan ng kanilang bibig, at pinapupurihan ako ng kanilang labi, samantalang malayo ang kanilang puso sa akin, at ang kanilang takot sa akin ay utos ng mga tao’” (Isaias 29:13). Ang mismong konseptong ito ay binanggit ni Jesus makalipas ang ilang siglo, nang sabihin Niya, “ ‘Walang kabuluhan ang pagsamba nila sa Akin, na itinuturo bilang aral ang mga utos ng mga tao’” (Marcos 7:7). Ang kanilang mga turo ng tao, ang kanilang mga utos ng tao, ay “sa sanlibutang ito” (Juan 8:23) at, tulad ng sinabi ni Jesus, “Ako’y hindi taga-sanlibutang ito” (Juan 8:23). Ito’y napakasama na dinadaya ng mga taong ito mismong ang kanilang mga sarili. Mas lumala ang trahedya dahil nailigaw din nila ang iba, kahit na, kawili-wili, na isinulat iyon ni Juan bilang bunga ng pakikipag-usap na inilalarawan sa mga talatang ito, “Marami ang sumampalataya sa Kanya” (Juan 8:30).

Kaya nga, sa kabila ng masamang pamumuno, maraming mga Judio ay nagawang lampasan sila at makita sa kanilang sarili kung sino si Jesus.

`Anong mga liksyon ang nakuha mo sa pakikipag-usap ni Jesus sa mga lider ng relihiyon? Paano tayo magiging “mula sa itaas” at hindi “mula sa ibaba”—at paano natin malalaman ang pagkakaiba?`