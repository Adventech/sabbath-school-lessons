---
title:  Mga Karagdagang Kaisipan
date:   22/11/2024
---

Basahin ang Ellen G. White, “ ‘Let Not Your Hearts Be Troubled,” pp. 662-680, sa The Desire of Ages.

Bilang isang ginintuang kayamanan, ang katotohanan ay ipinagkatiwala sa mga Hebreo. Ang ekonomiyang Judio, na nagtataglay ng lagda ng Langit, ay itinatag mismo ni Cristo. Sa mga types at simbolo ang mga dakilang katotohanan ng pagtubos ay nalambungan. Gayunman nang dumating si Cristo, hindi nakilala ng mga Judio ang Isa na tinutukoy ng lahat ng mga simbolo na ito. Nasa kanilang mga kamay ang salita ng Diyos; ngunit ang mga tradisyon na ibinigay mula sa sali’t saling lahi, at ang pagpapaliwanag ng tao sa mga Kasulatan, ay itinago mula sa kanila ang katotohanan na na kay Jesus. Ang kahalagahang espirituwal ng mga banal na sulat ay nawaglit. Ang kinalalagyan ng lahat ng kaalaman ay nabuksan sa kanila, ngunit hindi nila ito nalaman.

“Hindi itinatago ng Diyos ang katotohanan sa mga tao. Sa kanilang sariling pagkilos ay ginagawa nila itong malabo sa kanila. Binigyan ni Jesus ang mga Judio ng masaganang katibayan na Siya ang Mesiyas; ngunit ang Kanyang turo ay nananawagan ng isang ipinasyang pagbabago sa kanilang mga buhay. Nakita nila na kung tatanggapin nila si Cristo, dapat nilang talikuran ang kanilang mga kasabihan at tradisyon, ang kanilang makasarili, masamang mga gawain. Nangangailangan ito ng isang sakripisyo upang matanggap ang hindi nagbabago, walang hanggang katotohanan. Kaya nga hindi nila tatanggapin ang pinakamaliwanag na katibayan na maibibigay ng Diyos upang itatag ang pananampalataya kay Cristo. Nagpapanggap sila na naniniwala sa mga Kasulatan ng Lumang Tipan, gayunma’y tinatanggihan nilang tanggapin ang nilalamang patotoo sa loob nito tungkol sa buhay at karakter ni Cristo. Natakot silang makumbinsi na baka sila ay mahikayat at mapilitang talikuran ang kanilang nasa sa isip na mga opinyon. Ang kayamanan ng Ebanghelyo, ang Daan, ang Katotohanan, at ang Buhay, ay nasa gitna nila, ngunit kanilang tinanggihan ang pinakadakilang kaloob na maipagkakaloob ng Langit.”—Ellen G. White, Christ’s Object Lessons, p. 105.

**Mga Tanong Para Sa Talakayan**:

`Paanong ang mga nangatupad na propesiya sa buhay ni Jesus ay nakapagpapatibay ng pananampalataya?`

`Ano ang tatlo o apat na pangunahing hadlang na humahadlang sa daan ng mga lider ng relihiyon na maniwala kay Jesus? Paanong ang katulad na mga prinsipyong ito ay nahahayag din sa ngayon?`

`Magkaroon ng personal na pagsisiyasat kung saan naroon ang iyong pagtitiwala ngayon? Ano ang iniisip mong mga hakbang na magpapatibay ng iyong pananampalataya?`

`Ano ang itinuturo ng iyong sagot sa tanong sa dulo ng pag-aaral noong Lunes tungkol sa awtoridad ng Kasulatan, at bakit dapat nating tanggihan ang anumang bagay na nagdadala ng pag-aalinlangan sa pangwakas at sukdulang awtoridad ng mga Kasulatan?`