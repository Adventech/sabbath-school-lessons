---
title:  Mga Karagdagang Kaisipan
date:   13/12/2024
---

Basahin ang Ellen G. White, “ ‘Let Not Your Heart Be Troubled,’” pp. 662-680, sa The Desire of Ages; “Additional Note on [John] Chapter 1,” The SDA Bible Commentary, vol. 5, pp. 911-919.

Sa pagtaya kung sino si Jesus, ang Kanyang mga kaaway ay humatol ayon sa mga pamantayan ng tao, “ ‘ayon sa laman’ (Juan 8:15). Ito ay maaaring higit na masama kaysa paghatol “batay lamang sa anyo” (Juan 7:24). Dito ginamit nila ang pamantayan ng laman, ng nagkasalang sangkatauhan sa isang nagkasalang mundo, na walang humihikayat na kontrol ng Espiritu (tingnan ang Juan 3:3-7). Nakita nila ang Kanyang “laman,” kung ano ito, ngunit hindi pinag-isipan kailanman ang posibilidad na maaaring Siya ang Salita na naging laman (Juan 1:14). Ang ituring si Cristo sa pamamagitan ng limitadong hanay ng pamantayan ay ang timbangin Siya mula sa makasanlibutang pananaw (2 Corinto 5:16).

“Ang Mang-aaliw ay tinawag na “ang Espiritu ng katotohanan.’ Ang Kanyang gawain ay ang ipaliwanag at panatilihin ang katotohanan. Una Siyang tatahan sa puso bilang ang Espiritu ng katotohanan, at sa gayon Siya ay nagiging ang Mang-aaliw. Mayroong kaaliwan at kapayapaan sa katotohanan, ngunit walang tunay na kapayapaan at kaaliwan na matatagpuan sa kasinungalingan. Sa pamamagitan ng mga maling teorya at tradisyon ay magkakaroon si Satanas ng kapangyarihan sa isipan. Sa pagtuturo sa mga tao ng maling pamantayan, binabaluktot niya ang karakter. Sa pamamagitan ng mga Kasulatan ang Banal na Espiritu ay nagsasalita sa isipan, at itinatatak ang katotohanan sa puso. Sa gayon Kanyang inilalantad ang kamalian, at itinataboy ito mula sa kaluluwa. Sa pamamagitan ng Espiritu ng katotohanan, na gumagawa sa pamamagitan ng salita ng Diyos, na sinasakop ni Cristo ang Kanyang piniling bayan sa Kanyang Sarili.”‒Ellen G. White, The Desire of Ages, p. 671.

**Mga Tanong Para sa Talakayan**:

`Ang buhay na walang hanggan ay ang makilala ang Diyos (Juan 17:3). Ano ang ibig sabihin na makilala ang Diyos, kasalungat ng makaalam lamang ng ilang mga katotohanan tungkol sa Kanya, ibig sabihin, na Siya ay makapangyarihan o mapagmahal o isang Diyos ng katarungan? Kung tatanungin ka ng iba, “Kilala mo ba ang Diyos?” ano ang sasabihin mo? Paano maiaangkop si Jesus sa iyong sagot?`

`Sa praktikal, pang-araw-araw na mga termino, ano ang ipinahihiwatig ng mga salita ni Jesus, “ang salita Mo’y katotohanan? (Juan 17:17).`

`Nanalangin si Jesus, “ ‘Hindi Ko hinihiling na alisin mo sila sa sanlibutan, kundi ingatan mo sila mula sa masama’” (Juan 17:15). Paanong ang ating mga sariling pagpili ay nakaka-apekto kung paano mabuting masasagot ang panalanging ito sa ating mga sariling buhay?`