---
title:  Ang Ama, ang Anak, at ang Espiritu
date:   07/12/2024
---

### Basahin Para sa Pag-aaral sa Linggong Ito
Juan 14:10, 24; Genesis 3:7-9; Juan 16:27, 28; Juan 16:7-11; Juan 17:1-26.

> <p>Talatang Sauluhin</p>
> “Subalit ang Mang-aaliw, ang Espiritu Santo na susuguin ng Ama sa Aking pangalan, Siya ang magtuturo sa inyo ng lahat ng mga bagay, at magpapaalaala sa inyo ng lahat ng aking sinabi sa inyo” (Juan 14:26).

Ang Ebanghelyo ni Juan ay isang mosaic ng mga tema. Tinawag ni Juan ang mga tanda (himala) upang ipakita na si Jesus ay ang Mesiyas na ipinangako ng mga propeta. Gumamit si Juan ng maraming mga saksi upang ipahayag si Jesus bilang ang Cristo. Ginamit din niya ang “‘AKO NGA’” na mga pahayag upang ituro ang Kanyang pagka-Diyos.

Ang lahat ng tatlong miyembro ng Kadiyosan ay binanggit sa Juan 1 (Juan 1:1-4, 14, 18, 32-34). Sa maraming siglo, sinubok ng mga tao na maunawaan ng lubos ang likas ng Ka-diyosan, ngunit dahil hindi natin kaya, marami ang tumanggi sa ideya. Gaano kamangmang, gayunman, na tanggihan ang isang bagay dahil lamang hindi natin ito lubos na nauunawaan o dahil hindi ito akma sa makitid na limitasyon ng pangangatuwiran ng tao.

Sinasabi ni Juan na kung nais mong maunawaan ang Diyos, dapat kang tumingin kay Jesus at sa inihayag sa Salita. Ang paraang ito ay nagbubukas sa atin ng isang buo at bagong mundo ng mga ugnayan—sa tatlong miyembro ng Kadiyosan, sa pagitan ng mga miyembro ng Kadiyosan at ng mga tao, at sa mga tao mismo. Ang liksyon sa linggong ito ay tumitingin sa kung paanong ang Ebanghelyo ni Juan ay nagpapakilala sa Ama, Anak, at Banal na Espiritu, at ngayon ay sa loob ng konteksto ng talumpati ng pamamaalam (Juan 13-17).

_*Pag-aralan ang liksyon sa linggong ito bilang paghahanda para sa Sabbath, Disyembre 14._