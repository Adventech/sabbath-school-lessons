---
title:  Ang Makalangit na Ama
date:   08/12/2024
---

Ang Ebanghelyo ni Juan ay nasulat mula sa pananaw ng pangkalahatang salaysay ng Biblia, mula sa ating pinagmulan. “Nang pasimula ay nilkha ng Diyos ang langit at ang lupa” (Genesis 1:1). O: Nang pasimula ay nilkha ng Ama, Anak, at Espiritu Santo ang langit at ang lupa. Sila ang Pinagmulan ng lahat ng mga nabubuhay. Nilikha Nila ang sansinukob, kasama ang mga nilalang na nakatira dito. Sa ating planeta ay mayroong espesyal na paglikha ng buhay, at ang pinaka-espesyal ng paglalang na iyon ay ang sangkatauhan. At ang layunin ng Diyos sa paglikha ng sangkatauhan ay ang tayo ay mabuhay na may magpagmahal na pakikiisa sa Kanya at sa isa’t-isa.

Sa kasamaang-palad, dinala ni Lucifer ang kasalanan sa mundong ito. Ang kasalanan, kasama ng iba pang mga bagay, ay isang pagputol ng ating kaugnayan sa Diyos. Ito ay kumakatawan ng mali kung sino ang Diyos. Kaya, kinuha ni Jesus sa Kanyang sarili ang ating makataong likas upang isauli ang kaalaman tungkol sa Diyos at magdala ng kaligtasan sa sangkatauhan.

Samantalang narito, ipinasakop ni Jesus ang Kanyang buhay sa Ama, na nabuhay sang-ayon sa Kanyang pamamatnubay. Sinabi Niya, “ ‘Ako at ang Ama at iisa’” (Juan 10:30). “ ‘Ang Ama ay nasa Akin, at Ako’y nasa Ama’” (Juan 10:38). “ ‘Kung hindi ko ginagawa ang mga gawa ng Aking Ama, ay huwag kayong sumampalataya sa Akin’” (Juan 10:37).

**Ano ang ilan sa mga tungkilin ng Ama, tulad ng inilalarawan sa mga sumusunod na talata?**

`Juan 3:16, 17; Juan 6:57`

`Juan 5:22, 30`

`Juan 6:32; Juan 14:10, 24`

`Juan 6:45`

`Juan 15:16, Juan 16:23`

`Ipinakikita ng mga talatang ito ang matalik na kaugnayan ng Ama kay Jesu-Cristo, ang Kaniyang Anak. Ang Ama ay may matalik na pakikipag-ugnayan sa ating mundo at isang malalim na pamumuhunan sa ating kaligtasan. Ano ang itinuturo ng katotohanang ito tungkol sa pag-ibig ng Diyos sa atin?`