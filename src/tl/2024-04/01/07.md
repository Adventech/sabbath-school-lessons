---
title:  Mga Karagdagang Kaisipan
date:   04/10/2024
---

Hindi siya (ang lalaking lumpo) binigyan ni Jesus ng katiyakan ng banal na tulong. Ang lalaki ay maaaring tumigil upang mag-alinlangan, at maiwala ang kanyang isang pagkakataon na gumaling. Ngunit siya ay nanampalataya sa salita ni Cristo, at sa pagsunod dito ay tumanggap siya ng kalakasan.

“Sa pamamagitan ng kaparehong pananampalataya ay maaari tayong tumanggap ng kagalingang espirituwal. Dahil sa kasalanan ay napahiwalay tayo mula sa buhay ng Diyos. Ang ating mga kaluluwa ay naging paralisado. Sa ganang ating sarili wala tayong higit na kakayahang mamuhay ng isang banal na buhay kaysa sa lalaking walang kakayahang lumakad. . . . Hayaang ang mga ito na nalulungkot at nakikipagpunyagi ay tumingin sa itaas. Ang Tagapagligtas ay nagmamasid sa tinubos ng Kanyang dugo, na nangungusap sa hindi kayang sambiting pagkagiliw at kahabagan, “Nais mo bang gumaling?” Inuutusan ka Niyang bumangon sa kalusugan at kapayapaan. Huwag hintaying madama na ikaw ay pinagaling. Manampalataya ka sa Kanyang salita, at ito ay matutupad. Ilagay mo ang iyong kalooban sa panig ni Cristo. Sa kagustuhang maglingkod sa Kanya, at sa pagsunod sa Kanyang salita tatanggap ka ng kalakasan. Anuman ang maaaring masamang gawain, ang pinapanginoong hilig na sa matagal na pagkakabuyo ay nagtatali sa kaluluwa at katawan, ay kaya at nais iligtas ni Cristo. Magbibigay Siya ng buhay sa kaluluwa na “patay sa pagsuway” Efeso 2:1. Palalayain Niya ang bihag na nakakulong dahil sa kahinaan at pagkasawing-palad at ng mga tanikala ng kasalanan.” Ellen G. Whie, The Desire of Ages, p. 203.

Tinanggihan ni Jesus ang paratang na pamumusong. Ang Aking kapangyarihan, sinabi Niya, sa paggawa ng gawain na siyang ipinaparatang ninyo sa akin, ay dahil ako ang Anak ng Diyos, kaisa Niya sa kalikasan, sa kagustuhan, at sa layunin.” The Desire of Ages, p. 208.

**Mga Tanong Para sa Talakayan**:

`Pagbulayan ang liksyon sa linggong ito. Ang pananampalataya ang susi na nagpaging posible sa mga pagpapagaling na ito. Ang mga lider, sa kabaligtaran, ay nagpakita ng mga panganib ng pag-aalinlangan at kawalang pananampalataya. Bakit hindi natin dapat gawing nakakalito ang pagkakaroon ng mga katanungan (na ginagawa nating lahat) at pagkakaroon ng pag-aalinlangan? Bakit hindi sila magkapareho, at bakit mahalaga na malaman ang pagkakaiba sa pagitan nila?`

`Tingnan ang huling tanong noong Huwebes. Bakit, bilang Seventh-day Adventists, na dapat tayong maging lalong maingat tungkol sa pangnib na ito? Gaano man kahalaga, halimbawa, ang pagkaalam at maging ang pangingilin ng tamang araw ng Sabbath, o malaman ang tungkol sa kalagayan ng namatay- bakit hindi tayo maililigtas ng mga katotohanang ito? Ano ang nagliligtas sa atin, at paano?`

`Tingnang maingat ang Juan 5:47. Paano silang sa kasalukuyan, halimbawa, ay tumatanggi sa pangsanlibutang Baha, o sa literal na anim na araw na paglalang, ay gumagawa ng eksakto sa ibinabala ni Jesus laban dito?`