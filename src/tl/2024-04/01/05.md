---
title:  Mga Matitigas na Puso
date:   02/10/2024
---

Ang mga tanda, kababalaghan, at himala, sa loob at sa ganang kanilang sarili, ay hindi nagpapatunay na ang isang bagay ay sa Diyos. Ngunit, sa isang banda, kung ang mga ito ay sa Diyos, isang mapanganib na bagay na tanggihan ang mga ito.

`Basahin ang Juan 5:10-16. Anong mga liksyon ang makukuha natin mula sa nakakamanghang katigasan ng puso ng mga lider ng relihiyon tungkol kay Jesus at sa mga himalang Kanyang ginawa?`

Nang ipakilala ni Jesus ang Kanyang sarili sa lalaki na pinagaling, agad na sinabi ng lalaki sa mga lider ng relihiyon na si Jesus iyon. Iisipin ng isang tao na ito na ang panahon para purihin ang Diyos, ngunit sa halip ang mga lider ay inusig “si Jesus sapagkat ginagawa niya ang mga bagay na ito sa araw ng Sabbath” (Juan 5:16).

Ang mga pagpapagaling ay pinapayagan lamang sa Sabbath sa sa isang emergency. Ang lalaking ito ay lumpo sa loob ng 38 na taon; kaya, ang pagpapagaling sa kanya ay hindi isang emergency. At pagkatapos, bakit din kailangan na kanyang buhatin ang kanyang higaan? Iisipin ng isang tao na ang may kapangyarihan mula sa Diyos na gumawa ng gayong himala ay nalalaman din kung pinahihintulutan na magdala ng banig pauwi sa bahay sa araw ng Sabbath. Malinaw na sinisikap ni Jesus na dalhin sila sa mas malalim na mga katotohanan sa Biblia sa kabila ng mga batas at panuntunan na ginawa ng tao na sa ilang pagkakataon, ay humadlang sa tunay na pananampalataya.

`Ano ang itinuturo ng ibang mga salaysay na ito tungkol sa kung ano ang maaaring maging kalagayan ng mga taong matigas ang espirituwalidad, ano man ang mga katibayan? (John 9:1–16; Mark 3:22, 23; Matt. 12:9–14).`

Paanong naging lubos na bulag ang mga lider ng relihiyon na ito? Ang maaaring sagot ay dahil sa kanilang tiwaling mga puso, ang kanilang maling paniniwala na ang Mesiyas ay ililigtas sila mula sa Roma sa kasalukuyan, at ang kanilang pagmamahal sa kapangyarihan at kakulangan ng pagpapasakop sa Diyos.

`Basahin ang Juan 5:38-42. Ano ang babala ni Jesus? Ano ang matututuhan natin mula sa mga salitang ito? Ibig sabihin, ano ang maaaring nasa atin na bumubulag sa atin sa mga katotohanan na dapat nating malaman at maisagawa sa ating sariling mga buhay?`