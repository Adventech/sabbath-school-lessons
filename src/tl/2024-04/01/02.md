---
title:  Ang Kasalan sa Cana
date:   29/09/2024
---

`Basahin ang Juan 2:1-11. Anong tanda ang ginawa ni Jesus sa Cana, at paano nito tinulungan ang kanyang mga alagad na manampalataya sa kanya?`

Ang pagkakita kay Jesus na gumawa ng himala nang gawin ang tubig na alak ay nagbigay ng katibayan kasang-ayon sa pagpapasiya ng mga alagad na sumunod kay Jesus. Paanong ito’y hindi magiging isang makapangyarihang tanda na nagtuturo sa kanya bilang Isang mula sa Diyos? (Maaaring hindi pa sila handa na maunawaan na Siya ay Diyos).

Si Moises ay lider ng mga Israelita, at dinala niya ang Israel palabas ng Ehipto sa pamamamagitan ng “mga tanda at kababalaghan” (Deuteronomio 6:22, Deuteronommio 26:8). Siya ang lalaki na ginamit ng Diyos upang palayain ang Israel mula sa mga Ehipsyo. (Siya, sa isang kahulugan, ang kanilang “tagapagligtas”).

Nagpropesiya ang Diyos sa pamamagitan ni Moises na darating ang isang propeta na kagaya ni Moises. Hiningi ng Diyos sa Israel na makinig sa kanya (Deuteronomio 18:15, Mateo 17:5, Gawa 7:37). Ang “propetang” iyon ay si Jesus at, sa Juan 2, ginawa ni Jesus ang Kanyang unang tanda, na siyang nagtuturong pabalik sa pagliligtas ng mga anak ni Israel mula sa Ehipto.

Ang ilog Nile ay isang mahalagang pinagkukunan at isang diyos para sa mga Ehipsyo. Isa sa mga salot ay nakatuon sa ilog-ang pagbabago ng tubig nito na naging dugo. Sa Cana, ginawa ni Jesus ang kaparehong himala ngunit, sa halip na gawing dugo ang tubig, ginawa Niya itong alak.

Ang tubig ay nagmula sa anim na tapayan ng tubig na ginagamit sa mga layunin ng paglilinis sa mga rituwal ng mga Judio, na iniuugnay ang himala ng higit na malapit sa mga tema ng kaligtasan sa Biblia. Sa pag-alaala sa pangyayari ng gawin ang tubig na alak, at sa gayon ay tumutukoy pabalik sa Exodo, itinuturo ni Juan si Jesus bilang ating Tagapagligtas.

Ano ang inisip ng pinuno ng piging tungkol sa hindi fermented na alak na ipinagkaloob ni Jesus? Tunay nga na siya ay nabigla sa uri ng inumin at, sa hindi pagkaalam ng himala na ginawa ni Jesus doon, ay inisip na itinago nila ang pinakamasarap bilang panghuli.

Ang terminong Griego na oinos ay ginagamit kapwa sa sariwa at fermented na katas ng ubas (tingnan ang Seventh-day Adventist Bible Dictionary, p. 1177). Sinabi ni Ellen G. White na ang katas na ginawa sa pamamagitan ng himala ay hindi nakakalasing (tingnan ang “At the Marriage Feast,” The Desire of Ages, p. 149). Walang pag-aalinlangan, ang mga nakakaalam ng nangyari ay namangha sa kung ano ang naganap.

`Ano ang iyong mga dahilan upang sumunod kay Jesus? (Marami nang naibigay sa atin, hindi ba?)`