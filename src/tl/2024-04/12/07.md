---
title:  Mga Karagdagang Kaisipan
date:   20/12/2024
---

Basahin ang Ellen G. White, “ ‘It is Finished,’” pp. 758-764; “ ‘The Lord is Risen,” pp. 779-787; at “ ‘Why Weepest Thou?’” pp. 788-794, sa The Desire of Ages. Tingnan din ang, Clifford Goldstein, “Risen: Finding Hope in the Empty Tomb (Nampa, ID: Pacific Press, 2020).

“Ninais ni Pilato na iligtas si Jesus. Ngunit nakita niya na hindi niya ito magagawa, at gayun din ay mapapanatili niya ang kanyang sariling posisyon at karangalan. Sa halip na mawala ang kanyang makalupang kapangyarihan, pinili niyang isakripisyo ang isang walang salang buhay. Gaano karami, upang matakasan ang kawalan at pagdurusa, sa gayun ding paraan ay isinasakripisyo ang prinsipyo. Ang konsensya at ang katungkulan ay nakaturo sa isang daan, at ang sariling interes ay nakaturo sa iba. Ang agos ay malakas na nakaayon sa maling direksyon, at siya na nakikipag-kompromiso sa masama ay tinatangay sa makapal na kadiliman ng pagkakasala.”‒Ellen G. White, The Desire of Ages, p. 738.

“Hindi ibinigay ni Cristo ang Kanyang buhay hanggang sa Kanyang maganap ang gawain na ipinarito Niya upang gawin, at sa unti-unting pagkawala ng Kanyang hininga ay Kanyang ibinulalas, ‘Naganap na.’ Juan 19:30. Ang labanan ay napagtagumpayan. Ang Kanyang kanang kamay at ang Kanyang banal na bisig ay nagkamit para sa Kanya ng tagumpay. Bilang isang Mananagumpay ay Kanyang itinanim ang Kanyang bandila sa mga walang hanggang kaitaasan. Hindi ba nagkaroon ng kagalakan sa gitna ng mga anghel? Ang buong langit ay nagwagi sa tagumpay ng Tagapagligtas. Si Satanas ay natalo, at alam niya na ang kanyang kaharian ay nawala.

“Sa mga angel at sa mga hindi nagkasalang sanlibutan ang sigaw na, ‘Naganap na,’ ay may malalim na kahalagahan. Ito ay para sa kanila at gayundin ay para sa atin na ang dakilang gawain ng pagtubos ay naganap na. Sila kasama natin ay nagtatamasa ng mga bunga ng tagumpay ni Cristo.”‒Ellen G. White, The Desire of Ages, p. 758.

**Mga Tanong Para sa Talakayan**:

`Anong proseso ng paggawa ng desisyon ang makakatulong sa iyo na maiwasan ang paggawa ng pagkakamali na ginawa ni Pilato? Bakit kailangang mamatay si Jesus sa lugar natin? Bakit Siya nararapat na maging ating Kahalili? Bakit kailangan ang Kanyang kamatayan kung tayo ay magkakaroon ng kaligtasan? Anong mga talata sa Kasulatan ang sumusuporta sa iyong sagot?`

`Ano ang relasyon sa pagitan ng ebidensya ng Kasulatan at ng ebidensya ng kasaysayan tungkol sa paniniwala sa pagkabuhay na muli ni Jesus? Ibig sabihin, ano ang ebidensya sa kasaysayan na malakas na nagpapatunay ng pagkabuhay na muli ni Jesus?`

`Pag-isipan ang tungkol sa 1 Corinto 15:12-20. Paano maiintindihan ng isang tao ang ideya na, kung walang pagkabuhay na muli ni Cristo, “ang mga namatay kay Cristo ay napahamak’ (1 Corinto 15:18), kung ang mga “namatay kay Cristo” ay pumaparoon agad sa langit? Paanong ang mga salita ni Pablo dito ay nagpapatunay ng katotohanan na ang mga namatay ay natutulog hanggang sa muling pagkabuhay sa pagbabalik ni Cristo?`