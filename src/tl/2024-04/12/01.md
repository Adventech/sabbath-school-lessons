---
title:  'Ang Oras ng Kaluwalhatian: Ang Krus at Pagkabuhay Na Mag-uli'
date:   14/12/2024
---

### Basahin Para sa Pag-aaral sa Linggong Ito
Juan 18:33–19:5; Juan 19:17–22; Juan 19:25–27; Lucas 2:34, 35; Juan 20:1–18; 1 Corinto 15:12–20.

> <p>Talatang Sauluhin</p>
> “Sinabi sa Kanya ni Pilato, ‘Kung gayon Ikaw ay hari?’ Sumagot si Jesus, ‘Ikaw ang nagsasabing ako’y hari. Ako’y ipinanganak dahil dito, at dahil dito ay pumarito Ako sa sanlibutan, upang magpatotoo sa katotohanan. Ang bawat isang panig sa katotohanan ay nakikinig sa Aking tinig’” (Juan 18:37).

Ang pagkapako at pagkabuhay na muli ni Jesus ang kasukdulan ng Juan. Ang unang sampung kabanata ay sumasaklaw sa halos tatlo at kalahating taon; ang mga kabanatang 11-20, sa isang banda, ay sumasaklaw ng halos isa hanggang dalawang linggo.

Ang apat na Ebenghelyo ay nagpapahayag ng kamatayan ni Jesus sa iba’t-ibang paraan. Bagaman ang kanilang salaysay ay magkatugma, ang bawat manunulat ay nagbibigay-diin ng mga susing punto na tanging naghahayag ng mga tema ng kanyang Ebanghelyo. Binibigyang-diin ni Mateo ang katuparan ng Kasulatan; binibigyan-diin ni Marcos ang pagkakatulad sa pagitan ng bautismo ni Jesus at ng krus; at nakatuon si Lucas sa krus bilang kagalingan at kaligtasan (ang kuwento ng magnanakaw sa krus).

Ngunit ipinapakita ni Juan ang krus bilang pagluluklok kay Jesus, na tanging nakaugnay sa ideya ng oras, na binabanggit ng maraming ulit sa buong aklat (Juan 7:30, Juan 8:20, Juan 12:27). Ang ideyang ito ng pagluluklok ay isang kabaligtarang larawan sapagkat ang pagpapako ang pinakakakutya-kutya at kahiya-hiyang paraan ng kamatayan na ginagamit ng mga Romano. Ang pagkakaibang ito ay nagtuturo ng malalim na kabaligtaran na ipinapakita ni Juan: si Jesus ay namatay sa kahihiyan, ngunit ito, sa parehong oras, ay ang Kanyang maluwalhating pagluluklok bilang ang Tagapagligtas.

_*Pag-aralan ang liksyon sa linggong bilang paghahanda para sa Sabbath, Disyembre 21._