---
title:  Ang Mga Kasulatan at Ang Katotohanan
date:   05/12/2024
---

Sa buong Ebanghelyo, ang Kasulatan ay gumaganap ng mahalagang papel sa pagsasabi sa atin tungkol sa Isa na Siyang daan, ang katotohanan, at ang buhay. Sa buong Ebanghelyo, gaya ng sa buong Biblia, Luma at Bagong Tipan, ang mga Kasulatan ay gumaganap ng isang susing papel sa paghahayag ng katotohanan. Ito ay tangi nang totoo sa may kinalaman sa pagtuturo sa atin tungkol sa kung sino si Jesus at ano ang Kanyang ipinarito upang gawin.

`Basahin ang Juan 5:38-40. Ano ang sinasabi dito ni Jesus tungkol sa mga Kasulatan?`

Itinituro ni Jesus at ng Kanyang mga alagad ang Kasulatan na paulit-ulit upang tiyakin na Siya ang Mesiyas. Sinabi ni Cristo, “Sapagkat kung kayo’y sumasampalataya kay Moises ay sasampalataya kayo sa akin, sapagkat siya’y sumulat tungkol sa akin. Ngunit kung hindi kayo naniniwala sa kanyang mga sinulat ay paano kayong maniniwala sa aking mga salita? “(Juan 5:46, 47).

`Basahin ang Lucas 24:27. Bakit mahalaga na una munang itinuro ni Jesus ang Kasulatan upang ipakita ang kahalagahan ng Kanyang ministeryo?`

Sa ibang lugar, samantalng sumisipi mula sa aklat ng Exodo, Sinabi ni Jesus, “Hindi ba ninyo nabasa ang sinabi sa inyo ng Diyos. . . .” (Mateo 22:31). Tinukoy ni Zacarias ang mga pangako ng Diyos na “Gaya ng sinabi Niya sa pamamagitan ng Kanyang mga banal na propeta mula noong unang panahon” (Lucas 1:70). Sa kanyang sermon noong araw ng Pentecoste, sinabi ni Pedro, “Kailangang matupad ang kasulatan, na ipinahayag noong una ng Espiritu Santo sa pamamagitan ni David” (Gawa 1:16).

Ang Biblia ay hindi isang aklat-aralin sa agham. Hindi nito ipinapaliwanag kung paano paghihiwalayin ang atomo o kung paano gawin ang operasyon sa utak. Ngunit ito ay gumagawa ng isang bagay na higit na mahalaga. Nagbibigay ito ng isang konteksto na dito ang ating sansinukob ay may kahulugan. Ito ang susi na nagbubukas ng pinto, ang liwanag upang tayo ay makakita. Kung wala ito, mapapasa kadiliman tayo tungkol sa pag-iral ng Diyos, ang Kanyang papel sa sansinukob, ang ating pinagmulan, ang kahulugan ng buhay, at ang hinaharap.

`Ano ang ilan sa mga katotohanan na itinuturo sa Biblia na hindi kailanman maituturo sa atin ng agham at kahit na ng teorya?`