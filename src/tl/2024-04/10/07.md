---
title:  Mga Karagdagang Kaisipan
date:   06/12/2024
---

Basahin ang Ellen G. White, “ ‘The Light of Life,’” pp. 463-475, sa The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of the Second Coming, pp. 23-36.

Nang sinabi ni Jesus, “Ako ang ilaw ng sanlibutan,” Siya “ay nasa korte ng templo na tangi nang nakaugnay sa mga serbisyo ng Pista ng mga Tabernakulo. Sa gitna ng korteng ito ay nakatayo ang mataas na mga pader, na sumusuporta sa mga kandelero na may malalaking sukat. Makaraan ang panggabing paghahandog, ang lahat ng mga lampara ay sinisindihan, na nagbibigay ng kanilang liwanag sa buong Jerusalem. Ang seremonyang ito ay pag-alaala sa haliging apoy na pumatnubay sa Israel sa ilang, at itinuturing din na tumuturo sa pagdating ng Mesiyas. Sa gabi kapag ang mga lampara ay sinindihan, ang korte ay isang tagpo ng malaking kagalakan. . . .

Sa pagliliwanag ng Jerusalem, ang mga tao ay nagpapahayag ng kanilang pagasa sa pagdating ng Mesiyas na magbibigay ng Kanyang liwanag sa Israel. Ngunit kay Jesus, ang tagpo ay may mas malawak ng kahulugan. Samantalang ang nagliliwanag na mga lampara ng templo ay nililiwanagan ang lahat sa palibot nila, gayundin si Jesus, ang pinagmumulan ng espirituwal na liwanag, ay nililiwanagan ang kadiliman ng sanlibutan. Gayunpaman ang simbolo ay hindi perpekto. Ang dakilang liwanag na iyon na inilagay ng Kanyang sariling kamay sa mga langit ay mas tunay na kinatawan ng kaluwalhatian ng Kanyang misyon.

“Umaga noon; kasisikat pa lamang ng araw sa ibabaw ng Bundok ng Olibo, ang mga silay nito ay dumarating ng may nakasisilaw na kaliwanagan sa mga palasyong marmol, at nililiwanagan ang ginto ng mga pader ng templo, nang si Jesus, na nagtuturo dito, ay nagsabi, “Ako ang ilaw ng sanlibutan.’”—Ellen G. White, The Desire of Ages, pp. 463, 464.

**Mga Tanong Para Sa Talakayan**:

`Sa klase, pag-usapan ang tungkol sa iyong sagot sa huling tanong sa Huwebes. Anong mga mahahalagang katotohanan ang itinuro ng Biblia na kailanman ay hindi natin, kahit sa prinsipyo, matututuhan mula sa agham? Halimbawa, ang krus? O ang muling pagkabuhay? O ang Ikalawang Pagparito? Ano pang ibang mahalagang mga katotohanan sa Biblia ang dapat mahayag sa atin—kung hindi ay hindi natin sila malalaman kailanman?`

`Pag-isipan ang tungkol sa pagkakasala ni Lucifer, isang sakdal na nilalang na may napakalaking kaalaman tungkol Diyos at kung ano ang katulad ng Diyos. Gayunpaman, kahit sa lahat ng iyon, siya ay naghimagsik laban sa Kanya. Ano ang sinasabi nito sa atin tungkol sa reyalidad ng sariling pagpili, ang katulad na pagpili na mayroon tayo—at bakit sa bawat sandali ay kailangan nating piliin na isuko ang pagpiling iyon sa Diyos?`