---
title:  Ang Daan, ang Katotohanan, at ang Buhay
date:   30/11/2024
---

### Basahin Para sa Pag-aaral sa Linggong Ito
Juan 13:1-20; Juan 14:1-3; Daniel 7:27; Juan 14:5-11; Juan 1:14; Colosas 1:16, 17; Juan 5:38-40.

> <p>Talatang Sauluhin</p>
> “Walang sinumang nakakita kailanman sa Diyos. Ang Diyos na tanging Anak na nasa kandungan ng Ama ang nagpapakilala sa Kanya” (Juan 1:18).

Ang Ebanghelyo ni Juan ay nahahati sa apat na pangunahing bahagi: Ang Panimula (Juan 1:1-18), ang Aklat ng mga Tanda (Juan 1:19-12:50, ang Aklat ng Kaluwalhatian (Juan 13:1-20:31), at ang Pamuod (Juan 21:1-25). Ang pag-aaral hanggang ngayon ay nakatuon sa Panimula at sa Aklat ng mga Tanda, na naglalahad kung sino si Jesus sa pamamagitan ng Kanyang mga himala (ang mga tanda), mga diyalogo, at mga turo. Ang mga aralin ngayon ay lumilipat lalo na sa ikatlong bahagi ng Juan, ang Aklat ng Kaluwalhatian.

Kapansin-pansin, ang tanyag na pitong pahayag na “AKO NGA” ay bumubuo ng tulay sa pagitan ng Aklat ng mga Tanda at ng Aklat ng Kaluwalhatian. Ang mga ito “ang tinapay ng buhay” (Juan 6:35, 41, 48, 51), “ang ilaw ng sanlibutan” (Juan 8:12, Juan 9:5), “ang pintuan” (Juan 10:7, 9), “ang mabuting pastol” (Juan 10:11, 14), “ang muling pagkabuhay at ang buhay” (Juan 11:26), “ang daan, ang katotohanan at ang buhay” (Juan 14:6), at “ang tunay na puno ng ubas” (Juan 15:1, 5).

Ang liksyon sa linggong ito ay magsisimula sa luyunin ng diskurso ng pamamaalam at ng panimula nito kasama ang mahalagang yugto ng paghuhugas ni Jesus ng paa ng mga alagad. Pagkatapos, ito ay dadako sa pangungusap na “AKO” sa kabanatang 14 (“Ako ang daan, ang katotohanan, at ang buhay”).

_*Pag-aralan ang liksyon sa linggong ito bilang paghahanda para sa Sabbath, Disyembre 7._