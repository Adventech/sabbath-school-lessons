---
title:  Ang Patotoo Ng Mga Samaritano
date:   26/10/2024
---

### Basahin Para sa Pag-aaral sa Linggong Ito
Juan 4:1-42; Juan 3:26-30; Jeremias 2:13; Zacarias 14:8; Ezekiel 36:25-27.

> <p>Talatang Sauluhin</p>
> “Sinabi nila sa babae, ‘Ngayo’y sumasampalataya kami, hindi dahil sa iyong sinabi, sapagkat kami mismo ay nakarinig, at nalalaman naming ito nga ang Tagapagligtas ng sanlibutan’” (Juan 4:42).

Sino ang mga Samaritano? Ang hilagang kaharian ng Israel ay nadalang bihag ng mga Asiriano noong 722 B.C. Upang lumikha ng katatagang politikal, ikinalat ng mga Asiriano ang kanilang mga bihag sa kanilang buong kaharian. Gayundin, ang mga bihag mula sa ibang mga bansa ay dinala upang manirahan sa hilagang kaharian, at ang mga ito ay naging Samaritano, na nagsagawa ng kanilang sariling anyo ng Judaismo.

Ang mga kaugnayan, gayunpaman, ay hindi mabuti sa pagitan nila at ng mga Judio. Halimbawa, ang mga Samaritano ay gumawa laban sa muling pagtatayo ng templo sa pagbabalik ng mga Judio mula sa Babilonia. Ang mga Samaritano, samantala, ay nagtayo ng kanilang sariling templo, sa Bundok ng Gerizim. Ngunit ang templong ito ay winasak ng pinuno ng mga Judio na si Juan Hyrcanus noong 128 B.C.

Sa panahon ni Cristo, ang pagkapoot na ito ay nagpatuloy. Hangga’t maaari ay iniiwasan ng mga Judio ang mga Samaritano. Bagaman ang pagkikipagkalakal ay nagpapatuloy, ang ibang pakikisalamuha ay bawal. Hindi manghihiram ang mga Judio sa mga Samaritano ni tatanggap man ng pabor mula sa kanila. Sa kontekstong ito, ikinuwento ni Juan ang pagtatagpo sa pagitan ni Jesus, ang babae sa balon, at ang mga tao sa siyudad ng Samaritano sa Sychar.

_*Pag-aralan ang liksyon sa linggong ito bilang paghahanda sa Sabbath, Nobyembre 2._