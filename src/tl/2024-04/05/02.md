---
title:  Ang Lugar ng Pagtatagpo
date:   27/10/2024
---

`Basahin ang Juan 4:1-4. Ano ang kwento sa likod na nagdala kay Jesus sa Samaria?`

Natuklasan ng mga Fariseo na ang mga alagad ni Jesus ay nagbabautismo ng mas maraming tao kaysa sa mga alagad ni Juan Bautista. Makakalikha ito ng tensyon sa pagitan ng mga alagad ni Juan at ni Jesus. Ang mga alagad ni Juan, natural, ay naninibugho para sa reputasyon at katayuan ni Juan (ihambing sa Juan 3:26-30). Ang kahanga-hangang tugon ni Juan ay siyaâ€™y kailangang bumaba, ngunit si Jesus ay kailangang tumaas (Juan 3:30). Maaaring upang maiwasan ang pagtatalo, lumisan si Jesus sa Judea upang pumaroon sa Galilea. Ang Samaria ay nagbibigay ng pinaka-tuwid na daan sa pagitan ng dalawang lugar ito, ngunit hindi lang ito ang posibleng daan. Ang mga debotong Judio ay naglalakbay sa malayong paikot na daan, papuntang silangan na daraan sa Persia. Ngunit may misyon si Jesus sa Samaria.

`Basahin ang Juan 4:5-9. Paano ginamit ni Jesus ang pagkakataong ito upang buksan ang pakikipag-usap sa babae sa balon?`

Ang balon ni Jacob ay nasa tabi mismo ng Shechem. Samanatalang ang Sychar, kung saan galing ang babae, ay mga isang milya ang layo (1.5 km). Umupo si Jesus sa balon samantalang ang mga alagad ay naparoon sa siyudad upang bumili ng pagkain. Hindi Siya makasalok ng nagpapaginhawang tubig mula sa balon. Ngunit nang dumating ang babae upang sumalok ng tubig, humingi Siya sa kanya ng maiinom.

Sa Juan 3, nakapagtataka na si Nicodemo, isang pinuno ng mga Judio at Guro, ay nagpakababa na lumapit kay Jesus. Naparoon siya nang gabi upang walang makaalam. Ngunit sa Juan 4, ang babae ay nagkubli sa malawak na liwanag ng araw, maaaring upang maiwasang makatagpo ang ibang mga babae na dumarating kung hindi sa pasimula ay sa katapusan ng araw kung kailan mas malamig. Kung sabagay, bakit siya maglalakbay ng malayo upang umigib ng tubig, at sa katanghaliang tapat kung kailan mainit? Anuman ang dahilan kung bakit siya naroroon, ang pakikitagpo kay Jesus ay babago ng kanyang buhay.

Ano ang susunod na eksena? Isang Judiong Guro ay ikinukumpara sa isang babaeng Samaritana na may mababang reputasyon. Gaano kalaking pagkakaiba! Gayunpaman, sa eksaktong lugar na ito, isang kapuna-punang pagtatagpo ang sumunod.

`Ano ang ilan sa mga bawal sa iyong kultura na makakahadlang ng iyong pagsaksi sa iba? Paano natin matututuhang lampasan ito? Dalhin mo ang iyong sagot sa klase sa Sabbath.`