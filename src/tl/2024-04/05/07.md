---
title:  Mga Karagdagang Kaisipan
date:   01/11/2024
---

Basahin ang Ellen G. White, “At Jacob’s Well,” pp. 183-195, sa The Desire of Ages.

“Nang matagpuan niya ang Tagapagligtas agad na dinala ng babaeng Samaritana ang iba sa Kanya. Pinatunayan niyang siya ay mas mabisang misyonero kaysa sa Kanyang mga alagad. Walang nakita ang mga alagad sa Samaria na nagmumungkahi na ito ay mayamang bukiran. Ang kanilang mga pag-iisip ay nakatuon sa dakilang gawain na gagampanan sa hinaharap. Hindi nila nakita na sa paligid lang nila ay ang ani na dapat tipunin. Ngunit sa pamamagitan ng babae na kanilang hinamak, ang buong siyudad ay nadala upang makinig sa Tagapagligtas. Agad niyang dinala ang liwanag sa kanyang mga kababayan.

“Ang babaeng ito ay kumakatawan sa praktikal na pananampalataya kay Jesus. Ang bawat tunay na alagad ay ipinanganak sa kaharian ng Diyos bilang isang misyonero. Siya na umiinom ng buhay na tubig ay nagiging bukal ng buhay. Ang tumatanggap ay nagiging isang tagapagbigay. Ang biyaya ni Cristo sa kaluluwa ay tulad ng isang bukal sa disyerto, na bumubukal upang paginhawahin ang lahat, at ginagawang sabik na uminom ng tubig ng buhay ang mga handang mamatay.”‒Ellen G. White, The Desire of Ages, p. 195.

**Mga Tanong Para sa Talakayan**:

`Sa klase, balikan ang iyong mga sagot sa huling tanong noong Lingo. Maging totoong tapat tungkol dito. Ano ang mga bawal at ipinapalagay na mali na nasumpungan mo sa iyong kultura na totoong makakahadlang ng iyong pagsaksi sa iba?`

`Sa iyong palagay, bakit nagkaroon si Jesus ng mainit na pagtanggap mula sa mga Samaritano na kabaligtaran sa ilan sa Kanyang sariling bayan?`

`Ilagay mo ang iyong sarili sa lugar ng babaeng Samaritana? Isang ganap na dayuhan ay dumating at ipinaalam sa kanya na alam Niya ang kanyang pinakamalalim na lihim. Paanong ang sinuman, lalo na ang dayuhan, na malaman ang mga bagay na ito? Hindi nakapagtataka, siya ay humanga kay Jesus. Ano ang sinasabi sa atin ng kuwentong ito tungkol sa kung paano nalalaman ng Panginoon ang lahat ng bagay tungkol sa atin, kahit na ang pinakamalalim, madilim na lihim na hindi natin nais na malaman ng iba? Gayunpaman, ano ang sinasabi ng paraan ng Kanyang pakikitungo sa kanya tungkol sa kung paano nais Niyang makitungo sa atin, kahit na alam Niya ang ating mga lihim? Anong kaaliwan ang makukuha mo mula sa katotohanang ito?`

`Anong mga tema sa Ebanghelyo ni Juan na ating pinag-aralan hanggang sa ngayon ang matatagpuan sa ministeryo ni Jesus sa babaeng Samaritana sa balon?`