---
title:  Ang Paghahayag ni Jesus
date:   30/10/2024
---

`Basahin ang Juan 4:16-24. Ano ang ginawa ni Jesus upang ipakita sa babaeng ito na alam Niya ang kanyang pinakamalalim na lihim, at paano siya tumugon?`

Ang liwanag ay totoong nakakasilaw para tingnan ng tuwiran. Sa pagkilala kay Jesus bilang isang propeta, muling gumagawa ng pag-iwas ang babae. Tinanong niya si Jesus ng isang tanong tungkol sa pangrelihiyong pagtatalo sa pagitan ng mga Judio at ng mga Samaritano—ang tamang lugar ng pagsamba.

Bilang tugon, itinuro ni Jesus na hindi nauunawaan ng mga Samaritano kung ano ang kanilang sinasamba. Ang kanilang pagsamba ay pinaghalong Judaismo at paganismo. Sinasamba ng mga Judio ang Diyos na naghayag ng Kanyang sarili—isa pang mahalagang pagpapahayag para sa isang Samaritano.

Ang pagsamba sa tunay na Diyos ay hindi natatali sa isang lugar. Ang pag-uusap, kung gayon, tungkol sa lugar ng pagsamba ay hindi mahalaga sa pag-uusap. Sapagkat ang Diyos ay espiritu, at ang mga sumasamba sa Kanya ay dapat gawin iyon sa espiritu at sa katotohanan. Tinanggap ng babae ang payak na katotohanan na ipinahayag ni Jesus at handa pang tumanggap ng higit pa.

`Basahin ang Juan 4:25, 26. Paano ipinakilala sa kanya ni Jesus kung sino Siya?`

Sa lahat ng apat na Ebanghelyo, ito lamang ang tanging talata bago ang paglilitis sa Kanya kung saan malinaw na sinabi ni Jesus sa iba na Siya ang Mesiyas. At ginawa Niya ito, hindi sa malaking karamihan o sa mga importanteng tao, kundi sa hindi pinangalanang babaeng Samaritana, na nag-iisa, sa balon ni Jacob. Siya ay interesado sa sinumang nalulungkot na kaluluwa na nakadarama ng pagkakahiwalay at pag-iisa.

At kaya sa babaeng ito, na hindi lamang mula sa kakaibang kultura, kundi hindi rin mula sa pinaka-mataas na moral na karakter, hayagang ipnahayag ni Jesus kung sino Siya. At, sa pagsiwalat sa kaniya ng Kaniyang kaalaman tungkol sa kaniyang pinakamadilim na mga lihim, binigyan din Niya ang babaing ito ng isang malaking dahilan upang maniwala sa Kanya.

`Ano ang dapat sabihin sa atin ng kuwentong ito tungkol sa kung bakit kailangang wasakin ng ebanghelyo ang mga hadlang na nilikha nating mga tao sa isa't isa?`