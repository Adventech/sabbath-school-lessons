---
title:  'Pambuod: Pagkilala Kay Jesus at sa Kanyang Salita'
date:   21/12/2024
---

### Basahin Para sa Pag-aaral sa Linggong Ito
Juan 21; Juan 11:9, 10; Juan 8:42–44; Juan 4:46–54; 2 Timoteo 3:16; Juan 15:1–11.

> <p>Talatang Sauluhin</p>
> “‘Sinasaliksik ninyo ang mga kasulatan sapagkat iniisip ninyo na sa mga iyon ay mayroon kayong buhay na walang hanggan; at iyon ang nagpapatotoo tungkol sa akin’” (Juan 5:39).

Ang Ebanghelyo ni Juan, tulad ng Marcos, ay nagtatapos sa pagtatagpo sa Galilea. Ang huling liksyong ito sa Juan ay tumatalakay sa tagpong iyon ngunit isinasama ito sa tema ng kung paano natin nakilala si Jesus at ang Salita ng Diyos‒isang konsepto na dumadaloy sa ikaapat na Ebanghelyo.

Bagaman sila ay kasama ni Jesus nang mahigit na tatlong taon, ang mga alagad ay labis na hindi pa rin handa para sa pagpapako at pagkabuhay na muli, bagaman sinabi na ng paulit-ulit ni Jesus ang mangyayari.

Sa kasamaang palad, hindi nila Siya tinanggap ayon sa Kanyang salita.

Tayo ngayon ay maaaring nasa panganib na gawin din ang gayong bagay: napapakinggan o nababasa ang Salita ng Diyos, ngunit hindi nakikinig dito; hindi nananatili dito; at hindi ito sinusunod. Ibig sabihin, ay ang hindi pagtanggap nito bilang ilaw na gagabay sa ating mga pag-iisip at gawa. Sa kasamaang-palad, ito ang kalagayan ng napakaraming Kristiyano, marahil nang hindi nila alam.

Dito, ang ating huling linggo sa Juan, titingnan natin ang ilan sa mga mahahalagang punto ng Ebanghelyong ito, na makakatulong sa atin na higitan ang kaalaman lamang tungkol kay Jesus, tungo sa higit na pagkakilala sa Kanya at higit na malapit na pananahanan sa Kanya at sa Kanyang Salita.

_*Pag-aralan ang liksyon sa linggong ito bilang paghahanda para sa Sabbath, Disyembre 28._