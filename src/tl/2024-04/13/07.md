---
title:  Mga Karagdagang Kaisipan
date:   27/12/2024
---

Ang pananaw ng Diyos ay may napakalaking pagkakaiba sa mga tao. Ibinabahagi ng Diyos ang Kanyang pananaw sa atin sa pamamagitan ng Kanyang Salita, ang Biblia, sa ilalim ng kapangyarihan ng Banal na Espiritu. Nasa pagpili natin kung nais nating lumakad sa kadiliman o tanggapin ang liwanag na nagmumula kay Jesu-Cristo na ipinahayag sa Salita.

Mahalaga sa pagpiling ito ang ating personal na pagsuko kay Jesu-Cristo, ang Anak ng Diyos at ang Manunubos ng sangkatauhan. Sa pamamagitan ng kapangyarihan ng Banal na Espiritu, ipinahayag ng Diyos Ama‒sa buhay, kamatayan, at pagkabuhay na muli ni Jesus‒ang lalim ng Kanyang pag-ibig. At nalalaman natin ang tungkol kay Jesus dahil ang Kanyang buhay, kamatayan, at pagkabuhay na muli ay nakatala sa Salita ng Diyos.

“Ang mga anghel ng Diyos ay palaging nagpapanhik manaog mula sa lupa papunta sa langit, at mula sa langit papunta sa lupa. Ang mga himala ni Cristo sa mga naghihirap at nagdurusa ay isinagawa sa pamamagitan ng kapangyarihan ng Diyos sa pagmiministeryo ng mga anghel. At sa pamamagitan ni Cristo, sa pagmiministeryo ng Kanyang mga makalangit na sugo, na ang bawat pagpapala ay dumarating mula sa Diyos patungo sa atin. Sa pagdadala sa Kanyang sarili ng sangkatauhan, pinagkaisa ng ating Tagapagligtas ang Kanyang mga interes sa mga nagkasalang anak na lalaki at babae ni Adan, samantalang sa pamamagitan ng Kanyang pagka-Diyos Siya ay nanghawak sa trono ng Diyos. At sa gayon si Cristo ang daan ng pakikiugnay ng mga tao sa Diyos, at ng Diyos sa mga tao.”-Ellen G. White, The Desire of Ages, p. 143.

**Mga Tanong Para sa Talakayan**:

`Sa lahat ng mga kuwento sa aklat ng Juan, alin ang nangungusap ng higit sa iyo tungkol sa pag-ibig at karakter ng Diyos? Ibahagi sa iyong klase kung bakit nasumpungan mo ang kuwentong iyon na labis na nakakapukaw. Sa praktikal na termino, paano hahanapin ng isang tao ang katotohanan?`

`Magagawa ba natin ito nang lubusan, o ang ating pagkatao, sa isang antas, ay magkakaroon pa rin ng epekto sa kung paano natin tinitingnan ang Kasulatan? Bakit kailangang kilalanin natin ang katotohanang ito, at paano tumutulong sa atin ang kapakumbabaan upang isuko ang ating mga pagtatangi sa Salita ng Diyos?`

`Ang kasaysayan ng Kanluraning Kristiyanismo ay puno ng mga kakila-kilabot na halimbawa ng kung ano ang mangyayari kapag ang Salita ng Diyos ay ipinailalim sa politika at mga pagtatangi ng mga tao. Ano ang ilan sa mga halimbawang iyon, at anong liksyon ngayon ang ating matututuhan mula sa mga iyon tungkol sa kung gaano kapanganib kapag ang pananaw ng tao ang naging nangingibabaw na pansala upang “ipaliwanag” ang Biblia?`

`Buurin sa pamamagitan ng iyong mga sariling salita ang malaking larawan ng Ebenghelyo ni Juan. Ano ang sentrong mensahe nito para sa atin ngayon?`