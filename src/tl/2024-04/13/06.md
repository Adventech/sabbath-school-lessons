---
title:  Pananahanan Kay Jesus
date:   26/12/2024
---

`Basahin ang Juan 12:32. Sa anong mga paraan ang kapansin-pansing pangungusap na ito ay naglalarawan ng awtoridad ni Jesu-Cristo?`

Tulad ng ating nakita sa kabuuan ng mga liksyon sa trimestreng ito, ang Ebanghelyo ni Juan ay naglalapit sa atin kay Jesus, ngunit kung tayo lamang ay nagananais makilala ang Diyos at tuparin ang Kanyang kalooban. Sa kabuuan ng kanyang Ebanghelyo, ang mga taong nakatagpo si Jesus ay maaaring tanggapin ang liwanag at lumago o tanggihan ang liwanag at maging bulag. Si Nicodemo, ang babae sa balon, ang opisyal ng pamahalaan, ang lalaki sa Tipunan ng Tubig ng Bethesda, ang 5000 na pinakain ng mga tinapay at isda, ang mga kapatid ni Jesus, ang mga lider ng relihiyon, ang lalaking ipinanganak na bulag, si Maria at Martha, si Pilato‒ang lahat ay nakatagpo si Jesus at gumawa ng mga pagpili tungkol sa katotohanan at liwanag na Kaniyang dinala.

Ang teolohiya mula sa ibaba ay nagsisimula sa pangangatuwiran ng tao at sinusuri ang pag-iral at likas ng Diyos. Ang pananaw ng tao, may pagkakamali, makasalanan, saradong kaisipan, ay nakakahigit kaysa sa Diyos, banal, sakdal, nalalaman ang lahat ng bagay. Ang teolohiya mula sa ibaba ay nakakatiyak na mag-aakay sa mga tao sa pagkaligaw, kagaya ng ginawa nito nang nakaraan at gagawin sa hinaharap (tingnan ang Apocalipsis 14:1-12), kapag ang karunungan ng tao, na nagnanais palitan ang banal, ay susubuking ipilit ang maling pagsamba sa sanlibutan.

`Basahin ang Juan 15:1-11. Ano ang sekreto ng espirituwal na paglago at kalusugan?`

Ang sekreto ay ang manatiling nakaugyan kay Jesus. Siya ang Salita ng Diyos, ang Tinapay ng Buhay, ang Ilaw ng sanlibutan, ang Pintuan ng mga tupa, ang Mabuting Pastol, Ang Muling Pagkabuhay at ang Buhay, ang Daan, ang Katotohanan at ang Buhay, at ang Tunay na Puno ng Ubas.

Ang mga Miyembro ng Kadiyosan at ang kanilang Salita, ang Biblia, ay katulad ng mga magneto. Kung hindi tatanggihan, ilalapit nila tayo sa kanila. “Ang tinig ng Diyos ay nagsasalita sa atin sa pamamagitan ng Kanyang salita, at mayroong maraming mga tinig na ating maririnig; Ngunit sinabi ni Cristo na dapat tayong mag-ingat sa kanila na magsasabing, Narito si Crsito o nariyan si Cristo. Paano natin kung gayon malalaman na wala sa kanila ang katotohanan, malibang dalhin natin ang lahat ng mga bagay sa Kasulatan?”-Ellen G. White, The Advent Review and Sabbath Herald, April 3, 1888. At pagkatapos, ay dapat nating isuko ang ating mga sariling pananaw sa mga ipinapahayag sa Salita ng Diyos.