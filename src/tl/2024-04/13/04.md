---
title:  Liwanag at Kadiliman
date:   24/12/2024
---

`Basahin ang Juan 1:4-10; Juan 3:19-21; Juan 5:35; Juan 8:12; Juan 9:5; Juan 11:9, 10; at Juan 12:35. Ano malaking pagkakaiba ang naririto, at bakit ang pagkakaibang ito ay napakahalaga sa pag-unawa sa katotohanan?`

Ang sanlibutan ay nasa kadiliman; iniiwasan nito ang liwanag at hindi nito mahahanap, sa sarili nitong paraan ang daan patungo sa tunay na Diyos, ang personal na Diyos ng Nilikha, kapahayagan, at katubusan.

“Hindi kailanman magagawa ng sangkatauhan, sa ganang kanyang sarili, na matamo ang isang kaalaman ng kabanalan. ‘Ito ay kasing-taas ng langit; ano ang iyong magagawa? Mas malalim kaysa impyerno; ano ang iyong malalaman?’ Job 11:8. Tanging ang espiritu ng pagkukopkop ang makapaghahayag sa atin ng mga malalim na bagay ng Diyos, na ‘hindi nakita ng mata, at hindi narinig ng tainga, at hindi pumasok sa puso ng tao.’ ‘Ang mga ito ay ipinahayag sa atin ng Diyos sa pamamagitan ng Kanyang Espiritu.’”‒Ellen G. White, The Desire of Ages, p. 412.

Si Jesu-Cristo lamang ang “nagpakilala sa Kanya,” ang Ama (Juan 1:18). Ang pandiwang Griyego ay exegomai, na nangangahulugang “bigyang kahulugan,” “ipaliwanag,” “ipahayag.” Ipinapakita ni Juan si Jesus bilang ang makalangit na sugo, ang Isa na nagpapaliwanag kung ano ang ibig sabihin ng makilala ang Diyos. Sa pamamagitan lamang ni Jesus maaari nating tunay na makilala ang Diyos.

`Basahin ang Juan 8:42-44. Paano inilarawan ni Jesus ang maling pundasyon kung saan ibinatay ng mga lider ng relihiyon ang kanilang pananampalataya?`

Silang mga hindi naninindigan sa katotohanan ay nagsasalita muli sa kanilang mga sariling mapagkukunan. Nakikita nila ang kahulugan ng isang talata mula lamang sa pananaw ng tao. Sa kabaligtaran, dapat nating tanggapin na si Cristo ang ilaw ng sanlibutan at sundan Siya sa ating pagpapaliwanag ng Kanyang Salita. Kasalungat nito, ang diyablo ay nagsasalita mula sa “kanyang sariling likas” (Juan 8:44). Kung hindi tayo magiging maingat at hindi nakasuko sa pananampalataya at pagsunod sa Diyos, nasa panganib tayo na gawin ang katulad na bagay: basahin ang talata batay lamang sa ating sariling mga kagustuhan, pangangailangan, at pananaw, na lalong madaling gawin kaysa maaari nating mapagtanto.

`Paano ka tumutugon sa mga katotohanan na hindi mo nagugustuhan, kasalungat ng kung paano ka dapat tumugon sa mga katotohanang iyon?`