---
title:  Mga Tanda ng Pagka-Diyos
date:   05/10/2024
---

### Basahin Para sa Pag-aaral sa Linggong Ito
Juan 6:1–15, Isaias 53:4–6, 1 Corinto 5:7, Juan 6:26–36, Juan 9:1–41, 1 Corinto 1:26–29, Juan 11.

> <p>Talatang Sauluhin</p>
> “Sinabi sa kanya ni Jesus, “Ako ang muling pagkabuhay at ang buhay. Ang sumasampalataya sa akin, bagama’t siya’y mamatay, ay mabubuhay. At ang bawat nabubuhay at sumasampalataya sa akin ay hindi mamamatay magpakailanman. Pinaniniwalaan mo ba ito?” (Juan 11:25, 26)

Maliwanag ang Biblia na si Jesus ang walang hanggang Anak, kaisa ng Ama, walang pinagmulan at hindi nilikha. Si Jesus ang Siyang lumikha nang lahat ng nilalang (Juan 1:1-3). Kung gayon, Si Jesus ay palaging umiiral; wala kailan mang panahon na hindi Siya umiiral. Bagaman si Jesus ay naparito sa sanlibutang ito at kinuha sa Kanyang sarili ang ating pagkatao, lagi Niyang pinanatili ang Kanyang pagka-Diyos, at sa mga tiyak na panahon nagsabi at gumawa si Jesus ng mga bagay na naghahayag ng pagka-Diyos na ito.

Ang katotohanang ito ay mahalaga kay Juan, na siyang dahilan, na nang isalaysay ang ilan sa mga himala ni Jesus, ay ginanmit ni Juan ang mga ito upang ituro ang pagka-Diyos ni Cristo. Hindi lamang sinabi ni Jesus ang mga bagay na nagpapahayag ng Kanyang pagka-Diyos kundi pinatotohanan ang Kanyang mga salita ng mga gawa na nagpapakita ng Kanyang pagka-Diyos.

Ang liksyon sa linggong ito ay tumitingin sa tatlong pinaka dakilang tanda ng pagka-Diyos ni Jesus. Ang kapansin-pansin ay, sa bawat pagkakataon ang ilang mga tao ay hindi naniwala sa himala o naunawaan ang kahalagahan nito. Para sa ilan ito ay panahon ng paglayo kay Jesus; para sa iba, isang panahon ng lumalalang pagka-bulag; at para sa iba, isang panahon upang balakin ang kamatayan ni Jesus. At, para sa iba—isang panahon upang manampalataya na si Jesus ang Mesiyas.

_*Pag-aralan ang liksyon sa linggong ito bilang paghahanda sa Sabbath, Oktubre 12._