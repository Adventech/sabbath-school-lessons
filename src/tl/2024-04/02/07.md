---
title:  Mga Karagdagang Kaisipan
date:   11/10/2024
---

Basahin ang Ellen G. White, “The Crisis in Galilee,” pp. 383-394; “‘Lazarus, Come Forth,’” pp. 524-536; at “Priestly Plottings,” pp. 537-542, sa The Desire of Ages.

“Ang buhay ni Cristo na nagbibigay ng buhay sa sanlibutan ay nasa Kanyang salita. Sa pamamagitan ng Kanyang salita na si Jesus ay nagpagaling at nagpalayas ng mga demonyo; sa pamamagitan ng Kanyang salita ay pinatahimik Niya ang dagat, at bumuhay ng patay; at sumaksi ang mga tao na may kapangyarihan ang Kanyang salita. Sinalita Niya ang salita ng Diyos, gaya ng Kanyang sinabi sa pamamagitan ng lahat ng mga propeta at guro sa Lumang Tipan. Ang buong Biblia ay isang kapahayagan ni Cristo, at ang Tagapagligtas ay nagnanais na ituon ng Kanyang mga tagasunod ang kanilang pananampalataya sa salita. Kapag ang Kanyang nakikitang presensya ay dapat ng alisin, ang salita ang dapat nilang maging pinagkukunan ng kapangyarihan. Tulad ng kanilang Guro, dapat silang mabuhay “sa bawat salitang lumalabas sa bibig ng Diyos.’ Mateo 4:4.

Kung paanong ang ating pisikal na buhay ay tinutustusan ng pagkain, gayun din ang ating espirituwal na buhay ay tinutustusan ng salita ng Diyos. At ang bawat kaluluwa ay tatanggap ng buhay para sa kanyang sarili mula sa salita ng Diyos. Kung paanong dapat tayong kumain para sa ating sarili upang makatanggap ng sustansya, gayundin dapat nating tanggapin ang salita para sa ating sarili. Hindi natin ito dapat matamo lamang sa pamamagitan ng isipan ng iba. Dapat nating pag-aralan ng maingat ang Biblia, na hinihingi sa Diyos ang tulong ng Banal na Espiritu, upang maunawaan natin ang Kanyang salita.” Ellen G. White, The Desire of Ages, p. 390.

**Mga Tanong Para sa Talakayan**:

`Ngayong linggo tinunghayan natin si Jesus na nagpakain ng limang libo, nagpagaling ng lalaking bulag mula pagka-panganak, at pagakatapos ay binuhay si Lazaro mula sa mga patay. Sa bawat pangyayari, nagbigay si Jesus ng makapangyarihang katunayan ng Kanyang pagka-Diyos. Gayunpaman, ang mga himalang ito, kahit na sila’y kahanga-hanga, ay lumikha ng pagkakabaha-bahagi. Ang iba’y tumugon ng may pananampalataya, ang iba’y nag-alinlangan. Ano ang itinuturo nito sa atin kung paano, sa harap ng makapangyarihang himala, ay maaari pa ring piliing tumanggi ng mga tao sa Diyos?`

`Lahat ng mga kuwentong ito ay nagtuturo kay Cristo bilang ang banal na Anak ng Diyos. Bakit ang Kanyang pagka-Diyos ay napakahalaga sa pananampalataya kay Jesus bilang ang Tagapagligtas?`

`Tingnan muli ang 1 Corinto 1:26-29. Sa paanong mga paraan sa panahon ng ika-21 siglo, nakikita nating gumagawa ang katulad na prinsipyong ito? Ano ang ilan sa “mangmang na mga bagay” na pinaniniwalaan ng mga Kristiyano, mga bagay na tinutuya at tinatanggihan ng mga “matalino ayon sa laman”? Ano ang ating pinaniniwalaan na “naglalagay din sa kahihiyan” ng “mga bagay na makapangyarihan”?`