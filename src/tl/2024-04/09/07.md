---
title:  Mga Karagdagang Kaisipan
date:   29/11/2024
---

Basahin ang Ellen G. White, “ ‘God With Us,” pp. 19-26; “Controversy,” pp. 601-609, sa The Desire of Ages.

“Sa pagpapakababa upang kunin sa Kanyang sarili ang sangkatauhan, ipinakita ni Jesus ang karakter na kasalungat ng karakter ni Satanas. Ngunit humakbang Siyang lalong mababa sa landas ng kapakumbabaan. ‘Palibhasa’y natagpuan sa anyo ng tao, Siya’y nagpakababa sa Kanyang sarili, at naging masunurin hanggang sa kamatayan, maging sa kamatayan man sa krus.’ Filipos 2:8. Kung paanong ang dakilang pari ay naghuhubad ng kanyang mga marilag na kasuotang pampari, at nangangasiwa na may damit na linong puti ng pangkaraniwang pari, gayundin si Cristo ay nag-anyong isang lingkod, at naghandog ng sakripisyo, Siya Mismo na pari, Siya Mismo na biktima. ‘Siya’y nasugatan dahil sa ating mga pagsuway, Siya’y binugbog dahil sa ating mga kasamaan; Ipinataw sa Kanya ang parusa para sa ating kapayapaan.’ Isaias 53:5.

“Si Cristo ay itinuring ayon sa nararapat sa atin, upang tayo ay ituring ayon sa nararapat sa Kanya. Siya ay hinatulan para sa ating mga kasalanan, kung saan wala Siyang bahagi, upang tayo ay ariing ganap sa pamamagitan ng Kanyang katuwiran, kung saan wala tayong bahagi. Nagdusa Siya ng kamatayan na para sa atin, upang makatanggap tayo ng buhay na sa Kanya. ‘Sa Kanyang mga latay ay gumaling tayo.” – Ellen G. White, The Desire of Ages, p. 25.

**Mga Tanong Para sa Talakayan**:

`Napakalaki ang ibinigay ni Jesus upang iligtas ang sanlibutan. Ano ang itinuturing mong pinakamabuting paraan upang matulungan ang iba na makita ang kahanga-hangang katotohanan at lumapit sa Kanya na may pananampalataya?`

`Ano ang mga susing pagkakaiba sa paggawa ng mga desisyon sa makatao, makamundong antas kontra sa paggawa ng mga desisyon batay sa banal na pahayag?`

`Paanong ang mga bagay tulad ng lohika at katuwiran ay naaangkop sa pagkaunawa ng Salita ng Diyos? Anong lohikal at makatuwirang mga dahilan ang mayroon tayo sa pagkakaroon ng pananampalataya? Paanong ang mga bagay tulad ng pagkatupad ng propesiya o ang nakamamanghang kagandahan at pagiging kumplikado ng nilalang na sanlibutan ay lohikal at makatuwirang nagtuturo sa atin sa pag-iral ng Diyos at sa katotohanan ng panukala ng kaligtasan?`

`Sa klase, pag-usapan ang iyong sagot sa tanong sa katapusan ng pag-aaral sa Martes. Sa ano nakabatay ang iyong pananampalataya? Kung tatanungin ka ng sinuman kung bakit ka naniniwala kay Jesus at ang mga inaangkin ng Ebanghelyo, paano ka tutugon?`