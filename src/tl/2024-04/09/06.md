---
title:  Paghatol
date:   28/11/2024
---

“Ang sumasampalataya sa Kanya ay hindi hinahatulan; ang hindi sumasampalataya ay hinatulan na sapagkat hindi siya sumampalataya sa pangalan ng tanging Anak ng Diyos. . . . Sapagkat ang bawat isa na gumagawa ng masama ay napopoot sa ilaw, at hindi lumalapit sa ilaw, upang ang kanyang mga gawa ay huwag malantad. Subalit ang gumagawa ng katotohanan ay lumalapit sa ilaw” (Juan 3:18-21; ihambing sa Juan 1:10).

`Bakit hahatulan ang mga tao? Juan 3:18, 36; Juan 5:24, 38; Juan 8:24; Juan 12:47.`

Ang pagtanggi kay Jesu-Kristo, ang Liwanag ng sanlibutan, ay nagpapahintulot sa atin na mag-alinlangan at maimpluwensiyahan ng mga tukso ng diyablo. Ito’y ang lumipat mula sa liwanag tungo sa kadiliman.

Binigyan si Eva ng liwanag kung paano pakikitunguhan ang puno na nasa gitna ng hardin. Tinukso siya ni Satanas na bigyang katanungan ang liwanag. Sinubok niya ang salita ng Diyos sa pangangatuwiran na hindi pupuksain ng isang Diyos ng pag-ibig ang mga nilikhang Kanyang nilalang. Nanghawak din siya sa mga bagay ng kanyang pandama. Kumain ng bunga ang ahas at ngayon ay nagkaroon ito ng kapangyarihang magsalita. Maaaring tama ang ahas. Kung kakain ako ng bunga, ako ay maaaring maging katulad ng Diyos. Nadaya, tumalikod siya sa liwanag. At pinili ng kanyang asawa ang kaparehong landas.

`Basahin ang Mateo 4:1-4. Anong mga prinsipyo ang ginamit ni Jesus sa panunukso sa ilang upang labanan ang mga pandaraya ni Satanas?`

Nasa kapangyarihan ni Cristo na gamitin ang kaparehong kasangkapang pangkaisipan ng tao na ginamit ni Adan at Eva, ng mga antediluvians, at ng Israel sa Kadesh Barnea. Maaari Niyang tanungin kung bakit ang isang Diyos ng pag-ibig ay iiwan ang Kanyang Anak sa ilang sa loob ng 40 araw at gabi na walang pagkain at proteksyon. Maaari di Niyang pagpasyahang subukin ang Kanyang pagiging Anak—gagawin Kong tinapay ang mga batong ito! Sa halip, Siya ay sumagot sa pamamagitan ng Salita ng Diyos. Siya ay gumawa sa antas ng mga makalangit na bagay sa halip na sa makalupang direksyon ng pag-iisip. Gaano kadali Niyang mapangangatuwiranan ang Kanyang daan sa isang maling desisyon, na kadalasang ginagawa ng maraming tao, kahit na ng mga tao ng pananampalataya.