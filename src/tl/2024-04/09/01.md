---
title:  Ang Pinagmumulan Ng Buhay
date:   23/11/2024
---

### Basahin Para sa Pag-aaral sa Linggong Ito
Juan 1:4; Juan 10:10; Juan 1:12, 13; Juan 6:61–68; Bilang 13:23–33; Mateo 4:1–4.

> <p>Talatang Sauluhin</p>
> “Ako ang daan, at ang katotohanan, at ang buhay. Sinuman ay hindi makakarating sa Ama kundi sa pamamagitan Ko” (Juan 14:6).

Sa Ebanghelyo ni Juan, nang tanungin kung sino Siya, sumagot si Jesus sa pamamagitan ng terminong tumutukoy sa pagka-Diyos. Ang “Ako Nga” ay hindi nagkakamaling pagtukoy sa Panginoon mismo, na napakita kay Moises sa nagniningas na puno. “ ‘Ako Ay Ang Ako Nga,’” sinabi Niya kay Moises (Exodo 3:14). At ang kaparehong Diyos na ito, ang “Ako Nga” pagkaraan ay “naging tao at tumahan sa gitna namin, at nakita namin ang Kanyang kaluwalhatian, kaluwalhatiang gaya ng sa tanging Anak ng Ama, puspos ng biyaya at katotohanan” (Juan 1:14).

Ang temang “Ako Nga” ay nakahabi sa buong Juan. Ang talatang sauluhin sa linggong ito ay nagpapakita ng gayong tema: “ ‘Ako ang daan, ang katotohanan, at ang buhay’” (Juan 14:6). Ang “Ako Nga” ang ilaw ng sanlibutan, ang Tinapay ng Buhay, ang Pintuan ng tupa, ang Mabuting Pastol, at ang Tunay na Puno ng Ubas.

Ang linggong ito ay nagpapatuloy sa paghahayag ng Diyos na ibinigay sa atin sa Juan. Mas lubusan din nating tutuklasin ang kabaligtaran ng mga bagay, kung saan, sa kabila ng malakas na katibayan para kay Jesus bilang ang Mesiyas, tinanggihan Siya ng iba. Pag-aaralan natin ang ideyang ito sa dalawang kadahilanan: upang maiwasan ang kaparehong pagkakamali, at gayundin upang maisaalang-alang kung paano natin maaabot ang mga nasa panganib na gawin ang ganoon ding pagkakamali.

_*Pag-aralan ang liksyon sa linggong ito bilang paghahanda sa Sabbath, Nobymebre 30._