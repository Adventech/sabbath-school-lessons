---
title:  Mga Karagdagang Kaisipan
date:   18/10/2024
---

Basahin ang Ellen G. White, “ ‘God With Us,’” sa The Desire of Ages, pp. 19-26.

“Ang Panginoong Jesu-Cristo, ang banal na Anak ng Diyos, na umiiral mula sa walang hanggan, isang natatanging Persona, gayunman ay kaisa ng Ama. Siya ang higit na kaluwalhatian ng langit. Siya ang pinuno ng makalangit na mga nilalang, at ang pagsamba ng mga anghel ay tinanggap Niya bilang Kanyang karapatan. Ito ay hindi pagnanakaw sa Diyos [sinipi ang Kawikaan 8:22-27].

Mayroong liwanag at kaluwalhatian sa katotohanang si Cristo ay kaisa ng Ama bago nailagay ang pundasyon ng sanlibutan. Ito ang liwanang na sumisilay sa madilim na lugar, ginagawa itong maringal na may banal, tunay na kaluwalhatian. Ang katotohanang ito, na sa ganang sarili ay sukdulang misteryo, ay nagpapaliwanag ng ibang misteryoso at kung hindi man ay mga katotohanang hindi maipapaliwanag, samanatalang ito ay nakakubli sa hindi malalapitan at mauunawaang liwanag.” Ellen G. White Comments, The Seventh-day Adventist Bible Commentary, vol. 5, p. 1126.

“Sinabi ni Jesus, ‘At ako, kapag ako’y itinaas na mula sa lupa, ang lahat ng mga tao ay papalapitin ko sa aking sarili.’ Juan 12:32. Si Cristo ay dapat mahayag sa makasalanan bilang ang Tagapagligtas na namatay para sa mga kasalanan ng sanlibutan; at samantalang ating pinagmamasdan ang Kordero ng Diyos sa krus ng Kalbaryo, ang misteryo ng pagtubos ay nagsisimulang mabuksan sa ating mga pag-iisip at ang kabutihan ng Diyos ay nag-aakay sa atin sa pagsisisi. Sa pagkamatay para sa makasalanan, ipinakita ni Jesus ang isang pag-ibig na hindi maaaring maunawaan; at samantalang minamasdan ng makasalanan ang pag-ibig na ito, pinalalambot nito ang puso, tumatatak sa isipan, at pumupukaw ng pagsisisi sa kaluluwa. . . . Sa tuwing sila [ang mga tao] ay gumagawa ng pagsisikap na magbago, dahil sa taimtim na pagnanais na gumawa ng tama, ang kapangyarihan ni Cristo ang umaakit sa kanila. Ang isang impluwensya na hindi nila napapansin ay gumagawa sa kaluluwa, at nababagbag ang konsensya, at ang panlabas na buhay ay naitutuwid. At samantalang pinalalapit sila ni Cristo upang tumingin sa Kanyang krus, upang pagmasdan Siya na inulos ng kanilang mga kasalanan, ang kautusan ay nadadalang paloob sa konsensya.”—Ellen G. White, Steps to Christ, pp. 26, 27.

**Mga Tanong Para sa Talakayan**:

`Bakit ninais ni Juan na simulang pag-usapan ang tungkol kay Jesus sa Kanyang papel bilang Manlalalang? Ano ang sinasabi nito sa atin tungkol sa kahalagahan ng Paglalang sa lahat ng teolohiya? Bakit, kung gayon, mahalaga na mayroon tayong isang tamang pagkaunawa ng Paglalang, tulad ng ipinahayag ng Kasulatan?`

`Pag-isipang mabuti ang tanong na itinanong sa katapusan ng pag-aaral sa Linggo. Ano ang mangyayari sa krus kung, sa halip na ang walang hanggang Diyos, ay isang nilalang ang namatay dito? Ano ang mawawala sa atin kung si Jesus ay walang iba kundi ang walang hanggang Diyos?`