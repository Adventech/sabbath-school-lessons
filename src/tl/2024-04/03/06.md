---
title:  Muling Nagpapakitang Mg Tema—Kaluwalhatian
date:   17/10/2024
---

`Basahin ang Juan 17:1-5. Ano ang ibig sabihin ni Jesus nang sinabi Niya, “Ama, dumating na ang oras, luwalhatiin Mo ang Iyong Anak, upang luwalhatiin Ka ng Anak.”`

Ang pag-aaral kahapon ay tumunghay sa makalupang linya ng kuwento ng sangkatauhan sa Ebnaghelyo ni Juan kasama nito ang pagkakasalungatan at pakikipag-ugnayan nito sa pagitan ng mga tao, na palaging umiikot sa kung sino si Jesus at ano ang Kanyang ginagawa. Ang pag-aaral ngayong araw ay nakatuon sa banal, pandaigdigang linya ng kuwento, na matatagpuan din sa Juan.

Ang Paunang Salita ay nag-uumpisa sa pandaigdigang kuwentong iyon. Ipinahayag si Jesus bilang ang banal na Anak ng Diyos, ang Manlalalang ng sansinukob. Muli, ang anumang bagay na dati ay wala ngunit umiral ay ginawa lamang sa pamamagitan ni Jesus. “Lahat ng mga bagay ay ginawa sa pamamagitan Niya at kung wala Siya ay hindi nagawa ang anumang bagay na ginawa” (Juan 1:3). Ngunit nagpatuloy itong pansinin ang kaluwalhatian ng Kanyang pagiging tao sa pagkakatawang-tao (Juan 1:14). Ginamit ni Juan ang mga terminong kaluwalhatian (doxsa, kaliwanagan, kaningningan, kasikatan, karangalan) at luwalhatiin (doxsazo, purihin, parangalan, itaas, luwalhatiin) upang sabihin kapwa ang pagtanggap ng karangalan mula sa mga tao at pagtanggap ng karangalan o kaluwalhatian mula sa Diyos.

Sa Juan, ang ideya ng pagluwalhati kay Jesus ay nakaugnay sa konsepto ng Kanyang oras; na siyang oras ng Kanyang kamatayan (ihambing sa Juan 2:4, Juan 7:30, Juan 8:20, Juan 12:23-27, Juan 13:1, Juan 16:32, Juan 17:1). Ang krus ang Kanyang oras ng kaluwalhatian.

Ang ideyang ito ay kabaligtaran dahil ang pagpapako sa krus ang pinakanakakahiya at nakakaabang paraan ng pagpaparusa noong sinaunang mundo ng Romano. Ang hindi kapani-paniwalang pagkakasalungat, ang Diyos na nasa krus, ay naglalarawan ng pagkakaugnay ng balangkas ng kuwento ng tao sa Diyos.

Sa antas ng tao, namatay si Jesus na may paghihirap, isang hinamak na Kriminal na sa panghihina ay sumigaw “ ‘Diyos ko, Diyos ko, bakit mo ako pinabayaan?’” Ang pang-tao at madilim na panig ng krus na ito ay tanging ipinakita sa Mateo at Marcos (Mateo 27:46, Marcos 15:34).

Ngunit ang maluwalhating panig ng krus ay tanging ipinakita sa Lucas at Juan (Lukas 23:32-47, Juan 19:25-30). Ito ay isang lugar ng kaligtasan, ng kaawaan, kung saan ang Anak ng Diyos ay ibinigay ang Kanyang Sarili sa Kanyang Ama.

Gaano ngang kabalintunaan: Ang pinakadakilang kaluwalhatian ng Diyos ay nahayag sa Kanyang pinakadakilang kahihiyan—pagdadala ng mga kasalanan ng mundo sa Kanyang sarili.

`Isipin kung ano ang kahulugan na kinailangan ang isang marahas na bagay, ang Diyos Mismo sa krus, upang iligtas tayo mula sa kasalanan. Ano ang sinasabi nito sa atin tungkol sa kung gaano talaga kasama ang kasalanan?`