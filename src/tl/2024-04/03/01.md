---
title:  'Ang Backstory: Ang Paunang Salita'
date:   12/10/2024
---

### Basahin Para sa Pag-aaral sa Linggong Ito
Juan 1:1–5, Genesis 1:1, Juan 1:9–13, Juan 3:16–21, Juan 9:35–41, Mateo 7:21–23, Juan 17:1–5.

> <p>Talatang Sauluhin</p>
> “Sa simula ay ang Salita, at ang Salita ay kasama ng Diyos, at ang Salita ay Diyos” Juan 1:1.

Ang unang linggo ay tumalakay sa katapusan ng Juan, na nagpapaliwanag kung bakit niya isinulat ang kanyang ebanghelyo. Ang liksyon sa linggong ito ay bumabalik sa pasimula ng Ebanghelyo, kung saan inilahad ni Juan ang direksyon kung saan niya, sa inspirasyon ng Banal na Espiritu, nais dalhin ang mambabasa. Sa mga unang salita at talata ng kanilang sinulat, ang mga sumulat ng Bagong Tipan ay madalas na nagpapahayag ng mga tema na nais nilang talakayin. Gayundin si Juan, na inilalahad ang kanyang mga tema bilang bahagi ng isang dakilang pangsansinukob na paglalahad na naglalarawan ng mga pangunahing katotohanan tungkol kay Jesu-Cristo—mga katotohanang umaabot pabalik doon sa panahon bago pa man ang Paglalang.

Ang paglalahad na ito, sa panimula ng aklat, ay nagbibigay sa mga bumabasa, na nakakaalam na si Jesus ang Mesiyas, ng kahigitang wala ang mga karakter ng mismong aklat. Nakikitang maliwanag ng bumabasa ang mga dakilang tema na binabalikan ng ebanghelista samantalang isinasalaysay niya ang kuwento ni Jesus. Ang mga dakilang temang ito ay inilagay sa loob ng yugto ng kasaysayan ng buhay ni Jesus sa lupa.

Ang liksyon sa linggong ito ay mag-uumpisa sa Paunang Salita (Juan 1:1-18) at bubuurin ang mga pangunahing tema nito. Ang mga temang ito ay tutunghayan din sa ibang mga lugar sa Ebanghelyo ni Juan.