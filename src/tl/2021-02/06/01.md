---
title:  Binhi ni Abraham
date:  01/05/2021
---

### Basahin Para sa Pag-aaral sa Linggong Ito
Ezekiel 16:8; Deuteronomio 28:1, 15; Jeremias 11:8; Genesis 6:5; Juan 10:27, 28; Galacia 3:26–29; Roma 4:16, 17.

> <p>Talatang Sauluhin</p>
> "Ngunit kayo'y isang lahing pinili, isang maharlikang pagkapari, isang bansang banal, sambayanang pag-aari ng Diyos, upang iyong ipahayag ang mga makapangyarihang gawa niya na tumawag sa inyo mula sa kadiliman, tungo sa kanyang kagila-gilalas na liwanag” (1 Pedro 2:9).

Sa isang maliit na bayan, isang araw, tumigil ang [pag-ikot ng] orasan sa isang bintana ng mag-aalahas sa ganap na labing-limang minuto bago mag ikasiyam. Sa partikular na umagang ito, ang mga mangangalakal na lalaki at babae ay sumulyap sa bintana at napansin na ito'y labing-limang minuto pa bago mag-ikasiyam, ang mga batang papasok sa paaralan ay nagulat na makitang sila'y may panahon pa para magpalipas-oras. Maraming tao ang nahuli nang umagang iyon dahil tumigil ang isang maliit na orasan sa bintana ng mag-aalahas.”—C. L. Paddock, GOD'S MINUTES (Nashville, TN: Southern Publishing Association, 1965), p. 244, ibinagay.

Lubhang tama ang paglalarawan ng kabiguan ng matandang Israel. Inilagay ng Diyos ang Israel “sa gitna ng mga bansa” (Ezekiel 5:5)—sa 18 estratehiyang lupain na tulay sa pagitan ng tatlong kontinente (Africa, Europa, at Asia). Sila ang dapat na espirituwal na “orasan” ng sanlibutan.

Gayunman, ang Israel tulad ng orasan sa bintana ng mag-aalahas, sa isang banda, ay tumigil. Ngunit, hindi pa lubos na bigo ito; sapagkat noon, mayroon pang isang tapat na nalabi ang Diyos. Ang ating pag-aaral sa linggong ito’y nakatuon sa pagkakakilanlan at tungkulin ng tunay na Israel ng Diyos sa bawat panahon, pati na ang sa atin.

Ang Sanlinggo sa Isang Sulyap: Anong mga pangako sa tipan ang ibinigay ng Diyos sa Israel? Anong mga kondisyon ang kasama ng mga ito? Gaano ang pag-iingat na ginawa ng Israel sa mga pangakong yaon? Ano ang nangyari nang sila'y sumuway?