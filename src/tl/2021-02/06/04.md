---
title:  Ang Israel at ang Tipan
date:  04/05/2021
---

**“Gayunma'y hindi sa sumunod o ikiniling man ang kanilang pandinig, kundi lumakad ang bawat isa sa katigasan ng kanyang masamang puso. Kaya't dinala ko sa kanila ang lahat ng mga salita ng tipang ito, na iniutos kong gawin nila, ngunit hindi nila ginawa” (Jeremias 11:8).**

Tingnan ang talata sa itaas. Sinasabi ng Panginoon na Kanyang dadalhin sa kanila "ang lahat ng mga salita ng tipang ito.” Datapuwat nagsasalita Siya tungkol sa isang bagay na masama! Bagaman nakahilig tayong isipin ang tipan bilang naghahandog sa atin ng bagay na mabuti, narito ang kabila nito. Ang prinsipyong ito'y nakita kay Noe. Nagbigay ang Diyos kay Noe ng isang bagay na kahanga-hanga—kaligtasan mula sa kawasakan, ngunit kailangang sumunod si Noe para tanggapin ang mga pagpapala nang biyaya ng Diyos. Kung hindi niya gagawin ito, ang kabilang bahagi ng tipan ang susunod.

`Ihambing ang talatang nasa itaas sa Genesis 6:5, tungkol sa sanlibutan bago ang Baha. Ano ang pagkakatulad? Ano ang sinasabi ng mga talatang ito akung gaano kahalaga para sa atin na kontrolin natin ang ating mga isipan?`

Sa kasamaang palad, sa karamihang bahagi, ang kasaysayan ng bansang Israel, ay isang modelo ng patuloy na pagtalikod, na sinusundan ng hatol ng langit, pagsisisi, at isang panahon ng pagsunod. Sa kaunting panahon lamang, sa ilalim nina David at Solomon, na kanilang pinagharian nang lubos ang buong lapad ng ipinangakong teritoryo.

Tingnan ang mga talata mula sa Jeremias tungkol sa pagtalikod ng Israel. “Sinabi nila, 'Kung hiwalayan ng lalaki ang kanyang asawa, at siya'y humiwalay sa kanya, at naging asawa ng ibang lalaki, babalik pa ba uli ang lalaki sa kanya? Hindi ba lubos na madudumihan ang lupaing iyon? Ikaw ay naging upahang babae sa maraming mangingibig; at babalik ka sa akin? Sabi ng Panginoon.... Tunay na kung paanong iniwan ng taksil na asawang babae ang kanyang asawa, gayon kayo nagtaksil sa akin, O sambahayan ng Israel, sabi ng Panginoon (Jeremias 3:1, 20).

Nagpapaalala ito ng isang bagay na pinag-usapan nang una: ang gusto ng tipan ng Diyos sa atin ay hindi lang isang malamig na kasunduang legal na ginawa sa pagitan ng mga mangangalakal na naghahanap na magkaroon nang pinakamabuting kasunduan para sa kanilang mga sarili. Ang relasyon ng tipan ay isang kasunduan, isang seryoso at banal na tulad sa kasal, kaya gumagamit ang Panginoon ng mga tanda na ginagawa Niya.

Ang punto ay ang pagtalikod ng Israel ay hindi nagmula sa pagsuway kundi sa isang wasak na personal na relasyon sa Panginoon, isang wasak na nagbunga ng pagsuway na sa huli ay nagdulot ng kaparusahan sa kanila.

`Bakit mahalaga ang isang personal at may relasyong aspekto sa buhay ng Cristiano? Bakit, kung ang ating relasyon sa Diyos ay hindi tama, tayo'y masyadong madaling mahulog sa pagkakasala at sa pagsuway? At, ano ang masasabi mo sa isang taong nagtatanong nito: "Paano ko mapapalago ang isang malalim at nagmamahal na relasyon sa Diyos?"`