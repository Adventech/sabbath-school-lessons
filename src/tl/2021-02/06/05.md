---
title:  Ang Nalabi
date:  05/05/2021
---

**Sa kabila ng paulit-ulit na pagtalikod ng Israel, hatol ng langit, at pagsisisi, anong pag-asa ang makikita sa mga talatang ito?.**

`Isaias 4:3`

`Micas 4:6, 7`

`Sefanias 3:12, 13`

Bagaman ang panukala ng Diyos sa matandang Israel ay nasira dahil pagsuway, ito kailanman ay hindi lubos na nabigo. Sa karamihan sa mga damo, ilang mga bulaklak pa rin ang tumubo. Marami sa mga propeta ng Lumang tipan ang nagsalita tungkol sa tapat na nalabi, na kung saan ang Diyos ay magtitipon para sa Kanyang sarili tulad sa isang magandang palumpon ng bulaklak.

Ang layunin ng Diyos sa paglikha at pagliligtas ng isang tapat na nalabi ay kapareho rin ng dati sa lahat ng Israel—para gamitin sila bilang Kanyang banal na piniling instrumento para sa pagpapahayag ng “aking kaluwalhatian sa mga bansa” (Isaias 66:19).  Sa paraang ito, ang iba ay sumama sa tapat para “sambahin ang Hari, ang Panginoon ng mga hukbo” (Zacarias 14:16). Kaya, kahit na gaano man ang kasamaan na mangyayari, ang Diyos ay laging may ilang tapat na mga tao na sa kabila ng pagtalikod sa loob ng hanay ng piniling bayan ng Diyos, na iningatang tiyak ang kanilang pagkatawag at pagkapili (2 Pedro 1:10). Sa maikling salita, anuman ang pagkukulang ng bansa sa kabuuan, mayroon pa ring ilan na nagsikap na ingatan, ayon sa lubos na kanilang magagawa, ang bahagi nila sa tipan (halimbawa, tingnan ang 1 Hari 10:14-18). Marahil, bagaman nagdusa silang kasama ng kanilang bansa sa kabuuan (gaya ng pagkatapon mula sa lupain), sa kanila ang panghuli at pinakakatapusang pangako ng tipan, at iyon ang buhay na walang hanggan.

`Basahin ang Juan 10:27, 28. Ano ang sinasabi dito ni Jesus? Isagawa ang Kanyang mga salita, at ang mga pangako roon, sa pangyayari tungkol sa pagtalikod ng matandang Israel. Paano na ang mga salitang ito'y nakatutulong para ipaliwanag ang pagkakaroon ng tapat na nalabi?`

`Ilang taon ang nakararaan, isang kabataang babae ang tumalikod nang lubos sa pananampalatayang Cristiano, dahil siya'y lubos na nanghina dahil sa kasalanan, pagtalikod, at pagkukunwaring kanyang nakita sa kanyang lokal na iglesya. “Ang mga taong yaon ay hindi tunay na mga Cristiano,” sabi niya, na ginamit ang mga ito bilang kanyang dahilan para talikuran ang lahat. Kung ibabase sa iyong sagot sa mga prinsipyo ng pinag-aralan ngayong araw, bakit parang mahina ang kanyang dahilan?`