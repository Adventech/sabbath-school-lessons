---
title:  'Kasunduan sa Lupa (Genesis 35:12)'
date:  03/05/2021
---

Ang pangakong ibibigay ang isang lupain sa bayan ng Diyos, ang Israel, ay unang ibinigay kay Abraham at inulit kina Isaac at Jacob. Inulit ni Jose ang pangako nang malapit na siyang mamatay (Genesis 50:24). Gayunman, ipinagbigay-alam ng Diyos kay Abraham na “apat na daang taon” pa ang lilipas bago sasakupin ng mga anak ni Abraham ang lupain (Genesis 15:13, 16). Ang katuparan ng pangako ay nagsimula noong panahon ni Moises at Josue. Muling inulit ni Moises ang utos ng Diyos: “Tingnan ninyo, inilagay ko na ang lupain sa harapan ninyo. Pasukin ninyo at angkinin ang lupain” (Deuteronomio 1:8).

`Basahin ang Deuteronomio 28:1, 15. Ano ang ipinapahiwatig sa mga salitang ito? Sa maikling salita, ang lupain ay ibibigay sa kanila bilang bahagi ng tipan. Isang tipan na nagsasaad ng mga obligasyon. Ano ang mga obligasyon ng Israel?`

Ipinapakita ng unang bahagi ng Deuteronomio 28 ang mga pagpapalang tatanggapin ng Israel kung susundin nila ang kalooban ng Diyos. Ang ikalawang bahagi ng kapitulo ay tumutukoy sa mga sumpang daranasin nila kung hindi sila susunod. Ang mga sumpang ito sa malaking bahagi, bagaman hindi lubos, ay nangyari sa simpleng pagbibigay sa kasalanan ng lugar para maisagawa ang mga masamang bunga nito. ... ‘Sapagkat ang naghahasik para sa kanyang sariling laman ay mula sa laman mag-aani ng kasiraan’ (Galacia 6:8). Tulad ng tubig, na kung iiwan sa sarili nito, ay hindi titigil sa pag-agos hanggang hindi nito naaabot ang libel nito; tulad sa isang orasan, na kung iiwan sa kanyang sarili, ay hindi titigil sa pag-ikot hanggang sa maubos ang lakas nito; tulad sa isang puno, na kung iiwan sa kanyang paglaki, ay walang magagawa kundi magbigay ng bunga nito—kaya't ang kasalanan ay mayroong pantay na hahanapin, isang landas na tatahakin, isang bungang pahihinugin, at ‘ang katapusan ng mga bagay na ito'y kamatayan’ (Roma [6:]21).” THE PULPIT COMMENTARY: DEUTERONOMY, ed., H. D. M. Spence and Joseph S. (Peabody, MA: Hendrickson Publishers, 1890), vol. 3, p. 439.

Sa kabila ng lahat ng mga pangako tungkol sa lupain, ang mga pangakong iyon ay walang kondisyon. Tatanggapin ang mga ito na bahagi ng tipan. Kailangan na gawin ng Israel ang bahagi ng kasunduan; kung hindi, maaaring pawalan ng bisa ang mga pangako. Ginawang malinaw ng Panginoon, na higit sa minsan, na kung sila ay susuway, ang lupain ay aalisin sa kanila. Basahin 26:27-33. Napakahirap na isipin kung paano lubhang nakatitiyak ang Panginoon sa Kanyang mga salita.

`Bilang mga Cristiano, tayo'y tumitingin sa pagtanggap at pagtira sa mga ipinangakong lupain sa binagong langit at lupa. Ang mga ito'y ipinangako sa atin, kung paanong ang Lupang Pangako [ay ipinangako] sa mga Hebreo. Gayunman, ang pagkakaiba ay minsan tayong makarating doon, wala nang pagkakataong mawala ito sa atin (Daniel 7:18). Kasabay nito, mayroong mga kondisyon para makarating tayo roon. Paano natin mauunawaan na ang mga kondisyong ito, lalo na [at ayon ito] sa konteksto ng kaligtasan sa pamamagitan lamang ng pananampalataya?`