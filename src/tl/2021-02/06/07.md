---
title:  Karagdagang Kaisipan
date:  07/05/2021
---

Basahin ang mga sulat ni Ellen G. White. “The Vineyard of the Lord,” pp. 15–22; “Hope for the Heathen,” pp. 367–378: at “The House of Israel,” pp. 703–721, sa PROPHETS AND KINGS.

“Walang pagkakaiba dahil sa pagkamamamayan, lahi, o katayuan sa buhay, ang kikilalanin ng Diyos. Siya ang Manlilikha ng buong sangkatauhan. Ang lahat ng tao ay isang sambahayan dahil sa paglalang, at ang lahat ay isa dahil sa pagtubos. Dumating si Cristo para wasakin ang bawat pader na naghihiwalay, upang buksan ang bawat bahagi ng bulwagan ng templo, upang ang bawat kaluluwa ay maaaring lumapit sa Diyos. Maluwang ang Kanyang pag-ibig, napakalalim, at sobrang puno, upang ito ay makapasok sa lahat ng dako. Itinataas nito sa labas ng impluwensya ang lahat na mga nilinlang ng kanyang mga pandaraya, at inilalagay sila sa malapit sa trono ng Diyos, ang trono na pinaligiran ng bahag-hari ng pangako. Kay Cristo ay walang Judio o Griyego, alipin o malaya.”—Ellen G. White, PROPHETS AND KINGs, pp. 369, 370.

Basahin ang 1 Pedro 2:9, 10 para matuklasan ang apat na taguri na ginamit ni Pedro para sa iglesya. Karamihan sa mga taguri na ito ay nagpakita sa mga sumusunod na talata sa Lumang Tipan na tumutugon sa Israel: Exodus 19:6 at Isaias 43:20. Ano ang idinidiin ng bawat taguri na ito tungkol sa relasyon ng iglesya sa Diyos? (Halimbawa, ang taguri na “piniling bansa” ay nagdidiin ng katotohanan na pinili ng Diyos ang iglesya at mayroon itong natatanging patutunguhan.)

**Mga Tanong Para sa Talakayan**:

`Sa matandang Israel, ang mga saserdote ay naghahandog ng hayop na nagtuturo sa Mesiyas. Bilang miyembro ng maharlikang pagkasaserdote, anong uri ng mga “handog” ang gagawin ng mga miyembro ng iglesya? (tingnan ang 1 Pedro 2:5.)`

`Inihiwalay ng Diyos ang Israel mula sa sanlibutan upang ito'y maging isang banal na bansa. Sila rin ay magbabahagi ng mga katotohanan ng kaligtasan sa mundo. Tunay na kapareho rin ito ng iglesya ngayon. Paano magiging posibleng humiwalay sa sanlibutan habang kasabay nito'y nasa posisyon para ibahagi ang ebanghelyo sa sanlibutan? Paano nakatutulong sa atin ang karanasan ng Israel at ang halimbawa ni Cristo para masagot ang tanong na ito?`

`Laging nagpapanatili ang Diyos ng isang nalabi sa matandang Israel. Tingnan si Elias at ang nalabi na nanatili noong panahon niya (1 Hari 19; bigyang pansin ang talatang 18). Bakit madalas na madali na maging totoo sa Diyos sa kalagitnaan ng isang makamundong bayan kaysa sa kalagitnaan ng mga tumalikod na miyembro ng iyong sariling iglesya?`

**Buod**: Ang tunay na Israel ng Diyos (kahit na bago o pagkatapos ng Krus) ay Israel sa pananampalataya, mga taong nabubuhay sa isang relasyong espirituwal at pakikipagtipan sa Kanya. Ang ganitong mga tao ay gumaganap na Kanyang mga kinatawan, na nagbibigay ng ebanghelyo ng Kanyang nagliligtas na biyaya sa sanlibutan.