---
title:  'Paglilingkod sa Langit (Hebreo 9:24)'
date:  10/06/2021
---

Pag-aralan ang Hebreo 9:24, lalo na sa konteksto na kung saan ito ibinigay, iyon ay ang pagpapaliwanag ng paglilingkod ni Cristo sa langit para sa atin matapos ang Kanyang kamatayan sa krus para sa ating kapakanan. Bagaman marami ang masasabi, gusto nating magpokus sa iisang punto, ang parirala sa dulo, na nagsasabing nakaharap ngayon si Cristo sa Diyos para sa atin. Isipin kung ano ang kahulugan noon. Tayo, bilang makasalanan, nagkasalang sangkatauhan; tayo, na masusunog sa maningning na kaluwalhatian ng Diyos kung haharap tayo rito ngayon, kahit na gaano man tayo kasama nang dati o tahasang sinuway ang banal na kautusan ng Diyos, ay mayroong Isa na humarap sa presensya ng Diyos para sa atin. Mayroon tayong kinatawan na nakatayo sa harap ng Ama para sa ating kapakanan. Isipinpin kung gaano mapagmahal, nagpapatawad, at tumatanggap si Cristo nang si Cristo ay nandito pa sa lupa. Ang Persona ring iyon ang Tagapamagitan natin ngayon sa langit?

Ito ang kabilang bahagi ng mabuting balita. Hindi lamang binayaran ni Jesus ang multa para sa ating mga kasalanan, na dinala Niya ang mga ito sa Krus (1 Pedro 2:24), ngunit ngayon ay nakatayo Siya sa presensya ng Diyos, isang Tagapamagitan sa pagitan ng langit at lupa, sa pagitan ng sangkatauhan at ng Kadiyosan.

Ginagawa nito ang tamang kaisipan. Si Jesus, bilang Diyos at Tao (isang walang kasalanan at sakdal na Tao) ay siyang Isa na may kakayahang lagyan ng tulay ang pagitan ng sangkatauhan at ng Diyos, na bunga ng kasalanan. Ang mahalagang punto na dapat alalahanin sa lahat ng ito (bagaman mayroong napakarami) ay mayroon na ngayong isang Lalaki, isang Tao, na makauunawa sa lahat ng ating mga pagsubok, mga pighati, at mga tukso (Hebreo 4:14,15) na kumakatawan sa atin sa harap ng Ama.

"Sapagkat may isang Diyos at may isang tagapamagitan sa Diyos at sa mga tao, ang taong si Cristo Jesus, na ibinigay ang kanyang sarili bilang pantubos sa lahat; na siyang patotoo sa tamang panahon‚Äù (1 Timoteo 2:5, 6).

`Anong dalawang gawain ni Jesus ang ipinapakita ng talatang ito, at paanong ang mga gawaing ito ay ipinakita sa serbisyo ng santuwaryo sa lupa?`

Ang dakilang balita ng bagong tipan para sa ngayon, ay dahil kay Jesus, ang mga nagsisising makasalanan ay mayroong Isa na kumakatawan sa kanila sa langit sa harap ng Ama. Isa na ginawa para sa kanila ang hindi nila kayang gawin para sa kanilang mga sarili, at ito ay ang sakdal na kabanalan, ang katuwiran na makatatayo sa presensya ng Diyos. Si Jesus, na mayroong ganitong katuwiran, na naging bahagi ng Kanyang buhay sa pamamagitan ng paghihirap (Hebreo 2:10), ay nakatayo sa harap ng Diyos, at inaangkin para sa atin ang kapatawaran ng kasalanan at kapangyarihan laban sa kasalanan, sapagkat kung wala ang mga ito'y wala tayong pag-asa, hindi ngayon at tiyak na hindi pa rin sa paghuhukom.

`Manalangin at magbulay-bulay sa isipan ng pagiging isang tao, Isa na naranasan ang tukso upang magkasala, na nakatayo sa harap ng Diyos sa langit. Sa iyong sarili, ano ang kahulugan nito sa iyo? Anong uri ng pagasa at pampalakas ng loob ang dala nito?`