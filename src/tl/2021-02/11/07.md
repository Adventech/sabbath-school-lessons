---
title:  Karagdagang Kaisipan
date:  11/06/2021
---

“Ang pinakamataas na anghel sa langit ay walang kapangyarihan na bayaran ang pantubos para sa isang nawaglit na kaluluwa. Ang mga kerubin at serafin ay mayroon lamang kaluwalhatian na kung saan sila ay pinagkalooban ng Manlilikha bilang Kanyang mga nilikha, at ang pagpapanumbalik ng tao ay maisasagawa lamang sa pamamagitan ng isang tagapamagitan na kapantay ng Diyos, na mayroong katangian na magparangal, at ipahayag Siya na karapat-dapat na ituring na kasama ng walang kamatayang Diyos para sa kapakanan ng tao, at para maging kinatawan ng Diyos sa isang nagkasalang sanlibutan. Ang kapalit at pantubos ng tao ay kailangan na magkaroon ng likas ng tao, isang koneksyon sa sambahayan ng tao na kakatawanan niya, at bilang isang kinatawanan ng Diyos, kailangan na maging kabahagi siya ng likas ng Diyos, na mayroong koneksyon sa Walang-hanggan, upang sa gayon ay maipahayag sa sanlibutan, at maging isang tagapamagitan sa pagitan ng Diyos at ng tao.”—Ellen G. White, SELECTED MESSAGES, book 1, p. 257.

Nagpapatuloy si Jesus: Kaya ang bawat kumikilala sa Akin sa harapan ng mga tao ay kikilalanin Ko rin sa harapan ng Aking Ama at ng mga banal na anghel. Kayo'y mga saksi Ko sa sanlibutan, mga daluyan na kung saan ang Aking biyaya ay dadaloy para sa kagalingan ng sanlibutan. Kaya Ako ang inyong kinatawan sa langit. Hindi nakikita ng Ama ang inyong mga nagkakamaling karakter, ngunit nakikita ka Niya na nararamtan ng Kanyang kasakdalan. Ako ang inyong tagapamagitan kung saan darating sa inyo ang mga pagpapala. At ang lahat na nagpapahayag sa Akin sa pamamagitan ng pagiging bahagi ng Aking paghihirap para sa mga nawaglit ay ipapahayag bilang isang kabahagi sa kaluwalhatian at kaligayahan ng mga tinubos.”— Ellen G. White, THE DESIRE OF AGES, p. 357.

**Mga Tanong Para sa Talakayan**:

`Basahin ang Roma 5:2, Efeso 2:18, at Efeso 3:12. Ano ang sinasabi nilang tutulong sa atin para maunawaan ang ating paglapit sa Ama sa pamamagitan ni Jesus?`

`Tingnan ang ikalawang sipi mula kay Ellen G. White na nakalista sa itaas. Pansinin kung paano niya ipinapaliwanag ang papel ng isang tagapamagitan. Kapag tumitingin sa atin ang Ama, hindi Niya nakikita ang ating makasalanang karakter sa halip ay ang kasakdalan ni Cristo. Pag-isipan kung ano ang kahulugan nito at pag-usapan ito sa klase.`

`Sa pagbabalik-aral ng ating pinag-aralan sa linggong ito, tanungin mo ang iyong sarili kung paano mo sasagutin ang tanong na ito, "Kaya't nasa santuwaryo sa langit si Cristo.” Ano ngayon? Ano ang kahulugan nito sa pang-araw-araw at praktikal na antas?`

**Buod**: Ang Sistema ng lumang tipan ng paghahandog ay pinalitan ng bago; sa halip na mga hayop na inihahandog ng mga makasalanang saserdote sa isang santuwaryo sa lupa, nasa atin na ngayon si Jesus, ang ating sakdal na Handog. Kinakatawanan Niya tayo sa harap ng Ama sa santuwaryo sa langit, na bumubuo ng pinagbatayan ng bagong tipan at ng mga pangako nito.