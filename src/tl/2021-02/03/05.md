---
title:  Ang Tanda ng Bahag-hari
date:  14/04/2021
---

“Sinabi ng Diyos, “Ito ang tanda ng tipang gagawin ko sa inyo, at sa bawat nilalang na may buhay na kasama ninyo sa buong panahon. Inilagay ko ang aking bahag-hari sa ulap, at ito ay magiging tanda ang tipan ko at ng lupa?” (Genesis 9:12, 13).

Kakaunting mga natural na kaganapan ang higit na maganda kaysa sa bahaghari. Sino ang hindi natatandaan ang unang hinangaan ng isang bata at nagtaka habang ang mga kataka-takang linya ng liwanag ay nakabaluktot sa himpapawid tulad ng isang uri ng nag-aanyaya at mahiwagang pintuan papasok sa langit (o marahil ay isa lamang sinturon ng isang payaso)? Kahit na sa matatanda, ang ating hininga ay mawawala dahil sa tanawin ng mga nakapangingilabot na kulay sa mga ulap. Hindi nakapagtatakang kahit na ngayon, ang bahag-hari ay ginamit bilang simbolo para sa maraming bagay: mula sa mga organisasyon sa pulitika hanggang sa mga kulto at banda ng musika hanggang sa mga ahensya sa paglalakbay (tingnan ninyo ang salitang bahag-hari sa internet at suriin). Maliwanag na ang mga magagandang pulutong ng kulay ay kumikilos sa mga kuwerdas ng ating mga puso at isipan.

Siyempre, iyon ang buong punto ng Diyos.

`Ano ang sinasabi ng Diyos na magiging simbolo ng bahag-hari? (Genesis 9:12–17.)`

Sinabi ng Panginoon na gagamitin Niya ang bahag-hari bilang simbolo ng “aking tipan” (Genesis 9:15). Kahanga-hangang nais Niyang gumamit ng salitang “tipan” dito, sapagkat sa bagay na ito, ang tipan ay kaiba kaysa kung paano ito ginamit sa saanman. Kung ihahambing sa tipan kay Abraham o sa tipan sa Sinai, walang tiyakang obligasyon ang nakalagay [na gagawin] sa panig nila na makikinabang sa tipan (kahit na si Noe). Ang salita ng Diyos dito ay para sa lahat ng tao, sa “ ‘bawat nilalang na may buhay’ ” (Genesis 9:15) para sa “ ‘buong panahon’ ” (Genesis 9:12). Ang salita ng Diyos ay para sa lahat, sinasakop ang lahat, kahit na ang pinili ng sinuman ay sumunod sa Panginoon o hindi. Sa isipang ito, ang konsepto ng tipan ay hindi ginamit na tulad sa ibang bahagi ng Biblia kapag pinag-uusapan ang tungkol sa relasyon ng Diyos at ng mga tao.

`Sa anong isipan ipinapahayag din ng tipang ito ang biyaya ng Diyos? Sino ang nagpasimuno ng tipang ito? Sino ang pangunahing tagapagbigay?`

`Bagaman ang tipan, gaya nang sinasabi rito, ay hindi dumarating na may tiyak na obligasyon sa panig natin (siyempre, ang bahagi ng Diyos ay hindi para wasakin ang sanlibutan sa pamamagitan ng baha), paanong ang ating kaalaman kung ano ang kinakatawanan ng bahag-hari ay nakaiimpluwensya sa buhay ng pagsunod sa Panginoon? Sa maikling salita, mayroon bang nakatagong obligasyon sa panig natin kapag tayo'y tumitingin sa himpapawid at nakikita ang bahag-hari? Pag-isipan ang buong konteksto kung saan nagmula ang bahag-hari at ang mga liksyon na ating matututuhan mula sa kuwentong iyon.`