---
title:  'Ang Lalaking si Noe (Genesis 6:9)'
date:  12/04/2021
---

**Sa gitna ng lahat ng mga talata tungkol sa kasamaan ng antedilubyano (bago magkabaha) na sanlibutan, ang lalaking si Noe ay namumukod-tangi kung ihahambing sa mga nasa paligid niya. Tingnan ang talata sa itaas ang tatlong partikular na puntos na binabanggit ng Biblia tungkol kay Noe. Sa maaabot ng iyong makakaya, isulat ang sa palagay mo ay ibig sabihin ng mga puntong ito**:

`1. Siya ay “matuwid”`

`2. Siya ay “walang kapintasan”`

`3. Siya ay "lumakad na kasama ng Diyos?`

Walang duda, si Noe ay isang taong may nagliligtas na relasyon sa Panginoon. Siya'y isang tao na puwedeng makasama ng Diyos sa paggawa, isang makikinig sa Kanya, susunod sa Kanya, at magtitiwala sa Kanya. Ito ang dahilan kung bakit nagamit ng Diyos si Noe sa pagsasakatuparan ng Kanyang mga layunin at kung bakit si Pedro, sa Bagong Tipan, ay tinawag siyang bilang "tagapangaral ng katuwiran” (2 Pedro 2:5).

`Basahin ang Genesis 6:8. Paano tayo tinutulungan ng talatang ito na maunawaan ang relasyon sa pagitan ni Noe at ng Panginoon?`

Ang salitang biyaya ay makikita rito sa unang pagkakataon sa Kasulatan at malinaw na ito'y may kaparehong kahulugan sa mga reperensya ng Bagong Tipan, na kung saan inilarawan ang maawain at di-karapat-dapat na pabor ng Diyos, na kung saan iginawad sa mga di-karapat-dapat na makasalanan. Kaya, kailangan nating maunawaan na gaano man na “walang kapintasan” at “matuwid” si Noe, siya pa rin ay makasalanan na nangangailangan nang di-karapat-dapat na pabor ng kanyang Diyos. Sa ganitong isipan, si Noe ay hindi kakaiba sa sinuman sa atin na naghahanap ng taimtim na pagsunod sa Panginoon.

`Sa pagkaunawang nangangailangan si Noe ng biyaya ng Diyos, gaya rin natin iba pa sa atin, tingnan mo ang iyong sariling buhay at tanungin ang iyong sarili ng tanong na ito: Masasabi rin ba sa akin na ako, tulad ni Noe, ay “matuwid,” “walang kapintasan,” at ako'y “lumalakad na kasama ng Diyos”? Isulat ang iyong mga dahilan sa anumang posisyong iyong pinaninindigan, at (kung komportable ka) ibahagi ito sa klase sa Sabbath.`