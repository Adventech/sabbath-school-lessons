---
title:  Karagdagang Kaisipan
date:  16/04/2021
---

Basahin ang mga sulat ni Ellen G. White, na “The Flood," pp. 90-104 at After the Flood," pp. 105-110, sa PATRIARCHS AND PROPHETS.

"Ang bahag-hari, na isang natural na kaganapan, ay isang naaangkop na simbolo ng pangako ng Diyos na hindi na muling wawasakin ang sanlibutan sa pamamagitan ng isang baha. Dahil sa ang kondisyon ng klima ng mundo ay lubos na kakaiba matapos ang Baha, at ang mga ulan sa karamihang bahagi ng sanlibutan ay papalit sa dating tumatanggap ng hamog para basain ang lupa, may isang bagay na dapat magpapakalma ng takot ng mga tao sa bawat tuwing babagsak ang ulan. Ang espirituwal na isipan ay makikita ang natural na kaganapan ng paghahayag ng Diyos sa Kanyang sarili (tingnan ang Roma 1:20). Kaya ang bahag-hari ay isang ebidensya sa mananampalataya na ang ulan ay nagdadala ng pagpapala at hindi isang pansanlibutang kawasakan." THE SDA BIBLE COMMENTARY, vol. 1, p. 265.

**Mga Tanong Para sa Talakayan**:

`Noong mga araw na iyon ang mundo ay puno, dumami ang mga tao, at ang mundo ay umatungal na tulad sa isang ligaw na toro, at ang dakilang Diyos ay nagising dahil sa ingay. Narinig ni Enlil ang hiyawan at sinabi niya sa konsilyo ng mga diyos, ‘Ang paghihiyawan ng sangkatauhan ay hindi na matiis at hindi na posible ang pagtulog dahil sa kaguluhan.' Kaya nagkaisa ang mga diyos na lipulin ang tao.”_"The Story of the Flood in THE EPIC OF GILGAMESH, trans. N. K. Sanders (London: The Penguin Group, 1972), p. 108. Ihambing ang dahilang ito ng Baha sa dahilan na ibinigay sa Biblia.`

`Higit pa sa babala ang ginawa ni Noe sa kanyang henerasyon tungkol sa nalalapit na paghuhukom ng Diyos. Ang layunin ng kanyang babala ay para tulungan ang mga tao na madama ang pangangailangan nila ng kaligtasan. Bakit kaya ang mga katotohanan ay karaniwang hindi popular? Ilista at pag-usapan ang ilang bagay na nakahahadlang sa maraming tao mula sa pagtanggap sa panukala ng Diyos para sa kanilang kaligtasan (Tingnan ang Juan 3:19; Juan 7:47, 48; Juan 12:42, 43; Santiago 4:4.)`

**Buod**: Sa pag-aaral sa linggong ito, napansin natin na ang mga tipan ng Diyos na ginawa kasama si Noe ay ang unang lubos na pinag-usapan sa Biblia. Nagpapakita ito ng Kanyang mabiyayang interes sa sambahayan ng tao at ng Kanyang kagustuhang pumasok sa isang nagliligtas na relasyon sa kanila. Muling pinagtibay ng Diyos ang Kanyang tipan kay Noe, at ang pagtatalaga ni Noe sa Diyos ang nagsanggalang sa kanya mula sa kumakalat na pagtalikod at sa huli ay nagligtas sa kanya at sa kanyang sambahayan mula sa mapangwasak na hatol na Baha.

“Ang simbolong ito [ang bahag-hari) sa mga alapaap ay para tiyakin sa lahat at patatagin ang kanilang pagtitiwala sa Diyos, sapagkat ito'y isang sagisag ng awa at kabutihan ng Diyos sa tao: na bagaman ginalit ang Diyos para wasakin ang mundo sa pamamagitan ng Baha, ngunit ang awa ay pumalibot pa rin sa sanlibutan.”—Ellen G. White, THE STORY OF REDEMPTION, p. 71.