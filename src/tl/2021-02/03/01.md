---
title:  “Lahat ng mga Henerasyon sa Hina harap”
date:  10/04/2021
---

### Basahin Para sa Pag-aaral sa Linggong Ito
Genesis 3:6; Genesis 6:5, 11; Genesis 6:18; Genesis 1:12–17; Isaias 4:3; Apocalipsis 12:17.

> <p>Talatang Sauluhin</p>
> “Subalit si Noe ay nakatagpo ng biyaya sa paningin ng Panginoon” (Genesis 6:8).

Ang mga bakterya ay mga halamang organismo na masyadong maliit para makita na walang mikroskopyo. Kahit na ito pa ay palakihin ng 1,000 beses, ang isa, karaniwang bakterya ay lilitaw na hindi lalaki sa isang tuldok ng lapis. Kung bibigyan ng magandang kondisyon para sa paglago—angkop na init, halumigmig, at pagkain—ang mga bakterya ay darami sa lubhang napakabilis na pagdami. Halimbawa, ang ilang bakterya ay dumadami sa pamamagitan ng simpleng paghahati: ang isang nasa hustong gulang na selyula ay mahahati sa dalawang anak na selyula. Kapag ang paghahati ay nagaganap bawat oras, ang isang bakterya ay kayang magbunga ng 16 milyon na bagong bakterya sa loob ng 24 oras. Matapos ang 48 oras, daang bilyong bakterya ang lalabas.

Ang pagkaliit-liit na kababalaghan sa natural na mundo ay nagpapakita ng mabilis na paglago ng kasamaan matapos ang pagkakasala. Dahil sa pinagkalooban ng higanteng katalinuhan, masiglang kalusugan, at haba ng buhay, ang mabulas na lahing ito'y itinakwil ang Diyos at ginamit ang kanilang hindi karaniwang kapangyarihan sa paghahanap ng lahat ng uri ng kasamaan. Habang ang bakterya ay kayang patayin sa pamamagitan ng sikat ng araw, mga kemikal, o mataas na temperatura, pinili ng Diyos na pawiin ang malawakang pagrerebelde sa pamamagitan ng isang pang-sanlibutang Baha.

Ang Sanlinggo sa Isang Sulyap: Ano ang ginawa ng kasalanan sa nilikha ng Diyos? Ano ang ilan sa mga katangian ni Noe? Anong elemento ang kalakip sa pakikipagtipan kay Noe? Sa anong mga paraan nahayag ang biyaya ng Diyos sa tipan kay Noe bago ang Baha. Ano ang itinuturo sa atin, ng pakikipagtipan ng Diyos sa sangkatauhan matapos ang Baha, tungkol sa kanyang pangkalahatang pagmamahal sa atin?