---
title:  Pakikipagtipan kay Noe
date:  13/04/2021
---

**“ ‘Ngunit itatatag ko ang aking tipan sa iyo, ikaw ay sasakay sa daong, ikaw, ang iyong mga anak na lalaki, ang iyong asawa, at ang mga asawa ng iyong mga anak na kasama mo?’ ” (Genesis 6:18).**

Sa isang talatang ito, mayroon tayong mga pangunahing kaalaman tungkol sa tipan sa Biblia na ginagawa ng Diyos sa sangkatauhan: ang Diyos at ang sangkatauhan ay pumasok sa isang kasunduan. Napakasimple.

Ngunit, mayroong maraming elemento kaysa nakikita ng mata. Para simulan, mayroong elemento ng pagsunod sa bahagi ng tao. Sinabi ng Diyos kay Noe na siya at ang kanyang pamilya ay papasok sa daong. Mayroon silang bahagi na dapat gampanan, at kung hindi nila magagawa ito, masisira ang tipan. Kapag nasira ang tipan, sila ang lubhang magiging talo, sapagkat sa huli sila ang tatanggap ng pakinabang sa tipan. Kunsabagay, kung maghihindi si Noe sa Diyos at aayaw na manatili sa tipan o sasang-ayon ngunit magbabago ng isip, ano ang magiging bunga nito sa kanya at sa kanyang pamilya?

`Sinasabi ng Diyos na ito ay “aking tipan.” Ano ang masasabi nito sa atin tungkol sa pangunahing likas ng tipan? Ano ang magiging pagkakaiba nito sa ating konsepto tungkol sa tipan kung tinawag ito ng Panginoon na "ating tipan”?`

Gaano man kakaiba ang partikular na katayuang ito, makikita natin dito ang pangunahing katungkulan ng Diyos at ng tao na matatagpuan sa tipan. Sa pagtatatag ng “aking tipan” kay Noe, muling ipinapakita ng Diyos dito ang Kanyang biyaya. Ipinapakita Niyang handa Siyang manguna upang iligtas ang mga tao mula sa bunga ng kanilang mga kasalanan. Sa maikling salita, ang tipan na ito ay hindi dapat na maunawaan lamang bilang isang uri ng pagkakasundo ng magkapantay kung saan ang bawat isang “katambal” sa tipan ay nakadepende sa isa't isa. Masasabi natin na ang Diyos ay may “nakukuhang mga kabutihan" mula sa tipan, ngunit sa isang radikal na kakaibang isipan na alam nating mga tao. Nakatatanggap Siya ng kabutihan dahil silang kanyang minamahal ay bibigyan ng buhay na walang hanggan—hindi kakaunting kasiyahan para sa Panginoon (Isaias 53:11). Ngunit hindi masasabing nakatatanggap Siya ng kabutihan na kapareho ng paraan natin—na nasa panig ng tumatanggap ng kaparehong tipan—na tumatanggap ng kabutihan.

Subukan ang paghahambing na ito: isang lalaki ang nahulog mula sa isang bangka habang nasa kalagitnaan ng isang bagyo. Isang tao sa kubyerta [ng bangka] ang nagsabing magtatapon siya ng isang life preserver para hilahin siya roon. Gayunman, ang taong nasa tubig, ay kailangang sumangayon sa kanyang bahagi ng “kasunduan,” at iyon ay, sunggaban at humawak ng mahigpit sa bagay na inihagis sa kanya. Iyon, sa maraming paraan ang kahulugan ng tipan sa pagitan ng Diyos at ng sangkatauhan.

`Paano nakatulong ang paghahambing na nasa itaas upang iyong maunawaan ang konsepto ng biyaya na umiiral sa tipan? Paano ito nakatutulong sa iyo na maunawaan kung saan dapat nakabase ang iyong relasyon sa Diyos kahit na ngayon?`