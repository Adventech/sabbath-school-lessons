---
title:  “Si Noe Lamang ang Nalabi”
date:  15/04/2021
---

**"Namatay ang bawat may buhay na nasa ibabaw ng lupa: ang tao, hayop, ang mga gumagapang, at ang mga ibon sa himpapawid. Sila'y nalipol sa lupa. Tanging si Noe at ang mga kasama niya sa daong ang nalabi” (Genesis 7:23).**

Sa tekstong ito makikita ang unang pagbanggit sa konsepto ng “nalabi” sa Kasulatan. Ang salitang isinalin na “nalabi” ay mula sa isa pang salita na ang porma ng ugat ay ginamit nang maraming beses sa Lumang Tipan na ang isipan ng isang nalabi ay ipinahayag.

“Sinugo ako ng Diyos na una sa inyo upang magpanatili para sa inyo ng mga matitira sa daigdig at upang panatilihing buhay para sa inyo ang maraming nakaligtas” (Genesis 45:7).

"Siyang naiwan sa Zion, at siyang nanatili sa Jerusalem ay tatawaging banal, bawat nakatala sa mga nabubuhay sa Jerusalem” (Isaias 4:3).

“At sa araw na iyon ay muling iuunat ng Panginoon ang kanyang kamay upang mabawi ang nalabi sa kanyang bayan” (Isaias 11:11).

Sa lahat ng mga halimbawang ito, ang mga salitang pinatingkad ay nakaugnay sa mga kaparehong salita na "natira" sa Genesis 7:23

`Tingnan ang Genesis 7:23 at ang iba pang mga halimbawa. Paano mo nauunawaan dito ang konsepto ng isang nalabi? Ano ang mga nakapaligid na kondisyon na nagtapos sa isang nalabi? Paano umaangkop ang tipan sa ideya ng isang nalabi?`

Noong panahon ng Baha, ang Manlalalang ng mundo ay naging Hukom ng daigdig. Ang nalalapit na paghuhukom na pansanlibutan ay nagtaas ng tanong kung ang lahat ng buhay sa sanlibutan pati na ang buhay ng tao ay wawasakin. Kung hindi, sino ang mga maliligtas? Sino ang mga matitira?

Sa halimbawang ito, ito'y sina Noe at ang kanyang pamilya. Ngunit, ang kaligtasan ni Noe ay nakaugnay sa pakikipagtipan ng Diyos sa kanya (Genesis 6:18)—isang tipan na pinasimulan at isinagawa ng isang Diyos ng awa at biyaya. Sila'y naligtas lamang dahil sa ginawa sa kanila ng Diyos, gaano man kahalaga ang kanilang pakikipagtulungan. Anuman ang mga naging obligasyon ng tipan ni Noe, at gaano man siya naging matapat sa paggawa ng mga ito, ang kanyang pag-asa ay nasa awa lamang ng Diyos.

`Base sa ating pagkaunawa sa mga pangyayari sa huling araw, na kasama rito ang isang panahon na ang Diyos ay magkakaroon ng isang nalabi (tingnan ang Apocalipsis 12:17), anong paghahambing ang matututuhan natin mula sa kuwento ni Noe na makatutulong sa atin na maghanda para maging bahagi ng nalabi? Sa anong mga paraan tayo gumagawa ng desisyon sa bawat araw na makaaapekto kung saan tayo nakatayo sa panahong iyon?`