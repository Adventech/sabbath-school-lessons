---
title:  'Ang Prinsipyo ng Kasalanan (Genesis 6:5)'
date:  11/04/2021
---

Ang maka-Diyos na opinyon sa pagtatapos ng paglikha ng Diyos para sa lahat ay “ito ay napakabuti” (Genesis 1:31). Pagkatapos ay pumasok ang kasalanan at nagbago ang tanawin. Ang mga bagay ay hindi na "napakabuti.” Ang maayos na nilikha ng Diyos ay winasak ng kasalanan at lahat ng nakasusuklam na bunga nito. Ang rebelyon ay nakaabot sa nakatatakot na antas noong panahon ni Noe; ang kasamaan ang umangkin sa lahi. Bagaman hindi nagbibigay sa atin ang Biblia ng maraming detalye (tingnan ang Ellen G. White, PATRIARCHS AND PROPHETS, pp. 90-92, para sa karagdagan), ang pagsuway at rebelyon ay malinaw na isang bagay na hindi kayang pabayaan kahit ng isang mapagmahal, matiyaga, at nagpapatawad na Diyos. Paano naging napakabilis na maging napakasama ng mga bagay? Marahil, ang sagot ay hindi ganoon kahirap hanapin. Gaano karaming tao ngayon, na tumitingin sa kanilang mga kasalanan, ang hindi nagtanong ng kaparehong tanong: Paano naging napakabilis na maging napakasama ng mga bagay?

**Basahin ang mga talatang nakalista sa ibaba. Isulat ang mga puntos mayroon ang mga ito. Pansinin ang nakapirming pag-unlad ng kasalanan**:

`Genesis 3:6`

`Genesis 3:11-13`

`Genesis 4:5`

`Genesis 4:8`

`Genesis 4:19`

`Genesis 4:23`

`Genesis 6:2`

`Genesis 6:5, 11`

Ang Genesis 6:5 at 11 ay hindi lumitaw sa isang basyo. Mayroong kasaysayan bago ang mga ito. May pinagmulan ang kakila-kilabot na resultang ito. Lumala nang lumala ang kasalanan. Ito ang nakahilig na magkaganito. Ang kasalanan ay hindi isang hiwa o sugat, na mayroong awtomatiko at nakalagay sa loob na prosesong magdudulot ng paggaling. Sa halip, ang kasalanan, kapag hindi pinatigil, ay dumadami at hindi nasisiyahan hanggang ito'y magbunga ng pagkasira at kamatayan. Hindi na kailangan pang isipin ang buhay bago dumating ang Baha para makita ang kumikilos na prinsipyo. Nasa paligid natin ito kahit na ngayon.

Hindi nakapagtatakang kinasusuklaman ng Diyos ang kasalanan: hindi nakapagtataka, na sa malao't madali, lilipulin ang kasalanan. Wala nang gagawin pa rito ang isang matuwid at mapagmahal na Diyos.

Siyempre, ang mabuting balita ay, kahit na gusto Niyang lipulin ang kasalanan, gusto Niyang iligtas ang makasalanan. Iyon ang dahilan kaya mayroong tipan.