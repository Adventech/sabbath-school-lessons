---
title:  Gawa ng Puso
date:  31/05/2021
---

Sa panahon na ang timog na kaharian ng Juda ay malapit nang magtapos at ang mga tao ay dadalhing bihag sa Babilonia, ipinahayag ng Diyos sa pamamagitan ng kanyang propetang si Jeremias ang “bagong tipan.” Ito ang unang pagkakataon na binanggit ang isipang ito sa Biblia. Gayunman, nang ang 10-tribu ng hilagang kaharian ng Israel ay halos mawasak na (halos isang daan at limampung taon bago ang panahon ni Jeremias), ang ideya ng isa pang tipan ay binanggit muli, sa pagkakataong ito sa pamamagitan ni Hoseas (Hoseas 2:18-20).

`Basahin ang Hoseas 2:18-20. Pansinin ang pagkakapareho sa pagitan ng sinabi ng Panginoon para sa Kanyang bayan at sa kanyang sinabi sa Jeremias 31:31–34. Anong karaniwang isipan ang ginamit, at, muli, ano ang sinabi nito tungkol sa pangunahing kahulugan at likas ng tipan?`

Sa mga pagkakataon ng kasaysayan nang ang mga panukala ng Diyos para sa Kanyang bayan ng tipan ay nahadlangan ng kanilang rebelyon at hindi paniniwala, isinugo Niya ang kanyang mga propeta para ipahayag na ang kasaysayan ng tipan para sa Kanyang mga matapat ay hindi dumating sa katapusan. Kahit na gaano pa man hindi matapat ang mga tao, kahit na may tumalikod, nagrebelde, at may sumuway sa kanila, ipinahayag pa rin ng Panginoon ang kanyang kagustuhan na pumasok sa isang relasyon ng tipan sa lahat na may kusang-loob na magsisi, sumunod, at aangkinin ang kanyang mga pangako.

**Tingnan ang mga sumusunod na talata. Bagaman hindi tiyakang binanggit ang bagong tipan, anong mga elemento ang matatagpuan sa kanila na nagpapakita ng mga prinsipyo sa likod ng bagong tipan?**

`Ezekiel 11:19`

`Ezekiel 18:31`

`Ezekiel 36:26`

Magkakaloob ang Panginoon ng “isang puso na kikilala sa Panginoon” (Jeremias 24:7). Kanyang “aalisin ang batong puso sa kanilang laman, at aking bibigyan sila ng pusong laman (Ezekiel 11:19), at magbibigay ng bagong “isang bagong puso” at “isang bagong espiritu” (Ezekiel 36:26). Sinabi rin Niya, “Aking ilalagay ang aking Espiritu sa loob ninyo” (Ezekiel 36:27B). Ang gawain ng Diyos, ang pundasyon ng bagong tipan.

`Kung may isang taong lumapit sa inyo at sinabi, “Gusto ko ng isang bagong puso, gusto kong isulat ang kautusan sa aking puso, Gusto ko ng isang puso na makilala ang Panginoon-- ngunit hindi ko alam kung paano ito gagawin,” ano ang sasabihin mo sa taong iyon?`