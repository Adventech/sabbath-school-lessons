---
title:  Ang Bagong Tipan
date:  29/05/2021
---

### Basahin Para sa Pag-aaral sa Linggong Ito
Jeremias 31:31-34; Mateo 5:17-28; Hoseas 2:18–20; Isaias 56:6, 7; Hebreo 8:7, 8; Hebreo 10:4; Mateo 27:51.

> <p>Talatang Sauluhin</p>
> “"Narito ang mga araw ay dumarating, sabi ng Panginoon, na ako'y gagawa ng panibagong tipan sa sambahayan ng Israel at sa sambahayan ni Juda" (Jeremias 31:31).

Isang cartoon sa isang magasin, maraming taon na ang nakalipas, ang  nagpakita ng isang business executive sa isang opisina na nakatayo sa harap ng iba pang mga executive. May hawak siyang isang kahon ng sabon na panglaba sa kanyang mga kamay, habang ipinapakita ito sa ibang mga lalaki at babae. May pagmamalaki niyang itinuro ang salitang "Bago" na nakahayag na may malalaking letrang kulay pula sa kahon, siyempre, ang ipinapahiwatig nito ay bago ang produkto. Pagkatapos ay sinabi ng executive, “Ang ‘Bago’na nakasulat sa kahon ang bago.” Sa ibang salita, ang nagbago lamang, ang bago lamang, ay ang salitang Bago sa kahon. Ang iba pa ay kapareho pa rin.

Sa isang banda, maaaring sabihin ng isang tao na ganon nga ang bagong tipan. Ang saligan ng bagong tipan, ang pangunahing pag-asa na mayroon ito para atin, ang pangunahing kondisyon nito, ay pareho gaya ng nakita sa lumang tipan. Ito pa rin ay isang tipan ng biyaya at awa ng Diyos, isang tipan na nakasalig sa isang pag-ibig na lumalampas sa mga kasiraan at kabiguan ng tao.

Ang Sanlinggo sa Isang Sulyap: Ano ang mga pagkakapareho ng luma at bagong tipan? Anong papel ang ginagampanan ng kautusan sa tipan? Para kanino ginawa ang tipan? Ano ang kahulugan ng isang “mas mabuting tipan” sa aklat ng Hebreo? (Hebreo 8:6). Ano ang relasyon ng tipan at ng santuwaryo sa langit?