---
title:  Ang Saserdote sa Bagong Tipan
date:  03/06/2021
---

Ang aklat ng Hebreo ay nagbibigay ng diin kay Jesus bilang ating Punong Saserdote sa santuwaryo sa langit. Ang totoo, ang pinakamalinaw na paliwanag ng bagong tipan na makikita sa Bagong Tipan ay nasa aklat ng Hebreo na idinidiin dito si Cristo bilang Punong Saserdote. Ito'y hindi isang pagkakataon lamang. Ang paglilingkod ni Cristo sa langit ay maselan na nakatali sa mga pangako ng bagong tipan.

Ang serbisyo sa santuwaryo sa Lumang Tipan ay ang paraan kung saan itinuro ang katotohanan ng lumang tipan. Nakasentro ito sa sakripisyo at pamamagitan. Ang mga hayop na pinatay, at ang kanilang dugo ay pinakipagkasundo ng mga saserdote. Siyempre ang mga ito'y simbolo lahat ng kaligtasang matatagpuan lamang kay Jesus. Walang kaligtasang matatagpuan sa kanila at sa kanilang mga sarili.

`Basahin ang Hebreo 10:4. Bakit walang kaligtasan na matatamo sa kamatayan ng mga hayop na ito? Bakit ang kamatayan ng isang hayop ay hindi sapat para magdulot ng kaligtasan? `

Ang lahat ng mga handog na ito, at ang pamamagitan ng saserdote na kasama sa mga ito, ay nalubos ang katuparan kay Cristo. Si Jesus ang naging Handog na kung saan ang dugo ng bagong tipan ay nakasalalay. Pinagtibay ng dugo ni Cristo ang bagong tipan, na ginawang “luma” at walang-bisa ang tipan sa Sinai. Ang tunay na sakripisyo ay ginawa, minsan at para sa lahat (Hebreo 9:26). Nang mamatay si Cristo, hindi na kailan man kailangan ang anumang hayop para patayin. Ang serbisyo sa santuwaryo sa lupa av ang kanilang katungkulan.

`Basahin ang Mateo 27:51, na nagsasabi kung paanong ang tabing sa santuwaryo sa lupa ay napunit nang mamatay si Jesus. Paanong ang pangyayaring iyon ay nakatulong sa atin para maunawaan kung baki ang santuwaryo sa lupa ay pinawalang-bisa? `

Siyempre kasama sa mga handog na hayop na ito ay ang paglilingkod ng mga saserdote, ang mga Levita na iyon na naghahandog at namamagitan ng mga handog sa santuwaryo sa lupa para sa kapakanan ng mga tao. Kapag natapos ang paghahandog, ang pangangailangan para sa kanilang paglilingkod ay tapos na rin. Ang lahat ay natupad kay Jesus, na ngayon ay naglilingkod sa pamamagitan ng Kanyang sariling dugo sa santuwaryo sa langit (tingnan ang Hebreo 8:1-5). Idiniin ng Hebreo si Cristo bilang Dakilang Saserdote sa langit, na nang pumasok sa pamamagitan ng pagbubuhos ng Kanyang sariling dugo (Hebreo 9:12), at namamagitan para sa ating kapakanan. Ito ang pundasyon ng pag-asa at pangakong nasa atin mula sa bagong tipan.

`Ano ang iyong nadarama ngayon, nang malaman mong si Jesus ay naglilingkod ng Kanyang dugo sa langit para sa iyong kapakanan? Gaano kalaking pagtitiwala at katiyakan ang ibinibigay nito sa iyo tungkol sa kaligtasan?`