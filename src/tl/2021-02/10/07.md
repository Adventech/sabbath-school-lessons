---
title:  Karagdagang Kaisipan
date:  04/06/2021
---

“Sa pakikisalo sa Kanyang mga alagad sa tinapay at alak, ipinangako ni Cristo ang kanyang sarili sa kanila bilang kanilang Manunubos. Ipinagkaloob Niya sa kanila ang bagong tipan, na kung saan lahat na tumanggap sa Kanya ay naging mga anak ng Diyos, at kasamang tagapagmana ni Cristo. Sa pamamagitan ng tipan na ito, ay napasa kanila ang bawat pagpapalang ipinagkaloob ng langit para sa buhay na ito at sa darating. Ang kasunduan ng tipan ay pinagtibay ng dugo ni Cristo. At ang pagsasagawa ng Sakramento ay para panatilihin sa harap ng mga alagad ang walang kapantay na handog na ginawa para sa bawat isa sa kanilang bahagi ng malawak na kabuuan nang nagkasalang sangkatauhan.”—Ellen G. White, THE DESIRE OF AGES, p. 659. "Ang masyadong nakatatawag ng pansin na bahagi ng tipan ng kapayapaan na ito’y ang lubhang yaman ng nagpapatawad na awang ipinapahayag sa makasalanan kung siya'y magsisisi at humiwalay sa kanyang kasalanan. Inilalarawan ng Banal na Espiritu ang ebanghelyo ng kaligtasan sa pamamagitan ng madamdaming awa ng Diyos. ‘Sapagkat ako'y magiging mahabagin sa kanilang mga kasamaan,’ ipinahayag ng Panginoon sa mga nagsisi, ‘at ang kanilang kasalanan ay hindi ko na aalalahanin pa’ (Hebreo 8:12). Lumalayo ba ang Diyos mula sa katarungan sa pagpapakita ng awa sa makasalanan? Hindi; Hindi puwedeng dungisan ng Diyos ang kanyang utos sa pagpapahintulot na ito na walang pagpipigil na suwayin ito. Sa ilalim ng bagong tipan, ang sakdal na pagsunod ay isang kondisyon ng buhay. Kung magsisi at ipahayag ng makasalanan ang kanyang mga kasalanan, Siya’y magpapatawad. Sa pamamagitan ng handog ni Cristo para sa kanyang kapakanan, ang kapatawaran ay sigurado para sa kanya. Natupad ni Cristo ang mga kahilingan ng kautusan para sa bawat nagsisisi at nananampalatayang makasalanan."--Ellen G. White, GOD'S AMAZING GRACE, p. 138.

**Mga Tanong Para sa Talakayan**:

`Ano ang kabutihan kapag ang kautusan ay nakasulat sa puso sa halip na sa tapyas ng bato? Alin ang mas madaling kalimutan, ang kautusang nakasulat sa bato o ang kautusang nakasulat sa puso?`

`Magmula nang magkasala ang sangkatauhan, ang kaligtasan ay matatagpuan lamang sa pamamagitan ni Jesus, kahit na ang pagpapahayag ng katotohanan ay nagkakaiba sa iba't ibang panahon ng kasaysayan. Hindi ba kumikilos ang tipan sa iisang paraan?`

`Tingnan ang ikalawang sinulat ni Ellen G. White sa pag-aaral ngayong araw. Ano ang kanyang kahulugan sa "sakdal na pagsunod" bilang alituntunin para sa relasyon sa tipan? Sino lamang ang isa na nagbigay ng “sakdal na pagsunod”? Paano sinagot ng pagsunod ang mga hinihiling sa atin ng kautusan?`

**Buod**: Ang bagong tipan ay mas dakila, mas kumpleto, at mas mabuting pahayag ng panukala ng Pagtubos. Tayong naging bahagi rito sa pamamagitan ng pananampalataya, isang pananampalataya na magpapakita ng kanyang sarili sa pagsunod sa isang kautusang nasulat sa ating mga puso.