---
title:  Ang Iyong Kalasag
date:  25/04/2021
---

Pagkatapos ng mga bagay na ito, dumating ang salita ng Panginoon kay Abram sa isang pangitain, 'Huwag kang matakot Abram; ako ang iyong kalasag, ang iyong gantimpala ay magiging napakadakila'” (Genesis 15:1).

`Basahin ang Genesis 15:1–3. Pag-isipan ang konteksto kung paano ibinigay ang mensaheng ito. Bakit ang unang bagay na sasabihin ng Panginoon kay Abram ay “Huwag kang matakot?” Ano ang katatakutan ni Abram?`

Ang talagang kahanga-hanga rito ay nang sabihin ng Panginoon kay Abram na “Ako ang iyong kalasag.” Ang paggamit ng personal na panghalip ay nagpapakita ng personal na likas ng relasyon. Nakikiugnay ang Diyos sa kanya ng isahan, ang paraang gagawin Niya sa ating lahat.

Ang pagkakilala sa Diyos bilang isang “Kalasag” ay lumalabas dito sa unang pagkakataon sa Biblia at ang tanging pagkakataon na ginagamit ito ng Diyos para ihayag ang kanyang sarili, kahit na ang ibang sipi ng Biblia ay gumagamit ng terminong magsalita tungkol sa Diyos (Deuteronomio 33:29; Awit 18:30; Awit 84:11; Awit 144:2).

`Kapag tinawag ng Diyos ang kanyang sarili bilang kalasag ng isang tao, ano ang kahulugan nito? Nangangahulugan ba ito ng isang bagay kay Abram na maaaring hindi angkop sa atin ngayon? Maaari ba nating angkinin ang pangakong iyon para sa ating mga sarili? Nangangahulugan ba itong walang mangyayaring masama sa ating mga sarili? Sa anong mga paraan nagiging kalasag ang Diyos? Paano mo uunawain ang sagisag na iyon?`

“Hindi mababaw ang interes ni Cristo sa atin kundi isang interes na mas matindi pa kaysa interes ng isang ina sa kanyang anak.... Binili tayo ng ating Tagapagligtas sa pamamagitan ng pagdurusa at kalungkutan ng isang tao, ng insulto, kahihiyan, pag-abuso, pagtatakwil, at kamatayan. Siya'y nagbabantay sa iyo, ikaw na nanginginig na anak ng Diyos. Gagawin ka Niyang ligtas sa ilalim ng Kanyang proteksyon…. Ang ating kahinaan sa ating likas na tao ay hindi maghahadlang sa ating paglapit sa ating Ama na nasa langit, sapagkat Siya [si Cristo] ay namatay para mamagitan sa atin.” —Ellen G. White, SONS AND DAUGHTERS OF GOD, p. 77.

`Sa lahat ng panlabas na anyo, si Rolando ay isang tapat na tagasunod ng Panginoon. Sa isang iglap, namatay siyang hindi inaasahan. Ano ang nangyari sa Diyos bilang kanyang kalasag? O kailangan bang maunawaan natin ang isipan na ang Diyos bilang ating kalasag sa ibang paraan? Ipaliwanag. Ano ang palaging ipinapangako ng Diyos kung saan tayo babantayan? (Tingnan ang 1 Corinto 10:13.)`