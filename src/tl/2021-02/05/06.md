---
title:  “Gawing Dakila ang Iyong Pangalan”
date:  29/04/2021
---

**“Gagawin kitang isang malaking bansa, ikaw ay aking pagpapalain, gagawin kong dakila ang iyong pangalan, at ikaw ay magiging isang pagpapala" (Genesis 12:2).**

`Bakit sa Genesis 12:2, nangako ang Diyos kay Abram na gagawing dakila ang kanyang pangalan— iyon ay, para gawin siyang bantog. Bakit gusto ng Diyos na gawin iyon sa sinumang makasalanan, kahit na siya'y masunurin at tapat? Sino ang karapat-dapat sa isang dakilang” pangalan? (Tingnan ang Santiago 2:21-24.) Ipinagkaloob ba ng Diyos ang kadakilaan para kay Abram para sa kanyang personal na kabutihan, o ito ba ay mayroon pang ibang kinakatawanan? Ipaliwanag.`

`Ihambing ang Genesis 11:4 sa Genesis 12:2. Ano ang malaking pagkakaiba sa pagitan ng dalawa? Sa anong mga paraan ang isa ay kumakatawan sa "kaligtasan sa pamamagitan ng mga gawa” at ang ikalawa ay sa “kaligtasan sa pamamagitan ng pananampalataya”`

Gaano man nakasalalay ang panukala ng kaligtasan sa mga gawa ni Cristo para sa ating kabutihan, tayo—bilang tumatanggap ng biyaya ng Diyos—ay, kahit anupaman, kasama. Mayroon tayong katungkulang gagawin; malalantad ang ating malayang pagpili. Ang drama ng panahon, ang labanan sa pagitan ni Cristo at ni Satanas, ay patuloy na nagaganap sa atin at sa pamamagitan natin. Ang sangkatauhan at ang mga anghel ay nagmamasid kung ano ang mangyayari sa atin sa labanan (1 Corinto 4:9). Kaya sinuman tayo, anuman ang sinasalita natin, anuman ang ginagawa natin, na malayo sa pagiging hindi mahalaga na lampas sa ating sariling kalapit na ginagalawan, ay may epektong maaaring, sa isang banda, umalingawngaw sa buong sansinukob. Sa pamamagitan ng ating mga salita, ng ating mga kilos, o kahit na ating isipan, maaari tayong magbigay luwalhati sa Panginoon, na lubhang marami ang ginawa para sa atin, o maaaring bigyan ng kahihiyan Siya o ang Kanyang pangalan. Kaya nang sabihin ng Panginoon kay Abraham na gagawin Niyang dakila ang kanyang pangalan, tiyak na hindi Siya nagsasalita tungkol sa kaparehong paraan na nagsasalita ang sanlibutan tungkol sa isang may dakilang pangalan. Ang nagpapadakila ng pangalan [ng isang tao] sa mata ng Panginoon ay karakter, pananampalataya, pagsunod, kapakumbabaan, at pagibig sa iba, mga katangian na habang maaaring madalas na igalang sa mundo ay karaniwang hindi mga katangian na inaakala ng mundo na pamantayan para gawing dakila ang pangalan ng isang tao.

`Tingnan ang ilan sa mga lalaki at babaeng mayroong “dakilang” pangalan sa sanlibutan ngayon, maging ito man ay mga artista, pulitiko, pintor, ang mayayaman, anupaman. Ano ang nasa mga taong ito kaya sila y ginawang bantog? Ihambing ang mga ito sa kadakilaan ni Abraham. Ano ang masasabi nito sa atin tungkol sa kung gaano kabaluktot ang konsepto ng mundo tungkol sa kadakilaan? Gaano rin nakaaapekto s ating pananaw ang isipan ng mundo tungkol sa kadakilaan?`