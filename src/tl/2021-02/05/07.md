---
title:  Karagdagang Kaisipan
date:  30/04/2021
---

Basahin ang mga sulat ni Ellen G. White, “Abraham in Canaan," pp. 132–144 sa “The Test of Faith," pp. 145–155, sa PATRIARCHS AND PROPHETS.

"Hindi isang madaling pagsubok ang pinagdaanan ni Abraham, hindi kakaunting sakripisyo ang hiniling sa kanya…. Ngunit hindi siya nag-atubiling sundin ang panawagan. Wala siyang tanong tungkol sa lupang pangako.... Nagsalita ang Diyos at ang kanyang alipin ay dapat na sumunod; ang pinakamaligayang lugar sa lupa para sa kanya ay ang lugar na gusto ng Diyos para sa kanya.”—Ellen G. White. PATRIARCHS AND PROPHETS, p. 126.

Nang pumasok si Abram sa Canaan, nagpakita ang Diyos sa kanya at nilinaw sa kanya na habang siya'y tumitira sa lupaing ibibigay sa kanyang mga angkan (Genesis 12:7). Inulit ng Diyos ang pangakong ito nang ilang beses (tingnan ang Genesis 13:14, 15, 17; Genesis 15:13, 16, 18; Genesis 17:8; Genesis 28:13. Cenesis 35:12). Makalipas ang apat-na-raang taon, bilang katuparan ng pangako (Genesis 15:13, 16), sinabi ng Diyos kay Moises na ilalabas Niya ang Israel mula sa Ehipto patungo sa isang lupain na umaagos nang gatas at pulot (Exodo 3:8. 17; Exodo 6:8). Muling inulit ng Diyos ang pangako kay Josue (Josue 1:3), at noong panahon ni David ay malawak na, ngunit hindi pa lubos, natupad (Genesis 15:18–21; 2 Samuel 8:1–14; 1 Hari 4:21, 1 Cronica 19:1–19).

Ngayon basahin ang Hebreo 11:9, 10, 13–16. Nilinaw ng mga talatang ito na si Abraham at ang iba pang tapat na mga patriyarka ay nag-akalang ang Canaan ay isang simbolo, o isang anino, nang panghuling tirahan ng mga tinubos ng Diyos, sa sitwasyon ng kasalanan, hindi posible ang isang permanenteng tirahan. Sandali lang ang buhay, tulad ng isang singaw na sa sandaling panahon ay lumilitaw, at pagkatapos ay naglalaho” (Santiago 4:14). Bilang mga espirituwal na lahi ni Abraham, kailangan din nating mapagtantong “dito'y wala tayong lunsod na magtatagal, ngunit hinahanap natin ang lunsod na darating” (Hebreo 13:14). Ang katiyakan ng hinaharap na buhay kay Cristo ay nag-iingat sa atin na maging matatag sa pangkasalukuyang mundong ito ng pagbabago at pagkasira.

**Mga Tanong Para sa Talakayan**:

`Anong epekto sa ating personal na karanasang Cristiano ang pangako tungkol sa bagong lupa? (Ihambing ang Mateo 5:5; 2 Corinto 4:17, 18; Apocalipsis 21:9, 10; Apocalipsis 22:17.)`

`“Ang tunay na kadakilaan ay dapat na magbunga ng pagsunod sa mg autos ng Diyos at pakikiisa sa Kanyang makalangit na layunin.” — SDA BIBLE COMMENTARY, vol. 1, p. 293. Pag-usapan kung ano ang dahilan ng mga salitang ito.`

**Buod**: Mga pangako! Gaano kahalaga ang mga ito sa mananampalataya! Matutupad ba ang mga ito? “Oo” ang isinasagot ng pananampalataya.