---
title:  'Ang Pangako ng Mesiyas: Unang Bahagi'
date:  26/04/2021
---

**“Ang lahat ng angkan sa lupa ay pagpapalain sa pamamagitan mo at ng iyong binhi” (Genesis 28:14).**

**“At kung kayo'y kay Cristo, kayo nga'y mga binhi ni Abraham, mga tagapagmana ayon sa pangako” (Galacia 3:29).**

Higit sa minsan ay sinabi ng Diyos kay Abraham na sa kanyang binhi, ang kanyang anak, na ang lahat ng mga bansa sa lupa ay pagpapalain (tingnan din ang Genesis 12:3; Genesis 18:18; Genesis 22:18). Ang kahanga-hangang tipan ng pangako ay inulit, sapagkat sa lahat ng mga pangako, ito ang pinakamahalaga sa lahat, ang nagtatagal sa lahat ang isa na ginagawang mahalaga ang lahat. Sa isang isipan, ito'y isang pangako nang pagbangon ng bansa ng mga Judio, na kung saan gustong turuan ng Panginoon “ang lahat ng sambahayan sa lupa” tungkol sa tunay na Diyos at ng Kanyang panukala ng kaligtasan. Ngunit, naabot lamang ng pangako ang lubos nitong katuparan nito kay Jesu-Cristo, na dumating bilang binhi ni Abraham, ang Isa na magbabayad ng kasalanan ng “lahat ng sambahayan sa lupa” doon sa Krus.

`Isipin ang pangako sa tipan na ginawa matapos ang Baha (na kung saan nangako ang Panginoon na hindi na muling wawasakin ang mundo sa pamamagiti ng tubig). Anong panghuling kabutihan ang magagawa nito kung wala ang pangako ng pagtubos na matatagpuan kay Jesus? Anong panghuling kabutihan ang magagawa ng alinman sa mga pangako ng Diyos kung wala ang pangakong buhay na walang hanggan na matatagpuan kay Cristo?`

`Paano mo naiintindihan ang isipan na kay Abraham, sa pamamagitan ni Jesus, “ang lahat ng sambahayan sa lupa” ay pagpapalain? Ano ang kahulugan nito?`

Walang duda, ang tipan ng pangako tungkol sa Tagapagligtas ng mundo ay ang pinakadakila sa lahat ng pangako ng Diyos. Ang Manunubos mismo ang naging dahilan kung saan ang mga obligasyon na isinaayos na tipan ay natupad at ang lahat ng iba pa nitong mga pangako ay naisakatuparan.  Ang lahat, Judio man o Hentil, na pumasok sa pakikiisa sa Kanya ay ibinilang bilang tunay na sambahayan ni Abraham at mga tagapagmana ng pangako (Galacia 3:8, 9, 27–29), iyon ay—ang pangako ng buhay na na walang hanggan sa isang walang-kasalanang kapaligiran na kung saan ang kasamaan, kirot, at paghihirap ay hindi na muling babangon pa. May naiisip ka bang mas mabuting pangako kaysa roon?

`Ano ang nasa pangako ng buhay na walang hanggan sa isang mundo na walang kasalanan at pagdurusa na manghahalina sa atin? Maaari kaya na hinahangad natin ito dahil ito ang orihinal na dahilan kaya tayo nilikha at sa pamamagitan ng paghahangad dito tayo ay naghahangad sa isang bagay na pangunahin sa ating likas?`