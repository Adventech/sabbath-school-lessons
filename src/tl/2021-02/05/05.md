---
title:  Isang Dakila at Makapangyarihang Bansa ...
date:  28/04/2021
---

Hindi lamang ipinangako ng Diyos kay Abraham na dahil sa kanya ang lahat ng sambahayan sa lupa ay pagpapalain; sinabi ng Panginoon na gagawin siya isang "dakila at makapangyarihang bansa” (Genesis 18:18; tingnan din Genesis 12:2; Genesis 46:3)—isang kakaibang pangako sa isang lalaki na kasal sa isang babae na lampas na sa edad para manganak. Kaya, sa panahong wala na siyang mga supling, lalo na isang anak, ipinangako ng Diyos ang dalawang ito.

Ngunit, ang pangakong ito'y hindi lubos na natupad habang si Abraham ay buhay pa. Kahit na si Isaac o si Jacob man ay hindi ito nasaksihang natupad. Inulit ito ng Diyos kay Jacob, na may dagdag na patibay na ang pangako ay matutupad sa Ehipto (Genesis 46:3), bagaman hindi rin ito tunay na nakita ni Jacob. Siyempre, sa huli, ang pangako ay natupad.

`Bakit nais ng Diyos na gawing isang espesyal na bansa ang binhi ni Abraham? Gusto lang ba ng Diyos ang isa pang bansa na mayroong isang natatanging lahing pinagmulan? Ano ang mga layunin na isasagawa ng bansang ito? Basahin ang Exodo 19:5, 6; Isaias 60:1-3; at Deuteronomio 4:6-8; isulat ang iyong sagot sa mga linya sa ibaba:`

Maliwanag sa Kasulatan na ang layunin ng Diyos ay akitin ang mga bansa sa sanlibutan sa Kanyang sarili sa pamamagitan ng pagsaksi ng Israel, na ganito nga, sa ilalim ng kanyang pagpapala, isang masaya, malusog, at banal na bayan. Ang ganitong bansa ay magpapakita ng pagpapalang kasama sa pagsunod sa kalooban ng Manlilikha. Ang karamihan sa lupa ay ilalapit sa pagsamba sa tunay na Diyos (Isaias 56:7). Kaya, ang atensyon ng sangkatauhan ay aakitin papunta sa Israel, sa kanilang Diyos, at sa Mesiyas, na lalabas mula sa kanilang kalagitnaan, ang Tagapagligtas ng sanlibutan.

“Ang mga anak ni Israel ay titira sa buong nasasakupan na itinakda ng Diyos sa kanila. Yaong mga bansa na nagtakwil sa pagsamba at paglilingkod sa tunay na Diyos ay palalayasin. Ngunit layunin ng Diyos na sa pamamagitan ng pagpapahayag ng Kanyang karakter sa pamamagitan ng Israel ang mga lalaki ay palalapitin sa Kanya. Sa buong mundo ang paanyaya ng ebanghelyo ay ipangangaral. Sa pamamagitan ng aral ng serbisyo ng pagsasakripisyo, si Cristo ay itatanghal sa harap ng mga bansa, at ang lahat na titingin sa kanya ay mabubuhay.”—Ellen G. White, CHRIST'S OBJECT LESSONS, p. 290.

`May nakikita ka bang pagkakapareho sa kung ano ang gusto ng Panginoon sa Israel at kung ano ang gusto Niya sa ating iglesya? Kung mayroon, ano ang mga pagkakaparehong iyon? Basahin ang 1 Pedro 2:9.`