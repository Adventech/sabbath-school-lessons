---
title:  Karagdagang Kaisipan
date:  02/04/2021
---

Ang Biblia ay nag-uumapaw sa panawagan sa mga makasalanan at tumalikod. Ihambing ang Awit 95:7, 8; Isaias 55:1, 2, 6, 7; Lucas 15:3-7; Lucas 19:10. Ano pa ang iba mong natuklasan?

Basahin sa mga sulat ni Ellen G. White na, “The Creation,” pp. 44-51; "The Temptation and Fall, pp. 52–62; at “The Plan of Redemption,” pp. 63–70, sa PATRIARCHS AND PROPHETS.

“Sa palagay ko'y may isang sermon ng ebanghelyo sa tatlong banal na salitang iyon habang ang mga ito'y tumatagos sa makapal na bahagi ng halamanan, at nakaaabot sa nanginginig na tainga ng mga takas—“Saan ka roon?' Ayaw ng Diyos na mawala ka; Siya'y dumating para hanapin ka, dahil di-maglalaon ay gusto Niyang dumating ang Persona ng Kanyang Anak, hindi lamang upang maghanap kundi iligtas ang mga taong ngayon ay naligaw." Charles Haddon Spurgeon, THE TREASURY OF THE BIBLE (Grand Rapids, MI: Zondervan Publishing House, 1962) Old Testament, vol. 1, p. 11.

**Mga Tanong Para sa Talakayan**:

`Sapagkat ang mabuti at nagmamalasakit na Diyos ay Siyang naghahanap sa sangkatauhan, paano tayo makatutugon sa mga pahayag ng pag-ibig ng Ama at ni Jesu-Cristo kahit na ngayon? Paano tayo inaasahan ng Panginoon na tumugon?`

`Paghambingin ang paglalarawan ng Biblia tungkol pagbagsak ng sangkatauhan mula sa mataas na lugar nang paglikha ng Diyos at pangangailangan ng pagtubos at sa teorya ng pag-unlad ng ebolusyon. Alin ang naghahandog ng higit na pag-asa, at bakit?`

`Gaano kahalaga ang may pagmamahal na relasyon para sa kaligayahan ng tao? Bakit ang sumasaganang relasyon sa Diyos ang kailangan sa ganitong relasyon? Pag-usapan ang isang mabuting relasyon ng tao sa mga kasama sa ganitong uri ng pakikipag-ugnayan (magulang sa anak, kaibigan sa kaibigan, asawang lalaki sa asawang babae, nagpapatrabaho sa empleyado, atbp.)`

**Buod**: Nilalang tayo ng Diyos ayon sa kanyang sariling larawan upang umiral ang isang may pagmamahal na pagsasama sa pagitan Niya at natin. Bagaman sinira ng pagpasok ng kasalanan ang orihinal na pagsasama, sinisikap ng Diyos na ibalik ang relasyong ito sa pamamagitan ng panukala ng pagtubos. Bilang mga umaasang nilikha, ang buhay natin ay magkakaroon lang ng tunay na kahulugan at linaw kapag pumasok tayo sa pakikisama sa ating Manlilikha.