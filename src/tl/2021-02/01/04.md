---
title:  'Magkasama ang Diyos at ang Sangkatauhan (Genesis 1:28, 29)'
date:  30/03/2021
---

Pansinin ang unang sinalita ng Diyos sa sangkatauhan, sa paraang lumabas ito sa Kasulatan. Ipinaalam Niya sa kanila na sila'y may kakayahang magkaanak, na magparami ng kanilang lahi. Sinabi rin Niya sa kanila ang sanlibutan mismo, sa paglalang, at sinabi Niyang magtanim, supilin, at pagdalubhasaan ito. Itinuro rin Niya ang mga halaman na puwede nilang kainin. Sa maikling salita, ayon sa Biblia, ang unang mga salita ng Diyos sa lalaki at babae ay direktang tumutukoy sa kanilang pakikitungo at relasyon sa pisikal na mundo.

`Ano ang sinasabi sa atin ng Genesis 1:28, 29 kung paano tinitingnan ng Diyos ang pisikal na mundo? Ipinapahiwatig ba nito na mayroong isang masamang bagay sa mga materyal na bagay at sa ating pagkakaroon ng kasayahan sa mga ito? Anong mga liksyon ang matututuhan natin mula sa mga unang pangyayaring ito ng kasaysayan ng tao kung paano tayo makikitungo sa mismong nilikha?`

Sa mga salitang ito, ang Diyos rin ang unang humakbang patungo sa pakikipagrelasyon sa sangkatauhan. Nakipag-usap siya sa kanila, binigyan sila ng utos, at sinabihan sila kung ano ang dapat na gawin. Mayroong responsibilidad na ipinapakita rito. Sinabihan sila ng Diyos na pamunuan ang kahanga-hangang nilikhang ito na Siya mismo ang gumawa.

`Sinabi ng Genesis 1:28 na pinagpala ng Diyos sina Adan at Eva. Ano ang kahulugan nito? Anong uri ng relasyon ang ipinapahiwatig sa pagitan nila at ng Diyos?`

Kinausap ng Diyos sina Adan at Eva bilang matatalinong nilalang na maaaring tumugon sa Kanyang kabaitan at pumasok sa isang pakikipag-usap at pakikisama sa Kanya. Bilang mga nilikhang-anak, umaasa rin sina Adan at Eva sa pagpapala at pangangalaga ng Manlilikha-na-Ama. Ipinagkaloob Niya ang lahat ng kanilang kailangan. Wala silang ginawang anuman para maging dahilan para tumanggap ng mga ibinigay Niya. Sila lamang ay lubos na tagatanggap ng isang bagay na hindi sila karapat-dapat.

`Kapag binabasa natin ang tungkol sa paglalang ng lalaki at babae, makikita natin ang mga elemento, bago magkasala, ng uri ng relasyon na gusto ng Diyos na magkaroon tayo ngayon sa Kanya, matapos magkasala. Pag-aralang muli ang liksyon ngayon at tingnan kung ano ang pagkakahawig ang makikita mong makatutulong sa atin na maunawaan kung paano tayo makikiugnay sa Kanya kahit na sa ating nagkasalang katayuan.`