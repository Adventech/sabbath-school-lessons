---
title:  Pagputol sa Ugnayan
date:  01/04/2021
---

`Nakahilig tayong maniwala sa mga taong kilala natin at likas na hindi nagtitiwala sa mga hindi natin kilala. Natural lang na hindi magtiwala si Eva kay Satanas. Higit pa rito, anumang direktang pag-atake laban sa Diyos ay mag-udyok sa kanya na dumipensa. Anong mga hakbang, kung gayon, ang ginawa ni Satanas para lampasan ang natural na pagtatanggol ni Eva? (Genesis 3:1-6).`

“Nakakapanlumo man ang pagkabigo ni Eva at puno ng kasawian ang hinaharap ng sangkatauhan, ang kanyang pagpili ay hindi na kailangang kasama ang lahi bilang parusa para sa kanyang pagsuway. Ang sinadyang pagpili ni Adan, sa lubos na pagkaunawa sa isang lantad na utos ng Diyos—kaysa sa kanya [Eva)—ang naging dahilan kung bakit di-maiiwasang nakapasok ang kasalanan at kamatayan sa sangkatauhan. Si Eva ay dinaya; Adan ay hindi.”—THE SDA BIBLE COMMENTARY, vol. 1, p. 231.

Bilang bunga ng tahasang pagsuway na ito at pagwawalang-bahala sa uto ng Diyos, ang relasyon sa pagitan ng Diyos at ng sangkatauhan ay nasira na ngayon. Binago ito mula sa isang harapang pakikipag-ugnayan sa Diyos tungo sa pagtakas dahil sa takot sa Kanyang presensya (Genesis 3:8-10). Ang paglayo at paghihiwalay ang pumalit sa pakikisama at pakikipag-usap. Lumabas ang kasalanan, at sumunod ang lahat na pangit na resulta. Malibang gumawa ng isang bagay, ang sangkatauhan ay patungo sa walang hanggang kapahamakan.

`Sa gitna ng trahedyang ito, anong mga salita ng pag-asa at pangako ang sinalita ng Diyos? (Tingnan ang Genesis 3:15.)`

Ang nakagugulat na salita ng propesiya tungkol sa pag-asa ng isang makalangit na pinahintulutang labanan sa pagitan ng ahas at ng babae, sa pagitan ng kanyang Binhi at sa kanyang binhi. Ito'y nagtapos sa isang matagumpay na pagpapakita ng isang kinatawang Anak ng binhi ng babaing nagbigay ng nakamamatay na palo sa ulo ni Satanas, habang ang magagawa lamang niya'y saktan ang bukung-bukong ng Mesiyas.

Sa kanilang lubos na kawalan ng kakayahan, sina Adan at Eva ay nakakuha ng pag-asa mula sa pangako tungkol sa Mesiyas, ang pag-asang magbabago sa kanilang pagkabuhay, sapagkat ang pag-asang ito'y bigay at sinuportahan ng Diyos. Ang pangakong ito ng Mesiyas at ng panghuling tagumpay, kahit na hindi malinaw na sinabi noong panahong iyon, ay nag-alis ng kalungkutan na dulot ng pagkakasala sa kanila.

`Basahin ang Genesis 3:9, dito sinabi ng Diyos kina Adan at Eva, "Saan kayo naroroon?” Siyempre, alam ng Diyos kung nasaan sila. Ang kanyang salita, sa halip na puno ng paninisi, ay mag-aakay sa nakadarama ng kasalanan na sangkatauhan pabalik sa Kanya. Sa maikling salita, ang mga unang salita ng Diyos sa nagkasalang tao ay dumating na may dalang pag-asa ng biyaya at awa. Sa anong mga paraan makikita natin, kahit na ngayon, na naghahanap ang Diyos na tawagin tayo sa Kanyang awa at biyaya.`