---
title:  'Ayon sa Larawan ng Manlilikha (Genesis 1:27)'
date:  29/03/2021
---

**Sinasabi ng Biblia na nilalang ng Diyos ang sangkatauhan-lalaki at babae—“ayon sa Kanyang larawan” (Genesis 1:27). Gamitin ang ideyang ito sa pagsagot sa mga sumusunod na tanong**:

`1. Ano ang kahulugan na nilikha tayo ayon sa Kanyang sariling larawan? Sa anong mga paraan tayo ay nasa “Kanyang sariling larawan”?`

`2. Ayon sa ulat ng Genesis, mayroon pa bang ibang nilalang ang Panginoon na “ayon sa Kanyang sariling larawan” maliban sa tao? Kung wala, ano ang sinasabi nito tungkol sa ating natatanging katayuan, kung ikukumpara sa iba pang nilikha sa lupa? Anong liksyon ang makukuha natin mula sa paghahambing na ito?`

`3.Ano pa ang ibang matatagpuan sa ulat ng paglalang sa sangkatauhan na naghihiwalay sa lahi [natin] at sa iba pang bagay na nilikha ng Panginoon? (Tingnan ang Genesis 2:7, 18–25.)`

Bagaman dapat tayong magsalita ng tungkol sa Diyos sa terminolohiya ng tao, hindi natin dapat kalimutan na Siya'y isang espirituwal na Persona (Juan 4:24) na nag-aangkin ng mga katangian ng Diyos. Ang lahat ng masasabi natin ay sa ating pisikal, mental, at espirituwal na likas, ating pinagbubulay-bulayan sa ilang paraan ang ating makalangit na Manlilikha, gaano man karami ang natitira pang tungkol sa kanya na nananatili pa, para sa atin lamang, na natatakpan ng

misteryo. Gayunman, idiniin ng Biblia ang espirituwal at mental na aspekto ng ating isipan. Ang mga aspektong ito'y puwede nating paunlarin at pagbutihin. Ang pagiging kakaiba ng isipan ng sangkatauhan [ang dahilan] para maging posible ang isang nagpapalusog na relasyon sa Diyos, isang bagay na parang hindi kayang gawin ng iba pang mga nilalang ng Diyos sa sanlibutan.

Pansinin din, ang natatanging kuwento kung paano nilikha ng Diyos ang babae, ang lalaki at babae ay magkasama sa kahanga-hangang pribilehiyo na lalangin sa larawan ng Diyos. Sa kanilang paglalang, walang anumang bahid ng pagiging mababa ng isa sa isa. Ang Diyos mismo ang gumawa sa kanila sa magkaparehong materyal. Nilikha sila ng Diyos sa simula pa na magkapantay at inilagak sila sa isang espesyal na kaugnayan sa Kanya. Ang dalawa ay mayroong magkaparehong pagkakataon na paunlarin ang ibinigay sa kanila ng Diyos na mga katangian sa isang paraan na magbibigay ng kaluwalhatian sa Kanya.

“Ang Diyos mismo ang nagbigay kay Adan ng kasama. Nagkaloob Siya ng ‘isang katuwang para sa kanya’ — isang katulong na kapareho niya—isang angkop na maging katambal niya, at isang makakasama niya sa pag-ibig at pakikiramay. Si Eva ay nilikha mula sa tadyang na kinuha sa gilid ni Adan, na nagsasaad na hindi pangungunahan ni Eva si Adan bilang ulo, o yurakan man ni Adan ng paa bilang isang mababa si Eva, kundi para tumayo sa kanyang tabi bilang kapantay, na dapat niyang mahalin at ingatan.”—Ellen G. White, PATRIARCHS AND PROPHETS, p. 46.