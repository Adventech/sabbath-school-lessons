---
title:  Karagdagang Kaisipan
date:  09/04/2021
---

Basahin ang mga sulat ni Ellen G. White na, "Abraham in Canaan," pp. 132-138, sa PATRIARCHS AND PROPHETS, Prophets of God Helping Them," pp. 569-571, sa PROPHETS AND KINGS.

“Ang pamatok na nagtatali sa paglilingkod ay ang kautusan ng Diyos. Ang dakilang kautusan ng pag-ibig na inihayag sa Eden, ipinahayag sa Sinai, at ang bagong tipan na isinulat sa puso, ang siyang nagtatali ng mga taong manggagawa sa kalooban ng Diyos. Kung hahayaan tayong sundin ang ating mga sariling hilig, na lumakad lamang kung saan tayo dadalhin ng ating kalooban, tayo’y babagsak na maging kasamahan ni Satanas at magkakaroon ng kanyang mga katangian. Kaya ikinulong tayo ng Diyos sa Kanyang kalooban, na mataas, marangal, at nakapag-aangat. Ninanais Niyang matiyaga at matalino nating gawin ang mga katungkulan ng paglilingkod. Ang pamatok ng paglilingkod na mismong tiniis ni Cristo sa Kanyang pagkatao. Sinabi Niya,  “Kinaluluguran kong sundin ang iyong kalooban, O Diyos ko; ang iyong kautusan ay nasa loob ng aking puso?” Awit 40:8. ‘Sapagkat ako'y bumaba mula sa langit hindi upang gawin ko ang aking sariling kalooban kundi ang kalooban ng nagsugo sa akin' (Juan 6:38). Pag-ibig sa Diyos, sigasig para sa kanyang kaluwalhatian, at pagmamahal para sa nagkasalang sangkatauhan ang nagdala kay Jesus sa lupa para magdusa at mamatay. Ito ang kapangyarihang namumuno sa Kanyang buhay. Ito ang prinsipyong iniuutos Niyang tanggapin natin.”—Ellen G. White, THE DESIRE OF AGES, pp. 329, 330.

**Mga Tanong Para sa Talakayan**:

`Ang tipan ba ng Diyos kina Noe, Abram, Moises, at sa atin ay isang pagpapatuloy ng Kanyang tipan kay Adan, o ito ba ay isang bagong tipan? (Ihambing ang Genesis 3:15; Genesis 22:18; at Galacia 3:8, 16.)`

`Bakit napakahalaga ng personal at pang-relasyong aspekto ng tipan? Sa ibang salita, maaari kang magkaroon ng isang kasunduang may legal na bisa, isang “tipan,” sa isang tao, na walang anumang malapit, at personal na pakikitungo. Ang gayong uri ng kaayusan ay hindi, gayunman, ang hinahangad ng Panginoon sa Kanyang pakikipagtipan sa Kanyang bayan. Bakit ganito ito? Pag-usapan.`

`Sa anong mga paraan na ang pag-aasawa ay isang magandang analohiya para sa tipan? Sa anong mga paraan kinukulang ang analohiya ng pag-aasawa bilang paghahambing sa kasal?`

**Buod**: Sinira ng pagpasok ng kasalanan ang relasyon na orihinal na itinatag ng Manlilikha sa sambahayan ng tao sa pamamagitan ng ating unang magulang. Ngayon hinahanap ng Diyos na muling itatag ang kaparehong nagmamahal na relasyon sa pamamagitan ng isang tipan. Ang tipan na ito'y nagpapahiwatig ng isang natatalagang relasyon sa pagitan ng Diyos at natin (tulad sa isang tali ng kasal) at isang kaayusan para iligtas tayo at dalhin tayo sa pakikiisa sa Manlilikha nito. Ang Diyos mismo, na hinimok ng Kanyang dakilang pag-ibig para sa atin, ang siyang nagsimula ng relasyon sa pakikipagtipan. Sa pamamagitan ng mabiyayang mga pangako at mabiyayang mga gawa, sinusuyo Niya tayong lumapit upang makiisa sa Kanya.