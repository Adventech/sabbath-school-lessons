---
title:  Ang Pakikipagtipan kay Moises
date:  07/04/2021
---

**Basahin ang Exodo 6:1–8 at sagutin ang mga tanong na ito**:

`1. Anong tipan ang sinasabi ng Diyos dito? (Tingnan ang Genesis 12:1–3.)`

`2. Sa Kanyang panig, paano magiging katuparan ang Exodo sa mga pangako sa pakikipagtipan?`

`3. Anong pagkakapareho ang maaari mong makita sa pagitan ng ipinangako ng Diyos dito sa bayan at sa Kanyang ipinangako kay Noe bago ang Baha?`

Matapos ang Exodo, tumanggap ang mga anak ni Israel ng tipan sa Sinai, na ibinigay ayon sa konteksto ng pagtubos mula sa pagkaalipin (Exodo 20:2) at naglalaman ng probisyon ng Diyos sa handog para sa pagtubos at sa pagpapatawad ng kasalanan. Samakatuwid, gaya ng lahat ng mga tipan, ito'y isang tipan ng biyaya, biyaya ng Diyos na ipinagkaloob sa Kanyang bayan.

Sa maraming paraan, inulit ng tipan na ito ang mga pangunahing pagdidiin sa tipan kay Abraham:

1. Ito'y isang espesyal na relasyon ng Diyos sa Kanyang bayan (ihambing ang Genesis 17:7, 8 sa Exodo 19:5, 6).
2. Sila'y magiging isang dakilang bansa (ihambing ang Genesis 12:2 sa Exodo 19:6).
3. Kinakailangan ang pagsunod (ihambing ang Genesis 17:9-14 at Genesis 22:16–18 sa Exodo 19:5).

“Pansinin ang pagkakasunud-sunod dito: iniligtas muna ng Diyos ang Israel pagkatapos ay ibinigay sa kanila ang kautusan upang sundin. Ganito ang pagkakasunud-sunod ay kapareho rin sa ilalim ng ebanghelyo. Una muna tayong inililigtas ni Cristo mula sa kasalanan (tingnan ang Juan 1:29; 1 Corinto 15:3; Galacia 1:4), pagkatapos ay isinakabuhayan ang kanyang kautusan sa loob natin (Galacia 2:20; Roma 4:25; 8:1-3; 1 Pedro 2:24).”-THE SDA BIBLE COMMENTARY, vol. 1, p. 602.

`Basahin ang Exodo 6:7. Ano ang isang bagay na dumarating sa unang hahagi, kung saan sinasabi ng Panginoon na sila'y Kanyang magiging bayan at Siya'y magiging kanilang Diyos? Pansinin ang proseso doon. Sila'y magiging isang bagay sa Diyos at ang Diyos ay magiging isang bagay sa kanila. Hindi lamang gusto ng Diyos na mapalapit sa kanila sa isang espesyal na paraan; gusto Niyang mapalapit rin tayo sa Kanya sa isang espesyal na paraan. Hindi ba gusto rin ng Panginoon ang ganitong uri ng relasyon sa atin ngayon? Hindi ba ipinapakita nang unang bahagi ng Exodo 6:7 ang iyong relasyon sa Panginoon, o ikaw ba ay isang tao na ang pangalan ay basta nakalista sa mga aklat ng iglesya? Kung ang iyong sagot sa unang bahagi ng tanong ay oo, ibigay ang dahilan kung bakit.`