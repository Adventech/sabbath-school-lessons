---
title:  'Ang Bagong Tipan (Jeremias 31:31–33)'
date:  08/04/2021
---

Sa mga talatang ito unang binabanggit ng Lumang Tipan ang tinutukoy na “bagong tipan.” Ito'y nanatili ayon sa konteksto ng pagbabalik ng Israel mula sa pagkatapon, at ito'y nagsasalita tungkol sa mga pagpapalang tatanggapin nila sa Diyos.

Muli, tulad sa iba pang mga pagkakataon, ang Diyos ang nagpapasimula ng tipan, at ang Diyos din ang magsasakatuparan nito sa pamamagitan ng Kanyang biyaya.

Pansinin din ang wika roon. Tinukoy ng Diyos ang kanyang sarili bilang asawang lalaki sa kanila; nagsalita Siya tungkol sa pagsulat ng Kanyang kautusan sa kanilang mga puso; at, sa paggamit ng wika mula sa tipan ni Abraham, sinasabi Niyang Siya'y magiging Diyos nila, at sila'y magiging Kanyang bayan. Kaya, tulad ng dati, ang tipan ay hindi lamang basta kasunduang may legal na bisa, gaya ng mga korte ng batas ngayon. Ito'y may kaugnayan sa bagay na mas higit pa.

`Basahin ang Jeremias 31:33. Ihambing ito sa Exodo 6:7, anong detalye ang bahagi ng tipan na ginawa sa Israel. Muli, ano ang pangunahing elemento ang makikita rito? Ano ang gusto ng Diyos sa Kanyang bayan?`

`Basahin ang Jeremias 31:34. Ihambing ang sinasabi roon sa Juan 17:3. Ano ang pangunahing bagay na ginagawa ng Panginoon na nagtatatag ng pundasyon para sa relasyong ito?`

Sa Jeremias 31:31–34, makikita natin ang mga elemento ng biyaya at pagsunod, gaya rin ng mga naunang tipan. Patatawarin ng Diyos ang kanilang mga kasalanan, papasok ang Diyos sa pakikipagrelasyon sa kanila, at ipagkakaloob ng Diyos ang Kanyang biyaya sa kanilang mga buhay. Bilang resulta, talagang sumunod sa kanya ang bayan, hindi sa ilang paulit-ulit at wala sa loob na paraan, kundi dahil lamang nakikilala nila Siya, dahil iniibig nila Siya, at dahil nais nilang paglingkuran Siya. Nakukuha nito ang pinakadiwa ng relasyon sa tipan na hinahangad ng Diyos sa Kanyang bayan.

`Paano mo nauunawaan ang ideyang ito ng kautusan bilang naisulat sa ating mga puso? Ipinapahiwatig ba nito na ang kautusan ay sub-hetibo at personal, isang bagay na dapat ipaliwanag at isinasakabuhayan ayon sa indibidwal na katayuan ng ating mga puso? O may iba pa ba itong kahulugan? Kung mayroon nga, ano iyon?`