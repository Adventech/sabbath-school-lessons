---
title:  Ang Tipan kay Noe
date:  05/04/2021
---

**Ngunit itatatag ko ang aking tipan sa iyo. Ikaw ay sasakay sa daong, ikaw, ang iyong mga anak na lalaki, ang iyong asawa, at ang mga asawa ng iyong mga anak na kasama mo (Genesis 6:18).**

Sa talata sa itaas unang lumabas ang salitang tipan sa Biblia, at, sa kontekstong ito. Kasasabi pa lamang ng Diyos kay Noe ang tungkol sa Kanyang desisyon na wawasakin ang sanlibutan dahil sa malubha at nagpapatuloy na pagkalat ng kasalanan. Bagaman darating ang pagkawasak na ito sa pamamagitan ng pansanlibutang baha, hindi itinatakwil ng Diyos ang sanlibutang Kanyang nilikha. Patuloy Niyang iniaalay ang relasyon sa tipang ito na unang ipinatupad matapos ang Pagkakasala. Ang dibinong “Ako” na naghahandog ng tipan ay Siya rin mismong pundasyon ng kaligtasan ni Noe. Bilang isang Diyos na tumutupad ng tipan, ipinangako ng Panginoon na ingatan ang mga miyembro ng pamilya na may handang mamuhay sa isang natatalagang relasyon sa Kanya, isa na nagbunga sa pagsunod.

`Ang pakikipagtipan ba kay Noe ay para sa isang panig lamang? Tandaan na ang ideya tungkol sa tipan ay nagpapahiwatig nang higit pa sa isang partido. Mayroon bang dapat isagawa ni Noe sa panig niya? Anong liksyon ang naroon para sa atin bilang sagot sa mga tanong na ito?`

Sinasabi ng Diyos kay Noe na magkakaroon ng isang baha at mawawasak ang sanlibutan. Ngunit nakipagkasundo ang Diyos sa kanya kung saan ipinangako Niyang iligtas si Noe at ang kanyang pamilya. Dahil ditto ang pakikipagsapalaran ay napakataas, sapagkat kung hindi gagawin ng Diyos ang Kanyang bahagi sa pangako, ano pa man ang gawin ni Noe, siya’y mapapahamak kasama ng natitirang bahagi ng sanlibutan.

Sinabi ng Diyos na gagawa Siya ng isang “tipan” kay Noe. Ang salita ay nagpapahiwatig ng isang layunin na igalang ang sinasabi kung ano ang sinasabi ng isa na kanyang gagawin. Ito'y hindi ilang kakatuwang pagsasalita. Ang salita mismo ay puno ng pagtatalaga. Ipalagay na sinabi ng Diyos “Tingnan mo, ang mundo ay magtatapos sa pamamagitan ng isang nakatatakot na baha, at maaari kitang iligtas, o maaaring hindi. Samantala, gawin mo ito at ito at ito, at pagkatapos ay makikita natin kung ano ang mangyayari, ngunit hindi ako nagbibigay ng garantiya.” Ang ganitong pananalita ay hindi dumarating sa katiyakan at pangako na matatagpuan sa mismong salitang tipan.

`May ilang tao na nakipagtalo na ang baha sa panahon ni Noe ay hindi pansanlibutan kundi isang lokal na baha lamang. Kung gayon nga, sa teksto ng ipinapangako ng Diyos sa Genesis 9:15 (tingnan ang Isaias 54:9), sa tuwing mangyayari ang lokal na baha (at tila nangyayari naman ito palagi), nasisira ang pangakong tipan ng Diyos. Sa kabaligtaran, ang katunayang hindi na nagkaroon ng pansanlibutang baha ay nagpapatunay ng kabisaan ng pangakong tipan ng Diyos. Sa maikling salita, ano ang sinasabi nito sa atin tungkol sa kung paano natin pagtitiwalaan ang kanyang mga pangako?`