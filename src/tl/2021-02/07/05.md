---
title:  Ang Diyos at ang Israel
date:  12/05/2021
---

**“Kaya't ngayon, kung tunay na inyong susundin ang aking tinig at tutuparin ang aking tipan, kayo ay magiging aking sariling pag-aari na higit sa lahat ng bayan; sapagkat ang buong daigdig ay akin. Sa akin kayo ay magiging isang kaharian ng pari at isang banal na bansa. Ito ang mga salitang sasabihin mo sa mga anak ni Israel” (Exodo 19:5, 6).**

Sa mga talatang ito ang Panginoon ay nag-aalok ng Kanyang tipan sa mga anak ni Israel. Bagaman sa isang banda ang Panginoon ay tumawag sa kanila, ang panawagang iyon ay hindi awtomatikong ipinagkakaloob sa kanila habang wala silang pagpili. Kailangan silang makiisa. Kahit na ang pagliligtas mula sa Ehipto ay nangailangan ng pakikiisa nila. Kung hindi nila gagawin ang sinabi ng Panginoon (gaya ng paglalagay ng dugo sa pintuan), hindi sila puwedeng iligtas. Ganyan kasimple ito.

Dito rin, ay hindi sinasabi ng Panginoon sa kanila na, “Gustuhin ninyo man o hindi, magiging isang natatanging kayamanan kayo sa Akin at isang bayan ng mga saserdote.” Hindi ganoon iyon, at hindi ito ang sinasabi ng talata.

`Basahin ang Exodus 19:5, 6, na sinipi sa itaas. Paano mo uunawain ang sinabi ng Panginoon ayon sa konteksto ng kaligtasan sa pamamagitan ng pananampalataya? Ang utos ba roon na sumunod sa Panginoon ay nagpapawalang-bisa sa konsepto ng kaligtasan sa pamamagitan ng biyaya? Paano nakatutulong sa iyo ang mga sumusunod na talata para maunawaan ang sagot? Roma 3:19-24; Roma 6:1, 2; Roma 7:7; Apocalipsis 14:12.`

"Hindi natin natatamo ang kaligtasan sa pamamagitan ng ating pagsunod, sapagkat ang kaligtasan ay isang libreng kaloob ng Diyos, na tatanggapin sa pamamagitan ng pananampalataya. Ngunit ang pagsunod ay bunga ng pananampalataya.”—Ellen G. White, STEPS TO CHRIST, p. 61.

Isipin kung ano ang handang gawin ng Panginoon para sa bansang Israel: hindi lang may kababalaghan Niyang iniligtas sila mula sa pagkaalipin sa Ehipto, ngunit gusto Niyang gawin silang mga saserdote. Kung ibabatay ang kanilang relasyon sa kanya ayon sa kanyang (sa pansamantala gaya ng pagkaalipin sa Ehipto, at sa pangwalang-hanggan din), sinikap ng Panginoon na itaas sila sa espirituwal, intelektuwal, at moral na antas na dahilan upang hangaan sila ng matandang sanlibutan. Ang lahat para sa layunin na gamitin sila na ipangaral ang ebanghelyo sa mga bansa. Bilang tugon, ang dapat lang nilang gawin ay sumunod.

`Sa anong mga paraan na ang ating personal, at isahang karanasan sa Panginoon ay mahayag ang kaparehong prinsipyong makikita sa ating pag-aaral sa araw na ito?`