---
title:  Ang Modelo ng Kaligtasan
date:  10/05/2021
---

**“ ‘Kaya't sabihin mo sa mga anak ni Israel, “Ako ang Panginoon at aking ilalabas kayo sa ilalim ng mga pasanin ng mga Ehipcio, at aking hahanguin kayo sa pagkaalipin sa kanila, at aking tutubusin kayo na may nakaunat na kamay at may mga dakilang kahatulan. Kayo'y aking aariing aking bayan at ako'y magiging Diyos ninyo at inyong malalaman na ako'y Panginoon ninyong Diyos na nagpalaya sa inyo sa pagpapahirap ng mga Ehipcio” ’ ” (Exodo 6:6, 7).**

`Tingnan ang mga talata sa itaas: Anong prinsipyo ang makikita sa kanila, gaya ng dati, tungkol sa katungkulan ng Diyos tungkol sa sangkatauhan sa relasyon ng tipan (pagtuunan kung gaano kadalas na ang salitang ako ay makikita sa mga talatang ito)?`

Ang pagliligtas sa Israel mula sa pagkaalipin ng mga Ehipcio at ang kaligtasan ni Noe at ang kanyang sambahayan mula sa baha ay ang dalawang kilalang nagliligtas na mga pangyayari sa mga sinulat ni Moises. Ang dalawa ay nagbibigay ng mga pananaw sa siyensya ng kaligtasan. Ngunit ang mismong pangyayari sa Exodo ang nagbibigay ng pangunahing modelo.

Nang sabihin ng Diyos sa Israel (sa pamamagitan ni Moises) na “Aking tutubusin kayo” (Exodo 6:6, may kasamang pagdidiin), literal na sinasabi Niyang “Ako ang kikilos bilang manunubos-na-kamag-anak o go’el.

“Ang salitang tinubos sa talatang 6 [sa Exodo 6] ay tumutukoy sa isang miyembro ng pamilyang binibiling muli o tinutubos ang isang miyembro ng pamilya, lalo na kapag ang miyembrong ito'y naging alipin dahil sa utang o malapit ng maging alipin. Marahil ang Israel ay walang kamag-anak sa lupa para tubusin ito, ngunit ang Diyos ngayon ang kanyang kamag-anak, ang manunubos-na-kamag-anak.”—Bernard L. Ramm, His WAY OUT (Glenda CA: Regal Books Division, G/L Publications, 1974), p. 50.

Paano mo mauunawaan ang pananaw na ang Diyos ay tinutubos o binibiling muli, ang Kanyang bayan mula sa pagkaalipin? Ano ang presyo na dapat na bayaran? Ano ang sinasabi nito tungkol sa halaga natin? (Tingnan ang Marcos 10:45; 1 Timoteo 2:6; Apocalipsis 5:9.).

Sa Exodo 3:8, sinasabi ng Diyos na Siya'y “bababa” para iligtas ang Israel. Ito ang karaniwang pandiwa ng Hebreo para sa pakikipag-ugnayan ng Diyos sa sangkatauhan, ang Diyos ay nasa langit, at tayo'y nasa lupa, at tanging ang pagbaba ng Diyos sa lupa para tayo'y Kanyang tubusin. Sa tunay na pananaw ng isipan, maaari lamang tayong matutubos sa pamamagitan lamang ng pagbaba ni Jesus, nabuhay, nagdusa, namatay, at nabuhay na mag-uli para sa atin. “At naging tao ang Salita at tumahang kasama namin” (Juan 1:14) ay isa pang paraan sa pagsasabing bumaba ang Diyos upang iligtas tayo.