---
title:  Tipan sa Sinai
date:  08/05/2021
---

### Basahin Para sa Pag-aaral sa Linggong Ito
Deuteronomio 1:29–31; Hosea 11:1; Apocalipsis 5:9; Deuteronomio 29:10–13; Exodo 19:5, 6; Roma 6:1, 2; Apocalipsis 14:12; Roma 10:3.

> <p>Talatang Sauluhin</p>
> "Inyong nakita ang aking ginawa sa mga Ehipcio, at kung paano ko kayo dinala sa mga pakpak ng agila, at kayo'y inilapit sa akin” (Exodo 19:4).

Isang maliit na bata, isa sa pitong anak, ay naaksidente at dinala sa isang ospital. Sa kanilang tahanan ay walang sapat para sa lahat ng bagay. Siya kailanman ay hindi magkaroon nang higit sa isang bahagi ng isang baso ng gatas. Kung ang baso ay puno, ito'y pinaghahatian ng dalawang bata, at sinuman ang maunang uminom ay dapat na maging maingat na huwag lumampas sa pag-inom. Matapos maging komportable ng maliit na bata sa ospital, dinalhan siya ng nars ng isang malaking baso ng gatas. Tiningnan niya itong sandali na may pagkatakam at pagkatapos, dahil sa alaala ng kakulangan sa bahay, ay nagtanong, ‘Gaano karami ang iinumin ko?' Ang nars, na may matang nagniningning at may parang bara sa kanyang lalamunan ay nagsabi "Inumin mong lahat iyan anak, inumin mong lahat!'”—H. M. S. Richards, “Free Grace," VOICE OF PROPHECY News, June 1930, p. 4.

Tulad ng batang ito, isang pribilehiyo para sa matandang Israel, at gaya rin sa atin, na uminom nang malalim mula sa mga bukal ng kaligtasan. Ang kaligtasan ng Israel mula sa daang taon ng pagkaalipin at pagdurusa ay kahanga-hangang pagpapakita ng biyaya ng Diyos. Katulad din nito, ang biyaya ng langit ay kasama sa pagpapalaya sa atin mula sa kasalanan.

Ang Sanlinggo sa Isang Sulyap: Anong tanda ang ginamit ng Panginoon para ipaliwanag ang Kanyang relasyon sa Israel? Sa anong paraan ang mga kuwento ng Exodo at Sinai ay kahalintulad sa personal na kaligtasan? Ano ang gawain ng kautusan sa tipan sa Sinai?