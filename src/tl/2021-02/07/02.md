---
title:  Sa mga Pakpak ng Agila
date:  09/05/2021
---

Bilang isang bayan, ang Israel ay nahaluan ng paganismo ng Ehipto sa loob ng mahaba at mahirap na mga siglo, isang karanasan na walang dudang nagpalabo ng kaalaman sa Diyos, sa Kanyang kalooban, at sa Kanyang kabutihan. hvan ang Israel

Paano muling mapababalik ng Panginoon sila sa Kanya?

Sa pasimula, Kanyang ipapakita ang kadalisayan ng kanyang pag-ibig sa Israel, at ginawa Niya ito sa pamamagitan ng mga dakilang pagkilos para sa pagliligtas. Kanyang pinasisimulang ligawan ang bansa tungo sa isang may pagmamahal na tugon sa kanyang inihahandog na tipan. Una munang pinaalalahanan ng Diyos ang bansa tungkol sa Kanyang mabiyayang pagkilos para sa kanilang kabutihan sa Sinai.

**Anong dalawang ilustrasyon ang naglalarawan ng paraan na kung saan ang Panginoon ay dinala ang Israel mula sa Ehipto patungo sa Sinai?**

`Exodo 19:4, Deuteronomio 32:10-12`

`Deuteronomio 1:29-31; Hoseas 11:1`

Ano ang ituturo ng mga ilustrasyong ito sa Israel (at sa atin) tungkol sa likas ng saloobin ng Diyos para sa Kanyang bayan?

Ipinapakita ng mga ilustrasyon na lubos na nalalaman ng ating Diyos ang ating walang kakayahan. Basahin ang Awit 103:13, 14. Sa dalawang sagisag na agila at ang magulang na karga ang kanyang anak, mauunawaan natin ang pag-aalaga ng Diyos para sa ating kabutihan. Ang magiliw, umaalalay, nag-iingat, at nagpapalakas ng loob, ang Kanyang kagustuhan ay dalhin tayo sa isang kawalan-ng-kakulangan sa buhay.

“Ang agila ay kilala sa kanyang pagsusumakit para sa kanyang inakay. Ito rin ay naninirahan sa mga tuktok ng bundok. Sa pagtuturo na lumipad sa inakay nito, isinasakay niya ang mga ito sa kanyang likod sa mga mataas na lugar na tumutunghay sa kapatagan ng Sinai, at pagkatapos ay ihuhulog sila sa kalaliman. Kung ang inakay ay napakabata pa at masyadong takot na lumipad, ang amang agila ay lilipad sa ilalim nito para sambutin ito sa kanyang likod, at muling lilipad pabalik sa pugad sa matarik na bato sa itaas at ito, sabi ng tinig ng Diyos, ay ‘kung paano kita inilabas sa Ehipto para sa aking sarili.’ ” — George A. F. Knight, THEOLOGY OF NARRATION (Grand Rapids, MI: William B. Eerdmans Publishing Company, 1976), p. 128.

`Paghambingin ang interes ng Diyos sa atin at ang interes natin sa isa't? Paano makaaapekto ang kanyang pag-aalala sa atin sa ating pag-aalala sa iba?`

`Base sa ating personal na karanasan, anong mga paglalarawan ang maiisip mo upang ipaliwanag ang di-makasariling interes ng Diyos sa atin? Mula sa iyong karanasan, gumawa ka ng sarili mong mga simbolo; kumuha ka rin mula sa kultura na iyong tinitirahan. Ibahagi mo ang mga ito sa klase.`