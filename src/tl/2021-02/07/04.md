---
title:  Ang Tipan sa Sinai
date:  11/05/2021
---

Ang aklat ng Exodo ay tumatawag sa pansin ng mambabasa sa tatlong nangunahing pangyayari. Tulad ng tatlong bundok, ang Exodo mismo, ang pagtatag ng tipan at pagtatayo ng tabernakulong santuwaryo ay tumaas sa ibabaw ng mga paanan ng bulubundukin nang mas mababang pangyayari. Ang pagtatatag ng tipan na naitala sa Exodo 19 hanggang 24, ang Bundok ng Everest para sa tatlo. Isang maikling balangkas ng Exodo 19 hanggang 24 ay nagpapakita ng pagkakasunud-sunod at relasyon ng mga pangyayari.

**Kahit na wala kang panahon para basahin ang mga talatang nakalista sa ibaba, pagtuunan ng pansin ang pagkakasunud-sunod ng mga pangyayari**:

1. Ang pagdating at pagtira ng Israel sa Sinai matapos ang pagliligtas ng Panginoon (Exodo 19:1, 2).
2. Ang pag-alok ng Diyos ng isang Tipan sa Israel (Exodo 19:3-6).
3. Ang Tugon ng Israel sa pagtanggap ng tipan (Exodo 19:7, 8).
4. Paghahanda para sa pormal na pagtanggap ng tipan (Exodo 19:9-25).
5. Pagpapahayag ng Sampung Utos (Exodo 20:1-17).
6. Si Moises bilang tagapamagitan ng tipan (Exodo 20:18-21).
7. Inisa-isa ang mga Prinsipyo ng tipan (Exodo 20:22-23:22).
8. Pinagtibay ng tipan (Exodo 24:1-18).

Ang tipan ay gumawa ng isang mahalagang bahagi sa panukala ng kaligtasan. Ito ang ikaapat na tipan na nakalista sa Biblia (na sinundan ng tipan kina Adan, Noe, at Abraham), at doon ay lubos na inihayag ng Diyos ang kanyang sarili kaysa dati, partikular dahil naitatag ang buong ritwal ng santuwaryo. Kaya ang santuwryo ay naging paraan kung saan ipinakita Niya sa mga tao ang panukala ng kaligtasan na kanilang ihahayag sa sanlibutan.

Bagaman tinubos ng Panginoon ang Israel mula as pagkaalipin sa Ehipto, gusto Niyang maunawaan nilang ang pagtubos ay mayroong mas dakila, at higit na mahalagang kahulugan kaysa kalayaan lamang mula sa pisikal na pagkaalipin. Gusto Niyang tubusin sila mula sa kasalanan, ang pinakahuling pang-aalipin, at maaari lamang itong maganap sa pamamagitan ng handog ng Mesiyas, na itinuro ng mga anino at simbolo ng paglilingkod sa santuwaryo. Kung gayon, hindi nakapagtatakang hindi nagtagal matapos silang tubusin mula sa pagkaalipin, at ibinigay ang kautusan, ang mga Israelita ay inutusan na magtatag ng serbisyo ng santuwaryo, sapagkat sa pamamagitan nito'y inihayag sa kanila ang panukala ng kaligtasanâ€”na siyang tunay na kahulugan at layunin ng tipan. Sapagkat ang tipan ay walang iba kundi ang isang tipan ng kaligtasan, na iniaalok ng Panginoon sa sangkatauhan. Ganito rin noon sa Eden, at ganito rin sa Sinai.

`Bakit kailangan ang isang tipan sa pagitan ng Diyos at ng Israel? (Tingnan ang Deuteronomio 29:10-13, muli, pansinin ang aspekto ng relasyon sa tipan.)`