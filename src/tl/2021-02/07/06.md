---
title:  'Mga Pangako, mga Pangako ... (Exodo 19:8)'
date:  13/05/2021
---

Sa unang tingin, ang lahat ay parang maganda. Iniligtas ng Panginoon ang Kanyang bayan, inalok sila ng mga pangako ng tipan, at sila'y sumang-ayon: na kanilang gagawin ang lahat na hinihiling ng Panginoon na gawin nila. Ito'y isang pag-uusap na “ginawa sa langit,” tama?

**Basahin ang mga sumusunod na talata. Anong pananaw ang ibinibigay nito sa atin tungkol sa tugon ng Israel sa tipan?**

`Roma 9:31, 32`

`Roma 10:3`

`Hebreo 4:1, 2`

Anuman ang hinihiling ng Diyos na gawin natin, ang ating relasyon sa kanya ay dapat na nakabatay sa pananampalataya. Nagbibigay ang pananampalataya ng pagbabatayan na kung saan ang mga gawa ay susunod. Ang gawa sa at para sa kanilang mga sarili, kahit na ang dahilan ay dalisay, kahit na ito'y taos-sa-puso, kahit na ito'y napakarami pa, ay hindi kayang gawin tayong katanggap-tanggap sa Diyos. Hindi ito puwede noong panahon ng Israel, at hindi rin ito puwede ngayon.

Gayunman, kung patuloy na idinidiin ng Biblia ang paggawa, bakit hindi kayang gawing katatanggap-tanggap tayo ng paggawa sa paninginn Diyos? (Tingnan ang Isaias 53:6; Isaias 64:6; Roma 3:23.)

Sa kasamaang-palad, naniwala ang mga Hebreo na ang kanilang pagsunod ay naging isang paraan para sa kanilang kaligtasan, hindi bunga ng kaligtasan. Hinanap nila ang katuwiran sa pagsunod sa kautusan, hindi ang katuwiran ng Diyos, na dumarating sa pamamagitan ng pananampalataya. Ang tipan sa Sinai—bagaman dumating na mayroong mas higit na detalyadong listahan ng mga alituntunin at kautusan—ay binalangkas bilang isang tipan ng biyaya katulad din ng mga sinundang mga tipan. Ang biyayang ito, na walang bayad na ibinigay, ay nagdadala ng pagbabago ng puso na nagbubunga ng pagsunod. Siyempre, ang suliranin ay hindi ang kanilang pagsisikap na sumunod (hinihiling ng tipan na sila'y sumunod); ang problema ay ang uri ng “pagsunod” na kanilang ibinibigay, na sa totoo ay hindi isang pagsunod, gaya ng ipinakita ng mga sumunod na kasaysayan ng bansa.

`Maingat na basahin ang Roma 10:3, lalo na ang huling bahagi. Anong punto ang ginagawa ni Pablo rito? Ano ang nangyari sa mga tao na naghahanap na patatagin ang kanilang sariling katuwiran? Bakit ang ganitong pagsisikap ay hindi maiiwasan na magtapos sa kasalanan, kasamaan, at rebelyon? Suriin natin ang ating mga buhay. Hindi ba tayo nanganganib na gawin din ang kaparehong pagkakamali?`