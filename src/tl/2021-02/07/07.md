---
title:  Karagdagang Kaisipan
date:  14/05/2021
---

Basahin ang mga sulat ni Ellen G. White, “The Exodus,” pp. 281-290; “From the Red Sea to Sinai,” pp. 291-302; “The Law Given to Israel,” pp. 303-314, sa PATRIARCHS AND PROPHETS.

“Ang espiritu ng pagkaalipin ay ipinanganak sa pamamagitan ng pagsisikap na mabuhay ayon sa isang legal na relihiyon, sa pagsisikap na tuparin ang mga hinihiling ng kautusan ayon sa ating sariling lakas. Mayroong pag-asa para sa bawat isa sa atin kung tayo'y magpapasakop lamang sa tipan ni Abrahan dahil ito'y isang tipan ng biyaya sa pamamagitan ng pananampalataya kay Cristo Jesus. Ang ebanghelyong ipinangaral kay Abraham, na kung saan tayo'y may pag-asa, ay ang kaparehong ebanghelyo na ipinangaral sa atin ngayon, na kung saan tayo'y may pag-asa. Tumingin si Abraham kay Jesus, na Siya rin ang nagtatag at nagpasakdal ng ating pananampalataya.”—Ellen G. White Comments, THE SDA BIBLE COMMENTARY, vol. 6, p. 1077.

“Noong pagkaalipin sa Ehipto marami sa mga Israelita ang, sa malaking bahagi, nakalimot sa kautusan ng Diyos, at isinama ang mga alituntunin nito sa mga kaugalian at tradisyon ng mga pagano. Dinala sila ng Diyos sa Sinai, at sa pamamagitan ng sarili Niyang tinig ay ipinahayag ang kanyang kautusan.” —Ellen G. White, PATRIARCHS AND PROPHETS, p. 334.

**Mga Tanong Para sa Talakayan**:

`Sa anong mga paraan pinanukala ang relasyon sa tipan para panatilihin sa Israel ang kalayaang pisikal at espirituwal? (Tingnan ang Levitico 26:3-13; ihambing ang Deuteronomio 28:1-15.)`

`Basahing muli ang Exodo 19:5, 6. Pansinin na nagsalita ang Panginoon ng salitang ito: “Ang buong lupa ay akin.” Bakit sasabihin Niya iyon, partikular sa kontekstong ito, na sisikaping itatag ang tipan sa bayang iyon? Paano iuugnay dito ang ating pagkaunawa ng Sabbath at ang kahulugan nito?`

`Nauunawaan nating pinatawad tayo sa ating mga kasalanan sa pamamagitan ng biyaya ng Diyos. Ano ang ating pagkaunawa sa gawain ng biyaya ng Diyos para makatulong sa atin na mabuhay sa pananampalataya at pagsunod?`

**Buod**: Ang tipan na binuo ng Diyos kasama ng Israel sa Sinai ay isang tipan ng biyaya. Dahil sa binigyan ito ng masaganang katibayan ng Kanyang masaganang pag-ibig at pag-aaruga sa pamamagitan ng di-karaniwang pagliligtas mula sa pagkaalipin sa Ehipto, inanyayahan ng Diyos ang bansa sa isang tipanan kasama Niya na magpapanatili at magpapalago ng kanilang Kalayaan. Bagaman sumang-ayon sila sa pagtugon, kulang sila sa tunay na pananampalataya na hinimok ng pag-ibig. Ipinapakita ng sumunod na kasaysayan nila na, sa kalakhang bahagi, nabigo silang maunawaan ang tunay na likas ng isang tipan at nasira dahil sa isang sistema ng kaligtasan-sa-pamamagitan-ng-gawa. Hindi natin kailangang sumunod sa pagkabigo ng Israel at balewalain ang kahanga-hangang biyayang ipinarating sa mga makasalanan.