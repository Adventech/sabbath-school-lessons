---
title:  Kautusan  ng Tipan
date:  15/05/2021
---

### Basahin Para sa Pag-aaral sa Linggong Ito
Exodo 19:6; Isaias 56:7; Hebreo 2:9; Deuteronomio 4:13; Deuteronomio 10:13; Amos 3:3; Genesis 18:19.

> <p>Talatang Sauluhin</p>
> “Dahil dito, kilalanin ninyo na ang Panginoon ninyong Diyos ay siyang Diyos; ang tapat na Diyos, na nag-iingat ng tipan at may wagas na pag-ibig sa mga umiibig sa kanya at tumutupad ng kanyang mga utos, hanggang sa isanlibong lahi” (Deuteronomy 7:9).

Isa sa mga mahalagang talata sa Awit 23 ay nagsasaad kung saan gusto tayong patnubayan ng Diyos. "Inaakay niya ako sa mga landas ng katuwiran alang-alang sa kanyang pangalan,” ipinahayag ni David sa talatang 3 (ang pagdidiin ay inilagay). Dahil sa kanyang moral na katapatan, hindi tayo ililigaw kailanman ng Diyos. Pagkakalooban Niya tayo ng ligtas na landas para sa buong buhay na ating paglakad-espirituwal.

Ano ang ligtas na “mga landas ng katuwiran”? Isang manunulat ng isa pang awit ang sumagot sa tanong sa pamamagitan ng isang panalangin ng panawagan: “Akayin mo ako sa landas ng mga utos mo, sapagkat aking kinaluluguran ito (Awit 119:35), sinamahan ng pagdidiin). “Awitin nawa ng aking dila ang iyong salita, sapagkat lahat ng mga utos mo ay matuwid (Awit 119:172). Ang utos ng Diyos ay isang ligtas at matatag na landas na dadaan sa gitna ng mga kumunoy ng buhay ng tao.

Ang ating liksyon sa linggong ito'y nakasentro sa utos ng Diyos at sa bahagi nito sa tipan ng Sinai.

Ang Sanlinggo sa Isang Sulyap: Ano ang kahulugan ng pagkapili sa Israel? Paanong ang pagpili sa Israel ay kahalintulad nang sa atin . Gaano kahalaga ang kautusan sa tipan? Ang tipan ba ay ibinigay na walang kondisyon? Bakit ang pagtugon ay isang mahalagang bahagi ng relasyon sa tipan?