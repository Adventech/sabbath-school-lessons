---
title:  Mga Tali na Nagbubuklod
date:  17/05/2021
---

**“Ang kanyang ipinahayag sa inyo ang kanyang tipan na kanyang iniutos na inyong ganapin, samakatuwid ay ang sampung utos; at kanyang isinulat ang mga ito sa dalawang tapyas na bato” (Deuteronomio 4:13).**

Gaano man na ating idinidiin na ang tipan ay laging isang tipan ng biyaya na ito lamang ay bunga ng pagbibigay ng Diyos ng di-karapat-dapat na pabor sa kanilang pumasok sa isang nagliligtas na relasyon sa Kanya, ang biyaya ay hindi isang lisensya para sumuway. Sa kabila nito, ang tipan at kautusan ay magkasama; sa katunayan, sila'y hindi puwedeng paghiwalayin.

`Tingnan ang talatang sinipi sa itaas. Gaano katibay nito pinag-uugnay ang tipan at ang kautusan? Gaano ipinapakita nito kung gaano kailangan ng kautusan ang tipan?`

Kapag iyong iniisip kung ano ang tipan, na ang konseptong ang kautusan ay isang mahalagang bahagi, [ito'y] nagkakaroon ng katuturan. Kung uunawain naman natin na ibang bagay ang tipan, na ito'y isang ugnayan, kung gayon, ang ilang sa mga alituntunin at mga limitasyon ay kailangang pag-isapan. Gaano tatagal ang pagsasama ng mag-asawa o ang pagkakaibigan o magkasosyo sa negosyo kung walang mga limitasyon o mga alituntunin, ito ay may tiyak na pinag-usapan o malinaw na naunawaan? Kung ang asawang lalaki ay nagpasyang kumuha ng isang kasintahan o ang isang kaibigan ay nagdesisyong kunin ang pitaka ng kanyang kaibigan, o ang isang kasosyo ay hindi sinabi sa kasosyo na nag-anyaya pa siya ng isa pang kaibigan para sumama sa negosyo. Magtatagal ba ang mga ganitong relasyon kung walang sinusunod na kasunduan? Ito ang dahilan kung bakit kailangan ang mga limitasyon, pinag-usapan na kalakaran, at mga alituntunin na pinag-usapan. Sa pamamagitan lamang nito mapapanatili ang pagkakaroon ng relasyon.

Ang totoo, maraming salita tulad ng utos (Awit 78:10) mga alituntunin (Awit 50:16), mga patotoo (Awit 25:10), mga kautusan (Awit 103:18), at salita ng Panginoon (Deuteronomio 33:9) ay matatagpuan na kapantay sa o malapit na kaugnay (kung hindi mayroong halos na kaparehong kahulugan) sa salitang tipan. Sa katunayan “ang mga salita ng tipan na ito” (Jeremias 11:3, 6, 8) ay ang mga salita ng utos ng Diyos, mga alituntunin, patotoo, at mga kautusan.

Ang tipan ng Diyos sa Kanyang bayang Israel ay naglalaman ng magkakaibang mga alituntunin na lubhang kailangan upang mapanatili ang espesyal na relasyon na Kanyang hinahanap sa Kanyang bayan. Kakaiba rin ba ito sa atin ngayon?

`Isipin mo ang isang tao na mayroon kang isang malapit na relasyon. Ngayon, isipin mo kung ano ang mangyayari sa relasyong iyon kung hindi mo nadarama na ikaw ay nakatali sa anumang mga batas, kaugalian, o kautusan, kundi naniniwala ka na mayroon kang lubos na kalayaan na gawin ang anumang bagay na gusto mong gawin. Kahit na sabihin mong mahal mo ang taong ito at ang pag-ibig lamang ang magdedesisyon kung paano ka makikisama sa kanya, bakit kailangan pa na magkaroon ng mga batas? Pag-usapan ito.`