---
title:  Kung ...
date:  20/05/2021
---

**Basahin ang mga sumusunod na talata. Ano ang isang punto na karaniwan sa kanila, at ano itinuturo nito tungkol sa likas ng tipan?**

`Genesis 18:19`

`Genesis 26:4, 5`

`Exodo 19:5`

`Levitico 26:3`

Hayagang kinilala ng Diyos ang tapat na pagsunod ni Abraham sa "aking tagubilin, ang aking mga utos, ang aking mga batas, at ang mga kautusan” (Genesis 26:5). Ipinapahiwatig na inaasahan ng Diyos ang ganitong uri ng pamumuhay mula sa Kanyang katuwang na tao sa tipan. Ang buong ipinapahayag sa Biblia tungkol sa tipan na ginawa sa Sinai ay isang masaganang katunayan na ang mga kondisyon ng pagsunod ay isa sa pangunahing aspekto ng tipan.

Nilinaw ng Exodus 19:5 na, “kung ikaw ay susunod....”Ang kondisyonal aspekto ng tipan ay hindi maitatanggi; bagaman ipinagkaloob sa pamamagitan ng biyaya, bagaman hindi isang kabayaran, bagaman isang kaloob sa kanila, ang mga pangako ng tipan ay may kondisyon. Maaaring tanggihan ng mga tao ang regalo, itakwil ang biyaya, at lumayo sa mga pangako. Ang tipan, gaya ng kaligtasan, ay hindi kailanman inaalis ang malayang pagpili. Hindi pinipilit ng Diyos ang mga tao sa isang nagliligtas na relasyon sa Kanya; hindi Niya ipinipilit ang isang tipan sa kanila, malaya Niya itong iniaalay sa bawat isa; ang lahat ay inaanyayahan na tanggapin ito. Kapag tinanggap niya ito ang obligasyon ay kasunod, hindi isang paraan para tanggapin ang mga pagpapala ng tipan kundi isang panlabas na pagpapakita na tinanggap na ang mga pagpapala ng tipan. Kailangan na sumunod ang Israel, hindi upang tanggapin ang mga pangako kundi upang ang mga pangako ay matupad sa kanila. Ang kanyang pagsunod ay isang pagpapakita kung ano ang kagaya ng pinagpala ng Panginoon. Ang pagsunod ay hindi [kondisyon] para tumanggap ng mga pagpapala, dahil sa obligado ang Diyos na ibigay ito sa kanila; sa halip, ang pagsunod ay lumilikha ng isang kapaligiran na kung saan ang pagpapala ng pananampalataya ay mahahayag.

`“Kaya't lalakad kayo sa lahat ng mga daan na iniutos sa inyo ng Panginoon ninyong Diyos, upang kayo'y mabuhay, at upang ang lahat ay maging mabuti sa inyo, at upang kayo ay mabuhay nang mahaba sa lupain na inyong aangkinin” (Deuteronomio 5:33). Sinabi ba rito ng Panginoon na kung susunod sila'y mapapasakanila ang mga pagpapalang ito, na ang mga pagpapala ay utang sa mga tao? O sinasabi Niya rito: kung susunod kayo, ang mga pagpapalang ito'y magiging bunga sapagkat ang pagsunod ay magbubukas ng daan para sa Akin na magbigay ng mga pagpapala sa inyo? Ano ang pagkakaiba ng dalawang isipang ito?`