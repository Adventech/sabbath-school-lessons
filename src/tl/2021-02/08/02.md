---
title:  'Ang Pagpili ng Israel (Deuteronomio 7:7)'
date:  16/05/2021
---

Itinuro ng tradisyon ng mga Judio na ginawa lamang ng Diyos ang tipan sa Israel sapagkat una na itong tinanggihan ng ibang bansa. Bagaman walang katibayan sa Biblia para sa ganitong posisyon, gayunman ito'y nakatutulong na idiin na anuman ang mga dahilan para piliin ang bansa ng mga Hebreo, ito'y hindi dahil sa sila'y karapat-dapat sa dakilang karangalan at pribilehiyong ipinagkaloob sa kanila ng Panginoon. Wala silang kabutihan sa kanilang sarili na para maging dahilan na sila'y maging karapat-dapat sa pag-ibig ng Diyos at sa pagpili Niya sa kanila bilang Kanyang bayan. Kakaunti lang sila sa bilang, isang pulutong ng mga naging aliping tribo, at mahina sa pulitikal at militar. Dagdag pa rito ayon sa kultura at relihiyon, sila'y halo-halo, walang sigla, at kakaunti ang impluwensya. Kung gayon, ang pangunahing dahilan para sa pagpili sa Israel ay nakasalalay sa misteryo ng pag-ibig at biyaya ng Diyos.

**Gayunman, kasabay nito kailangan natin maging maingat habang tinitingnan ang isipang ito ng pagpili, sapagkat ito'y puno ng masidhing di-nagkakaunawaan sa teolohiya. Ano ang dahilan at pinili ng Diyos ang Israel? Ito ba ay para tubusin [sila], habang ang iba pa ay pinili para itakwil at mapahamak? O sila'y pinili para maging daan para ialok sa sanlibutan ang bagay na inialok din sa kanila? Paano nakatutulong sa atin ang mga sumusunod na talata para sagutin ang mga tanong na ito?**

`Exodo 19:6`

`Isaias 56:7`

`Hebreo 2:9`

Bilang mga Seventh-day Adventist, gusto nating tingnan ang ating mga sarili bilang nabagong kinatawan ng Israel, tinawag ng Panginoon, hindi lamang para sila'y tubusin kundi upang ipahayag ang mensahe ng pagtubos, ayon sa konteksto ng tatlong sinugong anghel, sa sanlibutan. Sa maikling salita, tayo'y naniniwalang mayroon tayong isang bagay na walang sinuman ang nagsasabi. Ito rin ang pangunahing katayuan ng Israel. Ang pangunahing layunin sa pagpili sa Israel ay hindi upang gawing isang pansariling samahan ang bansa ng mga Hebreo, na itinatago ang pangako ng Pagtubos para lamang sa kanilang sarili. Sa kabaligtaran, kung naniniwala tayong si Cristo ay namatay para sa lahat ng tao (Hebreo 2:9), ang pagtubos na ito na inihahandog ng Panginoon para sa Israel ay inihahandog din sa buong mundo. Ang Israel ang inaasahang daluyan kung saan ang pagtubos na ito'y ipapahayag. Ang ating iglesya ay tinawag din para gawin ang kaparehong bagay.

`Tingnan mo ang iyong ginagawa sa iglesya. Ano ang iyong maipaglilingkod upang makatulong na isulong ang gawain na siyang dahilan kaya tayo tinawag para isagawa? Alalahanin, kung ikaw ay hindi aktibong tumutulong, sa isang katayuan, ikaw ay parang nagiging hadlang sa daan.`