---
title:  Karagdagang Kaisipan
date:  21/05/2021
---

Basahin ang mga sulat ni Ellen G. White,“Controversy,” pp. 607, 608 sa THE DESIRE OF AGES: and "The Law and the Covenants,” pp. 363–373, sa PATRIARCHS AND PROPHETS.

Paano tayo tinutulungan ng Mateo 22:34-40 na mas mabuting maunawaan (1) ang lugar at kahulugan ng utos ng Diyos na kasama sa Kanyang tipan at (2) ang konseptong ang tipan ay kapareho ng pakikipagrelasyon?

"Dapat magkaroon muna ng pag-ibig sa puso bago ang isang tao, sa lakas at sa pamamagitan ng biyaya ni Cristo, ay maaaring magsimulang isagawa ang mga alituntunin ng utos ng Diyos (cf. Roma 8:3, 4). Ang pagsunod na walang pag-ibig ay imposible at wala ring halaga. Ngunit kapag may pag-ibig ay awtomatikong gagawa ang tao upang isaayos ang kanyang buhay na kaayon ng kalooban ng Diyos na makikita sa kanyang mga utos.”—THE SDA BIBLE COMMENTARY, vol. 5, p. 484.

“Sa mga alituntunin ng Kanyang banal na utos, ibinigay ng Diyos ang isang sakdal na panuntunan ng buhay; at Kanyang inihayag hanggang sa pagsasara ng panahon ang kautusang ito, na hindi nabago kahit isang tuldok o isang kudlit, ay panananatilihin ang pag-angkin nito sa mga tao. Dumating si Cristo upang palawakin ang kautusan, at gawin itong kagalang-galang. Ipinakita Niyang nakabatay ito sa pundasyon ng pag-ibig sa Diyos at pag-ibig sa tao. Sa Kanyang sariling buhay, nagbigay Siya ng halimbawa nang pagsunod sa kautusan ng Diyos. Sa Sermon sa Bundok, ipinakita Niya kung paanong ang mga kahilingan nito'y umaabot sa kabila ng mga panlabas na pagkilos at kinukuha ang pagkaunawa ng mga isipan at layunin ng puso.”—Ellen G. White, THE ACTS OF THE APOSTLES, p. 505.

**Mga Tanong Para sa Talakayan**:

`Bakit ang hibla ng buhay ay mayroong mas malakas na hila kaysa sa lubid ng takot para palapitin ang mga tao sa Diyos?`

`Bakit ang utos na “ ‘ “ibigin mo ang Panginoon mong Diyos nang buong puso mo, at nang buong kaluluwa mo, at nang buong pag-iisip mo (Mateo 22:37) ang una at pinakadakilang utos?`

`Minsan ay isinulat ni Simone Weil na, “ ‘Ang kaayusan ang nangungunang pangangailangan ng lahat’ ”—Sinipi sa sinulat ni Russell Kirk, THE ROOTS OF AMERICAN ORDER (Washington, D.C.: Regnery Gateway, 1992), p. 3). Paano mo nauunawaan ang kanyang mga salita ayon sa konteksto ng liksyon sa linggong ito lalo na ayon sa relasyon ng isipan ng kautusan?`

**Buod**: Ang kautusan ng Diyos ay isang mahalagang bahagi ng tipan. Ngunit ito'y isang tunay na tipan ng biyaya. Gayunman, ang biyaya kailanman ay hindi binabalewala ang pangangailangan sa kautusan. Sa halip, ang kautusan ay isang paraan kung paanong ang biyaya ay nahayag at ipinakita sa buhay ng mga tao na tumanggap ng biyaya.