---
title:  Ang Katatagan ng Kautusan ng Diyos
date:  19/05/2021
---

`Anong katotohanan tungkol sa Diyos ang itinuturo sa atin ng presensya ng kautusan ng Diyos sa tipan tungkol sa kanyang mahalagang likas? (Tingnan ang Malakias 3:6; Santiago 1:17.)`

Ang kautusan ng Diyos ay isang sinalita o nakasulat na pahayag ng Kanyang kalooban (ihambing ang Awit 40:8). Dahil ito ang kahulugan ng Kanyang karakter, ang presensya nito sa tipan ay tumitiyak sa atin ng pamamalagi at mapagkakatiwalaan na Diyos. Bagaman hindi natin palagiang mauunawaan, ang mga ginawa ng Kanyang pamamatnubay, alam nating Siya'y mapagkakatiwalaan. Ang kanyang sansinukob ay nasa ilalim nang di-nagbabagong mga kautusang moral at pisikal. Ang katotohanang ito ang nagbibigay sa atin ng tunay na kalayaan at kaligtasan.

Ang “katiyakan na ang Diyos ay mapagtitiwalaan at maaasahan ay nakasalalay sa katotohanan na Siya'y isang Diyos ng kautusan. Ang kanyang kalooban at ang Kanyang kautusan ay iisa. Sinabi ng Diyos na ang tama ay tama sapagkat ipinapakita nitong posible ang pinakamabuting relasyon. Sapagkat ang utos ng Diyos ay hindi nagbabago o napapasailalim ng kapritso at guni-guni. Ito ang pinakamatatag na bagay sa sansinukob.”—Walter R. Beach, DIMENSIONS IN SALVATION (Washington, D.C.: Review and Herald Publishing Association, 1963), p. 143.

`Kung hindi kayang iligtas ng kautusan ng Diyos ang isang tao mula sa kasalanan, bakit ginawa Niya itong bahagi ng tipan? (Pahiwatig: tingnan ang Amos 3:3.)`

Kailangan ng isang relasyon ang pagkakasundo at kaayusan. Sapagkat Diyos ay hindi lamang Manlalalang kundi isa ring moral na Gobernador, ang kautusan ay kailangan para sa kaligayahan ng Kanyang nilikha at matalinong nilikha na mamuhay na kaayon sa Kanya.  Ang Kanyang kautusan, ang pahayag ng Kanyang kalooban, ay siyang konstitusyon ng Kanyang pamahalaan. Ito'y natural na huwaran o obligasyon ng pinagkasunduang tipan at relasyon. Ang layunin nito'y hindi para magligtas, kundi upang ihayag ang ating katungkulan sa Diyos (una hanggang ikaapat na utos) at ang ating katungkulan sa kapwa-tao (Ikalima hanggang ikasampung utos). Sa ibang salita, itinatatag nito ang paraan ng buhay na pinanukala ng Diyos para maging buhay sa Kanyang mga anak ng tipan, para sa kanilang kaligayahan at kabutihan. Hinahadlangan nito ang Israel mula sa pagpalit ng ibang mga pilosopiya bilang paraan ng pamumuhay. Ito'y naging at ang layunin ng relasyon ng tipan na dalhin ang mananampalataya sa nagpapabagong biyaya ng Diyos patungo sa pakikiisa sa Kanyang kalooban at karakter.

`Tumingin ka sa paligid. Hindi mo ba nakikita ang nakasisirang epekto ng kawalan ng kautusan? Kahit na sa iyong buhay, hindi mo ba nakikita ang ilan sa nagawang kasiraan bunga nang pagsuway sa utos ng Diyos? Sa anong mga paraan na ang mga katotohanang ito'y nakatutulong na patibayin ang kahalagahan ng utos ng Diyos at bakit ang kautusan ay naging isang mahalagang bahagi ng ating relasyon sa Kanya?`