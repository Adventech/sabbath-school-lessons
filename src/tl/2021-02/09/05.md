---
title:  Tanda ng Pagpapakabanal
date:  26/05/2021
---

**“ ‘ “Inyong ipapangilin ang aking mga Sabbath, sapagkat ito'y isang tanda sa akin at sa inyo sa buong panahon ng inyong salinlahi, upang inyong makilala na akong Panginoon ang nagpapabanal sa inyo” ’ ” (Exodo 31:13).**

Ang isang kakaiba at masaganang talata tungkol sa Sabbath ay Exodo 31:12–17, na sumusunod sa direksyon ng Panginoon sa pagtatayo ng santuwaryo at pagtatatag ng mga serbisyo roon (Exodo 25:1 hanggang sa Exodo 31:11).

Ang konsepto tungkol sa Sabbath bilang isang "tanda”—isang nakikita, nasa labas, at walang hanggang tanda ng Diyos at ng Kanyang bayan—ay ipinahayag dito sa unang pagkakataon sa ganitong paraan. Ang talata mismo ay naglalaman ng ilang kahanga-hangang konsepto na dapat pag-aralan. Dalawang bagong isipan ang pinagsama sa talatang ito:

1. Ang Sabbath bilang isang tanda ng kaalaman.
2. Ang Sabbath bilang isang tanda ng pagpapakabanal.

Pansinin ang aspekto ng tanda na kaugnay sa kaalaman. Ang pagkaunawa ng Hebreo sa kaalaman ay kasama ang mga aspekto ng pangkaisipan, pangrelasyon, at pangdamdamin. Ang “makilala” ay hindi basta malaman ang isang katotohanan, partikular na kung ang isang tao ay kasama. Ito'y nangangahulugan din na magkaroon ng makahulugang relasyon sa isang kilala. Kaya ang makilala ang Panginoon ay nangangahulugan na magkaroon ng tamang relasyon sa Kanya—ang "maglingkod” sa Kanya (1 Cronica 28:9), ang “matakot” sa Kanya (Isaias 11:2), ang "manampalataya” sa Kanya (Isaias 43:10), ang “magtiwala” sa Kanya at “hanapin” Siya (Awit 9:10), at ang “tumawag” sa Kanyang pangalan (Jeremias 10:25).

`Tingnan ang bawat talata sa itaas na parapo. Sa anong mga paraan natutulungan tayo ng mga talatang ito na maunawaan kung paano “makikilala” ang Panginoon?`

Bilang karagdagan, ang Sabbath ay may kahalagahan bilang isang tanda ng pagpapakabanal. Nangangahulugan ito na “pinababanal” ng Panginoon ang Kanyang bayan (ihambing ang Levitico 20:8) sa paghirang sa kanila bilang “banal” (Deuteronomio 7:6).

Ang proseso ng pagpapakabanal ay gawa ng tumutubos na pag-ibig ng Diyos. Ang katuwiran (pag-aaring-ganap) at pagpapakabanal ay parehong gawain ng Diyos: “ ‘Ako ang Panginoon na nagpapabanal sa inyo” (Levitico 20:8). Kaya ang Sabbath ay isang tanda na nagbabahagi ng pagkakilala sa Diyos bilang nagpapabanal. “Ang Sabbath na ibinigay sa sanlibutan bilang isang tanda ng Diyos na isang Manlilikha ay isa ring tanda Niya bilang nagpapabanal.”—Ellen G. White, TESTIMONIES FOR THE CHURCH, vol. 6, p. 350.

`Pansinin ang araw ng Sabbath at ang proseso ng pagpapakabanal, tungkol sa gawaing pagpapabanal. Ano ang mga katungkulan ng pangingilin ng Sabbath sa prosesong ito? Paano gagamitin ng Panginoon ang ating karanasan sa pangingilin ng Sabbath para tulungan tayong maging banal?`