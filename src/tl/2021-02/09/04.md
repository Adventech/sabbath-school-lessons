---
title:  Tanda ng Tipan
date:  25/05/2021
---

Kaya’t ang mga anak ni Israel ay mangingilin ng Sabbath, na iingatan ang Sabbath sa buong panahon ng kanilang salinlahi, bilang palagiang tipan. Ito’y isang tanda sa akin at sa mga anak ni Israel magpakailanman na sa loob ng anim na araw ay ginawa ng Panginoon ang langit at lupa, at sa ikapitong araw siya ay nagpahinga at naginhawahan” ’ ” (Exodo 31:16, 17).

Apat na beses sa Kasulatan na ang Sabbath ay itinalaga bilang isang “tanda” (Exodo 31:13, 17; Ezekiel 20:12, 20). Ang “tanda” ay hindi isang “sagisag” sa isipang ang isang natural na bagay na inaaninuhan, kinakatawanan, o inaalala bilang ibang bagay, sapagkat ang dalawa ay mayroong kaparehong katangian (halimbawa, ang isang simbolo ng kamao ay madalas na nangangahulugang "lakas” o “kapangyarihan”). Sa Biblia ang Sabbath ay isang “tanda” na nagsisilbi bilang isang panlabas na tanda o bagay o katayuan na ang layon ay magbigay ng isang natatanging mensahe. Walang anuman sa mismong tanda na partikular na iniuugnay ito sa tipan. Ang Sabbath ay isang tanda ng tipan lamang “ ‘ “sa akin at sa inyo sa buong panahon ng inyong salinlahi” ’ ” (Exodo 31:13) sapagkat sinabi ito ng Diyos.

`Bakit ginamit ng Panginoon ang Sabbath para gawin itong angkop bilang isang simbolo sa nagliligtas na relasyon sa Diyos? Sa pag-alala natin na ang isang mahalagang aspekto ng tipan ay iniligtas tayo sa pamamagitan ng pananampalataya at hindi tayo kayang iligtas ng mga gawa, ano ang tungkol mismo sa Sabbath na nagpapaging mabuting simbolo rito sa relasyong iyon? (Tingnan ang Genesis 2:3; Hebreo 4:1-4.)`

Ang kahanga-hanga sa Sabbath bilang isang tanda ng tipan ng biyaya sa loob ng maraming mga siglo ay naunawaan ng mga Judio na ang Sabbath ay isang tanda ng pagtubos ng Mesiyas. Nakita nila sa Sabbath na ito'y isang pagliligtas ng Mesiyas. Dahil sa nauunawaan natin na ang pagtubos ay darating lamang mula sa biyaya, at dahil nauunawaan natin na ang tipan ay isang tipan ng biyaya, ginawang malinaw ang ugnayan ng Sabbath, pagtubos, at ng tipan (tingnan ang Deuteronomio 5:13-15). Kaya, salungat sa karaniwang opinyon, ang Sabbath ay isang tanda ng nagliligtas na biyaya ng Diyos; hindi ito isang tanda ng kaligtasan sa pamamagitan ng paggawa.

`Ano ang pagkaunawa mo kung ano ang kahulugan ng “magpahinga” sa Sabbath? Paano ka nagpapahinga sa araw ng Sabbath? Ano ang iyong ginagawang kakaiba sa araw na iyon na dahilan upang ito'y maging isang “tanda”? Makikita ba ng isang nakakakilala sa iyo sa iyong buhay na ang Sabbath ay tunay na isang espesyal na araw para sa iyo?`