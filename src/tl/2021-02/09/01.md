---
title:  Tanda  ng Tipan
date:  22/05/2021
---

### Basahin Para sa Pag-aaral sa Linggong Ito
Genesis 2:2, 3; Exodo 20:11; Exodo 16; Hebreo 4:1-4; Exodo 31:12–17; Deuteronomio 5:14

> <p>Talatang Sauluhin</p>
> “Kaya't ang mga anak ni Israel ay mangingilin ng Sabbath, na iingatan ang Sabbath sa buong panahon ng kanilang mga salinlahi, bilang palagiang tipan” (Exodo 31:16).

Ang ikapitong araw na Sabbath ay parang isang pako—Pak!—na hindi napuputol na palagiang bumabalik sa bawat linggo patungo sa pundasyon ng lahat na kung ano tayo ngayon at kung ano sa hinaharap. Tayo'y lubhang abala, na tumatakbong paroo't parito, na gumagastos ng salapi, at kumikita ng salapi, papunta rito, at papunta roon, na pumupunta sa lahat ng dako, at pagkatapos ay-Pak!—dumating ang Sabbath at muling ibabalik sa ating pundasyon, ang pinagmulan ng lahat ng mga sumusunod, sapagkat ang lahat ng bagay na siyang anumang bagay sa atin ay nagiging iyon lamang dahil nilikha ng Diyos ito at tayo sa pasimula.

Dahil sa hindi napuputol na kaayusan, at dahil sa walang pagpapaliban, ang Sabbath ay tahimik na naglalakbay sa kalawakan at papasok sa bawat siwang at bitak ng ating mga buhay. Pinapaalalahanan tayo nito na ang bawat siwang at bitak ay sa ating Manlalalang, Siya na naglagay sa atin dito, Siya na “sa pasimula” ay lumikha ng langit at ng lupa, isang pagkilos na nananatiling hindi mapapasinungalingan na pundasyon ng paniniwala ng lahat ng Cristiano at kung saan ang ikapitong-araw na Sabbath—Pak!—ay hindi mapapasinungalingan, hindi nanghihimasok, at hindi nagbabagong tanda.

Sa linggong ito, titingnan natin ang tandang ito ayon sa konteksto ng tipan sa Sinai.

Ang Sanlinggo sa Isang Sulyap: Saan nagsimula ang Sabbath? Anong katibayan ang nagpapatunay na ang Sabbath ay nandoon na bago pa ang Sinai? Ano ang nasa Sabbath upang ito ay maging angkop na tanda?