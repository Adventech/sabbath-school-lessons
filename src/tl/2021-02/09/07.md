---
title:  Karagdagang Kaisipan
date:  28/05/2021
---

Basahin ang mga sulat ni Ellen G. White sa pp. 968-970, ng THE SDA BIBLE COMMENTARY, vol. 7; “The Observance of the Sabbath,” pp. 349–351, sa TESTIMONIES FOR THE CHURCH, vol. 6; "From the Red Sea to Sinai,” pp. 295–297, sa PATRIARCHS AND PROPHETS.

Malawakan at pangunahing ipinaliwanag ng Sampung Utos ang relasyon sa pagitan ng Diyos at ng tao at ang relasyon ng tao sa tao. Ang utos sa sentro ng Sampung Utos ay ang utos (tungkol] sa Sabbath. Kinikilala ang Panginoon ng Sabbath sa isang espesyal na paraan at itinuturing ang lawak ng Kanyang awtoridad at pagmamay-ari. Pansinin ang dalawang aspektong ito: (1) ang pagkakakilanlan ng Diyos: Si Yahweh (Panginoon), na siyang Manlilikha (Exodo 20:11; Exodo 31:17), at siyang humahawak ng tanging posisyon; (2) ang lawak ng Kanyang pag-aari at awtoridad—“ang langit at ang lupa, ang dagat at ang lahat ng naroroon” (Exodo 20:11; Exodo 31:17). Sa dalawang aspektong ito, ang utos sa Sabbath ay mayroong katangian na tipikal sa mga tatak ng mga dokumento ng kasunduan ng mga bansa sa sinaunang Near Eastern. Ang mga tatak na ito'y karaniwang nasa sentro ng dokumento ng kasunduan at naglalaman din ng (1) pagkakakilanlan ng diyus-diyosan (karaniwan diyus-diyosang pagano) at (2) ang lawak ng pagmamay-ari at awtoridad (karaniwan na limitadong lugar na nasasakop).

"Ang pagpapabanal ng Espiritu ay naghuhudyat ng pagkakaiba nilang may tatak ng Diyos at silang nangingilin ng huwad na araw ng kapahingahan.

“Kapag dumating ang pagsubok, malinaw na ipakikita kung ano ang tatak ng hayop. Ito'y pangingilin ng Linggo....

"Itinalaga ng Diyos ang ikapitong araw bilang Kanyang Sabbath [Exodo 31:13, 17, 16 sinipi].

“Kaya ang pagkakakilan ay nahati sa mga tapat at hindi tapat. Yaong may gusto ng tatak ng Diyos sa kanilang mga noo ay kailangang ingatan ang Sabbath ng ikaapat na utos.” —ELLEN G. WHITE, THE SDA BIBLE COMMENTARY, vol. 7, pp. 980, 981.

**Mga Tanong Para sa Talakayan**:

`Basahin ang Levitico 19:30. Pansinin kung paano nito pinag-uugnay ang santuwaryo at ang Sabbath. Kung isasaalang-alang ang natutuhan na natin tungkol sa kung anong tanda ang Sabbath, bakit napakahalaga ng pagkakaugnay na iyon?`

`Tanungin mo ang iyong sarili ng tanong na ito: Ang pangingilin ba ng Sabbath ay nakatulong sa akin na mapalakas ang aking paglakad kasama ng Panginoon? Kung hindi, anong mga pagbabago ang iyong magagawa?`

“Buod“: Ang Sabbath ay isang tanda ng tipan na umaabot hanggang sa panahon na kung saan ang panukala ng kaligtasan ay matutupad. Ito'y nagtuturo pabalik sa Paglalang at, bilang isang tanda ng tipan ng biyaya, itinuturo nito tayo sa panghuling paglalang-na-muli, sa panahong gawin ng Diyos ang lahat ng bagay na bago.