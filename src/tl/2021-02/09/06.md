---
title:  Sa Pag-alaala sa Sabbath
date:  27/05/2021
---

**“Alalahanin mo ang araw ng Sabbath, upang ingatan itong banal” (Exodo 20:8).**

Ang Sabbath ay tanda noon at sa kasalukuyan para “alalahanin” ng sangkatauhan. Ang paggamit ng salitang alalahanin ay nakapagsisilbi sa iba't ibang tungkulin. Una, ang alalahanin ay isang bagay na nagpapahiwatig sa tumitingin sa likuran, na lumilingon sa nakaraan. Sa pangyayaring ito, itinuturo tayo ng Sabbath sa iniutos na paglalang, na nagtapos sa pagtatatag ng Sabbath bilang lingguhang araw ng pamamahinga at espesyal na pakikiisa sa Diyos.

Ang utos na alalahanin ay may implikasyon din sa kasalukuyan. Hindi lamang natin dapat “aalalahanin” ang Sabbath (Exodo 20:8); dapat din nating "ipapangilin” at ingatan” ito (tingnan ang Deuteronomio 5:12).

Sa huli, itinuturo rin tayo ng pag-alala sa Sabbath sa hinaharap. Ang tao na umaalala sa pag-iingat ng Sabbath ay mayroong inaasahan, masagana, at makahulugang hinaharap kasama ng Panginoon ng Sabbath. Siya'y nananatili sa relasyon ng tipan, sapagkat siya’ y nananatili sa Panginoon. Muli, kapag ating naunawaan ang tipan bilang isang relasyon ng Diyos at ng sangkatauhan, ang Sabbath, na malubhang makatutulong na palakasin ang relasyong iyon, ay aabot sa isang tiyak na katanyagan.

Tunay nga, na sa pag-aalala ng Paglalang at sa Manlalalang, naaalala rin ng bayan ng Diyos ang mabait na mga paggawa ng Diyos para sa kaligtasan (tingnan ang Deuteronomio 5:14, kung saan ang Sabbath ay mauunawaan ayon sa kontekstong ito, bilang isang tanda ng pagtubos mula sa Ehipto, isang simbolo ng sukdulang kaligtasan na matatagpuan sa Diyos). Ang paglalang at ang muling paglalang ay magkasama. Ginawang posible ng una ang huli. Ang Sabbath ay isang tanda na nagsasabing ang Diyos ang Manlalalang ng mundo at ang Manlalalang ng ating kaligtasan.

“Sa pag-iingat na gawing banal ang Kanyang Sabbath, dapat nating ipakitang tayo'y Kanyang bayan. Ang Kanyang Salita ay nagpapahayag na ang Sabbath ang siyang magiging tanda na kung saan makikilala ang bayan na sumusunod sa utos.... Yaong mga sumusunod sa utos ng Diyos ay magiging isa sa Kanya sa dakilang tunggalian na nagsimula sa langit sa pagitan ni Satanas at ng Diyos.”—Ellen G. White, SELECTED MESSAGES, book 2, p. 160.

`Tingnan ang salitang ito mula sa lingkod ng Panginoon. Ano ang nasa Sabbath na ginagawa itong isang bagay na pagkakakilanlan sa atin bilang “bayan na sumusunod sa utos” marahil nang higit sa iba pang mga utos?`