---
title:  'Mula sa Abram Patungo sa Abraham (Genesis 17:4, 5)'
date:  20/04/2021
---

Bagaman ang mga pangalan ng Diyos ay dumating na may espirituwal at teolohikal na katuturan, hindi basta sila nagtatapos sa Diyos. Ang mga pangalan ng tao noong panahon ng Near East ay hindi lamang walang halagang pagkilala na madalas sa atin. Ang pangalanan ang isang babae na Maria o Susy ay hindi nagbibigay nang higit na pagkakaiba ngayon. Gayunman, para sa mga lumang Semita ang pangalan ng tao ay dumarating na puno ng mabigat na espirituwal na katuturan. Ang lahat ng pangalan ng Semita ay may kahulugan at karaniwang bumubuo ito ng mga salita o maikling pangungusap na bumubuo ng isang hangarin o isang pagpapakita ng pasasalamat sa bahagi ng mga magulang. Halimbawa, ang Daniel ay nangangahulugan ng “Ang Diyos ay hukom”; ang Joel ay “Si Yahweh ay Diyos”; o si Nathan ay “Kaloob ng Diyos.” Dahil sa kahalagahan na ikinabit sa mga pangalan, ang mga pangalan ay madalas na napalitan para magpakita ng isang radikal na pagbabago sa buhay at kaganapan ng isang tao.

**Basahin ang mga sumusunod na mga talata. Anong mga sitwasyon ang tinatalakay ng mga ito, at bakit ang mga pangalan ay pinalitan sa mga sitwasyong ito?**

`Genesis 32:28`

`Genesis 41:45`

`Daniel 1:7`

Gayunman, sa isang banda, hindi ito masyadong mahirap, kahit na sa mga makabagong isipan, na maunawaan ang kahalagahan kung ano ang tawag sa isang tao. Mayroong nakatago at, may pagkakataon, na hindi nakatagong mga epekto. Kung ang isang tao ay laging tinatawag na “hangal” o “pangit,” at kung ang mga katawagan na ginagamit sa kanila sa lahat ng panahon ng maraming tao— sa malao’t madali ang mga pantawag na iyon ay maaaring makaapekto kung paano tinitingnan ng isang tao ang kanyang sarili. Sa kaparehong paraan, sa pagbibigay ng isang pangalan sa mga tao, o baguhin ang kanilang mga pangalan, ay parang posibleng impluwensyahan kung paano sila kikilos.

At habang nasa isip ito, hindi mahirap maunawaan kung bakit ang Diyos ay papalitan ang Abram patungo sa Abraham. Ang Abram ay may kahulugang “Ang ama ay itinanghal”; pinalitan ito ng Diyos ng Abraham, na ang kahulugan ay “Ama ng isang karamihan.” Kapag iyong titingnan ang pangako sa tipan na kung saan sinabi ng Diyos “Ikaw ay gagawin kong mayroong napakaraming anak at magmumula sa iyo ang mga bansa; at magbubuhat sa iyo ang mga hari” (Genesis 17:6), ang pagpapalit ng pangalan ay nagkakaroon ng mas mabuting kahulugan. Marahil ito ang isang paraan ng Diyos na tulungan si Abraham na magtiwala sa pangako ng tipan, na ginawa sa isang 99 taong gulang na matandang lalaki na kasal sa isang matandang babae (na simula pa noon ay isa nang baog). Sa maikling salita, ginawa ito ng Diyos para tulungang palakasin ang pananampalataya ni Abraham sa mga pangako ng Diyos sa kanya.