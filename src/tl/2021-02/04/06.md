---
title:  Mga Obligasyon sa Tipan
date:  22/04/2021
---

**“Hindi, sapagkat siya'y aking pinili upang kanyang tagubilinan ang kanyang anak at sambahayan pagkamatay niya, na maingatan ang daan ng Panginoon sa pamamagitan ng paggawa ng kabanalan at kahatulan; upang maibigay ng Panginoon kay Abraham ang ipinangako niya sa kanya” (Genesis 18:19).**

Gaya ng ating nakita na, ang tipan ay laging isang tipan ng biyaya, ng Diyos na ginagawa para sa atin nang mga bagay na hindi natin kayang gawin sa ating mga sarili. Walang ipinagpapaliban sa tipan kay Abraham.

Sa Kanyang biyaya, pinili ng Diyos si Abraham bilang Kanyang instrumento para tumulong sa pagpapahayag ng panukala ng kaligtasan sa sanlibutan.

Gayunman, ang pagsasakatuparan ng Diyos sa Kanyang mga pangako sa tipan ng pangako ay nakaugnay sa kusang-loob ni Abraham na gawin ang kabanalan at sundin Siya sa pamamagitan ng pananampalataya. Kung wala ang pagsunod na ito sa bahagi ni Abraham, ay hindi siya puwedeng gamitin ng Diyos.

Ipinapakita ng Genesis 18:19 kung paanong ang biyaya at kautusan ay magkaugnay. Binubuksan ng biyaya (“Kilala ko siya”) at sinusundan ng katotohanan na si Abraham ay isa na susunod sa panginoon at pinapasunod din ang kanyang sambahayan. Kung gayon, ang pananampalataya at gawa ay lumalabas dito na isang malapit na nagkakaisa, sapagkat kailangan ito. (Tingnan ang Santiago 2:17.)

`Gayunman, pansinin ang talatang Genesis 18:19, lalo na ang huling sugnay. Ano ang sinasabi nito rito tungkol sa pagsunod ni Abraham? Bagaman ang pagsunod ay hindi isang paraan para sa kaligtasan, anong pagpapahalaga ang ibinigay dito? Ayon sa talatang ito, maaari bang matupad ang tipan kung wala ito? Ipaliwanag ang iyong sagot.`

Ang mga pagpapala ng tipan ay hindi matatamasa o mapananatili maliban na ang ilang mga kondisyon ay matupad ng mga tumatanggap. Bagaman ang mga kondisyon ay hindi kailangan para maitatag ang tipan, ang mga ito'y magiging mga tugon ng pag-ibig, pananampalataya, at pagsunod. Ang mga ito'y ang pagpapakita ng isang relasyon sa pagitan ng sangkatauhan at ng Diyos. Ang pagsunod ay isang paraan para matupad ng Diyos ang mga pangako ng Kanyang tipan sa bayan.

Ang pagsira sa tipan, sa pamamagitan ng pagsuway, ay hindi katapatan sa isang itinatag na relasyon. Kapag ang tipan ay nasira, ang nasira ay hindi ang pagbibigay kundi ang kondisyon nang pagsasakatuparan.

`Sa iyong sariling karanasan sa Panginoon, nakikita mo ba kung bakit napakahalaga ng pagsunod? May naiisip ka bang halimbawa, sa Biblia man o mula sa iyong sariling karanasan, na kung saan ginagawang imposible ng pagsuway ang katuparan ng mga pangako ng tipan? Kung mayroon, ano ang mga ito, at higit sa lahat, ano ang panlunas sa mga ito?`