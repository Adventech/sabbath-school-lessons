---
title:  Si Yahweh at ang Tipan kay Abraham
date:  18/04/2021
---

**“At sinabi ng Panginoon sa kanya, "Ako ang Panginoon na nagpaalis sa iyo sa Ur ng mga Caldeo, upang ibigay sa iyo ang lupaing ito upang angkinin" (Genesis 15:7).**

Minsan, ang mga pangalan ay puwedeng maging gaya ng tatak. Ang mga ito’y malapit na kinakabit ng ating mga isipan na may ilang katangian na kapag ating narinig ang pangalan, ay dagli nating naalala ang ganitong mga katangian. Halimbawa, anong mga katangian ang dumarating sa isip ninyo kapag inisip ninyo ang mga pangalang ito: Albert Einstein, Martin Luther King Jr., Gandhi, o Dorcas? Ang bawat isa ay ikinakabit natin sa ilang katangian o layunin.

Noong panahon ng Biblia, ang mga tao sa Near East ay nagkabit ng dakilang pagpapahalaga sa kahulugan ng mga pangalan. "Laging isinasaalang-alang ng mga Hebreo ang isang pangalan na tumutukoy sa personal na katangian ng taong pinangalanan, o ang mga isipan o damdamin ng isang nagbigay ng pangalan, o mga kasamang pagkakataon na ibinigay ang pangalan."-THE SDA BIBLE COMMENTARY, vol. 1. p. 523.

Nang unang pumasok ang Diyos sa relasyon ng pakikipagtipan kay Abraham, ipinakilala Niya ang kanyang sarili kay Abraham sa pangalang YHWH (na binigkas na Yahweh at isinalin bilang PANGINOON, na nasa malaking titik, sa King James Version (Genesis 15:7). Kaya, sa Genesis 15:7 ito'y literal na binabasang "Ako si YHWH ang nagdala sa iyo palabas mula sa...."

Ang pangalang YHWH, bagaman lumalabas ng 6,828 beses sa Lumang Tipan, ay bahagyang nalalambungan ng misteryo. Ito'y parang isang porma ng pandiwa na hayah, "maging," kung saan ito'y may kahulugan na, "ang Isa na Walang Hanggan. "Ang Isa na Nabubuhay." "Ang Isa na Nabubuhay na Mag-iisa," ng isa na Walang Inaasahan." o "ang Isa na Nabubuhay Magpakailanman." Ang mga katangian ng Diyos na tila idinidiin ng titulo ay iyong tungkol sa sariling pag-iral at katapatan. Itinuturo ng mga ito ang Panginoon bilang buhay na Diyos ang Pinagmulan ng buhay, na kabaligtaran ng mga diyos ng mga pagano na walang buhay maliban sa imahinasyon ng kanilang mananamba.

Ipinaliliwanag mismo ng Diyos ang kahulugan ng Yahweh sa Exodo 3:14- “AKO SI AKO NGA." Ang kahulugan na ito'y nagpapahayag ng reyalidad ng walang kondisyong pag-iral ng Diyos, habang iminumungkahi rin nito ang Kanyang pamamahala sa nakaraan sa kasalukuyan, at sa hinaharap.

Ang Yahweh ay isa ring personal na pangalan ng Diyos. Ang pagkakakilanlan ni Yahweh bilang isang nagdala kay Abraham palabas ng Ur ay tumutukoy sa pahayag ng tipan ng Diyos sa kanya sa Genesis 12:1-3. Gusto ng Diyos na malaman ni Abraham ang kanyang pangalan, sapagkat ang pangalang iyon ay naghahayag ng aspekto ng kanyang pagkakakilanlan, personal na likas, at mula sa kaalamang ito, matututuhan nating magtiwala sa Kanyang mga pangako (Awil 9:10; Awit 91:14).

`Kapag iyong naiisip o naririnig ang pangalang Yahweh, anono katangian, o pag-uugali ang awtomatikong dumarating sa iyong isipan? Ang pag-ibig, kabaitan, at pangangalaga ba o pagkatakot, kabagsikan at disiplina? Anong mga isipan ang awtomatikong pumapasok sa isipan kapag iyong naiisip ang pangalang Jesus?`