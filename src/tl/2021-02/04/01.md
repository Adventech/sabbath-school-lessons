---
title:  Isang Walang Hanggang Tipan
date:  17/04/2021
---

### Basahin Para sa Pag-aaral sa Linggong Ito
Exodo 3:14; Genesis 17:16; Genesis 41:45; Daniel 1:7; Genesis 15:7-18, Genesis 17:1-14; Apocalipsis 14:6, 7.

> <p>Talatang Sauluhin</p>
> “Aking [Diyos] itatatag ang aking tipan sa iyo [Abraham] at sa iyong binhi kahit sa iyong pagkamatay sa buong lahi nila, isang tipang walang hanggan, upang maging Diyos mo at ng iyong binhi” (Genesis 17:7).

Ilan ang maliwanag na nakakaalala noong bata pa sa isang sakit o isang dampi ng pneumonia na nagiging dahilan na tayo'y malubhang nagkasakit, at may potensyal na mas lalo pang lumala? Sa mahabang gabi nang pagkakasakit, tayo'y magigising na inaantok para tingnan ang ating ina o ama na nakaupo sa isang upuan na nasa tabi ng ating kama sa ilalim ng isang malamlam na liwanag ng panggabing ilaw.

Ganito rin, sa isang simbolo, sa isip ng tao, na nakaupo ang Diyos sa tabi ng kama ng isang maysakit-sa-kasalanang mundo habang ang kadilimang moral ay nagpasimulang lumalim mga ilang siglo matapos ang Baha. Dahil dito, tinawag Niya si Abram at nagpanukalang magtayo sa pamamagitan ng Kanyang tapat na alipin ng isang bayan na siyang pagtitiwalaan Niya ng kaalaman tungkol sa kanyang sarili at magkaloob ng kaligtasan.

Kaya, pumasok ang Diyos sa pakikipagtipan kay Abram at sa kanyang angkan na idiniing mas detalyado ang panukala ng Diyos na iligtas ang sangkatauhan dahil sa mga bunga ng kasalanan. Hindi iiwan ng Panginoon ang kanyang sanlibutan na walang kasama, hindi dahil ito'y nasa ganitong lubhang pangangailangan. Ngayong linggo, titingnan natin ang pagbubukas ng mas marami pang mga pangako.

Ang Sanlinggo sa Isang Sulyap: Ano ang pangalan ng Diyos? Ano ang kahulugan nito? Ano ang kahalagahan ng mga pangalan na ginamit ng Diyos para ipakilala ang kanyang sarili kay Abram? Anong mga pangalan ang kanyang ginamit para ipakilala ang kanyang sarili? Bakit pinalitan ng Diyos ang pangalang Abram tungo sa Abraham? Bakit mahalaga ang mga pangalan? Anong mga kondisyon o obligasyon ang nakalakip sa tipan?