---
title:  Kagalakan
date:  20/06/2021
---

**“Isinusulat namin ang mga bagay na ito upang ang aming kagalakan ay malubos” (1 Juan 1:4).**

Tingnan kung ano ang isinulat ni Juan dito. Sa ilang simpleng salita, ipinahayag niya kung ano ang isa sa mga dakilang kabutihan na tayo, bilang bayan ng tipan, ay mayroon—at iyon ay ang pangako ng kagalakan.

Bilang mga Cristiano, madalas tayong sinasabihan na huwag lumakad ayon sa damdamin, na ang pananampalataya ay hindi damdamin, at hindi tayo kailangang lumagpas sa ating mga damdamin, dahil totoo ang lahat nang ito. Ngunit kasabay nito, hindi tayo magiging tao kung hindi tayo mga nilikhang may damdamin, emosyon, at kalooban. Hindi natin maitatanggi ang ating mga damdamin; ang ating kailangang gawin ay maunawaan ang mga ito, ibigay sa kanila ang kanilang tamang gawain, at hangga’t maaari, panatilihing kontrolado ang mga ito. Ngunit ang itanggi ang mga ito'y itanggi ang kahulugan ng pagiging isang tao (maaari nating sabihin sa isang bilog na huwag umikot). Sa katunayan, gaya nang sinasabi ng talatang ito, hindi lamang tayo dapat na magkaroon ng damdamin (sa pagkakataong ito ay ang kagalakan), kundi dapat na masagana ito. Parang mahirap na pakinggan na ang damdamin ay parang dapat na itatanggi, hindi ba?

`Basahin ang konteksto ng talata sa itaas, magsimula sa pasimula ng kapitulo. Ano ang isinulat ni Juan sa mga unang Cristiano na inaasahan niyang magiging sagana ang kanilang kagalakan? At bakit ito magbibigay sa kanila ng kagalakan?`

Si Juan ay isa sa orihinal na Labindalawa. Siya ay nandoon, halos sa simula ng tatlo-at-kalahating taon ng ministeryo ni Cristo, isang saksi sa ilang mga lubhang kahanga-hangang mga bagay ni Jesus (siya'y nandoon sa Krus, sa Gethsemane, at pati na sa Pagbabagong-anyo), kaya, bilang isang saksi, siya'y masyadong bagay na magsalita tungkol sa paksang ito.

Ngunit, pansinin din, na ang pagdidiin ay hindi sa kanyang sarili, kundi sa mga ginawa ni Jesus para sa mga alagad upang hindi lamang sila magkaroon ng pakikisama sa isa't isa kundi pati na sa mismong Diyos. Binuksan ni Jesus ang landas para tayo'y makapasok sa isang malapit na relasyon sa Panginoon; at, isa sa mga bunga ng pakikisamang ito sa relasyong ito ay kagalakan. Gusto ni Juan na malaman nilang ang narinig nila tungkol kay Jesus ay totoo (nakita niya, nahawakan, nadama, at narinig Siya), kaya sila rin ay makapapasok sa isang may kagalakang relasyon sa kanilang Ama na nasa langit, na nagmamahal sa kanila at nagbigay ng Kanyang sarili para sa kanila sa pamamagitan ng Kanyang Anak.

`Sa isang tanging kaisipan, nagbibigay si Juan ng kanyang personal na patotoo. Ano ang iyong sariling patotoo tungkol sa iyong relasyon kay Jesus? Ano ang masasabi mong makatutulong na mapalago ang kagalakan ng isang tao sa Panginoon gaya ng gusto rito ni Juan?`