---
title:  Karagdagang Kaisipan
date:  25/06/2021
---

Basahin ang mga sulat ni Ellen G. White, “God's People Delivered,” pp. 635-645, sa THE GREAT CONTROVERSY; “Rejoicing in the Lord,” pp. 115-126, sa STEPS TO CHRIST.

“Ang banal na Anak ng Diyos ay walang kasalanan o sariling kapighatian na papasanin: pinapasan niya ang kapighatian ng iba; sapagkat sa Kanya ipinatong ang kasalanan nating lahat. Dahil sa awa ng Diyos, iniuugnay Niya ang kanyang sarili sa tao, at bilang isang kinatawan ng lahi, nagpasakop Siya para ituring na isang makasalanan. Tumitingin siya sa bangin ng kapighatian na nakabukas para sa atin dahil sa ating mga kasalanan, at iminumungkahi na lagyan ng tulay ang pagitan nang paghihiwalay ng tao sa Diyos.”—Ellen G. White, BIBLE ECHO AND SIGNS OF THE TIMES, August 1, 1892.

“Halika, kapatid, lumapit ka anuman ang kalagayan mo, makasalanan, at marumi. Ilagak mo ang iyong pasan na kasalanan kay Jesus, at sa panampalataya ay angkinin mo ang kanyang mga kagalingan. Lumapit ka ngayon habang nagtatagal pa ang awa; lumapit ka na may pagpapahayag, lumapit kang may pagsisising puso, at masaganang magpapatawad ang Diyos. Huwag mong subukang palipasin ang isa pang pagkakataon. Makinig ka sa tinig ng awa na ngayon ay nakikiusap sa iyong bumangon mula sa patay upang bigyan ka ni Cristo ng liwanag. Bawat saglit ay para ngayong direktang nakaugnay ang sarili nito sa mga kapalaran ng hindi nakikitang sanlibutan. Pagkatapos ay huwag nating pahintulutan ang iyong kayabangan at hindi paniniwala na magdala sa iyo na huwag mo pang tanggapin ang iniaalay na awa. Kung gagawin mo ito, ikaw ay maiiwang umiiyak hanggang sa huli: “Ang pag-aani ay nagdaan, natapos ang tag-araw, at hindi tayo naligtas.'”— Ellen G. White, TESTIMONIES FOR THE CHURCH, vol. 5, p. 353.

**Mga Tanong Para sa Talakayan**:

`“Nakikita natin ang ating relasyon sa sansinukob,” ang sulat ni Francisco José Moreno, “at alam natin ang ating kawalan ng kaalaman at panghuling kawalan ng kapangyarihan; kaya't ang ating kawalan ng kapanatagan. Ang bunga nito, tayo'y natatakot.”-BETWEEN FAITH AND REASON: BASIC FEAR AND THE HUMAN CONDITION (New York: Harper & Row, Publishers, 1977), p.7. Ihambing ang salitang ito sa iyong pinag-aralan sa linggong ito sa Efeso 3:17–19. Pag-usapan ang pagkakaiba sa pagitan ng dalawang pananaw.`

`Nangako ang Diyos ng kagalakan para sa atin bilang mga mananampalataya ni Jesus. Ang kagalakan ba ay kagaya ng kasiyahan? Kailangan bang lagi tayong maligaya? Kung hindi tayo gayon, mayroon bang kamalian sa ating karanasang Cristiano? Ano ang kayang ihayag ng buhay ni Jesus na makatutulong sa atin na maunawaan ang mga sagot sa mga tanong na ito?`

Higit pang pag-usapan ang isipan kung paano mapuno ng “kapuspusan ng Diyos” (Efeso 3:19). Ano ang kahulugan nito? Paano natin mararanasan ito sa ating mga buhay?

**Buod**: Ang tipan ay hindi lamang ilang malalim na konsepto ng teolohiya; sa halip, ipinapakita nito ang mga nasasakupan ng ating nagliligtas na relasyon kay Cristo, isang relasyong nag-aani para sa atin ng mga kahanga-hangang kabutihan ngayon at sa Kanyang pagbabalik.