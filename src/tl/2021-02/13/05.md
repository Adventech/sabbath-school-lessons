---
title:  Ang Bagong Tipan at ang Buhay na Walang Hanggan
date:  23/06/2021
---

**“Ako ang muling pagkabuhay at ang buhay. Ang sumasampalataya akin, bagama't siya'y mamatay, ay mabubuhay. At ang bawat nabubuhay at sumasampalataya sa akin ay hindi mamamatay magpakailanman” (Juan 11:25, 26).**

Mayroong dalawang dimensyon ang buhay na walang hanggan. Ang kasalukuyan na bahagi na nagbibigay sa mananampalataya ng isang karanasan ng masaganang buhay ngayon (Juan 10:10), na kasama ang maraming pangako na ibinigay sa ating mga buhay ngayon.

Ang hinaharap na dimensyon, siyempre, ay ang buhay na walang hanggan—ang pangako ng pagkabuhay na mag-uli ng katawan (Juan 5:28, 29; Juan 6:39). Bagaman ito'y sa hinaharap pa, ito ang isang kaganapan na sa kabila ng lahat ng bagay ay karapat-dapat, ang isang kaganapan na magiging yugto ng lahat nating pag-asa bilang mga Cristiano.

`Pag-aralan ang talata ngayong araw. Ano ang sinasabi rito ni Jesus? Saan makikita ang buhay na walang hanggan? Paano natin mauunawaan ang Kanyang mga salita na yaong nabubuhay at naniniwala sa kanya, kahit na sila'y mamatay hindi tayo kailanman mamamatay? (Tingnan ang Apocalipsis 2:11; Apocalipsis 20:6, 14; Apocalipsis 21:8.)`

Siyempre, mamamatay tayong lahat, ngunit ayon kay Jesus, ang kamatayang ito'y isang pagtulog lamang, isang pansamantalang pamamahinga na—para roon ompalataya sa Kanya—ay magtatapos sa pagkabuhay na mag-uli sa buhay. Kapag dumating si Jesus, ang mga namatay kay Cristo ay babangon tungo sa walang kamatayan at ang mga buhay na tagasunod ni Cristo, sa isang kisap-mata, ay mapapalitan ng walang kamatayan. Ang mga patay at ang mga buhay na kasama ni Cristo ay magkakaroon ng magkaparehong katawan ng pagkabuhay na mag-uli. Ang kawalan ng kamatayan ay magsisimula sa oras na iyon para sa bayan ng Diyos.

Isang malaking kagalakan na malaman ngayon, na ang ating katapusan ay hindi sa libingan kundi hindi magkakaroon ng katapusan, na tayo'y magkakaroon ng isang bagong buhay na magtatapos sa walang hanggan.

“Si Cristo ay naging isang laman kasama natin, upang sa gayon maaaring maging isang espiritu tayo kasama Niya. Dahilan sa katangian ng pagkakaisang ito, tayo'y babangon mula sa libingan,—hindi lamang bilang isang pagpapakita ng kapangyarihan ni Cristo, ngunit dahil sa, pananampalataya, ang Kanyang buhay ay naging atin. Yaong mga nakakita kay Cristo sa Kanyang tunay na karakter, at tinanggap Siya sa ating puso, ay mayroong walang hanggang buhay. Sa pamamagitan ng Espiritu ni Cristo na naninirahan sa atin; at ang Espiritu ng Diyos, ay tinanggap sa puso sa pamamagitan ng pananampalataya, ay ang pasimula ng buhay na walang hanggan.”—Ellen G. White, THE DESIRE OF AGES, p. 388.

`Sa anong mga paraan na ating mararanasan ngayon ang mga kabutihan ng buhay na walang hanggan? Sa ibang salita, ano ang magagawa ng pangakong ito sa atin ngayon? Isulat ang ilan sa mga kabutihan na personal na ibinibigay sa iyo ng pangakong buhay na walang hanggan sa iyong pang-araw-araw na buhay. Paano mo kukunin ang pag-asa at pangakong ito at ibahagi ito sa isang tao na nakikipagpunyagi, marahil dahil sa kamatayan ng isang mahal sa buhay?`