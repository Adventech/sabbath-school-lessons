---
title:  Ang Bagong Tipan at ang Misyon
date:  24/06/2021
---

**“Kaya't sa paghayo ninyo, gawin ninyong alagad ang lahat ng mga bansa na bautismuhan ninyo sila sa pangalan ng Ama at ng Anak at ng Espiritu santo, at turuan ninyo silang sundin ang lahat ng mga bagay na iniutos ko sa inyo. At narito, ako'y kasama ninyong palagi, hanggang sa katapusan ng panahon” (Mateo 28:19, 20)**

Sa buong mundo, madalas na ang mga tao ay nakikipagpunyagi sa bagay na tinawag ng taga-South Africa na manunulat na si Lauren Van Der Port na “ang pasanin ng kawalan nang kahulugan.” Natatagpuan ng mga tao ang kanilang mga sarili na may regalo ng buhay, ngunit hindi nila alam kung ano ang gagawin nila rito, hindi nila alam ang layunin ng kaloob na ito, at hindi rin alam kung paano gamitin ito. Ito'y parang isang tao na binigyan ng isang aklatan na puno ng mga di-karaniwang aklat, na hindi lamang binasa ng taong iyon ang mga aklat kundi ginamit din ang mga ito na gatong sa apoy. Sobrang sayang ang ginawa sa mga bagay na mahalaga!

Gayunman, para sa isang Cristiano ng bagong tipan ang problemang iyon ay hindi isang bagay na kailangan nilang paghirapan. Sa halip, yaong mga may alam at personal na naranasan ang kahanga-hangang balita ng isang napako at nabuhay na Tagapagligtas, na namatay para sa mga kasalanan ng bawat tao sa lahat ng dako upang sila'y magkaroon ng buhay na walang hanggan, ay alam ang kagalakan. Sa pagpansin sa maliwanag na panawagan sa Mateo 28:19, 20, ang mananampalataya ay may tiyak na isang misyon at layunin sa buhay, at iyon ay ang ipangaral sa sanlibutan ang kahanga-hangang katotohanan na personal niyang naranasan kay Cristo Jesus. Isang napakalaking pribilehiyo! Karamihan sa ginagawa pa natin sa sanlibutang ito'y magtatapos kapag ang mundong ito'y nagtapos. Ngunit ang pangangaral ng ebanghelyo sa iba ay isang gawaing gagawa ng isang tatak sa walang hanggan. Magsalita tungkol sa isipan ng misyon at layunin!

`Paghiwa-hiwalayin ang mga talata ngayong araw sa kanilang iba't ibang elemento. Ano ang mga natatanging bagay na sinasabi sa atin ni Jesus na kailangan nating gawin, at ano ang kasama sa mga ito? Anong pangako na nasa atin ang magbibigay sa atin ng pananampalataya at lakas ng loob na gawin ang iniutos ni Cristo?`

`Bilang mga Cristiano ng bagong tipan, ibinigay mismo ng Panginoon sa atin ang isang malinaw na utos. Sinuman tayo, anuman ang katayuan natin sa buhay, anuman ang mga limitasyon natin, maaari nating gawin ang ating katungkulan. Mayroon ka bang ginagawang isang bagay? May mas higit ka pa bang magagawa? Ano ang magagawa ng iyong klase, habang magkakasama, upang magkaroon nang higit na katungkulan sa gawaing ito?`