---
title:  Malaya sa Kasalanan
date:  21/06/2021
---

**“Ngayon nga’y wala nang kahatulan sa mga nakay Cristo Jesus” (Roma 8:1).**

Isang kabataang babae ang brutal na pinatay, [ngunit] hindi kilala ang pumatay sa kanya. Ang mga pulis, sa kanilang paghahanda ng isang patibong, ay naglagay ng nakatagong mikropono sa kanyang libingan. Isang gabi, maraming buwan matapos ang kanyang kamatayan, isang kabataang lalaki ang lumapit sa kanyang puntod, yumuko, at umiyak habang humihingi nang kapatawaran sa babae. Siyempre, ang mga pulis ay nakikinig sa kanyang mga salita, kaya hinuli siya dahil sa krimen.

Ano ang nag-udyok sa lalaki para magtungo sa libingan? Ito'y ang bigat ng damdamin ng pagkakasala.

Siyempre, bagaman wala sa atin (ating inaasahan) ang gumawa nang anumang bagay na masama gaya nang ginawa ng kabataang lalaki. Tayong lahat ay nagkasala, gumawa tayong lahat ng mga bagay na ating ikinahihiya, mga bagay na sana ay puwede nating baguhin ngunit hindi na kaya.

Salamat kay Jesus at sa dugo ng bagong tipan, wala sa atin ang kailangang mabuhay sa kahihiyan ng pagkakasala. Ayon sa talata ngayong araw, walang nang kahatulan laban sa atin. Ang pangunahing Hukom ay itinuring tayo walang kasalanan, ibinilang tayo na parang hindi natin ginawa ang mga bagay na nadarama nating nagkasala tayo.

`Paano nakatutulong ang mga talatang ito para maunawaan natin ang Roma 8:1? Juan 5:24; Roma 3:24, 25; 2 Corinto 5:21.`

Isa sa mga dakilang pangako na mabuhay sa isang relasyon ng pakikipagtipan sa Panginoon ay ang hindi na tayo kailangan pang mamuhay sa ilalim ng bigat ng kasalanan. Sapagkat ang dugo ng tipan, tayo—na pumiling pumasok sa relasyon ng pakikipagtipan sa Diyos, na pumiling manatili sa mga kondisyon ng pananampalataya, pagsisisi, at pagsunod—ay maalis ang bigat ng kasalanan, kapag nagsikap si Satanas na ibulong sa ating mga tainga na tayo'y makasalanan, na tayo'y masama, na tayo'y masyadong makasalanan para tanggapin ng Diyos, maaari nating gawin ang ginawa ni Jesus nang tuksuhin Siya sa ilang: maaari nating sipiin ang kasulatan, at isang pinakamabuti sa lahat ng mga talata na sipiin ay ang Roma 8:1. Hindi ibig sabihin nito na ating tanggihan ang katotohanan ng mga kasalanan sa ating buhay; sa halip, nangangahulugan ito na dahil sa ating relasyon ng pakikipagtipan na mayroon tayo sa Panginoon, hindi na tayo nabubuhay sa ilalim ng hatol ng kasalanang iyon. Binayaran na ni Jesus ang parusa sa atin, at Siya ngayon ang nakatayo sa presensya ng Ama upang ipakiusap ang Kanyang sariling dugo para sa ating kapakanan, na inihaharap ang Kanyang sariling katwiran sa lugar ng ating mga kasalanan.

`Ano ang nagagawang pagkakaiba sa ating buhay na ikaw ay pinatawad ng Panginoon sa anumang kasalanan na maaari mong ginawa? Paanong ang katotohanang iyon ay nakatulong sa iyo sa iyong pakikitungo sa ibang nagkasala laban sa iyo? Paano ito nakaaapekto sa iyong pakikitungo sa mga taong iyon?`