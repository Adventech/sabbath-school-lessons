---
title:  Ang Buhay sa  Bagong Tipan
date:  19/06/2021
---

### Basahin Para sa Pag-aaral sa Linggong Ito
1 Juan 1:4; Juan 5:24; Roma 3:24, 25; 2 Corinto 5:21; 1 Juan 4:16; Apocalipsis 2:11; Apocalipsis 20:6, 14; Apocalipsis 21:8.

> <p>Talatang Sauluhin</p>
> “Ako'y pumarito upang sila'y magkaroon ng buhay, at magkaroon nito nang may kasaganaan” (Juan 10:10).

Ang tatlong buwang ito ay isang pag-aaral tungkol sa tipan, na (para talupan ito sa pinakasimple at dalisay na porma) siyang pangunahing sinabi ng Diyos, Ito ang paraan kung paano kita ililigtas mula sa kasalanan, iyon lang.

Bagaman ang kahihinatnan, ang dakilang pagtatapos ng tipan ng pangako, ay, siyempre, ang buhay na walang hanggan sa isang sanlibutan na ginawang bago, ay hindi na natin kailangan pang maghintay dito para maranasan natin ngayon ang mga pagpapala ng tipan. Inaalala ng Panginoon ang ating buhay ngayon; gusto Niya ang pinakamabuti para sa atin ngayon. Ang tipan ay hindi isang kasunduan kung saan kailangan mong gawin ito, ito, at ito at pagkatapos, sa matagal pang panahon ikaw ay gagantimpalaan. Ang mga gantimpala, ang mga regalo—ang mga ito'y mga pagpapalang natatamasa dito at ngayon nilang sa pamamagitan ng pananampalataya ay pumapasok sa relasyon ng tipan.

Ang liksyon sa linggong ito, ang panghuli sa ating serye tungkol sa tipan, ay tumitingin sa ilan sa mga agad na pagpapala, ang ilan sa mga pangakong nagmumula sa biyaya ng Diyos ay ibinigay sa ating mga puso dahil, sa narinig natin ang pagkatok Niya, ay ating binuksan ang pintuan. Siyempre, mayroon pang mga pagpapala kaysa ating mapag-uusapan sa linggong ito. Ngunit ito'y pasimula pa lamang, isang pagpapasimula na ang totoo ay hindi kailanman magtatapos.

**Ang Sanlinggo sa Isang Sulyap**: Bakit kailangan nating madama ang kagalakan? Sa anong basehan maaari nating angkinin ang pangakong iyon? Ano itong nasa tipan na dapat magpalaya sa atin mula sa pasanin ng kasalanan? Ano ang kahulugan ng magkaroon ng isang bagong puso?