---
title:  Pakikipag-ugnayan
date:  13/06/2021
---

"At ilalagay ko ang aking tabernakulo sa gitna ninyo, at ang aking sarili ay hindi mapopoot sa inyo; at ako'y laging lalakad sa gitna ninyo. Ako'y magiging inyong Diyos, at kayo'y magiging aking bayan” (Levitico 26:11, 12).

Isang punto ang dapat na maging malinaw sa ngayon: kahit na sa lumang tipan, o sa bagong tipan, naghahangad ang Diyos ng isang malapit at nagmamahal na relasyon sa kanyang bayan. Ang totoo, ang mga tipan ay talagang gustong bumuo (dahil sa kakulangan ng mas mabuting salita) ng mga “alituntunin” para sa relasyong iyon.

Ang pakikipagrelasyon ay mahalaga sa tipan, sa anumang panahon o konteksto. Ngunit para mabuhay ang isang relasyon, kailangan ang pagkakaroon ng pakikisalamuha, pakikipag-usap, at pagtatagpo, lalo na para sa isang makasalanan, nagkakamali, at nagdududang mga tao. Ang Panginoon, siyempre, sa pagkaalam nito, ay nanguna para tiyaking maihahayag Niya ang Kanyang sarili sa atin upang-- sa nasasakupan ng nagkasalang sangkatauhan-- ay maaari tayong makipag-ugnayan sa kanya sa isang makahulugang paraan.

`Basahin ang Exodo 25:8, ang utos ng Panginoon sa Israel na magtayo ng isang santuwaryo. Ano ang mga dahilan ng Panginoon para magustuhan na gawin nila ito? `

Siyempre ang sagot sa tanong na ito ay nagdadala ng isa pang tanong, at ito ay Bakit? Bakit gusto ng Panginoon na manirahan sa gitna ng Kanyang bayan?

Marahil, ang katotohanan ay maaaring matagpuan sa dalawang talata para sa ngayong araw, na nakalista sa itaas. Pansinin, ang Panginoon ay “magtatabernakulo” (o “maninirahang” kasama nila. Pagkatapos ay Kanyang sinabi na hindi Siya “mapopoot” sa kanila. Pagkatapos ay sinabi Niyang “lalakad” Siya sa gitna nila at magiging kanilang Diyos, at sila ay magiging Kanyang bayan (Levitico 26:11, 12). Tingnan ang mga elementong matatagpuan sa mga talatang ito. Muli, makikitang napakalinaw ang aspekto ng relasyon.

`Maglaan ng ilang minuto: Suriin ang Levitico 26:11, 12 at Exodo 25:8. Isulat kung paanong ang iba't ibang elemento ay bumabagay sa isipan na ang Panginoon ay gustong makipag-ugnayan sa kanyang bayan?`

`Lalong magtuon sa mga salitang “ang aking sarili ay hindi mapopoot sa inyo.” Ano ang mismong nasa santuwaryo na nagkakaloob ng paraan kung saan ang nagkamali, at nagkasalang sangkatauhan ay matatanggap ng Panginoon, at bakit ito napakahalaga sa proseso ng pagbuo ng isang tipan?`