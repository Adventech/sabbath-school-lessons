---
title:  'Kasalanan, Handog, at Pagtanggap (Hebreo 9:22)'
date:  14/06/2021
---

Ang hinirang ng Diyos na paraan para matanggal ng mga makasanalan sa Lumang Tipan ang kanilang mga kasalanan at sala ay sa pamamagitan ng mga paghahandog ng hayop. Ang handog para sa kasalanan ng isang Israelita ay nakalista sa Levitico 1 hanggang 7. Ang maingat na pagpansin ay isinasagawa sa paggamit at pagdidispatsa ng dugo sa iba't ibang uri ng handog. Sa katunayan, ang katungkulan ng dugo sa mga ritwal ng paghahandog ay isa sa mga nagbibigkis na mga katangian sa paghahandog ng Israelita.

Ang taong nagkasala-- na dahilan para masira ang relasyon ng tipan at ng kautusan na nangangasiwa rito-- ay muling maibabalik sa lubos na pakikipag-ugnayan sa Diyos at ng sangkatauhan sa pamamagitan ng pagdadala ng isang hayop na susunugin para maging kahalili. Ang mga handog, kasama ng mga ritwal nito, ang mga itinakda ng Diyos na paraan para sa ikalilinis ng kasalanan at nagkasalang damdamin. Ito'y inilagay para sa paglilinis ng makasalanan, na inililipat ang sariling kasalanan sa santuwaryo sa pamamagitan ng pagwiwisik ng dugo at muling pagbabalik ng pakikiisa at lubos na pakikisama ayon sa tipan ng makasalanan sa personal na Diyos na siyang nagliligtas na Panginoon.

`Paanong ang mga konsepto, na ipinahayag sa itaas, ay makatutulong sa atin na unawain ang mga tanong sa huling bahagi ng aralin kahapon?`

`Anong kahalagahan ayon sa propesiya ang naroon sa paghahandog ng hayop? (Isaias 53:4-12; Hebreo 10:4.)`

Ang mga handog na hayop sa Lumang Tipan ay itinakda ng langit bilang paraan para linisin ang makasalanan mula sa kanilang kasalanan at pagkakasala. Pinapalitan ang katayuan ng nagkasala mula sa pagiging makasalanan at dapat lamang sa kamatayan patungo sa isang pinatawad at muling ibinalik na relasyon ng Diyos at tao ayon sa tipan. Ngunit mayroong isang isipan na kung saan ang handog na hayop ay may likas na ayon sa propesiya. Kung tutuusin, walang hayop ang sapat na kahalili na makapagpapatawad sa kasalanan at pagkakasala ng sangkatauhan. Ang may-akda ng Hebreo ay nagsabi rito ayon sa kanyang sariling salita: “Hindi maaaring mangyari na ang dugo ng mga toro at ng mga kambing ay makapag-aalis ng mga kasalanan” (Hebreo 10:4). Kaya ang handog na hayop ay itinalaga upang maging hula sa pagdating ng isang Diyos na nagkatawang-tao na Alipin ng Diyos, na mamamatay bilang kahalili para sa mga kasalanan ng sanlibutan. Sa pamamagitan ng prosesong ito, ang makasalanan ay mapapatawad at tatanggapin ng Panginoon, ang itinatag ang pinagbabatayan ng relasyon ng tipan.

`Ilagay mo ang iyong sarili sa katayuan ng isang taong nabuhay noong panahon ng Lumang Tipan, kapag sila'y naghahandog ng mga hayop sa santuwaryo. Alalahanin din, kung gaano kahalaga ang mga hayop sa kanilang buhay, kultura, at paraan ng pamumuhay, anong liksyon mula sa mga handog na ito ang inaasahang ituturo sa atin tungkol sa halaga ng kasalanan?`