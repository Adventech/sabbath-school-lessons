---
title:  Ang Santuwaryo ng Bagong Tipan
date:  12/06/2021
---

### Basahin Para sa Pag-aaral sa Linggong Ito
Exodo 25:8; Isaias 53:4-12; Hebreo 10:4; Hebreo 9:14; Hebreo 8:1-6; 1 Timoteo 2:5, 6.

> <p>Talatang Sauluhin</p>
> “Kaya't siya ang tagapagmana ng isang bagong tipan, upang ang mga tinawag ay tumanggap ng pangako na pamanang buhay na walang hanggan.” (Hebreo 9:15).

Isang gabing maaliwalas, habang itim ang himpapawid tulad ng natapon na tinta, ay natakpan si Frank nang kadiliman habang siya'y lumalakad sa walang taong kalsada ng lunsod. Matapos ang ilang sandali, nakarinig siya ng mga yabag ng paa sa likod niya; may isang taong sumusunod sa kanya sa kadiliman. Pagkatapos, naabutan siya ng taong iyon at nagsalita. “Ikaw ba si Frank, ang manlilimbag?”

“Oo, ako nga iyon. Ngunit paano mo nalaman?”

“Ang totoo,” sagot ng estranghero, “Hindi kita kilala. Pero kilalang-kilala ko ang iyong kapatid na lalaki, at kahit na madilim, ang iyong pagkilos, ang paraan ng iyong paglalakad, ang iyong hugis, ang lahat ay masyadong nagpapaalala sa akin tungkol sa kanya, ipinagpalagay ko lang ikaw ang kanyang kapatid, dahil sinabi niya sa akin na mayroon siyang isang kapatid.”

Ipinapakita ng kuwentong ito ang isang makapangyarihang katotohanan tungkol sa serbisyo ng santuwaryo ng Israel. Sinasabi ng Biblia, na ito'y isang anino, isang hitsura, isang larawan ng totoo. Gayunman, mayroong sapat sa mga anino at larawan para malinaw na inihula at inihayag ang mga katotohanan na inaasahang kakatawanin nila: ang kamatayan, at ang paglilingkod ni Cristo sa santuwaryo sa langit bilang dakilang saserdote.

**Ang Sanlinggo sa Isang Sulyap**: Bakit gusto ng Diyos na magtayo ng santuwaryo ang mga Israelita? Ano ang itinuturo ng santuwaryo tungkol kay Cristo bilang ating kahalili? Ano ang ginagawa ni Jesus sa langit bilang ating kinatawan?