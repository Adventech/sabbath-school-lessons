---
title:  Karagdagang Kaisipan
date:   25/07/2025
---

Basahin ang sulat ni Ellen G. White, “The Plagues of Egypt,” pp. 265–272 sa Patriarchs and Prophets.

“Ang Kaniyang bayan ay pinahintulutang makaranas ng nakakadurog na kalupitan ng mga Ehipcio, upang sila’y hindi madaya tungkol sa nakapagpapababang impluwensya ng idolatriya. Sa Kanyang pakikitungo kay Faraon, ipinakita ng Diyos ang Kanyang pagkapoot sa idolatriya at ang Kanyang determinasyong parusahan ang kalupitan at pagpapahirap. . . . Walang paggamit ng mahimalang kapangyarihan upang patigasin ang puso ng hari. Binigyan ng Diyos si Faraon ng pinkakapansin-pansing ebidensya ng Kanyang kapangyarihan, ngunit may katigasan ang ulong tinanggihan ng hari na pakinggan ang liwanag. Bawat pagpapakita ng walang hanggang kapangyarihan na tinanggihan niya, ay lalong nagpapa-igting ng determinasyon sa kanyang rebelyon. Ang binhi ng paghihimagsik na kanyang inihasik nang kanyang tanggihan ang unang himala, ay nagbunga ng kanilang ani.”—Ellen G. White, Patriarchs and Prophets, p. 268.

“Ang araw at buwan ay mga bagay na sinasamba ng mga Ehipcio; sa misteryosong kadilimang ito ang mga tao at ang kanilang mga diyos din ay sinaktan ng kapangyarihan na gumagawa para sa kapakanan ng mga alipin. Gaano man ito nakakatakot noon, ang hatol na ito ay isang katibayan ng kahabagan ng Diyos at ng hindi Niya pagnanais na pumuksa. Bibigyan Niya ang mga tao ng panahon para sa pagbubulay at pagsisisi bago dalhin sa kanila ang huli at pinaka kakila-kilabot sa mga salot.”—Patriarchs and Prophets, p. 272.

**Mga Tanong Para sa Talakayan:**

`Mag-isip ng mabuti sa tanong kung bakit pinahintulutan ni Faraon ang kanyang sarili na maging napakatigas na anupa’t sa harap ng pinakamalinaw at tamang pagpili—Payagan mong umalis ang Aking bayan!—tumanggi pa rin siya. Paanong ang isang tao ay madadaya ng husto? Anong uri ng mga babala ang makukuha natin mula dito para sa ating sarili tungkol sa kung paano tayo totoong mapapatigas ng husto sa kasalanan na gumagawa tayo ng lubos na mapaminsalang mga desisyon samantalang ang tamang kapasyahan at ang tamang daan ay nasa harap natin sa buong panahon? Sinong ibang mga tauhan ng Biblia ang gumawa ng katulad na uri ng pagkakamali? Pag-isipan, bilang halimbawa, si Judas?`

`Sa isang punto, sa gitna ng pagkawasak na dinala ni Faraon sa kanyang sariling lupain at bayan, ipinahayag niya, “Ako’y nagkasala sa pagkakataong ito; ang Panginoon ay matuwid samantalang ako at ang aking bayan ay masama” (Exodo 9:27). Bagaman kahanga-hangang pagpapahayag ng kasalanan sa panahong iyon, paano natin malalaman na ito ay hindi tunay?`