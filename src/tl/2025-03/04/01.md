---
title:  Ang Mga Salot
date:   19/07/2025
---

### Basahin Para sa Pag-aaral sa Linggong Ito

Exodo 7:8–10:29; Bilang 33:4; Roma 1:24–32; Awit 104:27, 28; Isaias 28:2, 12–17; Isaias 44:9, 10, 12–17.

> <p>Talatang Sauluhin</p>
> “Ang puso ni Faraon ay nagmatigas at hindi niya pinayagang umalis ang bayan ng Israel; gaya ng sinabi ng Panginoon sa pamamagitan ni Moises” (Exodo 9:35).

Sinusubukan ng isang magsasaka na mapakilos ang kanyang asno; hindi natinag ang hayop. Kaya, kumuha ang magsasaka ng isang makapal na sanga at pinalo ito. Nagsalita siyang muli sa asno, at ito’y nagsimulang kumilos.

Nang may magtanong sa magsasaka kung bakit iyon gumana, siya’y sumagot, “Kailangan mo munang makuha ang atensyon nito.”

Sa kabila ng anumang isyu na maaaring itanong ng sinuman tungkol sa kalupitan sa mga hayop, mayroong isang punto dito, lalo na sa konteksto ng Exodo ng mga Hebreo mula sa Ehipto. Binigyan si Moises ng utos ng paghayo at nagtungo kay Faraon na may tanyag na mga salita ng Diyos, shalach et ami, na nangangahulugang “Pahintulutan mong umalis ang Aking bayan!”

Si Faraon, gayunman, ay hindi nais na umalis ang bayan ng Diyos. Hindi tuwirang ipinaliwanag ng mga Kasulatan kung bakit lubos na nag-aatubili si Faraon, sa kabila ng panakot na militar na kinatatakutan ng mga Ehipcio na maaaring maidulot ng mga Hebreo (tingnan ang Exodo 1:10). Malamang, tulad ng madalas na kaso sa pang-aalipin, ang dahilan ay pang-ekonomiya. Mura ang gagastusin sa pagtatrabaho kapag may mga alipin, kaya hindi nais ni Faraon na mawala ang anumang bentaheng pang-ekonomiya na maibibigay sa kanya ng mga aliping ito. Kaya nga, kakailanganin niya ang ilang paghimok hindi lamang upang makuha ang kanyang pansin kundi upag baguhin din ang kanyang isip.

_*Pag-aralan ang liksyon sa linggong ito bilang paghahanda sa Sabbath, Hulyo 26._