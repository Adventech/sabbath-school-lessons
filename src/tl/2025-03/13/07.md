---
title:  Karagdagang Kaisipan
date:   26/09/2025
---

Basahin ang sulat ni Ellen G. White, “The Tabernacle and Its Services,” pp. 353–358, sa Patriarchs and Prophets.

“Ang paggawa ng santuwaryo ay pinangunahan ng isang banal na gawain ng pagtubos, na tinatawag na, ang pagliligtas ng Israel mula sa mapang-aliping kapangyarihan ng Ehipto. Ito ay sinundan ng pagiging handa ng Diyos na pumasok sa isang permanenteng tipanang relasyon sa Kanyang bayan. Siya ay magiging kanilang Diyos, at sila ay magiging Kanyang bayan (Exodo 6:7). Ang paraan ng kanilang pakikitungo sa Kanya at sa isa’t isa ay ipinapaliwanag ng kautusan ng tipan. Ang tabernakulo ay tunay ngang isang lugar ng pakikipagtagpo, isang lugar kung saan ang Diyos at ang mga tao ay nagsasama-sama. Pagkaraan lamang ng pagtubos at ng pagtatatag ng permanenteng pakikiisa sa Diyos sa pamamagitan ng tipan na ang mga tao ay makakalapit sa Diyos sa Kanyang tahanang dako.”—Andrews Bible Bible Commentary: Old Testament, “Exodo” (Berrien Springs, MI: Andrews University Press, 2020), p. 226.

Samantala, inilarawan ni Ellen G. Whtie ang layunin ng mga serbisyo sa santwaryo: “Kaya sa pagmiministeryo sa tabernakulo, at sa templo na pagkatapos ay kumuha ng lugar nito, tinuruan ang mga tao bawat araw ng dakilang mga katotohanang may kaugnayan sa kamatayan at pagmiministeryo ni Cristo, at minsan sa isang taon ang kanilang mga isipan ay dinadala sa nagtatapos na mga pangyayari ng malaking tunggalian sa pagitan ni Cristo at ni Satanas, ang huling paglilinis ng sansinukob mula sa kasalanan at mga makasalanan.”—Patriarchs and Prophets, p. 358.

**Mga Tanong Para sa Talakayan:**

`Ang nasa sentro ng mga serbisyo ng pagsamba sa santuwaryo ay ang pagbubuhos ng dugo. Ang iba’t ibang mga hayop ay inihandog, at ang kanilang dugo ay ginamit sa halos lahat ng mga rituwal sa templo. Ano ang sinisimbolohan ng dugo, at ano ang lundo na itinuturo ng lahat ng mga sakripisyong ito?`

`Gaano man kahanga-hanga na ang Diyos, ang Manlalalang ng sansinukob, ay tatahan sa santuwaryo sa gitna ng Kanyang bayan, gaano higit na kahanga-hanga na Siya’y darating upang manahan sa gitna natin bilang isa sa atin, isang tao. Iyon mismo ay magiging isang kahanga-hangang pagpapahayag ng pag-ibig. Ngunit upang ihandog ang Kanyang sarili bilang isang sakripisyo para sa kasalanan—iyon ay—upang mamatay para sa atin? Ano ang itinuturo nito sa atin tungkol sa karakter ng Diyos? Gayundin, ano ang itinuturo nito sa atin tungkol sa kung gaano ninanais ng Diyos na makita tayong ligtas sa Kanyang walang hanggang kaharian?`

`Basahin ang Hebreo 8:1–6. Ano ang sinasabi nito sa atin tungkol sa kung paanong ang makalupang santuwaryo ay nagpapakita ng kung ano ang ginagawa ni Jesus ngayon para sa atin sa makalangit na santuwaryo?`