---
title:  Karagdagang Kaisipan
date:   18/07/2025
---

Basahin ang sulat ni Ellen G. White, “The Plagues of Egypt,” pp. 257–265 sa Patriarchs and Prophets.

Tingnan kung gaano kasama nagsimula ang mga bagay para kay Moises at ng kanyang bayan pagkatapos na unang katagpuin ni Moses si Faraon.

“Ang hari, dahil sa lubusang nabahala, ay pinaghinalaan ang mga Israelita ng isang planong mag-alsa mula sa paglilingkod sa kanya. Ang kawalang-kasiyahan ay resulta ng katamaran; sisiguruhin niya na walang panahon na matitira sa kanila para sa mapanganib na pagpaplano. At agad siyang naglapat ng mga hakbang upang higpitan ang kanilang tanikala at durugin ang kanilang mapagsariling espiritu. Nang araw ding iyon ay inilabas ang mga utos na ginawang lalo at higit pang malupit at mapang-api ang kanilang trabaho. Ang pinaka karaniwang materyales sa pagtatayo sa bansang iyon ay mga laryong pinatuyo sa araw; ang mga pader ng mga pinakamagandang gusali ay yari dito, at pagkatapos ay ikinakapit sa mga bato; at ang paggawa ng mga laryo ay nangangailangan ng malaking bilang ng mga aliping manggagawa. Pinutol na dayami na inihahalo sa putik, upang ito ay magkadikit, malaking bilang ng dayami ang kailangan para sa gawain; ngayon ay iniutos ng hari na wala ng dayami ang ibibigay; ang mga nagtatrabaho ay dapat maghanap nito para sa kanila, samantalang ang kaparehong bilang ng laryo ay dapat maabot.”

“Ang utos na ito ay lumikha ng malaking pagkabalisa sa mga Israelita sa buong lupain. Ang mga tagapag-atang na Ehipcio ay pumili ng mga opisyal na Hebreo upang pangasiwaan ang gawain ng mga tao, at ang mga opisyales na ito ay responsable para sa magagawang trabaho ng kanilang nasasakupan. Nang ang hinihingi ng hari ay ipinatupad, nangalat ang mga tao sa buong lupain, upang manguha ng pinaggapasan sa halip na dayami; ngunit nasumpungan nila na imposible na magawa ang karaniwang dami ng trabaho. Dahil sa pagkabigong ito, malupit na pinahirapan ang mga opisyal na Hebreo.”—Ellen G. White, Patriarchs and Prophets, p. 258.

**Mga Tanong Para sa Talakayan:**

`Umisip ng panahon kung saan, bagaman sinusunod mo ang tawag ng Diyos sa iyong buhay ay hindi naging maganda ang mga bagay na nangyayari, o na hindi nag-umpisa na maayos. Anong mga liksyon ang natutuhan mo sa paglipas ng panahon mula sa karanasang iyon?`

`Sabihin sa iba kung paano nanghimasok ang Diyos sa iyong buhay nang ikaw ay nanalangin para sa Kanyang tulong o nang hindi mo ito inaasahan. Paano tayo mananampalataya sa kabutihan ng Diyos kung nangyayari ang mga masamang bagay, kahit sa kanila na nagtitiwala sa Panginoon?`

`Ano ang sasabihin mo sa isang taong nagsasabing, “Hindi ko nakikilala ang Panginoon”? Gayunpaman, halimbawang sinabi ng isang tao ito, hindi sa paraan ng paglaban, kundi bilang isang simpleng katotohanan tungkol sa kanyang buhay? Ano ang magagawa mo upang tulungan siya na “makilala ang Panginoon” at ipaliwanag sa tao kung bakit mahalagang gawin niya ang gayon?`