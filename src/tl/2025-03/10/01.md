---
title:  Ang Tipan at ang Anyong Huwaran
date:   30/08/2025
---

### Basahin Para sa Pag-aaral sa Linggong Ito

Exodo 24:1–18; 1 Corinto 11:23–29; Leviticus 10:1, 2; Ezekiel 36:26–28; Exodo 25:1–9; Exodo 31:1–18.

> <p>Talatang Sauluhin</p>
> “Dumating si Moises at sinabi sa bayan ang lahat ng mga salita ng Panginoon at ang lahat ng mga tuntunin; at ang buong bayan ay sumagot na may isang tinig, at nagsabi, ‘Lahat ng mga salita na sinabi ng Panginoon ay aming gagawin” (Exodo 24:3).

Bilang kanilang Diyos, Manlalalang, at Manunubos, ninais ng Panginoon na makasama ng Kanyang bayan at tumahan sa gitna nila. Tayo ay Kanyang nilikha upang malapit na makasama Niya. Gayunman, kung ang makahulugang pakikiugnay sa ibang mga tao ay mabubuo lamang sa pamamagitan ng panahon at pagsisikap, ito’y katulad din ng ating patayong kaugnayan sa Diyos. Maaaring ito ay nakapagpapasigla at karanasang puno ng paglago, kung tayo lamang ay mag-uukol ng panahon na kasama Siya. Sa mga praktikal na termino, ito’y nangangahulugan ng pag-aaral ng Kanyang Salita (ang Diyos ay nagsasalita sa atin), ng pananalangin (pagbubukas ng ating mga puso sa Diyos), at pagsaksi sa iba tungkol sa kamatayan, pagkabuhay na muli, at pagbabalik ni Cristo (pakikisangkot sa misyon ng Diyos).

Samantalang tayo ay pinagpapala ng Diyos, tayo ay magiging daluyan ng mga pagpapala sa iba. Ang pokus ay dapat sa Diyos, hindi sa ating mga sarili (Hebreo 12:1, 2). Sa pamamagitan ng ating pakikiugnay sa Kanya, mapapalakas tayo ng Diyos na sundin ang Kanyang mga aral, na nangangahulugang pagsunod sa Kanyang Salita. Hindi nakapagtataka na ang henerasyon ng mga tagasunod ni Cristo sa huling panahon ay inilarawan bilang mga taong “tumutupad sa mga utos ng Diyos, at humahawak ng matatag sa pananampalataya ni Jesus” (Apocalipsis 14:12).

Simple lang ito: mahal natin ang Diyos, at, mula sa pagmamahal na iyon, sumusunod tayo sa Kanya

_*Pag-aralan ang liksyon sa linggong ito bilang paghahanda sa Sabbath, Setyembre 6._