---
title:  Karagdagang Kaisipan
date:   19/09/2025
---

Maingat na basahin ang sulat ni Ellen G. White, “Idolatry at Sinai,” pp. 327–330, sa Patriarchs and Prophets.

Isang makulimlim na araw, isang ama at anak na lalaki ay dumalaw sa isang simbahan Samantalang tumitingin sila sa makulay na salamin na mga bintana na may mga magandang paglalarawan ng iba’t ibang senaryo ng Biblia, biglang nagsimulang suminag ang araw na lumagos sa mga larawang salamin ng mga tao, maningning na nililiwanagan sila ng kahanga-hangang liwanag. Tinanong ng bata ang kanyang ama: “Ama, sino ang mga taong ito?” Walang gaanong alam ang ama tungkol sa Kristiyanismo, kay Cristo, o sa Kanyang mga alagad ngunit mabilis siyang sumagot: “Ang mga taong ito ay mga Kristiyano.” Ang nakakasilaw na larawang ito ay nanatili sa isipan ng anak. Isang araw ang guro ng batang lalaki ay nagtanong sa klase: “Mga anak, kilala niyo ba kung sino ang mga Kristiyano?” Naalaala ng batang lalaki ang maliwanag na larawan sa katedral at sumagot: “Kilala ko, ang mga Kristiyano ay mga nagliliwanag na mga tao.” Sa kaparehong pananalita, Sinabi ni Jesus sa Kanyang mga tagasunod, “Paliwanagin niyo nang gayon ang inyong ilaw sa harap ng mga tao; upang makita nila ang inyong mabubuting gawa, at luwalhatiin nila ang inyong Ama na nasa langit” (Mateo 5:16). Tanging ang mga nagliliwanag na tao lamang ang maaaring maging kasangkapan ng pagbabago.

**Mga Tanong Para sa Talakayan:**

`Kung magpapakababa tayo ng ating mga sarili sa harap ng Diyos, at magiging mabait at magalang at magiliw at maawain, magkakaroon ng isang libong mahihikayat sa katotohanan na ngayon ay mayroon lamang isa.”—Ellen G. White, Testimonies for the Church, vol. 9, p. 189. Anong makapangyarihang pabalita ang narito para sa ating lahat tungkol sa kung paanong ang ating mga karakter, ang ating mga kilos, at ang ating mga pag-uugali ay nakaka-apekto sa ating pagsaksi?`

`Ang Exodo 34:6, 7 ay angkop na tinatawag na Juan 3:16 ng Lumang Tipan. Bakit?`

`Paano mo ipapaliwanag ang kagandahan ng karakter ng Diyos, ayon sa sariling pagpapahayag ng Diyos sa Exodo 34:6, 7, sa mga tao na nagtatanong kung sino ang Diyos?`

`Sa klase, hayaang talakayin ng mga tao kung paanong ang karakter at mga pagkilos ng mga taong nag-aangkin kay Cristo ay nakaka-apekto sa kanilang paglakad. Iyon ay, ano ang nagiging impluwensya ng mga mabait, mapagbigay, mapagpakumbaba, at mapagpatawad base sa iyong karanasan? Kasabay nito, paanong ang mga hindi mabait, hindi mapagpatawad, at aroganteng “mga Kristiyano” ay nakakaapekto sa iyong paglakad na kasama ng Panginoon?`