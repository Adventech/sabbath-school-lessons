---
title:  Umalis na Kayo, at Sambahin Ninyo ang Panginoon
date:   03/08/2025
---

Sa gabi ng Paskuwa, dumating ang hatol ng Diyos sa kanila na hindi natatakpan ng dugo (Exodo 12:1–12). Walang sinuman ang nakatakas ng dahil sa posisyon, edukasyon, katayuang sosyal, o kasarian. Tinamaan ng parusa ang lahat ng pamilya, mula kay Faraon hanggang sa mga alipin, at kahit ang mga panganay ng mga hayop. Ang pagmamataas ng Ehipto ay nasa alabok.

`Basahin ang Exodo 12:31–36. Anong kakaibang kahilingan ang ginawa ni Paraon at bakit niya ito hiniling kahit na siya ay nagbibigay ng pahintulot sa kanilang lahat na umalis?`

Gaano nakakapukaw ng pansin na si Faraon, sa pagsasabi sa mga Hebreo na umalis at sumamba, ay nagdagdag ng ganitong kahilingan: “At pagpalain din ninyo ako.”

At pagpalain din ninyo ako?

Bakit siya, ang hari ng Ehipto, isang “diyos” sa lupa sa gitna ng kanyang bayan, ay hihiling ng gayon? Parang naunawaan na niya sa wakas ang kapangyarihan ng Diyos ng mga Hebreo at nais na makinabang mula dito. Gayunpaman, paano siya pagpapalain ng Diyos samanatalang siya ay matigas sa kanyang paghihimagsik, katigasan ng ulo, kasalanan, at pagmamataas? Tiyak, sa wakas ay ibinigay niya ang kanyang pahintulot, ngunit ito ay hindi dahil sa pagpapasakop sa kalooban ni Yahweh. Sa halip, ito ay dahil sa pagkatalo. Hindi siya nagsisisi—tulad ng ipinakita ng kanyang mga sumunod na pagkilos. Gusto lamang niyang mapahinto ang pagkasira na nagwawasak ng kanyang kaharian.

Napahiya si Faraon. At, dahil sa mga kalunos-lunos na pangyayari mula sa pinakamasamang salot sa lahat, nagbigay siya ng pahintulot para sa Israel na lisanin ang Ehipto. Ang kanyang tinanggihang ipagkaloob noong lahat ng nakaraang panahon, gaano man ang mga pagdurusang dinala ng kanyang mga gawa sa kanyang bansa, ngayon ay pinayagan na niya.

At ang mga tao ng Ehipto, sa madaling pagkaunawa, ay naghahangad din na umalis ang mga Hebreo. At sinabi nila, kayo’y umalis, kung hindi “mamamatay kaming lahat.”

Ang Diyos, samantala, ay gumawa ng paglalaan upang ang mga Israelita ay hindi umalis ng Ehipto ng walang anuman, kundi mayroon ng mga bagay na kanilang kakailanganin, na sa bandang huli, ay naging isang higit na mahabang paglalakbay kaysa inaasahan. Ibinigay ng mga Ehipcio sa mga Judio ang mga mahahalagang bagay na ito upang mapagmadali lamang ang mga taong lumabas ng bayan, ngunit ang mga bagay ay mga upa na hindi ibinigay sa mga Israelita sa maraming siglo ng kanilang paggawa bilang mga alipin. Tiyak na para sa mga Ehipcio, ang halaga ng pagpapalayas sa mga Hebreo mula sa kanilang lupain ay mura lamang.

`Gaano kadalas na tayo ay “nagsisi” ng mga ginawa dahil lamang sa kanilang mga bunga at hindi dahil sa mali ang mismong mga gawang iyon. Bakit hindi iyon tunay na pagsisisi? Paano tayo matututong maging malungkot para sa mga kasalanan na, sa pakahulugan, ay “nilayuan” natin ng kahit sa maikling panahon?`