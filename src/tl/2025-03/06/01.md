---
title:  Pagtawid sa Dagat na Pula
date:   02/08/2025
---

### Basahin Para sa Pag-aaral sa Linggong Ito

Exodo 12:31–36, Santiago 2:17–20, Exodo 13:1– 14:31, Hebreo 11:22, Exodo 15:1–21, Apocalipsis 15:2–4.

> <p>Talatang Sauluhin</p>
> “Sinabi ni Moises sa bayan, ‘Huwag kayong matakot, magpakatatag kayo, at masdan ninyo ang pagliligtas ng Panginoon na Kanyang gagawin sa inyo ngayon; sapagkat ang mga Ehipcio na inyong nakikita ngayon ay hindi na ninyo muling makikita kailanman. Ipaglalaban kayo ng Panginoon at ang dapat lamang ninyong gawin ay manahimik.” (Exodo 14:13, 14).

Ang Exodo ang pinakamadrama at maluwalhating karanasan ng bayan ng Diyos sa Lumang Tipan. Ang pangyayaring ito ang banal na modelo kung paano tinalo ng Diyos ang mga kaaway ng mga Hebreo at matagumpay na dinala ang mga Israelita tungo sa Lupang Pangako. Ito ay isang simbolo rin ng kaligtasan at katubusan kay Cristo.

Mula sa pananaw ng tao, ang mga anak ni Israel ay nasa isang desperado, nasa imposible, nasa isang sitwasyon na sila, sa ganang kanila, ay hindi makapagliligtas ng kanilang sarili mula rito. Kung sila ay maililigtas, ito ay sa pamamagitan ng gawa ng Diyos. Ito’y katulad din sa atin at ng kasalanan: sa ganang ating sarili, tayo ay nasa sitwasyon ng kawalang pag-asa. Kailangan natin ang bagay na lalong higit na madrama kaysa sa Exodo. At natamo natin ito: ang krus ni Cristo, at kung ano ang ginawa ni Cristo doon para sa atin.

Ang mga pangayayri sa paglisan ng Israel mula sa lupain ng Goshen, na binanggit sa Exodo 12, hanggang sa awit ni Moises, na masayang inawit sa Exodo 15, ay makapigil-hininga at hindi kapani-paniwala. Ang mga tanda, kababalaghan, at mahimalang gawa ng pagtubos ng Diyos ang nasa sa itaas ng mga ito.

Ngunit kahit ang mga ito ay hindi maihahambing sa kung ano ang ginawa ni Cristo sa krus para sa atin, kung saan ang drama ng Exodo ay isa lamang pag-anino.

_*Pag-aralan ang liksyon sa linggong ito bilang paghahanda sa Sabbath, Agosto 9._