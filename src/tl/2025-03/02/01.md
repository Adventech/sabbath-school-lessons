---
title:  Ang Nagniningas na Puno
date:   05/07/2025
---

### Basahin Para sa Pag-aaral sa Linggong Ito

Exodo 18:3, 4; Exodo 3:1–22; Genesis 22:11, 15–18; Exodo 6:3; Joel 2:32; Exodo 4:1–31; Genesis 17:10, 11.

> <p>Talatang Sauluhin</p>
> “Sinabi ng Panginoon, ‘Aking nakita ang paghihirap ng Aking bayan na nasa Ehipto at Aking narinig ang kanilang daing dahil sa mga umaapi sa kanila. Talagang nalalaman Ko ang kanilang pagdurusa. Ako’y bumaba upang iligtas sila mula sa kamay ng mga Ehipcio at upang sila’y dalhin sa isang mabuting lupain at malawak, mula sa lupaing iyon, sa isang lupaing dinadaluyan ng gatas at pulot’ ” (Exodo 3:7, 8).

Ang pagtawag ng Diyos sa atin ay kadalasa’y magpapabago ng direksyon ng ating mga buhay. Gayunpaman, kung sinusunod natin ang tawag na iyon, matutuklasan natin na ang landas ng Diyos ay palaging ang pinakamabuting daan para sa atin. Ngunit kung minsan, sa una ay hindi madaling tanggapin ang tawag ng Diyos.

Ganoon ang kalagayan ni Moises at ang pagtawag sa kanya ng Diyos, na partikular na nagsimula sa pakikipagtagpo sa Panginoon sa nagniningas na puno. Bagaman maaaring alam o maaari rin namang hindi alam ni Moises ang tungkol sa laws of combustion, subalit alam niya na ang kanyang nakikita ay isang himala, at tiyak na napukaw ang kanyang pansin. Walang dudang tinatawag siya ng Diyos sa isang tiyak na gawain. Ang isyu ay: siya ba ay tutugon sa tawag, anuman ang radikal na bagong pagbabago sa kanyang buhay na dadalhin ng tawag na ito? Sa una, hindi siya masyadong handang tanggapin ito.

Maaari mong maalaala ang mga pagkakataon na mayroon kang mga tiyak na mithiin, ngunit binago ng Diyos ang mga planong iyon. Totoo na maaari tayong maging kapaki-pakinabang sa Diyos sa maraming mga paraan, ngunit ang pagsunod sa tawag ng Diyos sa ating mga buhay, at gawin kung ano ang Kanyang ipinagagawa sa atin, ay tiyak na daan tungo sa pinaka kasiya-siyang pamumuhay. Maaaring ito’y hindi laging madali, at hindi ito madali para kay Moises, ngunit gaano kamangmang na humayo sa ating sariling landas kung tinatawag tayo ng Diyos sa ibang direksyon.

_*Pag-aralan ang liksyon sa linggong ito bilang paghahanda sa Sabbath, Hulyo 12._