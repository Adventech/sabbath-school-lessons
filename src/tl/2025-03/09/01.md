---
title:  Ipinamumuhay ang Kautusan
date:   23/08/2025
---

### Basahin Para sa Pag-aaral sa Linggong Ito

Exodo 21:1–32, Exodo 22:16–23:33, 2 Hari 19:35, Mateo 5:38–48, Roma 12:19, Mateo 16:27.

> <p>Talatang Sauluhin</p>
> “Sinabi ng Panginoon kay Moises, ‘Ganito ang sasabihin mo sa mga anak ni Israel: “Kayo ang nakakita na Ako’y nakipag-usap sa inyo mula sa langit. Huwag kayong gagawa ng mga diyos na pilak na iaagapay sa Akin ni huwag kayong gagawa para sa inyo ng mga diyos na ginto” ’ ” (Exodo 20:22, 23).

Ninais ng Diyos na ang Kanyang bayan ay maging iba mula sa mga nakapaligid na bansa.

Nais Niyang itatag sila bilang isang natatalagang komunidad ng pananampalataya na mamumuhay sa ilalim ng Kanyang pangunguna at awtoridad. Ang bawat isa ay sasa ilalim sa Kanyang kautusan. Ang mga hukom ay itatalaga bilang mga tagapamahala ng kautusan, at ang mga pari ang magtuturo nito. Ang mga magulang ay gaganap din ng mahalagang papel.

Sa anumang kultura, ang mga batas ay naghahayag ng mga mithiin, layunin, intensyon, at karakter ng gumawa ng batas. Halimbawa, nang si Faraon ay nag-utos na ang bawat Hebreong sanggol na lalaki ay patayin, ipinapakita ng utos na ito kung ano ang katulad niya: masama. Sa kabaligtaran, kung ang isang hari ay gumawa ng isang batas na ang bawat 18 anyos sa kaharian ay pagkakalooban ng libreng mas mataas na edukasyon, ituturing ito ng marami na isang katibayan ng pagiging mapagbigay ng hari at nagnanais na ang kanyang bansa ay umunlad.

Ang kautusan ng Diyos ay nagpapahayag sa Kanya, iyon ay, ang Kanyang kabutihan, pag-ibig, pagpapahalaga, katuwiran, at ang Kanyang mga pagpigil laban sa kasamaan. Kung paanong ang kautusan ay banal at matuwid, gayon din ang Diyos. Samantalang lumilikha ng espasyo para sa isang masaganang buhay, ang kautusan ay tumutulong din na maingatan tayo mula sa mga panganib at kalamidad. Paggalang sa Diyos, sa isa’t isa, at sa mga pinahahalagahan sa buhay ang mga basehan ng Kanyang sistema ng paggawa ng batas.

_*Pag-aralan ang liksyon sa linggong ito bilang paghahanda para sa Sabbath, Agosto 30._