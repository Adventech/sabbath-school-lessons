---
title:  Karagdagang Kaisipan
date:   29/08/2025
---

Basahin ang sulat ni Ellen G. White, “The Law Given to Israel,” pp. 310–314, sa Patriarchs and Prophets.

Dahil tayo ay nabubuhay sa teritoryo ng ating kaaway, hindi kataka-taka na tayo ay masasaktan sa tunay na buhay sa pamamagitan ng kanyang mga mahusay at mapandayang pamamaraan. Sino sa atin ang hindi nakadama ng sakit at pagdurusa, na nangyaring lahat dahil sa kasalanan at sa makasalanang sanlibutan kung saan tayo namumuhay? Sa kasamaang palad, ito’y bahagi ng buhay sa kasalukuyan. Gayunpaman, binibigyan tayo ng Diyos ng kapangyarihang makayanan ang mga ito.

“Ang Tagapagligtas ay magpapadala ng tulong sa panahong kailangan natin ito. Ang daan patungo sa langit ay itinalaga sa pamamagitan ng Kanyang mga yapak. Bawat tinik na sumusugat sa ating mga paa ay sumugat sa Kanya. Lahat ng krus na tinawag tayo upang pasanin ay pinasan Niya nang una sa atin. Ipinapahintulot ng Panginoon ang hidwaan, upang ihanda ang kaluluwa sa kapayapaan. Ang panahon ng kabagabagan ay isang nakakatakot na pagsubok para sa bayan ng Diyos; ngunit ito ay panahon sa bawat tunay na mananampalataya na tumingin paitaas, at upang sa pamamagitan ng pananampalataya ay makita niya ang bahaghari ng pangako na pumapalibot sa kanya.”—Ellen G. White, The Great Controversy, p. 633.

**Mga Tanong Para sa Talakayan:**

`Ang mga tayo sa maraming siglo ay nakipagpunyagi sa katotohanang itinaboy ng Panginoon ang mga paganong bansang iyon mula sa kanilang lupain, at kung minsan ay pinuksa pa sila. Ito, tunay nga, ay nakakabahala. Gayunpaman, paanong ang pagkatanto na ang pag-ibig ng Diyos ay dapat ding maghayag ng katarungan ay tumutulong sa atin na magtiwala na kahit sa ganitong mga pangyayari, ang Kanyang pag-ibig, hindi lamang ang Kanyang katarungan, ay nahayag?`

`Pag-isipang mabuti ang katotohanan na pagkaraan ng lahat ng mga salita ni Jesus tungkol sa pagmamahal sa iba, kahit sa ating mga kaaway, at kahit sa mga napopoot sa atin, Sinasabi Niya sa atin, “Kaya’t kayo nga’y maging sakdal, gaya ng inyong Ama sa langit na sakdal” (Mateo 5:48). Bakit ipinapasunod ni Jesus ang utos na ito pagkaraan ng iba pang mga utos na ito? Ano ang sinasabi Niya sa atin dito tungkol sa kung ano ang kahulugan, hindi lamang ng maging “sakdal,” kundi ng maging sakdal tulad ng “inyong Ama sa langit”?`

`Si apostol Pablo ay mayroong positibo at nakapagpapasiglang saloobin tungkol sa kautusan ng Diyos at sa mga papel nito, gayunman ay laban siya sa maling paggamit ng kautusan. Ano ang ibig sabihin ng kanyang pangungusap na “Wala kayo sa ilalim ng kautusan kundi nasa ilalim ng biyaya” (Roma 6:14)? Sa anong mga paraan maaari nating magamit ng mali ang kautusan?`

`Ano ang pagkakaiba sa pagitan ng katarungan at paghihiganti? Ang mga ito ba ay ganap na magkaibang konsepto o magkaiba lamang sa pagpapakita ng kaparehong ideya? Paano natin malalaman kung ang ating pagnanais para sa katarungan ay tunay ngang hindi sa pagnanasang makapaghiganti?`