---
title:  Ang Alituntunin ng Tipan
date:   24/08/2025
---

Sa Sinai, sa pagbibigay ng Kanyang kautusan, inilagay ng Diyos ang pundasyon ng pagtuturo sa Kanyang bayan kung paanong sa pamamagitan ng kaugnayan sa Kanya, ay makapamumuhay sila ng banal na buhay. Ngunit ang mga prinsipyo ng kautusan ay dapat maipamuhay sa pangaraw-araw na buhay, kaya binigyan sila ng Diyos ng mga karagdagang utos, ang tinatawag na “Alituntunin ng Tipan.” Katungkulan ng mga hukom na bantayan ang mga batas na ito at maipamuhay ang mga ito ng tama.

“Ang pag-iisip ng mga tao na nabulag at naging hamak sa pamamagitan ng pagkaalipin at paganismo, ay hindi handa na pahalagahan ng buo ang malawak na mga prinsipyo ng sampung utos ng Diyos. Upang ang mga obligasyon ng Dekalogo ay lalong lubos na maunawaan at maipatupad ang karagdagang mga utos ay ibinigay, na naglalarawan at naglalapat ng mga prinsipyo ng Sampung Utos. Ang mga utos na ito ay tinawag na mga kahatulan, dahil ang mga ito ay binalangkas kapwa ng walang hanggang karunungan at pagkakapantay at dahil ang mga mahistrado ay magbibigay ng hatol sang-ayon sa mga iyon. Hindi gaya ng Sampung Utos, pribadong ibinigay ang mga ito kay Moises, na siyang maglalahad ng mga ito sa mga tao.”—Ellen G. White, Patriarchs and Prophets, p. 310.

`Basahin ang Exodo 21:1–32. Anong tiyak na mga regulasyon ang ibinigay tungkol sa mga aliping Hebreo, pagpatay, at mga pinsala sa katawan?`

Ang Alituntunin ng Tipan ay inilarawan sa maraming mga kabanata (Exodo 21:1–23:19). Ang mga regulasyon at batas na ito ay ibinigay upang mapahinto ang pagbugso ng kasamaan at magtatag ng maayos na lipunan.

Ang mga batas tungkol sa pagkaalipin ay espesyal at hindi dapat ikalito sa mabagsik, sa masamang gawain ng makabago o medieval na pang-aalipin. Ang mga aliping Hebreo, sa katotohanan, ay pinoprotektahan at pinahahalagahan. Sa moderno at medieval na mga lipunan, ang mga lingkod at alipin ay pag-aari ng kanilang mga amo, na magagawa ang anumang nais nilang gawin sa kanila. Sa kabaligtaran, pinangangasiwaan ng mga batas sa Biblia ang mga bagay ng kakaiba. Ang pagkaalipin ay limitado sa anim na taon (Exodo 21:1, 2; Jeremias 34:8–22), at sa ika-pitong taon, lahat ng mga alipin ay dapat palayain maliban na kung nais nilang manatili sa kanilang amo. Ang mga amo ay dapat ding bigyan sila ng pahinga pag Sabbath (Exodo 20:9, 10) at bigyan ng kanilang mga pangunahing pangangailangan.

`Bagaman sa halos buong mundo ang masamang gawain ng institusyonal na pang-aalipin ay halos naalis na, sa anong mga paraan kung saan ang ilang mga prinsipyo nito ay umiiral pa rin, at ano ang maaari nating magawa, sa ating limitadong nasasakupan, upang labanan ang mga prinsipyong ito?`