---
title:  Karagdagang Kaisipan
date:   12/09/2025
---

Basahin ang sulat ni Ellen G. White, “Idolatry at Sinai,” pp. 315–327, sa Patriarchs and Prophets.

Ang liksyon sa linggong ito ay nagpapakita ng isang espesyal na tuon sa gawain ng Diyos sa mga mananampalataya. Magagawa ng Panginoon sa atin ang “higit na sagana kaysa lahat ng ating hinihingi o iniisip” (Efeso 3:20). Hindi tayo dapat magtuon sa ating mga sarili at bigyang kasiyahan ang ating mga personal na kagustuhan, dahil ito ay mag-aakay sa idolatriya. Sa halip, ang ating atensyon ay dapat nasa Diyos at sa Kanyang kapangyarihan. Nagbibigay Siya ng kalakasan, na nag-aakay sa isang bago at matagumpay na buhay (Filipos 4:13; Judas 1:24, 25).

“Ang pag-ibig na hindi mas mababa sa katarungan ay humihingi na ang hatol ay dapat ipataw para sa kasalanang ito. Ang Diyos ang tagapagbantay at hari ng Kanyang bayan. Kanyang nilulupig ang mga determinadong maghimagsik, upang hindi nila maakay ang iba sa kapahamakan. Sa pagpapanatiling buhay kay Cain, ipinakita ng Diyos sa buong sansinukob kung ano ang magiging resulta ng pagpapahintulot na hindi parusahan ang kasalanan. Ang impluwensyang naidulot ng kanyang buhay at turo sa kanyang mga lahi ay nagbunga ng kalagayan ng katiwalian na humingi ng pagkawasak ng buong mundo sa pamamagitan ng isang baha. . . . Mas mahaba ang buhay ng mga tao, mas higit silang nagiging tiwali. Gayundin ang pagtalikod sa Sinai. Malibang mabilis na igawad ang parusa sa pagsalangsang, ang kaparehong mga resulta ay muling makikita.”—Ellen G. White, Patriarchs and Propehts, p. 325.

**Mga Tanong Para sa Talakayan:**

`Pag-isipang mabuti ang tanong sa huling bahagi ng pag-aaral nang Lunes. Ano ang mga paraan na masasamba natin ang mismong nilikha, sa halip na ang Manlilikha? Halimbawa, paano natin sisikaping maging mabuting mga katiwala ng mundo at sikaping protektahan ang kalikasan ng hindi ito sinasamba o gawin mismo itong isang diyus-diyosan?`

`Maaaring maunawaan ng isang tao ang bigat ng sitwasyon sa pamamagitan ng mga bunga at resulta ng isang gawa o sa pamamagitan ng kabigatan ng reaksyon sa pangyayari. Bakit iniutos ni Moises ang pagpatay sa mga matigas na tumanggi na magsisi at nagpatuloy sa kanilang paghihimagsik laban sa Diyos at sa Kanyang turo?`

`Bakit ang pamalit na pagtubos ang tanging tamang modelo ng pagtubos? Bakit ang anumang teorya ng pagtubos na tumatanggi, o nagwawalang-kabuluhan sa substitutionary foundation ng ebanghelyo ay isang matinding pagkakamaling teolohikal? Basahin ang 1 Pedro 2:24. Paano nito malinaw na ipinapakita ang ideya na si Jesus ang ating kahalili?`