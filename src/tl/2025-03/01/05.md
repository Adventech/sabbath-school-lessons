---
title:  Ipinanganak si Moises
date:   02/07/2025
---

`Basahin ang Exodo 2:1–10. Anong papel ang ginampanan ng pangangalaga at pag-iingat ng Diyos sa kuwento ng kapanganakan ni Moises?`

Ang konteksto ng kasaysayan ng kapanganakan at buhay ni Moises ay kapana-panabik dahil nabuhay siya sa panahon ng tanyag na ika-18 dinastiya ng Ehipto. Isa sa mga hari sa panahon ng dinastiyang ito ay si Thutmose III, na tinawag na ang “Napoleon ng Ehipto,” ay itinuturing na isa sa pinakatanyag na Faraon ng sinaunang Ehipto.

Bagaman nasa ilalim ng sentensya ng kamatayan sa pagkapanganak (tingnan ang Exodo 1:22), ipinanganak si Moises bilang isang “espesyal” na anak na lalaki (NLT; Hebrew tob, lit. “mabuti”; Exodo 2:2). Ang terminong Hebreo ay naglalarawan ng higit sa panlabas na kagandahan. Ang salitang ito ay ginamit, halimbawa, sa pagpapakilala ng gawa ng Diyos sa panahon ng sanlinggo ng Paglalang, nang ipahayag Niya na ang lahat ay “mabuti,” at maging “napakabuti” (Genesis 1:4, 10, 31).

Bilang isang bagong nilalang, ang “mabuting” batang ito, sang-ayon sa plano ng Diyos, ay magiging nasa hustong gulang at pangungunahan ang mga Hebreo papalabas mula sa kanilang pagka-alipin. Sa kapanganakan ng sanggol na ito, natatangi sa ilallim ng ganoong kahila-hilakbot na pangyayari, sino kaya ang makaka-isip ng kanyang hinaharap? Gayunman, tutuparin pa rin ng Diyos ang Kanyang mga salita kay Abraham, Isaac, at Jacob. Nakipagtipan Siya sa kanila na ibibigay Niya sa kanilang lahi ang Lupang Pangako (Exodo 2:24, 25). At, tunay, gagamitin Niya ang tob na sanggol na ito, pagkaraan ng mga dekada, para gawin iyon.

Hanggang sa inampon si Moises ng prinsesa ng Ehipto na si Hatshepsut bilang kanyang anak. Nagmula sa Ehipto ang pangalang ibinigay kay Moises, na nangangahulugang “anak ng” o “ipinanganak ng,” gaya ng nasasalamin sa mga pangalang ah-mose (“anak ni Akh”) o Thutmose (“anak ni Thoth”). Ang kanyang pangalan, kung gayon, na tinawag sa Hebreo na Mosheh, ay nangangahulugang “hinango.” Mahimalang nailigtas ang kanyang buhay nang siya ay “hanguin” mula sa ilog.

Ilang bagay lamang ang ating nalalaman tungkol sa kanyang maagang buhay. Makaraang mahimalang mailigats, at ampunin ni Hatshepsut, namuhay si Moises ng kanyang unang 12 taon kasama ng orihinal niyang pamilya (Exodo 2:7-9); Ellen G. White, Patriarchs and Prophets, p. 244). Noon ay tinanggap ni Moises ang pinaka-magaling na edukasyon sa Ehipto, lahat ay upang ihanda siya na maging susunod na Faraon ng Ehipto (Patriarchs and Prophets, p. 245). Nakakapukaw na isiping sa huli, ang malaking bahagi ng edukasyong ito ay mawawalan ng saysay, o sasalungat sa kung ano ang tunay na mahalaga: ang kaalaman tungkol sa Diyos at sa Kanyang katotohanan.

`Gaano karami ang iyong natutuhan na sa huli ay walang silbi para sa kung ano ang talagang tunay na mahalaga?`