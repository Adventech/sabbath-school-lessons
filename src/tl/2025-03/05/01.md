---
title:  Ang Paskuwa
date:   26/07/2025
---

### Basahin Para sa Pag-aaral sa Linggong Ito

Exodo 11:1–10, Micas 6:8, Exodo 12:1–30, 1 Corinto 5:7, Exodo 13:14–16, Hebreo 11:28.

> <p>Talatang Sauluhin</p>
> “ ‘Kapag itinanong sa inyo ng inyong mga anak, ‘Anong ibig ninyong sabihin sa pagdiriwang na ito?’ Inyong sasabihin, ‘Ito ang paghahandog ng Paskuwa ng Panginoon, sapagkat Kanyang nilampasan ang mga bahay ng mga anak ni Israel sa Ehipto, nang Kanyang patayin ang mga Ehipcio at iniligtas ang ating mga bahay.’ At ang taong-bayan ay nagyukod ng ulo at sumamba.’ ” (Exodo 12:26, 27).

Ang ika-sampu at huling salot ay malapit nang dumating. Naibigay na ang huling babala; dapat nang gawin ang huling desisyon. Tunay na ito’y isang bagay na may kinalaman sa buhay at kamatayan. Hindi lamang ang buhay ng isang indibiduwal, kundi ang kasaganaan ng mga pamilya at ng buong bansa ay nakataya dito. Si Faraon at ang kanyang mga opisyal ay magiging responsable sa kahihinatnan ng maraming mga tao, kapwa para sa buhay o para sa kamatayan. Ang kanyang saloobin sa buhay na Diyos ng Israel ang magpapasya hindi lamang ng kanyang hinaharap kundi ng kanyang bansa.

Ano ang ating mararamdaman, at ano ang ating gagawin, kapag ang bigat ng mga pangyayari ay nakaatang sa atin, at dapat tayong pumili ng susunod na hakbang at direksyon, isang pagpili na makakaapekto ng malaki sa buhay ng maraming ibang tao?

Ang Diyos ay handang bigyan tayo ng karunungan, pagkaunawa, at kalakasang gawin kung ano ang tama (1 Corinto 1:30, Filipos 2:13).

Gayunpaman, ang suliranin ay, sa mga matigas nating puso, laging hindi natin nais na gawin kung ano ang tama. Alam natin kung ano ito, ngunit tumatanggi tayong gawin ito. Sa salaysay ng Exodo, ang pagtanggi ng isang tao na magpasakop sa Diyos, kahit sa harap ng napakaraming ebidensya, ay nagdala ng trahedya sa marami pang ibang tao.

_*Pag-aralan ang liksyon sa linggong ito bilang paghahanda sa Sabbath, Agosto 2._