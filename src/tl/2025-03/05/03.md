---
title:  Ang Paskuwa
date:   28/07/2025
---

`Basahin ang Exodo 12:1–20. Anong malinaw na tagubilin ang ibinigay ng Diyos kay Moises at Aaron bago lisanin ng Israel ang Ehipto?`

Ang isa ay umaasa na tuturuan ng Diyos sina Moises at Aaron tungkol sa kung paano isaayos ang pag-alis sa Ehipto: iyon ay, kung paano gagawa ng paglalaan para sa paglisan, lalo na para sa mga matanda, mga ina ng mga maliliit na bata, mga hayop, at iba pa. Sa halip, ang tagubilin ng Diyos ay nakakagulat: Sinabihan Niya sila kung paano ipagdiwang ang Paskuwa. Sa ibang mga salita, ang pokus ay sa pagsamba sa Panginoon, na tutubos sa kanila. Ang ibang bagay ay susunod sa tamang panahon.

Bawat pamilya ay maghahanda ng isang kordero, na walang masasayang. Bawat isa ay nararapat kainin ang kanyang bahagi, at kung ang pamilya ay hindi kayang ubusin ang buong kordero, kakainin nila ang pagkain kasalo ng ibang pamilya.

`Basahin ang Exodo 12:13, 14. Ano ang gagawin ng Panginoon para sa kanila kapag dumating ang huling salot? Ano ang sinisimbolohan ng lahat ng ito?`

Ang Exodo ay dapat ipagdiwang ng regular bawat taon, hindi lamang bilang isang paggunita sa isang nakaraang pangyayaring ginawa ng Diyos para sa kanilang mga ninuno, kundi pati na rin bilang aktuwalisasyon ng nagpapalayang gawa ng Diyos para sa kasalukuyang henerasyon. Dapat itong maging sariwang karanasan para sa bawat grupo.

Ang mga talatang 12 at 13 ay nagpapaliwanag ng kahulugan ng Paskuwa o Passover sa Ingles: ang hatol ng pagwasak ng Diyos ay lalampas o “will pass over” (sa Ingles). Ang salitang ito ay kombinasyon ng dalawang salita, “pass” at “over,” dahil ang pagkawasak ay “lumampas” sa mga tahanan ng mga Israelita kung saan ang kanilang mga haligi ng pintuan ay namarkahan ng dugo ng kordero, ang tanda ng buhay at kaligtasan. Sa Hebreo, ang pangalang Paskuwa ay Pesach, mula sa isang pandiwang nangangahulugang “lumampas.”

Ang pagdiriwang ng Paskuwa ay upang ipaalaala sa bawat Israelita ang mga makapangyarihan at mabiyayang gawa ng Diyos para sa kapakanan ng Kanyang bayan. Ang pagdiriwang na ito ay tumutulong na masiguro ang kanilang pagkakakilanlan bilang bansa at tatak ng kanilang mga paniniwalang pangrelihiyon.

`Bakit napakahalaga na laging alalahanin ang mabuting ginawa ng Diyos sa iyo sa nakaraan at magtiwala na gagawin din Niya ang mabuti para sa iyo sa hinaharap?`