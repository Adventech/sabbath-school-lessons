---
title:  Karagdagang Isipan
date:   16/06/2023
---

“Kapag iniunat ng Protestantismo ang kanyang kamay sa kabilang panig upang hawakan ang kamay ng kapangyarihan ng Roma, kapag aabutin niya ang kalaliman upang hawakan ang mga kamay ng espiritismo, kapag, sa ilalim ng impluwensya ng pagkakaisa ng tatlong grupong ito, ang bansang, [Estados Unidos] ay itakwil ang bawat prinsipyo ng Konstitusyon nito bilang isang Protestante at isang republikang pamahalaan, at gagawa ng probisyon para sa pagpapalaganap ng mga kasinungalingan at mga pandaraya ng papa, kung ganon ating malalaman na dumating na ang panahon para sa kahanga-hangang pagkilos ni Satanas at malapit na ang katapusan.”— Ellen G. White, Testimonies For The Church, vol. 5, p. 451.

“May posibilidad na hindi natin pansinin ang katotohanan na ang Linggo ang araw ng pagsamba ng mga kalabang kapangyarihan . . . sa linya ng kuwento ng aklat ng Apocalipsis. Ang Linggo ay isang napakahalagang simbolo, na nagpapakita ng hindi kapani-paniwalang katusuhan at panlilinlang ng dragon. . . . Ang pagbabagong ito ng kautusan ng Diyos ay ipinahayag sa isang simpleng pagkilos, ang mismong kabuuan ng pagkasuklam ng dragon laban sa Diyos sa pansansinukob na labanan na ito.

Ang kasimplehan nito ay lubhang mapanlinlang. Sinikap ng dragon na agawin ang lugar ng Diyos sa sansinukob sa pamamagitan ng pagpapakilala sa kanyang sarili bilang siyang tunay na dapat pag-ukulan ng pagsamba at iginigiit na hindi makatwiran ang kautusan ng Diyos—na dapat itong baguhin. Binago ng dragon ang kautusan sa hugpungan sa loob ng Dekalogo kung saan ang Diyos ay kinikilala bilang Manlilikha at Manunubos, ang tanging karapat-dapat na sambahin (Exodo 20:8–11; Deuteronomio 5; cf. Apocalipsis 4:11; 5:9, 13, 14). Ang pagbabago ng batas ay nagpapakita hindi lamang ng galit ng dragon sa kalooban ng Panginoon (ang kautusan), kundi ito rin ay isang pagtatangka niya na agawin ang lugar ng Diyos sa pamamagitan ng pagiging sentro ng pagsamba. . . . Ang unibersalisasyon ng pagbabagong ito sa kautusan ay magtitiyak sa kanya ng tagumpay.”—Ángel Manuel Rodriguez, “The Closing Of The Cosmic Conflict: Role Of The Three Angels’ Messages,” pp. 53, 54.

**Mga Tanong Para sa Talakayan**:

`Bagama’t nabubuhay sa pag-aasam, maging sa pag-asa sa mga huling kaganapan, bakit kailangan na maging maingat tayo na hindi maging panatiko, magtakda ng petsa, o maghaka-haka ng bagay na higit sa inihayag sa atin ng inspirasyon? Ano ang mga panganib sa paggawa nito, at ano ang mga bunga kapag ang inaasahang pangyayari ay hindi naganap kung kailan at paano sinabi ng mga tao na magaganap ito?`

`Bagama’t dapat nating iwasan ang mga panganib na inilarawan sa naunang tanong sa diskusyon, paano tayo tutugon doon sa nagsasabi na ang ating pananaw tungkol sa tanda ng hayop at pag-uusig ay hindi maaaring mangyari dahil ito ay parang imposible, dahil sa pangkasalukuyang kalagayan ng mundo? Bakit ang ganitong linya ng pangangatwiran, bagama’t ito’y tila makatuwiran, ay talagang hindi makatwiran? (Tingnan kung gaano kadali na maaaring dumating ang mga malalaking pagbabago sa mundo.)`