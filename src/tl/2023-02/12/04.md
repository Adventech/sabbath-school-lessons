---
title:  Ang Huling Estratehiya ni Satanas
date:   13/06/2023
---

Inihayag ng mga pagsisiyasat ang isang malalim na kawalan ng pagtitiwala sa mga institusyon at mga pamahalaan. Milyun-milyong tao ang nag-iisip, “Mayroon bang isang tao na may karapat-dapat na moral para pamunuan ang sanlibutan?” Tinukoy ng mga propesiya ng Apocalipsis ang kapangyarihan ng hayop bilang isa na, sa ilalim ng patnubay ng isang relihiyoso/politikal unyon, ay siyang pinaniniwalaang pupuno sa katungkulang ito.

`Basahin ang Apocalipsis 17:12–14. Paano inilarawan dito ni Juan ang mga panghuling tanawin ng kasaysayan ng sanlibutan? Anong malakas na pagkakaiba ang nakikita rito?`

May tatlong mahahalagang punto na ibinibigay ni Juan sa mga talatang ito. Una, ang mga kapangyarihang pulitikal ay mayroong “iisang pag-iisp” at “ibinibigay nila ang kanilang kapangyarihan at kapamahalaan sa halimaw.” Pangalawa, ang kalipunan ng kamalian na ito ay nakikipagdigma laban kay Jesus, ang Kordero. Pangatlo, sa huling digmaan sa lupa, si Cristo at ang Kanyang mga tagasunod ay nagtagumpay. Hindi nanalo ang halimaw; si Jesus sang nanalo.

Napag-isip mo ba kung ano ang maaaring gamiting estratehiya ng diyablo para pag-isahin ang mga bansa? Ang kasaysayan ay madalas na nauulit. Natuklasan natin ang mga mahalagang liksyon mula sa pagbagsak ng Imperyo ng Roma. Nang pinagbantaan ng mga Aleman mula sa hilaga ang Kanlurang Europa, ang emperador ng Roma na si Constantino ay bumaling sa relihiyon. Ang kapangyarihan ng simbahan, kasama ng kapangyarihan ng estado, ang naging mismong kasangkapan na kinailangan ni Constantino. Ang patuloy na pagpapatibay ng kabanalan ng Linggo noong ika-apat na siglo ay isang plinanong hakbang na pulitikal at relihiyon para pag-isahin ang imperyo sa panahon ng krisis. Nais ni Constantino na magkaisa ang kanyang imperyo at nais ng Simbahang Romano na “mahikayat” ito. Ang kilalang manunulat ng kasaysayan na si Arthur Weigall ay malinaw na sinabi: “Ginawa ng simbahan ang isang banal na araw ang Linggo. . . pangunahing dahilan ay ito ang panlingguhang pista para sa araw; dahil sa ito ay isang patakarang Kristiyano na kunin ang mga paganong mga kapistahan na napamahal sa mga tao dahil sa tradisyon at bigyan sila ng Kristiyanong kahalagahan.”—The Paganism In Our Christianity (New York: G. P. Putnam’s Sons, 1928), p. 145.

Sa panahon ng dakilang krisis, kapag ang mundo ay natatakot, nasasaktan, at nasisindak, ang mga tao ay magiging desperado para sa isang tao na magdadala ng katatagan at proteksyon. Ganito bumangon ang kalupitan sa nakaraan, at wala nang dahilan na isipin na muli pa itong babangon. Ayon sa propesiya, mayroong maglalabas sa mga huling kaganapang ito.

Bagama’t mahirap malaman kung paano mangyayari ang lahat ng ito, nakita na ng mundo kung gaano karaming mga pagbabago ang maaaring dumating, at napakabilis din. Kahit na hindi natin alam ang mga detalye tungkol sa kung ano ang darating, kailangan na maging handa tayo kung anuman ang darating.