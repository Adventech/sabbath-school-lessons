---
title:  'Ang Tatak ng Diyos at ang Tanda ng Hayop: Ikalawang Bahagi'
date:   10/06/2023
---

### Basahin para sa Pag-aaral sa Linggong Ito
Apocalipsis 12:6, 14; Daniel 7:25; 2 Tesalonica 2:3, 4; Deuteronomio 6:8; Deuteronomio 11:18; Exodo 20:8–11.

> <p>Talatang Sauluhin</p>
> “Kung ang sinuman ay patungo sa pagkabihag, sa pagkabihag siya patutungo. Kung ang sinuman ay pumapatay sa pamamagitan ng tabak, sa pamamagitan ng tabak siya dapat papatayin. ito ay panawagan para sa pagtitiis at pananampalataya ng mga banal. (Apocalipsis 7:2, 3).

Noong ikalabinlimang siglo, ang mga lambak ng Piedmont, sa kabundukan ng Alps sa hilagang Italia, ay tahanan ng mga Waldenses, isang grupo ng tao na nagtalaga na manatiling tapat sa kanilang pagkaunawa sa Biblia. Bilang resulta ng kanilang matatag na katapatan kay Cristo, sila ay matinding inusig. Noong A.D. 1488, ang mga Waldenses na nasa lambak ng Loyse ay brutal na pinaslang dahil sa kanilang pananampalataya.

Ang isa pang alon ng pag-uusig ay dumating noong ikalabing-pitong siglo, nang ang duke ng Savoy ay nagsugo ng kanyang hukbo na may 8,000 [na sundalo] sa kanyang teritoryo at nag-utos sa lokal na mamamayan na patirahin ang kanyang hukbo sa kanilang mga tahanan. Ginawa nila ayon sa kanyang kahilingan, ngunit ito ay isang estratehiya para bigyan ang kanyang mga sundalo ng madaliang access sa kanilang mga biktima. Noong Abril 24, 1655, sa ganap na 4:00 A.M., isang hudyat ang ibinigay para simulan ang masaker. Sa pagkakataong ito higit sa 4,000 ang nasawi.

Sa kasamaang-palad, ang kasaysayan ay madalas na nauulit. Ang propesiya ng “tanda ng halimaw” ay tungkol sa huling ugnayan sa isang hindi maka-Diyos na tanikala ng pag-uusig na pang-relihiyon na bumabalik sa mga nagdaang panahon. Tulad ng paguusig sa nakaraan, ito ay dinisenyo upang pilitin ang lahat na sumunod sa isang hanay ng mga paniniwala at isang sinang-ayunang sistema ng pagsamba. Gayunpaman, gaya nang dati, magkakaroon ang Diyos ng isang bayan na hindi susuko.

_*Pag-aralan ang liksyon sa linggong ito bilang paghahanda para sa Sabbath, Hunyo 17._