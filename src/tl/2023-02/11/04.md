---
title:  Ang Hindi Maka-Diyos na Tanikala
date:   06/06/2023
---

Ang propesiya tungkol sa tanda ng hayop ay tungkol sa paghihigpit sa relihiyon, isang boycott na pang-ekonomiya, pag-uusig, at sa kalaunan ay utos ng kamatayan. Kataka-takang, ito rin ay isang mensaheng pampalakas-loob. Kahit na sa pinamasamang panahon, susuporahan ng Diyos ang Kanyang bayan na “tumutupad ng utos ng Diyos at humahawak ng matatag sa pananampalataya ni Jesus” (Apocalipsis 14:12). At kasama sa mga utos na iyon, siyempre, ay ang ikaapat—ang ikapitong araw na Sabbath.

Ang propesiya ng tanda ng hayop sa Apocalipsis 13 ay nagsasabi sa atin tungkol sa pinakamasama, ang pinakamatinding pakikipaglaban ni Satanas sa Diyos. Ang kanyang unang estratehiya sa labanang ito ay ang pandaraya. Sinasabi ng Apocalipsis 13 ang tungkol sa isang panahon sa hinaharap kapag ang diyablo ay gagawa sa pamamagitan ng makalupang religiopolitical na kapangyarihan na tinatawag na ang halimaw at hahantong ito sa pamimilit.

Siyempre, ang pag-uusig na pang-relihiyon ay hindi na bago. Ito ay nandito na simula pa nang patayin ni Cain si Abel dahil sa pagsamba sa paraang itinuro ng Diyos sa kanila para sumamba (tingnan ang Genesis 4:1–8). Sinabi ni Jesus na magaganap ang pag-uusig kahit na sa mga mananampalataya noong unang siglo at hanggang sa paglipas ng panahon: “Darating ang oras,” babala Niya, “na sinumang papatay sa inyo ay mag-aakalang naghahandog siya ng paglilingkod sa Diyos” (Juan 16:2; tingnan rin ang Mateo 10:22, 1 Pedro 4:12).

Ang propesiya ng tanda ng halimaw ay tungkol sa panghuling ugnayan sa hindi makadiyos na tanikala na ito. Tulad ng mga pag-uusig noong nakaraan, ito ay dinisenyo para pilitin ang lahat na sumunod sa isang uri ng mga paniniwala at isang aprubadong sistema ng pagsamba.

`Basahin ang Apocalipsis 13:15–17. Ano ang haharapin ng pang-huling araw na bayan ng Diyos sa huling krisis?`

Sinasabi ng propesiya na ang pag-uusig ay magsisimula sa pamamagitan ng parusang pang-ekonomiya: “Walang sinuman ang makakabili o makapagtitinda” maliban na mayroon silang “tanda.” Kapag nangyari ito, ang lubhang karamihan ay susuko. Sinumang tumanggi ay ipapapatay.

Inihahanda ng diyablo ang mga nagkukunwaring mga Cristiano sa pamamagitan ng kompromiso sa kanilang mga buhay para tanggapin ang tanda ng halimaw kapag ang huling pagsubok ay dumating sa atin sa hinaharap. Ang pag-ibig ng Diyos sa bawat isa sa atin ay magpapalakas at mag-iingat sa atin sa darating na magulong panahon.

`Basahin ang Galacia 6:7-9. Bagaman hindi ito nasulat sa konteksto ng mga mangyayari sa huling araw, bakit napapanahon ang prinsipyo doon sa mga isyu tungkol sa tanda ng hayop at paano tayo makakatayong tapat?`