---
title:  Yaong Mga Sumusunod sa Kordero
date:   07/06/2023
---

`Basahin ang Apocalipsis 13:1, 2. Saan nagmula ang halimaw, at sino ang nagbigay sa halimaw ng kanyang awtoridad?`

Ang unang hayop sa Apocalipsis 13 ay tumanggap ng kanyang kapangyarihan, trono, at dakilang awtoridad mula sa dragon. Kinilala ng Apocalipsis 12:9 at Apocalipsis 20:2 ang dragon bilang si Satanas. Si Satanas ay isang matalinong kaaway na kumikilos sa pamamagitan ng mga makalupang kapangyarihan. Sinabi ng Apocalipsis 12:3-5 na ang “dragon” na ito—ang diyablo—ay susubuking patayin ang “Batang lalaki” sa oras na ipanganak Siya. Ang “Batang lalaki” na ito sa huli ay “iniakyat sa Diyos at sa Kanyang trono”. Siyempre, ito ay tumutukoy kay Cristo. Sa pagnanais na patayin ang sanggol na si Cristo, kumilos si Satanas sa pamamagitan ni Herodes at ng imperyal na Roma. Sa katapusan ng buhay ni Jesus, isang gobernador na Romano, si Pilato, ang humatol kay Cristo para mamatay, isang berdugong Romano ang nagpako sa Kanya sa malupit na krus, isang sundalong Romano ang sumaksak sa Kanya sa pamamagitan ng isang sibat, at mga sundalong Romano ang nagbantay sa Kanyang libingan. Ayon sa Apocalipsis 13:2, ang dragon, si Satanas, na kumilos sa pamamagitan ng paganong Roma, ay magbibigay ng luklukan ng pamahalaang ito sa umuusbong na kapangyarihang halimaw na ito.

“Bagaman pangunahing kumakatawan kay Satanas, ang dragon sa pangalawang diwa, ay kumakatawan sa Imperyo ng Roma. . . . Ang kapangyarihan na sumunod sa Imperyo ng Roma, na tumanggap mula sa dragon ng ‘kanyang kapangyarihan, at ng kanyang trono, at ng dakilang awtoridad,’ ay malinaw na ang kapapahan sa Roma.”—The SDA Bible Commentary, vol. 7, p. 817. Ipinaliwanag ng mananalaysay na si A. C. Flick na “mula sa pagkagiba ng pulitikal na Roma, bumangon ang moral na Imperyo sa “higanteng anyo” ng Simbahang Romano.”—A. C. Flick, The Rise Of The Medieval Church (1900) p. 150 as quoted in The SDA Bible Commentary, vol. 7, page 817.

`Basahin ang Apocalipsis 13:3 at Apocalipsis 14:4. Anong pagkakaiba ang nakikita mo sa mga talatang ito?`

Salungat “sa buong mundo” na sumusunod sa halimaw, ang Diyos, sa halip, ay magkakaroon ng isang bayan na “sumusunod sa Kordero.” Gaya ng dati, ito ay magiging sa isang panig o sa kabila, para kay Jesus o laban kay Jesus. Kung ganon sa hinaharap, gaya ng sa ngayon, ay walang gitnang lugar, walang neutral na posisyon. Ang hindi magtagla ng matibay kay Jesus, sinasadya man o hindi, ay nangangahulugan ng pagtatalaga sa kabilang panig.

`“At kapopootan kayo ng lahat dahil sa aking pangalan. Ngunit ang magtiis hanggang sa wakas ay maliligtas” (Mateo 10:22). Gaano ka kahanda na magtiis hanggang sa wakas?`