---
title:  'Ang Tatak ng Diyos at ang Tanda ng Hayop: Unang Bahagi'
date:   03/06/2023
---

### Basahin para sa Pag-aaral sa Linggong Ito
Apocalipsis 14:12, Efeso 2:8–10, Mateo 27:45–50, Apocalipsis 13:15–17, Apocalipsis 14:4, Lucas 5:18–26.

> <p>Talatang Sauluhin</p>
> “At nakita ko ang isa pang anghel na umaakyat sa sikatan ng araw, na taglay ang tatak ng Diyos na buhay at siya’y sumisigaw ng may malakas na tinig sa apat na anghel na pinagkalooban ng kapangyarihang pinsalain ang lupa at ang dagat, na nagsasabi, ‘Huwag ninyong pinsalain ang lupa o ang dagat, o ang mga punung-kahoy, hanggang sa aming matatakan sa kanilang mga noo ang mga alipin ng Diyos” (Apocalipsis 7:2, 3).

Habang ating pinag-aaralan ang mga pangyayari sa mga huling araw tungkol sa tanda ng hayop, ang isang mahalagang punto na lumalabas ay ang pagkakaiba sa pagitan ng kung paano kumilos ang Diyos at kung paano kumilos ang kaaway ng mga kaluluwa.

Gaya ng ating pinag-aaralan, ang mga sentrong isyu sa dakilang tunggalian sa pagitan ni Cristo at ni Satanas ay tungkol sa katapatan, awtoridad, at pagsamba. Ang mga propesiya na naglalarawan sa kapangyarihan ng hayop sa Apocalipsis 13, ang maliit na sungay sa Daniel 7, at ang “anak ng kapahamakan” sa 2 Tesalonica 2 ay nagsasalita lahat tungkol sa isang kapangyarihan na umaagaw sa awtoridad ng Diyos, nag-uutos ng katapatan, at ipinakikilala ang huwad na sistema ng pagsamba. At ginagawa nila ito sa pamamagitan ng paggamit sa karahasan, pamimilit, at minsan ay mga panunuhol at mga gantimpala—lahat upang pilitin ang pagsamba.

Sa kabaligtaran, ang pag-ibig ang humihimok na puwersa ng kaharian ng Diyos. Sa halip na sambahin ang hayop, nasusumpungan ng bayan ng Diyos ang kanilang pinakamalaking kagalakan at pinakamataas na kasiyahan sa pagsamba sa Kanya. Sila ay tapat sa Kanya dahil alam nila kung gaano Siya katapat sa kanila. Mayroon lamang isang bagay na pipigil sa sinuman sa atin na tumanggap ng tanda ng hayop sa huling araw—isang napakalalim na pag-ibig kay Jesus na walang anumang makapipigil ng ating paghawak sa Kanya.

Sa liksyong ito, ating susuriin nang higit pa ang mga temang ito.

_*Pag-aralan ang liksyon sa linggong ito bilang paghahanda para sa Sabbath, Hunyo 10._