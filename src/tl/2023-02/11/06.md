---
title:  'Si Jesus: Ang Ating Tanging Tagapamagitan'
date:   08/06/2023
---

`Basahin ang Apocalipsis 13:4, 5. Anong mga palatandaan ng kapangyarihan ng halimaw ang matutuklasan natin sa mga talatang ito?`

Ang hayop ng Apocalipsis ay isang tumalikod na kapangyarihan na bumangon mula sa paganong Roma at lumago upang maging isang pansanlibutang sistema ng pagsamba. Ayon sa Apocalipsis 13:5, ito ay isang kapangyarihan ng kalapastanganan. Sa Bagong tipan, ang kalapastanganan ay kapareho nang pagaangkin sa mga pribilehiyo at mga kaukulang karapatan ng Diyos bilang kapantay.

`Basahin ang Lucas 5:18–26 at Juan 10:33. Anong dalawang aspeto ng kalapastanganan ang kinikilala ng mga talatang ito?`

Si Jesus ay inakusahan ng kalapastanganan ng mga pinuno. Sa katayuan ni Jesus hindi makatuwiran ang mga akusasyon dahil nasa Kanya ang lahat ng kapangyarihan at kaukulang karapatan ng Diyos—pati na ang karapatan na magpatawad ng ating mga kasalanan. At iyon ay dahil si Jesus ay Diyos. O gaya nang makapangyarihan Niyang sinabi: “ ‘Mahabang panahon nang ako’y kasama ninyo, at hindi mo ako nakikilala, Felipe? Ang nakakita sa akin ay nakakita sa Ama. Paano mong nasabi, “Ipakita mo sa amin ang Ama”?’ ” (Juan 14:9).

Samantala, itinuturo ng 1 Timoteo 2:5 na may isang tagapamagitan sa Diyos at sa tao, ang taong si Jesu-Cristo. Sa kabaligtaran, itinuturo ng Simbahang Romano na ang pari ang tagapamagitan sa pagitan ng Diyos at ng makasalanang sangkatauhan. Dahil sa ang pari mismo ay isang makasalanan na tao, hindi siya puwedeng maging ating tagapamagitan dahil kailangan rin niya ng isang tagapamagitan. Ang kalapastanganan ay binibigyang kahulugan din bilang pag-aangkin ng sinumang tao na maging Diyos o tumayo sa lugar ng Diyos. Narito ang dalawang pahayag mula sa mga authoritative sources ng Simbahang Romano:

“Ang papa ay may napakalaking dignidad at napakataas na hindi siya isang tao lamang. . . . siya ay parang DIYOS sa lupa.”—Lucius Ferraris, “Papa,” article 2 sa kanyang Prompta Bibliotheca (1763), vol. 6, pp. 25–29.

Ipinagmalaki ni Pope Leo XIII: “Tinataglay namin [mga papa] sa lupang ito ang lugar ng Diyos na Makapangyarihan-sa-lahat.”—The Great Encyclical Letters Of Pope Leo XIII (New York: Benziger, 1903), p. 193.  

Ang mga pag-aangking ito ay nagiging mas makabuluhan kapag ating nauunawaan na ang salitang “anti-,” tulad ng sa anti-Cristo, ay hindi palaging nangangahulugang “laban” ngunit maaari ring mangangahulugang “sa lugar ng.” Kaya’t ang anti-Cristo ay nangangahulugan ding “sa lugar ni Cristo.” Pag-usapan ang kalapastanganan!