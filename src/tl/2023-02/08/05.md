---
title:  Paglalang, ang Sabbath, at ang Huling Panahon
date:   17/05/2023
---

Ang dakilang tunggalian, na nagpasimula sa langit libong taon na ang nakalipas, ay tungkol sa pagdududa sa awtoridad ng Diyos. Ang hamon ay nananatiling pareho hanggang ngayon.

**Basahin ang Apocalipsis 14:7, 9, at 12. Ibuod ang mga talatang ito sa pamamagitan ng pagkumpleto ng mga pangungusap sa mga linya sa ibaba.**

`Apocalipsis 14:7 ay panawagan para`

`Apocalipsis 14:9 ay isang solemneng panawagan na huwag`

`Ang Apocalipsis 14:12 ay naglalarawan sa isang bayan na`

Nilinaw ng mga talatang ito na ang pangunahing isyu sa labanan sa mga huling araw sa pagitan ng Mabuti at masama, si Cristo at si Satanas, ay ang pagsamba. Atin bang sinasamba ang Manlalalang o ang hayop? At dahil ang Paglikha ang bumubuo sa batayan ng lahat ng ating mga paniniwala (pagkatapos ng lahat, ano ang pinaniniwalaan natin na may katuturan bukod sa Diyos bilang ating Tagapaglikha?) kung tutuusin, ano sa ating pinaniniwalaan ang mayroong halaga na hiwalay sa Diyos bilang ating Manlalalang?), ang ikapitong-araw na Sabbath—na nakapaloob sa mismong salaysay ng Paglalang sa Genesis (Genesis 2:1–3)—ay tumatayo bilang walang hanggan at hindi nababagong tanda ng Paglalang na iyon. Ito ang pinakapangunahing simbolo ng pinakapangunahing katuruan. Ang tanging bagay na mas pangunahin dito ay ang Diyos mismo.

Samakatuwid, ang pag-agaw sa ikapitong araw na Sabbath ay ang pag-agaw sa awtoridad ng Panginoon sa pinakamataas na antas na posible, na sa Kanya bilang Manlilikha. Ito ay ang pumunta sa likod ng lahat at bunutin ito sa kaibuturan. Sa katunayan, ito ay ang hangarin na palitan mismo ang Diyos. (2 Tesalonica 2:4).

Siyempre, ang tunay na isyu sa mga huling araw ay ang ating pag-ibig at katapatan kay Jesus. Ngunit ayon sa Biblia, ang pag-ibig na ito ay ipinapakita sa pamamagitan ng pagsunod sa mga utos (1 Juan 5:3, Apocalipsis 14:12)—at ang Sabbath lamang sa lahat ng mga utos ang nasa likod ng lahat dahil ito lamang ang naguturo sa Diyos bilang Manlalalang (Exodo 20:8–11). Hindi nakapagtataka na ito ang magiging isang panlabas na simbolo ng panghuling paghahati sa pagitan ng mga sumasamba sa Panginoon at ng mga sumasamba sa hayop (Apocalipsis 14:11, 12). Kung isasaalang-alang kung gaano kahalaga at pangunahin ang Sabbath sa lahat ng iba pa, mahirap na makita kung paanong ang huling isyu ng pagsamba sa Lumikha ay magiging tungkol sa iba pang bagay.

`Maraming tao ang nangangatuwiran na walang pagkakaiba kung anong araw ang ipinangingilin ng isang tao bilang Sabbath, hangga’t ipinangingilin natin ito. Paano natin sasagutin ang argumentong ito mula sa Biblia?`