---
title:  Ang Sabbath at ang Katapusan
date:   13/05/2023
---

### Basahin para sa Pag-aaral sa Linggong Ito
Santiago 2:8– 13; Deuteronomio 5:12–15; Awit 33:6, 9; Apocalipsis 14; 2 Pedro 3:13; Apocalipsis 21:1.

> <p>Talatang Sauluhin</p>
> “At maliwanagan ang lahat ng mga tao kung ano ang pagiging katiwala sa hiwaga, na sa lahat ng panahon ay inilihim ng Diyos na lumalalang ng lahat ng mga bagay” (Efeso 3:9).

Ang diwa ng dignidad ng sangkatauhan ay ang iisang paglalang. Ang katotohanan na tayo ay natatanging nilikha ng Diyos ay naglalagay ng halaga sa bawat tao. Ang hindi pa isinisilang sa sinapupunan ng ina, ang paralisadong tin-edyer, ang kabataang may Down syndrome, ang lola na may Alzheimer, ang lahat ay may malaking halaga sa Diyos. Ang Diyos ang kanilang Ama. Sila ay Kanyang mga anak na lalaki at babae. “Ang Diyos na gumawa ng sanlibutan at ng lahat ng mga bagay na naririto, Siya na Panginoon ng langit at lupa, ay hindi tumitira sa mga templong ginawa ng tao . . . . Nilikha Niya mula sa isa ang bawat bansa ng lahat ng mga tao upang manirahan sa ibabaw ng buong lupa” (Mga Gawa 17:24–26).

Ang atin ay isang pinagsaluhang mana.  Tayo ay kabilang sa iisang sambahayan. Tayo ay magkakapatid na na inanyuan, hinulma, at hinubog ng iisang Diyos. Ang Paglikha ay nagbibigay ng tunay na pagpapahalaga sa sarili. Nang ang mga genes at chromosomes ay nagsama-sama upang bumuo ng natatanging istraktura ng iyong pagkatao, itinapon ng Diyos ang pinagtularan. Walang ibang katulad mo sa buong sansinukob. Ikaw ay natatangi, isang kakaibang uri ng nilikha, isang nilalang na may napakalaking halaga na anupa’t ang Diyos na lumikha ng sansinukob ay pinasan sa Kanyang sarili ang ating mga katawang laman at inialay ang Kanyang sarili bilang isang handog para sa iyo at sa iyong mga kasalanan!

_*Pag-aralan ang liksyon sa linggong ito bilang paghahanda para sa Sabbath, Mayo 20._