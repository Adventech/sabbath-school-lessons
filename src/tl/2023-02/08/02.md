---
title:  Ang Paghuhukom, Paglalang, at Pananagutan
date:   14/05/2023
---

Kung tayo ay isang koleksyon lamang ng hindi plinanong pagbubuo ng mga selyula, na simpleng bunga ng tsansa at isang makabagong gorilya na galing sa Africa, at wala ng iba pa, kung ganon kaunti lamang ang halaga ng buhay. Kung tayo ay isa lamang sa tinatayang walong bilyong mga tao na nagkukumahog sa isa’t isa para sa isang espasyo para mabuhay sa planetang ito na tinatawag na sanlibutan, nawawalan ng layunin ang buhay, kaysa ang hamak na mabuhay lamang. Sa kabaliktaran, nagbibigay ang Biblikal na Paglalang ng dahilan para mabuhay at ng isang moral na obligasyon para sa pamumuhay. Tayo ay nilikha ng Diyos at may pananagutan sa Kanya para sa ating mga ginagawa. May pananagutan tayo sa Isa na lumikha sa atin. Nagtatag Siya ng mga dimababagong [bagay], kahit na sa isang mundo ng “pabagu-bagong moralidad.”

`Basahin ang Apocalipsis 14:7, Roma 14:10, at Santiago 2:8–13. Ano ang ipinahihiwatig ng paghuhukom tungkol sa mga isyu tulad ng pananagutan at responsibilidad? Paano magkakaugnay ang paghuhukom, kautusan ng Diyos, at pagsamba?`

Ang mensahe ng tatlong anghel na lumilipad sa himpapawid sa Apocalipsis 14 ay nagpapahayag na “dumating na ang oras ng Kanyang paghuhukom” (Apocalipsis 14:7). Dahil sa tayo ay nilikha ng Diyos na may kakayahang gumawa ng mga moral na pagpili, tayo ay may pananagutan sa mga desisyong ginagawa natin. Kung tayo ay isang resulta lamang ng isang nagkataong koleksyon ng mga selyula, mga produkto lamang ng ating minanang katangian at kapaligiran, ang ating mga ginagawa ay pakikilusin ng mga puwersang hindi natin kontrol.

Ngunit ipinapahiwatig ng paghuhukom ang moral na responsibilidad. Sa oras na ito ng krisis ng kasaysayan ng mundo, ang panahon ng paghuhukom, tinatawagan tayo ng Diyos na gumawa ng mga desisyon ayon sa liwanag ng walang-hanggan. Ang taimtim na panawagan ng unang anghel na “sambahin Siya na gumawa ng langit at ng lupa, ng dagat at ng mga bukal ng tubig” (Apocalipsis 14:7) ay kinikilala na ang batayan ng lahat ng pagsamba ay ang katotohanan na tayo ay nilikha ng Diyos.

Samantala, ang ating pagsunod sa ikapitong-araw na Sabbath ay nagpapakita ng ating paniniwala na si Jesus ay karapat-dapat na sambahin bilang ating Manlalalang. Nagpapakita ito ng ating pagtanggap sa Kanyang Sampung Utos bilang mga prinsipyong kinasihan ng Diyos para sa lubos na pamumuhay. Dahil sa ang kautusan ang pundasyon ng pamahalaan ng Diyos at kapahayagan ng Kanyang karakter, ito ang naging pamantayan ng paghuhukom. Ang ating katapatan sa kautusan tungkol sa Sabbath ay pagkilala ng ating pagtatalaga na mamuhay ng masunuring buhay.

Paanong ang pagkaunawa natin sa Paglalang ay nakakaimpluwensya sa ating pag-uugali? Ano ang kaugnayan ng namamanang katangian at kapaligiran sa ating mga pang-araw-araw na mga pagpili? Paano tayo, ayon sa biyaya ng Diyos, ay magtatagumpay sa mga depekto ng ating karakter na sa una ay hindi naman natin pinili?