---
title:  Karagdagang Isipan
date:   19/05/2023
---

“Ang dahilang ibinigay . . . para sambahin ang Diyos ay dahil Siya ang Manlalalang. Sa makalangit na pagsamba, ipinahahayag ng mga makalangit na nilalang ang isipang ito sa isang napakasimpleng paraan: ‘Sapagkat nilikha mo ang lahat ng mga bagay’ (Apocalipsis 4:11). Sa lupa, ang pagiging manlilikha ng Diyos ay kailangang bigyang-diin hangga’t maaari, kaya sinabi ng anghel, ‘Sambahin ninyo ang gumawa ng langit, ng lupa, ng dagat, at ng mga bukal ng tubig’ ([Apocalipsis] 14:7). Tamang ipinahiwatig na ang anghel ay gumagamit ng wika ng ika-apat na utos upang bigyang katuwiran ang panawagan na sumamba sa Diyos (Exodo 20:11) . . . .

“Sa loob ng Sampung Utos ang utos ng Sabbath ay tumatayo bilang tatak nito na nagpapakilala kung sino ang Diyos—ang Manlilikha; pinagtitibay ang teritoryong Kanyang pinamumunuan—sapagkat nilikha Niya ang lahat ng bagay. Upang magtagumpay ang dragon, kailanagn niyang isantabi ang ang sagisag na ito.”—Ángel Manuel Rodríguez, “The Closing Of The Cosmic Conflict: Role Of The Three Angels’ Messages,” unpublished manuscript, pp. 40, 41.

**Mga Tanong Para sa Talakayan**:

`Paano sinasagot ng mensahe tungkol sa Sabbath ang mga dakilang tanong ng buhay, gaya ng saan ako nanggaling, bakit ako narito, at ano ang aking walang hanggang kapalaran?`

`Pagbulay-bulayan ang mga kahanga-hangang [bagay] tungkol sa Paglalang. Pag-isipan din ang himala ng ating sariling pag-iral sa malawak na sansinukob na ito. Ano ang dapat na ituro sa atin ng katotohanan na ang pangunahing alaala ng nilikhang ito, ang Sabbath, ay dumarating o pumupunta sa atin (kumpara sa pagpunta natin dito) bawat linggo, kung gaano kahalaga ang doktrina ng Paglikha?`

`Sa Daniel 3 at Daniel 6, paano mo nakikita ang isyu ng pagsamba na isinasagawa sa mga kinasihang salaysay na ito? Ano ang masusumpungan sa mga salaysay na ito na makakatulong sa atin na maghanda at asahan kung anong hamon ang kahaharapin ng mga tapat na bayan ng Diyos sa panahon ng krisis na may kinalaman sa “tatak ng hayop”?`

`Paano natin ipapakita sa isang taong naniniwa sa milyun-milyon, o bilyun-bilyong taon ng ebolusyon bilang paraan ng paglikha, ang pagiging hindi makatuwiran ng pangingilin ng ikapitong-araw na Sabbath bilang isang alaala sa ganoong klase ng paglikha?`