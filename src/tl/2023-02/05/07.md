---
title:  Karagdagang Isipan
date:   28/04/2023
---

Tingnan ang mga makapangyarihang pananaw na ibinigay sa atin ng Espiritu ng Propesiya tungkol sa katayuan ng bayan ng Diyos sa huling araw, sa panahon ng paghuhukom, at sa katapusan ng sanlibutan.

“Ang tanging pag-asa nila ay nasa awa ng Diyos; ang tanging depensa nila ay panalangin. Kung paanong nagsumamo si Josue sa harap ng anghel, gayon din ang nalabing iglesya, na mayroong bagbag na puso at maalab na pananampalataya, ay magsusumamo para sa kapatawaran at kaligtasan sa pamamagitan ni Jesus na kanilang Tagapagtanggol. Lubos nilang nababatid ang pagiging makasalanan ng kanilang buhay, nakikita nila ang kanilang mga kahinaan at kawalan ng halaga at habang tinitingnan nila ang kanilang mga sarili ay handa silang mawalan ng pagasa. Nakahanda ang manunukso upang akusahan sila, habang siya ay nakatayo upang labanan si Josue. Itinuro niya ang kanilang maruruming kasuotan, ang kanilang may mga kapintasang karakter. Ipinapakita niya ang kanilang kahinaan at kahangalan, ang kanilang mga kasalanan ng kawalan ng utang na loob, ang kanilang pagkakaiba kay Cristo, na nagpawalang-dangal sa kanilang Manunubos. . . . Ang bayan ng Diyos sa maraming mga paraan ay maraming pagkakamali. Si Satanas ay may tumpak na kaalaman sa mga kasalanan na kanyang itinukso sa kanila na gawin, at ipinakita niya ang mga ito sa pinakamalaking liwanag, na ipinapahayag: “ ‘Itataboy ba ako ng Diyos at ang aking mga anghel mula sa Kanyang presensya, subalit gagantimpalaan yaong mga nagkasala ng kaparehong mga kasalanan? Hindi mo puwedeng gawin ito, O Panginoon, ayon sa katarungan. Ang Iyong trono ay hindi tatayo sa katuwiran at katarungan. Hinihingi ng hustisya na ipahayag ang hatol laban sa kanila.’ Ngunit habang ang mga tagasunod ni Cristo ay nagkasala, hindi naman nila ibinigay ang kanilang sarili sa kontrol ng kasamaan. Kanilang inalis ang kanilang mga kasalanan, at hinanap ang Panginoon na may kapakumbabaan at pagsisisi, at nakiusap ang makalangit na Tagapagtanggol para sa kanilang kapakanan. Siya na labis na inabuso dahil sa kanilang kawalan ng utang na loob, na nakakaalam ng kanilang mga kasalanan, pati na rin ng kanilang pagsisisi, ay nagpahayag: “Sawayin ka ng Panginoon, O Satanas.” Ibinigay ko ang aking buhay para sa kanilang mga kaluluwa. Sila ay nakaukit sa mga palad ng Aking mga kamay.’ ”—Ellen G. White, Testimonies For The Church, vol. 5, pp. 473, 474.

**Mga Tanong Para sa Talakayan**:

`Paano nakaapekto sa ating pang-araw-araw na buhay ang kaalaman na “dumating na ang oras ng Kanyang paghuhukom”? Kung karamihan sa atin ay tapat, siguro ay sasabihin natin na hindi ito nakakaapekto, tama ba? Paano tayo magbabago?`

`Bakit mabuting balita ang paghuhukom at hindi masamang balita? Sa klase, pag-usapan ang tungkol sa papel ni Jesus para sa atin sa [panahon ng] paghuhukom. Paano tayo mapapasigla nito na maging tapat sa Kanya, yamang nalalaman natin na tanging sa ginawa lamang Niya para sa atin magkakaroon tayo ng pag-asa ng kaligtasan?`

`Pag-isipan ng higit ang ideya ng paghuhukom, na naghayag ng karakter ng Diyos sa sansinukob. Paano lubos na naaangkop ang isipang ito sa tanawin ng kabuoan ng dakilang tunggalian?`