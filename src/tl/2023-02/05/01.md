---
title:  Ang Mabuting Balita ng Paghuhukom
date:   22/04/2023
---

### Basahin para sa Pag-aaral sa Linggong Ito
Apocalipsis 14:7; Awit51:1–4; Apocalipsis 20:12; Daniel 7:9, 14, 26; Apocalipsis 4:2–4; Apocalipsis 5:1–12.

> <p>Talatang Sauluhin</p>
> “Sinabi niya ng malakas na tinig, ‘Matakot kayo sa Diyos at magbigay kaluwalhatian sa kanya, sapagkat dumating na ang oras ng kanyang paghuhukom, at sambahin ninyo ang gumawa ng langit, ng lupa, ng dagat at ng bukal ng tubig’ ” (Apocalipsis 14:7).

Kung sakali na ang Biblia ay malinaw tungkol sa anumang bagay, malinaw ito na ang Diyos ay isang Diyos ng paghuhukom, at sa malao’t madali, sa isang banda o anupaman, ang paghuhukom—ang paghuhukom na kulang dito at ngayon—di magtatagal ay darating at isasagawa mismo ng Diyos, “ang Hukom ng buong mundo” (Genesis 18:25; tingnan rin ang Awit 58:11, Awit 94:2, Awit 98:9). O, gaya mismo ng isinulat ni Pablo: kaya’t ang bawat isa sa atin ay magbibigay sulit sa Diyos ng kanyang sarili” (Roma 14:12).

Nakakatakot na isipin, hindi ba? Na kailangang magbigay sulit ng ating sarili sa harap ng Diyos, ang Diyos na nakakaalam ng pinakamalalim na bagay, ang Diyos na “dadalhin ang bawat gawa sa paghuhukom, pati ang bawat lihim na bagay, maging ito’y mabuti o masama” (Ecclesiastes 12:14)?

Gayunpaman, sa huli ang paghatol ay nagpapakita ng kabutihan at biyaya ng Diyos at ng kung papaanong Siya ay kapwa makatarungan at maawain sa Kanyang pakikitungo sa mga naligtas, at maging sa mga nawaglit.

Sa linggong ito ay tutuklasin natin ang mas malalalim na tema ng paghuhukom ayon sa relasyon nito sa dakilang tunggalian na nagngangalit sa sansinukob, at titingnan natin lalo na ang tungkol sa kung anong mangyayari kapag ang tapat na bayan ng Diyos ay humarap mismo sa hindi maiiwasang “paghuhukom na darating” (Gawa 24:25).

_*Pag-aralan ang liksyon sa Linggong ito bilang paghahanda sa Sabbath, April 29._