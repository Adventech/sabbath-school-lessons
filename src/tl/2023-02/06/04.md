---
title:  Ang Tagubilin ng Anghel kay Daniel
date:   02/05/2023
---

`Basahin ang Daniel 9:23. Anong espesipikong tagubilin ang ibinigay ng anghel kay Daniel? Bakit ito mahalaga sap ag-unawa sa kahulugan ng paglilinis ng santuwaryo sa Daniel 8:14?`

Malinaw na pinagbilinan ng anghel si Daniel na “isaalang-alang mo ang salita at unawain ang pangitain” (Daniel 9:23). Anong salita at anong pangitain? Dahil sa walang pangitain na nakatala sa Daniel 9, maaaring ang tinutukoy ni Gabriel ay ang bahagi ng pangitain sa Daniel 8 na hindi naunawaan ng propeta—ang pangitain ng 2,300 araw (Daniel 8:27).

`Nagpatuloy si Gabriel sa Daniel 9:24–27. Anong kaganapan sa buhay at ministeryo ni Jesus ang sinasabi nito?`

Ang unang bahagi ng propesiyang ito ay nauugnay sa bayan ng Diyos, ang mga Judio. “Pitumpung sanlinggo ang itinakda para sa iyong bayan”—ang bansang Judio (Daniel 9:24). Sa propesiya ng Biblia, ang isang propetikong araw ay katumbas ng isang literal na propetikong taon (Ezekiel 4:6, Bilang 14:34). Sa Daniel at Apocalipsis kapag mayroon kang simbolikong imahe, karaniwan na ikaw ay mayroon ding simbolikong propesiya ng panahon. Isa sa mga paraan para makatiyak tayo na ang prinsipyo ng araw-taon ng propesiya ay kapag ginamit natin ito sa propesiya ng Daniel, ang bawat kaganapan sa timeline ay ganap na lalabas (tingnan ang liksyon bukas). Kapag ginamit natin ang prinsipyong ito, ang 70 sanlinggo ay binubuo ng 490 araw. Dahil sa ang isang propetikong araw ay katumbas ng isang literal na taon, ang 490 na araw ay katumbas ng 490 literal na taon.

Sinabi ni Gabriel kay Daniel na ang 490 taon ay “pinutol” (ang literal na kahulugan ng salitang Hebreo na chathak, na minsan ay isinasalin na “itinakda”). Pinutol mula saan? Maaaring ito ay doon sa nag-iisang nakatakdang panahon na tinutukoy dito: ang 2,300 na araw ng Daniel 8:14, ang tanging bahagi ng pangitain na naiwang hindi naipaliwanag sa Daniel 8 at ito rin ang tanging propesiyang panahon sa Daniel 8. Kaya’t, makikita natin na nagpunta si Gabriel na dala ang propesiya para tulungan si Daniel na maunawaan ang hindi niya maunawaan sa nakalipas na kapitulo: ang 2,300 na araw.