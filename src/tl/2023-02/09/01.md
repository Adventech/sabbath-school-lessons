---
title:  Isang Lunsod na Tinawag na Kalituhan
date:   20/05/2023
---

### Basahin para sa Pag-aaral sa Linggong Ito
Apocalipsis 17:1, 2, 15; Apocalipsis 18:1–4; Apocalipsis 17:4–6; Mateo 16:18; Jeremias 50:33– 38; Awit 115:4–8.

> <p>Talatang Sauluhin</p>
> “Makikipagdigma ang mga ito laban sa Kordero at sila’y dadaigin ng Kordero, sapagkat siya’y Panginoon ng mga panginoon at Hari ng mga hari, at ang mga kasama niya ay mga tinawag, mga hinirang at tapat” (Apocalipsis 17:14).

Ang tema ng dakilang tunggalian ay binuod sa Apocalipsis na may simbolo ng dalawang babae: ang isa ay nadadamtan ng araw, sa Apocalipsis 12, at ang isa ay nakasuot ng pulang kasuutan, sa Apocalipsis 17.

Ang kapansin-pansing simbolo ng babae na nakadamit ng araw, sa nakasisilaw na kaluwalhatian ni Cristo, ay matatagpuan sa Apocalipsis 12. Siya ay tapat sa kanyang tunay na mangingibig, si Jesus. Siya ay hindi narumihan ng katiwalian ng mga maling doktrina. Sa buong Biblia, ang dalisay na babae ay sumasagisag sa kasintahan ni Jesus, o ang tunay na iglesya. Sa Jeremias 6:2, sinabi ng propeta, “Ang maganda at maayos na babae, ang anak na babae ng Zion”. Ginamit ng propeta ang salitang “anak na babae ng Zion” o isang tapat na babae para ilarawan ang bayan ng Diyos. (Tingnan rin ang Efeso 5:25–32 at Hosea 2:20.)

Sa kabaligtaran, inihalintulad ng Biblia sa apostasiya sa prostitusyon o pakikiapid (Santiago 4:4). Sa pagsasalita tungkol sa paghihimagsik at pagtataksil ng Israel, nanangis si Ezekiel “isang asawang babae na mapakiapid, na tumatanggap ng mga dayuhan sa halip na ang kanyang asawa” (Ezekiel 16:32).

Sa liksyong ito ngayong linggo, pag-aaralan natin ang dalawang babaing ito ng Apocalipsis at suriin, nang mas malalim, ang labanan sa pagitan ng katotohanan at kamalian.

_*Pag-aralan ang liksyon sa linggong ito bilang paghahanda para sa Sabbath, May 27._