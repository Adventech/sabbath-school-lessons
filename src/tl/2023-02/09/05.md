---
title:  Isang Panawagan sa Pagtatalaga
date:   24/05/2023
---

Ang panawagan ng Apocalipsis ay isang agarang panawagan sa pagtatalaga, na binuod sa simbolismo ng dalawang babae sa Apocalipsis. Bagama’t kung minsan ay lumalabas na ang bayan ng Diyos ay matatalo sa kosmikong labananang ito sa pagitan ng katotohanan at kamalian, nangako ang Diyos na sa katapusan ang Kanyang iglesya ay magtatagumpay.

`Ihambing ang Mateo 16:18 at Apocalipsis 17:14. Ano ang ibinigay na pangako ni Jesus tungkol sa Kanyang iglesya?`

Si Cristo ang matibay na pundasyon kung saan itinayo ang Kanyang iglesya. Ang Kanyang iglesya ay batay sa mga turo ng Kanyang Salita at pinatnubayan ng Kanyang Espiritu. Sa kabaligtaran, ang Babilonya, gaya ng ating nakita, ay naka-ugat sa mga aral at tradisyon ng mga tao. Ang sinumang lider ng relihiyon na ipinapalit ang opinyon o tradisyon ng mga tao sa lugar ng, o mas mataas pa, sa ipinahayag na kalooban ng Diyos sa Kasulatan ay nagtataguyod ng kalituhan ng Babilonya.

Sa mga araw ng matandang Babilonya, ang iglesya at estado ay isa at iisang bagay. Nang ang Haring Nebuchadnezzar ay umupo sa kanyang templo sa kanyang maharlikang trono, siya ay inaakalang nagsasalita para sa mga diyos. Sa isang pagkakataon, bilang isang pagkilos ng paglaban sa tunay na Diyos, nagpasa ang hari ng Babilonya ng isang pangkalahatang utos na nagpapatupad ng pagsamba at nag-utos sa lahat ng kanyang nasasakupan na yumukod sa kanyang utos, isang makapangyarihang simbolo ng kung ano ang kahaharapin ng Kanyang tapat na bayan, na tumangging sambahin ang huwad na larawan sa mga huling araw. (Tingnan ang Daniel 3.)

Sa mga huling araw ng kasaysayan ng lupa, ang isang sistema ng simbahanestado, ang espiritwal na Babilonya ay babangon, na may isang espirituwal na pinuno na nag-aangkin na nagsasalita bilang Diyos. Ang kanyang mga salita ay ipapahayag bilang mismong salita ng Diyos at ang kanyang mga utos ay mga utos ng Diyos. Sa mga nagdaang siglo, ang mga papa sa Roma ay nagpahayag na sila ay tumatayo na kapalit ng Diyos sa lupa. Sa kanyang pangkalahatang liham noong Hunyo 20, 1894, ipinahayag ni Papa Leo XIII, “Hawak namin sa mundong ito ang lugar ng Makapangyarihang Diyos.” Idinagdag ng Ferraris Ecclesiastical Dictionary, “Ang Papa ay may lubhang dakilang dignidad at napakataas na hindi siya isang karaniwang tao lamang, kundi isang parang Diyos at isang kahalili ng Diyos.” Idinagdag ni apostol Pablo ang mga salitang ito bilang pagbubunyag sa kapangyarihang ito: “. . . siya ay sumasalungat at nagmamataas laban sa mga tinatawag na diyos o sinasamba; anupa’t siya’y nauupo sa templo ng Diyos, na ipinapahayag ang kanyang sarili na Diyos” (2 Tesalonica 2:4).

`Dahil sa nakita na natin na mayroong tapat na bayan ang Diyos sa “Babilonia,” bakit kailangan na maging maingat tayo kung paano tayo dapat magsalita tungkol dito, at bakit kailangan na maging maingat tayo na huwag hatulan ang mga tao, taliwas sa mismong sistema?`