---
title:  Isang Kasama sa Kapighatian
date:   07/05/2023
---

Matapos ang Kanyang pag-akyat sa langit (Mga Gawa 1:9), binisita ni Jesus ang huli sa nabubuhay na mga apostol, si Juan, sa isla ng Patmos, kung saan si Juan ay itinapon sa pamamagitan ng malupit na emperador na si Domitian.

`Basahin ang Apocalipsis 1:9. Tingnan din ang Mateo 13:21, Mga Gawa 14:22, at Juan 16:33. Ano ang mensahe rito para sa lahat ng nagnanais na sumunod kay Jesus sa mundong ito?`

Habang hiwalay sa suporta ng kanyang pamilya, mga kaibigan, at komunidad ng mga Cristiano, hindi naiwan na nag-iisa si Juan sa mga kapighatian at kaguluhan na hinarap niya bilang isang tagasunod ni Jesus. Ang kanyang ministeryo ay hindi pa tapos. Ang kanyang pagsaksi ay hindi pa kumpleto. Isang mala-anghel na bisita na may nakakasilaw na ningning ang bumisita kay Juan sa malungkot na islang iyon at dinalhan siya ng mensahe mula mismo sa trono ng Diyos. Ang mensaheng ito mula kay Jesus ay aalingawngaw sa mga pasilyo ng panahon sa paglipas ng mga siglo. Ito ay isang mensahe ng pag-asa para sa bawat henerasyon, ngunit lalo na, isang mensahe upang ihanda ang bayan ng Diyos sa huling panahon para sa pagdating ni Jesus. Isa itong seryosong mensahe ng babala pati na rin isang pampatibay-loob na mensahe para sa huling panahon habang tayo ay naghahanda na harapin ang mga pagsubok sa mga huling araw (o anumang mga pagsubok na maaaring kinakaharap mo ngayon).

Kung ikaw papasok sa isang kuweba na syang lugar kung saan sinasabing binisita si Juan ng isang makalangit na anghel dala ang propetikong pangitain ng Apocalipsis, kaagad mong mapapansin ang mga salitang ito na nakalagay sa isang plaka sa pasukan nito na nagbubuod sa buong aklat ng Apocalipsis: “Matakot kayo sa Diyos at magbigay luwalhati sa kanya, sapagkat dumating na ang oras ng kanyang paghuhukom, at sambahin ninyo ang gumawa ng langit, ng lupa, ng dagat, at ng mga bukal ng tubig” (Apocalipsis 14:7).

Ang pangunahing isyu sa aklat ng Apocalipsis ay ang pagsamba. Tayo ay nilikha bilang mga mananambang nilalang. Ang bawat isa sa atin ay sumasamba sa isang bagay o sinuman. Ang tunay na pagsamba, ang pagsamba sa Maylalang, ay nagbibigay-daan sa atin na matuklasan ang tunay na layunin ng buhay. Nagbibigay ito sa atin ng dahilan para mabuhay. Nagbibigay ito sa atin hindi lamang ng dahilan para ibigay ang ating buhay, kundi higit na makabuluhan, ng dahilan para mabuhay, at kung kinakailangan, dahilan para pagtiisan ang mga kapighatian. At sa katunayan, habang dumarating ang panghuling krisis, mas mauunawaan natin ang mga salitang “ ‘sa pamamagitan ng maraming mga kapighatian ay kailangang pumasok tayo sa kaharian ng Diyos’ ” (Mga Gawa 14:22).

`Kung ang mga tapat na lingkod ng Diyos, na tulad ni Juan, ay humarap sa pagdurusa at kapighatian, ano ang dahilan para mag-isip tayo na ang ating mga sarili ay hindi haharap sa kaguluhan? (Tingnan ang 1 Pedro 4:12–15.)`