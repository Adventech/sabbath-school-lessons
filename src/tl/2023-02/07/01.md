---
title:  Sambahin ang Manlalalang
date:   06/05/2023
---

### Basahin para sa Pag-aaral sa Linggong Ito
Apocalipsis 1:9, Isaias 40:26, 2 Corinto 5:17, Colosas 1:17, Apocalipsis 4:11, Juan 19:16–30.

> <p>Talatang Sauluhin</p>
> “Karapat-dapat ka, O PANGINOON at Diyos namin, na tumanggap ng kaluwalhatian at karangalan at kapangyarihan; sapagkat nilikha mo ang lahat ng mga bagay at dahil sa iyong kalooban ay nabuhay sila at nalikha” (Apocalipsis 4:11).

Madaling bale-walain ang mga bagay, lalo na ang mga bagay na lagi na nating alam o nararanasan. Halimbawa, gaano kadali para sa mga bata na bale-walain ang kanilang mga magulang, na kilala na nila sa buong maikling buhay nila? Gaano rin kadali para sa atin na bale-walain ang araw, ang himpapawid, ang hangin, o ang lupa na nasa ilalim ng ating mga paa.

Gayunpaman, nasubukan mo na bang tumigil para pag-isipan kung gaano natin binabale-wala ang mismong pag-iral ng buhay? Iyon ay, gaano kadalas na huminto tayo at itanong ang tanyag na pilosopikal na tanong, Bakit mayroong bagay sa halip na wala?

Bakit ang ating mismong sansinukob, at lahat ng karingalan at kadakilaan at kahanga-hangang bagay nito ay naririto? Anong lohikal na kontradiksyon ang magaganap kung ang ating sansinukob, at tayo na naririto, ay wala rito? Ayon sa pinakabagong teorya ng siyensya (may posibilidad silang magbago), ang ating sansinukob ay dating wala rito. Sa ibang salita, ang ating pag-iral ay nagkataon lamang, at isang himala na nandito tayong lahat. At sa kabila ng lahat ng uri ng mga kathang-isip tungkol sa sansinukob na lumitaw mula sa lubos na wala, o mula sa ilang uri ng mathematical equation, ang ating sansinukob ay umiiral dahil ang Diyos, ang Manlilikha, ay ginawa ito at lahat ng narito.

_*Pag-aralan ang liksyon sa linggong ito bilang paghahanda para sa Sabbath, Mayo 13._