---
title:  Ang Maylalang sa Krus
date:   11/05/2023
---

Gaano man ang magagawa natin at humanga at sambahin ang Panginoon bilang ating Manlalalang, mayroon pang higit dito. Gaya ng atin nang nakita, ngunit mahalagang tingnan pa rin nating muli ang ideya na ang ating Manlalalang ay siya ring ating Manunubos. Ang Diyos na lumikha sa atin ay siya ring Diyos na tumubos sa atin. Ang Diyos na nagsabi, “Lalangin natin ang tao ayon sa ating larawan, ayon sa ating wangis” (Genesis 1:26), ay Siya ring sumigaw sa krus, “ ‘Eli, Eli, lama sabachthani?” yun ay, “ ‘Diyos ko, Diyos ko, bakit mo ako pinabayaan?’ ” (Mateo 27:46). Pag-usapan ang dahilan para matakot sa Diyos o, higit pa dito, ay magbigay luwalhati rin sa Kanya at sambahin Siya!

Paano tayo, bilang mga makasalanang tao, ay makakatugon ng sapat sa kahanga-hangang katotohanang tulad nito? Ano ang posibleng gawin natin bilang tugon? Sinabi sa atin, sa mensahe ng unang anghel, kung ano ang gagawin: “Matakot kayo sa Diyos at magbigay luwalhati sa Kanya, sapagkat dumating na ang oras ng kanyang paghuhukom, at sambahin ninyo ang gumawa ng langit, ng lupa, ng dagat, at ng mga bukal ng tubig” (Apocalipsis 14:7).

`Basahin ang Juan 19:16–30, ang salaysay ni Juan tungkol sa krus. Habang binabasa mo ito, isipin mo ang mga talata ng Biblia na ating tiningnan tungkol kay Jesus bilang Maylalang, bilang Isa na “sa pamamagitan niya nilalang ang lahat ng mga bagay sa langit at sa lupa, ang mga bagay na nakikita at ang mga bagay na hindi nakikita, maging mga trono o mga pagka-panginoon, maging mga pinuno o mga may kapangyarihan—lahat ng mga bagay ay nilalang sa pamamagitan niya at para sa kanya” (Colosas 1:16). Paano tayo tutugon sa ganitong kahanga-hangang pagsasalaysay ng pag-ibig ng Diyos?`

Ang mensahe ng unang anghel na sumamba sa Maylalang ay dumating pagkatapos ng krus, pagkatapos na malaman ng buong sansinukob at ng mga tagasunod ni Cristo na ang Isa na “gumawa ng langit at ng lupa, ng dagat at ng mga bukal ng tubig” ay Siya ring Isa na, bagaman isang Diyos, ay kinuha “ang anyong alipin na naging katulad ng tao. At palibhasa’y natagpuan sa anyo ng tao, siya’y nagpakababa sa kanyang sarili, at naging masunurin hanggang sa kamatayan, maging sa kamatayan man sa krus” (Filipos 2:7, 8).

Isa itong kamangha-manghang tanawin para doon sa mga nakakakilala kay Jesus bago Siya pumarito sa lupa bilang isang tao. Hindi nakapagtataka na sinasamba rin Siya ng mga makalangit na nilalang. Sa ganang atin, na tinubos ng Kanyang dugo, ano pa ba ang magagawa natin kundi sambahin ang ating Manlilikha at ating Manunubos?

`Bakit ang ideya, sa liwanag ng krus, na ang nagkasalang tao ay may kakayahang magdagdag ng anumang bagay sa ginawa ni Cristo sa krus ay isang ideyang taliwas sa katuruan? Alin sa ating mga gawa ang makapagdaragdag sa nagawa na ng Lumikha para sa atin?`