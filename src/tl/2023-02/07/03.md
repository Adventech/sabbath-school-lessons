---
title:  Sambahin ang Lumikha
date:   08/05/2023
---

`Basahin ang Apocalipsis 14:7. Paano nagtapos ang mensahe ng unang anghel? Anong panghuling panawagan ang ginagawa ng mensaheng ito sa oras ng paghuhukom? (Tingnan rin ang Isaias 40:26, Juan 1:1–3, at Roma 1:20.)`

Nagtapos ang Apocalipsis 14:7 sa isang malinaw na panawagan na sumamba sa Lumikha; ang panawagang ito ay lalong mahalaga ngayon, kapag ang karamihan sa mundo ng siyentipiko at maging sa Cristiano ay tumanggap ng ebolusyon, isang katuruan na tumatama sa pinakapuso ng lahat ng bagay na ayon sa Biblia at sa Cristiano. Kung totoo ang ebolusyon, ang ating pananampalataya ay, kung kailangan, magiging kasinungalingan. Ganyan katindi ang mga isyung ito.

Kung ganon, ang huling panawagan ng Apocalipsis ay naka-ugat sa unang aklat ng Biblia, ang Genesis. Hindi natin lubos na mauunawaan ang mga isyu sa kosmikong labanang ito sa pagsamba malibang maunawaan natin ang kahalagahan ng Paglalang. “Nang pasimula nilikha ng Diyos ang langit at ang lupa.” (Genesis 1:1). Ang talatang ito ang pundasyon ng buong Kasulatan. “Nang pasimula nilikha ng Diyos.” Ang salitang Hebreo para sa “nilikha” sa talatang ito ay bara’, isang pandiwa na ginamit at eksklusibo lamang sa Diyos bilang Siyang paksa.

Para makuha lamang ng kahit na isang maliit na ideya sa kung gaano kawalang limitasyon ang kapangyarihan ng Diyos, isaalang-alang natin ang isang bagay sa Kanyang nilikha—ang araw. Ang araw ay gumagawa ng mas maraming enerhiya sa isang segundo kaysa sa nagawa ng sangkatauhan sa pamamagitan ng langis, gas, karbon, o apoy mula pa noong simula ng panahon.

Ang araw ay may diyametro na halos 865,000 milya at puwedeng ipasok ang isang milyong planeta na kasinlaki ng earth. Ngunit ang araw ay isa lamang sa hindi bababa sa 100 bilyong bituin sa ating galaksi, ang Milky Way. Ang isang bituin na tinatawag na Pistol Star ay naglalabas ng lakas na halos sampung milyong beses ng lakas na inilalabas ng ating araw. Ang isang milyong bituin na kasinlaki ng ating araw ay madaling ilagay sa loob ng globo ng Pistol Star. Paano pa kaya masasaklaw ng ating kaisipan ang paglikha?

Ang paglikha ay naghahayag ng isang Diyos na may kahanga-hangang lakas at walang limitasyong kapangyarihan. Ang Kanyang malikhaing kapangyarihan ay hindi lamang nagdulot ng pag-iral ng langit at lupa, kundi gumawa para sa kapakanan ng Kanyang bayan sa loob ng maraming siglo. Siya ang Diyos na nagpasimula ng mundong ito, na laging nandito sa mundong ito, at Diyos na hinding-hindi kailanman pababayaan ang Kanyang bayan sa mundong ito.

`Paano lalong pinalalakas ng napakalaking sukat ng Paglikha ang katotohanan ng pag-ibig ng Diyos, sapagkat ipinapakita nito na, sa kabila ng kung gaano tayo kaliit kung ihahambing sa Paglikha, namatay pa rin si Jesus para sa atin?`