---
title:  Nagpatuloy ang Repormasyon
date:   20/06/2023
---

Ang Diyos ay nagbangon ng isang bayan para sa huling panahon upang tumayo sa mga balikat ng mga nakaraang dakilang Repormador na ang Biblia ang kanilang tanging sinasampalatayanan, si Cristo lamang ang kanilang tanging pinanggagalingan ng kaligtasan, ang Banal na Espiritu bilang kanilang tanging pinagmumulan ng lakas, at ang pagbabalik ng ating Panginoon bilang katuparan ng lahat ng kanilang pag-asa. Ang mga katotohanang matagal nang natatakpan ng kadiliman ng kamalian at tradisyon, kabilang na ang tunay na Sabbath ng Bibliya, ay ipapahayag sa sanlibutan bago ang pagbabalik ng ang ating Panginoon.

Ang mga mensahe ng tatlong anghel ay nagsilang sa kilusang ito sa mga huling araw upang kompletuhin ang Repormasyon at makiisa kay Cristo para sa pagtatapos ng Kanyang gawain sa lupa. Ang mga dakilang propesiya ng huling aklat ng Biblia ay naghahayag ng isang banal na kilusan ng kapalaran na bumangon mula sa kabiguan para ipahayag ang huling mensahe ng Diyos sa sanlibutan. Ang Apocalipsis 14 ay naglalarawan ng isang pansanlibutang iglesya na sumasasaklaw sa mundo na may mabuting balita ng walang hanggang ebanghelyo.

Ang tatlong anghel ng Apocalipsis 14 ay sinamahan ng ikaapat na anghel sa Apocalipsis 18. Ang anghel na ito ay nagbibigay ng kapangyarihan para sa pagpapahayag ng tatlong anghel upang ang lupa ay maliwanagan “ng kanyang kaluwalhatian” (Apocalipsis 18:1). Nagtuon ang kapitulo 18 sa mga pangunahing kaganapan na humantong sa kasukdulan ng kasaysayan ng sangkatauhan at ang panghuli, at pangwakas na pagtatagumpay ng ebanghelyo.

`Basahin ang Apocalipsis 18:1. Anong tatlong bagay ang sinabi ni Juan sa atin tungkol sa anghel na ito? (Tingnan din ang Habakuk 2:14.)`

Ang anghel na bumaba mula sa maluwalhating presensya ng Diyos sa silid ng trono ng santuwaryo ay isinugo upang ipahayag ang huling mensahe ng awa ng Diyos at upang babalaan ang mga naninirahan sa sanlibutan kung ano ang darating sa planetang Lupa.

Sinabi ng talata na dumating ang anghel na may “dakilang awtoridad” (Apocalipsis 18:1). Ang salitang Griyego ng Bagong Tipan para sa “awtoridad” ay exousia. Ginamit ni Jesus ang salitang ito sa Ebanghelyo ni Mateo na kaayon sa kanyang pagsugo sa Kanyang mga alagad. Sa Mateo 10:1, ibinigay ni Jesus sa Kanyang mga alagad ang “awtoridad” laban sa mga pinuno at kapangyarihan ng kasamaan. Isinugo Niya sila na may kapangyarihan ng langit para magtagumpay sa labanan sa pagitan ng mabuti at masama. Sa Mateo 28:18, 19, muli Niyang isinugo sila, ngunit sa pagkakataong ito ay may “lahat ng awtoridad” sa langit at sa lupa para humayo at “gawing mga alagad ang lahat ng mga bansa”.

`Sa katapusan, paano nauuwi sa awtoridad ang mga isyu sa mga huling araw (gaya ng tunay na nagaganap araw-araw) ay nabubuo sa awtoridad? Kaninong awtoridad ang ating sinusundan: sa Diyos, sa atin, sa kapangyarihan ng hayop, o sa iba? Kaninong awtoridad ang sinusunod mo ngayon?`