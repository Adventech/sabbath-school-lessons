---
title:  Karagdagang Isipan
date:   23/06/2023
---

“Ang mga lingko ng Diyos, na ang mga mukha ay nagliliwanag at nagniningning na banal na pagtatalaga, ay magmamadali sa bawat lugar upang ipahayag ang mensahe mula sa langit. Sa pamamagitan ng libu-libong tinig ay ibibigay ang babala sa buong mundo. Ang mga himala ay gagawin, ang mga maysakit ay gagaling, at ang mga tanda at mga kababalaghan ay susunod sa mga mananampalataya. Gumagawa din si Satanas na may mga kasinungalingang kababalaghan, kahit pa ang pagpapaulan ng apoy mula sa langit sa paningin ng mga tao. Apocalipsis 13:13. Kaya’t ang mga naninirahan sa lupa ay dadalhin para gumawa ng pagpili.

“Ang mensaheng ito ay dadalhin hindi sa pamamagitan ng argumento kundi sa pamamagitan ng malalim na panunumbat ng Espiritu ng Diyos. Ang mga argumento ay iniharap. Naihasik na ang binhi, at ngayon ito ay sisibol at magbubunga. Ang mga babasahin na ipinamahagi ng mga manggagawang misyonero ay nagkaroon ng kanilang impluwensya, ngunit marami na ang isipan ay nakilos ay nahadlangan na lubos na maunawaan ang katotohanan o na magpasakop sa pagsunod. Ngayon ang sinag ng liwanag ay tumagos sa lahat ng dako, nakita ang katotohanan sa kaliwanagan nito, at ang mga tapat na anak ng Diyos ay pinutol ang tali na gumagapos sa kanila. Ang mga koneksyon sa sambahayan, ang relasyon sa iglesya ay walang kapangyarihan para panatilihin sila ngayon. Ang katotohanan ay higit na mahalaga kaysa lahat ng bagay. Sa kabila ng mga pinagsama-samang mga ahensya laban sa katotohanan, isang malaking bilang ang nanindigan sa panig ng Panginoon.”—Ellen G. White, The Great Controversy, p. 612.

**Mga Tanong Para sa Talakayan**:

`Sinabi ni Ellen G. White na “ang mensahe ng pagiging-ganap sa pamamagitan ng pananampalataya ay ang mensahe ng ikatlong anghel. . . . sa katotohanan—EVANGELISM, p. 190. Ano ang kahulugan nito? Anong relasyon mayroon ang pagiging-ganap sa pamamagitan ng pananampalataya sa mga mensahe ng tatlong anghel?`

`Muling basahin ang Apocalipsis 14:12. Ano ang pagkakaiba ng pagsunod sa kautusan ng Diyos at legalismo? Kailan nagiging legalismo ang pagsunod? Sa anong mga paraan maaaring maging legalista pa rin ang isang taong hindi sumusunod sa kautusan ng Diyos?`

`Anong sagot ang maibibigay mo doon sa mga tumutuligsa sa atin kapag pinag-uusapan natin ang mabangis na hayop at ang nakakatakot na babala na makikita sa aklat ng Apocalipses? Bukod sa malinaw na kasagutan, yun ay, pinag-uusapan natin ang tungkol dito dahil naroon ang mga ito, nakasulat sa aklat, anong iba pang mga sagot ang maibibigay mo?`

`Pag-usapan sa klase ang kasalukuyanng kaganapan sa mundo. Anong mga bagay ang iyong nakita na maaaring makakatulong sa mag-akay tungo sa mga huling kaganapan? Paano natin babalansehin ang pagiging may alam sa panahon kung saan tayo nabubuhay ngunit hindi nadadamay sa walang bungang haka-haka tungkol hindi pa ibinubunyag sa atin?`