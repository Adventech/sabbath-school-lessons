---
title:  Naglalagablab sa Kaluwalhatian ng Diyos
date:   17/06/2023
---

### Basahin para sa Pag-aaral sa Linggong Ito
1 Tesalonica 5:1–6; Juan 8:32; Apocalipsis 18:1; Apocalipsis 4:11; Exodo 33:18, 19; Apocalipsis 5:6, 12; Apocalipsis 13:8.

> <p>Talatang Sauluhin</p>
> “Pagkatapos ng mga bagay na ito ay nakita ko ang isa pang anghel na nananaog mula sa langit, na may dakilang kapangyarihan, at ang lupa ay naliwanagan ng kanyang kaluwalhatian” (Apocalipsis 18:1).

Sa malao’t madali, lilitaw ang mga huling pangyayari. Kung eksaktong kailan, o kung eksaktong paano—hindi sinabi sa atin. Ngunit sapat na ang sinabi sa atin. Ang ilang uri ng batas na nagpapatupad ng pangingilin ng Linggo, taliwas sa pangingilin ng Sabbath ay mangyayari. Ipinakita sa atin ng Apocalipsis ang mahalagang isyu na nakataya, ang mga mahahalagang kasangkot, at sa pang-malawakang paghahayag, sinabi sa atin kung ano ang magaganap kapag, sa kabaligtaran ng pagsamba sa Isa na “gumawa ng langit, ng lupa, ng dagat, at ng mga bukal ng tubig” (Apocalipsis 14:7), ang mga tao—lahat “ng pangalan na hindi nakasulat sa aklat ng buhay ng Kordero na pinaslang buhat ng itatag ang sanlibutan” (Apocalipsis 13:8)—ay sasamba sa hayop at sa kanyang larawan. Sa ibang salita, yaong mga pumili na sumunod sa Panginoong Jesu-Cristo at sumunod sa Kanyang mga utos—ang kanilang mga pangalan na nanatili sa aklat ng buhay. Gaano kabuti ang mapasama sa listahan ng Diyos kaysa sa mga talaan ng tao.

Itinatag ng Diyos ang Seventh-day Adventist Church para ipangaral ang mensaheng ito sa mundo. Kaya’t, kailangan natin, sa ating mga sarili, na mahikayat sa katotohanan na na kay Jesus, at mabago at gawing bago sa pamamagitan ng “walang hanggang ebanghelyo” ng Apocalipsis 14:6, na nakasentro sa kamatayan ni Cristo para sa atin, ang katiyakan ng kaligtasan sa Kanya.

_*Pag-aralan ang liksyon sa linggong ito bilang paghahanda para sa Sabbath, Hunyo 24._