---
title:  Napuno ng Kaluwalhatian ng Diyos ang Lupa
date:   21/06/2023
---

`Basahin ang Apocalipsis 4:11, Apocalipsis 5:12, at Apocalipsis 19:1.  Anong mga salita ang nauugnay sa kaluwalhatian ng Diyos na pumupuno sa lupa gaya ng inilarawan sa Apocalipsis 18:1?`

Ang dakilang tunggalian sa pagitan ng mabuti at masama sa sansinukob ay tungkol din sa karangalan o reputasyon ng Diyos. Si Satanas, ang rebeldeng anghel, ay nagpahayag na ang Diyos ay hindi makatarungan, na hinihingi Niya ang pagsamba ngunit kakaunti ang ibinabalik. Ipinahayag ng makasalanang isa na ang batas ng Diyos ay naghihigpit sa ating kalayaan at naglilimita sa ating kasiyahan.

Ang buhay, kamatayan, at pagkabuhay na mag-uli ni Jesus ay nagpasabog sa kathang-isip na iyon. Ang Isa na lumikha sa atin ay sumugod sa butas ng ahas ng mundong ito upang tubusin tayo. Sinagot Niya sa krus ang mga bintang ni Satanas at ipinakita na ang Diyos ay kapwa mapagmahal at makatarungan. Dahil sa nahalina ng Kanyang pag-ibig at nagmalasakit sa Kanyang karangalan, inihayag ng Kanyang bayan sa huling araw ang Kanyang kaluwalhatian—ang Kanyang mapagmahal, at mapagsakripisyong pagkatao sa isang makasarili, at walang Diyos na mundo, at ang lupa ay naliwanagan ng karakter ng Diyos.

`Basahin ang Exodo 33:18, 19. Paano inihayag ng Diyos ang Kanyang kaluwalhatian kay Moises? Ano ang kaluwalhatian ng Diyos?`

Ang kaluwalhatian ng Diyos ay ang Kanyang karakter. Mapupuno ng kaluwalhatian ng Diyos ang lupa kapag tayo ay napuno ng pag-ibig ng Diyos at ang ating mga karakter ay binago ng tumutubos na pag-ibig.

Ang paghahayag ng Kanyang pag-ibig sa ating mga personal na buhay ay naghahayag ng Kanyang kaluwalhatian, Kanyang karakter, sa mundo. Ang huling mensaheng ipahahayag ng tatlong anghel para sa mundong nilamon na ng espiritwal na kadiliman ay “Matakot sa Diyos at magbigay luwalhati sa Kanya” (Apocalipsis 14:7).

Walang kaluwalhatian para sa ating mga sarili sa ating mabubuting gawa, o sa ating katuwiran, o sa ating kabutihan. “Ang mensahe ng katwiran ni Cristo ay ipapahayag mula sa isang dulo ng lupa hanggang sa kabilang dulo. . . . Ito ang kaluwalhatian ng Diyos na magtatapos ng gawain ng ikatlong anghel.”—Ellen G. White, Testimonies For The Church, vol. 6, p. 19. Isinulat ni Ellen G. White: “Ano ang pag-aaring-ganap sa pananampalataya? Ito ay ang gawain ng Diyos ng paglalatag ng kaluwalhatian ng tao sa alabok, at gawin para sa mga tao ang wala sa kapangyarihan nitong gawin para sa kanyang sarili”—Testimonies To Ministers And Gospel Workers, p. 456.

Walang kaluwalhatian para sa ating mga sarili ngunit, Oo, sa halip ay kaluwalhatian sa Diyos.