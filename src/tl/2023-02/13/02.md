---
title:  Paghahanda Para sa Pangwakas na Krisis
date:   18/06/2023
---

`Basahin ang 1 Tesalonica 5:1–6. Anong babala ang ibinigay ni apostol Pablo sa atin tungkol sa mga huling araw ng kasaysayan ng tao?`

Hinimok ni apostol Pablo ang mga mananampalataya sa Tesalonica na “magbantay” at “magpakatino” ayon sa konteksto ng ikalawang pagdating ni Cristo. At kung sinabi ito ni Pablo sa mga mananampalataya noon, ano ang sasabihin niya sa atin ngayon?

Ipinahayag din niya na sila ay mga “anak ng liwanag” (1 Tesalonica 5:5) at wala na sila sa “kadiliman, upang sa araw na iyon” [ang pagbalik ni Cristo] (1 Tesalonica 5:4) ay mabigla kayong “gaya sa magnanakaw” (1 Tesalonica 5:4). Ginamit ni Jesus ang pananalitang “magbantay” na may kaugnayan sa taimtim at taos-pusong panalangin (Mateo 24:42, Mateo 26:40, 41). Ang magbantay ay maging alisto sa espiritu. Ang maging matino ay maging seryoso tungkol sa mga panahon kung saan tayo nabubuhay at magpokus sa mga bagay na talagang mahalaga.

Idinagdag ni Ellen G. White: “Tayo na mga nakakaalam ng katotohanan ay dapat na maghanda para sa kung ano ang malapit nang sumilay sa mundo bilang isang napakalaking sorpresa.”—Testimonies For The Church, vol. 8, p. 28.

At habang para itong isang sorpresa sa sanlibutan, hindi dapat na maging sorpresa ito sa atin. At kahit na ito ay maaaring maging isang sorpresa sa mundo, hindit ito dapat maging isang sorpresa para sa atin. Bagama’t hindi natin alam kung kailan ito mangyayari, makikita natin ang sapat para malaman na ito ay darating, at ngayon, ngayon, ang araw para maging handa.

`Pag-aralang muli ang Daniel 2, at pansinin ang pagkakasunud-sunod ng mga kaharian na dumating at lumipas, na eksakto ayon sa inihula. Ano ang dapat na ituro nito sa atin tungkol sa kung paano natin maaaring pagkatiwalaan na ang sinabi ng Diyos ay mangyayari, tunay na mangyayari?`

Ibinigay sa atin ni Cristo ang mga mensahe sa huling panahong ito upang, dahil sa alam natin kung ano ang darating, tayo ay makapaghanda para dito. Ang mga propesiya ng Daniel at Apocalipsis, na sinamahan ng modernong kaloob ng propesiya, ay magbibigay sa atin ng makalangit na kaalaman tungkol sa kung ano ang darating sa sanlibutan. Ang propetikong Salita ng Diyos ay binabalangkas nang mas maagap ang kasaysayan ng kaligtasan, at ang Daniel 2 ay nagbibigay ng makapangyarihan, at makatwirang ebidensya na maaari nating pagtiwalaan ang Diyos.

`Sinabi ni Pablo na huwag “matulog” gaya ng ginagawa ng iba. Ano ang kahulugan nito, at paano natin malalaman kung tayo ay totoong natutulog at kung tayo ay ganon nga, ano ang kailangan para magising tayo?`