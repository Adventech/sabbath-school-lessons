---
title:  Isang Panawagan sa Katapatan
date:   31/05/2023
---

Ang mensahe ng ikalawang anghel sa Apocalipsis 14 ay “ ‘Bumagsak, Bumagsak ang Babilonya.’ ” Sa Apocalipsis 17, ang babaeng kinilala bilang espirituwal na Babilonya, na nakadamit ng kulay ube at pula, nakasakay sa isang hayop na kulay pula, na ipinapasa paikot upang ipainum ang kanyang saro ng alak, at nilasing ang mundo sa kamalian. Nagkaisa ang iglesya at estado. Kasinungalingan ang nangingibabaw. Ang mga demonyo ay gumagawa ng kanilang mga himala upang manlinlang. Ang mundo ay naglunsad sa kanyang huling laban.

Kasabay nito, ang bayan ng Diyos ay sinisiraan, kinukutya, inaapi, at inuusig, ngunit kay Cristo at sa pamamagitan ng kapangyarihan ng Kanyang Banal na Espiritu, sila ay matatag sa kanilang pagtatalaga. Ang lahat ng kapangyarihan ng impiyerno at mga puwersa ng kasamaan ay hindi maaaring sirain ang kanilang katapatan kay Cristo. Sila ay ligtas sa Kanya. Siya ang kanilang “kanlungan at kalakasan, isang handang saklolo sa kabagabagan” (Awit 46:1).

Tinatawag ng Diyos ang panghuling-panahong bayan na bumalik sa katapatan sa Kanyang Salita. Nanalangin si Jesus, “Pabanalin mo sila sa katotohanan, ang salita mo’y katotohanan” (Juan 17:17). Ang katotohanan ng Salita ng Diyos, hindi ng opinyon o tradisyon ng tao, ang Bituin sa Hilaga na gagabay sa atin sa kritikal na panahong ito ng kasaysayan ng sanlibutan.

Narito ang isang kahanga-hangang pahayag ni Dr. Edward T. Hiscox, ang may-akda ng Standard Manual For Baptist Churches. Noong 1893, nagsalita siya sa isang grupo ng daan-daang mga ministro ng Baptist at ginulat niya sila habang kanyang ipinapaliwanag kung paano pumasok ang araw ng Linggo sa simbahang Kristiyano.

“Nakakalungkot na ito [Linggo] ay may tatak ng paganismo, at bininyagan ng pangalan ng diyos na araw, pagkatapos ay tinanggap at pinagtibay ng apostasya ng papa, at iniwan bilang isang sagradong pamana sa Protestantismo!”— Edward Hiscox, sa harap ng New York ministers’ conference, Nov. 13, 1893.

`Basahin ang Ezekiel 20:1–20. Ano ang diwa ng mensahe ni Ezekiel dito, at paano naaangkop ang Sabbath sa panawagang ito ng katapatan?`

Ang Ezekiel 20 ay isang marubdob na panawagan para sa Israel na itakwil ang mga gawain ng mga pagano at sambahin ang Manlalalang sa halip na ang kanilang mga huwad na diyos, sa pagkakataong ito ang “mga diyus-diyusan ng Ehipto.” Sa mensahe ng tatlong anghel, ang Diyos ay gumagawa ng ng isang kaparehong panawagan na “sambahin ang Manlalalang,” dahil sa “bumagsak ang Babilonya.” At gaya rin ng nalaman natin, ang Sabbath, at ang katapatan dito, ay ma malaking papel sa mga huling kaganapan.

`Anong mga liksyon ang makukuha natin para sa ating mga sarili mula sa mga nakasulat sa Ezekiel 20:1–20? (Tingnan rin ang 1 Corinto 10:11.)`