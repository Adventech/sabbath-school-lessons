---
title:  Ang Lumang Kasinungalingan ng Imortalidad
date:   29/05/2023
---

`Basahin ang Apocalipsis 16:13, 14 at Apocalipsis 18:2, 23. Anong pahiwatig sa espirituwalismo ang makikita mo sa mga talatang ito?`

Ang mga pananalitang tulad ng “tirahan ng mga demonyo” o ang “nga espiritu ng mga demonyo” at ng “pangkukulam” ay lahat nagsasaad ng gawain ng demonyo. Hindi kataka-takang tayo ay binigyan ng babala na sa dalawang malalaking pandaraya sa mga huling araw, ang isa ay ang “imortalidad ng kaluluwa” (tingnan ang Ellen G. White, The Great Controversy p. 588).

Siyempre, napakadali itong makita ngayon. Maging sa mundong Kristiyano, ang ideya ng pagiging imortal ng kaluluwa ay halos ang pangunahing doktrina ng Cristiano. Maraming Cristiano ang naniniwala na, sa kamatayan, ang ligtas ay umaakyat sa langit, at ang mga nawaglit ay bumababa sa impiyerno. Halimbawa, gaano kadalas, matapos na mamatay ang dakilang mangangaral na si Billy Graham, na ating narinig na si “Billy Graham ay ligtas na ngayon sa langit, sa nagmamahal na bisig ni Jesus,” o ang kagaya nito? Ang ganitong uri ng bagay ay itinuturo sa lahat ng panahon sa mga pulpito, sa mga silid-aralan, at lalo na, sa mga libing.

`Basahin ang Ecclesiastes 9:5; Job 19:25–27; 1 Tesalonica 4:16, 17; and Apocalipsis 14:13. Ano ang malinaw na tagubilin na ibinigay ng Diyos sa Kanyang bayan tungkol sa buhay pagkatapos ng kamatayan, at kung saan tayo makakatagpo ng pag-asa?`

Isa sa mga haligi ng pandaraya ng mga taga-Babilonya ay isang maling pagkaunawa sa kamatayan, na nakasentro sa isipan ng imortalidad ng kaluluwa, na naghahanda ng daan para sa mapanlinlang na impluwensya ng espirituwalismo. Kung naniniwala ka na ang mga patay, sa ibang anyo, ay patuloy na nabubuhay at maaaring n b makipag-usap sa atin, kung magkagayon anong proteksyon ang mayroon ikaw mula sa alinman sa napakaraming pandaraya na mayroon si Satanas? Kung may iniisip ka na iyong namatay na mahal na ina o anak, o iba pang namatay na minamahal, at biglang magpakita at makipag-usap sa iyo gaano kadali na maloko ka ng iyong mga pakiramdam? Nangyari na ito sa nakaraan, nangyayari ngayon, at tiyak, habang tayo ay nalalapit sa mismong huling mga araw, ay mangyayaring muli. Ang ating tanging proteksyon ay ang tumayong matatag na nakatanim sa mga aral ng Bibliya at mahigpit na humawak sa mga turo ng Bibliya tungkol sa kamatayan bilang isang pagtulog hanggang sa ikalawang pagdating ni Jesus.

`Anong mga halimbawa ng modernong espirituwalismo ang umiiral sa iyong kultura ngayon? Bakit ang matatag na pagsunod sa Salita ng Diyos ang tanging proteksiyon natin?`