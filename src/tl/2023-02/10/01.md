---
title:  Mga Huling Pandaraya ni Satanas
date:   27/05/2023
---

### Basahin para sa Pag-aaral sa Linggong Ito
Apocalipsis 12:9; Apocalipsis 16:13, 14; 1 Tesalonica 4:16, 17; Ezekiel 8:16; Ezekiel 20:1–20; Apocalipsis 18:4, 5.

> <p>Talatang Sauluhin</p>
> “Pabanalin mo sila sa katotohanan; ang salita mo ay katotohanan” (Juan 17:17).

Isa iyon sa mga napakagandang umaga ng Setyembre sa Chicago. Habang sumisikat ang araw sa Lawa ng Michigan at ang mga pasahero ay nakikipaglaban sa mahabang trapiko sa mga expressway ng Kennedy at Eisenhower, at ang mga bata ay nagtutungo sa paaralan, isang nakakakilabot na kuwento ang nagsimulang lumitaw na pumukaw ng takot sa puso ng mga taga-Chicago. Ang mga tao ay nagkasakit, at ang ilan ay namatay mga ilang oras lamang matapos na uminom ng kapsula ng Tylenol. Sa pagsusuri nito, napatunayan na ang bawat kapsula ay nilagyan ng potassium cyanide, isang nakamamatay na lason. Isang baliw ang nakialam sa mga gamot. Hanggang sa araw na ito ay hindi pa natin alam kung sino ang gumawa nito.

Gaya ng ating nakita, nagbabala ang Apocalipsis na ang “mga naninirahan sa lupa” ay iinom ng nakamamatay na inumin na tinawag na “alak ng Babilonya.” Mayroong mga huwad na doktrina at turo na, sa katapusan, ay magdadala lamang sa kamatayan. Gayunpaman, ang mundo ay hindi iniwan na walang panlunas, ang proteksyon, laban sa espirituwal na lason na ito: ang mga mensahe ng tatlong anghel.

Sa liksyon sa linggong ito, patuloy tayong titingin, hindi lamang sa mga panlilinlang ng Babilonya kundi sa plano ni Jesus na iligtas tayo mula sa kanila at sa kamatayan na dadalhin nila.

_*Pag-aralan sa linggong ito bilang paghahanda para sa Sabbath, Hunyo 3._