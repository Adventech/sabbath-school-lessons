---
title:  Isang Sandali ng Kapalaran
date:   01/04/2023
---

### Basahin para sa Pag-aaral sa Linggong Ito
Mateo 24:14, Apocalipsis 14:14—20, Mateo 16:27, Mga Gawa 1:9—11, Marcos 4:26—29, Apocalipsis 16:1.

> <p>Talatang Sauluhin</p>
> “Pagkatapos ay nakita ko roon ang isang puting ulap, at nakaupo sa ulap ang isang katulad ng isang Anak ng Tao na sa kanyang ulo’y may isang gintong korona, at sa kanyang kamay ay may isang matalas na karit. Lumabas ang isa pang anghel mula sa templo, na sumisigaw nang may malakas na tinig doon sa nakaupo sa ulap, ‘Ihulog mo ang iyong karit at gumapas ka, sapagkat dumating na ang oras ng paggapas, at hinog na ang aanihin sa lupa’ ” (Apocalipsis 14:14, 15).

Palagi nang nagsasalita ang Diyos sa Kanyang bayan, na nagbibigay sa kanila ng anumang mga napapanahong katotohanan na kailangan nilang marinig sa panahong iyon. Mula sa babala tungkol sa Baha (Genesis 6:7) hanggang sa unang pagdating ni Jesus (Daniel 9:24—27) tungkol rin sa pre-Advent Judgment (Daniel 7:9, 10; Daniel 8:14) at sa mga panghuling kaganapan bago dumating si Cristo (Apocalipsis 12—14), nagsalita ang Diyos sa atin. Sa mga huling araw na ito ng kasaysayan ng tao, nagsugo Siya ng espesyal na mensahe sa mundo at sa Kanyang bayan, na idinisenyo para tugunan ang pangangailangan ng panahon. Inilalarawan Niya ang mensaheng ito na dinadala ng tatlong anghel na lumilipad sa gitna ng kalangitan na dala ang kanilang apurahan, panghuling panahong mensahe para sa buong mundo.

Ang mga mensahe ng tatlong anghel ang panghuling mensahe ng awa ni Jesus, isang panawagan na umaakay sa atin mula sa pagtitiwala sa ating sariling katwiran tungo sa pagtitiwala sa katwiran ni Jesus upang ariing-ganap tayo, pabanalin tayo, at, sa huling panahon, ay luwalhatiin tayo.

Gayunpaman, gaya nang lagi, dapat nating piliin si Cristo, sumuko sa Kanya at sumunod sa Kanya, at ang mga pagpili na ating gagawin ngayon, sa katunayan, ay makakaapekto sa mga pagpili na ating gagawin sa panghuling krisis na darating sa atin.

Kaya’t, ngayon ang panahon para maghanda.

_*Pag-aralan ang liksyon sa Linggong ito bilang paghahanda sa Sabbath, Abril 8._