---
title:  Karagdagang Isipan
date:   07/04/2023
---

“Isang batas kapwa ng intelektwal at ng espirituwal na likas na sa pamamagitan ng pagtingin tayo ay nababago. Ang isipan ay untiunting umaangkop sa mga paksang pinahihintulutan itong manatili. Nagiging bahagi ito ng kung anong nakasanayan nitong ibigan at igalang. Hindi kailanman lalampas ang tao kaysa sa kanyang pamantayan ng kadalisayan o kabutihan o katotohanan. Kung ang sarili ang siyang kanyang pinakamataas na mithiin, hinding-hindi niya maaabot ang anumang bagay na mas mataas pa. Sa halip, siya ay patuloy na lulubog nang pababa ng pababa. Ang biyaya lamang ng Diyos ang may kakayahang itaas ang tao. Kung hahayaan sa kanyang sarili, hindi maiiwasang pababa ang kanyang tatahakin.”—Ellen G. White, The Great Controversy, p. 555.

Palihim, hindi mahahalata, at halos hindi mapapansin sa una, mababago ang ating mga karakter at ating personalidad ayon sa mga binhi na ating itinatanim sa ating mga isipan. Maghasik ka ng mga mabubuting binhi, at magbubunga ka ng mabubuting bunga. Maghasik ka ng masasamang binhi ng sanlibutang ito, at magbubunga ka ng bunga ng sanlibutang ito sa iyong pagkatao. Kung maghahasik tayo ng kawalang-interes sa Diyos at mga espirituwal na prinsipyo at mga prayoridad, aanihin natin ang bunga ng kawalang bahala— kawalanginteres, kasiyahang espirituwal, at pagkabigo sa ating espirituwal na buhay. Ito ang dahilan kung bakit yaong mga nag-iisip na, Alam ko na isang araw ang huling pag-uusig ay darating, ang “tatak ng hayop” at iba pa, kapag dumating iyon ay kikilos na ako, ay namimili ng isang napakapanganib na landas. Tinatawagan tayo ng Diyos ngayon, sa sandaling ito, na isuko natin ang buhay sa Kanya. Habang patagal ng patagal ang pagtugon ng isang tao sa Banal na Espiritu, patigas ng patigas ang kanyang kaluluwa sa mga pahiwatig ng Diyos at mas mas madali siyang mapapaniwala sa mga kasinungalingan ng diyablo.

**Mga Tanong Para sa Talakayan**:

`Ano ang relasyon ng maligtas sa pamamagitan ng biyaya at ang lumago sa biyaya, ayon sa konteksto ng Apocalipsis 14:14—20 at sa prinsipyo ng pag-aani?`

`Talakayin ang mga elementong kailangan para sa paglago ng mga halaman at ihambing iyon sa ating espiritwal na paglago. Ano ang mga pagkakatulad? Iyon ay, ano ang matututunan natin sa kung paano tumubo ang mga halaman na magagamit natin sa ating sariling buhay?`

`Mayroon bang pagkakaiba sa pagitan ng ating kakayahang pumili na ibinigay ng Diyos at sa ating pagnanais (willpower)?`

`Bakit ang titulong “Anak ng Diyos” ay isang pampatibay-loob sa oras ng paghuhukom habang ating inaasam ang ikalawang pagdating ni Cristo? Bakit nakakaaliw na malaman na ang isang tao, isang katulad ng tao, ang naroon para kumatawan sa atin sa paghuhukom?`