---
title:  Bumalik ang Anak ng Tao
date:   03/04/2023
---

Ang Apocalipsis 14 ay naglalaman ng mga susing talata tungkol sa panghulingaraw na mensahe ng Panginoon para sa Kanyang bayan at sa sanlibutan. Ang sentro ng lahat ng ito ay ang pagbabalik ni Jesus, ang katuparan ng Kanyang pangako na “makikita ninyo ang Anak ng Tao na nakaupo sa kanan ng Makapangyarihan, at dumarating na nasa mga alapaap ng langit” (Marcos 14:62).

`Basahin ang Apocalipsis 14:14. Anong titulo ang ginamit upang ilarawan si Jesus habang bumabalik Siya sa lupa? Ano ang iniisip mo sa paggamit ni Juan ng titulong ito para kay Jesus?`

Ginamit ni Jesus ang salitang “Anak ng Tao” upang tukuyin ang Kanyang sarili ng 82 beses sa mga Ebanghelyo. Ito ang isa sa Kanyang mga paboritong titulo. Ginamit Niya ito bilang salita ng pagmamahal upang kilalaning kasama tayo. Siya ay isang Tagapagligtas na nakakaunawa sa atin, na naranasan ang ating mga tukso, at nakalampas sa ating mga pagsubok. Siya ang “Anak ng Tao” na bumabalik upang dalhin tayo sa tahanan. Ang Jesus na dumarating para sa atin ay sya ring Jesus na nabuhay kasama natin. Siya ay karapat-dapat na tumubos sa atin sapagkat Siya ay naging isa sa atin, gayunma’y, bilang isa sa atin, hinarap

**Niya ang buong galit ng mga tukso ni Satanas, at, oo, Siya ay nagwagi. Ano ang matututunan natin sa mga sumusunod na mga talata ng Biblia sa Mateo tungkol kay Jesus, ang Anak ng Tao?**

`Mateo 16:27`

`Mateo 24:27, 30`

`Mateo 25:31, 32`

Pansinin ang ilang elemento sa mga talatang ito:

(1) Jesus, ang Anak ng Tao, ay darating sa kaluwalhatian kasama ng Kanyang mga anghel. (2) Ihihiwalay Niya ang mga tupa mula sa mga kambing (isang paghuhukom). (3) Ang kahihinatnan ng mga bansa at ang buong sangkatauhan ay pagpapasyahan para sa walang hanggan.

`Isipin ang tungkol sa salitang “Anak ng Tao” at kung ano ang sinasabi nito tungkol sa pagkatao ni Cristo. Bagaman isang Diyos, Siya ay naging isa sa atin, katulad natin, ngunit hindi gaya natin, hindi Siya kailanman nagkasala. Isang kahanga-hangang pag-asa ang inihahandog sa iyo ayon sa mga tuntunin ng (1) malaman ang pag-ibig ng Diyos para sa atin; (2) nalalaman na kaya Niyang makiugnay sa iyong mga pagpupunyagi at bigyan ka ng tagumpay laban sa mga ito?`