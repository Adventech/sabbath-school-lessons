---
title:  Karagdagang Isipan
date:   14/04/2023
---

Pag-isipan nang higit pa ang ideya ng aralin noong Miyerkules tungkol sa ating pangangailangang maging bahagi ng isang bagay na mas malaki kaysa ating mga sarili at ang ating kakaunti, panandalian, kadalasang tiwali, napinsala, at nakakadismayang mga buhay (sino ang wala ng ilan sa mga bagay na ito sa kanilang buhay?) Ang pagnanais na ito ay may katuturan din. Sa pisikal, ano tayo kundi mga maliliit na pakete ng laman daladala ang ating mga utak—ilang libra ng organikong materyal na base sa karbon na mas malapit sa komposisyon ng isang timba ng pritong manok kaysa sa isang hard drive.

Ano ang maaaring ibig sabihin ng mga maliliit at self-contained na mga pakete ng karne kung ihahambing sa walang hanggan na nakapaligid dito? Ang mabuhay lamang para sa iyong sarili, ang mabuhay para sa isang bagay na sinlaki lamang ng iyong sarili, habang maraming nakapaligid sa atin at higit pa sa atin, ay tulad sa habambuhay na pagkakulong ng nag-iisa sa sariling bilangguan sa gitna ng isang malaking lungsod na iyong nadaramang nayayanig mula sa kabila ng mga pader. At ano pa ang mas malaki, mas dakila, at mas maluwalhati at mas mahalagang bagay na maaari nating ipamuhay kaysa sa pagpapahayag ng pangako ng buhay na walang hanggan na ibinigay sa atin kay Jesus?

Ang mga lingkod ng Diyos, na ang mga mukha ay nagliliwanag at nagniningning na may banal na pagtatalaga, ay magmamadali sa bawat lugar upang ipahayag ang mensahe mula sa langit. Sa pamamagitan ng libu-libong tinig sa buong mundo, ang babala ay ibibigay. Gagawa ng mga milagro, ang mga maysakit ay gagaling, at susunod sa mga mananampalataya ang mga tanda at kababalaghan. Gagawa rin si Satanas na may mga kasinungalingang kababalaghan, kahit na ang magpababa ng apoy mula sa langit sa paningin ng mga tao. Apocalipsis 13:13. Sa gayon ang mga naninirahan sa lupa ay dadalhin upang manindigan.”—Ellen G. White, The Great Controversy, p. 612.

**Mga Tanong Para sa Talakayan**:

`“May ilan na sumulat sa akin, na nagtatanong kung ang mensahe ng pag-aaring-ganap sa pamamagitan ng pananampalataya ay ang mensahe ng ikatlong anghel, at sumagot ako, “Ito ay ang mensahe ng ikatlong anghel sa katotohanan.' "—Ellen G. White, The Advent Review And Sabbath Herald, Abril 1, 1890. Ano ang relasyon ng pag-aaring-ganap sa pamamagitan ng pananampalataya sa mga mensahe ng tatlong anghel?`

`Pag-isipang mabuti ang pariralang “walang hanggang ebanghelyo.” Ano ang walang hanggan sa ebanghelyo?`

`Ano ang ibig sabihin na ang mga Seventh-day Adventist ay nasa maraming mga bansa sa mundo? Ano ang sinasabi nito tungkol sa kung paano pinagpala ng Diyos ang ating mga pagsisikap? Kasabay nito, paanong ang iyong lokal na iglesya, maging ang iyong lokal na Sabbath School, ay gumaganap ng mas malaking papel sa “pagtatapos ng gawain”?`