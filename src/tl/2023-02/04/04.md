---
title:  Namumuhay ng Isang Buhay na Nakasentro sa Diyos
date:   18/04/2023
---

Sa panahon ng konsumerismo, kapag ang mga sekular na mga pagpapahalaga ay ginawang sentro ang sarili, ang panawagan ng langit ay talikuran ang paniniil ng pagiging makasarili at ang pagkaalipin sa nagpapayabang na pagpapahalaga sa sarili at ilagay ang Diyos sa sentro ng ating buhay. Para sa ilan, ang salapi ang sentro ng kanilang mga buhay. Para sa iba, ito ay maaaring kalayawan o kapangyarihan. Para sa ilan, maaaring ito ay palakasan, musika, o libangan. Ang mensahe ng Apocalipsis ay isang malinaw na panawagan para matakot, gumalang, at parangalan ang Diyos bilang tunay na sentro ng buhay.

`Basahin ang Mateo 6:33, Colosas 3:1, 2, at Hebreo 12:1, 2. Ano ang sinasabi sa atin ng mga talata tungkol sa gawing tunay na sentro ng ating mga buhay ang Diyos?`

Ang pangunahing isyu sa huling labanan sa mundo ay ang labanan sa isipan. Ito ay isang tunay na katapatan, awtoridad, at pagtatalaga sa kalooban ng Diyos.

Ang panghuling labanan sa dakilang tunggalian ay sa pagitan ng mabuti at ng masama para kontrolin ang ating mga pag-iisip. Ibinigay sa atin ni apostol Pablo ang payo na ito: “Magkaroon kayo sa inyo ng ganitong pag-iisip na na kay Cristo Jesus din naman” (Filipos 2:5). Ang isipan ang kuta ng ating pagkatao. Ito ang bukal ng ating mga ikinikilos. Ang salitang “magkaroon” ay nangangahulugang payagan o pumili. Nagsasalita ito ng kusang kilos ng kalooban. Ang pagpili na magkaroon ng isipan ni Cristo ay isang pagpili na pahintulutan si Jesus na hubugin ang ating pag-iisip sa pamamagitan ng pagpuno sa ating isipan ng mga bagay na pang-walang-hanggan. Ang ating mga ikinikilos ay naghahayag kung saan ang proseso ng ating iniisip. Ang matakot sa Diyos ay ang gawin Siyang pangunahin sa ating mga buhay. 

Sa isang banda, isipin kung gaano kadaling kontrolin ang iyong pag-iisip, yun ay sa panahong alam mo na dapat mo itong kontrolin. kalagayan na ikaw ay gising na kaya mong kontrolin ang mga ito. Kadalasan ang problema ay malibang pagsikapan nating ituon ang ating mga pag-iisip sa mga tamang bagay, ang “mga bagay sa itaas, hindi ang mga bagay na nasa lupa,” ang ating mga pag-iisip, na ang kalagayan ay bagsak at makasalanan, ay natural na kikiling sa mga makalupang bagay, sa mga bagay ng mundo. Kaya, kailangan natin na, gaya nang sinabi ni Pablo, sadyaing piliin, gamit ang banal na kaloob ng malayang pagpapasya, na pag-isipan ang mga makalangit na bagay.

`“Kahulihulihan, mga kapatid, anumang bagay na totoo, anumang bagay na kagalang-galang, anumang bagay na matuwid, anumang bagay na malinis, anumang bagay na kaibig-ibig, anumang bagay na kapuripuri, kung mayroon mang kagalingan, at kung may anumang nararapat papurihan, ay isipin ninyo ang mga bagay na ito” (Filipos 4:8). Paano natin matututunang gawin kung ano ang sinasabi ni Pablo dito?`