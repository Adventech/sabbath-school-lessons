---
title:  Karagdagang Isipan
date:   21/04/2023
---

Isipin ang mga kahanga-hangang salita ni Pablo sa Hebreo 7:25, na, nagsasalita tungkol kay Jesus bilang ating Dakilang Saserdote, ay nagsasabi na, “Siya’y may kakayahang iligtas ng lubos ang mga lumalapit sa Diyos sa pamamagitan Niya.” Iligtas ng lubos. Ang salitang Griyego para sa “lubos” ay nangangahulugang “buo, kumpleto, at lubusan.” Si Jesus ang nagligtas sa atin; ang ating katungkulan ay magpasakop sa Kanya, at angkinin ang Kanyang tagumpay para sa atin. Ang ating pagtitiwala ay dapat sa Kanya, hindi sa ating mga sarili. “Maaari nating ibuod ang puwersa ng salitang ‘matakot sa Diyos’ sa Apocalipsis bilang huling panawagan ng Diyos sa sangkatauhan na piliin

Siya bilang kanilang maluwalhati at maringal na Diyos, . . . na magtatagumpay laban sa mga puwersa ng kasamaan na sumasalungat sa Kanya at sa Kanyang panukala para sa sangkatauhan (cf. [Apocalipsis] 14:9–11). Ang takot na ito ay hindi nahahayag, sa ngayon (cf., [Apocalipsis] 6:14–17), sa pagkasindak at panginginig, kundi sa masaya at mapagmahal na pagpapasakop sa kautusan ng Diyos at sa natatanging pagsamba sa Kanya. Walang ibang kapangyarihan ang dapat na kilalanin bilang karapat-dapat sa ganitong debosyon at katapatan. Sa katunayan, walang iba pang mapagpipilian, dahil ang mga kapangyarihan ng demonyo ay nakatakda sa pagkapuksa (Apocalipsis 16:13, 14; 17:14; 20:11– 15). Ang pagkatakot sa Panginoon kung ganon ay isang positibong paanyaya ng langit . . . upang pumanig sa Diyos sa pangsansinukob na labanan nang sa gayo’y makatayo sa harap ng Kanyang pinakamaluwalhating presensya na puno ng kagalakan sa walang hanggang pakikisama sa Kanya ([Apocalipsis] 21:3–4; [Apocalipsis] 22:3–5).”—Ángel Manuel Rodríguez, “The Closing Of The Cosmic Conflict: Role Of The Three Angels’ Messages,” unpublished manuscript, p. 27.

**Mga Tanong Para sa Talakayan**:

`Isipin ang hindi sa kahanga-hangang kapangyarihan ng Diyos, ang Isa na lumikha at nagpapanatili sa buong sansinukob. Halos hindi natin maunawaan ang ideya ng sansinukob; kung gayon, paano natin masisimulang maunawaan ang Lumikha nito? Isipin kung gaano mas dakila at mas malawak at mas makapangyarihan Siya kaysa sa atin. At balang araw ay hahatulan tayo ng Diyos na ito? Paanong ang mga katotohanang ito ay nakakatulong sa atin na maunawaan ang ideya ng “pagkatakot sa Diyos” at kung ano ang kahulugan nito?`

`Paano natin maiiwasan ang legalismo kapag ating pinag-usapan ang mga konsepto ng Biblia tungkol sa kabanalan, pagtagumpayan, at tagumpay? Bakit dapat lagi nating maunawaan na ang tagumpay ni Cristo para sa atin doon sa krus ay ang tanging nananatiling pundasyon ng ating pag-asa ng kaligtasan, anuman ang ating mga pagtatagumpay (o maging ang mga kabiguan) dito ngayon?`

`Bakit, sa kabila ng lahat ng mga pangako ng tagumpay laban sa kasalanan, madalas nating natatagpuan ang ating mga sarili na nabibigo at hindi namumuhay ayon sa pamantayan ng katuwiran na si Jesus mismo ang naging huwaran para sa atin at ipinangakong maaaring maging sa atin din? Anong mga pagkakamali ang ginagawa natin sa hindi pagpapahintulot sa Diyos na gawin sa atin ang gawain na Kanyang ipinangako?`