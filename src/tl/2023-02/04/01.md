---
title:  Matakot sa Diyos at Magbigay Luwalhati sa Kanya
date:   15/04/2023
---

### Basahin para sa Pag-aaral sa Linggong Ito
Apocalipsis 14; Genesis 22:12; Ecclesiastes 12:13, 14; Colosas 3:1, 2; Hebreo 12:1, 2; 1 Corinto3:16, 17.

> <p>Talatang Sauluhin</p>
> “Narito ang panawagan para sa pagtitiis ng mga banal, sa mga tumutupad sa mga utos ng Diyos, at humahawak ng matatag sa pananampalataya ni Jesus” (Apocalipsis 14:12).

Ang Danish na may-akda na si SØren Kierkegaard ay nagsabi ng isang talinhaga tungkol sa huling panahon. Ganito ang pagkakuwento nito: Isang sunog ang sumiklab sa likod ng entablado sa isang malaking teatro. Isang payaso, na bahagi ng isinasagawang programa ang lumabas upang balaan ang mga nanonood: Lumabas kayo; ang lugar na ito ay nasusunog! Inakala ng mga manunood na ito ay isa lamang napakalaking biro, na bahagi lamang ng pagtatanghal, at nagpalakpakan [sila]. Inulit niya ang babala: Lumabas kayo! Lumabas kayo! Ngunit habang mas mariin siyang nagbabala sa kanila, mas lalong lumakas ang kanilang palakpakan. Para kay Kierkegaard, ganito magtatapos ang mundo; iyon ay, sa pangkalahatang palakpakan sa paniniwalang ito ay isang biro lamang.

Ang katapusan ng mundo, at mga kaganapang magdadala rito, ay, gaya ng alam natin, hindi isang biro. Nahaharap ang mundo sa pinakaseryosong krisis magmula pa noong Baha. Sa katunayan, ginamit mismo ni Pedro ang kuwento ng Baha bilang simbolo ng wakas, na nagbabala na kung paanong and daigdig noong unang panahon ay nawasak sa pamamagitan ng tubig, sa huling panahon, “ang kalangitan ay maglalaho kasabay ng malakas na ingay, at ang mga sangkap ay matutupok sa apoy at ang lupa at ang mga gawang naroon ay masusunog” (2 Pedro 3:10). Dahil sa binabalaan tungkol sa darating, kailangan din nating maging handa para dito.

_*Pag-aralan ang liksyon sa Linggong ito bilang paghahanda sa Sabbath, Abril 22._