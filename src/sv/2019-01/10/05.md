---
title: Den andra ängelns budskap
date: 06/03/2019
---

Medan den första ängelns budskap manar folk att frukta och tillbe den sanne Guden meddelar den andra ängeln domen över den sista tidens Babylon som ett falskt religiöst system.

`Läs Upp. 14:8 och 18:2 samt Jes. 21:9. Det upprepade ”störtat” pekar på vissheten om Babylons slut. Varför beskrivs Babylon som redan störtat fastän dess fall kommer att äga rum i framtiden?`

Babylon åsyftas här som en megastad. Orsaken till det är att eftersom symbolen Babylon i Uppenbarelseboken är grundad i det historiska Babylon som en ogudaktig makt som motsatte sig Gud och förtryckte hans folk. Jes. 14:12–15 likställer Babylon med Satan och hans försök att göra sig själv lik Gud. Den sista tidens Babylon i Uppenbarelseboken är namnet för den sataniska treenigheten förenad med andra falska religioner (Upp. 17:5). Dessa kommer att ställa sig själva i Satans tjänst mot Guds folk (se Upp. 13:11–18). Denna falska religiösa sammanslutning kommer att tydligt visa det forna Babylons arrogans genom att den upphöjer sig själv över Gud och försöker ta hans plats i den här världen. Den andra ängelns budskap försäkrar Guds folk att detta onda system kommer att möta sitt slut, precis som det gamla Babylon gjorde.

`Läs Upp. 14:8 och 17:2 samt 18:3. Hur får Babylon världen att dricka sin otukts vin? Vad handlar detta vin om?`

Babylon anklagas för att få alla folk att dricka sin otukts vredesvin. Jeremia talar om hur Babylon gör alla jordens folk berusade (Jer. 51:7). Upp. 17 beskriver den sista tidens Babylon som en sköka som får jordens folk att dricka hennes omorals vin (se Upp. 17:2). Detta pekar på Upp. 13 där den sataniska treenigheten förför jordens folk att tillbe odjuret och dess bild (Upp. 13:11–18).

Babylons vin syftar på falsk undervisning och det falska evangeliet som detta fallna religiösa system erbjuder. Berusade människor kan inte tänka klart. När människor blir andligt berusade av Babylons vin tar Babylon kontrollen över deras samveten och lurar dem att tillbe odjuret och ta emot dess märke. När berusningens effekter är över kommer de att inse sina beslut och handlingar, men för sent (Upp. 17: 15–17). 

`Behöver man leva i Babylon för att dricka dess vin? På vilket sätt kan man dricka det?`

