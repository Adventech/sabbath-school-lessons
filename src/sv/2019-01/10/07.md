---
title: Studiehjälp 
date: 08/03/2019
---

Läs Ellen White: ”Den sista varningen”, s. 520–527 i _Från mörker till ljus._

Uppenbarelseboken visar att i den sista tiden har Guds folk uppdraget att förkunna den sista tidens evangelium för världen. Arbetet framför oss kan verka övermäktigt men det är inte omöjligt. Vi har också ett löfte om Guds kraft.

”Evangeliets stora verk kommer att avslutas med en ännu större uppenbarelse av Guds kraft än den som utmärkte dess början …

Budskapet kommer inte att bäras så mycket av argument som av Guds Andes djupa överbevisning. Argumenten har lagts fram. Säden har såtts, och nu kommer den att växa upp och bära frukt” (Ellen White: _Från mörker till ljus,_ s. 526, 527).

När förkunnelsen av Guds sista budskap är avslutat blir resultatet en stor uppdelning som delar världens folk i två olika läger: de som har en gemenskap med Gud och de som väljer att följa odjuret. Detta beskrivs i symbolen av två skördar: vetet samlas i lador (Upp. 14:14–16) och vindruvorna trampas i vinpressen (Upp. 14:17–20). Detta är temat i Upp. 17–18.

**Samtalsstart:** Hus ser du på internet och dess möjligheter i samband med veckans studium?

**Förbön:** Låt oss be att Jesus och den helige Anden skall kunna använda oss som redskap i denna sista tid.

**Samtalsfrågor:**

`1. Fundera på detta: vilka förutom adventister predikar de tre änglarnas budskap? Vad kan det säga oss om hur viktigt vårt arbete är? Hur allvarligt tar vi det? Hur gör vi det till ”evangelium = ett glädjebudskap”?`

`2. Varför tror du att domen är en så impopulär tanke bland många kristna? Vilken relevans har tanken om en dom som föregår Jesus återkomst bland dagens kristna? Hur kan du hjälpa dina medkristna att bättre förstå den sanna betydelsen i en dom som föregår Jesus återkomst?`

`3. Med tanke på den sista tidens händelser, vad anser du talar för att sabbatsfirandet skulle ha en viktig roll i avslutningen av jordens historia enligt veckans studium?`

