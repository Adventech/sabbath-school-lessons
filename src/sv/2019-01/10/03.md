---
title: Den första ängelns budskap, del 1
date: 04/03/2019
---

`Läs Upp. 14:7 och Pred. 12:13, 14. Vad betyder det att ”frukta Gud”? Hur förhåller sig denna tanke om gudsfruktan till evangeliet, och vad har evangeliet att göra med att hålla Guds bud? (Se även Rom. 7:7–13.) Vad är sambandet mellan att frukta Gud och ära honom?`

Maningen ”Frukta Gud och ge honom er hyllning” (Upp. 14:7) förkunnas tillsammans med ”det eviga evangeliet”. När vi inser vad Kristus har gjort för vår frälsning resulterar det i ett positivt gensvar till honom.

I Uppenbarelseboken är gudsfruktan och hyllning till honom förenade (Upp. 11:13; 15:4). Medan det första syftar på rätt relation till Gud (Job 1:8) markerar det senare lydnad för honom.

Att frukta Gud betyder inte att vara rädd för honom utan att ta honom på allvar och ge honom hans rättmätiga plats i våra liv. I Nya Folkbibeln översätts ordet med ”vörda Gud” (se även Upp. 11:13; 15:4; 19:5). Guds folk i den sista tiden är de som fruktar Gud (se Upp. 11:18; 19:5). Den som fruktar Gud ärar honom genom sin lydnad (5 Mos. 5:29; Pred. 12:13) och genom att återspegla Guds karaktär (1 Mos. 22:12). 

Motiveringen till gudsfruktan och hyllning är att ”stunden för hans dom är inne” (Upp. 14:7). Domen ifråga här är den rättegång som föregår Jesus ankomst, som äger rum innan Jesus kommer tillbaka (se även Dan. 7:9-14). Dess syfte är att slutgiltigt konstatera vårt val, om vi verkligen tjänar Gud (ett val som visas i våra handlingar), eller inte. När rättegången avslutas är varje människas öde bestämt (Upp. 22:11) och Jesus har med sig sin lön till alla efter vars och ens gärningar (Upp. 22:12).

Domen (rättegången) i Upp. 14 är en del av evangeliet. För dem som står i rätt relation till Gud blir domen goda nyheter; den innebär rättvisa, frälsning och frihet. Men den är dåliga nyheter för de otrogna. Budskapet om den kommande domen är en maning till dem att vända sig till Gud och ångra sig, för Gud vill inte att någon ska gå förlorad utan att alla ska komma till omvändelse (2 Pet. 3:9).

`Hur skulle du kunna stå ensam inför rättegången? Vilken dom skulle dina gärningar garantera för dig? Vad säger ditt svar om behovet av evangelium, och varför är det så nära sammankopplat till den första ängelns budskap?`

