---
title: Guds eviga evangelium
date: 02/03/2019
---

### Veckans huvudtexter:
Upp. 14:6–12; Matt. 24:14; Pred. 12:13, 14; 2 Mos. 20:2–11; Jes. 21:9; 34:8–10.

> <p>Nyckeltext</p>
> ”Här behövs uthållighet hos de heliga, hos dem som bevarar Guds bud och tron på Jesus” (Upp. 14:12). 

Uppenbarelseboken visar att Satans bedrägerier i den sista tiden blir så framgångsrika att världen väljer att tillbe odjuret och ta dess märke. Ändå säger Upp. 14:1–5 att Gud kommer att ha sin rest (se Upp 12:17), de som tar ställning för Herren när större delen av världen inte gör det.

I slutet måste människorna välja, inte om de ska tillbe eller inte (alla tillber alltid någonting), utan snarare vem de ska tillbe. De som tillber odjuret får dess märke på sin panna eller sin högra hand, en symbol för deras val att tjäna detta avfälliga system i sina sinnen och gärningar.

Samtidigt skall världen få bevittna en mäktig förkunnelse av evangelium, en som man inte upplevt sedan pingstdagen. Innan Guds domar utgjuts över den upproriska mänskligheten sänder Gud sina varningsbudskap. Satans aktiviteter är världsomfattande, men så är också förkunnelsen av evangeliet. Gud vill inte att någon ska gå förlorad utan att alla ska bli frälsta, vilket är varför Kristus död gällde hela mänskligheten. Frågan är vem som tar emot det och vem som inte gör det.

