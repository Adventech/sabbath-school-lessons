---
title: Bokens syfte
date: 31/12/2018
---

Upp. 1:1 talar också om för oss att syftet med boken var att visa kommande händelser och _de_ _börjar från och med att själva boken skrevs_. Alla som känner till Uppenbarelseboken lägger märke till att framtida händelser utgör det mesta av bokens innehåll, oavsett om de redan har gått i uppfyllelse (åtminstone utifrån vårt perspektiv sett) eller de som ännu inte gjort det (återigen, sett utifrån vårt perspektiv idag).. Den första hälften av Uppenbarelseboken (kap. 1–11) koncentrerar sig på händelser från och med det första århundradet till och med den sista tiden. Den andra hälften (kap. 12–22) koncentrerar sig på händelser som leder till Jesus återkomst. 

Det främsta syftet med Bibelns profetior är** **att försäkra oss om att vad framtiden än för** **med sig har Gud kontrollen. Uppenbarelseboken gör just det: den försäkrar oss att Jesus Kristus är med sitt folk genom den här världens historia och dess skrämmande sista händelser.

Därför har Uppenbarelsebokens profetior två praktiska syften: att lära oss hur vi ska leva idag, och att förbereda oss för framtiden.

`Läs 5 Mos. 29:29. Hur hjälper denna text oss att förstå varför vissa saker inte uppenbaras för oss? Vad är, enligt denna text, _syftet_ med det som har uppenbarats för oss? Varför har vi alltså fått veta om dem? Se även Upp. 22:7.`

Uppenbarelsebokens profetior om den sista tiden är inte uppenbarade för att tillfredsställa vår envisa nyfikenhet om framtiden. Boken uppenbarar bara de aspekter av framtiden som är viktiga för oss att veta. De avslöjas för oss för att få oss att förstå allvaret i det som ska hända så att vi inser vårt beroende av Gud och i det beroendet lyder honom.

I århundraden har mängder av spekulationer, och ännu mer sensationalism, varit förenat med mycket av det som gäller den sista tidens händelser. Människor har blivit förmögna genom att förutsäga ett omedelbart slut och mjölka sina hjordar och skrämma dem till att ge pengar till deras verksamhet, eftersom slutet var så nära. Men ingen av dessa gånger har slutet kommit, och människor har lämnats vilsna och missmodiga. Som det är med allt gott som Gud har gett oss kan även profeti exploateras och missbrukas.

`Läs Joh. 14:29. Vilken avgörande viktig princip kan vi finna där för syftet med profetian?` 

