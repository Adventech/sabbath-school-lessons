---
title: Evangelium från Patmos
date: 29/12/2018
---

### Veckans huvudtexter:
Upp. 1:1–8; Joh. 14:1–3; 5 Mos. 29:29;** **Joh. 14:29; Rom. 1:7; Fil. 3:20; Dan. 7:13, 14.

> <p>Nyckeltext</p>
> ”Salig den som läser upp och saliga de som hör orden i denna profetia och bevarar det som står skrivet i den. Ty stunden är nära” (Upp. 1:3).

Uppenbarelsebokens profetior uppenbarades i en syn för aposteln Johannes för mer än 1 900 år sedan under hans exil på en liten bergig ö vid namn Patmos i Egeiska havet (Upp. 1:9). Upp. 1:3 antyder att boken skulle läsas högt i församlingen. Versen utlovar en välsignelse åt den som läser den högt och även åt dem som lyssnar. Åhörarna är den församling som samlats för att lyssna till budskapet. Men de är inte välsignade bara för att de läser och lyssnar utan för att de lyder det som står i boken (Upp. 22:7).

Uppenbarelsebokens profetior är ett uttryck för Guds omsorg om sitt folk. De pekar på hur kort och skört vårt liv är, på frälsningen i Jesus och på vår kallelse att sprida evangelium.

Bibelns profetior är som en lampa som lyser på en mörk plats (2 Pet. 1:19). De är avsedda för att ge vägledning i vårt liv idag och hopp för vår framtid. Vi behöver denna profetiska vägledning fram tills att Jesus kommer tillbaka och Guds eviga rike upprättas.

