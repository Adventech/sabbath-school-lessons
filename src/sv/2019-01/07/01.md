---
title: De sju basunerna
date: 09/02/2019
---

### Veckans huvudtexter:
Upp. 8:1–13; 4 Mos. 10:8–10; Hes. 10:2; Upp. 10:1–11; Dan. 12:6, 7; Upp. 11:1–13; 3 Mos 16.

> <p>Nyckeltext</p>
> ”I de dagar då den sjunde ängeln höjer sin röst och låter sin basun ljuda har Guds hemlighet fullbordats enligt det goda budskap han gett sina tjänare profeterna” (Upp. 10:7).

I synen som handlar om det femte sigillet såg vi att ropet från Guds förtryckta folk återspeglar de trognas rop från alla tider. Dessa beskrivs som själar under altaret som ropar till Gud för rättvisa och upprättelse. De frågar: ”Hur länge?” (Upp. 6:10). Rösten från himlen uppmanade dem att hålla ut, eftersom dagen skulle komma då Gud dömer dem som har skadat dem. Upp. 6:15–17 beskriver Jesus som kommer till den här jorden med dom över dem som har gjort ont mot hans trogna efterföljare.

Det femte sigillets syn representerar Guds lidande folks erfarenhet genom historien, från Abels tid till tiden då Gud slutgiltigt dömer och hämnas ”sina tjänares blod” (Upp. 19:2). Guds lidande folk behöver hålla ut och tro att Gud hör sitt folks böner.

Synen om de sju basunerna visar att genom historien har Gud redan gripit in för sitt förtryckta folks skull och dömt dem som har skadat dem. Syftet med de sju basunerna är att försäkra Guds folk om att himlen inte är likgiltig för deras lidande.

