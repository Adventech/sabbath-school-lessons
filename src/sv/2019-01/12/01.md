---
title: Babylons dom
date: 16/03/2019
---

### Veckans huvudtexter:
Upp 17:1–18; Jer. 51:13; Upp. 13:1–10; 2 Mos. 28:2:20–23; 13:5–8.

> <p>Nyckeltext</p>
> ”Och jag hörde en annan röst från himlen säga: ”Dra bort från henne, mitt folk, så att ni inte deltar i hennes synder och drabbas av hennes plågor. Ty hennes synder har tornat upp sig ända till himlen, och Gud har inte glömt det onda hon har gjort” (Upp. 18:4, 5). 

Vi såg att den sjätte plågan orsakar en symbolisk uttorkning av Eufrat, när de förvirrade människorna i världen drar bort sitt stöd från den sista tidens Babylon. Men dess fall kommer att åtföljas av omfattande demoniska aktiviteter mot Guds verk, med mirakulösa tecken, varav det mest uppenbara är eld som kommer ner från himlen, vilket kanske är en falsk religiös väckelse (Upp. 13:13). Den demoniska aktiviteten förenar framgångsrikt hela världen i förberedelse för striden vid Harmagedon mot Guds trogna rest.

När den sista striden börjar inträffar det en stor jordbävning som en del av den sjunde plågan. Jordbävningen splittrar Babylons enhet och delar det i tre delar (Upp. 16:18, 19). Den sista tidens Babylon beskrivs som en stad, vilket markerar den kortvariga unionen av den sataniska treenigheten, draken, havsodjuret och odjuret ur jorden, i dess allians med världens religiösa makter i opposition mot Guds folk. Denna enhet splittras och orsakar sammanbrottet av den sista tidens Babylon.

Vi behöver hålla i tankarna att Upp. 16:19 bara uttalar att den sista tidens Babylon ska falla samman. Kapitel 17–18 talar om för oss hur detta sammanbrott faktiskt sker. Före beskrivningen av undergången av den sista tidens Babylon och orsakerna till den (Upp 17:12–18:24) beskriver Upp. 17 detta avfälliga religiösa system i den sista tiden, den här gången i termer av en sköka som rider på odjuret, tillsammans med sina döttrar, och lockar världen till motstånd mot Gud (Upp. 17:1–11).

