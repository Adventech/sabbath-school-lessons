---
title: Skökan Babylon
date: 17/03/2019
---

`Läs Upp. 17:1. Jer. 51:13 visar att Eufratfloden är de ”stora vatten” vid vilka Babylon bor. Vad symboliserar vatten enligt Upp. 17:15?`

I Bibeln är en kvinna en symbol för Guds folk. I Uppenbarelseboken beskrivs Guds sanna folk som en dygdig kvinna (Upp. 17:1; 22:17). En sköka representerar därför ett fallet och otroget folk. I Upp. 17:5 identifieras denna sköka som det stora Babylon. Precis som det forntida Babylon var beroende av Eufratfloden för sin existens kommer den sista tidens Babylon att luta sig mot massornas stöd för att genomföra sina planer.** **

`Läs Upp. 17:2 och 14:8 samt 18:2, 3. Vilka två människogrupper specificeras som inblandade i en olovlig relation med den sista tidens Babylon och som har förförts av henne?`

Den första gruppen är jordens kungar, de rådande politiska makterna. De beskrivs som involverade i en otrohetsrelation med skökan Babylon. I Gamla testamentet används otrohet ofta för att beskriva det avfallna Israel som vänt sig bort från Gud till avguderi (Jes. 1:21; Jer. 3:1–10). Otrohetsrelationen mellan jordens kungar och skökan symboliserar en oberättigad relation mellan den sista tidens Babylon och de rådande politiska makterna.

Den andra gruppen i en oberättigad relation med skökan Babylon är jordens invånare, massorna under styret. De har gjorts andligt berusade av Babylons otuktsvin. I motsats till de rådande politiska makterna är den allmänna populationen berusade av Babylons bedrägliga undervisning och sedvänjor och tänker felaktigt att Babylon kan skydda dem. När människorna är berusade kan de inte tänka sunt och är lätta att kontrollera (se Jes. 28:7). Hela världen, med undantag av den trogna resten, leds vilse.

`I själva slutet väljer folkmassorna fel. Så är det idag, och så har det alltid varit. Vad borde detta säga oss om farorna med att följa allmänhetens åsikter, oavsett hur populära de är?`

