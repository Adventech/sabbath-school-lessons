---
title: Babylons fall
date: 21/03/2019
---

`Läs Upp. 17:12–15 och 16:12–16. Vad lär du dig av texten om de ”tio kungarna”?`

Det har framförts olika tolkningar beträffande de tio kungarnas identitet. Men Uppenbarelseboken säger inte vilka de är. Allt vi kan få fram ur texten är att de är kortvariga politiska allianser som dyker upp före slutet och som stöder skökan. Deras antal antyder totaliteten av världsmakterna som ger sin lojalitet till odjuret.

Upp. 17:13, 14 konstaterar i ett nötskal Harmagedons strid som introducerades i 12:12–17. Uppmuntrade av den sataniska treenigheten startar den världsomfattande politiska alliansen ett krig mot Lammet. Detta visar att den sista striden inte är någon militär strid i Mellanöstern utan en strid mellan Satan och hans allierade och Kristus och hans trogna folk.

`Läs Upp. 17:16–18. Vad ligger bakom de tio kungarnas ändrade inställning till Babylon, utifrån vad vi såg i Upp. 16:2–12? Vem ligger bakom det som händer Babylon?`

Hela detta scenario är ytterligare en beskrivning på uttorkningen av Eufratfloden (Upp. 16:12). De tio hornen, fulla av hat, vänder sig plötsligt mot skökan Babylon och gör henne öde och naken, äter hennes kött och bränner upp henne. I beskrivningen av denna scen använder Johannes gammaltestamentligt språkbruk som beskriver Guds dom mot det otrogna Jerusalem (Jer. 4:30). Att bränna någon på bål var straffet för översteprästens dotter som gett sig in i prostitution (3 Mos. 21:9). Som Upp. 16:10–12 antyder har de förförda politiska makterna blivit förvirrade på grund av Babylons oförmåga att beskydda dem för plågorna. De känner sig lurade och attackerar henne som fiender. Detta fallna religiösa system i den sista tiden erfar fullheten av Guds dom tillsammans med alla de som har valt att identifiera sig själva med det.

`Många frågor om den sista tidens händelser förblir fortfarande obesvarade och kan därför kännas förvirrande för oss. Vilket specifikt löfte ges i Upp. 17:14, och vad borde det innebära för oss?`

