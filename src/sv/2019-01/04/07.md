---
title: Studiehjälp 
date: 25/01/2019
---

Läs Ellen White: ”Åter till ljusets värld”, s. 833–839 i _Vändpunkten;_ ”Den överväldigande gåvan”, s. 47–55 i _Löftestiden_.

Budskapet i Upp. 4 och 5 är särskilt viktigt för Guds folk som lever nära slutet av jordens historia. Den heliga Andens ankomst på pingstdagen markerade början av evangelieförkunnelsen; det centrala budskapet handlade om Jesus som hade upphöjts till Kung och Präst på den himmelska tronen. Detta var kärnan i den tidiga kristna tron (Heb. 8:1) och hörnstenen i deras förkunnelse (Apg. 2:32–36; 5:30, 31). Denna sanning var deras motivation och källan till deras tro och mod att möta förföljelse och svåra livssituationer (Apg. 7:55, 56; Rom. 8:34). Som resultat svarade många på deras predikan. Från och med den tiden och genom Jesus närvaro i den heliga Andens verk manifesterade sig Guds rike och gör så fortfarande.

Vi får aldrig glömma att det bara är de goda nyheterna om frälsningen i Kristus som kan nå ut till och förvandla människohjärtan och leda människor till att ta emot det eviga evangeliets maning att frukta Gud och tillbe honom (Upp. 14:7). Vårt enda hopp finns i vår Frälsare, som är vår Kung och Präst i den himmelska helgedomen. Han är med sitt folk, och han kommer alltid att vara med dem ända till slutet (Matt. 28:20). Han håller framtiden i sina händer.

Låt oss därför aldrig glömma att det väsentliga i evangeliet måste hållas i tankarna för att full framgång kan nås i förkunnelsen av det sista budskapet till den förlorade och lidande mänskligheten. Ingenting annat som vi förkunnar är lika viktigt som korset och vad det lär oss om Gud.

**Samtalsstart:** Längtar du efter att Jesus ska komma tillbaka? Berätta gärna varför.

**Förbön:** Många texter under denna vecka har handlat om tillbedjan. Ta en stund i er grupp att lovprisa Jesus i bön. 

**Samtalsfrågor:**

`1. En dag kommer vi att vara i himlen och prisa och tillbe Herren för hans godhet, hans makt och (särskilt) hans nåd. På vilka sätt kan vi redan nu praktisera det inför den stora dagen? Hur kan vi alltså med tacksamma hjärtan tillbe och prisa honom nu för allt han har gjort och kommer att göra?`

`2. Läs Upp. 4:11 och 5:9. Vilka två roller ser vi Jesus ha här, och på vilket sätt är de centrala inte bara för frälsningsplanen utan också varför Herren är så värdig vår tillbedjan? På vilket sätt är sabbaten och vad den lär ett uttryck för dessa två underbara sanningar om vår Gud?`

