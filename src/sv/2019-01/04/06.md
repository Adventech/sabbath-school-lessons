---
title: Pingstens betydelse
date: 24/01/2019
---

Upp. 5 beskriver en av de viktigaste och avgörande händelserna i frälsningshistorien: Kristus inträdde i sin tjänst efter Golgota som Kung och Överstepräst i den himmelska helgedomen. Genom att inta sin plats på tronen vid Faderns högra sida (Heb. 12:2; se även Upp. 3:21) kan han föra frälsningsplanen fram till dess yttersta förverkligande. Han är också vår Medlare i den himmelska helgedomen, och genom honom har fallna människor fritt tillträde till Gud och finner förlåtelse för sina synder.

`Läs Apg. 2:32–36 och Joh. 7:39. Varför måste Kristus bli upphöjd i himlen för att den heliga Anden skulle komma? Varför kunde Anden inte komma över lärjungarna innan Jesus var förhärligad?`

Kristus upphöjande i den himmelska helgedomen åtföljdes av att den heliga Anden sänkte sig ner över lärjungarna. Upp. 5:6 nämner ”Guds sju andar som har sänts ut över hela jorden”. De sju andarna markerar fullheten av den heliga Andens verksamhet i världen. Tidigare är den heliga Anden regelmässigt inför tronen (se Upp. 1:4; 4:5), men nu sänds han till jorden vid Kristus tronbestigning. Denna sändning av den heliga Anden hänger samman med att Kristus inträder i sin tjänst efter Golgota. Detta innebar att Jesus har trätt fram inför Fadern och att hans offer för människorna har tagits emot.

”Kristi himmelsfärd var signalen att hans efterföljare skulle få den utlovade välsignelsen … När Kristus gick in genom de himmelska portarna kröntes han under änglarnas beundran. Så snart denna ceremoni var fullbordad sänkte sig den helige Ande ned över apostlarna i rika strömmar. Kristus blev verkligen förhärligad också med den härlighet som han hade hos Fadern från all evighet. Detta pingstens andedop var himmelens bekräftelse på att Frälsarens kröning var fullbordad. Som han hade lovat hade han sänt den helige Ande från himmelen till sina efterföljare. Detta var bekräftelsen på att han som präst och konung hade tagit emot all auktoritet i himmelen och på jorden och att han nu var ’den Smorde’ över sitt folk” (Ellen White: _Löftestiden_, s. 39).

`Läs Heb. 4:16 och 8:1. Vilket hopp och vilken uppmuntran finner du i faktumet att Jesus sitter på den himmelska tronen som vår Kung och Präst? På vilket sätt påverkar det hur du handskas med vardagslivets situationer i ditt liv, liksom ovissheten inför framtiden?`

