---
title: Den förseglade bokrullen
date: 22/01/2019
---

`Läs Upp. 5:1. Vad är, i ljuset av Jes. 29:11, 12, meningen med att en bokrulle förseglas?`

Den grekiska texten antyder att bokrullen låg på tronen på Faderns högra sida. Den väntade på honom som var värdig att ta den och ta sin plats på tronen.

Med Ellen Whites ord innehåller bokrullen ”historien om Guds försyn, nationernas och församlingens profetiska historia. Den innehöll Guds uttryck, hans auktoritet, hans bud, hans lagar, hela den Eviges symboliska rådslag, och historien om nationernas alla härskarmakter. På ett symbolspråk innehöll rullen varje nations, språks och folks inflytande från början av jordens historia fram till dess slut” (Ellen White: _Manuscript Releases, vol._ 9, s. 7).

Kort sagt innehåller bokrullen Guds mysterium beträffande hans planer för att lösa syndens problem och rädda de fallna människorna. Den fulla insikten till detta mysterium kommer att vi att få vid Kristus andra ankomst (se Upp. 10:7). 

`Läs Upp. 5:2–7. Varför är Kristus den enda i hela universum som är värdig att ta den förseglade bokrullen och öppna den?`

Krisen i tronsalen är relaterad till Satans uppror. Denna planet har skapats av Gud, men den, har stått under inkräktaren Satans herravälde. Johannes gråt uttrycker Guds folks tårar sedan Adams tid för syndens slaveri. Den förseglade bokrullen innehöll Guds plan för lösningen av syndens problem. Utan tvekan kunde Gud i sin oändliga kraft själv förverkliga denna plan. Men den fallna människans återlösning krävde någonting speciellt, och det var Jesus som hade ”segrat”, och han var därmed värdig att öppna boken för att ta herraväldet över den här jorden och bli vår Medlare i den himmelska helgedomen.

`Hur lär vi oss att hålla Jesus som den första och främsta i vår kristna erfarenhet?`

