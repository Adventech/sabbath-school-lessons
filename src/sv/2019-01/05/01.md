---
title: De sju sigillen
date: 26/01/2019
---

### Veckans huvudtexter:
Upp. 6:1–14; 3 Mos. 26:21–26; Hes. 4:16; 5 Mos. 32:43; 2 Thess. 1:7–10.

> <p>Nyckeltext</p>
> ”Du är värdig att ta boken och bryta dess sigill, ty du har blivit slaktad, och med ditt blod har du friköpt åt Gud människor av alla stammar och språk och länder och folk. Du har gjort dem till ett kungadöme åt vår Gud, till präster åt honom. Och de skall vara kungar på jorden” (Upp. 5:9, 10).

Upp. 6 fortsätter med scenen från kapitel 4 och 5, som beskriver Kristus. Genom att ta den förseglade bokrullen återfick han det som hade gått förlorat genom Adam. Han är nu redo att öppna sigillen i bokrullen och föra frälsningsplanen till dess fullbordan.

Pingsten markerade början på evangeliets spridning, genom vilken Kristus utvidgar sitt rike. Att sigillen bryts syftar därmed på evangelieförkunnelsen, som började vid pingsten, och konsekvenserna av att man förkastar det. Öppnandet av det sjunde och sista sigillet leder oss till slutet av den här världens historia.

Upp. 3:21 ger oss en nyckel till de sju sigillens innebörd: ”Den som segrar skall jag låta sitta hos mig på min tron, liksom jag har segrat och sitter hos min fader på hans tron.” Kapitlen 4 och 5 berättar om Kristus kommande upphöjelse till Faderns tron, och kapitel berättar om dem som har segrat inför Kristus tron. Kapitel 6 handlar därmed om Guds folk i processen att segra så att de kan få komma till Jesus tron.

