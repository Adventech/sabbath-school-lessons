---
title: Det sjätte sigillet öppnas
date: 31/01/2019
---

I det femte sigillet ser vi Guds folk lida orättvisa i en fientlig värld och ropa efter Guds ingripande. Tiden har kommit för Guds ingripande som svar på hans folks böner.

`Läs Upp. 6:12–14 och Matt. 24:29, 30 samt 2 Thess. 1:7–10. Vad uppenbaras här?`

De kosmiska tecknen i det sjätte sigillet är de som Jesus förutsade i Matt. 24:29, 30 och som skulle inträffa i slutet av ”det stora lidandet” (Upp. 7:14) under medeltiden som förebud för Jesus andra ankomst. Solen, månen och ”stjärnorna” (meteoriter) och himlen är bokstavliga här. Användningen av ordet _som_ pekar på en symbolisk analogi till en faktisk sak eller händelse: solen blev svart som en tagelsäck, månen blev som blod, stjärnor föll ner på jorden som när höstfikonen faller från trädet när det skakas av stormen, och himlen drogs undan som när en bokrulle rullas ihop. De kristna i västvärlden upplevde att jordbävningen i Lissabon 1755, den mörka dagen i maj 1780 i östra New York och södra New England, och det spektakulära meteoritregnet över Atlanten den 13 november 1833 var uppfyllelsen av profetian som syftade på Jesus återkomst. Detta i sin tur ledde till det som kallas det andra stora uppvaknandet.

Läs Upp. 6:15–17 och 19:11–21. Läs även Jes. 2:19; Hos. 10:8 och Luk. 23:30. Dessa scener beskriver hur människor ifrån alla samhällsklasser grips av panik försöker gömma sig i skräck för omvälvningen vid Jesus återkomst. De ber berg och klippor att falla över dem för att gömma dem ”för honom som sitter på tronen och för Lammets vrede” (Upp. 6:16). Tiden har kommit för att rättvisa ska skipas när Jesus kommer och ”förhärligas bland sina heliga” (2 Thess. 1:10). Deras slut beskrivs i Upp. 19:17–21.

Scenen avslutas med en retorisk fråga av en av de förskräckta onda: ”Ty deras stora vredesdag har kommit, och vem kan då bestå?” (Upp. 6:17; se även Nah. 1:6; Mal. 3:2). Svaret på den frågan ges i Upp. 7:4: de som kommer att kunna bestå på den dagen är märkta med Guds sigill som hans folk.

`”Men vem kan uthärda dagen då han kommer?” (Mal. 3:2) Hur skulle du besvara den frågan, och vilka bibliska skäl kan du ge för det svaret? Ta med ditt svar till studiegruppen på sabbaten.`