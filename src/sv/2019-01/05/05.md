---
title: Det femte sigillet öppnas
date: 30/01/2019
---

`Läs upp. 6:9, 10. Vad händer här?`

Ordet _själ_ syftar i Bibeln på hela människan (1 Mos. 2:7). Guds trognas och de förföljdas död beskrivs här i termer av offerblod som utgöts under offeraltaret i den jordiska helgedomen (2 Mos. 29:12; 3 Mos. 4:7). Guds folk har lidit orättvisa och död för att de är trogna mot evangeliet. De ropar till Gud och ber honom att gripa in och ge dem rättvisa. Dessa texter handlar om orättvisa här på jorden; de säger ingenting om tillståndet i döden.

`Läs Upp. 6:11 och 5 Mos. 32:43 samt Ps. 79:10. Vad var himlens svar på Guds martyrers böner?`

De heliga som dött martyrdöden gavs vita kläder. De representerar Kristus rättfärdighet, som leder till att de får rättvisa, hans gåva till dem som tar emot hans nåds offer (Upp. 3:5; 19:8). Sedan sades det till dem att de skulle hålla sig stilla tills deras bröder, som skulle gå igenom en liknande erfarenhet, var fulltaliga. Det är viktigt att lägga märke till att den grekiska texten i Upp. 6:11 inte har ordet _antal_. Uppenbarelseboken talar inte om uppnått antal heliga som dött martyrdöden innan Jesus kommer tillbaka, utan om fullheten hos deras karaktär. Guds folk görs fullkomliga genom klädnaden av Kristus rättfärdighet, inte genom sina egna förtjänster (Upp. 7:9, 10). De heliga som har dött martyrdöden uppstår inte och får inte rättvisa förrän vid Jesus andra ankomst och i tusenårsperiodens början (Upp. 20:4).

Fastän scenen i det femte sigillet historiskt tillämpas på medeltiden, då miljoner dog martyrdöden på grund av sin trohet, påminner den oss om Guds lidande folks erfarenhet genom historien, från Abels tid (1 Mos. 4:10) till tiden för Guds slutgiltiga hämnd för ”sina tjänares blod” (Upp. 19:2). 

`”Hur länge, Herre?” har varit ropet från Guds lidande folks genom historien. Vem har aldrig brottats med bristen på rättvisa i detta liv? Vilken tröst finner du i scenen av det femte sigillet när du vet att rättvisa verkligen kommer att skipas en dag?`

