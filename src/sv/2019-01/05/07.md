---
title: Studiehjälp 
date: 01/02/2019
---

Läs Ellen White: ”The World’s Need”, s. 457–460 i _Testimonies to Ministers and Gospel Workers._

Synen om öppnandet av de sju sigillen pekar symboliskt på Guds omsorg om sitt folk på jorden. Som Kenneth Strand har påpekat:

”I Bibeln finns det en försäkran att Gud alltid tar hand om sitt folk: att han i själva historien alltid är närvarande för att stödja dem, och att han i det stora eskatologiska slutet ger dem full rättvisa och en ofattbart generös belöning i evigt liv. Uppenbarelseboken plockar upp och utvecklar detta tema, och därför är Uppenbarelseboken inte på något sätt någon ovanlig apokalyps som avviker från den bibliska litteraturen generellt; den har med hela det bibliska budskapets själva hjärta och substans. Som Uppenbarelseboken pekar på kommer ’den som lever’, den som besegrat döden och dödsriket (1:18) aldrig att överge sina trogna efterföljare och att de segrar även när de lider martyrdöden (12:11), och ’livets segerkrans’ (2:10) väntar dem (se 2:10; 21:1–4 och 22:4)” (Kenneth A. Strand: ”The Seven Heads: Do They Represent Roman Emperors?” i _Symposium on Revelation—Book 2_, Daniel and Revelation Committee Series (Silver Spring, Md.: Biblical Research Institute, 1992), vol. 7, s. 206).

**Samtalsstart:** Vad ger dig tröst och uthållighet när du frågar: Hur länge, Gud, skall du dröja?

**Förbön:** Be för de människor i vår värld idag som lider under förföljelse för sin tro.

**Samtalsfrågor:**

`1. Vilka värdefulla lärdomar har du fått från scenen som visar hur de sju sigillen öppnas? Varför borde det åtminstone visa dig att oavsett hur illa saker och ting kan vara här på jorden är Gud fortfarande suverän, och att alla de löften som vi har i Kristus kommer att gå i uppfyllelse till slut?`

`2. Fundera över följande: ”Den kristna församlingen har organiserats av Gud för att människor skall få del av hans frälsning. Den skulle tjäna mänskligheten och förkunna evangelium för världen” (Ellen White: _Löftestiden_, s. 13). Tänk på din lokala församling. Hur kan den vara mer trogen i att nå ut till människor med evangeliet?`

`3. Ta med dig torsdagens sista fråga till studiegruppen. Vem kan bestå på dagen då han kommer, och varför kan de göra det? Samtala om vad era svar innebär när det handlar om hur vi bör leva idag för att vara redo för dagen för hans ankomst.`

