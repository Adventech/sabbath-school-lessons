---
title: Eufratfloden torkar ut
date: 12/03/2019
---

`Läs Upp. 16:12 och 17:1, 15. Vad står symbolen Eufrat för? Vad har det för betydelse att Eufratfloden torkar ut i samband med de sju sista plågorna?`

I Gamla testamentet var Eufrat viktig för Israels fiender, Babylon och Assyrien (Jes. 7:20; Jer. 46:10). Floden flöt genom Babylon och var viktig för staden eftersom den bevattnade sådden och gav människorna vatten. Babylon kunde inte överleva utan Eufrat.

Upp. 17:1 beskriver den sista tidens Babylon som bor vid många vatten, kanske en hänsyftning till Eufrat (se Jer. 51:13). Upp. 17:15 förklarar att vattnen vid vilka den sista tidens Babylon bor representerar folk som stöder det – de världsomfattande civila, sekulära och politiska makterna bakom systemet. Men dessa makter kommer till slut att dra tillbaka sitt stöd.

Scenen som beskrivs av den sjätte plågan återspeglar det forna Babylons erövring av persern Kyros (se Dan. 5). Enligt den forntida historikern Herodotos avledde perserna Eufratfloden den där natten då kung Belsassar och hans tjänstemän hade en fest. Perserna tog sig in i staden längs flodbanken och intog den helt överraskande. 

Eufrats symboliska uttorkning i Upp. 16:2 leder till i Babylons fall i den sista tiden. Eftersom Eufrat i Uppenbarelseboken representerar världens civila, sekulära och politiska makter som ger Babylon sitt stöd symboliserar Eufrats uttorkning att de drar tillbaka sitt stöd och det följs av attacken mot Babylon, som orsakar dess fall.

När världens folk bevittnar naturens omvälvning (se Upp. 16:10, 11) vänder de sig till Babylon för att söka skydd. Men när den femte plågan slår mot sätet av Babylons makt ser de att det är meningslöst att söka hjälp där. De känner sig lurade och vänder sig mot Babylon och orsakar dess fall (se Upp. 17:16). Men som vi sett förblir deras hjärtan hårda mot Gud och hans folk. Som sådana blir de fruktbar mark för det sista bedrägeriet genom vilket Satan drar världen till den stora striden mot Gud.

`På vilka sätt har du lärt dig hur riskabelt det är att sätta sin tillit till människor och mänskliga institutioner?`

