---
title: De sju sista plågorna
date: 09/03/2019
---

### Veckans huvudtexter:
Upp. 15:1; 7:1–3; 14:9, 10; 16:1–12; 17:1; Dan. 5; Upp. 16:16; 2 Thess. 2:9–12.

> <p>Nyckeltext</p>
> ”Vem måste inte bäva, Herre, och ära ditt namn? Ty du ensam är helig, alla folk skall komma och tillbe inför dig, din rättfärdighet har uppenbarats” (Upp. 15:4). 

Upp. 11:18 sammanfattar förberedelsen för det sista kriget mot Guds rest så här: ”Folken vredgades.” Tiden har nu kommit för Gud att svara på den vreden genom att utgjuta _sin_ vrede, i form av de sju sista plågorna (Upp. 15:1) över de oomvända.

Upp. 15 börjar med bilden av de sju änglarna med sju skålar fyllda av Guds vrede. Men innan de utgjuts presenteras en bild av Guds trogna (Upp. 15:1–4). I beskrivningen har de besegrat odjuret och dess bild och står på någonting som liknar ett glashav och sjunger Moses och Lammets sång. Alla dessa bilder påminner om hebreerna vid Sävhavet när de firade Guds seger över egypterna (2 Mos. 15).

Dessa segerrika heliga är desamma som i Upp. 14:1–5 omtalads som 144 000. De har vägrat att ta emot odjurets märke och beskyddas från de sju sista plågornas verkningar. De ska snart förvandlas från sina dödliga kroppar (1 Kor. 15:51–54) och förena sig med de uppståndna heliga när Jesus kommer i makt och härlighet (1 Thess. 4:17).

