---
title: Studiehjälp 
date: 15/03/2019
---

”Fruktansvärda skådespel av övernaturligt slag kommer snart att visa sig på himlen som bevis för onda andars makt att göra underverk. Onda andar kommer att gå ut till kungarna på jorden och till hela världens befolkning för att bedra dem. De onda andarna försöker energiskt övertala människorna att förena sig med Satan i hans sista kamp mot himlens regering.

Därigenom blir både regeringar och folk bedragna … Som kronan på verket i detta stora, bedrägliga drama kommer Satan att framställa sig som Kristus. Församlingen har länge bekänt att vid Kristus återkomst ska deras hopp förverkligas. Nu kommer den store bedragaren att få det att se ut som om Kristus har kommit. På olika platser på jorden kommer Satan att uppträda och visa sig som ett majestätiskt väsen med bländande skönhet som liknar den beskrivning av Guds Son som Johannes ger i Upp. 1:13–15. Den härlighet som omger honom övergår allt vad dödliga människor hittills har sett. Ett segerrop ljuder genom luften: ’Kristus har kommit! Kristus har kommit!’ Folket kastar sig ner för honom i tillbedjan … Vänligt och deltagande presenterar han några av de nådefulla himmelska sanningar som Frälsaren förkunnade. Han botar också folkets sjukdomar. Och så, efter det att han har framställt sig som Kristus, påstår han att han har förändrat sabbaten till söndagen och befaller att alla ska hålla den dag helig som han har välsignat. Han förklarar att de som fortsätter att hålla den sjunde dagen helig hånar hans namn, eftersom de vägrar att lyssna till hans änglar som han har sänt till dem med ljus och sanning. Detta är en kraftig och nästan överväldigande förförelse” (Ellen White: _Från mörker till ljus_, s. 536, 537).

**Samtalsstart:** Har du upplevt någon avgörande ”slutstrid” i ditt liv? Har det kanske skett i någon relation? I någon sport du är intresserad av? Berätta!

**Förbön:** Be två och två om Guds Andes väckelse i era liv och församlingen, att Gud ska förbereda sitt folk att möta och beskyddas från de andliga bedrägerier som ska tillta i tid.

**Samtalsfrågor:**

`1. Läs Jesus varning i Upp. 16:15 som är införd i beskrivningen om förberedelsen för striden vid Harmagedon. Lägg märke till en liknande ordalydelse i Kristus tidigare vädjan till församlingen i Laodikeia (Upp. 3:18). På vilket sätt visar detta vikten av budskapet till Laodikeia för Guds folk som lever vid tiden för förberedelsen för den sista striden? På vilket sätt gäller detta budskap dig personligen?`

`2. I Uppenbarelseboken är vita kläder en symbol på Kristus rättfärdighet (Upp. 3:4, 5; 19:7–9). Bara de som har klätt sig i Kristus rättfärdighets klädnad kommer att kunna stå fasta i den sista krisen. Hur gör man sina kläder vita och rena i Lammets blod (Upp. 7:14)?`

