---
title: De sista plågorna utgjuts
date: 11/03/2019
---

När Kristus medling i den himmelska helgedomen upphör är varje individs öde bestämt för evigt. Tiden har kommit för dem som har föraktat evangeliet att erfara Guds vrede i dess fullhet.

De sju sista plågorna avspeglar dem som utgöts över Egypten (2 Mos. 7–11). Egyptens plågor drabbade egypterna medan israeliterna skonades. På samma sätt drabbar de fyra första av de sista plågorna främst dem som tillber odjuret, men de drabbar inte dem som tillber Gud. Egyptens plågor avslöjade faraos hjärtas hårdhet och visade egypterna att deras gudars inte hade förmåga att beskydda dem. På ett liknande sätt förhärdar de sista plågorna alltmer hjärtat hos människorna som tillber odjuret och visar Babylons maktlöshet att beskydda dem för Guds dom.

`Läs Upp. 16:1–11. Vad händer här och hur beskrivs det?`

De fyra första plågorna träffar jordens folk generellt. Den första orsakar onda och svåra bölder enbart på dem som tillber odjuret. Den andra och tredje plågan drabbar havet, floderna och vattenkällorna, som förvandlas till blod. Utan dricksvatten överlever inte den upproriska mänskligheten. Den fjärde plågan drabbar solen så att den bränner människor och orsakar en outhärdlig smärta.

Den outhärdliga smärtan som plågorna orsakar mjukar inte upp människors hjärtan så att de ändrar på sin upproriska attityd. Nej, de förbannar och hädar Gud, som utgjutit dessa plågor. Ingen av dem vänder heller om.

I Upp. 16:10, 11 (se även 2 Mos. 10:21–23) kan vi se att den femte plågan träffar odjurets tron. Det var Satan som gav odjuret dess tron (Upp. 13:2). Nu kan inte ens sätet för Satans makt stå emot dessa plågors kraft. När människorna lider av smärta inser de Babylons oförmåga att beskydda dem. Men de har vänt sina sinnen mot Gud, och inte ens skräcken för dessa plågor kan förmå dem att ändra sig.

`Hur kan vi bevara en tillräckligt nära vandring med Herren så att vi, när tragedin slår till, känner Guds kärlek tillräckligt väl för att lita på honom även mitt i lidandet?`

