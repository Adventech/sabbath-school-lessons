---
title: Odjurets bild
date: 27/02/2019
---

`Läs Upp. 13:12, 13. Hur hjälper 1 Kung. 18:38 och Apg. 2:3 oss att förstå karaktären av odjurets förföriska aktiviteter, varav den största är att få eld att komma ner från himlen?`

I den sista tiden börjar det lammlika odjuret utöva det första odjurets makt och agerar därvid på ett liknande sätt som den heliga Anden. Den heliga Anden utövar Kristus makt och hänvisar hans folk till honom (Joh. 15:26), och på liknande sätt utövar denna jordiska makt hela havsodjurets auktoritet och hänvisar människor till detta.

I tjänst åt det första odjuret får det lammlika odjuret människorna på jorden att tillbe det första odjuret. Texten visar att detta hänger ihop med läkningen av detta odjurs dödliga sår. Hur får det lammlika odjuret världen att tillbe havsodjuret? Till en början genom mirakulösa tecken som ett medel att övertyga (Upp. 13:13, 14), och i slutskedet genom tvång (Upp. 13:15–17).

Läkningen av havsodjurets dödliga sår syftar på återupprättelsen av det medeltida religiösa systemet. Genom mirakel kan det lammlika odjuret övertala jordens invånare att göra en bild åt odjuret som fått det dödliga såret.

En bild är en kopia av någonting verkligt. Världen kommer att ledas till att skapa ett religiöst system som i vissa avseenden kopierar det medeltida. Människor accepterar dessa förföriska underverk som en manifestation av gudomlig kraft. När samhälleliga och politiska makter förenar sig med de ledande religiösa organisationerna formas odjurets bild.

Läs Upp. 13:14, 15 och lägg sedan märke till hur språkbruket från 1 Mos. 2:7 förklarar att odjurets bild får livsande som får den att fungera. Genom att använda språket från 1 Mos. 2:7 säger profetian oss att det lammlika odjuret kommer att få odjurets bild att fungera i en liknande process som Gud använde för att levandegöra och skapa människan. Genom tvångsmässig övertalning kommer världens folk att förföras till att erkänna och acceptera det första odjurets auktoritet.

`Om Gud själv vägrade att tvinga oss att tillbe och lyda och till och med var villig att gå till korset i stället för att påtvinga tillbedjan och lydnad, vad säger det oss om hur ondsint detta sista förbund av makter kommer att vara?`

