---
title: Studiehjälp 
date: 01/03/2019
---

Uppenbarelseboken visar att sabbaten kommer att bli ett tecken på lydnad vid historiens slut. Vi behöver samtidigt komma ihåg att söndagsfirandet _nu_ inte i sig betyder att man har odjurets märke. Söndagen kommer att bli ”odjurets märke” först när människor, trots alla förförelser, efter att klart förstått vad det innebär att välja en dag för gudstjänst, gör sitt val antingen för eller mot Gud. Men den tiden ligger fortfarande i framtiden.

”Ingen har ännu tagit odjurets märke. Prövotiden har ännu inte kommit. Det finns sanna kristna i varje församling, och den romersk-katolska gemenskapen är inget undantag. Ingen döms innan de har fått ljus och sett förpliktelsen i fjärde budet. Men när befallningen går ut och påtvingar den falska sabbaten, och det höga ropet från den tredje ängeln varnar människor för tillbedjan av odjuret och dess bild, dras klart linjen mellan falskt och sant. Då ska de som fortsätter i överträdelsen ta emot odjurets märke” (Ellen White: _Evangelism,_ s. 234). 

Låt oss komma ihåg att söndagshållandet idag inte gör någon förlorad mer än sabbatshållandet gör någon frälst. Men den tiden kommer då ”odjurets märke” blir en central fråga och då valet av gudstjänstdag prövar troheten. Uppenbarelseboken vädjar till Guds folk att ta Bibeln och med en anda av hjärtrannsakan själva studera det profetiska ordet och på alla sätt försöka nå ut till dem som ännu inte har fått höra evangeliet om Kristus.

**Samtalsstart:** Många människor oroar sig idag för jordens framtid med miljöförstöring, befolkningstillväxt osv. Vad anser du om detta?

**Förbön:** Låt oss särskilt be om att välja Jesus framför allt annat i livet

**Samtalsfrågor:**

`1. När du observerar tillståndet i världen idag, vilka trender ser du på det religiösa och politiska planet som verkar leda mot uppfyllelsen av profetian i Upp. 13?`

`2. Vad bör vara vår inställning till kristna i andra samfund, medan vi väntar på slutet? Tänk på följande råd: ”Våra pastorer borde söka kontakt med pastorer i andra samfund. Be för och med dessa män, för vilka Kristus ber. De har ett allvarligt ansvar. Som Kristus budbärare bör vi visa ett djupt, uppriktigt intresse för dessa hjordars herdar” (Ellen White: _Testimonies for the _Church, vol. 6, s. 78). Hur kan vi i vår inställning till kristna i andra samfund undvika att visa en okristen anda? Hur ska vi visa respekt för dem och deras personliga tro utan att kompromissa vår egen tro?`

