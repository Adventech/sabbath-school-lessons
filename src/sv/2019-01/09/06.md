---
title: Odjurets märke
date: 28/02/2019
---

Upp. 13 antyder att det lammlika odjuret kommer att ha en ledande roll i den sista krisen. Denna världsmakt kommer att etablera ett världsvitt system som skall avspegla den medeltida kristendomen i syftet att kontrollera människors tro.

`Läs Upp. 13:16, 17 och 5 Mos. 6:4–8. Vad har det med Guds bud att göra att märket sätts på pannan eller höger hand?`

Människor från alla sociala grupper kommer at pressas till att ta odjurets märke på sin högra hand eller på sin panna. Att ta emot märket betyder att man står på odjurets sida. Precis som sigillet identifierar dem som tillhör Gud (Upp. 14:1) identifierar odjurets märke dem som tillber odjuret.

Odjurets märke är inget synligt tecken av något slag. Dess placering på den högra handen eller på pannan grundar sig på den instruktion Mose gav israeliterna att binda Guds lag som ett tecken på sin hand eller panna (5 Mos. 6:8). Detta antyder att märket på pannan har att göra med att Guds lag inpräntas i sinnet och på höger hand med uppförandet, vad människor gör.

Den centrala frågan i den sista krisen kommer att vara tillbedjan och lydnad för Gud så att man håller hans bud (Upp. 14:12). Särskilt sabbatsbudet kommer att vara ett prov på trohet och lydnad för Gud. Medan sabbaten är ett särskiljande tecken på lydnad hos Guds trogna (Hes. 20:12) är odjurets märke ett tecken på lydnad för odjuret.

Odjurets märke är en direkt attack mot fjärde budet. Det fungerar som att ett människobud ersätter Guds bud. Det största belägget för det här är det av människor bestämda inrättandet av söndagen (se Dan. 7:25) som en dag för tillbedjan, i stället för sjundedags sabbaten, den dag som förordnas i Bibeln. Vi tillber Herren som Skaparen, och den bibliska sabbaten har sedan världens begynnelse stått som det sanna tecknet på att han är Skaparen. Försöket att ändra på tecknet för Guds skaparmakt till en annan dag är ett försök att tillskansa sig Guds egen roll och makt.

`Jämför scenariot i Upp. 13:14–18 med Dan. 3:1–7. Vilka paralleller kan vi finna i den berättelsen, och vad kommer att hända i den sista tiden?`

