---
title: Studiehjälp 
date: 29/03/2019
---

Läs Ellen White: ”Jordens ödeläggelse”, s. 5625–569 och ”Konfliktens slut”, s. 570–583 i _Från mörker till ljus._

Uppenbarelseboken avslutas med det som introducerades i början: Kristus andra ankomst i makt och härlighet och upprättandet av Guds eviga rike. Kristus ankomst, när han slutgiltigt förenas med sin brud, är bokens höjdpunkt.

Men boken vill inte sätta dessa händelser i ett orealistiskt sammanhang. Att Jesus kommer snart är den första realiteten. Den andra realiteten är att vi fortfarande är här och väntar på hans ankomst. Medan vi väntar behöver vi ha en klar förståelse för Uppenbarelsebokens budskap, och det kan vi få genom att läsa den om och om igen, tills alltings slut kommer. Uppenbarelsebokens budskap påminner oss ständigt om att medan vi väntar ska vi inte se på det världsliga utan rikta våra blickar på honom som är vårt enda hopp. Uppenbarelsebokens Kristus är svaret på alla människors hopp och längtan mitt i livets mysterier och ovissheter. Han håller den här världens framtid och vår egen framtid i sina händer.

Boken påminner oss också om att innan slutet kommer är vi anförtrodda uppdraget att förkunna budskapet om hans snara återkomst för hela världen. Vår väntan på hans återkomst är inte passiv utan aktiv. Både Anden och församlingen säger: ”Kom!” (Upp. 22:17). Vi behöver förena oss med den maningen. Det är goda nyheter, och som sådana måste de förkunnas för världens folk.

**Samtalsstart:** Vad tänker du om att Uppenbarelseboken använder många bilder från Edens trädgård och templets allra heligaste för att beskriva den fullkomliga framtiden med Gud?

**Förbön:** Be två och två om att Guds Ande ska göra hoppet om en evig, syndfri och kärleksfull framtid mer levande och överflödande så att vi längtar efter att berätta om den för andra.

**Samtalsfrågor:**

`1. Tänk på de tusen åren och domen som äger rum först _efter_ de tusen åren. Vad lär det oss om Gud att han först efter de tusen åren då de frälsta fått svar på alla sina frågor låter det slutgiltiga straffet drabba de förlorade?`

`2. Upp. 1:3 utlovar välsignelser för dem som hör, läser och bevarar Uppenbarelsebokens profetior. När vi avslutar vårt studium av denna bok, vad har du upptäckt som du behöver höra och bevara?`

