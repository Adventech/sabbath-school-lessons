---
title: ”Jag gör allting nytt”
date: 23/03/2019
---

### Veckans huvudtexter:
Upp. 19:6–19; Joh. 14:1–3; 2 Thess. 1:8–10; Upp. 21:1–21; Jer. 4:23–26; 1 Kor. 6:2, 3.

> <p>Nyckeltext</p>
> ”Och han som satt på tronen sade: ’Se, jag gör allting nytt.’ Och han sade: ’Skriv, ty dessa ord är trovärdiga och sanna’ ” (Upp. 21:5). 

Förstörelsen av den sista tidens Babylon är dåliga nyheter för dem som har samverkat med detta fallna religiösa system. Men för Guds folk är det goda nyheter (Upp. 19:1–7). Babylon var ansvarigt för att locka de sekulära politiska makterna till att förfölja och skada dem (Upp. 18:24). Förstörelsen av denna stora motståndare innebär befrielse och frälsning.

I och med Babylons förstörelse besvaras slutgiltigt Guds folks böner i det femte sigillets scen. Deras rop: ”Hur länge?” representerar Guds förtryckta och lidande folks rop sedan Abels tid till den tid då Gud slutgiltigt skaffar rätt för sitt folk (Ps. 79:5; Hab. 1:2; Dan. 12:6, 7). Uppenbarelseboken försäkrar Guds folk om att ondskan, förtrycket och lidandet får ett slut.

Tiden är nu inne för Kristus att upprätta sitt eviga rike. De återstående kapitlen i Uppenbarelseboken beskriver inte bara förstörelsen av den sista tidens Babylon utan också förstörelsen av Satan och allt ont. Vi får också glimtar av upprättandet av Guds eviga rike.

