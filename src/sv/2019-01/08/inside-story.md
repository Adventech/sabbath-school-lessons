---
title: Missionsnytt
date: 22/02/2019
---

#### Allt för sabbaten

När Carlos hade blivit döpt berättade han för sin arbetsledare varför han inte längre kunde arbeta på lördagarna. Han arbetade för Voice of America, en radiostation som sände nyheter och som finansieras av USA:s regering.

Arbetsledaren, som var amerikansk medborgare, såg oförstående ut. 

”Men sabbaten gällde på Gamla testamentets tid”, sa han. ”Du är väl kristen, och kristna följer Nya testamentet.”

Carlos gjorde en lista över alla gånger som sabbaten nämns i Nya testamentet. Nästa dag gav han listan till arbetsledaren.

”Sabbaten finns även i Nya testamentet och är fortfarande viktig”, sa han.

”Är detta ditt slutgiltiga beslut?”

”Ja, absolut.”

Arbetsledaren ville då ta honom i hand. ”Det är första gången som någon har tagit upp frågan om sabbaten med mig på jobbet”, sa han.

Det var slut på diskussionen. Han krävde aldrig att Carlos skulle arbeta på lördagarna. Men senare förflyttades arbetsledaren.

Carlos hade tio barn och arbetade som elektriker på företaget. En av hans arbetsuppgifter var att hjälpa till med att lasta av en båt som transporterade bränsle som företaget behövde till sitt elverk. Båten la till i hamnen på torsdagar, och Carlos och flera arbetskamrater började genast lasta av. På fredagen var de klara med uppgiften.

Men en vecka blev båten försenad och kom fram först på fredagen. Carlos gick till chefen som var från USA för att förklara om sabbaten. Men chefen avslog hans begäran att få gå hem klockan halv sex innan solen gick ner.

Carlos tänkte: ”Vad händer med min familj om jag blir avskedad?” Men han kom fram till att det var viktigare att ära Gud. Han bestämde sig för att arbeta fram till halv sex och sedan gå.

Strax före halv sex blev båtens motorer översvämmade. Carlos och hans medarbetare kämpade förgäves för att lösa problemet. Männen gick iland där chefen väntade.

”Läget är riktigt dåligt”, sa en med-arbetare. ”Vi kommer inte att kunna  lasta av bränslet under helgen.”

Chefen sa inte ett ord.

Carlos gick hem för att fira sabbat, men han undrade vad chefen skulle säga efter helgen. Men på måndagen sa inte chefen ett ord om händelsen.  Han var tyst om den resten av veckan.

Då sa en arbetskamrat till Carlos: ”Vet du vad chefen sa om båten? Han sa att det var Guds ingripande.”

Några dagar senare berättade en annan arbetskamrat att chefen i hemlighet hade tänkt låta Carlos gå hem halv sex, men båtens motorer hade lagt av innan han hann meddela sitt beslut. Som ett resultat kunde ingen arbeta på sabbaten.

Carlos hade inte heller vetat att en säkerhetsvakt hade bevakat hans situation ganska länge och undrat vad som skulle hända om Carlos måste ta ställning för sin övertygelse om sabbaten. När vakten såg hur Gud hade gripit in med båten sa han till Carlos: ”Din Gud är mäktig!” Vakten började gå i Adventkyrkan. Och sedan dess har Carlos inte haft problem med att få ledigt på sabbaten.

