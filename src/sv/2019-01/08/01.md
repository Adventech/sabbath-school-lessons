---
title: Satan, en besegrad fiende
date: 16/02/2019
---

### Veckans huvudtexter:
Upp. 12; 1 Mos. 3:15; Jes. 14:12–15; Dan. 7:23–25; 2 Thess. 2:8–12; Upp. 13:13, 14; 19:20. 

> <p>Nyckeltext</p>
> ”De har besegrat honom genom Lammets blod och genom sitt vittnesbörds ord. De älskade inte sitt liv mer än att de kunde gå i döden” (Upp. 12:1).

Upp. 12 påbörjar avdelningen i boken som handlar om den sista tiden. Medan den första hälften av boken beskriver församlingens andliga strider genom den kristna tidsåldern koncentrerar sig den andra hälften på händelser som leder fram till Jesus andra ankomst och Guds rike.

Syftet med kapitel 12 är att ge oss den stora bilden bakom världshistoriens sista kris. Den talar om för oss att den sista tidens händelser är en del av den pågående kosmiska konflikten mellan Kristus och Satan.

I Uppenbarelseboken är Satan ärkefiende till Gud och hans folk. Hans existens är verklig, och han står bakom allt ont och upproriskt i universum. Han vet att hans sista chans till framgång mot Gud är seger i den sista striden. Därför satsar han alla sina ansträngningar på förberedelsen för den händelsen.

Synen i Upp. 12 var avsedd för att ge Guds folk en försäkran om att Satan är en besegrad fiende. Samme Kristus som besegrade Satan under sin jordiska verksamhet, på korset och sedan efter sin himmelsfärd kommer också att besegra honom i ändens tid. Därför finns det enda hoppet för Guds folk i den sista tiden i Kristus.

