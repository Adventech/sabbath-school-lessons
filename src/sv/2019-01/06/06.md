---
title: Frälsningen tillhör vår Gud och Lammet
date: 07/02/2019
---

`Läs Upp. 14:5 och 2 Pet. 3:14. Uppenbarelseboken beskriver Guds folk i den sista tiden som ”rena”. Hur kan detta tillstånd uppnås?`

Det slutliga karaktärsdraget hos de 144 000 är: ”I deras mun har det aldrig funnits någon lögn, de är fläckfria” (Upp. 14:5). Lögnen som nämns här syftar på Satans bedrägerier i den sista tiden (Upp. 13:14). Medan de flesta i världen väljer att tro på hans lögner får Guds folk i den sista tiden kärlek till sanningen så att de kan bli frälsta (2 Thess. 2:10, 11).

”Fläckfria” (grek. _amomos_, ”klanderfria”) syftar på att de 144 000 är trogna mot Kristus. I Gamla testamentet var Abraham (1 Mos. 17:1) och Job (Job 1:1) fläckfria, även om de hade syndat som alla andra. För tvåtusen år sedan kallades de kristna för heliga och fläckfria inför Gud (Ef. 5:27; Fil. 2:15).

`Läs Rom. 3:19–23. Varför behöver vi alltid hålla denna avgörande sanning i våra tankar?`

I slutet av den här världens historia ska de 144 000 kraftfullt återspegla Kristus karaktär. Deras frälsning återspeglar vad Kristus har gjort för dem snarare än deras egen helighet och gärningar (se Ef. 2:8, 9). De 144 000 har tvättat sina kläder och gjort dem vita i Lammets blod (Upp. 7:14), och som sådana befinns de ”rena och fläckfria” inför Gud (2 Pet. 3:14). 

**“Vi behöver förädlas, renas från allt jordiskt, tills vi återspeglar vår Frälsares avbild och blir ’delaktiga av den gudomliga naturen’ …**

`När livets konflikt slutar, när vapnen läggs ner vid Jesus fötter, när Guds heliga förhärligas, då och endast då blir det tryggt att hävda att vi är frälsta och syndfria” (Ellen White: _Selected Messages_, bok 3, s. 355, 356). Hur kan vi leva ett helgat liv i aktiv förberedelse för evigheten och ändå inte lida av perfektionismens fallgropar och fanatiska helighet? Varför behöver vi alltid påminna oss de stora sanningarna som vi finner i Rom. 3:19–23?`

