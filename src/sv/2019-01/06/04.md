---
title: Den stora skaran
date: 05/02/2019
---

`Läs Upp. 7:9–14. Vilken grupp heliga ser Johannes vid detta tillfälle? Hur beskrivs de, och var kommer de ifrån? Vad ropar de inför Guds tron?`

Johannes ser en stor skara, ”de som kommer ur det stora lidandet. De har tvättat sina kläder rena och gjort dem vita i Lammets blod” (Upp. 7:14). De är alltså en speciell grupp. Vilka strider de än har fått gå igenom (och man kan föreställa sig att ”det stora lidandet” har varit en förfärlig strid) har de förblivit trogna mot Jesus. Den troheten symboliseras av att de är klädda i hans fullkomliga rättfärdighets klädnad.

Även här, liksom i hela Bibeln, kommer temat om frälsning av nåd fram. Oavsett vilka dessa människor är, oavsett om de är de frälsta genom alla tider eller de 144 000 i den sista tiden, är deras enda anspråk på frälsning, på evigt liv, på nya himlar och på en ny jord, Kristus rättfärdighet som de får av nåd.

”Närmast tronen finns de som en gång var ivriga för Satans sak men som har ryckts som bränder ur elden och har följt sin Frälsare med djup och stark hängivenhet. Därefter kommer de som fullkomnat en kristen karaktär mitt ibland lögn och otro, de som har ärat Guds lag när den kristna världen förklarade att den var avskaffad. Sedan kommer miljoner från alla generationer som blivit martyrer för sin tro. Och runt omkring dem finns ’en stor skara som ingen kunde räkna, av alla folk och stammar och länder och språk ... inför tronen och inför Lammet, klädda i vita kläder och med palmblad i sina händer’ (Upp. 7:9). Deras strid är slut, deras seger vunnen. De har fullbordat loppet och fått belöningen. Palmbladen i deras händer är en symbol på deras seger, de vita kläderna är en bild av Kristus fullkomliga rättfärdighet som nu är deras” (Ellen White: _Från mörker till ljus_, s. 572).

`Ja, vi täcks av Kristus rättfärdighet, en trons gåva. Men hur kan vi bevara den tron och förbli trogna mitt i prövningar och lidanden? Eller, ännu viktigare: hur får vi den tron och troheten i tider av bekvämlighet och välfärd? (Se 5 Mos. 8:11–17)`

