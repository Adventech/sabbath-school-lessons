---
title: Guds sigillmärkta folk
date: 04/02/2019
---

`Läs Upp. 7:4–8. Vad är antalet Guds sigillmärkta folk? Vad betyder det speciella antalet?`

Meddelandet om hur många som är märkta med sigill markerar sigillmärkningen är avslutad. Johannes hör att deras antal är 144 000 från Israels tolv stammar. Här syftar detta inte på ett bokstavligt antal utan något det betecknar. Antalet 144 000 består av 12 gånger 12 gånger 1 000. Tolv är en symbol för Guds folk: Israels stammar och talet för församlingen som byggts på de 12 apostlarnas grund (Ef. 2:20). Därmed står 144 000 för Guds folk i dess helhet i den sista tiden, en modern manifestation av det gamla Israel.

De 12 stammarna som räknas upp i Upp. 7 är uppenbarligen inte bokstavliga, eftersom Israels 12 stammar inte längre finns idag. De tio stammarna fördes bort i fångenskap under den assyriska ockupationen (2 Kung. 17:6–23), där de smälte samman med andra folk. De 12 stammarna utgör inte dagens judendom.

Inte heller är listan över de 12 stammarna i Upp. 7 en sedvanlig lista. Juda räknas som den första stammen i stället för Ruben. Även Dans och Efraims stammar utelämnas, och Josef och Levi räknas med i stället. Den uppenbara orsaken till att Dan och Efraim inte tas med är att i Gamla testamentet hade dessa stammar avfallit och de tillbad avgudar (Dom. 18:27–31; Hos. 4:17).

Listan över stammarna i Upp. 7 är inte historisk utan andlig. Den säger oss att Dans och Efraims stammars otrohet inte har plats bland Guds sigillmärkta folk. Även församlingen i Nya testamentet beskrivs som Israels 12 stammar (Jak. 1:1). De 12 stammarna i Upp. 7 står för hela Guds folk, judar och andra.

De 144 000 beskrivs som en armé som har formats efter det gamla Israel när det var på väg till krig som förebild. I det gamla Israel var 1 000 soldater en grundläggande militär enhet (4 Mos. 31:3–6). Det symboliska antalet 144 000 representerar församlingen i militära termer av 144 militärenheter med 1 000 i varje enhet, redo för den sista striden (Upp. 17:14), i motsats till fiendens armé på 200 miljoner (Upp. 9:16).

`Vi känner oss kanske inte alltid bekväma med militära bilder, även om de är vanliga i Bibeln. Hur kan vi bättre förstå hur lämplig den militära bilden verkligen är genom att vi håller den stora stridens verklighet framför oss?`

