---
title: De som följer Lammet
date: 06/02/2019
---

`Läs Upp. 14:1–5. Vilka är de tre viktigaste egenskaperna hos de 144 000 heliga? Hur förhåller sig dessa egenskaper till beskrivningen av den sista tidens heliga i Upp. 14:12?`

Upp. 14:4, 5 bygger på en beskrivning av de 144 000 som de som håller Guds bud och har tron på Jesus (Upp. 14:12). Fastän de upplevt fullheten av Satans vrede i den sista krisen har de förblivit trofasta på grund av sin nära relation till Jesus. 

`I vilken bemärkelse har de 144 000, i ljuset av Upp. 17:5, inte befläckat sig med kvinnor? Hur är detta relaterat till faktumet att de ”är friköpta från människorna som en första skörd åt Gud” (Upp. 14:4)?`

Sexuell omoral är en symbol för otrohet mot Gud. Upp. 17:5 talar om den sista tidens sköka, Babylon och hennes döttrar, med vilka alla folk i världen begått otukt (se Upp. 18:3). Men de 144 000 förblir lojala mot Kristus och står emot de befläckade relationerna till Babylon och fallna religioner. De ”följer Lammet vart det än går” (Upp. 14:4). 

De 144 000 beskrivs vidare som att de ”är friköpta från människorna som en första skörd åt Gud och Lammet” (Upp. 14:4). I det gamla Israel var den första skörden de bästa frukterna som offrades till Gud. Uttrycket _den första skörden_ syftar på Guds frälsta folk i sin helhet, åtskilt från världens folk (se Jer. 2:3; Jak. 1:18). De 144 000 är speciella, inte bara i bemärkelsen hur de är frälsta utan på grund av att de har förvandlats utan att ha sett döden. Därmed är de den första skörden av en större skörd frälsta genom alla tider (se Upp. 14:14–16). 

`Hur kan vi, även omedvetet, riskera att begå andlig otukt? Varför lurar vi oss själva om vi tänker att vi inte löper den risken?`

