---
title: Guds folk märkta med sigill
date: 02/02/2019
---

### Veckans huvudtexter:
Upp. 7;** **2 Pet. 3:9–14; 5 Mos. 8:11–17; Upp. 14:4, 5, 12; 17:5; Rom. 3:19–23.

> <p>Nyckeltext</p>
> ”Det är de som kommer ur det stora lidandet. De har tvättat sina kläder rena och gjort dem vita i Lammets blod” (Upp. 7:14).

Budskapet i öppnandet av de sju sigillen visar att varje människa som gör anspråk på att tro på Jesus möter välsignelser för trohet och förbannelser för otrohet. De fyra första sigillen beskriver Guds disciplinära redskap för att väcka upp sitt folk från deras andliga slöhet och göra dem segerrika. Men Guds folk lider också orättvisa och förtryck i en värld som är fientlig mot evangeliet. När det sjätte sigillet öppnas är Gud redo att ta tag i dem som har skadat hans folk.

Kapitel 7 står som en parentes mellan det sjätte och sjunde sigillet. Det sjätte sigillet för oss till Jesus andra ankomst. När de onda får sin dom talar Upp. 7 också om för oss att de som består på dagen för Kristus ankomst ska märkas med sigill.

Upp. 7 identifierar Guds folk i den sista tiden, tiden före Jesus andra ankomst. Deras andra egenskaper ges i Upp. 14:1–5. Detta mellanspel sammanfaller med samma tidsperiod som scenen i kap. 7 och beskriver Guds folks erfarenhet och uppgift i den sista tiden.

