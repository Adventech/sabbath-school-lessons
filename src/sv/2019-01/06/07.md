---
title: Studiehjälp 
date: 08/02/2019
---

Läs Ellen White: ”Sinlessness and Salvation”, s. 353–357 i _Selected Message,_ bok 3_._

Identiteten av de 144 000 är en mycket omdiskuterad fråga. Det som verkar uppenbart i Uppenbarelseboken är att de är den sista generationen av Guds folk i de avslutande dagarna av jordens historia. Vi vet att de kommer att gå igenom lidandets tid med de sju sista plågorna (se Upp. 7:15–17) och att deras lojalitet prövas mer än någon tidigare generations. 

Men vilka som kommer att vara med i den gruppen avslöjas inte för oss. Det är en av Guds hemligheter som han behåller för sig själv (5 Mos. 29:29). Endast framtiden kommer att visa vilka som kommer att tillhöra denna grupp frälsta heliga. Vi har fått en varning angående detta:

”Kristus säger att det kommer att finnas de i församlingen som lägger fram fabler och antaganden när Gud har gett klara, upplyftande, förädlande sanningar som alltid bör hållas i sinnenas skattkammare. När människor plockar fram den ena och andra teorin, när de är nyfikna på att veta något som inte är nödvändigt för dem att veta, leder Gud dem inte. Det är inte hans plan att människor ska presentera något de måste anta, något som inte är undervisat i Ordet. Det är inte hans vilja att de ska ge sig in i strider om frågor som inte hjälper dem andligt, som: vem består de 144 000 av? Detta kommer de som är Guds utvalda att snart veta utan att fråga” (Ellen White: _Selected Message,_ bok 1, s. 174). 

**Samtalsstart:** Vi lever i en tid och kultur av omedelbar tillfredsställelse. Hur kan bilden av Babylon som en sköka hjälpa oss att förstå värdet av gott förvaltarskap i socio-ekonomiska frågor utifrån trohet till Gud och hans bud?

**Förbön:** Herre ge oss nåd att vara trogna mot dig. 

**Samtalsfrågor:**

`1. Tänk på följande maning: ”Låt oss med all kraft sträva efter det Gud har gett för att få vara med bland de 144 000” (Ellen G. White Comments, _The_ _SDA Bible Commentary,_ vol. 7, s. 970). Kan du omsätta dessa ord i praktisk handling? Hur påverkar denna strävan dina dagliga beslut?`

`2. En viktig egenskap hos de 144 000 sista tidens kristna är att de sjunger en ny sång. En ny sång, till skillnad mot gamla, historiska verser. Om ditt andliga liv är en sång – sjunger du då om nya erfarenheter med Jesus eller upprepar du gamla refränger från gångna generationer?  Hur återspeglar ditt nuvarande liv en ny sång om din andliga vandring och erfarenhet med Kristus?`

`3. Vad är skillnaden mellan att bara veta fakta om Jesus och att verkligen känna honom? Om någon frågade dig: ”Hurdan är Kristus?” vad skulle du svara och varför?`

