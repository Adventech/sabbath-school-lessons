---
title: På Herrens dag
date: 07/01/2019
---

`Läs Upp. 1:10 och 2 Mos. 31:13; Jes. 58:13 och Matt. 12:8. Vilken dag specificerar Bibeln helt klart som Herrens? Hur betydelsefull måste den här dagen ha varit för Johannes mitt i alla svårigheter?`

”Det var på sabbaten som Herrens härlighet uppenbarades för den landsförviste aposteln. Johannes helighöll sabbaten på Patmos lika ivrigt som han gjorde det, då han förkunnade evangelium för människorna i Judeens städer och samhällen. Han gjorde anspråk på de dyrbara löften som Gud hade gett till dem som helighåller denna dag” (Ellen White: _Löftestiden, _s. 543).

Texten antyder klart att aposteln Johannes fick synen på Bibelns sabbatsdag. Johannes såg visserligen fram emot kommande händelser, även mot Jesus återkomst (jfr Upp. 1:7) som också är känd som ”Herrens dag” (Jes. 13:6–13; 2 Pet. 3:10). Men han talar om tiden då han själv fick sin syn om dessa kommande händelser, och det var på en sabbat, ”Herrens dag”.

Mitt i hans lidande måste den här sabbaten som var fylld av syner ha varit en försmak för honom av ett liv utan lidande. Det kommer han och de trogna genom alla tider att få efter Jesus återkomst. I det judiska tänkandet anses sabbaten verkligen vara en försmak av _olam haba_, ”den kommande världen”. 

”Sabbaten, som Gud instiftat i Eden, var … dyrbar för Johannes på den ensliga ön. … 

Vilken sabbat var denna inte för den ensamme landsförvisade mannen. Han var alltid dyrbar i Kristus ögon men nu var han ännu mer upphöjd! Aldrig tidigare hade han lärt sig så mycket om Jesus. Aldrig tidigare hade han hört en sådan upphöjd sanning” (Ellen G. White Comments, _The SDA Bible Commentary_, vol. 7, s. 955).

`Jämför de två versionerna av det fjärde budet i 2 Mos. 20:11 och 5 Mos. 5:15. Dessa texter pekar på sabbaten som ett minne av både skapelsen och befrielsen, att Gud har både skapat och återlöst oss. Varje sabbat behöver vi påminna oss att han är både vår Skapare och vår Återlösare. Hur kan vi göra det på ett bättre sätt? Tänk också på detta: Skulle det vara meningsfullt om han var vår Skapare men inte också vår Återlösare?`

