---
title: Studiehjälp 
date: 11/01/2019
---

Ellen White: ”Landsförvisningens ö”, s. 531–539 i _Löftestiden_.

”Förföljelsen av Johannes blev ett nådens redskap. Patmos lystes upp av den uppståndne Frälsarens härlighet. Johannes hade sett Jesus i mänsklig gestalt, med såren från spikarna, som alltid kommer att vara hans ära, i hans händer och fötter. Nu tilläts han åter att se sin uppståndne Herre, klädd i en så stor härlighet som en människa kunde se och överleva.

Kristus som uppenbarade sig för Johannes borde vara bevis för alla, troende såväl som icke-troende, för att vi har en uppstånden Frälsare. Det borde ge levande kraft till församlingen. Tidvis omger mörka moln Guds folk. Det verkar som om förtryck och förföljelse skulle förgöra dem. Men i sådana tider ges de mest lärorika undervisningarna. Kristus träder ofta fram i fängelser och uppenbarar sig själv för de utvalda. Han finns i elden med dem som drabbas. Som stjärnorna lyser som klarast i den mörkaste natten, så visar sig de mest lysande strålarna av Guds härlighet i det djupaste dunklet. Ju mörkare himlen är desto klarare och starkare är strålarna från Rättfärdighetens Sol, den uppståndne Frälsaren” (Ellen White: _The_ _Youth’s Instructor_, 5 april 1900).

**Samtalsstart:** Bibeln säger att Jesus tar hand om varje människa som tror på honom. Tror du på detta? Varför?

**Förbön:** Be att Gud ska hjälpa er alla att lita på hans ledning i alla livets skiften.

**Samtalsfrågor:**

`1. Uppenbarelsebokens Johannes berättar för läsarna vad han sett och hört på Patmos. Vad ser och hör du när du läser Upp. 1:12–20? Vilka tröstens ord kan du hämta från det som uppenbaras här?`

`2. I Upp. 14:7 uppmanar den första ängeln jordens invånare i den sista tiden: ”Tillbe honom som har skapat himlen och jorden och havet och vattenkällorna.” De här formuleringarna är hämtade från 2 Mos. 20:11. Vad säger det oss om sabbatens betydelse i den sista tiden, så som det uppenbaras i Uppenbarelseboken?`

`3. Det finns en märklig ironi som många kristna möter. Ju längre de är i församlingen desto lättare är det för deras tro att avta eller till och med dö ut. Ändå borde det vara det motsatta. För ju längre vi vandrar med Jesus, desto mer borde vi lära oss om honom och hans kärlek till oss. Hur kan vi då hålla trons eld inte bara brinnande utan få den att brinna allt klarare och klarare, så som den borde?`

