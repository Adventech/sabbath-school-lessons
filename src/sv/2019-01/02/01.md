---
title: Bland lampställen
date: 05/01/2019
---

### Veckans huvudtexter:
Upp. 1:9–18;** **Apg. 7:54–60; Matt. 12:8; 2 Mos. 20:11; Dan. 10:5, 6; Upp. 1:20; 2:1–7. 

> <p>Nyckeltext</p>
> ”Den som segrar skall jag låta sitta hos mig på min tron, liksom jag har segrat och sitter hos min fader på hans tron” (Upp. 3:21).

Psalm 73 beskriver hur upprörd psalmisten blev när han såg de ogudaktigas skrytsamma högmod. De levde i välfärd och lättja, i motsats till de rättfärdiga som fick lida. Denna orättvisa bekymrade psalmisten mycket (Ps. 73:2–16), som förbryllad gick till helgedomen (Ps. 73:16, 17). Där sökte han, i Guds närvaro, en djupare förståelse av detta.

Århundraden senare fann den åldrande aposteln sig själv på en bergig fängelseö på grund av sitt trogna vittnesbörd. I sitt missmod fick han nyheterna om lidandet som hade drabbat församlingar som han hade omsorg om. Men vid denna kritiska tidpunkt fick han en syn där han såg den uppståndne Kristus i den himmelska helgedomen. Här, liksom för psalmisten, visade Herren för Johannes några av detta livets hemligheter och striderna som det för med sig. Denna helgedomsscen gav honom en övertygelse om Jesus närvaro och omsorg, en övertygelse som han skulle vidarebefordra till dessa församlingar och kommande generationer av kristna genom århundraden fram till slutet av den här världens historia.

