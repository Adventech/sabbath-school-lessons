---
title: Mötet med Jesus på Patmos
date: 08/01/2019
---

`Läs Upp. 1:12–18. Jämför Johannes beskrivning av Kristus med den gudomliga varelsen i Dan. 10:5, 6. Hur visar sig Jesus i synen? Vad gör han?`

Johannes se att Jesus är klädd i en prästerlig dräkt och går bland lampställen. Synen återspeglar det forntida israelitiska templet som lystes upp av lampställen (se 1 Kung. 7:49).

Bilden av Jesus som går bland lampställen pekar på Guds löfte till det gamla Israel att han skulle vandra bland dem som deras Gud (3 Mos. 26:12). I Uppenbarelseboken stod lampställen för sju församlingar i Asien till vilka Uppenbarelseboken ursprungligen sändes (Upp. 1:20). I den symboliska vandringen bland lampställen uppfyller Jesus förbundslöftet som hade getts till Israel: han kommer alltid att vara hos sitt folk fram tills att han för dem till deras eviga hem.

Dessutom kommer bilden av Jesus som präst bland lampställen från ritualerna i Jerusalems tempel. En präst som hade valts ut till uppgiften skulle dagligen hålla lamporna i det heliga klart brinnande. Han skulle vårda och fylla lamporna som höll på att slockna, byta ut veken i de lampor där den hade brunnit ut, fylla dem med ny olja och sedan tända dem på nytt. På det sättet lärde prästen känna varje enskild lampas tillstånd. På samma sätt känner Jesus personligen till behoven och omständigheterna i alla församlingar, inte bara i dessa.

`Läs Upp. 2:2, 9, 19; 3:1, 8, 15. Vad säger Jesus ord ”Jag känner” om hans kännedom om Guds folks förhållanden och behov i dessa församlingar?`

Jesus identifierade sig själv med Guds titlar som ”den förste … [och] den siste” (se Jes. 44:6; 48:12). Det grekiska ordet för ”sist” är _eshcatos_, och från det får vi ordet _eskatologi_ (som syftar på den sista tiden). Detta visar att eskatologin koncentrerar sig på Jesus Kristus, som har det sista ordet i de sista händelserna. Han ”lever i evigheters evighet” och ”har nycklarna till döden och dödsriket” (Upp. 1:18). Nycklarna symboliserar makt och auktoritet. Hans trogna efterföljare behöver inte frukta, eftersom även de döda står under hans omsorg. Och om det döda gör det, hur mycket mer gäller då inte detta för de levande? Se Matt. 22:32.

