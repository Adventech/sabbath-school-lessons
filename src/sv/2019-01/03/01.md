---
title: Guds folk i städerna
date: 12/01/2019
---

### Veckans huvudtexter:
Upp. 2:8–11; 3:7–11; 2:12–17; 14:12; 2:18–29; 3:1–6; 3:14–22; Jes. 61:10.

> <p>Nyckeltext</p>
> ”Du som har öron, hör vad Anden säger till församlingarna!” (Upp. 3:22). 

Från Patmos sände Jesus genom Johannes ett brev med sju budskap till sitt folk. Dessa budskap gällde ursprungligen församlingar i Asien på Johannes tid, men de är också skrivna för alla kristna genom historien.

När man ställer dessa budskap vid sidan om varandra och jämför dem ser man att de följer samma sexfaldiga struktur. Vart och ett börjar med att Jesus riktar sig till den specifika församlingen genom att använda församlingens namn. Den andra delen börjar med ”Så säger …”, där Jesus presenterar sig själv för varje församling genom att nämna beskrivande drag om sig själv från kapitel 1. Dessa beskrivningar av Jesus var anpassade efter varje församlings specifika behov. Därmed pekade Jesus på sin förmåga att bemöta deras olika kamper och situationer. Sedan lovordar Jesus församlingen, och därefter ger han den råd om hur den ska komma ur sina problem. Till slut avslutas varje budskap med en vädjan att församlingen ska höra vad Anden säger och med löften till dem som segrar.

När vi analyserar budskapen ser vi att Jesus kunde bemöta varje församlings behov, oavsett situationen. Därför kan han med säkerhet också bemöta våra behov.

