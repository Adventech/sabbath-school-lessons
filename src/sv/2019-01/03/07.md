---
title: Studiehjälp 
date: 18/01/2019
---

Läs Ellen White: ”Uppenbarelsen”, s. 540–553 i _Löftestiden_. 

De sju budskapen till församlingarna visar en andlig nedgång i de sju församlingarna. Församlingen i Efesos var fortfarande trogen, även om den hade mist sin första kärlek. Församlingarna i Smyrna, Pergamon och Filadelfia var trogna; bara ett mindre antal medlemmar var otrogna. Thyatira var en delad församling med två faser i sin trohet till Kristus. Församlingen i Sardes befann sig i ett mycket allvarligt tillstånd. Majoriteten av denna församling levde inte i överensstämmelse med evangeliet, medan resten representerade ett fåtal trogna. Församlingen i Laodikeia var i ett sådant tillstånd att där inte fanns någonting gott att säga om den.

I slutet av varje budskap ger Jesus löften till dem som tar emot hans råd. Man kan dock lägga märke till att vid sidan om den tydliga andliga nedgången i församlingarna ger han löften som ökar i motsvarande grad. Det börjar med Efesos som bara får ett enda löfte, och när varje församling följer den nedåtgående andliga trenden får var och en fler löften än den föregående. Till slut får Laodikeia bara ett enda löfte men det största: att få dela Jesus tron (Upp. 3:21).

**Samtalsstart:** Har någon av er upplevt någon gång att kärleken till Kristus har blivit svagare? Vad gjorde ni då för att få tillbaka kärleken?

**Förbön:** Tacka Kristus för att han har gett oss så många löften om att han vill vara med oss, vilka utmaningar vi än möter.

**Samtalsfrågor:**

`1. På vilket sätt återspeglar dessa ökande löften, vid sidan om församlingars andliga nedgång, konstaterandet att där synden ökar är nåden desto rikare (Rom. 5:20)? Tänk på det i ljuset av följande: ”församlingen, hur försvagad och skadad den än kan vara, är det enda föremålet på jorden som Kristus ger sin överlägsna omsorg. Han vakar ständigt över dess tillstånd och stärker den genom sin Heliga Ande” (Ellen White: _Selected Messages_, bok 2, s. 396).`

`2. De kristna säger ofta att det är svårt att vara kristen i industriella, kommersiella och stora städer. Vad kan vi lära oss av att i de framgångsrika städerna i Asien fanns kristna som förblev lojala mot evangeliet och orubbliga mitt i allt tryck från den hedniska omgivningen? Tänk på dessa kristna i Asien i ljuset av Jesus bön i Joh. 17:15–19. Hur tillämpas tanken att vara i världen men inte av världen på dagens kristna, särskilt på dem som lever i storstäder?`

`3. Hur kan vi som adventister bättre ta till oss orden i budskapet till Laodikeia?`

