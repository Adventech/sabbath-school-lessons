---
title:  Jakob – Israel
date:  28/05/2022
---

> <p>Nyckeltext</p>
> ”Då sade han: ’Ditt namn skall inte längre vara Jakob utan Israel, ty du har kämpat med Gud och människor och segrat’ ” (1 Mos. 32:28).

### Veckans Huvudtexter
1 Mos. 32:22–31; Hos. 12:3, 4; Jer. 30:5–7; 1 Mos. 33; 34:30–35:29.

Berättelsen om Jakobs familj fortsätter, på gott och ont. Ja, genom allt visas Guds hand och hans trohet mot sina förbundslöften.

Den här veckan följer mer om Jakob, nu hur han lämnade Laban och återvände hem och måste möta Esau, offret för hans bedrägeri. Vad skulle hans bror, så orättvist behandlad, nu göra mot honom?

Till Jakobs lycka visade sig hans fäders Herre och Gud på nytt för honom, mitt i all fruktan för det kommande, i en händelse som förebådade det som senare blev känt som ”en nödens tid för Jakob” (se Jer. 30:5–7). Den natten blev bedragaren Jakob ”Israel”, ett nytt namn för en ny början, en början som ytterst ledde till att den nation blev till som fick sitt namn efter honom.

Med andra ord: trots allt som händer återges berättelsen om patriarkerna och deras familjer i Bibeln för att visa oss att Gud är trogen och fullföljer vad han har lovat och att han gör det trots allt som tidvis inte verkar vara annat än att hans folk gör allt de kan för att förhindra den uppfyllelsen.