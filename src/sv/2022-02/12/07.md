---
title:  Studiehjälp
date:  17/06/2022
---

Läs Ellen White: ”Josef i Egypten” och ”Josef och hans bröder”, s. 186–212 i Det var mycket gott.

”De tre dagarna i fängelset var dagar av bitter sorg för Jakobs söner. De reflekterade över sina gångna misstag, särskilt sin grymhet mot Josef. De visste att om de skulle dömas som spioner, och de kunde inte lägga fram bevis för att komma undan, skulle de alla få dö eller bli slavar. De betvivlade att någon ansträngning från någon av dem skulle kunna få deras far att gå med på att Benjamin lämnade honom, efter den grymma död som han trodde att Josef hade dött. De sålde Josef som slav, och de fruktade att Gud planerade att straffa dem genom att låta dem bli slavar. Josef tar hänsyn till att hans far och hans bröders familjer kan sakna mat, och han är övertygad om att hans bröder har ångrat sin grymma behandling av honom och att de i varje fall inte skulle behandla Benjamin som de hade behandlat honom” (Ellen White: Spiritual Gifts, bok 3, s. 155, 156).

”Josef var nöjd. Han hade prövat sina bröder och hos dem hade han sett frukten av sann ånger för deras synder (Ellen White: Spiritual Gifts, bok 3, s. 165).

**Samtalsstart**

Vad kan vi göra och hur kan vi tänka när vi står inför svåra och jobbiga situationer, t.ex. inom familjen eller andra relationer, som inte verkar ha ett slut?

**Förbön**

Gud, ge oss hopp om att du kan lösa de problem som vi inte kan lösa. Hjälp oss också att förmedla hopp till och tro till andra som har det svårare än oss.

**SAMTALSFRÅGOR**

`Samtala i studiegruppen om frågan i slutet av torsdagens studium. Tror ni att Josef hade varit så nådig mot sina bröder om det inte hade gått så bra för honom? Finns det några indikationer i hela Josefberättelsen som visar vilken sorts karaktär som Josef hade och som kan förklara hans nådefullhet?`

`På vilka sätt kan vi hos Josef se en förebild på Kristus och vad han gick igenom?`

`Josef prövade sina bröder. På vilka liknande sätt prövar Gud oss?`

`Efter alla dessa år insåg bröderna sin skuld i det som de hade gjort mot Josef. Vad lär det oss om hur stark skulden kan bli? Även om vi kan få förlåtelse och ta emot Guds förlåtelse, hur kan vi lära oss att förlåta oss själva, oavsett hur ovärdiga vi är för den förlåtelsen?`