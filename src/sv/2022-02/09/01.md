---
title:  Jakob bedragaren
date:  21/05/2022
---

> <p>Nyckeltext</p>
> ”Då sade Esau: ’Inte för inte heter han Jakob: två gånger har han bedragit mig. Min förstfödslorätt tog han, och nu har han tagit min välsignelse.’ Och Esau frågade: ’Har du ingen välsignelse kvar åt mig?’ ” (1 Mos. 27:36).

### Veckans Huvudtexter
1 Mos. 25:21–34; 28:10–22; 11:1–9; 29:1–30; 30:25–32.

Vi plockar nu upp fortsättningen av Isaks familjehistoria, underbarnet och den tidiga förfadern till den utlovade avkomman. Berättelsen börjar dock inte särskilt bra. Hans son Jakobs befläckade karaktär visar sig i rivaliteten mellan de två bröderna i fråga om arvsrätten (1 Mos. 25:27–34) och därmed också över rätten att få Isaks välsignelse (1 Mos. 27).

Eftersom Jakob bedrar sin far och stjäl välsignelsen från sin äldre bror måste han fly för sitt liv. I exilen konfronterar Gud honom i Betel (1 Mos. 28:10–22). Från och med det får Jakob, bedragaren, uppleva en del bedrägeri själv. I stället för Rakel som Jakob älskade (1 Mos. 29) ges Lea, den äldre dottern, till Jakob, och han får arbeta 14 år för att förtjäna sina hustrur.

Ändå får Jakob uppleva Guds välsignelse, för i exilen får han sina 12 söner, och Gud ökar hans rikedom.

Trots allt annat i denna berättelse kan vi se att Gud på något sätt fullföljer sina förbundslöften, oavsett hur ofta hans folk misslyckas.