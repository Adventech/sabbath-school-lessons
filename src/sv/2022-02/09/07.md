---
title:  Studiehjälp
date:  27/05/2022
---

Gud utvalde Jakob, inte för att han förtjänade det, utan på grund av sin nåd. Ändå hade Jakob arbetat hårt för att försöka förtjäna nåd, vilket i sig är en motsägelse. Hade han förtjänat den skulle den inte ha varit nåd utan nådd p.g.a. gärningar (se Rom. 4:1–5), vilket motsäger evangeliet. Först senare började Jakob förstå betydelsen av Guds nåd och vad det innebar att förtrösta på Gud, leva av tro och vara helt beroende av Herren. Jakobs erfarenhet innehåller en viktig lärdom för den ambitiöse: sträva inte efter att hävda dig själv på andras bekostnad.

”Jakob tänkte skaffa sig förstfödslorätten genom bedrägeri men fann sig själv besviken. Han tänkte att han hade förlorat allt, sin kontakt med Gud, sitt hem och allt, och där var han nu som en besviken flykting. Men vad gjorde Gud? Han såg hans hopplösa tillstånd, han såg hans besvikelse, och han såg att där fanns material som kunde återanvändas till Guds ära. Så snart han ser hans tillstånd presenterar han den mystiska stegen, som representerar Kristus. Här är en man som har förlorat all kontakt med Gud, och himlens Gud som ser på honom och låter Kristus bygga över klyftan som synden orsakat. Vi kan ha sett och sagt: jag längtar efter himlen men hur kan jag nå dit? Jag ser ingen väg. Det är vad Jakob tänkte, och den där stegen förenar jorden med himlen, med Jesus Kristus.  En människa kan gå på den, för dess fot vilar på jorden och det översta steget når upp till himlen” (Ellen G. White Comments, The SDA Bible Commentary, vol. 1, s. 1095).

**Samtalsstart**

Har du någon gång blivit lurad eller själv lurats? Hur gick det till, och vad lärde du dig från den situationen?

**Förbön**

Be för att Gud ska hjälpa dig att värdesätta gåvan av hans nåd, och tacka honom för att han välsignar dig alltid, trots dina felsteg.

**SAMTALSFRÅGOR**

`Se på dessa människors egenskaper (Isak, Rebecka, Jakob, Esau, Laban, Rakel, Lea) i några av den heliga historiens berättelser. Se på alla lögner och bedrägerier som finns där. Vad lär det oss om människans natur rent allmänt och om Guds nåd?`

`När du läser berättelsen om Jakob, vilka bevis kan vi finna för att hans karaktär med tiden mognade och växte?`

`På vilka sätt kan vi riskera att ha samma attityd som Esau hade mot sin förstfödslorätt? Hur kan vi försäkra oss om att vi aldrig slutar lovprisa och värdesätta allt det ljus som Gud har gett oss?`