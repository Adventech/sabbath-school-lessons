---
title:  Alla folk och Babel
date:  23/04/2022
---

> <p>Nyckeltext</p>
> ”Därför kallas den Babel, ty där skapade Herren språkförbistringen på jorden, och därifrån skingrade han människorna ut över hela jorden” (1 Mos. 11:9).

### Veckans Huvudtexter
1 Mos. 9:18–11:9; Luk. 10:1; Matt. 1:1–17; Luk. 1:26–33; Ps. 139:7–12; 1 Mos. 1:28; 9:1.

Efter floden övergår den bibliska berättelsen till att koncentrera sig på enskilda individer, Noa och hans tre söner ”Sem, Ham och Jafet”. Den särskilda uppmärksamheten på Ham, Kanaans far (1 Mos. 10:6, 15) introducerar tanken om ”Kanaan” som det utlovade landet (1 Mos. 12:5) och förebådar Abraham vars välsignelse når alla folk (1 Mos. 12:3).

Men linjen bryts av Babels torn (1 Mos. 11:1–9). Ännu en gång störs Guds planer för mänskligheten. Det som skulle bli till välsignelse, alla folkens födelse, blir ett tillfälle för en ny förbannelse. Folken enar sig i ett försök att ta Guds plats. Gud svarar med en dom mot dem, och genom den åtföljande förvirringen skingras folken över världen (1 Mos. 11:8) och uppfyller därmed Guds ursprungliga plan att de ska ”uppfylla jorden” (1 Mos. 9:1).

Till slut vänder Gud ändå det onda till det goda, trots människans ondska; som alltid har han sista ordet. Hams förbannelse i hans fars tält (1 Mos. 9:21, 22) och de förvirrade folkens förbannelse vid Babels torn vänds äntligen till en välsignelse för dem.