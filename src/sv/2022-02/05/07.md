---
title:  Studiehjälp
date:  29/04/2022
---

Läs Ellen White: ”Babels torn”, s. 98–103 i Det var mycket gott.

”Här beslöt de sig för att bygga en stad, och i den skulle de uppföra ett så ofantligt högt torn att världen skulle förundra sig över det. Avsikten med dessa projekt var att hindra folket från att sprida sig över jorden i kolonier. Gud hade befallt människorna att sprida sig över hela jorden för att fylla den och lägga den under sig. Men dessa människor som byggde Babel beslöt att hålla ihop sitt samhälle och att grundlägga ett rike som till slut skulle innefatta hela jorden. På så sätt skulle deras stad bli huvudstaden i ett världsrike. Dess härlighet skulle vinna världens beundran och hyllning och göra grundarna berömda. Det ståtliga tornet skulle nå upp i himlen och var tänkt att stå som ett minnesmärke över byggmästarnas makt och vishet. Det skulle även bevara deras anseende till de sista släkterna.

Invånarna i Shinars dal trodde inte på Guds förbund där han hade lovat att inte mer låta en flod komma över jorden. Många av dem förnekade Guds existens och förklarade att floden hade uppkommit genom naturliga orsaker. Andra trodde på ett högsta väsen och att det var detta som hade fördärvat världen före floden. Liksom hos Kain tändes det upproriska känslor i deras hjärtan. Ett av deras syften med att bygga tornet var att trygga sin egen säkerhet om det skulle komma en annan flod. Genom att göra tornet mycket högre än flodens vatten hade stigit trodde de att de skulle befinna sig utom all fara. Och eftersom de skulle kunna stiga upp bland molnen hoppades de att de skulle kunna utforska orsaken till floden. Syftet med hela företaget var att öka upphovsmännens stolthet och att vända kommande generationers tankar bort från Gud och leda dem till avgudadyrkan” (Ellen White: Det var mycket gott, s. 100).

**Samtalsstart**

Att klara sig själv och sikta högt är bra till en viss gräns. När går det för långt?

**Förbön**

Be om ödmjukhet inför Gud och trohet mot hans Ord.

**SAMTALSFRÅGOR**

`Vilka exempel har vi från historien eller nuet på de problem som kan komma från dem som försöker göra sig ett namn?`

`Hur kan vi som församling akta oss för faran att försöka bygga vårt eget Babels torn? På vilka sätt kan vi faktiskt försöka göra det, även obemärkt?`