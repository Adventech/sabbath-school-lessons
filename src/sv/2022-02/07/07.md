---
title:  Studiehjälp
date:  13/05/2022
---

Läs Ellen White: ”Två lagar”, s. 332–336 i Det var mycket gott.

Abrahams uthålliga och enträgna vädjan till Gud för Sodoms folk (1 Mos. 18:22–33) borde uppmuntra oss till att be för de onda, även om de verkar befinna sig i ett hopplöst syndigt tillstånd. Vidare är Guds tillmötesgående respons på Abrahams outtröttlighet och hans vilja att förlåta om det bara fanns ”tio” rättfärdiga en ”revolutionär” tanke, som Gerhard Hasel påpekar:

”På ett extremt revolutionerande sätt har det gamla kollektiva sättet att tänka, som medförde att den oskyldige parten i en skyldig gemenskap straffades, nu förvandlats till någonting nytt: en rättfärdig rests närvaro kunde ha en bevarande effekt på det hela … För denna rättfärdiga rests skull skulle Jahve i sin rättfärdighet (tsedeqa) förlåta den syndiga staden. Denna utsaga utvecklas vidare i de profetiska orden om Jahves tjänare som verkar för ’mångas’ frälsning” (Gerhard F. Hasel: The Remnant: The History and Theology of the Remnant Idea From Genesis to Isaiah, 3rd edition, Berrien Springs, MI: Andrews University Press, 1980, s. 150, 151).

”Överallt omkring oss går människor mot en lika hopplös och ryslig undergång som den som drabbade Sodom. Varje dag slutar någon persons prövningstid. Varje timme går någon bortom nådens gräns. Var är de enträgna, varnande röster som manar syndaren att fly från den förskräckliga domen? Var är de händer som sträcks ut för att rycka honom undan döden? Var finns de som med ödmjukhet och ståndaktig tro ropar till Gud för syndarens skull?

Abrahams anda var Kristus anda. Guds Son är själv den store medlaren mellan Herren och syndaren. Han har betalat priset för att återlösa människan, och han känner värdet på hennes själ” (Ellen White: Det var mycket gott, s. 121).

**Samtalsstart**

Hur skulle du beskriva vad det betyder att leva av tro?

**Förbön**

Ta en stund att be för din stads räddning och vårt lands räddning.

**SAMTALSFRÅGOR**

`Bara regnbågen och omskärelsen kallas förbundstecken. Vad finns det för likheter resp. olikheter mellan dessa två förbund?`

`Abraham kallades av Gud, och i Nya testamentet används han ofta som ett exempel på vad det innebär att leva av tro. Ändå misslyckades han ibland. Vad kan vi lära oss resp. inte lära oss av hans exempel?`

`Det finns de som talar mot tanken att Gud ska straffa de förlorade och säger att det skulle vara mot Guds kärlek. Hur svarar vi som tror att Gud ska straffa de förlorade på påståendet att han inte ska göra det?`