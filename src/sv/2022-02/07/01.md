---
title:  Förbundet med Abraham
date:  07/05/2022
---

> <p>Nyckeltext</p>
> ”Men Abram sade: ’Herre Gud, vad ska du ge mig? Jag går ju bort barnlös, och arvinge till mitt hus är Elieser från Damaskus’ ” (1 Mos. 15:2, FB).

### Veckans Huvudtexter
1 Mos. 15–19:29; Rom. 4:3, 4, 9, 22; Gal. 4:21–31; Rom 4:11; 9:9; Amos 4:11.

I och med 1 Mos. 15 kommer vi till den viktiga stund då Gud formellt instiftar sitt förbund med Abraham. Det abrahamitiska förbundet är det andra förbundet, efter förbundet med Noa.

Likt Noas förbund ingår i Abrahams förbund också andra folk, för ytterst är förbundet med Abraham det eviga förbundet som erbjuds hela mänskligheten (1 Mos. 17:7; Heb. 13:20).

Denna episod i Abrahams liv är full av fruktan och skratt. Abram är rädd (1 Mos. 15:1) liksom Sara (1 Mos. 15:8) och Hagar (1 Mos. 21:17). Abram skrattar (1 Mos. 17:17), liksom Sara (1 Mos. 18:12) och också Ismael (1 Mos. 21:9, nuB). Dessa kapitel återspeglar människans känslighet och värme. Abram ivrar för de onda sodomiternas frälsning; han visar Sara, Hagar och Lot omsorg, och han visar gästfrihet mot de tre främlingarna (1 Mos. 18:6).

Det är i detta sammanhang som Abram, vars namn antyder något ädelt och respektabelt, får sitt namn ändrat till Abraham, ”far till många folk” (1 Mos. 17:5). Därmed får vi flera antydningar om det universella i det som Gud planerar att göra genom sitt förbund med Abraham.