---
title:  Skapelsens Gud
date:  27/03/2022
---

`Läs Ps. 100:1–3. Vad är människans reaktion på skapelsens Gud och varför?`

I 1 Mos. 1 är det första budskapet i skapelseberättelsen ”Gud”. Det hör vi redan i översättningen: ”I begynnelsen skapade Gud” (1 Mos. 1:1). På den första raden där står ”Gud” i mitten av versen och understryks med den starkaste betoning när det sjungs i traditionella liturgier för att betona Guds betydelse. Skapelseberättelsen börjar alltså med en betoning på Gud, skapelsens upphov.

Första Moseboken börjar faktiskt med två olika presentationer av Gud. I 1 Mos. 1:1–2:4 presenteras Gud först som oändligt långt borta från människor, den transcendente Gud, Elohim, vars namn talar om Guds suveränitet. Namnet Elohim antyder suveränitet och styrka, och användningen av pluralformen Elohim uttrycker tanken på majestät och transcendens.

Den andra berättelsen om skapelsen, 1 Mos. 2:4–25, presenterar Gud som nära och personlig, en inneboende JHVH, vars namn många tror antyder närhet och relation. Hela skapelseberättelsen är därför en indirekt uppmaning att tillbe Gud: för det första att vara medveten om Guds oändliga storhet och makt och sedan samtidigt erkänna vårt beroende av honom eftersom han, inte vi själva, ”har gjort oss” (Ps. 100:3). Det är därför som många Psalmer ofta förknippar tillbedjan med skapelsen (Ps. 95:1–6; 139:13, 14; jfr Upp. 17:7).

Denna dubbla uppfattning om Gud är både majestätisk och kraftfull. Han är också nära, kärleksfull och har en relation med oss, vilket ger oss en viktig poäng om hur vi bör nalkas Gud i tillbedjan. Fruktan och vördnad går hand i hand med glädje och övertygelse om Guds närhet, förlåtelse och kärlek (se Ps. 2:11). Även ordningsföljden av de två presentationerna av Gud har betydelse: erfarenheten av Guds närhet åtföljs av erfarenheten av hans distans. Först när vi insett att Gud är stor kan vi värdesätta hans nåd och glädjas med bävan över hans underbara och kärleksfulla närvaro i våra liv.

`Tänk på Guds ofattbara makt som upprätthåller kosmos, och att han ändå kan vara så nära var och en av oss. Varför är denna förunderliga sanning så häpnadsväckande?`