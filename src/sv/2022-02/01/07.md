---
title:  Studiehjälp
date:  01/04/2022
---

Läs Ellen White: ”Vetenskapen och Bibeln”, s. 145, 146 i Vägen till mognad; ”The Creation” i The Story of Redemption, s. 21, 22.

”Eftersom naturens bok och den bibliska uppenbarelsen präglas av samma anda, står de i harmoni med varandra. På olika sätt och med olika språk vittnar de om samma viktiga undervisning. Vetenskapen gör ständigt nya erövringar, men den finner inget som står i konflikt med det Gud visat, om vi bara förstår det på rätt sätt. Naturens bok och Bibeln belyser varandra. När de lär oss något om de lagar Gud arbetar med, lär vi känna honom.

Ibland har man dragit felaktiga slutsatser av fakta i naturen, och det har lett till att det sett ut som om det funnits en konflikt mellan vetenskapen och Guds ord. I ett försök att återställa harmonin har man därför tolkat Bibeln på ett sätt som underminerar och förstör kraften i Guds ord. Man har trott att geologin står i motsättning till en bokstavlig tolkning av den mosaiska skapelseberättelsen. Miljoner år, hävdar man, behövdes för att jorden skulle utvecklas från kaos. Och för att få Bibeln att passa in i det man tror är en vetenskaplig upptäckt, säger man att skapelsedagarna var långa, oändliga perioder som varade i tusen eller till och med miljoner år.

Sådana slutsatser är helt onödiga. Bibelns berättelse stämmer med det vi kan lära oss i naturen” (Ellen White: Vägen till mognad, s. 145, 146).

**Samtalsstart**

När ni gick i skolan fick ni säkert lära er om evolutionsläran. Var det en utmaning för er? Hur hanterade ni det?

**Förbön**

Be att Gud ska hjälpa er att se honom i allt det vackra som han har skapat.

**SAMTALSFRÅGOR**

`Hur skadas vår tro om vi tror att dessa ursprungsberättelser är legender, ”myter”, som saknar historisk förankring? Vad finns det i bibeltexten som antyder att författaren visste att de var ”historiska” precis som de övriga berättelserna i Första Moseboken? Vad vittnar Jesus om dessa berättelsers historiska sanning?`

`Vad lär berättelsen i Första Moseboken oss om vikten av förvaltarskap på jorden? Hur kan vi förvalta vår planet väl och samtidigt akta oss för risken att tillbe skapelsen i sig, i stället för Skaparen? (Se Rom. 1:25.)`

`På vilka sätt syns den ursprungliga skönheten och majestätet hos den ”mycket goda” skapelsen fortfarande, trots syndens härjningar under årtusenden? Hur talar det till oss på ett mäktigt sätt om Guds godhet och makt?`