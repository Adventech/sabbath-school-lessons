---
title:  Människans uppgift
date:  31/03/2022
---

Så snart Gud hade skapat den första människan gav han mänskligheten tre gåvor: Edens trädgård (1 Mos. 2:8), mat (1 Mos. 2:16), och mänsklig gemenskap (1 Mos. 2:22).

`Läs 1 Mos. 2:15–17. Vad är människans uppdrag gentemot skapelsen och Gud? Hur relaterar dessa uppdrag till varandra?`

Människans första uppgift gäller den naturliga miljö som Gud har satt henne i: ”bruka och vårda den” (1 Mos. 2:15). Verbet `avad, ”bruka”, syftar på arbete. Det räcker inte med att man får en gåva. Vi ska arbeta med den och göra den fruktbar, en lärdom som Jesus upprepade i sin liknelse om talenterna (Matt. 25:14–30). Verbet shamar, ”vårda, bevara”, antyder ett ansvar för att bevara, vårda, vad man har fått.

Den andra uppgiften gäller människans mat. Vi behöver komma ihåg att Gud gav den till människan (se 1 Mos. 1:29). Gud sade också: ”Du får äta” (1 Mos. 2:16). Människorna skapade inte träden, inte heller maten på dem. De var en gåva, en gåva av nåd.

Här finns dock också en befallning; de fick ta emot och njuta av Guds rika gåva ”från alla träd”. Men som en del av denna nåd lägger Gud till en restriktion: de fick inte äta av ett visst träd. Gränslös njutning ledde i det här fallet till död. Denna princip fanns redan i Eden och finns på många sätt än idag.

Människans tredje uppgift gäller mänskliga relationer, specifikt äktenskap: ”en man lämnar sin far och mor för att leva med sin hustru” (1 Mos. 2:24). Detta extraordinära konstaterande är ett kraftfullt uttryck som betonar människans ansvar gentemot äktenskapet och att ”bli ett”, i betydelsen en person (jfr Matt. 19:7–9).

Anledningen till att det är mannen (inte kvinnan) som ska lämna sina föräldrar kan ha att göra med hur Bibeln använder maskulinformen och kan kanske därför också tillämpas på kvinnan. I vilket fall som helst omfattar äktenskapsbandet, trots att det är en gåva från Gud, människans ansvar att när man en gång fått gåvan så vilar ansvaret på båda individer att fullfölja det troget.

`Tänk på allt du fått av Gud. Vad är dina skyldigheter kring allt du fått?`