---
title:  Skapelsen
date:  26/03/2022
---

> <p>Nyckeltext</p>
> ”I begynnelsen skapade Gud himmel och jord” (1 Mos. 1:1).

### Veckans Huvudtexter
Ps. 100:1–3; 1 Mos. 1–2; 2 Mos. 20:8–11; 40:33; Matt. 25:14–30; Matt. 19:7–9.

Första Moseboken, och i och med det hela Bibeln, börjar med Guds skapelseverk. Detta är mycket viktigt eftersom det betyder att vår skapelse markerar början på den mänskliga och bibliska historien. Denna sanning innebär också att skapelseberättelsen i Första Moseboken har samma historiska tillförlitlighet som andra händelser i den mänskliga och bibliska historien.

De två texterna om skapelsen i 1 Mos. 1–2 innehåller lärdomar om Gud och mänskligheten. I vårt studium under denna vecka kommer vi att bättre förstå den djupa meningen med sjundedagssabbaten. Vi ska fundera över hur Gud skapade människan till sin avbild, och dessutom av stoft. Vi ska fascineras över syftet med trädet som ger kunskap om gott och ont och dess koppling till livets träd.

Den viktigaste lärdomen i Bibelns ursprungsberättelser är vad vi kan lära oss om nåden. Vår existens är enbart en nådeshandling. Gud skapade himlarna och jorden när människor ännu inte fanns. Så som vår skapelse var en Guds gåva så är även vår återlösning det. Djupet i de båda tankarna finns i budordet om sjundedagssabbaten.