---
title:  Josef drömtydaren
date:  04/06/2022
---

> <p>Nyckeltext</p>
> ”De sade till varandra: ’Titta, där har vi vår drömmare!’ ” (1 Mos. 37:19).

### Veckans Huvudtexter
1 Mos 37; Matt. 20:26, 27; Apg. 7:9; 1 Mos. 38; 39; 40:1–41:36.

Berättelsen om Josef (1 Mos. 37–50) utgör den sista delen av Första Moseboken, från hans första drömmar i Kanaan (1 Mos. 37:1–11) till hans död i Egypten (1 Mos. 50:26). Josef tar faktiskt mer plats i Första Moseboken än någon annan patriark. Fastän han bara är en av Jakobs söner presenteras han i Första Moseboken som en stor patriark, liksom Abraham, Isak och Jakob.

Som vi också ska se belyser Josefs liv två viktiga teologiska sanningar: för det första fullföljer Gud sina löften; för det andra kan Gud vända det onda till något gott.

I den här veckans studium ska vi koncentrera oss på Josefs tidiga liv. Han är Jakobs älsklingsson som ironiskt nog fick smeknamnet ba`al hachalomot, ”drömmare” (1 Mos. 37:19). Ordagrant betyder det ”drömmarnas herre” och antyder att han var en expert på drömmar. Titeln passar honom väl, eftersom han inte bara får, förstår och tolkar profetiska drömmar utan också uppfyller dem i sitt liv.

I dessa kapitel ska vi återigen få se Guds försyn bekräftad, trots ondskan och synden i människohjärtat.