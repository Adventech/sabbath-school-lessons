---
title:  Attacken mot Josef
date:  06/06/2022
---

Hur fruktansvärda händelser som än följde var de inte svåra att förstå. Att vara så nära och även släkt med någon man hatar kunde förr eller senare bara leda till problem. Så blev det också.

`Läs 1 Mos. 37:12–36. Vad lär detta oss om hur farliga och onda oomvända hjärtan kan vara och vad det kan leda vem som helst av oss att göra?`

Bröderna hatade Josef eftersom de var avundsjuka på att Gud var med honom (Apg. 7:9). Detta bekräftas vid varje steg i vad som sedan hände. När Josef gått vilse finner en man honom och visar honom vägen (1 Mos. 37:15). När Josefs bröder sammansvärjer sig för att döda honom griper Ruben in och föreslår att han i stället ska kastas i en brunn (1 Mos. 37:20–22).

Det är svårt att föreställa sig den sortens hat som beskrivs här, särskilt mot en medlem i deras egen familj. Hur kunde dessa unga män göra något så grymt? Tänkte de inte ens för ett ögonblick på hur detta skulle påverka deras far? Vilken bitterhet de än kan ha känt mot sin far för att denne favoriserade Josef var denna handling mot ett av hans barn ändå verkligen avskyvärd. Vilken kraftfull uppvisning av hur onda människor kan vara!

”Men några av dem kände sig illa till mods. Deras hämnd gav dem inte den tillfredsställelse som de hade förväntat sig. Snart såg de ett sällskap resande som närmade sig. Det var en karavan med ismaeliter från andra sidan Jordan, och de var på väg till Egypten med kryddor och andra handelsvaror. Juda föreslog nu att de skulle sälja sin bror till dessa hedniska köpmän i stället för att låta honom dö. På så sätt skulle de bli av med honom, men de skulle ändå vara oskyldiga till hans död” (Ellen White: Det var mycket gott, s. 184).

När Josef är såld till midjaniterna (1 Mos. 37:28) säljer de honom vidare till någon i Egypten (1 Mos. 37:36), vilket gör möjligt hans kommande härlighet.

`Varför är det så viktigt att söka Guds kraft för att ändra på dåliga karaktärsegenskaper så fort du upptäcker dem?`