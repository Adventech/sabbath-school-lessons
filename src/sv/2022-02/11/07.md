---
title:  Studiehjälp
date:  10/06/2022
---

Läs Ellen White: ”Josef i Egypten”, s. 186–194 i Det var mycket gott.

”Både Josef och Daniel fördes i sin tidiga ungdom med våld bort från sitt hem till hedniska länder, just när de stod på tröskeln till vuxenvärlden.

Särskilt Josef utsattes för sådana frestelser som ofta drabbar människan, när levnadsvillkoren drastiskt förändras. Från att ha varit mycket väl omhändertagen hemma, blev han slav hos Potifar. Efter en tid vann han Potifars förtroende och blev både hans förtrogne och kompanjon, han blev affärsman med en bakgrund av studier, skarp iakttagelseförmåga och kontakt med människor. Det gjorde Josef till en framstående administratör. När han sedan anklagades på falska grunder kastades han i Faraos fängelsehåla som statsfånge och där satt han utan minsta hopp om upprättelse eller frigivning. I en nationell kris blev han sedan ombedd att stå i spetsen för hela riket. Vad var det som gav honom kraft att hålla sig trogen mot sina ideal? …

Redan som barn hade Josef fått lära sig om Guds kärlek och om ett liv i trohet mot honom. Ofta hade han i sin fars tält under stjärnhimlen fått höra berättelsen om drömmen vid Betel. Där var stegen som sträckte sig ända upp till himlen, och änglarna som skyndade upp och ner och till sist Gud själv som visade sig för Jakob från sin tron.

Josef hade också fått höra berättelsen om kampen vid Jabbok, där Jakob efter att ha gett upp sina omhuldade synder stod som segrare och kallades Guds furste.

Josef blev herdepojke och fick sköta om sin fars hjordar. Det var ett enkelt och sunt liv som gynnade utvecklingen av både hans fysiska och mentala förmågor. Det skarpa intellekt och den principfasthet som kännetecknade Josef uppstod ur den gemenskap han hade med Gud i naturen och när han studerade de stora lärdomar som hans far gett till honom som ett heligt arv.

Josef kom ihåg sin fars Gud under sin smärtsamma resa på väg till slaveriet i Egypten när han för sista gången såg sitt barndomshem i Kanaan på avstånd. Han kom ihåg den undervisning han fått i sin barndom och han blev glad när han bestämde sig för att förbli trogen och alltid handla som det anstår en undersåte till himlens kung” (Ellen White: Vägen till mognad, s. 63–65).

**Samtalsstart**

Har du upplevt saker i ditt liv, som verkade vara negativa, men som sedan visade sig vara positiva för hur ditt liv utvecklade sig?

**Förbön**

Be att få uppleva hur Gud kan vända det som verkar negativt för oss till att det kan bli till välsignelse för oss, men främst för andra människor.

**SAMTALSFRÅGOR**

`Jämför Josef med Daniel och Jesus. Vad har de gemensamt? Hur visar Josef och Daniel på sina egna sätt egenskaper hos Jesus och hurdan Jesus var?`

`Samtala i studiegruppen om frågan i slutet av torsdagens studium. Hur lär vi oss att förtrösta på Gud när saker och ting inte går så väl för oss som de till slut gick för Josef?`