---
title:  Löftet
date:  14/05/2022
---

> <p>Nyckeltext</p>
> ”Abraham var nu en mycket gammal man, och Herren hade välsignat honom på alla sätt” (1 Mos. 24:1).

### Veckans Huvudtexter
1 Mos. 22; Heb. 11:17; 3 Mos. 18:21; Joh. 1:1–3; Rom. 5:6–8; 1 Mos. 23–25; Rom. 4:1–12.

Enligt det Gud hade lovat födde Saraj till slut en son ”på Abrahams ålderdom” (1 Mos. 21:2), och han fick namnet Isak (1 Mos. 21:1–5). Men berättelsen om Abraham är långt ifrån över utan når sin höjdpunkt i och med att han tar sin son till Moriaberget för att offra honom. Men Isak ersätts av en bock (1 Mos. 22:13), vilket markerar Guds beslut att välsigna folken genom hans ”ättlingar” (1 Mos. 22:17, 18). Ättlingen var naturligtvis Jesus (Apg. 13:23). I denna förvånande (och i vissa avseenden oroande) berättelse uppenbaras mer av frälsningsplanen.

Vilka de djupa andliga lärdomarna än var här måste det ändå upprört Abrahams familj, och Abrahams framtid är fortfarande oviss. Sara dör omedelbart efter offret på Moriaberget (1 Mos. 23), och Isak är ogift.

Abraham tar sedan initiativet för att försäkra sig om den ”rätta” framtiden. Han arrangerar giftermålet mellan sin son och Rebecka (1 Mos. 24), som föder två söner (1 Mos. 25:21–23). Själv gifter han sig med Ketura, som föder flera barn (1 Mos. 25:1–6). Den här veckan ska vi följa Abraham till slutet av hans liv (1 Mos. 25:7–11).