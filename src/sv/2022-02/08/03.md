---
title:  Gud utser
date:  16/05/2022
---

`Läs 1 Mos. 22:8, 14, 18. Hur uppfyllde Gud sitt löfte om att han skulle utse ett offer? Vad var offret?`

När Isak frågade om offerdjuret gav Abraham ett fascinerande svar: ”Gud utser åt sig det får som skall offras” (1 Mos. 22:8). Somliga har ansett att den hebreiska verbformen (jire´eh-lo) kan också tolkas syfta på att Gud utser sig själv som offerlamm.

Det vi får se här är egentligen frälsningsplanen, med en bild på Herren själv som lider och betalar priset för våra synder.

Läs Joh. 1:1–3 och Rom. 5:6–8. Hur hjälper dessa texter oss att förstå vad som hände på korset, som förebådas i offret på Moriaberget?

Där, på Moriaberget, långt före korset, pekar ”en bagge, som hade fastnat med hornen i ett snår” (1 Mos. 22:13) direkt på Jesus. Han är den som ”ses” här, som Abraham senare förklarar: ”på berget där Herren blir sedd” (1 Mos. 22:14). Jesus hade själv pekat på den profetiska förutsägelsen här, när han, som ett eko från Abrahams ord, sade: ”Er fader Abraham jublade över att han skulle få se min dag. Han fick se den och gladde sig” (Joh. 8:56).

”Gud befallde Abraham att döda sin son för att inskärpa evangeliets verklighet i hans sinne, och för att pröva hans tro. Gud tillät den själsångest som han genomled under den förskräckliga prövningens mörka dagar. Av egen erfarenhet skulle han på så sätt kunna göra sig en föreställning om det stora offer som den oändlige Guden har gjort för människans återlösning” (Ellen White: Det var mycket gott, s. 133).

`Hur hjälper denna händelse oss att bättre förstå vad som hände på korset och vad Gud led för vår skull? Vad kan vi ge för respons på allt som har gjorts för oss?`