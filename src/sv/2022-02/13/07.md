---
title:  Studiehjälp
date:  24/06/2022
---

Läs Ellen White: ”Josef och hans bröder”, s. 195–212 i Det var mycket gott.

”Josefs liv är en bild på Kristus liv. Det var avundsjuka som fick Josefs bröder till att sälja honom till slaveri. De hoppades att på så sätt skulle de hindra honom från att bli större än de själva var. Och när han fördes till Egypten smickrade de sig själva med att hans drömmar inte skulle besvära dem mer, och att de hade undanröjt alla möjligheter för dem att bli uppfyllda. Men Gud upphävde deras plan och åstadkom i stället just det som de hade tänkt förhindra. På liknande sätt var prästerna och de äldste hos judarna avundsjuka på Kristus, för de var rädda för att han skulle dra bort folkets uppmärksamhet från dem. De lät döda honom för att hindra honom från att bli kung, men på så sätt åstadkom de just detta resultat.

Tack vare att Josef blev slav i Egypten blev han en frälsare för sin fars familj, men detta minskade inte hans bröders brottslighet. När Kristus korsfästes av sina fiender gjorde det honom till människans återlösare, det fallna människosläktets frälsare, och till härskare över hela världen. Men brottet som hans mördare hade begått var lika avskyvärt trots att Guds försyn hade lett händelserna till att förhärliga honom själv och till nytta för människan.

Josef såldes till hedningarna av sina egna bröder. På samma sätt blev Kristus såld till sina dödsfiender av en av sina lärjungar. Josef blev falskt anklagad och kastad i fängelse på grund av sin goda moral. På samma sätt blev Kristus föraktad och förkastad därför att han fördömde synden genom sitt rättfärdiga, osjälviska liv. Och trots att han inte var skyldig till något brott blev han dömd till döden på falska vittnens ord. Josef visade tålamod och ödmjukhet när han drabbades av orättvisa och förtryck. Ändå var han villig att förlåta, och han var god mot sina bröder. Detta är en bild på hur Frälsaren tålmodigt uthärdade ondska och smädelser som han utsattes för av onda människor. Det är också en bild på hur han förlåter inte bara sina mördare, utan alla som har bekänt sina synder för honom och bett om förlåtelse” (Ellen White: Det var mycket gott, s. 211).

**Samtalsstart**

Jakob välsignade många personer mot slutet av sitt liv. Hur kan vi, som är Abrahams och Jakobs ättlingar genom tro, bidra till att ”alla jordens släkter [ska] bli välsignade” (1 Mos. 12:3)? Hur ser det ut i praktiken?

**Förbön**

Gud, det finns många som inte förstår eller tror att du har en plan och vilja för deras liv, vare sig det är stort eller litet. Hjälp dem att inse med öppnade ögon att du står bakom och vill leda.

**SAMTALSFRÅGOR**

`När Jakob nu dött fruktade Josefs bröder att Josef nu skulle hämnas dem. Vad lär detta om den skuld de fortfarande bar? Vad lär Josefs reaktion oss om förlåtelsen av den skulden?`

`Vilka andra paralleller kan du finna mellan Josefs och Jesus liv?`

`Fundera över tanken att fastän Gud så väl känner till framtiden är vi fortfarande fria att göra våra egna val. Hur förenar vi dessa tankar?`