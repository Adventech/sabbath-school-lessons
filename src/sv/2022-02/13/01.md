---
title:  Israel i Egypten
date:  18/06/2022
---

> <p>Nyckeltext</p>
> ”Israeliterna bosatte sig alltså i Goshen i Egypten. Där skaffade de sig jord, och de var fruktsamma och blev mycket talrika” (1 Mos. 47:27).

### Veckans Huvudtexter
1 Mos. 46; Rom. 10:12, 13; 1 Mos. 47; 48; Apg. 3:25, 26; 1 Mos. 49; Fil. 2:10; 1 Mos. 49:29–50:21.

Första Moseboken berättar om Jakobs och Josefs sista år tillsammans. Vi ser Jakob (Israel) lämna Kanaan (1 Mos. 46) för att bosätta sig i Egypten (1 Mos. 47), där han ska dö (1 Mos. 49:29–50:21). Men även i detta egyptiska sammanhang hägrar det utlovade landet i hög grad i bakgrunden (1 Mos. 50:20–26).

Så snart Jakob kommer till Egypten välsignar han farao (1 Mos. 47:7–10). Därmed uppfyller han (delvis, förstås) löftet till Abraham om att hans släkt skulle bli till välsignelse för alla folk (1 Mos. 12:3). Senare, när Jakob är på väg att dö, välsignar han Josefs söner (1 Mos. 48). Jakob välsignar också sina egna söner (1 Mos. 49:1–28) och gör häpnadsväckande förutsägelser om var och en av dem när han talar om framtiden för de tolv israelitiska stammarna (1 Mos. 49:1–27).

Men att Israel bor i exil, i Egypten som främlingar, innebär en spänning med hoppet om det utlovade landet. Fastän Första Moseboken slutar med israeliterna i Egypten pekar några av Josefs sista ord mot en annan plats: ”Jag skall snart dö, men Gud kommer att ta sig an er och föra er från detta land upp till det land som han med ed har lovat Abraham, Isak och Jakob” (1 Mos. 50:24).