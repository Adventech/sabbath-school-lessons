---
title:  Jakob välsignar sina söner
date:  22/06/2022
---

`Läs 1 Mos. 49:1–28. Vad är den andliga betydelsen av att Jakobs välsignar sina söner?`

Bortom profetiorna om Israels stammars närmaste historia ser Jakob Messias och det slutgiltiga hoppet om frälsning. Detta hopp antyds redan i Jakobs första ord – ”i kommande dagar” (1 Mos. 49:1). Det är ett tekniskt uttryck som syftar på Messias ankomst som kung (Jes. 2:2; Dan. 10:14).

Texten går igenom vars och ens av dessa mäns kommande släktled. De är inga förutbestämda öden som om Gud ville att dessa släkter skulle möta just detta, utan de uttrycker vad deras och deras barns karaktärer skulle innebära. Gud vet t.ex. att någon kommer att döda en oskyldig person, men det är något helt annat än att Gud vill att den personen ska göra det.

`Läs 1 Mos. 49:8–12. Vilken profetia ges här, och varför är den viktig?`

Över och utanför den mänskliga fria viljan vet Gud framtiden och har ordnat det så att Messias skulle komma genom Juda. Juda (1 Mos. 49:8–12), som representeras av ett lejon (1 Mos. 49:9) syftar på kunglighet och lovprisning. ”Spiran ska inte vika från Juda … förrän den kommer som den tillhör” (1 Mos. 49:10, nuB). Juda ska ge upphov till kung David men också till den som ska föra med sig shalom, ”frid/fred” (Jes. 9:6, 7), då ”alla folk ska lyda honom” (1 Mos. 49:10).

Judarna hade länge sett detta som en messiansk profetia som pekade på den kommande Messias, och även vi som kristna har sett denna text peka på Jesus. 1 Mos. 49:10 förebådar kanske det nytestamentliga löftet att ”alla knän skall böjas för Jesu namn” (Fil. 2:10).

Som Ellen White skrev: ”Lejonet, djurens kung, är en lämplig symbol för denna stam. Från den kom David och Davids Son, Fridsfursten, det äkta ’lejonet av Juda stam’. Till slut ska alla makter falla på knä för honom, och han ska hyllas av alla folk (Upp. 5:5)” (Det var mycket gott, s. 208).

`Varför behöver vi visa vördnad för Jesus redan nu och inte vänta tills ”alla knän skall böjas” (Fil. 2:10) inför honom?`