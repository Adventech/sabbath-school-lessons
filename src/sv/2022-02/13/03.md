---
title:  Jakob bosätter sig i Egypten
date:  20/06/2022
---

Det är mycket intressant att trots allt Jakob hade fått berättat om att Josef levde i Egypten gav Herren honom fortfarande ”en uppenbarelse om natten” (1 Mos. 46:2) och befallde honom att ge sig av. Jakob lämnar det utlovade landet för Egypten av alla platser, Egypten som senare kommer att förknippas med den plats dit Guds folk inte ville (5 Mos. 17:16).

`Läs 1 Mos. 47. Vilka andliga sanningar och principer kan vi finna i denna berättelse?`

”Josef tog fem av sina bröder för att presentera dem för farao för att han skulle ge dem det landområde som skulle bli deras framtida hem. Faraos tacksamhet mot sin premiärminister kunde ha lett till att kungen hedrade bröderna genom att utnämna dem till något statligt ämbete. Men Josef tillbad Herren troget, och därför försökte han att bevara sina bröder från de frestelser som de skulle utsättas för vid ett hedniskt hov. Därför rådde han dem att ärligt berätta om sitt yrke när kungen frågade om det. Jakobs söner följde detta råd. De var även noga med att säga att de hade kommit för att uppehålla sig där i landet en tid och inte för att bo där ständigt. På så sätt förbehöll de sig rättigheten att lämna landet om de önskade göra det. Som han tidigare hade lovat anvisade kungen dem ett hem ’i den bästa delen av landet’ i Goshen (1 Mos. 47:6)” (Ellen White: Det var mycket gott, s. 204).

Klokt nog uppmuntrar inte farao dessa nykomlingar att bli några stackare som lever av sin stora hjord. Han frågar om deras yrke (1 Mos. 47:3) för att de ska få lättare att anpassa sig till sin nya omgivning. Han vill också gärna ha nytta av deras yrkeskunskaper och föreslår att de ska få ”uppsikten över [hans] boskap” (1 Mos. 47:6).

Fastän Jakob, främlingen, är underlägsen står han nu inför landets ledare. Texten säger: ”Jakob hälsade farao med en välsignelse” (1 Mos. 47:7, nuB). Han, främlingen i låg ställning, är den som välsignar farao, det mäktiga Egyptens härskare? Varför?

Uttrycket `amad lifne, ”stå inför/ställa fram/föra fram” (1 Mos. 47:7) används också i prästerliga sammanhang (3 Mos. 14:11). Med tanke på att i det forntida Egypten hade farao en översteprästs ställning betyder detta att i andlig bemärkelse står Jakob högre än Egyptens högste präst, högre än självaste farao.

`Var vi än befinner oss i livet, vad betyder det för oss i vår relation till andra att vi är ”ett utvalt släkte, kungar och präster, ett heligt folk, Guds eget folk” (1 Pet. 2:9)? Vilka skyldigheter lägger vår tro på oss?`