---
title:  Studiehjälp
date:  15/04/2022
---

Orden ”Henok levde i gemenskap med Gud” (1 Mos. 5:22, 24) innebär en nära, daglig gemenskap med Gud. Henoks personliga relation med Gud var så speciell att ”Gud tog honom härifrån” (1 Mos. 5:24). Uttrycket är dock unikt i Adams släkttavla och ger inget stöd för tanken på ett omedelbart liv härefter i paradiset för dem som ”lever i gemenskap med Gud”. Lägg märke till att även Noa gjorde det (1 Mos. 6:9), och han dog som alla andra, Adam och Metushelach medräknade. Det är också intressant att notera att det inte ges någon anledning till att berättiga denna speciella nåd.

”Henok blev en rättfärdighetens förkunnare som lät människor veta vad Gud hade uppenbarat för honom. De som fruktade Herren sökte upp denne helige man för att få del av hans undervisning och böner. Han verkade även offentligt genom att förkunna Guds budskap till alla som ville höra varningsorden. Henoks verksamhet var inte begränsad till Sets efterkommande. I landet dit Kain hade flytt för att försöka komma undan Guds närvaro förkunnade Guds profet de underbara scener som han hade sett. ’Se, sa han, Herren kommer med sina tusentals heliga för att hålla dom över alla och ställa varje själ till svars för alla de gudlösa gärningar de gjort’ (Jud. v. 14, 15)” (Ellen White: Det var mycket gott, s. 69).

**Samtalsstart**

Ibland blir vi besvikna på Gud när vi inte får de bönesvar som vi har hoppats på. Vad kan vi göra i en sådan situation?

**Förbön**

Be att Gud ska ge er större tro på att han svarar på era böner i rätt tid.

**SAMTALSFRÅGOR**

`Varför dödade Kain sin bror? Läs följande kommentar av Elie Wiesel: “Varför gjorde han det? Kanske ville han vara ensam: enda barnet, och efter sina föräldrars död den enda mannen. Ensam som Gud och kanske ensam i stället för Gud … Kain dödade för att bli Gud … Vem som helst som tar sig själv för Gud slutar med att avrätta andra” (Elie Wiesel: Messengers of God: Biblical Portraits and Legends, New York: Random House, 1976, s. 58). Även om vi inte mördar, hur kan vi akta oss för att återspegla Kains attityd?`

`Jämför livslängden hos dem som levde före floden med patriarkernas livslängd. Hur förklarar vi att människans liv degenererade på det här sättet? På vilket sätt motsäger denna degeneration den moderna darwinismens förutsättningar?`