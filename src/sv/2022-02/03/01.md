---
title:  Arvet efter Kain
date:  09/04/2022
---

> <p>Nyckeltext</p>
> ”Om du handlar rätt vågar du ju lyfta blicken, men om du inte handlar rätt ligger synden vid dörren. Dig skall den åtrå, men du skall råda över den” (1 Mos. 4:7).

### Veckans Huvudtexter
1 Mos. 4; Heb. 11:4; Mika 6:7; Jes. 1:11; 1 Kor. 10:13; 1 Joh. 3:12; 1 Mos. 5; 6:1–5.

Omedelbart efter syndafallet och Adams och Evas förvisning från Eden berättar Första Moseboken huvudsakligen om födelser och dödsfall, allt som uppfyllelse av Guds förutsägelser i de föregående kapitlen. 1 Mos. 3 och 4 är parallella kapitel och innehåller många gemensamma teman och ord: beskrivning av synd (1 Mos. 3:6–8; jfr 4:8); förbannelser från ´adamah, ”jorden/marken” (1 Mos. 3:17; jfr 4:11); och förvisning (1 Mos. 3:24; jfr 4:12, 16).

Anledningen till dessa paralleller är att betona hur det som skett tidigare nu uppfylls – profetiorna och förutsägelserna som Gud gett Adam och Eva efter fallet. Den första händelsen efter Adams förvisning är full av hopp; det är den första sonens födelse, en händelse som Eva ser som uppfyllelsen av löftet hon hört i den messianska profetian (1 Mos. 3:15). Hon tänkte alltså att han kunde vara den utlovade Messias.

Händelserna som följer – Kains brott, Lemeks brott, sjunkande livslängd och växande svaghet – är alla uppfyllelser av förbannelsen i 1 Mos. 3. Ändå är fortfarande inte allt hopp ute.