---
title:  Studiehjälp
date:  06/05/2022
---

Läs Ellen White: ”Abraham i Kanaan”, s. 113–118 i Det var mycket gott.

”Kristus församling ska vara en välsignelse, och dess medlemmar ska bli välsignade när de välsignar andra. Guds syfte när han valde människor inför hela världen var inte bara att han skulle adoptera dem som sina söner och döttrar, utan att han genom dem skulle förmedla till världen den gudomliga upplysningens förmåner. När Herren valde Abraham var det inte bara för att denne skulle vara Guds särskilda vän utan han skulle vara en kanal för de dyrbara och sällsynta privilegier som Herren ville ge folken. Han skulle vara ett ljus mitt i omgivningens moraliska mörker.

Närhelst Gud välsignar sina barn med ljus och sanning är det inte bara för att de ska få det eviga livets gåva utan för att människor runt omkring dem också ska bli andligt upplysta … ’Ni är jordens salt.’ När han gör sina barn till salt är det inte bara för att de själva ska bevaras utan för att de också ska verka för att andra bevaras …

Lyser ni som levande stenar i Guds bygge? … Vi har inte den äkta tron om den inte utövar ett kontrollerande inflytande över oss i varje affärsförehavande. Vi bör ha en praktisk gudaktighet invävd i vårt livsverk. Vi behöver ha Kristus förvandlande nåd i våra hjärtan. Vi behöver mycket mindre av det egna jaget och mycket mer av Jesus” (Ellen White: Reflecting Christ, s. 205).

**Samtalsstart**

Det var intressant att se hur Abram förändrades i Egypten. Hur kan vi bära oss åt för att ha en konsekvent andlig och moralisk kompass i alla lägen?

**Förbön**

Hjälp oss, Herre, att minnas och leva våra liv med förståelsen att livet är en gåva från dig.

**SAMTALSFRÅGOR**

`Vad betyder det att vara till välsignelse, i ljuset av Abrahams välsignelse: ”Jag ska välsigna dig … så att du blir till välsignelse” (nuB)? Hur kan vi som folk som tjänar samma Gud som Abram vara till välsignelse för andra?`

`Vad var felet med Abrahams halvlögn om sin syster-hustru? Vilket är värre, att ljuga eller att tala lite sanning medan man samtidigt tekniskt sett ljuger?`

`Läs på nytt 1 Mos. 14:21–23, Abrams svar på erbjudandet från Sodoms kung. Varför svarade han som han gjorde, och vilken viktig lärdom får vi av denna berättelse? Skulle Abram ha handlat rätt om han hade bestämt sig för att ta emot vad kungen erbjöd honom?`