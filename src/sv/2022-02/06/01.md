---
title:  Abrahams rötter
date:  30/04/2022
---

> <p>Nyckeltext</p>
> ”I tro lydde Abraham när han blev kallad. Han drog bort till ett land som skulle bli hans, och han drog bort utan att veta vart han skulle komma” (Heb. 11:8).

### Veckans Huvudtexter
1 Mos. 12; Jes. 48:20; 36:6, 9; Jer. 2:18; 1 Mos. 13; 14; Heb. 7:1–10.

Vi har nu kommit fram till mitten av Första Moseboken. Denna centrala del (kap. 12–22) omfattar Abrahams färd från Guds första kallelse lek leka, ”gå!” (1 Mos. 12:1). Så småningom leder det Abraham till att lämna sin framtid (eftersom den skulle finnas i hans son Isak). Det resulterar i att Abraham alltid befinner sig på färd, som migrant, vilket är anledningen till att han kallas ”främling” (1 Mos. 17:8).

På sin färd hamnar Abraham i ett tomrum mellan sitt förflutna som han förlorat och sin framtid som han inte kan se. Mellan dessa två kallelser som inramar hans trosfärd hör han Guds röst som försäkrar honom: ”Var inte rädd!” (1 Mos. 15:1). Dessa få ord från Gud markerar tre delar av Abrahams färd som vi ska studera i studierna 6, 7 och 8.

Abraham är ett exempel på tro (1 Mos. 17:6) och är ihågkommen i de hebreiska skrifterna som en trons man (Neh. 9:7, 8). I Nya testamentet är Abraham en av de oftast nämnda personerna från Gamla testamentet. Den här veckan ska vi börja med att se varför.