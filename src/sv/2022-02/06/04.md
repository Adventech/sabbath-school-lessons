---
title:  Abram och Lot
date:  03/05/2022
---

`Läs 1 Mos. 13:1–18. Vad lär denna berättelse hur viktig karaktären är?`

Abram återvänder dit han tidigare befann sig, som om hans resa till Egypten bara var ett olyckligt avsteg. Guds historia med Abram börjar om där den stannade sedan hans första färd till det utlovade landet. Abrams första stopp är i Betel (1 Mos. 13:3), precis som hans första färd till landet (1 Mos. 12:3–6). Abram har ångrat sig och är åter ”sig själv”: Abram, trons man.

Att Abram åter ansluter sig till Gud visar sig redan i hans relationer med människor, i hans sätt att handskas med Lot, hans brorson, när det gäller användningen av landet. Det är Abram själv som föreslår en fredlig överenskommelse och låter Lot välja först (1 Mos. 13:9, 10), en generös och vänlig handling som visar hurdan Abram var.

Att Lot valde den lättaste och bästa delen för sig själv, den välbevattnade slätten (1 Mos. 13:10, 11), utan hänsyn till sina kommande grannars ondska (1 Mos. 13:13) visar något om hans girighet och karaktär. Att Lot utvalde ”åt sig” (FB) påminner om människor före floden som också valde åt sig (se 1 Mos. 6:2).

Abrams drag däremot var en troshandling. Han valde inte landet; det gavs honom av Guds nåd. Till skillnad från Lot såg Abram på landet bara som givet av Gud (1 Mos. 13:14). Det är först när Abram skiljer sig från Lot som Gud talar till honom igen (1 Mos. 13:14). Detta är faktiskt första gången sedan Abrams kallelse ut ur Ur som Gud talar till honom. ”Se dig omkring från den plats där du står, åt norr och söder, öster och väster. Hela det land som du ser skall jag ge åt dig och dina ättlingar för all framtid” (1 Mos. 13:14, 15). Sedan inbjuder Gud Abram att ”vandra genom landet” som en handling som visar att han tar över det: ”Vandra genom landet i hela dess längd och bredd, ty åt dig skall jag ge det” (1 Mos. 13:17).

Men Herren gör det mycket klart att han, Gud, ger det till Abram. Det är en gåva, en nådens gåva, som Abram behöver ta emot genom tro, en tro som leder till lydnad. Det är enbart Guds verk som för med sig allt det han lovat Abram här (se 1 Mos. 13:14–17).

`Hur kan vi lära oss att vara vänliga och generösa mot andra, även när de inte är det mot oss?`