---
title:  Syndafloden
date:  16/04/2022
---

> <p>Nyckeltext</p>
> ”Ty som det var i Noas dagar, så blir det vid Människosonens ankomst” (Matt. 24:37).

### Veckans Huvudtexter
1 Mos. 6:13–7:10; 2 Pet. 2:5–9; 1 Mos. 7; Rom. 6:1–6; Ps. 106:4; 1 Mos. 8; 9:1–17.

”Herren såg att ondskan på jorden var stor; människornas uppsåt och tankar var alltid och alltigenom onda” (1 Mos. 6:5). Verbet ”såg” (1 Mos. 6:5) för läsarens tankar tillbaka till stegen i Guds ursprungliga skapelse. Men vad Gud ser nu är inte tov, ”gott”, utan ra`, ”ont” (1 Mos. 6:5). Det är som om Gud ångrar att han har skapat världen som nu är full av ra` (1 Mos. 6:5).

Ändå innehåller Guds ånger också något av frälsningen. Det hebreiska ordet för ”ångra sig” (nacham) är ett eko av Noa (Noach, från samma rot), som översätts ”trösta” (1 Mos. 5:29). Därmed har Guds reaktion på denna ondska två sidor. Där finns uttalandet om rättvisa som leder till somligas förgörelse, och ändå innehåller Guds respons löften om tröst och nåd, som leder till frälsning för andra (1 Mos. 6:6–8).

Denna ”dubbla röst” hördes redan i samband med Kain och Abel/Set, och den upprepades genom kontrasten mellan de två släktleden – Sets (”Guds söner”) och Kains (”människornas döttrar”). Nu hör vi den igen när Gud skiljer mellan Noa och resten av mänskligheten.