---
title:  Studiehjälp
date:  22/04/2022
---

En jämförelse av människors mentalitet och beteende och tillståndet i världen före floden med människor i vår tid är särskilt talande. Människans ondska är verkligen inget nytt fenomen. Se på paralleller mellan deras tid och vår egen.

”De synder som kallade ner straffet över människorna före floden lever kvar även i våra dagar. Gudsfruktan är fördriven ur människornas hjärtan, och de behandlar Guds lag med likgiltighet och förakt. Den stora världslighet som rådde hos den tidens folk har sin motsvarighet hos nutidens människor … Gud fördömde inte människorna före floden för att de åt och drack ... Deras synd bestod i att de tog emot dessa gåvor utan att visa tacksamhet mot givaren, samt att de förnedrade sig själva genom att ge sina begär fritt utlopp. De hade laglig rätt att gifta sig. Äktenskapet var en av de första inrättningar som Gud instiftade. Han gav särskilda föreskrifter om det och beklädde det med helighet och skönhet. Men människorna glömde dessa föreskrifter och fördärvade äktenskapet och lät det tjäna begären.

Det råder liknande förhållanden nu. Människor går till överdrift i saker som är rättmätiga i sig själva ... Inom fina och mindre fina kretsar förekommer det bedrägeri, mutor och stöld utan att det bestraffas. Tidningarna är fulla av berättelser om mord …

Samhällsupplösningens anda genomsyrar alla riken, och de utbrott som nu och då väcker fasa hos världen är bara tecken på lidelsens och laglöshetens återhållna raseri. När detta raseri en gång har växt sig okontrollerat kommer det att uppfylla jorden med elände och förstörelse. Bibelns beskrivning av förhållandet på jorden före floden är en alltför sann bild på det tillstånd som vår tids samhälle hastigt närmar sig. Även nu, i det här århundradet och i så kallade kristna länder, förövas det varje dag brott som är lika avskyvärda och förskräckliga som de som ledde till att den gamla världens syndare blev utplånade” (Ellen White: Det var mycket gott, s. 82, 83).

**Samtalsstart**

Gud är kärlek. Hur går det ihop med syndafloden?

**Förbön**

Be att människor hörsammar Guds kallelse och flyr till Jesus, frälsningens ark.

**SAMTALSFRÅGOR**

`Vilka gemensamma drag finns det mellan samhället före floden och vårt samhälle? Vad lär dessa drag oss om Guds nåd?`

`Vissa menar att Noas flod bara var en lokal händelse. Hur i så fall skulle varje lokal flod (och varje regnbåge) påverka människors bild av Gud? Vad mer talar för att detta synsätt inte stämmer?`