---
title:  Förbundet – 1
date:  20/04/2022
---

Nu är stunden kommen då det utlovade förbundet ska uppfyllas. ”Men med dig vill jag upprätta ett förbund. Du skall gå in i arken tillsammans med dina söner, din hustru och dina sonhustrur” (1 Mos. 6:18). I kontrast mot Guds hot att förstöra (1 Mos. 6:17) är detta förbund löftet om liv.

`Läs 1 Mos. 8:20. Vad var det första Noa gjorde när han gick ut ur arken, och varför?`

Likt Adam och Eva, som givetvis tillbad Gud på sabbaten direkt efter skapelsen, tillbad Noa Gud omedelbart efter floden, som i sig var en ny skapelse. Där finns dock en skillnad mellan de två handlingarna av tillbedjan. Till skillnad från Adam och Eva som tillbad Herren direkt fick Noa gå via offer. Det här är första gången som ett altare nämns i Bibeln. Offret är ett ”brännoffer”, `olah, det äldsta och vanligaste offret. För Noa var detta ett tackoffer (jfr 4 Mos. 15:1–11) som offrades för att uttrycka hans tacksamhet till Skaparen som hade räddat honom.

`Läs 1 Mos. 9:2–4. Hur påverkade floden människans kost? Vad är principen bakom Guds restriktioner?`

På grund av flodens effekter var vegetarisk mat inte längre lika tillgänglig som tidigare. Därför lät Gud människan också äta kött av djuren. Denna förändring av kosten ledde till en förändring i människans relation till djuren, i kontrast till vad den hade varit mellan dem i den ursprungliga skapelsen. I skapelseberättelsen delade människor och djur samma vegetariska föda och var inget hot mot varandra. I världen efter floden orsakade dödandet av djur till mat en relation av rädsla och skräck (1 Mos. 9:2). Så snart människor och djur började äta varandra utvecklades utan tvekan en mycket annorlunda relation än vad de haft i Eden.

Guds instruktioner hade dock två restriktioner. Den första restriktionen var underförstådd i skillnaden mellan ”rena och orena” djur, som var en del av skapelseordningen (se 1 Mos. 7:2; 8:19, 20; jfr 1:21, 24). Den andra var klart uttryckt och ny: man skulle avstå från att äta blod, för livet är i blodet (1 Mos. 9:4).