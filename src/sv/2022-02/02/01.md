---
title:  Syndafallet
date:  02/04/2022
---

> <p>Nyckeltext</p>
> ”Jag ska sätta fiendskap mellan dig och kvinnan och mellan din avkomma och hennes. Han kommer att krossa ditt huvud, och du kommer att hugga honom i hälen” (1 Mos. 3:15, nuB).

### Veckans Huvudtexter
1 Mos. 3; 2 Kor. 11:3; Upp. 12:7–9; Joh. 8:44; Rom. 16:20; Heb. 2:14; 1 Tim. 2:14, 15.

Mitt i allt som Gud hade gett våra första föräldrar i Eden kom också en varning: ”Du får äta av alla träd i trädgården utom av trädet som ger kunskap om gott och ont. Den dag du äter av det trädet skall du dö” (1 Mos. 2:16, 17). Varningen här för att äta av trädet som ger kunskap om gott och ont visar att de skulle känna till det goda men inte det onda. Visst kan vi förstå varför!

Hotet om döden som fanns med i varningen för olydnad (1 Mos. 2:17) skulle gå i uppfyllelse: de fick dö (1 Mos. 3:19). De var inte bara förbjudna att äta av trädet, utan nu fördrevs de också från Edens trädgård (1 Mos. 3:24) och hade därmed inget tillträde till det som kunde ha gett dem evigt liv som syndare (1 Mos. 3:22).

Men mitt i allt detta kommer hopp i 1 Mos. 3:15, det s.k. ”protoevangeliet”, det första löftet om evangeliet. Ja, denna vers presenterar det första löftet om evangeliet i Bibeln; för första gången sägs det till människan att Gud, trots fallet, har förberett en utväg för oss alla.