---
title:  Den förbjudna frukten
date:  04/04/2022
---

`Läs 1 Mos. 2:16, 17 och 3:1–6 (se även Joh. 8:44). Jämför Guds bud till Adam med ormens ord till kvinnan. Vilka skillnader finns där, och vad är meningen med de skillnaderna?`

Lägg märke till parallellerna mellan Guds samtal med Adam (1 Mos. 2:16, 17) och Evas samtal med ormen. Det är som om ormen nu kommit i stället för Gud och vet till och med bättre än han. Förstställer han bara en fråga och antyder att kvinnan kanske har missförstått Gud. Men sedan ifrågasätter Satan Guds avsikter öppet och säger också emot honom.

Satans attack gäller två frågor: döden och kunskap om gott och ont. Gud hade klart och med betoning sagt att de säkert skulle dö (1 Mos. 2:17), men Satan hävdade motsatsen, att de inte skulle dö och menade därmed att människorna var odödliga (1 Mos. 3:4). Gud förbjöd människorna att äta av frukten (1 Mos. 2:17), men Satan uppmanade dem att äta av frukten eftersom det skulle göra dem lika Gud (1 Mos. 3:5).

Satans två argument, odödlighet och gudslikhet, övertygade Eva så att hon åt av frukten. Det är oroande att så snart hon bestämt sig för att vara olydig mot Gud och äta av den förbjudna frukten uppförde hon sig som om Gud inte längre var närvarande utan hade ersatts av henne själv. Bibeltexten antyder denna personlighetsförändring. Eva använder Guds språkbruk: ”såg att … [det] var gott” (1 Mos. 3:6), vilket påminner om Guds utvärdering av sin skapelse: ”såg att … [det] var gott” (1 Mos. 1:4 m.fl.).

Dessa två frestelser, att vara odödlig och lik Gud, är roten till tanken om odödlighet i de forntida egyptiska och grekiska religionerna. Längtan efter odödlighet, som de trodde var en gudomlig egenskap, fick dessa människor att också söka en gudomlig ställning för att få (som de hoppades) odödlighet. Detta sätt att tänka har också smugit in sig i judekristna kulturer och gett upphov till tron på själens odödlighet, som även idag finns i många kristna kyrkor.

`Tänk på allt som idag lärs ut om någonting inneboende odödligt i oss alla. På vilket sätt utgör vår förståelse av människans natur ett så starkt skydd mot dessa bedrägliga tankar?`