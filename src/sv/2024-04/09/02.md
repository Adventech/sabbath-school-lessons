---
title:  I honom fanns liv
date:  24/11/2024
---

I Joh. 1:1 säger aposteln tydligt att Jesus är Gud, den gudomlige Sonen. Följaktligen måste hänvisningen till livet i Joh. 1:4, ”I Ordet var liv, och livet var människornas ljus”, här vara gudomligt liv, underbyggd evig självexistens. Eftersom han har livet inom sig kan han ge sitt liv och ta det tillbaka igen (Joh. 10:17). Och eftersom han har livet inom sig kan han ge liv till vem han vill (Joh. 5:21; jämför med Joh. 14:19).

Termen liv (zoē) förekommer 36 gånger i Johannesevangeliet, vilket är ungefär 25 procent av alla användningar i Nya testamentet. I Joh. 1:4, 5 hänvisar ordet till livets källa på vår planet, och samtidigt är det också kopplat till frälsning. I resten av Johannesevangeliet uttrycks denna idé om liv (zoē) oftast som evigt liv, löftet om frälsning (se Joh. 3:15, 16, 36; 4:14, 36; 6:27, 40, 47, 54, 68; 10:27, 28). Den som gav liv vid skapelsen är alltså samma person som ger frälsning och evigt liv till en förlorad värld.

`Varför kom Jesus till denna jord? Läs Joh. 1:29; 3:16; 6:40; 10:10; 12:27.`

”Liksom Mose hängde upp ormen i öknen, så måste Människosonen upphöjas för att var och en som tror på honom skall ha evigt liv” (Joh. 3:14, 15).

Precis som bronsormen tog de ormbitna israeliternas plats, så tog Jesus vår plats, vi som har blivit drabbade av synden. Han tog straffet som var vårt så att vi kunde få det liv som var hans.

Kristus önskar också att vi ska ha liv och ha det i överflöd (Joh. 10:10). Därför skrev Johannes: ”åt dem som tog emot honom gav han rätten att bli Guds barn, åt alla som tror på hans namn, som har blivit födda inte av blod, inte av kroppens vilja, inte av någon mans vilja, utan av Gud” (Joh. 1:12, 13).

Kristus kom för att uppenbara Fadern för oss. För: ”Ingen har någonsin sett Gud. Den ende sonen, själv Gud och alltid nära Fadern, han har förklarat honom för oss” (Joh. 1:18). Genom att se Jesus karaktär kan vi se Faderns karaktär.

`Vad kan vi lära oss av Jesus liv om Faderns karaktär? Varför är denna uppenbarelse så goda nyheter?`