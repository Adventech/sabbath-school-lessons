---
title:  Studiehjälp
date:  29/11/2024
---

Läs Ellen White, Messias, ”Gud med oss”, s. 18–25 och ”Konflikt”, s. 556–564.

”När Jesus ödmjukade sig och tog på sig människans natur uppenbarade han en karaktär som är motsatsen till Satans karaktär. Men han gick ännu längre på ödmjukhetens väg: ’När han till det yttre hade blivit som en människa, ödmjukade han sig och blev lydig ända till döden – döden på korset’ (Fil. 2:7, 8). Vid en av högtiderna tog översteprästen av sig sin praktfulla ämbetsdräkt och tjänstgjorde i den vanliga prästens vita kläder. På liknade sätt klädde sig Jesus i tjänarens gestalt och bar fram ett offer där han själv var präst och själv var offret. ’Han blev genomborrad för våra brott, slagen för våra synder. Straffet blev lagt på honom för att vi skulle få frid’ (Jes. 53:5).

Jesus blev behandlad så som vi förtjänar för att vi skulle kunna bli behandlade som han förtjänar. Han blev dömd för våra synder som han inte hade någon del i, för att vi skulle kunna bli rättfärdiggjorda genom hans rättfärdighet som vi inte hade någon del i. Han led den död som vi borde ha dött för att vi skulle kunna få del av det liv som han hade. ’Genom hans sår är vi helade’ (Jes. 53:5)” (Ellen White, Messias, s. 23, 24).

**Samtalsstart**

Dela något exempel på hur du eller någon annan har upplevt att Jesus ger liv. Hur märks det i vardagen?

**Förbön**

Be för att den heliga Anden ska grunda dig i din tro.

**SAMTALSFRÅGOR**

`Jesus gav så mycket för att rädda världen. Vad anser du är de bästa sätten att hjälpa andra att se denna fantastiska sanning och komma till honom i tro?`

`Vilka är de viktigaste skillnaderna mellan att fatta beslut på en mänsklig, världslig nivå och att fatta beslut på grundval av gudomlig uppenbarelse?`

`Hur passar saker som logik och förnuft in i förståelsen av Guds ord? Vilka logiska och rationella skäl har vi för att komma till tro? Hur kan saker som profetior som har uppfyllts eller den skapade världens förbluffande skönhet och komplexitet på ett logiskt och rationellt sätt leda oss till Guds existens och till sanningen i frälsningsplanen?`

`Prata i gruppen om ditt svar på frågan i slutet av tisdagens studium. Vad är din tro baserad på? Om någon skulle fråga dig varför du tror på Jesus och på de påståenden som finns i evangeliet, vad skulle du svara?`