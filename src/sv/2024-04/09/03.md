---
title:  Det eviga livets ord
date:  25/11/2024
---

`Läs Joh. 6:61–68. När Jesus frågade lärjungarna om de skulle lämna honom, vad var innebörden av Petrus svar?`

Petrus ord om ”evigt liv” knyter an till ett tema som löper genom hela Johannesevangeliet. En koncentration av fraser om evigt liv dyker upp i Joh. 6, i samband med att de 5 000 blir mättade (Joh. 6:27, 40, 47, 54, 68). Jesus säger att han är livets bröd (Joh. 6:35), vilket betyder att hans liv, död och uppståndelse är källan till evig frälsning.

Uttrycket ”evigt liv” eller dess motsvarighet förekommer minst 17 gånger i Johannesevangeliet. Denna term hänvisar inte till en andlig existens, att bli en del av en evig varelse, eller något annat överjordiskt koncept. Snarare syftar den på den livgivande kraft som ger frälsning och mening åt vår existens nu och till ett liv utan slut när vår Herre återvänder. Precis som Jesus blev kött så talar han om en uppståndelse som äger rum i tiden och på en viss plats samt i en fysisk kropp. Det är en uppståndelse från de döda, en förnyelse av det liv som vi en gång hade i Eden.

`Hur får vi evigt liv? Läs Joh. 3:15, 16; 5:24; 6:40, 47; 8:31; 12:46; 20:31.`

När Jesus frågade Petrus om han också tänkte ge sig av, svarade Petrus: ”Herre, till vem ska vi gå? Du har det eviga livets ord” (Joh. 6:68), vilket sammanfattar frälsningens innebörd och hur vi uppnår den. Den kommer inte från filosofi, historia, vetenskap – de är mänskliga kunskapsområden. Den kommer från Jesus, som själv besitter evigt liv, och som erbjuder den fritt till alla som vill ta emot det genom att låta sig påverkas av den heliga Anden.

`Hur påverkar löftet om evigt liv hur vi ser på vårt tidsbegränsade liv här? Hur bör det påverka hur vi ser på det?`