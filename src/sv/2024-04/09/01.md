---
title:  Livets källa
date:  23/11/2024
---

> <p>Nyckeltext</p>
> ”Jag är vägen, sanningen och livet. Ingen kommer till Fadern utom genom mig” (Joh. 14:6).

### Veckans Huvudtexter
Joh. 1:4; 10:10; 1:12, 13; 6:61–68; 4 Mos.13:23–33; Matt. 4:1–4.

När Jesus i Johannesevangeliet fick frågan om vem han var svarade han med den term som betecknar gudomlighet, ”JAG ÄR”. Detta var en tydlig hänvisning till Herren själv, som hade uppenbarat sig för Mose i den brinnande busken. ”JAG ÄR DEN JAG ÄR”, sade han till Mose (2 Mos. 3:14). Och denne samme Gud, ”JAG ÄR”, blev sedan ”människa och bodde bland oss, och vi såg hans härlighet, en härlighet som den ende sonen får av sin fader, och han var fylld av nåd och sanning” (Joh. 1:14).

Temat ”JAG ÄR” löper som en röd tråd genom hela Johannesevangeliet. Den här veckans nyckeltext återspeglar detta tema: ” ’Jag är vägen, sanningen och livet’ ” (Joh. 14:6). ”JAG ÄR” är världens ljus, livets bröd, porten eller dörren till fåren, den gode herden och den sanna vinrankan.

Den här veckan fortsätter vi med den uppenbarelse av Gud som Johannes har gett oss. Vi kommer också att mer ingående utforska den andra sidan av saken, där vissa förkastade Jesus trots de starka bevisen för att han var Messias. Vi kommer att studera denna idé av två skäl: för att undvika samma misstag, men också för att fundera över hur vi kan nå ut till dem som riskerar att göra samma misstag.