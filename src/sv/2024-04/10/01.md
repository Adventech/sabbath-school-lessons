---
title:  Vägen, sanningen  och livet
date:  30/11/2024
---

> <p>Nyckeltext</p>
> ”Ingen har någonsin sett Gud. Den ende sonen, själv gud och alltid nära Fadern, han har förklarat honom för oss” (Joh. 1:18).

### Veckans Huvudtexter
Joh. 13:1–20; 14:1–3; Dan. 7:27; Joh. 14:5–11; 1:14; Kol. 1:16, 17; Joh. 5:38–40.

Johannesevangeliet är indelat i fyra huvudavsnitt:

Prologen (Joh. 1:1–18), Teckenboken (Joh. 1:19–12:50), Ärans bok (Joh. 13:1–20:31) och Epilogen (Joh. 21:1–25). Hittills har vi främst fokuserat på prologen och teckenboken, som beskriver vem Jesus är genom sina underverk (tecknen), dialoger och undervisning. Nu övergår vi till den tredje delen av Johannesevangeliet, Härlighetens eller Ärans bok.

Intressant nog bildar de berömda sju ”JAG ÄR”-utsagorna en bro mellan Teckenboken och Ärans bok. Dessa är ”livets bröd” (Joh. 6:35, 41, 48, 51), ”världens ljus” (Joh. 8:12; 9:5), ”grinden ” (Joh. 10:7, 9), ”den gode herden” (Joh. 10:11, 14), ”uppståndelsen och livet” (Joh. 11:25), ”vägen, sanningen och livet” (Joh. 14:6) och ”den sanna vinstocken” (Joh. 15:1, 5).

Den här veckans studium börjar med syftet med avskedstalet. Det inleds med den viktiga händelsen då Jesus tvättar lärjungarnas fötter. Sedan går vi över till ”JAG ÄR”-uttalandet i kapitel 14 (”Jag är vägen, sanningen och livet”).

_Studiematerial för den 30 november – 6 december 2024_