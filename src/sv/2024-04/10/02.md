---
title:  ”Jag har gett er ett exempel”
date:  01/12/2024
---

I avskedstalet (Joh. 13–17) ger Jesus lärjungar instruktioner om framtiden. Dess litterära mönster liknar Moses avskedsord i Femte Moseboken eller Jakobs välsignelse över sina barn (1 Mos. 47–49) eller Davids instruktioner till Salomo (1 Krön. 28–29). Jesus tröstar sina lärjungar inför sin avfärd. Han lovar en ersättare som representerar honom (den heliga Ande; Joh. 14–16). Han förutsäger kommande sorg (Joh. 15–16), och han uppmanar lärjungarna att förbli trogna (Joh. 15).

`Läs Joh. 13:1–20. Vad händer här, och varför är denna berättelse så viktig? Vilka lärdomar försökte Jesus förmedla?`

I den delen av världen på Jesus tid använde människor sandaler eller gick barfota. Fötterna blev dammiga och smutsiga. Det var brukligt att en tjänare eller slav tvättade fötterna på dem som kom till en måltid. Men ingen tjänare var närvarande för denna uppgift kvällen då Jesus åt sin sista måltid med sina lärjungar innan han arresterades.

Till allas förvåning reste sig Jesus själv från måltiden och tvättade alla deras fötter. Joh. 13:4, 5 berättar om Jesus handlingar steg för steg. Berättelsen är så detaljerad för att betona att Mästaren utförde denna otroligt ödmjuka handling.

Genom att berätta om Petrus reaktion fördjupar Joh. 13:8–11 lärjungarnas känsla av förfäran och oförståelse inför Jesus handlingar. Hur kunde Jesus, Mästaren, Messias, utföra en så ringa handling? Petrus vägrade att låta Jesus tvätta hans fötter, men fick då höra från Jesus att om han inte deltog skulle han inte ha någon gemenskap med Jesus. Då bad Petrus om mer och uttryckte sin önskan att vara förbunden med Jesus i allt.

Betydelsen av Jesus handling är kopplad till vem han är. I Joh. 13:13 säger han att han är mästare och herre. Det är vad de kallade honom, och han visar att det är så. Dessa titlar uttrycker auktoritet och makt.

Men Jesus lär oss att makt och auktoritet ska användas för att tjäna, inte för att upphöja sig själv. Adventistsamfundet har tagit till sig denna betydelse av Jesus exempel och gjort det som med rätta kallas för ödmjukhetens handling till ett förberedande tjänande inför Herrens måltid.

`Vad lär ödmjukhetens handling dig om att följa i Jesus fotspår och hur man ödmjukt tjänar andra?`