---
title:  Studiehjälp
date:  06/12/2024
---

Läs Ellen White, ”Världens ljus”, s. 431–443, i Messias; E. Edward Zinke, ”The Authority of the Bible and the Certainty of the Second Coming”, The Certainty of the Second Coming, s. 23–36.

När Jesus sa: Jag är världens ljus, ”befann han sig i den tempelförgård som hörde ihop med lövhyddohögtiden på ett särskilt sätt. I mitten av denna förgård stod två höga master som bar upp stora lamphållare. Efter kvällsoffret tändes alla dessa lampor, och ljuset från dem lyste över Jerusalem. Denna ceremoni var en påminnelse om eldstoden som vägledde Israel i öknen. Den betraktades också som en symbol på Messias ankomst. När lamporna tändes på kvällen var den här förgården en plats där människorna visade sin glädje …

Lamporna lyste över Jerusalem för att folket ville visa att de hoppades att när Messias kom skulle han låta sitt ljus lysa över Israel. Men för Jesus hade den här scenen en djupare betydelse. De strålande lamporna i templet lyste upp allt omkring sig. Jesus är källan till andligt ljus, och han lyser upp världens mörker. Men den symbolen var ändå ofullkomlig. Det stora ljuset som hans egen hand hade satt på himlen hade varit en riktigare bild på härligheten i hans uppdrag.

Det var morgon. Solen hade just gått upp över Olivberget, och strålarna från den föll på marmorpalatsen med bländande klarhet. De lyste på guldet i templets väggar när Jesus pekade på allt detta och sa: Jag är världens ljus” (Ellen White, Messias, s. 431).

**Samtalsstart**

Vi lever i en massmediavärld där det är allt svårare att skilja mellan sanning och lögn. Hur upplever ni att Guds ord kan hjälpa er med detta?

**Förbön**

Be om att Guds Ande och Ordet ska hjälpa er att skilja mellan sanning och lögn i allt som möter er var dag.

**SAMTALSFRÅGOR**

`Samtala i gruppen om era svar på torsdagens sista fråga. Vilka viktiga sanningar som Bibeln lär ut kan vi aldrig, inte ens i teorin, lära oss av vetenskapen? Som till exempel: Korset? Uppståndelsen? Eller Jesus återkomst? Vilka andra viktiga bibliska sanningar måste uppenbaras för oss – annars skulle vi aldrig få veta dem?`

`Tänk på Satans fall, en perfekt varelse med så mycket intellektuell kunskap om Gud och om hur Gud är. Och ändå, trots allt detta, gjorde han uppror mot Gud. Vad säger detta oss om den fria viljans verklighet, samma fria vilja som vi har, och varför vi gång på gång behöver välja att överlämna den viljan till Gud?`