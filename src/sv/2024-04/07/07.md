---
title:  Studiehjälp
date:  15/11/2024
---

Läs Ellen White, ”Tron prövas”, s. 126–134, i Det var mycket gott och ”I Pilatus domsal”, s. 673–691, i Messias.

Tomas ”kastade sig ner för Jesus fötter och ropade: ’Min Herre och min Gud!’ (Joh. 20:28). Jesus tog emot hans bekännelse men tillrättavisade honom milt för hans otro: ’Du tror därför att du har sett mig. Saliga är de som inte har sett men ändå tror’ (Joh. 20:29). Tomas tro skulle ha glatt Jesus mer om han hade varit villig att tro på sina medbröders vittnesbörd. Om världen nu skulle följa Tomas exempel skulle ingen visa tro som leder till frälsning, eftersom alla som tar emot Kristus måste göra det genom andras vittnesbörd. Många som har lätt för att tvivla ursäktar sig genom att säga att om de hade bevisen som Tomas fick av sina medbröder skulle de tro. De inser inte att de har fått de bevisen och dessutom mycket mer. Många gör som Tomas och väntar på att alla orsaker till tvivel ska avlägsnas. De kommer aldrig att få se sin önskan bli verklighet. Efter hand kommer de att bli helt förankrade i otro. De som fostrar sig själva till att se allt från den mörka sidan och klandra och klaga vet inte vad de gör. De sår ut tvivlets utsäde, och de kommer att få skörda en skörd av tvivel. Vid ett tillfälle då tro och tillförsikt är som mest nödvändiga kommer många att finna att de saknar kraft att hoppas och tro” (Ellen White, Messias, s. 752).

**Samtalsstart**

Av de som vi läst om den här veckan, vems vittnesbörd gör störst intryck på dig? Varför? Dela med gruppen.

**Förbön**

Tack för alla vittnesbörd som stärker vår tro.

**SAMTALSFRÅGOR**

`Vad var den avgörande skillnaden i Abrahams och Tomas uttryck för tro? Vad kan vi lära oss av deras berättelser?`

`Dela med er i gruppen av era egna vittnesbörd om Jesus, så som vi har sett att det görs i Johannesevangeliet. Även om berättelserna skiljer sig åt, vad handlar era berättelser om, och hur vittnar de alla om samma Herre?`

`Pilatus ställde en mycket filosofisk fråga: ”Vad är sanning?” Ge ditt svar på den frågan i ljuset av allt vi har studerat i Johannesevangeliet.`

`Titta på profetiorna i Daniel 2 och 7. Även om de som levde under Jesus tid hade dessa två kapitel, vilken stor fördel har vi idag som de inte hade då, när det gäller att se dessa profetior uppfyllas och därmed ha ännu fler skäl att tro?`