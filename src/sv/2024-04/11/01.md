---
title:  Fadern, Sonen och Anden
date:  07/12/2024
---

> <p>Nyckeltext</p>
> ”Men Hjälparen, den heliga anden som Fadern skall sända i mitt namn, han skall lära er allt och påminna er om allt som jag har sagt er” (Joh. 14:26).

### Veckans Huvudtexter
Joh. 14:10, 24; 1 Mos. 3:7–9; Joh. 16:27, 28; 16:7–11; 17:1–26.

Johannesevangeliet är en mosaik av teman. Johannes åberopar tecken (underverk) för att visa att Jesus är den Messias som profeterna utlovat. Johannes använder en rad vittnen för att proklamera Jesus som Kristus. Han använder också beskrivningen ”JAG ÄR” för att peka på hans gudomlighet.

Alla tre medlemmarna i Gudomen nämns i Johannes första kapitel (Joh. 1:1–4, 14, 18, 32–34). I århundraden har människor försökt att förstå Gudomens natur, men eftersom vi inte kan det, förkastar många idén. Men hur dumt är det inte att förkasta något bara för att vi inte kan förstå det helt eller för att det inte passar in i det mänskliga förnuftets snäva gränser.

Johannes säger att om du vill förstå Gud måste du se på Jesus och det som har uppenbarats i Ordet. Detta synsätt öppnar för oss en helt ny värld av relationer – mellan de tre medlemmarna i Gudomen, mellan medlemmarna i Gudomen och människorna, och mellan människorna själva. Den här veckans studium handlar om hur Johannesevangeliet presenterar Fadern, Sonen och den heliga Anden, men nu inom ramen för avskedstalet i Joh. 13–17.