---
title:  Den himmelske Fadern
date:  08/12/2024
---

Johannesevangeliet är skrivet med utgångspunkt i den övergripande bibliska berättelsen, som börjar med vårt ursprung. ”I begynnelsen skapade Gud himmel och jord” (1 Mos. 1:1). Eller: I begynnelsen skapade Fadern, Sonen och den heliga Anden himlarna och jorden. De är källan till allt som existerar. De skapade universum, inklusive de varelser som bebor det. På vår planet skedde det en speciell skapelse av liv, och det mest speciella i den skapelsen var mänskligheten. Och Guds syfte med att skapa mänskligheten var att vi skulle leva i kärleksfull harmoni med honom och med varandra.

Tyvärr förde Satan in synd i denna värld. Synd är bland annat ett avbrott i vår relation till Gud. Den ger en felaktig bild av vem Gud är. Därför tog Jesus på sig vår mänskliga natur för att återställa kunskapen om Gud och för att föra frälsning till mänskligheten.

Medan han var här överlämnade Jesus sitt liv till Fadern och levde i enlighet med hans vägledning. Han sade: ”Jag och Fadern är ett” (Joh. 10:30). ”Fadern är i mig och jag i Fadern” (Joh. 10:38). ”Om jag inte gör min faders gärningar skall ni inte tro på mig” (Joh. 10:37).

`Vilka var några av Faderns roller, så som de beskrivs i följande avsnitt?`

`Joh. 3:16, 17; 6:57:`

`Joh. 5:22, 30:`

`Joh. 6:32; 14:10, 24:`

`Joh. 6:45:`

`Joh.15:16; 16:23:`

`I dessa verser presenteras Fadern i nära förbindelse med Jesus Kristus, hans Son. Fadern har en innerlig kontakt med vår värld och är djupt engagerad i vår frälsning. Vad lär oss denna sanning om Guds kärlek till oss?`