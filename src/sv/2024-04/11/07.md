---
title:  Studiehjälp
date:  13/12/2024
---

Läs Ellen White, ” ’Låt inte era hjärtan oroas’ ”, s. 618–635, i Messias; ”Additional Note on [John] Chapter 1”, The SDA Bible Commentary, vol. 5, s. 911–919.

När Jesus motståndare bedömde vem han är utgick de från mänskliga normer, ”efter det yttre” (Joh. 8:15, FB). Detta är förmodligen ännu värre än att döma ”efter hur saker och ting ser ut” (Joh. 7:24, nuB). Här tog de till köttets kriterier, den fallna mänsklighetens kriterier i en fallen värld, utan Andens tvingande kontroll (se Joh. 3:3–7). De såg så att säga hans ”kött”, mänsklighet, men övervägde aldrig möjligheten att han kunde vara Ordet som blivit kött (Joh. 1:14, FB). Att betrakta Kristus utifrån så begränsade kriterier är att väga honom ur en världslig synvinkel (2 Kor. 5:16).

”Hjälparen kallas för ’Sanningens Ande’. Hans uppgift skulle vara att klarlägga och upprätthålla sanningen. Han tar sin boning i sinnet som Sanningens Ande. På så sätt blir han Hjälparen. Det finns tröst och frid i sanningen. I lögnen finns det ingen verklig frid eller tröst. Det är genom falska teorier och traditioner som Satan får makt över sinnet. Han förstör karaktären genom att leda människor till falska normer. Den helige Ande talar till människornas sinnen genom Bibeln och skriver in sanningen i deras medvetande. På det sättet avslöjar han villfarelsen och driver ut den ur sinnet. Genom Sanningens Ande leder Kristus sitt utvalda folk till att underordna sig honom, och Anden verkar genom Guds Ord” (Ellen White, Messias, s. 625).

**Samtalsstart**

Samtala om hur ni upplever att begrepp som ”sanning” och ”kärlek” hör ihop.

**Förbön**

Be att Sanningens Ande ska få segra i våra liv.

**SAMTALSFRÅGOR**

`Evigt liv är att känna Gud (Joh. 17:3). Vad innebär det att känna Gud, till skillnad från att bara känna till vissa fakta om honom, exempelvis att han är mäktig eller kärleksfull eller en rättvis Gud? Om någon skulle fråga dig: ”Känner du Gud?”, vad skulle du då svara? Hur passar Jesus in i ditt svar?`

`Vad innebär Jesus ord, ”ditt ord är sanning” i praktiska, vardagliga termer (Joh. 17:17)?`

`Jesus bad: ”Jag ber inte att du ska ta bort dem från världen, utan att du ska bevara dem från den onde” (Joh. 17:15, nuB). Hur påverkar våra egna val hur väl denna bön kan besvaras i våra egna liv?`