---
title:  Samariernas vittnesbörd
date:  26/10/2024
---

> <p>Nyckeltext</p>
> ”De sade till kvinnan: ‘Nu är det inte längre vad du har sagt som får oss att tro. Vi har själva hört honom och vet att han verkligen är världens frälsare’ ” (Joh. 4:42).

### Veckans Huvudtexter
Joh. 4:1–42; 3:26–30; Jer. 2:13; Sak. 14:8; Hes. 36:25–27.

Vilka var samarierna? Det norra kungariket Israel hade tagits till fånga av assyrierna år 722 f.Kr. För att skapa politisk stabilitet spred assyrierna ut sina fångar över hela sitt rike. På samma sätt fördes fångar från andra nationer till det norra riket, och dessa blev samarierna, som praktiserade sin egen form av judendom.

Relationerna mellan dem och judarna var dock inte goda. Samarierna motarbetade till exempel återuppbyggnaden av templet när judarna återvände från Babylon. Samarierna hade under tiden byggt sitt eget tempel på berget Gerisim (vid nuvarande Nablus på Västbanken). Men detta tempel förstördes av den judiske härskaren (134–104 f.Kr.) Johannes Hyrkanos år 128 f.Kr.

På Jesus tid fortsatte denna fientlighet. Judarna undvek Samarien så mycket som möjligt. Även om handel kan ha förekommit var annan kommunikation tabu. Judarna ville inte låna från samarier eller ens ta emot en tjänst från dem. I detta sammanhang berättar Johannes om mötet mellan Jesus, kvinnan vid brunnen och folket i den samariska staden Sykar.