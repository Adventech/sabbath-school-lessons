---
title:  Studiehjälp
date:  01/11/2024
---

Läs Ellen G. White, ”Vid Jakobs brunn”, s. 183–195 i Messias.

”Så snart som den samariska kvinnan hade funnit Frälsaren förde hon andra till honom. Hon visade sig vara en mer effektiv förkunnare än Jesus egna lärjungar. De såg ingenting i staden som antydde att den var ett lovande missionsfält. Deras tankar rörde sig kring det stora verket som skulle utföras i framtiden. De såg inte att runt omkring dem fanns det en skörd som skulle bärgas. Men genom en kvinna som de föraktade fick en hel stad lyssna till Frälsaren. Hon förde genast kunskapen vidare till sina landsmän.

Den här kvinnan är en bild på hur en praktisk tro på Kristus verkar. Varje sann kristen föds in i Guds rike för att vara en missionär. Den som dricker av det levande vattnet blir en källa till liv. Mottagaren blir givare. Kristus nåd i människan liknar en källa i öknen. Den flödar för att ge glädje åt alla, och den gör så att människor som är nära att gå under längtar efter att få dricka av livets vatten” (Ellen White, Messias, s. 171).

**Samtalsstart**

Jesus möter den samariska kvinnas andliga behov och genast rusar hon in i staden och berättar. Vilka behov har du upplevt att Jesus kan tillgodose?

**Förbön**

Be för dem som behöver möta Kristus. Be också om tillfällen att få vittna om honom.

**SAMTALSFRÅGOR**

`Gå igenom era svar från söndagens sista fråga i gruppen. Var brutalt ärliga med det. Vilka tabun och fördomar finns i din kultur som verkligen kan hindra dig från att vittna för andra?`

`Varför tror du att Jesus fick ett så varmt mottagande bland samarierna i motsats till bland några av sina egna?`

`Sätt dig in i den samariska kvinnans situation. En total främling kommer och låter henne veta att han är medveten om hennes djupaste hemligheter. Hur kan någon, än mindre en främling, ha vetat dessa saker? Inte undra på att Jesus hade gjort ett djupt intryck på henne. Vad ska den här berättelsen säga oss om hur Herren vet allt om oss, även de djupaste, mörkaste hemligheter som vi inte vill att någon ska veta? Och ändå, vad säger sättet han behandlade henne på om hur han vill behandla oss, även när han känner till våra hemligheter? Vilken tröst kan du hämta från denna sanning?`

`Vilka teman i Johannesevangeliet som vi har studerat hittills återkommer i Jesus samtal med den samariska kvinnan vid brunnen.`