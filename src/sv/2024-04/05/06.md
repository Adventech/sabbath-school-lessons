---
title:  Samariernas vittnesbörd
date:  31/10/2024
---

`Läs Joh. 4:27–29. Vilken överraskande åtgärd vidtog kvinnan?`

Jesus samtal med kvinnan avbryts av att lärjungarna anländer. Trots att de var förvånade över att han talade med en kvinna ifrågasatte de honom inte. I stället uppmanade de honom att äta.

Under tiden lämnade kvinnan sin vattenkanna och rusade in i staden för att berätta för andra vad hon just hade upplevt med Jesus.

`Läs Joh. 4:30–42. Vad hände efter detta möte, och vad lär det oss om hur evangeliet kan spridas?`

Det verkar konstigt att Jesus tal om en skörd skulle avbryta berättelsen om hur många i staden som blev omvända. Men Johannes vill att vi ska se hur Jesus förstod vad som hände. Att dela frälsningsplanen med en samarisk kvinna var mycket viktigare för honom än att äta. Att leda människor till frälsning var hans syfte, och han använde detta tillfälle för att lära sina lärjungar hur viktigt det är att dela evangeliet med alla människor, även med dem som inte är som de själva.

Det finns många höjdpunkter i Johannesevangeliet. Joh. 4:39-42 är definitivt en av dem. Många av samarierna trodde på grund av kvinnans vittnesbörd: ”Han har sagt mig allt som jag har gjort” (Joh. 4:39).

Samarierna bad Jesus att stanna hos dem. Resultatet blev att många fler kom till tro på grund av Jesus ord: ”Nu är det inte längre vad du har sagt som får oss att tro. Vi har själva hört honom och vet att han verkligen är världens frälsare” (Joh. 4:42).

`Vad säger den här berättelsen oss om hur kraftfullt en enda persons vittnesbörd kan vara? Hur kraftfullt vittnar du om vad Jesus har gjort i ditt liv?`