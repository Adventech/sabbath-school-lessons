---
title:  Studiehjälp
date:  04/10/2024
---

Jesus hade inte gett den handikappade mannen någon försäkran om gudomlig hjälp. Mannen kunde ha stannat upp för att tvivla och förlorat sin enda chans till helande. Men han trodde på Jesus ord, och när han gjorde som Jesus hade sagt fick han styrka.

”Om vi visar samma slags tro kan vi vinna andlig hälsa. Synden har skilt oss från livet i Gud. Våra sinnen är förlamade. Den förlamade mannen kunde inte gå, och på samma sätt kan vi inte leva ett helgat liv av oss själva. Det finns många som känner sin hjälplöshet och som längtar efter det andligaliv som för dem tillbaka till att leva i harmoni med Gud. De anstränger sig för att uppnå det. I förtvivlan ropar de: ’Jag arma människa! Vem ska rädda mig från denna dödens kropp?’ (Rom. 7:24). De som är modlösa och kämpar på detta sätt ska se uppåt. Frälsaren böjer sig ner över dem som han har köpt med sitt blod och frågar med obeskrivlig ömhet och medkänsla: ’Vill du bli frisk?’ Han uppmanar dig att resa dig upp och få hälsa och sinnesfrid. Vänta inte tills du känner att du har blivit frisk. Tro på hans ord så går de i uppfyllelse. Lägg din vilja i Kristus händer. Låt det bli din vilja att tjäna honom. När du gör det som hans Ord säger kommer du att få kraft. Det spelar ingen roll vilken ond vana eller vilka begär som har bundit kropp och själ under en lång tid då du har gett efter för dem. Kristus är stark nog att befria dig från dem. Han längtar efter att få göra det. Han längtar efter att få ge nytt liv åt alla som är döda genom ’överträdelser och synder’ (Ef. 2:1). Han vill befria den som är bunden av svaghet, olycka och syndens bojor” (Ellen White, Messias, s. 178).

”Jesus tillbakavisade anklagelsen för hädelse. Jag har rätt att utföra det som ni anklagar mig för, sa han, därför att jag är Guds Son. Jag är ett med honom till min natur, min vilja och mina avsikter” (Messias, s. 183).

**Samtalsstart**

När läste du senast Johannesevangeliet? Vilka avsnitt i evangeliet har påverkat din tro mest? Vad har de lärt dig om Jesus?

**Förbön**

Be att det här kvartalets studier ska hjälpa er att få en ännu djupare förståelse av vem Jesus är och vad har gjort och vill göra för er.

**SAMTALSFRÅGOR**

`Fundera över veckans studium. Tron var nyckeln som gjorde dessa helanden möjliga. Ledarna, däremot, visade faran som finns i tvivel och otro. Varför får vi inte tro att om vi har frågor (vilket vi alla har) så har man tvivel? Varför är frågor och tvivel inte samma sak, och varför är det viktigt att veta skillnaden mellan dem?`

`Läs torsdagens sista fråga. Varför måste vi som sjundedagsadventister vara särskilt försiktiga med denna fara? Hur viktigt det än är att till exempel känna till och till och med fira rätt sabbatsdag, eller att känna till de dödas tillstånd – varför räddar inte dessa sanningar oss? Vad räddar oss, och hur?`

`Läs Joh. 5:47 noga. Hur gör de som idag till exempel förnekar att syndafloden ägde rum runt hela jorden, eller som förnekar den bokstavliga sexdagarsskapelsen, exakt det som Jesus varnade för här?`