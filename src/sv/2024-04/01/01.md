---
title:  Tecken som visar vägen
date:  28/09/2024
---

> <p>Nyckeltext</p>
> ”Också många tecken som inte har tagits med i denna bok gjorde Jesus i sina lärjungars åsyn. Men dessa har upptecknats för att ni skall tro att Jesus är Messias, Guds son, och för att ni genom att tro skall ha liv i hans namn” (Joh. 20:30, 31).

### Veckans Huvudtexter
Joh. 2:1–11; 4:46–54; 5:1–16; Mark. 3:22, 23; Matt. 12:9–14; Joh. 5:16–47.

Varför skrev Johannes sitt evangelium? Ville han betona Jesus underverk eller några av Jesus specifika läror? Vad var anledningen till att han skrev det han gjorde?

Under den heliga Andens kraft och inflytande förklarar Johannes varför. Han säger att även om många fler saker skulle kunna skrivas om Jesus liv (Joh. 21:25), så skrevs de berättelser han inkluderade för att ”ni skall tro att Jesus är Messias, Guds son, och för att ni genom att tro skall ha liv i hans namn” (Joh. 20:31).

Den här veckan ska vi titta på några av Jesus tidiga underverk – från att han förvandlade vatten till vin vid ett bröllop, till att han gjorde någons mycket sjuke son frisk, till helandet av mannen vid Betesdadammen.

Johannes kallar dessa underverk för ”tecken”, och då menar han en mirakulös händelse som pekar mot en djupare verklighet: Jesus som Messias. I alla dessa berättelser ser vi exempel på människor som svarade med tro. Och deras exempel inbjuder oss att göra detsamma.