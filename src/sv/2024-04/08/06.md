---
title:  Nerifrån
date:  21/11/2024
---

I vår studie av Johannesevangeliet har vi hittills sett att Johannes visar hur Jesus verkligen är den utlovade Messias, det stora hopp som det judiska folket hade längtat efter.

Och ändå var många av de religiösa ledarna, folkets andliga vägledare, i stället hans största fiender.

`Av vilken anledning?`

`Läs Joh. 8:12–30. Hur förhåller sig Jesus och de religiösa ledarna till varandra här? Vilka texter förklarar bäst varför många förkastade honom?`

Jesus säger att de varken känner honom eller Fadern (Joh. 8:19). De borde ha känt båda, men dessa män bedrog sig själva. De var så upptagna av sina egna traditioner och filosofier att de förkastade Jesus trots att han stod framför dem och gjorde allt det han gjorde och sa allt det han sa – alla kraftfulla uppenbarelser från Fadern.

För det andra säger Jesus till dem: ”Ni hör hemma här nere” (Joh. 8:23). Med andra ord, hur religiösa de än var, så var de inte andliga, gudfruktiga män. ”De bär fromheten som en mask men vill inte veta av dess kraft” (Tim. 3:5), och det var allt. De hade en yttre fromhet men en inre otro.

Detta var inget nytt: ”Detta folk nalkades mig med ord, deras läppar ärade mig, men deras hjärtan var långt ifrån mig, deras gudsfruktan var inlärda mänskobud” (Jes. 29:13). Just detta begrepp upprepades av Jesus århundraden senare, när han sa: ”Fåfängt dyrkar de mig, ty lärorna de lär ut är människors bud” (Mark. 7:7). Deras mänskliga läror, deras mänskliga bud, var av ”denna världen” och, som Jesus sedan sa: ”jag tillhör inte denna världen” (Joh. 8:23). Det var illa nog att dessa män hade bedragit sig själva; tragedin blev ännu värre eftersom de också ledde andra vilse, även om Johannes intressant nog skrev att som ett resultat av det utbyte som skildras i dessa verser ”kom många till tro på honom” (Joh. 8:30).

Trots dåligt ledarskap kunde alltså många judar ta sig förbi dem och själva se vem Jesus var.

`Vilka lärdomar kan du dra av Jesus diskussion med de religiösa ledarna? Hur kan vi vara ”ovanifrån” och inte ”nerifrån” – och hur kan vi veta skillnaden?`