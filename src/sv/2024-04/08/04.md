---
title:  'Gamla testamentets profetior om Jesus: Del I'
date:  19/11/2024
---

I en diskussion med de religiösa ledarna om sin identitet bekräftade Jesus Skriftens auktoritet. Vid första anblicken verkar det onödigt att han gör det, eftersom de religiösa ledarna trodde på Bibeln. Men även med dem betonade Jesus Skriftens auktoritet, och han gjorde det för att visa dem vem han var – oavsett hur hårda deras hjärtan var, och oavsett hur mycket de försökte bekämpa övertygelsen.

Samtidigt har Johannes många direkta citat från och anspelningar på Gamla testamentet som pekar på Jesus som uppfyllelsen av Gamla testamentets löfte om en Messias.

`Hur hänger följande avsnitt i Nya testamentet och Gamla testamentet ihop? Det vill säga, hur använder Nya testamentet dessa texter för att vittna om Jesus?`

`Joh. 1:23; Jes. 40:3:`

`Joh. 2:16, 17; Ps. 69:10:`

`Joh. 7:38; Jer. 2:13:`

`Joh. 19:36; 4 Mos. 9:12:`

Inte bara Johannes, utan även Petrus, Paulus, Matteus, Markus, Lukas och alla andra författare i Nya testamentet, betonar gång på gång, under inspiration av den heliga Anden, hur Jesus från Nasarets liv, död, uppståndelse och uppstigande till Guds tron, alla är uppfyllelser av Gamla testamentets profetior.

Även om Jesus ständigt hänvisade lärjungarna till Skrifterna som förutsade hans verksamhet – när förstod lärjungarna slutligen att Skrifterna pekade på honom? Det var först efter att han hade dött och återuppstått och visat sig för dem som de till slut förstod det: ”När han sedan uppstod från de döda kom hans lärjungar ihåg att han hade sagt detta, och de trodde på skriften och på ordet som Jesus hade sagt” (Joh. 2:22; se även Joh. 20:9).