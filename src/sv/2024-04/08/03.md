---
title:  Bibelns auktoritativa roll
date:  18/11/2024
---

Förutom de specifika tecken och vittnesbörd som Johannes valde ut för att visa att Jesus var Messias, vädjade Johannes också till Gamla testamentets auktoritet och till dess profetior, som förutsade Kristus verk. Gamla testamentet är centralt, inte bara i Johannesevangeliet utan i hela Nya testamentet. Beskrivningen av Jesus, av vem han var, var han kom ifrån, vad han gjorde och vad han kommer att göra baseras på Skriften (Bibeln), i detta fall Gamla testamentet.

`Läs följande texter: Joh. 5:39, 40, 46, 47. Vad lär de oss om Jesus inställning till Skriftens auktoritet?`

I evangelierna pekar Jesus gång på gång på Skriftens auktoritet som ett viktigt vittnesbörd om honom. Till exempel använder Jesus ofta händelser från Gamla testamentet för att peka på sig själv och på vad han gör. Här är ett exempel, där han använder en händelse som beskrivs i 4 Mos. 21:5–9: ”Liksom Mose hängde upp ormen i öknen, så måste Människosonen upphöjas” (Joh. 3:14). Här hänvisar Jesus inte bara till berättelsen, utan genom att använda den för att peka på sig själ, ger han oss i princip den auktoritativa tolkningen av vad berättelsen var avsedd att förmedla.

Och inte bara Jesus, utan även andra, använder Gamla testamentet för att peka på Jesus. Tidigt i Johannesevangeliet läser vi Filippos ord: ”Vi har funnit honom som det står om i Moses lag och hos profeterna” (Joh. 1:45).

`Läs följande texter: Joh. 13:18; 17:12; 19:24, 28, 36. Vad lär de oss om Skriftens auktoritet så som Jesus och Johannes uppfattade den? Vad bör detta säga oss om den avgörande roll som hela Skriften måste ha även för vår tro?`

`Vilka är de krafter idag som antingen dolt eller öppet arbetar för att undergräva vår tro på Bibelns auktoritet? Ta med ditt svar till samtalet på sabbaten.`