---
title:  'Gamla testamentets profetior om Jesus: Del 2'
date:  20/11/2024
---

Jesus sa till de religiösa ledarna: ”Ni forskar i skrifterna därför att ni tror att de kan ge er evigt liv. Just dessa vittnar om mig” (Joh. 5:39). Vilket otroligt påstående att göra om sig själv!

Uppskattningarna varierar, men vissa forskare hävdar att Jesus från Nasaret uppfyllde hundratals profetior i Gamla testamentet. Oavsett hur många det är, är oddsen mot att en enda människa skulle uppfylla ens några av dem, än mindre allesammans, häpnadsväckande. Då och då kommer någon att använda en bild som denna: tänk dig att du fyller ett område stort som Sverige med myntstaplar som är en halvmeter höga och målar ett mynt rosa och sedan blandar alla mynten. Ge sedan en person med ögonbindel en chans att välja det rosa myntet. Vad är oddsen för att han eller hon, med en chans, skulle få det rosa myntet?

Ingen tvekan – Kristus födelse, liv och död förutspåddes av Gamla testamentet, vilket är ett fantastiskt bevis på hans identitet som den förväntade Messias. Johannes pekar på dessa gammaltestamentliga texter om och om igen för att visa just vem Jesus var, och också varför vi ska tro på honom och ta emot den frälsning han erbjuder.

`Vad avslöjar vart och ett av följande avsnitt från Johannesevangeliet hur Jesus uppfyllde profetiorna om Messias?`

`Joh. 12:13; Ps. 118:26:`

`Joh. 12:14, 15; Sak. 9:9:`

`Joh. 13:18; Ps. 41:10 (nuB):`

`Joh. 19:37; Sak. 12:10; 13:6:`

`Hur fast förankrad är du i det du tror på? Om någon skulle ifrågasätta varför du tror på Jesus som Messias, vilka svar skulle du kunna ge? Vad skulle du hänvisa till för att försvara din tro och varför?`