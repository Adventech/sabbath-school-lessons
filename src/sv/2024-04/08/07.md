---
title:  Studiehjälp
date:  22/11/2024
---

Läs Ellen White, ”Låt inte era hjärtan oroas”, s. 618–635, i Messias.

”Hebréerna hade blivit anförtrodda sanningen, och den var som en gyllene skatt. Det judiska gudstjänst–systemet var en bild av det himmelska och hade instiftats av Kristus själv. Sanningen om frälsningen fanns gömd i alla symboler och förebilder.

Ändå ville inte Kristus samtida kännas vid Kristus då han kom. De såg inte honom som den som symbolerna pekade på. De hade Guds ord i sina händer. Men de nedärvda traditionerna och tolkningen av Skrifterna för-hindrade dem från att se sanningen som den var i Kristus, och så tappade man bort den andliga betydelsen i Ordet. De hade tillgång till hela den skattkammare som innehåller all kunskap, men det kände de inte till.

Gud gömmer inte undan sanningen för människor. Men genom människornas sätt att hantera den blev den obegriplig för dem. Kristus gav sina samtida obestridliga bevis på att han var Messias, men det kunde de inte acceptera eftersom det krävde att de förändrade sina liv. De förstod att om de tog emot Kristus blev de tvungna att överge sitt ogudaktiga, själviska och traditionsbundna liv. Men situationen krävde att de offrade det för att kunna ta emot den eviga, oföränderliga sanningen.

Det resulterade i att människor förnekade de mest övertygande bevis som Gud kunde lägga fram för att skapa tilltro till Kristus. Trots att Jesus samtida påstod sig tro på de gammaltestamentliga skrifterna vägrade de att tro på budskapet om Kristus liv och karaktär så som det uppenbarades där. De var helt enkelt rädda för att bli övertygade. Då skulle de ju bli tvungna att överge sina förutfattade meningar. Den stora skatten, evangelium om Vägen, Sanningen och Livet, fanns där mitt ibland dem, men de vägrade att ta emot den största skatt som Gud någonsin kunde ge dem.” (Ellen White, Guds rike är som..., s. 74, 75).

**Samtalsstart**

Är du en människa som är lätt eller svår att övertyga?

**Förbön**

Be för en djupare förståelse av Bibelns stora berättelse, och förmågan att kunna förmedla till andra hur t.ex. berättelser och profetior i Gamla testamentet hänger ihop med Jesus liv och tjänst.

**SAMTALSFRÅGOR**

`Hur kan de profetior som uppfylldes genom Jesus liv bygga upp en tro i människors liv?`

`Vilka var de tre eller fyra största hindren som ledde till att de religiösa ledarna inte trodde på Jesus? I vilken grad påverkar dessa principer oss även idag?`

`Gör en personlig inventering av på vilket plan ditt förtroende ligger idag. Vilka steg tror du kan stärka din tro?`

`Vad kan ditt svar på frågan i slutet av måndagens studium lära oss om Bibelns auktoritet, och varför borde vi avvisa allt som kastar tvivel över Skriftens slutgiltiga och obestridliga auktoritet?`