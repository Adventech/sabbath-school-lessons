---
title:  Profetior i Gamla testamentet blir uppfyllda
date:  16/11/2024
---

> <p>Nyckeltext</p>
> ”Men jag har fått ett starkare vittnesbörd än det Johannes gav. Ty de verk som Fadern har gett mig i uppdrag att fullborda, just de som jag utför, vittnar om att Fadern har sänt mig” (Joh. 5:36).

### Veckans Huvudtexter
Joh. 5:17, 20, 36–40, 46, 47; 13:18; 17:12; Jer. 2:13; Sak. 9:9; Joh. 8:12–30.

I Johannes evangelium kan vi om och om igen se alla de saker som Jesus sa och gjorde som visade att, Messias (hammashiach), Kristus, hade kommit till Israel. Och han hade faktiskt kommit som en av dem, en jude född i Betlehem, precis som Skrifterna hade förutsagt.

Ändå skrev Johannes: ”Han var i världen, och världen hade blivit till genom honom, men världen kände honom inte” (Joh. 1:10).

Han var i världen, världen skapades genom honom, och ändå kände världen honom inte? Det är ett otroligt uttalande. Och som vi kan se i Johannesevangeliet och i andra evangelier så var det många människor som inte kände honom trots att de borde ha gjort det, särskilt på grund av allt som Jesus gjorde och sa. Och ännu mer så, eftersom de gammaltestamentliga skrifterna pekade på honom.

Den här veckan ska vi titta på fler sätt som Johannes uppenbarade Jesus som Messias, och vi ska också titta på varför vissa människor ändå fortsatte att förkasta honom – trots alla de starka skäl som bekräftade att han var Kristus.

Vad kan vi lära oss av deras misstag?