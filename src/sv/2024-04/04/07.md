---
title:  Studiehjälp
date:  25/10/2024
---

Läs Ellen White, ”Nikodemus”, s. 147–155 i Messias.

”Nikodemus studerade Skrifterna på ett nytt sätt, inte för att diskutera en teori utan för att ta emot liv. Efter hand som han ställde sig under den helige Andes ledning började han förstå himmelrikets principer.

Vi tar emot Guds nåd genom tron, men tron är inte vår Frälsare. Den ger ingen fördel. Tron är som en hand. Vi griper tag i Kristus med den och får ta emot hans förtjänst, botemedlet mot synd. Och vi kan inte ens omvända oss utan Guds Andes hjälp. Bibeln säger om Kristus: ’Honom har Gud upphöjt till sin högra sida som furste och frälsare för att ge Israel omvändelse och syndernas förlåtelse’ (Apg. 5:31). Det är Gud som ger oss förlåtelse från synd. Och det är lika sant att omvändelsen kommer från honom.

Hur kan vi då bli frälsta? ’Mose upphöjde ormen i öknen’ (Joh. 3:14), och på samma sätt har Människosonen blivit upphöjd. Varje människa som har blivit bedragen och biten av ormen kan se på honom och leva. ’Se Guds Lamm som tar bort världens synd!’ (Joh. 1:29). Ljuset som lyser från korset uppenbarar Guds kärlek. Den kärleken drar oss till honom. Om vi inte gör motstånd mot hans inflytande kommer vi att föras fram till korsets fot i ånger över synderna som orsakade att Frälsaren blev korsfäst. Genomtron skapar då Guds Ande ett nytt liv i själen. Tankar och önskningar lyder Kristus vilja. Vi omskapas så att vi blir lika honom. Han verkar i oss för att lägga allt under honom. Då skrivs Guds lag i vårt sinne och vi kan säga med Kristus: ’Att göra din vilja, min Gud, är min glädje’ (Ps. 40:9)” (Ellen White, Messias, s. 153, 154).

**Samtalsstart**

Varje vecka skickar butiker ut reklamblad för att få oss att köpa deras varor. Hur är våra liv, våra ord och handlingar, som reklamblad för Jesus?

**Förbön**

Be att fler människor ska ”Se Guds Lamm” och bli få sina liv förvandlade!

**SAMTALSFRÅGOR**

`Johannes döparen kom för att bereda vägen för Jesus. Hur framgångsrik skulle du bedöma att hans tjänst var, åtminstone ur ett mänskligt perspektiv? När du funderar över ditt svar, ställ också den viktiga frågan: Hur definierar du ”framgång” i andliga frågor? Hur förhåller sig nya sanningsupptäckter till tidigare sanningar som Guds folk har förstått? Varför får nytt ljus aldrig motsäga gammalt ljus?`

`Senare uttryckte Johannes döparen några uppriktiga tvivel (Matt. 11:2, 3; Luk. 7:19). Vad var orsaken till hans frågor, och vad kan vi lära oss av dem om hur vi kan vara fasta i vår tro?`

`Diskutera i gruppen hur någon som Nikodemos, en ledare i den sanna kyrkan, någon som säkert hade mycket kunskap, ändå kunde vara så andligt okunnig om vad som verkligen betyder något. Vilka lärdomar kan vi dra av hans situation?`