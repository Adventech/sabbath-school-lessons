---
title:  Vittnesbörd om Kristus som Messias
date:  19/10/2024
---

> <p>Nyckeltext</p>
> ”Jesus svarade: ‘Sannerligen, jag säger dig: den som inte blir född på nytt kan inte se Guds rike’ ” (Joh. 3:3).

### Veckans Huvudtexter
Joh. 1:19–23; Jes. 40:1–5; Joh. 1:29–37; Rom. 5:6; Joh. 1:35–39, 43–51; 3:1–21.

Utan tvekan försåg Jesus människor med kraftfulla skriftbevis för att bekräfta de påståenden som han hade gjort om sig själv, inklusive ”Sannerligen, jag säger er: den som tror [på mig] har evigt liv” (Joh. 6:47).

Men det finns mer: förvandla vatten till vin; mätta tusentals med några bröd; bota ämbetsmannens son; läka mannen vid Betesdadammen; ge syn åt den som varit blind från födseln; väcka upp Lasaros från de döda. Evangelisten åberopar en mängd olika händelser och människor – judar, hedningar, rika, fattiga, män, kvinnor, härskare, vanliga människor, utbildade och outbildade – till att vittna om vem Jesus är.

Johannes pekar även på Faderns vittnesbörd och på Skriften, som alla ger bevis på hans identitet.

Den här veckan börjar med Johannes döparens kraftfulla vittnesbörd. Andra vittnen kommer också upp på scenen: Andreas och Simon Petrus, Filippos och Natanael, och ett högst oväntat vittne, farisén Nikodemos. Men ett annat vittne står tillbaka i skuggorna (den andre lärjungen tillsammans med Andreas, i Johannes 1:35, 40) – Johannes själv.