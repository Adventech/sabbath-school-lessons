---
title:  Ljus och mörker
date:  24/12/2024
---

`Läs Joh. 1:4–10; 3:19–21; 5:35; 8:12; 9:5; 11:9, 10; och 12:35. Vilken stor kontrast finns här, och varför är denna kontrast så grundläggande för att förstå sanningen?`

Världen befinner sig i mörker; den skyr ljuset och kan inte på egen hand finna vägen till den sanne Guden, skapelsens, uppenbarelsens och återlösningens personliga Gud. ”Av sig själv kan människan aldrig få kunskap om det gudomliga. ’Hög som himlen är den – vad kan du göra? Djupare än dödsriket är den – vad kan du förstå?’ (Job. 11:8). Bibeln säger att Guds djupheter har ’ögat inte sett och örat inte hört och människans hjärta inte anat’. För att förstå dem måste vi inse att Gud har tagit emot oss som sina barn. Gud har uppenbarat dem för oss genom sin Ande” (Ellen White, Messias, s. 385).

Endast Jesus Kristus ”har förklarat honom”, Fadern (Joh. 1:18). Det grekiska verbet är exēgeomai, vilket betyder ”att tolka”, ”förklara”, ”redogöra för”. Johannes presenterar Jesus som den himmelske budbäraren, den som förklarar vad det innebär att känna Gud. Endast genom Jesus kan vi verkligen lära känna Gud.

`Läs Joh. 8:42–44. Hur beskriver Jesus den falska grund som de religiösa ledarna i Israel hade baserat sin tro på?`

De som inte lever i sanningen talar utifrån sina egna förmågor. De ”ser” betydelsen av en text endast ur ett mänskligt perspektiv. Däremot måste vi acceptera att Kristus är världens Ljus och följa honom i vår tolkning av hans Ord. Djävulen däremot talar utifrån sig själv, med ”sina egna förmågor” (Joh. 8:44). Om vi inte är försiktiga och inte är överlämnade i tro och lydnad till Gud, riskerar vi att göra samma sak: läsa texten enbart utifrån våra egna önskningar, behov och perspektiv, vilket är mycket lättare att göra än vi kanske inser.

`Hur reagerar du på sanningar som ”trampar dig på tårna”?`