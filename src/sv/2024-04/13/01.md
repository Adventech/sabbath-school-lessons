---
title:  'Epilog: Att känna Jesus och hans Ord'
date:  21/12/2024
---

> <p>Nyckeltext</p>
> ”Ni forskar i skrifterna därför att ni tror att de kan ge er evigt liv. Just dessa vittnar om mig” (Joh. 5:39)

### Veckans Huvudtexter
Joh. 21; 11:9, 10; 8:42–44; 4:46–54; 2 Tim. 3:16; Joh. 15:1–11.

Johannes evangelium, liksom Markus, slutar med ett möte i Galiléen. Denna sista lektion om Johannes handlar om detta möte men knyter an till temat om hur vi känner Jesus och Guds Ord – ett koncept som löper genom hela det fjärde evangeliet.

Trots att lärjungarna hade varit med Jesus i mer än tre år var de fortfarande väldigt oförberedda på korsfästelsen och uppståndelsen, trots att Jesus hade berättat för dem om och om igen vad som skulle hända.

Tyvärr tog de honom inte på orden.

Vi kan idag riskera att göra samma sak: höra eller till och med läsa Guds Ord, men inte lyssna till det, inte förbli i det och inte lyda det. Det vill säga att inte acceptera det som det ljus som ska vägleda våra tankar och handlingar. Tyvärr är det här, kanske omedvetet, alltför många kristna befinner sig.

Under denna, vår sista vecka i Johannesevangeliet, kommer vi att titta på några av evangeliets viktigaste punkter, som kan hjälpa oss att gå bortom den rena baskunskapen om Jesus till att i stället personligen lära känna honom bättre och mer hängivet förbli i honom och i hans Ord.