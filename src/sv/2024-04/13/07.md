---
title:  Studiehjälp
date:  27/12/2024
---

Guds perspektiv är något helt annat än människans. Gud delar sitt perspektiv med oss genom sitt Ord, Bibeln, under den Helige Andes kraft. Det är vårt val om vi vill vandra i mörkret eller acceptera det ljus som kommer från Jesus Kristus och som uppenbaras i Ordet.

En väsentlig del av detta val är vår egen personliga överlåtelse till Jesus Kristus, Guds Son och mänsklighetens Återlösare. Genom den Helige Andes kraft har Gud Fadern uppenbarat för oss – i Jesus liv, död och uppståndelse - djupet av sin kärlek. Och vi vet om Jesus eftersom hans liv, död och uppståndelse har nedtecknats i Guds Ord.

”Guds änglar far ständigt från jorden till himlen och från himlen till jorden. Underverken som Jesus gjorde för de bedrövade och lidande utförde han i Guds kraft och genom änglars förmedling. Varje välsignelse från Gud får vi genom att Kristus och himmelska änglar förmedlar dem till oss. Frälsaren har klätt sig i mänsklig natur, och därför förenar han sina intressen med Adams fallna söners och döttrars intressen. Samtidigt står han i förbindelse med Guds tron genom sin gudomliga natur. På så sätt är det Kristus som förenar människan med Gud och Gud med människan.” (Ellen White, Messias, s. 123)

**Samtalsstart**

Hur ska man rent praktiskt gå till väga för att söka efter sanningen?

**Förbön**

Gud, vi ber för dem som har en helt fel uppfattning om vem du är. Du känner dem. Gör allt du kan för att visa dig i ditt rätta ljus för dem som behöver se dig på nytt.

**SAMTALSFRÅGOR**

`Av alla berättelser i Johannes bok, vilken talar tydligast till dig om Guds kärlek och karaktär? Berätta för din klass varför du tycker att den berättelsen är så fängslande.`

`Varför är det vanligtvis svårt att bortse från sig själv som sanningsdomare? Kan vi någonsin göra det fullt ut, eller kommer vår mänsklighet, i viss mån, fortfarande att påverka hur vi ser på Skriften? Varför måste vi inse detta faktum, och hur kan ödmjukhet hjälpa oss att överge våra fördomar till förmån för Guds ord?`

`Den västerländska kristenhetens historia är fylld av skrämmande exempel på vad som händer när Guds Ord görs till föremål för människors politik och fördomar. Vilka är några av dessa exempel, och vilken lärdom kan vi dra av dem idag om hur farligt det är när mänskliga perspektiv blir det dominerande filtret för att ”tolka” Bibeln?`

`Sammanfatta med egna ord den stora bilden av Johannesevangeliet. Vad är dess centrala budskap till oss idag?`