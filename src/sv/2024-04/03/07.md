---
title:  Studiehjälp
date:  18/10/2024
---

Läs Ellen White, ”’Gud med oss’”, i Messias, s. 18–25.

”Herren Jesus Kristus, Guds gudomliga Son, existerade från evighet, en distinkt person, men ändå ett med Fadern. Han var himlens överlägsna härlighet. Han var de himmelska intelligensernas befälhavare, och änglarnas tillbedjande hyllning mottogs av honom som hans rättighet. Detta var inget övergrepp från Guds sida [Ordspråksboken 8:22–27, FB].

Det finns ljus och härlighet i sanningen att Kristus var ett med Fadern innan världens grund lades. Detta är ljuset som skiner på en mörk plats och får det att stråla av gudomlig, ursprunglig härlighet. Denna sanning, oändligt mystisk i sig själv, förklarar andra mystiska och annars oförklarliga sanningar, medan den är förankrad i ett ljus som är oåtkomligt och outgrundligt” (Ellen Whites kommentarer, The Seventh-day Adventist Bible Commentary, vol. 5, s. 1126).

”Jesus har sagt: ’När jag blir upphöjd från jorden skall jag dra alla till mig’ (Joh. 12:32). Syndaren måste få upp ögonen för att Jesus är Frälsaren. Han är den som har dött för världens synder. När vi ser Guds Lamm på korset börjar vi förstå räddningens hemlighet. Guds godhet leder oss till ånger. När Jesus dog för syndarna visade han oss en ofattbart stor kärlek. Denna kärlek rör vid våra hjärtan och vi börjar känna sorg över vår synd. Det är sant att människor ibland skäms för sina syndiga handlingar. Innan de är medvetna om att de dras till Jesus, slutar de med en del av sina dåliga vanor. När de uppriktigt vill göra det som är rätt och försöker bättra sig är det alltid Jesus kraft som påverkar dem. Det är fråga om ett omedvetet inflytande. Samvetet vaknar och till det yttre förändras deras liv. Jesus drar dem till sig med sin kärlek. Då ser de på hans kors. När de ser hur han blev genomborrad för deras synders skull påminns de om budorden och känner skuld” (Ellen White, Vägen till Kristus, s. 29, 30).

**Samtalsstart**

Varför är det viktigt att vi tror på det som Joh. 1:1–14 säger – att Jesus var och är Gud? Räcker det inte att vi tror att han var en god människa?

**Förbön**

Be för era släktingar, vänner och bekanta som inte tror på Jesus. Be att ni ska kunna visa dem att han älskar dem.

**SAMTALSFRÅGOR**

`Varför skulle Johannes börja med att tala om Jesus i hans roll som Skapare? Vad säger detta oss om hur viktig skapelsen är i all teologi? Varför är det då viktigt att vi har en korrekt förståelse av skapelsen, så som den uppenbaras i Skriften?`

`Fördjupa dig mer i frågan som ställdes i slutet av söndagens studium. Vad händer med korset om en skapad varelse dör på det i stället för den evige Guden? Vad förlorar vi om Jesus var något annat än den evige Guden?`