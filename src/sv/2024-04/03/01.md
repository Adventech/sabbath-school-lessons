---
title:  Bakgrundshistoria/Prologen
date:  12/10/2024
---

> <p>Nyckeltext</p>
> ”I begynnelsen fanns Ordet, och Ordet fanns hos Gud, och Ordet var Gud” (Joh. 1:1).

### Veckans Huvudtexter
Joh. 1:1–5; 1 Mos. 1:1; Joh. 1:9–13; 3:16–21; 9:35–41; Matt. 7:21–23; Joh. 17:1–5.

Den första veckans studium det här kvartalet handlade om slutet av Johannes evangelium, som förklarade varför han skrev detta. Den här veckans studium återvänder till början av evangeliet, där Johannes anger den riktning som han, inspirerad av den heliga Anden, har för avsikt att ta läsaren. I de första orden och styckena i sina texter presenterar de nytestamentliga författarna ofta de teman som de har för avsikt att behandla. Så gör även Johannes, vars teman presenteras som en del av ett stort kosmiskt sammanhang som skildrar övergripande sanningar om Jesus Kristus – sanningar som sträcker sig tillbaka till tiden före skapelsen. Denna presentation i början av boken ger läsarna, som redan vet att Jesus är Messias, en fördel som personerna i själva boken inte hade. Läsaren kan tydligt se de stora teman som evangelisten återkommer till när han berättar historien om Jesus. Dessa stora teman är placerade inom den historiska perioden då Jesus levde här på jorden. Den här veckans studium börjar med prologen (Joh. 1:1–18) och sammanfattar dess viktigaste teman. Dessa teman kommer sedan att behandlas även på andra ställen i Johannesevangeliet.