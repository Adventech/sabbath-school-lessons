---
title:  Fler vittnesbörd om Jesus
date:  02/11/2024
---

> <p>Nyckeltext</p>
> ”Och när jag blir upphöjd från jorden skall jag dra alla till mig” (Joh. 12:32).

### Veckans Huvudtexter
Joh. 3:25–36; 1:32–36; Dan. 7:18; Joh. 6:51–71; 5:36–38; 7:37–53.

Jesus säger inte bara förbluffande saker om sig själv, eller om vem han är, eller om vem som sände honom, eller om var han kom ifrån. Han visade också vem han är genom de underverk och tecken som han utförde och som några öppet uttalade om honom: ”Inte kan väl Messias göra fler tecken, när han kommer, än den här mannen har gjort?” (Joh. 7:31).

Han understödde sina ord med handlingar som bevisade sanningen i det han sade.

Men när dramat fortsätter börjar en splittring bland folket. Helandet av mannen vid Betesdadammen väcker ilska hos vissa ledare. Diskussionen i Kafarnaum efter bespisningen av de 5 000 leder till att Jesus förkastas av folkmassorna. Lasaros uppståndelse skapar tro hos vissa men utlöser hos andra en fientlighet som kommer att leda till rättegången mot och avrättningen av Jesus.

I veckans studium tittar vi på några av dem som vittnade om Jesus. I var och en av dessa händelser avslöjas vissa aspekter av vem Jesus verkligen är, och tillsammans skapar de en djupare vision av Jesus, Messias.