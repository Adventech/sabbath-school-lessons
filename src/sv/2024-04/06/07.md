---
title:  Studiehjälp
date:  08/11/2024
---

Läs Ellen White, ”Krisen i Galiléen”, s. 350–361 och ”På den yttre tempelplatsen”, s. 576–582, i Messias.

”Till vem skulle vi gå? Israels lärare var slavar under religionens yttre former. Fariséer och saddukéer stred hela tiden mot varandra. Att gå bort från Jesus innebar att man hamnade bland ritual- och ceremoniryttare och maktlystna människor som strävade efter att själva bli ärade. Apostlarna hade funnit mer frid och glädje sedan de tog emot Jesus Kristus än under hela sitt tidigare liv. Hur skulle de kunna vända tillbaka till dem som hade hånat och förföljt Honom som är syndares vän? De hade länge väntat på Messias. Nu hade han kommit. De kunde inte gå bort ifrån honom och vända sig till dem som ville röja honom ur vägen, och som hade förföljt dem på grund av att de trodde på honom.

Till vem skulle vi gå? Inte bort ifrån Jesus lära, hans undervisning om kärlek och nåd, till otrons mörker, till världens ondska. När Frälsaren blev övergiven av många som hade bevittnat hans sällsamma gärningar gav Petrus uttryck för apostlarnas tro: ‘Du är Guds Helige.’ Själva tanken att förlora Jesus, själens ankare, fyllde dem med rädsla och sorg. Att vara utan Frälsaren skulle vara som att driva omkring på ett mörkt och stormigt hav” (Ellen White, Messias, s. 360).

**Samtalsstart**

Många var så blinda för vem Jesus verkligen var. Hur kan vi idag behålla ett öppet och ödmjukt hjärta inför vem Jesus är och vem han vill vara i våra liv?

**Förbön**

Låt Din Ande ge oss öppna ögon så vi får se och förstå den Herre och Frälsare som Jesus är.

**SAMTALSFRÅGOR**

`Samtala i gruppen om den svåra frågan om varför vissa människor, när de får bevis för att Jesus är Messias och för att kristendomen är sann, gärna accepterar dem, och varför andra, när de får samma bevis, förkastar dem?`

`Vilken viktigare sanning kan det finnas än att Jesus Kristus dog för våra synder? Men hur har vi kommit till insikt om denna avgörande sanning? Genom vetenskap, naturlagar, naturlig teologi, logik, förnuft? Dessa kunskapsområden kan kanske leda oss till att tro på en skapande Gud, en första orsak, en orörlig rörelse, vad som helst. Men ingen av dessa kunskapsområden, varken ensamt eller ens tillsammans, kan lära oss den viktigaste sanningen som vi behöver veta: Kristus dog för våra synder. Vad kan detta lära oss om hur viktigt det är att göra Bibeln till vår slutgiltiga och yttersta auktoritet i trosfrågor?`

`Varför kan det vara så viktigt för en människas egen tro att berätta om vad Gud har gjort i hans eller hennes eget liv?`