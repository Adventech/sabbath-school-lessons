---
title:  Folkmassans vittnesbörd
date:  07/11/2024
---

”På högtidens sista och största dag ställde sig Jesus och ropade: ’Är någon törstig, så kom till mig och drick. Den som tror på mig, ur hans inre skall flyta strömmar av levande vatten, som skriften säger’ ” (Joh. 7:37, 38).

Johannes hade flera gånger berättat att Jesus gjorde djärva uttalanden om sig själv, om vem han var och vad han hade kommit för att göra.

De ord som citeras ovan från Joh. 7:37, 38 är ytterligare ett exempel på vad Jesus påstod om sig själv och om vad han skulle göra med alla som kom till honom. Detta var också häpnadsväckande påståenden.

`När Jesus talade till judarna som deltog i lövhyddohögtiden, vad var det som många i folkmassan reagerade på? Joh. 7:37–53.`

Vissa sa att han var den profet som Mose förutspådde för länge sedan (se 5 Mos. 18:15–19). Andra trodde att Jesus var Kristus. Men detta bemöttes med argumentet att Messias inte skulle komma från Galileen, att han måste vara av Davids släkt och födas i Betlehem – allt detta var sant om Jesus (jämför med Matt. 1–2), även om många inte verkade veta detta!

Till och med de som skulle arrestera Jesus blev häpna över honom och hans vältaliga ord. Fariséerna bemötte männen med en annan fråga: ”Finns det någon i rådet eller bland fariseerna som tror på honom?” (Joh. 7:48). Denna fråga från fariséerna gav Johannes tillfälle att återigen ta in Nikodemos, som efter att ha haft sitt möte med Jesus försökte skydda Jesus från deras intriger: ”Inte dömer väl vår lag någon utan att man först har hört honom och tagit reda på vad han gör?” (Joh. 7:51).

Accepterade Nikodemos någonsin Jesus som Messias? Även om denna scen inte bevisar att han gjorde det, ger Bibeln oss solida bevis för att Nikodemos faktiskt kom att tro på honom, någon gång mellan denna handling och det han gjorde efter att Jesus hade dött (se Joh. 19:39, 40).

Så svaret på deras fråga var: Ja, en av fariséerna trodde faktiskt på honom, trots allt.

`Läs Joh. 7:49. Vad sa ledarna som visade deras förakt för massorna som följde efter Jesus? Vilken lärdom kan vi dra av detta?`