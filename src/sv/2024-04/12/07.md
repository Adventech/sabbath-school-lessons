---
title:  Studiehjälp
date:  20/12/2024
---

Läs Ellen White, ” ’Det är fullbordat’,” sid. 708–715; ” ’Herren har verkligen uppstått’,” sid. 729–735; och ” ’Varför gråter du?’,” s. 736–741, i Messias. Se även Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

”Pilatus längtade efter att befria Jesus. Men han insåg att han inte kunde göra det och samtidigt behålla sin egen ära och ställning. Hellre än att förlora sin världsliga makt valde han att offra ett oskyldigt liv. Hur många är det inte som på liknande sätt offrar principerna för att slippa förluster eller lidande! Samvete och plikt pekar i en riktning, medan de egna intressena pekar i en annan. Strömmen flyter starkt åt fel håll. Den som kompromissar med det onda dras in i skuldens tjocka mörker” (Ellen White, Messias, s. 689).

”Jesus gav inte upp sitt liv förrän han hade fullbordat uppdraget som han hade kommit för att utföra. I sitt sista andetag förklarade han: ’Det är fullbordat’ (Joh. 19:30). Slaget var vunnet. Hans högra hand och hans heliga arm hade gett honom segern. Som segerherre placerade han sin fana på de eviga höjderna. Gladde sig inte änglarna? Hela himlen triumferade över Frälsarens seger. Satan var besegrad, och han visste nu att hans rike hade gått förlorat. För änglarna och för världarna som inte hade fallit i synd hade ropet: ’Det är fullbordat’, en djup innebörd. För dem och även för oss betydde det att återlösningens stora verk hade fullbordats. Tillsammans med oss får de del av frukterna från Jesus seger” (Ellen White, Messias, s. 708).

**Samtalsstart**

Vilka beslutsprocesser kan hjälpa dig att undvika att göra den typ av misstag som Pilatus gjorde?

**Förbön**

Vi ber för de som tvivlar på dig. Ge dem nya öppna ögon att förstå din uppståndelse.

**SAMTALSFRÅGOR**

`Varför var Jesus tvungen att dö i vårt ställe? Varför var han tvungen att vara vår ställföreträdare? Varför var hans död nödvändig för att vi skulle få frälsning? Vilka skriftställen stöder ditt svar?`

`Vilket är förhållandet mellan Bibelns bevis och historiska bevis när det gäller tron på Jesus uppståndelse? Det vill säga, vilka är de historiska bevis som på ett kraftfullt sätt bekräftar Jesus uppståndelse?`

`Tänk på 1 Kor. 15:12–20. Hur kan man förstå tanken att ”då är också de som har avlidit i tron på Kristus förlorade” (1 Kor. 15:18) utan Kristus uppståndelse, om de som har ”somnat i Kristus” omedelbart kommer till himlen? Hur bekräftar Paulus ord här sanningen att de döda sover fram till uppståndelsen vid Kristus återkomst?`