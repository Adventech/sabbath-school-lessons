---
title:  'Ärestunden: Korset och uppståndelsen'
date:  14/12/2024
---

> <p>Nyckeltext</p>
> ”Pilatus frågade: ’Du är alltså kung?’ Jesus svarade: ‘Du själv säger att jag är kung. Jag har fötts och kommit hit till världen för denna enda sak: att vittna för sanningen. Den som hör till sanningen lyssnar till min röst’” (Joh. 18:37).

### Veckans Huvudtexter
Joh. 18:33–19:5; 19:17–22; 19:25–27; Luk. 2:34, 35; Joh. 20:1–18; 1 Kor. 15:12–20.

Jesus korsfästelse och uppståndelse är höjdpunkten i Johannesevangeliet. De första tio kapitlen täcker ungefär tre och ett halvt år; kapitlen 11–20 täcker däremot ungefär en till två veckor.

De fyra evangelierna presenterar Jesus död på olika sätt. Även om deras berättelser är likvärdiga, betonar varje författare nyckelpunkter som särskilt anknyter till deras evangeliums teman. Matteus betonar uppfyllelsen av Skriften; Markus betonar parallellen mellan Jesus dop och korset; och Lukas fokuserar på korset som helande och frälsning (berättelsen om tjuven på korset).

Men Johannes presenterar korset som Jesus upphöjelse på tronen, särskilt kopplat till idén om denna stund, som det hänvisas till flera gånger i boken (Joh. 7:30; 8:20; 12:27). Idén om tronbestigning är en ironisk bild eftersom korsfästelse var det mest förödmjukande och skamliga sätt att dö på som romarna använde. Denna kontrast pekar på den djupt ironiska skildring som Johannes presenterar: Jesus dör i skam, men det är samtidigt hans upphöjelse på tronen som Frälsaren.