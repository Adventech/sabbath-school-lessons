---
title:  Vad är sanning?
date:  15/12/2024
---

I Joh. 18:28–32 beskrivs inte rättegången mot Jesus i detalj. Fokus ligger på hur Jesus ställs inför Pontius Pilatus.

`Läs Joh. 18:33–38. Vad pratade Pilatus och Jesus om?`

Pilatus frågar Jesus om han är judarnas kung (Joh 18:33). Det är den första referensen till denna titel men kommer inte att bli den sista. Jesus frågar Pilatus om han frågar detta på egen hand eller om andra har sagt att han är det. Med sin fråga vänder han på steken och frågar Pilatus om han själv förstår vem han talar till. Läsaren vet redan att Jesus är kungen. Kommer Pilatus att göra det?

Pilatus svarar med sin egen fråga: ”Jag är väl ingen jude. Dina landsmän och översteprästerna har överlämnat dig åt mig. Vad har du gjort?” (Joh. 18:35). Det var en undanflykt som bottnade i irritation över att Jesus hade ställt frågan så personlig. Det var Pilatus första steg bort från sanningen, när han lät fördomar blockera hans uppfattningsförmåga.

Jesus svarar att hans rike inte är av denna världen (Joh. 18:36). Pilatus drar då den skarpsinniga slutsatsen att Jesus faktiskt påstår sig vara kung (Joh. 18:37). Detta leder till Jesus viktiga förklaring att han föddes för att vittna om sanningen och att varje person som är ”‘av sanningen’” hör hans röst (Joh. 18:37).

Pilatus frågar då: ”Vad är sanning?” (Joh. 18:38). Men han väntar inte på svaret. I stället går han ut för att försöka rädda Jesus från folkmassan.

Sanningen är ett genomgående tema i Johannesevangeliet. Som det eviga Ordet (logos, Joh. 1:1–5) är Jesus Ljuset och Sanningen. Allt detta står i kontrast till mörker och villfarelse. Han är full av nåd och sanning (Joh. 1:14). Nåd och sanning kom genom honom (Joh. 1:17). Johannes döparen vittnade om sanningen (Joh. 5:33). Jesus bekräftade att hans Fader är ”sann” (Joh. 7:28). Jesus hörde själv sanningen från sin Fader (Joh. 8:40). Jesus är ”vägen, sanningen och livet” (Joh. 14:6). Guds ord är ”sanning” (Joh. 17:17). Trots sin fråga missade Pilatus sin möjlighet att få veta sanningen på grund av sina fördomar, sina tidigare beslut och den press han utsattes för.

`Hur förstår du idén om Jesus som sanningen?`