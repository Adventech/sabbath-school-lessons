---
title:  Studiehjälp
date:  11/10/2024
---

Läs Ellen White, ”Krisen i Galiléen”, s. 350–361; ”Lasaros, kom ut!”, s. 486–497 och ”Prästernas intriger”, s. 498–503, i Messias.

”Kristus liv ger världen liv, och det livet finns i hans ord. Det var genom sina ord som Jesus botade de sjuka och drev ut de onda andarna. Genom sitt ord stillade han stormen och uppväckte de döda, och folket vittnade om att det fanns kraft i hans ord. Han talade Guds Ord precis som han hade talat genom alla Gamla testamentets profeter och lärare. Hela Bibeln är en förkunnelse om Kristus. Frälsaren ville förstärka sina åhörares tro på Ordet. När han inte längre var fysiskt närvarande bland dem skulle Ordet bli källan till deras kraft. Precis som sin Mästare skulle de leva ’av varje ord som utgår från Guds mun’ (Matt. 4:4).

Vårt fysiska liv uppehålls genom mat, och på samma sätt uppehålls vårt andliga liv genom Guds Ord. Varje människa måste ta emot liv från Guds Ord åt sig själv. Precis som vi måste äta själva för att få näring måste vi också själva ta emot Ordet. Vi kan inte få det bara genom att det förmedlas till oss genom någon annan människas tankar. Vi måste själva studera Bibeln noga och be till Gud att den helige Ande ska hjälpa oss så att vi ska kunna förstå hans Ord” (Ellen White, Messias, s. 357).

**Samtalsstart**

Många tror att Jesus bara var en vanlig människa. Varför tror ni att Jesus är mer än så? Varför tror ni att han är Messias och Gud?

**Förbön**

Be att ni ska kunna visa andra människor att Jesus är Gud och får frälsare.

**SAMTALSFRÅGOR**

`Den här veckan har vi tittat på hur Jesus gav mat åt de femtusen, helade en man som var blind från födseln och sedan uppväckte Lasaros från döden. I varje enskilt fall gav Jesus kraftfulla bevis för sin gudomlighet. Men hur fantastiska dessa underverk än var skapade de splittring. Vissa reagerade med tro, andra med tvivel. Vad lär oss detta om hur människor fortfarande kan välja att förkasta Gud även när de ställs inför kraftfulla bevis?`

`Alla dessa berättelser pekar mot Kristus som Guds gudomliga Son. Varför är hans gudomlighet så viktig för tron på Jesus som Frälsaren?`

`Läs 1 Kor. 1:26–29 på nytt. På vilka sätt ser vi samma princip verka under 2000-talet? Vilka är några av de ”dåraktiga saker” som kristna tror på, saker som de ”visa i världslig mening” hånar och förkastar? Vad är det vi tror på som också får de ”starka” att i slutet ”stå där med skam”?`