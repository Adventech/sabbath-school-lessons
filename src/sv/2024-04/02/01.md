---
title:  Tecken på gudomlighet
date:  05/10/2024
---

> <p>Nyckeltext</p>
> ”Då sade Jesus till henne: ‘Jag är uppståndelsen och livet. Den som tror på mig skall leva om han än dör, och den som lever och tror på mig skall aldrig någonsin dö. Tror du detta?’ ” (Joh. 11:25, 26).

### Veckans Huvudtexter
Joh. 6:1–15; Jes. 53:4–6; 1 Kor. 5:7; Joh. 6:26–36, 9:1–41; 1 Kor. 1:26–29; Joh. 11.

Bibeln är tydlig med att Jesus Kristus är den evige Sonen, ett med Fadern, upphöjd och oskapad. Jesus är den som skapade allt som är skapat (Joh. 1:1–3). Jesus har alltså alltid funnits; det fanns aldrig en tid då han inte fanns. Även om Jesus kom till denna värld och tog på sig vår mänsklighet, behöll han alltid sin gudomlighet, och vid specifika tidpunkter sa och gjorde Jesus saker som uppenbarade denna gudomlighet. Denna sanning var viktig för Johannes, och när han berättade om några av Jesus underverk använde han dem därför för att peka på Kristus gudomlighet. Jesus sa inte bara saker som uppenbarade hans gudomlighet utan han understödde sina ord med gärningar som uppenbarade hans gudomlighet. I veckans studium tittar vi på tre av Jesus största tecken på sin gudomlighet. Det som är slående är att vid varje tillfälle fanns det några människor som inte trodde på underverket eller uppfattade dess betydelse. För vissa var det en tid av avståndstagande från Jesus, för andra en tid av fördjupad blindhet och för återigen andra en tid av planering för Jesus död. Och för andra – en tid att tro att Jesus var Messias.