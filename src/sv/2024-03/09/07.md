---
title:  Studiehjälp
date:   30/08/2024
---

Läs kapitlen ”Ett dömt folk”, ”Templet rensas på nytt” och ”Konflikt” på sidorna 537–564 i Ellen Whites bok _Messias_.

”När Jesus förbannade trädet som hans egen makt hade skapat blev det en varning till alla församlingar och alla kristna. Ingen kan leva efter Guds lag utan att tjäna andra. Men det finns många som inte lever i överensstämmelse med Kristus barmhärtiga, osjälviska liv. Många som tror att de är utmärkta kristna förstår inte vad det innebär att tjäna Gud. De planerar och studerar för att tillfredsställa sig själva. De tänker bara på sitt eget jag när de agerar. Tiden är bara värdefull för dem om de kan vinna något åt sig själva, och detta är deras enda syfte i allt som händer i livet. De tjänar inte för andra utan för sig själva. Gud skapade dem till att leva i en värld där de skulle utföra en osjälvisk tjänst. Hans avsikt var att de skulle hjälpa sina medmänniskor på varje tänkbart sätt. Men det egna jaget har blivit så stort att de inte kan se något annat. De har inte någon gemenskap med mänskligheten. De som lever för sitt eget jag liknar fikonträdet som kom med stora påståenden men saknade frukt. De iakttar gudstjänstens former men visar inte ånger eller tro. När de bekänner sin tro säger de att de respekterar Guds lag, men lydnaden saknas. De säger en sak men gör en annan. I domen som uttalades över fikonträdet avslöjar Jesus hur avskyvärd denna tomma bekännelse är i hans ögon. Han förklarar att en uppriktig syndare är mindre värd att bli straffad än den som bekänner att han tjänar Gud men inte bär någon frukt till hans ära” (Ellen White, _Messias_, s. 540, 541).

**Samtalsstart**

`Har du varit med om att någon försökt snärja eller sätta dit dig?`

**Förbön**

Be om att du ska få älska Gud av hela ditt hjärta, hela din själ, hela ditt förstånd, och av hela din kraft och din nästa som dig själv.

**Samtalsfrågor**

`Fundera över innebörden av att Kristus renade templet. Hur kan denna princip tillämpas i vår kyrka idag? Hur bör en sådan rening äga rum?`

`Om och om igen i evangelierna hänvisar Jesus till Skrifterna och hur de måste uppfyllas. Vad säger detta oss om hur centrala de är för ett liv i tro? Varför måste vi med eftertryck avvisa alla försök att förringa Skriftens auktoritet, särskilt tanken att Skriften bara är människors egna idéer om Gud, vem Gud är och hur han verkar?`

`Var går den korrekta gränsen mellan kyrka och stat? Hur kan Jesus under- visning i Mark. 12:13–17 vägleda denna diskussion?`

`Leta upp texter som talar om uppståndelsen. Varför är denna lära så central för vår tro, särskilt med tanke på de dödas tillstånd?`