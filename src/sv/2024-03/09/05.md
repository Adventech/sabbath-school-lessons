---
title:  Jordiska plikter och himmelska utfall
date:   28/08/2024
---

`Läs Mark. 12:13–27. Vad är det som händer här, och vilka sanningar lär Jesus ut?`

De religiösa ledarna försökte snärja Jesus med något som de kan använda för att döma honom, antingen inför den romerske guvernören eller inför folket. Denna gång handlade det om frågan om att betala skatt. Vid den här tiden och på den här platsen kunde en vägran att betala skatt uppfattas som uppror mot den romerska regeringen, vilket var ett allvarligt brott.

Jesus svar, att ge kejsaren det som tillhör kejsaren och Gud det som tillhör Gud, räddade honom ur en fälla. Men hans svar innehöll också djupgående lärdomar om den troendes ansvar gentemot regeringen. ”Han sa att eftersom de stod under den romerska maktens beskydd skulle de ge denna makt det stöd som den krävde så länge detta inte stod i strid med en högre plikt. De skulle leva i fred med landets lagar som styrde över dem. Men samtidigt skulle de visa Gud trohet i första hand och under alla förhållanden” (Ellen White, _Messias_, s. 557).

Det som följer härnäst är en fråga om de dödas uppståndelse. Saddukeerna var en prästerlig grupp som menade att endast de fem Moseböckerna utgjorde Skriften. De trodde inte på de dödas uppståndelse. Det scenario som de presenterade för Jesus var för- modligen hypotetiskt. Det handlade om sju bröder och en kvinna. Enligt Moses lag skulle brodern till en man som dött och inte efterlämnat några söner gifta sig med änkan, och alla barn som föddes i denna förening skulle juridiskt sett vara den döde mannens barn (5 Mos. 25:5–10). Syftet med detta var att egendomarna skulle be-varas inom familjen.

Saddukeerna försöker misskreditera läran om uppståndelsen genom att peka på ett moraliskt dilemma om vems hustru kvinnan skulle vara vid uppståndelsen. Jesus bemöter deras argument i två steg genom att hänvisa till Skrifterna och till Guds makt. Först beskriver han Guds makt vid uppståndelsen och indikerar att det inte kommer att förekomma giftermål i himlen. Sedan försvarar han läran om uppståndelsen genom att hänvisa till 2 Mos. 3:1–22, där Gud anger att han är Abrahams, Isaks och Jakobs Gud. Jesus antyder att detta innebär att de kommer att uppstå. De kan inte förbli döda om Gud är Abrahams, Isaks och Jakobs Gud, som för närvarande är döda.

`Om någon skulle fråga dig: ”Känner du till Guds makt?”, vad skulle du svara och varför?`