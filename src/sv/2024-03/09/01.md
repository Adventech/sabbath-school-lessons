---
title:  Konflikter i Jerusalem
date:   24/08/2024
---

> <p></p>
> ”Och när ni ställer er och ber, skall ni förlåta dem som ni har något otalt med. Då skall också er fader i himlen förlåta er era överträdelser” (Mark. 11:25).

### Veckans huvudtexter
Mark. 11; 1 Kung. 1:32–48; Sak. 9:9, 10; Jes. 56:7; Jer. 7:11; Mark. 12:1–34.

I Mark. 2 och 3 skildras fem konflikter mellan Jesus och de religiösa ledarna (se studium 3). I denna veckas studium anländer Jesus till Jerusalem och hamnar i sex konflikter med de religiösa ledarna. De två uppsättningarna konflikter är som bokstöd i början och slutet av hans verksamhet på jorden. Varje uppsättning behandlar viktiga frågor i det kristna livet. Jesus instruktioner, även i dessa konfliktfyllda situationer, ger de troende vägledning både i grundläggande trosfrågor och i praktiska frågor som rör vardagslivet.

De religiösa ledarna kommer för att konfrontera, förvirra och besegra Jesus, men de lyckas aldrig. En del av veckans undervisning kommer att analysera vad det är som gör att människor motsätter sig Gud och vad kristna kan göra för att bryta igenom fördomar och tala till de hjärtan som motsätter sig Andens kallelse.

I Mark. 11 kommer Jesus att vara i Jerusalem under påsken (mars-april). Mark. 11–16 omfattar lite mer än en vecka. Berättelsens tempo har saktats ned markant. De första 10 kapitlen omfattar ungefär tre och ett halvt år. Denna inbromsning visar på vikten av dessa avslutande scener.

_Studiematerial för den 24–30 augusti 2024_