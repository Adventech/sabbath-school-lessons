---
title:  Studiehjälp
date:   06/09/2024
---

Läs kapitlet ”På Olivberget” på sidorna ٥٨٣–٥٩٢ i Ellen Whites bok _Messias_.

I världen händer det många saker som är mycket oroande. Människor är verkligen rädda för vad som håller på att hända. Hur kan vi, som sjundedagsadventister, som har en slags ”insiderkunskap” om händelserna, använda denna kunskap för att visa människor på det hopp vi har i Jesus och löftet om hans återkomst?

”Eftersom vi inte känner till den exakta tidpunkten då Jesus kommer tillbaka uppmanar han oss att vaka. ‘Saliga är de tjänare som Herren finner vakna’ (Luk. 12:37, FB). De som väntar på att Herren ska komma är inte overksamma medan de väntar. Förväntningarna om att Kristus ska komma tillbaka ska leda människor till att vända sig till Gud och till att frukta hans straffdomar över överträdarna. De som väntar på Kristus renar sina sinnen genom att de lyder sanningen. De arbetar ivrigt samtidigt som de är vakna och väntar. De vet att Herren är nära och står för dörren. Det stimulerar deras arbetslust så att de vill samarbeta med de gudomliga redskapen och arbeta för att människor ska bli frälsta. De människorna är de trogna och kloka tjänarna som ger Herrens folk ‘deras mat i rätt tid’ (Luk. 12:42). De förkunnar sanningen som har sin särskilda tillämpning just nu. Enok, Noa, Abraham och Mose var för sig förkunnade sanningen för sin egen tid. På samma sätt kommer Kristus tjänare nu att förkunna den särskilda varningen för sin generation” (Ellen White, _Messias_, s. 590).

**Samtalsstart**

`Hur ser du på Jesus löfte om att komma tillbaka? Hur påverkar det ditt liv?`

**Förbön**

Be om att Guds Ande ska hjälpa oss att användas av Gud till att göra människor mer beredda för Jesus återkomst.

**Samtalsfrågor**

`Det är en sak att ge till Herrens arbete. Det är en annan sak att ge offervilligt. Vad är skillnaden, och varför är den skillnaden viktig?`

`Varför förhindrade inte Gud förföljelsen av sitt folk under århundradena och i dagens samhälle? Hur kan den stora stridens tema hjälpa oss att förstå varför förföljelse existerar?`

`Vilka tecken på Jesus ankomst är särskilt tydliga för dig i dagens värld?`

`Tänk på de dödas tillstånd och det faktum att de döda sover tills Kristus kommer tillbaka. Människor sluter ögonen i döden, och vad är det nästa de vet? Hur hjälper denna idé oss att se hur Kristus andra ankomst alltid är mycket nära för varje enskild person?`