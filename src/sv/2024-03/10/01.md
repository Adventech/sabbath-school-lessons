---
title:  Sista tiden
date:   31/08/2024
---

> <p></p>
> ”Då skall man få se Människosonen komma bland molnen med stor makt och härlighet. Och då skall han sända ut änglarna och samla sina utvalda från de fyra väderstrecken, från jordens gräns till himlens gräns” (Mark. 13:26, 27).

### Veckans huvudtexter
Mark. 12:41–44; 13:1–32; Dan. 9:24–27; 7:25; 1 Thess. 4:13–18.

Veckans studium börjar med en mycket kort berättelse i slutet av Mark. 12, där Jesus gör ett djupgående uttalande om en liten handling som utförs av en änka. Huvuddelen av denna veckas studium handlar dock om Mark. 13, en storslagen profetia om ödet för templet i Jerusalem och mycket mer. Detta kapitel, tillsammans med dess paralleller i Matt. 24 och Luk. 21, berättar både om Jerusalems fall och om tiden därefter, ända till världens slut.

Vad Mark. 13 tydliggör är att profetian sträcker sig från profetens, Jesus, tid till den sista tiden, hans andra ankomst. Detta mönster följer det som kan kallas ”den historiska tolkningen av sista tidens profetior”. Detta står i motsats till försöken att placera dessa profetior i det förflutna eller långt in i framtiden.

I likhet med mycket av Jesus undervisning i Markusevangeliet så är Herrens instruktion ett svar på en fråga eller ett missförstånd från lärjungarna. Dessa frågor eller missförstånd ger Jesus tillfälle att lära ut sanningar som är viktiga för det kristna livet. Jesus förutsäger inte bara framtiden utan undervisar också sina lärjungar, både då och nu, om hur de ska förbereda sig för de kommande prövningarna.

_Studiematerial för den 31 augusti – 6 september 2024_