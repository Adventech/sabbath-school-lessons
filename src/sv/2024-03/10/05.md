---
title:  Den stora nöden
date:   04/09/2024
---

`Läs Mark. 13:19. Vad talar denna vers om?`

Orden i Mark. 13:14 om den vanhelgande skändligheten är den stödjepunkt som kapitlet kretsar kring (se tisdagens studium). Mark. 13:19 markerar också en övergångspunkt. Versen hänvisar till en stor nöd som inte har haft sin like sedan världens skapelse. Detta förebådar en större eller mer omfattande förföljelse än den som inträffade vid Jerusalems fall. Mark. ١٣:١٩ övergår också till futurum och pekar på händelser som inträffar efter Jesus tid.

Liksom Mark. 13:14 är ett eko av profetian i Dan. 9, är den stora förföljelse som beskrivs i Mark. 13:19–23 ett eko av profetiorna i Dan. 7 och 8, där det lilla hornet förföljer Guds folk under ”en tid och två tider och en halv tid” (Dan. 7:25). Denna profetiska period på 1 260 dagar är lika med 1 260 bokstavliga år (4 Mos. 14:34; Hes. 4:6). Denna tid sträckte sig från 538 e.Kr. till 1798 e.Kr. År 1798 e.Kr. skickade Napoleon en av sina generaler för att ta påven till fånga. Under denna tidsperiod på ١ 260 år förföljde och dödade det lilla hornet många av dem som inte stödde dess kyrkosystem.

`Läs Mark. 13:20–23. Vilket hopp ger Gud sitt folk under förföljelsens tid, och vilken varning ger han dem när den avslutas?`

Mark. 13:20 talar om att förföljelsen kommer att förkortas för Guds folks skull. Historiskt sett minskade förföljelsens eldar efter den protestantiska reformationen, och därmed förkortades nödens tid. När det lilla hornets makt avtog anslöt sig fler människor till reformationen. Men det lilla hornets makt skulle öka igen, som profetian i Upp. 13 anger.

I Mark. 13:21–23 varnar Jesus för ett annat hot, nämligen falska profeter och falska frälsare, som kommer att uppstå innan han kommer tillbaka. Jesus uppmanar sina anhängare att akta sig för dem.

`När Jesus varnade för falska frälsare hade hans rörelse knappt ens börjat. Ändå kunde han göra en så fantastisk förutsägelse som har gått i uppfyllelse (än idag gör människor anspråk på att vara Jesus). Hur bör denna förutsägelse öka vår tillit till Guds Ord?`