---
title:  'Undervisningen för lärjungarna: del 1'
date:   10/08/2024
---

> <p></p>
> ”Sedan kallade han till sig både lärjungarna och folket och sade: ’Om någon vill gå i mina spår måste han förneka sig själv och ta sitt kors och följa mig’ ” (Mark. 8:34).

### Veckans huvudtexter
Mark. 8:22–38; Matt. 20:29–34; Joh. 12:25; Mark. 9:1–50; Mal. 4:5, 6; Luk. 9:30, 31.

Första halvan av Markusevangeliet fokuserar på vem Jesus är. Hans kraftfulla undervisning och underverk pekar i samma riktning: han är _Messias_. Vid denna avgörande vändpunkt i berättelsen frågar Jesus lärjungarna vem de tror att han är.

Petrus ger ett tydligt svar på den frågan, och Jesus börjar omedelbart förklara vart han är på väg som _Messias_, nämligen till korset.

I den sista delen av kapitel 8 och fram till slutet av kapitel 10 fokuserar Jesus på att undervisa sina lärjungar om vart han är på väg. I dessa kapitel kommer han att ge förutsägelser om korset. Dessa kommer att följas av särskilda instruktioner om lärjungaskap. Dessa kraftfulla lärdomar är fortfarande relevanta idag.

Denna del av det andra evangeliet avgränsas med helandet av två olika blinda män, en i mitten av Markus 8 och den andra i slutet av Markus 10. Dessa ”bokstödsmirakel” illustrerar på ett dramatiskt sätt hur lärjungaskap inkluderar andlig insikt om vem Jesus är och vart han är på väg. Precis som hans undervisning utmanade de tolv lärjungarna för 2 000 år sedan, så fortsätter den att konfrontera dagens lärjungar med de stora kostnaderna och fördelarna med att följa Jesus.

_Studiematerial för den 10–16 augusti 2024_