---
title:  Den uppståndne Herren
date:   21/09/2024
---

> <p></p>
> ”Men han sade till dem: ’Var inte förskräckta. Ni söker efter Jesus från Nasaret, han som blev korsfäst. Han har uppstått, han är inte här. Se, här är platsen där han blev lagd’ ” (Mark. 16:6).

### Veckans huvudtexter
Mark. 15:42–47; 16:1–20; Kol. 2:10–12; 1 Kor. 15:1–8; Dan. 9:24–27; Joh. 20:11–18.

Jesus korsfästelse blev dödsstöten för hans lärjungars hopp och tro. Det var en mörk helg för dem, då de inte bara brottades med sin Mästares död utan också fruktade för sina egna liv (Joh. 20:19).

I Mark. 16, det sista kapitlet i hans evangelium, ska vi titta på vad som hände efter Jesus död.

Först ska vi titta på tidpunkten för Jesus uppståndelse och varför kvinnorna kom till graven den där söndagsmorgonen. Adventister pratar sällan om uppståndelsemorgonen på grund av hur den missbrukas för att stödja söndagens helighet. Vi kommer i stället att se hur vi kan glädjas åt söndagens uppståndelse, trots den teologi som finns runt söndagen som helig dag.

För det andra förklarar studiet de första verserna i Mark. 16 och kopplar dessa ord till ett tema som löper genom hela boken. Våra studier på måndag och tisdag kommer att titta närmare på dessa begrepp.

För det tredje, som avslutning på veckan, kommer vi på onsdag och torsdag att granska resten av Mark. 16 och fundera över det uppdrag som evangeliets sista kapitel ger oss. Detta studium kommer att avslutas med en utmaning till den som läser Markusevangeliet att sprida evangeliet till hela världen.

_Studiematerial för den 21–27 september 2024._