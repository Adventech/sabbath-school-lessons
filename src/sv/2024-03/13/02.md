---
title:  Glädjen i uppståndelsen
date:   22/09/2024
---

`Läs Mark. 15:42–16:6. Vad händer här, och varför är denna berättelse så relevant för skildringen av uppståndelsen?`

Alla evangelieförfattare är överens om att Jesus dog på den dag som de kallar ”förberedelsedagen” (Matt. 27:62; Mark. 15:42; Luk. 23:54; Joh. 19:14, 31, 42). De flesta bedömare menar att det handlar om torsdag solnedgång till fredag solnedgång. Jesus dog sent på fredag eftermiddag och begravdes sedan snabbt före solnedgången.

Under sabbaten vilade Herren i graven, och alla Jesus lärjungar vilade också. ”Sabbaten tillbringade de efter lagens bud i stillhet” (Luk. 23:56), en ganska märklig handling om Jesus i själva verket hade – åtminstone i deras sinnen – förringat behovet av att hålla det fjärde budet.

På lördagskvällen köpte kvinnorna kryddor, och på söndagsmorgonen gick de till graven med en önskan om att slutföra den sedvanliga begravningsproceduren. Naturligtvis var Jesus inte där!

Redan under andra århundradet såg de kristna en betydelse i det faktum att Jesus uppstod på söndagen. Detta blev grunden för söndagens helighet. Men är det vad Nya testamentet lär ut?

`Läs Kol. 2:10–12. Vad är det nytestamentliga minnesmärket över Jesus uppståndelse?`

Inte ett ord i Bibeln antyder att söndagen är helig och ett minnesmärke över uppståndelsen. Detta minnesmärke är dopet. ”Genom dopet har vi alltså dött och blivit begravda med honom för att också vi skall leva i ett nytt liv, så som Kristus uppväcktes från de döda genom Faderns härlighet” (Rom. 6:4).

Trots att det inte finns något i Nya testamentet som antyder att söndagen ska hållas helig av någon som helst anledning måste vi som adventister glädjas åt Jesus uppståndelse på söndagsmorgonen. Genom sin död och uppståndelse har Jesus besegrat döden, och i hans uppståndelse har vi vissheten om vår.

`”Välsignad är vår herre Jesu Kristi Gud och fader. I sin stora barmhärtighet har han fött oss på nytt till ett levande hopp genom Jesu Kristi uppståndelse från de döda” (1 Pet 1:3). Se på den visshet Petrus hade om Jesus uppståndelse. Hur kan vi också ha den vissheten?`