---
title:  En dag i Jesus verksamhet
date:   06/07/2024
---

> <p></p>
> ”Jesus sade till dem: ’Kom och följ mig. Jag skall göra er till människofiskare’ ” (Mark. 1:17).

### Veckans huvudtexter
Mark. 1:16–45; Joh. 1:29–42; Mark. 5:41; Luk. 6:12; 3 Mos. 13.

Varje evangelium introducerar starten på Jesus verksamhet på ett särskilt sätt. Matteus presenterar Jesus som den som kallar lärjungar och sedan framför Bergspredikan. Lukas berättar historien om Jesus första predikan på en sabbat i synagogan i Nasaret. Johannes berättar om kallelsen av några av de första lärjungarna och bröllopet i Kana, där Jesus utför sitt första mirakel. Markusevangeliet berättar om hur fyra lärjungar kallas och beskriver en sabbat i Kafarnaum och vad som sedan hände.

Denna ”sabbat med Jesus” i början av Markusevangeliet ger läsaren en känsla av vem Jesus är. I veckans avsnitt finns mycket få av Jesus ord nedtecknade: en kort uppmaning till lärjungaskap, en befallning till en demon, en plan för att besöka andra platser och helandet av en spetälsk som fick instruktioner om att visa sig för en präst för att bli ren. Tyngdpunkten ligger på handling, särskilt på att hela män- niskor. Författaren använder gärna ordet ”genast” för att illustrera den snabba händelseutvecklingen i Jesus verksamhet.

_Studiematerial för den 6–12 juli 2024_