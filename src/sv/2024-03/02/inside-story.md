---
title:  Missionsnytt Från Hela Världen
date:   12/07/2024
---

### Guds väg i dunkel ofta går

Den här missionsberättelsen handlar om Roderick som är arkitekt. Det var han som ritade planlösningen för den nya grundskolan som Adventistsamfundet i Dominica kommer att bygga. Det nya skolbygget är ett av det här kvartalets speciella missionsprojekt. Roderick gav sin tid och sina kunskaper utan att få någon lön. Han ser fram emot att få se hur Gud kommer att välsigna projektet.

Rodericks berättelse började ١٩٨٤ då han fick ett stipendium för att studera vid ett universitet i Frankrike. Han lämnade sitt hem på Dominica och flyttade nästan 700 mil över Nordatlanten från Karibien till Europa. Kvar hemma på ön var Rodericks mamma och hans två bröder.

När Roderick hade kommit igång med sina studier i Frankrike kände han att något ändå saknades. I ett försök att fylla det hålet gick han i kyrkan en söndag. Men han kände sig inte nöjd. Han gick dit nästa söndag, men han var fortfarande inte nöjd. Då slog det honom. Hans mamma hade lärt honom att gå i kyrkan på söndagarna. Men egentligen var han övertygad om att Bibelns vilo-dag är lördagen.

Innan Roderick började studera i Frankrike hade han älskat att läsa Bibeln. Han hade inte läst Bibeln för att lära känna Gud. Han och hans vänner i gymnasiet hade tyckt om att hålla debatter om Bibeln. Roderick hade läst Bibeln för att vinna debatterna. Medan han läste hade han blivit övertygad om att Gud hade avsatt den sjunde dagen som vilodag. Men Roderick hade aldrig upplevt att detta spelade någon roll i hans liv.

I Frankrike funderade Roderick nu på om han kunde hitta någon som firade vilodagen på lördagarna. Han kom ihåg att adventisterna hemma i Dominica firade sabbaten. Genom en klasskamrat lärde Roderick känna en adventist som också kom från Dominica. Han började följa med mannen till Adventkyrkan.

Roderick berättade inte för sin mamma eller sina bröder att han gick till Adventkyrkan på lördagarna. Vad skulle de säga om de visste, undrade han. Han behövde inte vänta länge på svaret.

Roderick hade gått i Adventkyrkan i två månader. Då fick han ett brev från sin mamma. Hon berättade att hon och Rodericks två bröder studerade Bibeln tillsammans med adventister hemma i Dominica. Roderick kunde inte tro sina ögon. Han skrev tillbaka: ”Jag går i Adventkyrkan varje sabbat.”

Hans mamma och bröder blev väldigt förvånade när de fick hans brev. Två månader senare blev Rodericks mamma och bröder döpta på Dominica. Och ytterligare två månader senare blev Roderick döpt i Frankrike.

Under de första nio månaderna då Roderick hade studerat i Frankrike hade hans liv förändrats helt. Samtidigt hade hans mammas och bröders liv också förändrats helt och hållet i Dominica.

När Roderick åkte hem under sommarlovet mellan två läsår följde han med sin familj till Adventkyrkan på sabbaterna. Familjen prisade Gud för hur han hade verkat i deras liv.

Roderick säger: ”Jag berättade inte för min familj att jag skulle gå i kyrkan på sabbaten, men det visade sig att vi alla sökte efter Guds vilja. Det var som det står i psalmsången: ’Guds väg i dunkel ofta går.’ ”

_Av Andrew McChesney_

_Dominica, Mellanamerikanska divisionen_