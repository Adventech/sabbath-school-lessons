---
title:  Studiehjälp
date:   13/09/2024
---

Läs kapitlen ”Inför Hannas och Kaifas” och ”Judas” på sidorna ٦٤٩–٦٧٢ i Ellen Whites bok _Messias_.

”De skamliga ederna hade nästan inte hunnit lämna Petrus läppar, och tuppens galande ringde fortfarande i hans öron. Då vände sig Frälsaren bort från domarna med deras rynkade pannor och såg rakt på sin stackars apostel. Samtidigt drogs Petrus blick mot Mästaren. I detta milda ansikte såg han djup medkänsla och sorg, men någon vrede såg han inte där. Petrus såg detta bleka, lidande ansikte och dess darrande läppar som bara visade medlidande och förlåtelse. Då genomborrades hans sinne som av en pil. Samvetet vaknade. Minnet fungerade. Petrus kom ihåg löftet som han hade gett för några få timmar sedan. Han hade lovat att han skulle följa sin Herre till fängelse och till död. Han kom ihåg hur ont det hade gjort när Frälsaren sa till honom i påskmåltidsrummet att han skulle förneka sin Herre tre gånger samma natt. Petrus hade just sagt att han inte kände Jesus. Nu insåg han med bitter sorg hur väl hans Herre kände honom. Han hade läst Petrus tankar så exakt och sett falskheten som Petrus inte ens själv visste något om” (Ellen White, _Messias_, s. 661).

**Samtalsstart**

`Hur har ni upplevt författarens tanke med ”sandwichberättelserna”? Vad anser ni att de säger er?`

**Förbön**

Be att Jesus försoningsdöd ska få en ännu djupare och starkare betydelse för er.

**Samtalsfrågor**

`Hur kan vi, genom att bara läsa vad Jesus förutsade i Mark. 14:9, se ytterligare en förutsägelse av Jesus – en högst osannolik sådan med tanke på de omständigheter under vilka den yttrades – faktiskt gå i uppfyllelse?`

`Jämför Judas och Petrus. Hur lika och hur olika var de i sitt sätt att agera i passionshistorien?`

`Diskutera innebörden av nattvarden. Hur kan vi göra den mer meningsfull i vår församling och engagera fler medlemmar i att fira den?`

`Diskutera det faktum att Gud sa ”Nej” till Jesus bön i Getsemane. Vad betyder det när Gud säger ”Nej” till oss?`

`Trots att Petrus svek Jesus med sina förnekelser så förkastade Jesus honom inte. Vilket hopp ger detta faktum dig?`