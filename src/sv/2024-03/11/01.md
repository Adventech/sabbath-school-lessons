---
title:  Gripen och förhörd
date:   07/09/2024
---

> <p></p>
> ”Han sade: ‘Abba! Fader! För dig är allting möjligt. Ta denna bägare från mig. Men inte som jag vill, utan som du vill’ ” (Mark. 14:36).

### Veckans huvudtexter
Mark. 14; Joh. 12:4–6; Rom. 8:28; 2 Mos 24:8; Jer. 31:31–34; Sak. 13:7.

Kapitel 14 till 16 i Markusevangeliet är kända som ”passionsberättelsen” eftersom de beskriver Jesus lidande, död och uppståndelse. Som vi såg i nionde studiet omfattar de sista sex kapitlen i Markusevangeliet bara ungefär en veckas tid. De flesta av händelserna i Mark. 14–16 inträffar på torsdagen och fredagen under denna passionsvecka. Jesus död inträffar på fredagen och hans uppståndelse på söndagen.

Den här veckans studium fokuserar på Mark. 14. Det börjar med den femte ”sandwichberättelsen” som sammanlänkar två motsatta handlingar när det gäller Jesus. Därefter kommer den sista måltiden, följd av Jesus kamp i Getsemane. Där grips han och förs inför ledarna för att ställas inför rätta. Rättegången är kopplad till Petrus förnekelse av Jesus och utgör den sjätte och sista ”sandwichberättelsen” i Markusevangeliet. Återigen sker två motsatta handlingar, men genom en ironisk vändning bekräftar de samma sanning.

Under hela berättelsen löper två skilda händelseförlopp parallellt med varandra. På ett rappt sätt framställer Markus dessa motstridiga händelseförlopp för läsaren samtidigt som han avslöjar Jesus seger.

_Studiematerial för den 7–13 september 2024_