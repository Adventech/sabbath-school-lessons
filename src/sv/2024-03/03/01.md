---
title:  Konflikter
date:   13/07/2024
---

> <p></p>
> ”Och Jesus sade till dem: ’Sabbaten blev till för människan och inte människan för sabbaten. Alltså är Människosonen herre också över sabbaten’ ” (Mark. 2:27, 28).

### Veckans huvudtexter
Mark. 2:1–3:6; Mika 6:6–8; 1 Sam. 21:1–6; Mark. 3:20–35; Luk. 12:53; 14:26.

Mark. 2:1–3:6 innehåller fem berättelser som illustrerar hur Jesus undervisning står i kontrast till de religiösa ledarnas undervisning. Berättelserna följer ett specifikt mönster där varje berättelse knyter an till den föregående genom en aktuell parallell. Den sista berättelsen berör och återknyter till den första.

Varje berättelse illustrerar olika aspekter av vem Jesus är, och det kommer till uttryck i Mark. 2:10, 17, 20, 28. Söndagens, måndagens och tisdagens studier kommer att gå djupare in på innebörden av dessa berättelser och Kristus uttalanden i dem.

Mark. 3:20–35 är temat för studierna på onsdag och torsdag.

Vad vi också kommer att se är ett exempel på en teknik som evangelisten använder som kallas ”sandwichberättelser”. Detta berättelsemönster förekommer minst sex gånger i Markus. Varje gång är det någon viktig aspekt av Jesus natur och hans roll som _Messias_, eller lärjungaskapets natur, som står i fokus.

Den här veckan ska vi läsa några berättelser om Jesus och se vad vi kan lära oss från dem.

_Studiematerial för den 13–19 juli 2024_