---
title:  'Sandwichberättelsen: Del 2'
date:   18/07/2024
---

`Läs Mark. 3:20, 21. Vilken händelse fick Jesus familj att tänka att han var från sina sinnen?`

En anklagelse om psykisk instabilitet är ganska allvarlig. Vanligtvis handlar det om upplevelser där en person är en fara för sin egen säkerhet. Jesus familj kände så om honom eftersom han var så upptagen att han inte tog sig tid att äta. De bestämde sig för att omhänderta honom, och det är där ramberättelsen i sandwichen avbryts av den inskjutna berättelsen om de skriftlärda som anklagar Jesus för att stå i maskopi med djävulen.

Det finns en märklig parallell mellan ramberättelsen och den inskjutna berättelsen i denna sandwichberättelse. Jesus egen familj verkar ha samma uppfattning om honom som de skriftlärda. Familjen säger att han är galen. De skriftlärda säger att han är lierad med djävulen.

`Läs Mark. 3:31–35. Vad vill Jesus familj, och hur svarar han?`

Denna berättelse kan verka märklig. Om din mor eller andra familje-medlemmar kommer för att träffa dig, ska du då inte träffa dem? Problemet var att vid den tiden stod inte Jesus familj under Guds vilja. Jesus insåg den sanningen och omdefinierar familjen i detta avsnitt. De som gör Guds vilja är hans bror, syster och mor. Han är Guds Son, och de som anpassar sig till Guds vilja blir hans familj.

De två berättelserna i denna sandwichberättelse från Markus-evangeliet bildar tillsammans en stor ironi. I den inskjutna be-rättelsen säger Jesus att ett hus som är splittrat mot sig självt inte kan bestå. Vid första anblicken verkar det som om Jesus eget hus, hans familj, är splittrat mot sig självt i huvudberättelsen! Men Jesus löser detta problem genom att omdefiniera begreppet familj. Hans verkliga familj är de som gör Guds vilja tillsammans med honom (se Luk. 12:53; 14:26).

Många gånger genom historien har kristna känt sig fjärmade från sina egna släktingar. Det är en jobbig upplevelse. Detta avsnitt i Markusevangeliet visar att Jesus gick igenom samma problem. Han förstår hur det känns och kan trösta dem som känner denna ofta smärtsamma isolering.