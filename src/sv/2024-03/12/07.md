---
title:  Studiehjälp
date:   20/09/2024
---

Läs kapitlen ”I Pilatus domsal”, ”Golgata” och ”Det är fullbordat” på sidorna 673–717 i Ellen Whites bok _Messias_.

”Pilatus längtade efter att befria Jesus. Men han insåg att han inte kunde göra det och samtidigt behålla sin egen ära och ställning. Hellre än att förlora sin världsliga makt valde han att offra ett oskyldigt liv. Hur många är det inte som på liknande sätt offrar principerna för att slippa förluster eller lidande! Samvete och plikt pekar i en riktning, medan de egna intressena pekar i en annan. Strömmen flyter starkt åt fel håll. Den som kompromissar med det onda dras in i skuldens tjocka mörker” (Ellen White, _Messias_, s. 689).

”Jesus är vår ställföreträdare och garanten för att vi ska bli frälsta. All vår skuld lades på honom. Han räknades som överträdare för att han skulle återlösa oss från lagens förbannelse. Skulden från alla Adams efterkommande tyngde hans sinne. Guds vrede mot synden, det fruktansvärda uttrycket för Guds avsky för överträdelsen, gjorde hans Son förfärad. Hela Jesus liv hade varit ett glatt budskap om Faderns nåd och förlåtande kärlek till en fallen värld. Hans tema var att det fanns frälsning för de största syndarna. Men den fruktansvärda skuldbördan som han nu bar på gjorde att han inte kunde se Faderns försonande ansikte. Fadern gömde sitt ansikte för Sonen under denna stund av djupaste ångest. Detta fyllde honom med en så stark smärta att den aldrig kan förstås helt av oss människor. Hans ångest var så stor att han knappt var medveten om sina fysiska smärtor” (Ellen White, _Messias_, s.702, 703).

**Samtalsstart**

`Hur skulle du reagera och vad skulle du göra om pastorn i din kyrka som du varit väldigt nära en dag skulle bli tillfångatagen och dömd?`

**Förbön**

Käre Gud, det är många som inte vet eller bryr sig om din död och uppståndelse. Låt oss inte bli likgiltiga utan frimodiga efter-följare av Jesus

**Samtalsfrågor**

`Att Jesus dog en ställföreträdande död för oss är det centrala för Ellen White och i Bibelns teologi (Se som exempel Jes. 53). Hur kan den tanken skydda oss från andra dåliga teologiska uppfattningar om Jesus?`

`Vem eller vad är ”Barabbas” i dagens värld som man vill ha i stället för Jesus?`

`Vad bör berättelsen om Josef från Arimataia säga oss om att inte döma efter skenet?`

`Utifrån veckans studium: Vad svarar du om någon frågar varför Jesus behövde dö på korset? På vilket sätt kan Daniel 9:24—27 kanske vara en del av ditt svar?`