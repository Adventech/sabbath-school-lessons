---
title:  Liknelser
date:   20/07/2024
---

> <p></p>
> ”Och han sade till dem: ’Ge akt på det ni hör. Med det mått som ni mäter med skall det mätas upp åt er, och ännu mer skall ni få. Ty den som har, han skall få, men den som inte har, från honom skall tas också det han har’ ” (Mark. 4:24, 25).

### Veckans huvudtexter
Mark. 4:1–34; Jak. 1:21; Jes. 6:1–13; Ps. 104:12; Dan. 4:10–12.

Den här veckans studium handlar om liknelserna i Mark. 4. Markusevangeliet har minst antal liknelser av alla de synoptiska evangelierna (Matteus, Markus och Lukas).

Under lång tid har teologer diskuterat betydelsen och tolkningen av Jesus liknelser: hur man ska tolka dem, vad de betyder, varför Jesus använde dem, vilka lärdomar de var avsedda att ge och hur bokstavligt de skulle tas, eller om de var rena allegorier, och så vidare.

Självklart kommer vi inte att kunna besvara alla dessa frågor i veckans studium. I stället ska vi titta på dem och, med Guds nåd, få en förståelse för de poänger som Jesus gjorde i dessa liknelser.

Mark. 4 innehåller bara fem liknelser – såningsmannen, lampan, måttet, den växande sådden och senapskornet. Större delen av kapitlet kretsar kring liknelsen om såningsmannen. Liknelsen berättas först, sedan följer liknelsernas syfte och därefter tolkningen av liknelsen. Detta trestegsmönster är i fokus för studierna på söndag, måndag och tisdag. Sedan kommer de andra liknelserna att studeras på onsdag och torsdag.

_Studiematerial för den 20–26 juli 2024_