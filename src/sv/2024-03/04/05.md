---
title:  Lampan och måttet
date:   24/07/2024
---

`Läs Mark. 4:21–23. Vad är det Jesus särskilt betonar i liknelsen om lampan?`

Husen i den delen av världen (Mellanöstern) på Jesus tid varierade i storlek och konstruktion, beroende på läge och tillgångar. Husen kom att följa ett grekiskt mönster där de byggdes runt en innergård, men med olika finessgrader. Eller så kan Jesus ha talat om böndernas mindre hus. Oavsett om det är stora eller små hus så är det principen som gäller: en dag kommer sanningen om Jesus att avslöjas.

Jesus ställer två frågor i Mark. 4:21. Den första förväntar sig ett negativt svar: ”Inte tas lampan fram för att ställas under sädesmåttet eller under bänken, eller hur?” Den andra frågan förväntar sig ett positivt svar: ”Den är väl till för att sättas på hållaren?” Jesus presenterar ett absurt, nästan humoristiskt scenario för att göra sin poäng tydlig. Lampor är till för att ge ljus, annars förlorar de sitt syfte. Mark. 4:22 förklarar liknelsen genom att referera till hemligheter som offentliggörs. Alla vars e-post eller dator har hackats känner till hur hemligheter offentliggörs! Men det Jesus talar om är evangeliet.

`Läs Mark. 4:24, 25. Vilken lärdom vill Jesus förmedla med liknelsen om måttet?`

På många platser i världen säljs färskvaror på torget. Försäljarna har vanligtvis en anordning för att kunna mäta upp produkten de säljer. Det är vanligt att dessa säljare lägger till lite extra vid en försäljning för att hjälpa köparen att känna att han/hon blir rättvist behandlad. Jesus lyfter upp hur goda säljare behandlar köpare för att göra en poäng om att vara öppen för sanningen. Den som är öppen och följer ljuset kommer att få ännu mer. Men den som förkastar ljuset kommer att förlora även det man hade tidigare.

`Hur kan vi bättre förstå principen: med det mått som ni mäter med ska det mätas upp åt er? Tänk på det i alla dina kontakter med andra.`