---
title:  Liknelsen om såningsmannen
date:   21/07/2024
---

`Läs Mark. 4:1–9. Vilka olika slags jordmåner finns det, och vad händer med det utsäde som faller på dem?`

När man läser Jesus liknelser i evangelierna vill man ofta snabbt hoppa till förklaringen som Jesus ger. När allt kommer omkring, är det inte det som är poängen med dessa berättelser – att lära ut en andlig sanning som är viktig för det kristna livet? Jo, men ibland förklarar Jesus inte liknelsen mer än i korta kommentarer som ”Med Guds rike är det som” eller ”Hör, du som har öron att höra med” (Mark. 4:26; 4:23).

Därför är det bra att ta det lugnt och helt enkelt analysera själva berättelsen för att se i vilken riktning den leder. Om man gör det med liknelsen om såningsmannen hittar man en mängd olika idéer. Utsädet är detsamma i varje fall, men det faller i fyra olika jord-måner. Jordmånen har stor betydelse för hur det går för fröet. I stället för en kontinuerlig berättelse är liknelsen faktiskt fyra separata berättelser som fullföljs i varje scenario. Den tid det tar att fullfölja berättelsen förlängs med varje berättelse.

Sådden som faller på vägen äts omedelbart upp av fåglarna. ”När han sådde föll en del på vägkanten, och fåglarna kom och åt upp det” (Mark. 4:4).

Sådden som faller på de steniga ställena tar några dagar eller veckor på sig att nå sitt misslyckade resultat, nämligen att bli svedd av solen.

Sådden som faller bland ogräset tar ännu längre tid på sig att nå sitt fruktlösa slut, att bli kvävd av törnen.

Sådden som faller i den goda jorden tar längst tid på sig av

alla, förmodligen en hel odlingssäsong, som är den normala gången för en gröda.

Tre av berättelserna handlar om misslyckande. Endast den sista handlar om framgång, en god och riklig skörd. Berättelsernas längd, den successivt ökande tidslängden för varje berättelse och det faktum att endast en berättelse handlar om framgång, pekar på risken för misslyckande men samtidigt också det rikliga resultatet av framgång.

Liknelsen verkar peka på lärjungaskapets kostnad och de risker som det innebär, men också på den rikliga belöningen i att följa Jesus.

`Vilka andra andliga lärdomar kan vi dra av naturen?`