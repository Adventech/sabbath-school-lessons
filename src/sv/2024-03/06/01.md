---
title:  In och ut
date:   03/08/2024
---

> <p></p>
> ”Inget av det som kommer in i människan utifrån kan göra henne oren. Bara det som kommer ut ur människan kan göra henne oren” (Mark. 7:15).

### Veckans huvudtexter
Mark. 7; Jes. 29:13; 2 Mos. 20:12; Mark. 8:11–21.

Den här veckan studerar vi kapitel 7 i Markusevangeliet och den första halvan av kapitel 8. I början av kapitel 7 väcker Jesus debatt genom sitt avståndstagande från religiösa traditioner. Men han gör det på ett sätt som verkligen ger stöd åt något som är djupt relevant för det kristna livet idag.

Jesus ger sedan en gåta som hjälper oss att förstå vad tro egentligen handlar om.

Därefter beger han sig till Tyros och Sidon och möter en kvinna som är den enda personen i evangelierna som vann en diskussion med Jesus. Hans möte med henne är annorlunda, och under ytan finns det några hemliga signaler som kvinnan snappade upp. Och tack vare hennes tro beviljade Jesus hennes begäran.

Kapitel 7 innehåller ytterligare ett helande. Här avslöjas den viktiga sanningen att hur imponerande underverk än kan vara, så är de ofta inte tillräckliga för att öppna hjärtan för sanningen. För vad gjorde underverken för nytta för de religiösa ledare som var fast beslutna att förkasta Jesus?

I kapitel 8 studerar vi brödets betydelse som en symbol för lärdomar och traditioner. Dessa berättelser innehåller viktiga lärdomar om meningen och tillämpningen av det religiösa livet.

_Studiematerial för den 3–9 augusti 2024_