---
title:  Studiehjälp
date:   09/08/2024
---

Läs kapitlen ”Traditioner”, ”Barriärerna bryts ner” och ”Det sanna tecknet” på sidorna 362–382 i Ellen Whites bok _Messias_.

”Precis som på den tiden är den här lömska och vilseledande synden vitt utbredd bland Jesus anhängare idag! Alltför ofta skamfilas vår tjänst för Kristus och vår gemenskap med varandra av en hemlig önskan att vi själva ska bli upphöjda! Vi är så villiga att berömma oss själva och hoppas på att människor ska prisa oss! Det är kärleken till det egna jaget som förleder oss till att vilja ersätta de gudomliga påbuden med mänskliga teorier och traditioner. Vi vill ha en lättare väg än den som Gud har bestämt. Jesus riktar de varnande orden till sina egna apostlar och efterföljare: ’Akta er för fariséernas surdeg!’ Kristus religion är fullständigt ärlig. Den helige Ande inspirerar oss till att längta efter att förhärliga Gud. Det är bara Andens effektiva påverkan och kraft som kan åstadkomma detta. Bara Guds kraft kan driva bort egenkärleken och hyckleriet. Den här förändringen är ett tecken på att Gud har påverkat oss. När tron som vi tar emot utrotar egoism och förställning och leder oss till att söka Guds ära och inte vår egen, då vet vi att den är av det rätta slaget. ’Far, förhärliga ditt namn!’ (Joh. 12:28) var grundtonen i Jesus liv. Om vi alla följer honom kommer detta också att bli grundtonen i vårt liv. Han uppmanar oss att ’leva som han levde’, och ’Vi vet att vi har lärt känna honom när vi håller fast vid hans bud’ (1 Joh. 2:6, 3)” (Ellen White, _Messias_, s. 381, 382).

**Samtalsstart**

`Hur gör du för att förstå skillnaden mellan bibliska principer och kyrkliga traditioner? Vilka konsekvenser kan det ha att inte se det?`

**Förbön**

Vi ber att grundtonen i våra liv blir att tillbe och förhärliga dig.

**Samtalsfrågor**

`Vilka kristna vanor har du upptäckt hjälper dig att hålla hjärtat rent?`

`Vilka är de ”orena” människorna i ditt samhälle? Vad kan du göra för att hjälpa dem att få höra evangeliet?`

`Fundera tillsammans på sabbaten på vad ni kan göra för att på ett enkelt sätt sprida evangeliet till er nästa.`

`Läs Mark. 8:1–10, som beskriver hur 4 000 människor fick mat. Vilken skillnad i tolkningen av detta avsnitt gör det att folkmassan sannolikt var icke-judar? Varför borde det inte göra någon skillnad?`

`Hur kan vi skydda oss mot den medfödda önskan som vi alla har, som fallna varelser, att upphöja oss själva?`