---
title:  'Undervisningen för lärjungarna: del 2'
date:   17/08/2024
---

> <p></p>
> ”Människosonen har inte kommit för att bli tjänad utan för att tjäna och ge sitt liv till lösen för många” (Mark. 10:45).

### Veckans huvudtexter
Mark. 10; 1 Mos. 1:27; 2:24; Gal. 4:1, 2; Rom. 6:1–11; Jes. 11:1–16.

Denna vecka handlar det om Markusevangeliet 10. Kapitlet avslutar avsnittet där Jesus undervisar sina lärjungar som förberedelse för korset. Ungefär hälften av kapitlet handlar om lärjungarna själva, och resten om frågor som är viktiga för lärjungaskapet men som berättas genom andra som interagerar med Jesus. Fariséerna kommer och argumenterar med honom om skilsmässa. Föräldrar tar med sig sina barn för att Jesus ska välsigna dem. En rik man frågar om evigt liv, och en blind man ber om att kunna se.

Detta kapitel i Markusevangeliet innehåller viktiga lärdomar om vad det innebär att följa Jesus, särskilt när det gäller att leva här och nu: äktenskap, barn, hur man förhåller sig till rikedomar, och vilken belöningen och kostnaden blir för att följa honom. Som kronan på verket helas en andra blind man (Mark. 10:46–52, jfr Mark. 8:22–26), vilket utgör det sista bokstödet i avsnittet (Mark. 8:22–10:52) och en vacker illustration både av vad det kostar och vad det resulterar i att följa Jesus.

Tillsammans förbereder dessa lärdomar Jesus efterföljare – oavsett om de var lärjungar för 2 000 år sedan eller lärjungar på 2000-talet – för de utmaningar som hör till lärjungaskapet.

_Studiematerial för den 17–23 augusti 2024_