---
title:  Studiehjälp
date:   23/08/2024
---

Läs kapitlen ”Jesus välsignar barnen” och ” ’Ett saknar du’ ” på sidorna 476–485 i Ellen Whites bok _Messias_.

”Jesus älskade alltid barn. Han tog emot deras barnsliga medkänsla och deras öppna, enkla kärlek. Den glada tacksamheten som kom från deras rena läppar var som musik för honom, och det uppmuntrade honom när han kände sig nertyngd av samvaron med opålitliga och hycklande människor. Överallt där Frälsaren fanns vann han barnens kärlek och tillgivenhet genom sitt vänliga och goda utseende och sitt milda och vänliga sätt” (Ellen White, _Messias_, s.476).

”Det finns människor som har en hög ställning och stora ägodelar, precis som den rike unge mannen. För dem kan det se ut som ett stort offer om de måste avstå ifrån allt för att följa Kristus. Men det här är levnadsregeln för alla som vill bli hans efterföljare. Ingenting mindre än lydnad kommer att godtas. Självförnekelse är själva kärnan i Kristus undervisning. Den beskrivs ofta på ett sådant sätt att det verkar vara en befallning. Men det finns inte något annat sätt att rädda människor än att göra sig fri från allt som kommer att demoralisera hela vårt väsen om vi håller fast vid det” (Ellen White, _Messias_, s. 485).

**Samtalsstart**

`Diskutera vad det är som utmanar er mest i Jesus undervisning.`

**Förbön**

Be om att du ska få se och ta emot andra, i synnerhet barn, med Jesus ögon och hjärta!

**Samtalsfrågor**

`På vilka sätt kan du hjälpa barn och ungdomar att hålla kontakten med Kristus och församlingen? Varför är det så viktigt att vi gör detta?`

`Ibland hör vi människor säga att de inte bryr sig om pengar. Det är inte sant. Alla bryr sig om pengar, och det är inget fel med det. Vad kan då vara problemet med pengar, och varför måste trogna kristna, både rika och fattiga, vara försiktiga med hur de förhåller sig till pengar?`

`Om Jesus skulle fråga dig: ”Vad vill du att jag skall göra för dig?”, vad skulle du svara?`

`Tänk mer på Jesus ord i Mark. 10:43–45. Vad innebär det att leva så? Hur lär vi oss att tjäna i stället för att bli betjänade? Vad betyder detta för hur vi lever och samverkar med andra?`