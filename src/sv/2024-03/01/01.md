---
title:  Evangeliets början
date:   29/06/2024
---

> <p></p>
> ”När Johannes hade blivit fängslad kom Jesus till Galileen och förkunnade Guds budskap och sade: ’Tiden är inne, Guds rike är nära. Omvänd er och tro på budskapet’ ” (Mark. 1:14, 15).

### Veckans huvudtexter
Apg. 13:1–5, 13; 15:36–39; Mark. 1:1–15; Jes. 40:3; Dan. 9:24–27.

Vem skrev Markusevangeliet, och varför skrevs det?

Inget av evangelierna anger författarens namn. Det närmaste man kommer är i Johannesevangeliet, som hänvisar till den älskade lärjungen (se Joh. 21:20, 24). Men tidigt har vart och ett av de kanoniska evangelierna kopplats antingen till en apostel (Matteus, Johannes) eller till en av apostlarnas följeslagare. Lukasevangeliet är till exempel kopplat till Paulus (se Kol. 4:14; 2 Tim. 4:11; Filem. 1:24). Markusevangeliet är kopplat till Petrus (se 1 Pet. 5:13).

Även om författaren till Markusevangeliet aldrig uppger sitt namn i texten, antyder tidig kyrklig tradition att författaren till Markusevan-geliet var Johannes Markus, en reskamrat till Paulus och Barnabas (Apg. 13:2, 5) och senare en medarbetare till Petrus (1 Pet. 5:13).

Det första steget denna vecka blir att lära oss mer om Markus som han beskrivs i Bibeln. Vi kommer att titta på hans misslyckande i början och hans slutliga framgång. Sedan kommer vi att studera Markusevangeliets inledning och blicka framåt för att se vart berättelsen leder, samt blicka bakåt för att se varför en misslyckad och därefter upprättad missionär skulle skriva en sådan text.

_Studiematerial för den 29 juni - 5 juli 2024_