---
title:  Studiehjälp
date:   05/07/2024
---

Läs Ellen Whites kapitel ”Rösten i öknen” på sidorna 80—91 i boken _Messias_, samt ”Evangeliets budbärare” på sidorna 132—138 i boken _Genom vatten och eld_.

Det är fascinerande att Upp. 14:6, 7, den första ängelns budskap, är en parallell till Jesus evangelium i Mark. 1:15.

Den första ängeln för ut det eviga evangeliet till världen i den sista tiden som en förberedelse inför Jesus återkomst. Precis som i Jesus budskap har ängelns evangelium i den sista tiden samma tre delar som illustreras i tabellen nedan:

| Markus 1 | Kategori | Uppenbarelseboken 14 |
| --- | --- | --- |
| Tiden är inne (Daniel 9) | Tidsprofetia (Daniel 7, 8) | Stunden för Guds dom |
| Guds rike är nära | Förbundslöfte | Evigt evangelium |
| Omvänd er, tro | Uppmaning till lärjungaskap | Frukta hylla och tillbe Gud |

Den första ängelns budskap tillkännager början på domen före Jesus återkomst, som förutsades i profetian om de 2 300 dagarna i Daniel 8:14, och som började 1844. Domen överlåter Guds rike till hans förföljda folk (Dan. 7:22). Den första ängelns uppmaning att frukta, hylla och tillbe Gud är en uppmaning till lärjungaskap som riktas till världen i den sista tiden när vilddjuren i Uppenbarelseboken 13 presenterar en falsk gud som man ska frukta, ära och tillbe.

Precis som Jesus budskap i Mark. 1 är nära knutet till Daniels profetior i början av evangeliets förkunnelse, så är den första ängelns budskap också knutet till Daniels profetior i slutet av jordens historia.

**Samtalsstart**

`Vilket av evangelierna är ditt favoritevangelium? Varför? När läste du senast Markusevangeliet? Har du några spontana tankar om det du då läste?`

**Förbön**

Be att studiet av Markusevangeliet ska ge er en större och djupare förståelse av vem Jesus är och vad han har gjort för er.

**Samtalsfrågor**

`Jämför Johannes döparen och Jesus i Mark. 1:1–13. Vilka särskilda lärdomar kan du dra av hur de framställs?`

`Fundera över dopets betydelse. Läs Rom. 6:1–4 och Joh. 3:1–8 och jämför dem med Jesus dop i Mark. 1:9–13. Vilka paralleller och kontraster ser du? Hur hjälper detta dig att förstå innebörden av dopet tydligare?`

`Jämför evangeliet enligt Jesus i Mark. 1:14, 15 och den första ängelns budskap i Upp. 14:6, 7. Hur hjälper förståelsen av dessa budskap dig att bättre förstå ditt uppdrag idag?`