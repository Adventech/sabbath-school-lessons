---
title:  Evangeliet enligt Jesus
date:   04/07/2024
---

`Läs Mark. 1:14, 15. Av vilka tre delar består det evangelium som Jesus förkunnade?`

Markus sammanfattar här Jesus enkla och raka budskap. Dess tre delar illustreras i följande tabell:

| Kategori | Innehåll |
| --- | --- |
| Tidsprofetia | Tiden är inne |
| Förbundslöfte | Guds rike är nära |
| Uppmaning till lärjungaskap | Omvänd er och tro på evangeliet |

Den tidsprofetia som Jesus hänvisar till är profetian om de 70 veckorna i Dan. 9:24–27. Denna profetia uppfylldes i och med Jesus dop, då han smordes med den heliga Anden och började sin verksamhet (Apg. 10:38). Den häpnadsväckande profetian om de 70 veckorna illustreras i följande diagram:

![Chart](https://sabbath-school-resources-assets.adventech.io/sv/ss/2024-03/01/chart.png)

I denna profetia motsvarar en dag ett år (4 Mos. 14:34; Hes. 4:6). Profetian började år 457 f.Kr. när Persiens kung Artaxerxes utfärdade en befallning om att fullborda arbetet med att återuppbygga Jerusalem (se Esra 7).

Sextionio profetiska veckor skulle sträcka sig till 27 e.Kr., då Jesus döptes och smordes med den heliga Anden i början av sin verksamhet.

Hans korsfästelse skulle äga rum tre och ett halvt år senare.

Slutligen skulle den sjuttionde veckan avslutas år 34 e.Kr. när Stefanos stenades och evangeliet började spridas till såväl judar som hedningar.

När studerade du senast profetian om de 70 veckorna? Hur kan kunskapen om denna profetia bidra till att stärka din tro, inte bara på Jesus utan också på det profetiska ordets pålitlighet?