---
title:  Studiehjälp
date:   02/08/2024
---

Läs kapitlen ”Tig! Var tyst!” och ”Det gyllene tillfället” på sidorna 306–319 i Ellen Whites bok _Messias_.

”Alla som fostras genom Guds nåd kommer att leva ett liv som skiljer sig från världen och dess seder och bruk. Och varje människa behöver själv uppleva vad det innebär att få kunskap om Guds vilja. Var och en av oss måste själv lyssna till honom. När alla andra röster har tystnat och vi väntar på honom i stillhet kommer sinnets tystnad att göra Guds röst tydligare. Han säger till oss: ’Bli stilla och besinna att jag är Gud’ (Ps. 46:11). Sann vila kan vi bara finna i honom. Och detta är den effektiva förberedelsen för allt arbete för Gud. Mitt i det jäktiga människovimlet och i det stressiga livets intensiva verksamhet kan varje människa få kraft på det här sättet. Då omges hon av en atmosfär av ljus och frid. Vårt liv kommer att utöva ett välgörande inflytande, och det kommer att uppenbara en gudomlig kraft som påverkar människorna.” (Ellen White, _Messias_, s. 334, 335)

”De var missnöjda, och därför frågade de Jesus varför han inte kunde ge hälsa, styrka och rikedom också till hela deras folk. Han hade ju utfört så många underbara gärningar som de hade varit vittne till. Varför kunde han inte befria dem från deras förtryckare och upphöja dem så att de fick makt och ära? Han påstod att han var Guds Son, men han vägrade ändå att bli Israels kung. Det förhållandet var ett mysterium som de inte kunde förstå. De tolkade hans vägran på fel sätt. Många drog slutsatsen att han inte vågade komma med sådana krav därför att han tvivlade på att hans uppdrag var av gudomlig natur. På det sättet öppnade de sina hjärtan för otro, och säden som Satan hade sått bar frukt av sitt eget slag i form av missförstånd och avfall.” (Ellen White, _Messias_, s. 352)

**Samtalsstart**

`Bibeln framhåller att Jesus ”är densamme i går, i dag och i evighet” (Heb. 13:8). Med tanke på det, vad kan Jesus göra för oss?`

**Förbön**

Be för dem som har vänt Jesus ryggen på grund av missförstånd eller otro.

**Samtalsfrågor**

Om någon skulle fråga dig: Vad har Jesus befriat dig från, vad skulle du svara?
`Diskutera hur det kommer sig att Gud ibland låter en god människa som Johannes döparen sättas i fängelse och avrättas. Vilken tröst eller vilket hopp kan vi finna, trots dessa svåra saker?`

`Vilka lärdomar kan en församling med små resurser dra av att de 5 000 blev mättade?`

`Jämför populära uppfattningar om Jesus idag med bilden av honom i Mark. 5 och 6. Det vill säga, hur är det med dem som använder Jesus för att söka politisk makt och kontrollera andra?`