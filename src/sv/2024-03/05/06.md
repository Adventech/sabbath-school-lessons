---
title:  En annorlunda _Messias_
date:   01/08/2024
---

`Läs Mark. 6:34–52. Vad var det för problem som Jesus och hans lärjungar ställdes inför, och hur löstes det?`

Efter att lärjungarna har återvänt från sitt uppdrag beger de sig tillsammans med Jesus till ett ödsligt område på Galileiska sjöns östra strand för att vila. Men en stor folkmassa på 5 000 personer anländer till platsen före dem. Jesus ser att de är som får utan herde. Han undervisar dem hela dagen.

På kvällen rekommenderar lärjungarna att de ska skicka i väg folkmassan för att hitta mat, men Jesus säger åt dem att ge människorna mat. Den efterföljande dialogen (Mark 6:35–38) visar att lärjungarna tänker i mänskliga termer om hur de ska lösa problemet. Men Jesus löser problemet genom att på ett mirakulöst sätt mätta den stora folkmassan med bara fem bröd och två fiskar.

Den här berättelsen anknyter till den populära uppfattningen om _Messias_ på Jesus tid. Förväntningarna var att _Messias_ skulle befria Israel från dess fiender och föra in rättfärdighet och fred. Ett stort antal män i en ökenmiljö kunde ge intryck av en militär revolt

(jfr. Joh. 6:14, 15; Apg. 21:38).

Denna uppfattning förstärks av att Jesus ser folket som ”får utan herde”, ett avkortat citat från 4 Mos. 27:17, där Mose ber Gud att utse en ledare för Israel efter honom. Denna formulering om en herde för Guds folk förekommer på andra ställen i Gamla testamentet, vanligtvis med hänvisning till Israels avsaknad av en ledare eller kung (jfr. 1 Kung. 22:17; 2 Krön. 18:16; Hes. 34:5, 6).

Men Jesus uppfyller inte deras falska förväntningar. I stället skickar han i väg sina lärjungar och upplöser folkmassan. Och vad gör han i stället för att leda ett uppror mot Rom? Han drar sig tillbaka till ett berg för att be – inte vad folket förväntade sig.

I stället för den populära synen på _Messias_ som en kung som ska befria Israel, kom han för att befria människor från syndens slaveri. När han gick på vattnet visade han lärjungarna att han verkligen är naturens Herre. Men han kommer inte för att härska utan för att ge sitt liv som lösen för många (Mark. 10:45).

`Vad kan denna berättelse säga oss om varför en korrekt förståelse av profetior är viktig? Om en felaktig förståelse av Kristus första ankomst ledde till katastrof för vissa, hur mycket mer kan då en felaktig förståelse göra samma sak för vissa när det gäller hans andra ankomst?`