---
title:  Mirakel runt sjön
date:   27/07/2024
---

> <p></p>
> ”Men han lät honom inte göra det utan sade: ’Gå hem till de dina och berätta för dem om allt som Herren har gjort med dig, hur han förbarmade sig över dig’ ” (Mark. 5:19).

### Veckans huvudtexter
Mark. 4:35–41; Ps. 104:1–9; Mark. 5:1–43; 4 Mos. 27:17.

Jesus verksamhet var till stor del baserad i Galileen, särskilt i och runt Galileiska sjön, en sjö som är ungefär 21 km lång och 13 km bred. Det är den största vattenmassan i trakten och utgjorde navet för invånarna i närområdet.

Mark. 4 slutar med att Jesus och hans lärjungar färdas över Galileiska sjön. En storm blåser upp som Jesus lugnar genom att tala till vinden och vågorna. Mark. 6 slutar med en liknande scen, men den här gången går Jesus på vattnet mot sina lärjungar i båten. Mellan dessa scener på vattnet finns många av Jesus mirakel som utfördes på land, och hans lärjungars första missionsverksamhet. Dessa berättelser är föremål för veckans studium.

Det övergripande draget i dessa dramatiska berättelser är att de visar läsaren vem Jesus är. Han är den som kan lugna en storm, bota en demon, hela en kvinna som bara rör vid hans kläder, väcka upp en död flicka, predika i sin hemstad, skicka ut sina lärjungar på ett predikouppdrag, mätta 5 000 med några bröd och fiskar, och gå på vatten – otroliga uppvisningar av kraft som får lärjungarna att börja förstå att han är Guds Son.

_Studiematerial för den 27 juli – 2 augusti 2024._