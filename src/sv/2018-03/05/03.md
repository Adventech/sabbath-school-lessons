---
title: På vägen till Damaskus
date: 30/07/2018
---

`Läs Apg. 9:3–9. Vad hände när Paulus närmade sig Damaskus? Vad betyder Jesus ord i Apg. 9:5 (se även Apg. 26:14)?`

När Paulus och hans sällskap närmade sig Damaskus hände det oväntade: mitt på dagen upplevde de ett intensivt starkt ljus från himlen och en röst som talade. Det var inte bara en syn i profetisk bemärkelse utan en gudsuppenbarelse, och den var nästan enbart avsedd för Paulus. Hans sällskap såg ljuset, men bara Paulus blev blind. De hörde rösten, men bara Paulus förstod den. Ljuset var den uppståndne Jesus gudomliga härlighet, som visade sig personligen för Paulus i den stunden (Apg. 22:14). På ett annat ställe hävdar Paulus att han hade sett Jesus, vilket gjorde honom jämställd med de tolv apostlarna som vittne till Jesus uppståndelse och gav honom apostolisk auktoritet (1 Kor. 9:1; 15:8).

Det åtföljande samtalet med Jesus påverkade Paulus oändligt mycket mer än själva ljuset. Paulus var absolut övertygad om att han när han attackerade Jesus från Nasarets efterföljare hade han utfört Guds verk eftersom han höll judendomen ren från en farlig och skrämmande villolära. Men till sin förskräckelse fick Paulus veta att Jesus inte bara levde utan genom att orsaka Jesus efterföljare lidande hade han också attackerat Jesus själv.

När Jesus talade till Paulus använde han sig av ett ordspråk som troligtvis var grekiskt från början, och som Paulus säkert kände till: ”Det blir hårt för dig att sparka mot udden” (Apg. 26:14, _FB_). Bilden handlar om en oxe som försöker röra sig mot den vassa udd som används för att styra den. När det händer skadar djuret bara sig självt ännu mer.

Det här ordspråket kan peka på en kamp inom Paulus – Bibeln beskriver den som Andens verk (Joh. 16:8–11) – som kan ha gått tillbaka till det som hände Stefanos. ”Saulus hade tagit en framträdande del i Stefanus´ rannsakning och dom. De slående bevisen för Guds närvaro hos martyren hade kommit Saulus att ifrågasätta rättfärdigheten i den sak han anslutit sig till mot Jesu efterföljare. I sitt sinne var han djupt upprörd. I sin förvirring vädjade han till dem, vilkas visdom och omdöme han hade fullt förtroende för. Prästernas och rådsherrarnas argument lyckades slutligen övertyga honom om att Stefanus varit en hädare, att Jesus, som den avrättade efterföljaren till Kristus hade predikat om, var en bedragare och att de som tjänstgjorde i de heliga ämbetena måste ha rätt” (Ellen White: _Löftestiden_, s. 106).

`Varför är det klokt att lyssna till ditt samvete?`