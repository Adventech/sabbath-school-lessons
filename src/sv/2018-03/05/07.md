---
title: Studiehjälp
date: 03/08/2018
---

”En general som dödas i strid har gått förlorad för sin armé, men hans död ger inte fienden någon fördel. Men när en framstående man ansluter sig till motståndarsidan, går man inte bara miste om hans tjänster. De som han ansluter sig till, vinner dessutom en avgjord fördel. Saulus från Tarsus kunde på sin väg till Damaskus mycket lätt ha slagits ner död av Kristus och mycken kraft skulle ha gått förlorad för förföljarna. Men i sin försyn sparade Gud inte bara Paulus´ liv utan omvände honom och överförde därigenom en förkämpe från fiendens sida över på Kristi sida” (Ellen White: _Löftestiden_, s. 118).

”Jesus hade befallt sina lärjungar att gå och undervisa alla folken; men den tidigare undervisningen som de hade fått av judarna gjorde det svårt för dem att helt förstå sin Mästares ord, och därför var de tröga att agera utifrån dem. De kallade sig själva för Abrahams barn och betraktade sig som det gudomliga löftets arvtagare. Det var först många år efter Herrens himmelsfärd som deras sinnen var tillräckligt öppna för att klart förstå avsikten i Jesus ord, nämligen att de skulle arbeta för hedningars omvändelse likväl som för judars” (Ellen White: _Sketches From the Life of Paul_, s. 38).

**Samtalsstart: Berätta en händelse då du eller någon annan helt ändrade uppfattning om något och eventuellt vad som ledde till förändringen.**

**Förbön: Be för dem som ännu inte har förstått vem Jesus är och för dem som får lida för sin tro.**

**Samtalsfrågor**

`1. Fundera ytterligare över Jesus fråga till Paulus på vägen till Damaskus: ”Varför förföljer du mig?” (Apg. 9:4). För Paulus var denna fråga en antydan om att Jesus från Nasaret verkligen hade uppstått från de döda. Men mer än så: det var också en antydan om den andliga enhet som finns mellan Jesus och hans församling (se även Matt. 25:34–45). Innebörden är uppenbar: när församlingen skadas är det Jesus själv som blir skadad. Vad innebär det rent praktiskt för oss idag?`

`2. Att vittna om Jesus kan innebära att man får lida för hans skull. Det är ingen slump att det grekiska ordet för ”vittne” (_martus_) kom att förknippas med ”martyrskap”. Vad innebär det att lida för Jesus?`

`3. Det finns ett gammalt latinskt talesätt: _credo ut intellicum_, som betyder: ”jag tror för att förstå”. På vilket sätt hjälper denna tanke oss att förstå vad som hände Saul från Tarsos? Alltså: före sin omvändelse, innan Paulus började tro på Jesus, förstod han inte. Först efter sin erfarenhet kunde han fatta. Vad kan vi lära oss av detta för de tillfällen vi kan känna oss frustrerade över dem som inte tror på de sanningar som känns så klara för oss?`