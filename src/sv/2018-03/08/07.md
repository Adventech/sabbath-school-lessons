---
title: Studiehjälp
date: 24/08/2018
---

”De judiska troende var i allmänhet inte benägna att gå framåt lika snabbt som Guds försyn öppnade vägen. Att döma av resultatet av apostlarnas arbete bland de andra folken, var det uppenbart att de omvända bland dessa skulle komma att bli långt fler än de judiska kristna. Den ceremoniella lagens restriktioner och ceremonier måste göras obligatoriska för de omvända från de andra folken. Detta måste vara ett villkor för församlingsgemenskap, sade de judiska troende. I annat fall skulle judarnas nationella särart, som hittills hade skilt den från alla andra folk, slutligen utplånas bland dem som från de omkringboende folken tog emot evangelium” (Ellen White: _Löftestiden_, s. 178).

”Det låg ju nära till hands för de judiska kristna, som levde så nära templet, att låta sina tankar syssla med och återkomma till de särskilda förmåner som judarna fick åtnjuta som nation. När det såg hur den kristna församlingen avvek från judendomens ceremonier och traditioner, förstod de att den särpräglade helighet som hade omgett de judiska sederna och traditionerna, snart skulle gå förlorad i ljuset av den nya tron. Många blev därför förbittrade på Paulus, som den som i stor utsträckning hade varit orsaken till denna förändring. Inte ens alla apostlarna var beredda att utan vidare godta det allmänna mötets beslut. Några ivrade för ceremoniallagen. De betraktade Paulus med ogillande, eftersom de trodde att hans principer vacklade med avseende på den judiska lagens förpliktelser” (s. 185, 186).

`Samtalsstart: Om två personer har en åsiktskonflikt med varandra, hur ska man göra för att försöka lösa den?`

**Förbön: Be om ödmjukhet och enhet i er lokala församling och i samfundet som stort.**

**Samtalsfrågor**

`1. Gå i studiegruppen tillbaka till måndagens sista fråga. Hur förstår vi faktumet att ”rätt” församlingstillhörighet inte garanterar frälsningen? T.ex. var det forna Israel säkert ”den rätta församlingen”, men det innebär inte att alla där var frälsta. Om det inte garanterar frälsningen att man tillhör den sanna församlingen, vad har man då för nytta av att vara en del av den?`

`2. Hur de oomskurna hedningarna skulle accepteras i trosgemenskapen var en av de viktigaste administrativa frågorna som den tidiga församlingen mötte. Vad kan det finnas för jämförbara frågor i vår församling idag, och vad lär exemplet i Apg. 15 oss om hur vi ska hantera dem?`

`3. Låt några i studiegruppen argumentera som judarna när de hävdade att hedningarna först måste bli judiska proselyter innan de kunde förena sig med församlingen, som de såg (och det med rätta) som en utvidgning av Israels förbundslöften. Vad har de för argument, och hur kan du svara? Hur kan en sådan här debatt visa oss varför frågor som idag verkar så klara i en annan tid kan verka mycket svårare än vad de gör för oss idag?`