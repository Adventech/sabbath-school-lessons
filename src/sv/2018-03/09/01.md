---
title: Den andra missionsresan
date: 25/08/2018
---

### Veckans huvudtexter
Apg. 16; Rom. 3:28; Gal. 2:16; Apg. 17; 1 Kor. 1:23; Apg. 18:1–10.

> <p>Nyckeltext</p>
> ”Var inte rädd utan fortsätt att predika och låt dig inte tystas, ty jag är med dig. Ingen skall angripa dig och göra dig något ont; här i staden är det många som hör till mitt folk” (Apg. 18:9, 10).

När Paulus och Barnabas var tillbaka i Antiochia vårdade de församlingen och fortsatte sitt evangeliska arbete. Detta verkar ha varit sista gången som de arbetade tillsammans, då en skarp oenighet ledde till deras separation. Orsaken till Paulus och Barnabas oenighet var Markus, Barnabas kusin (Kol. 4:10). När Paulus inbjöd Barnabas till att resa tillbaka till de orter där de hade evangeliserat på sin förra resa ville Barnabas ta med sin kusin, men Paulus motsatte sig det p.g.a. Markus tidigare misstag (Apg. 13:13).

Paulus och Barnabas separation vändes dock till välsignelse, eftersom deras delade ansträngningar kunde täcka ett större område än de först hade planerat. Barnabas tog med sig Markus och återvände till sitt hemland Cypern(Apg. 3:36). Under tiden hade Paulus tagit med sig Silas och färdats genom Syrien och Kilikien och stärkt församlingarna där. Innan Paulus kom till Antiochia för första gången hade han tillbringat flera år i Tarsos (Apg. 9:30; 11:25, 26). Nu hade han tillfälle att åter igen besöka de församlingar som han hade grundat där. Men Guds plan för Paulus var mycket större än vad han först förstod.