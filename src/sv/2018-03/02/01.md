---
title: Pingsten
date: 07/07/2018
---

### Veckans huvudtexter
Apg. 2:1–4; Joh. 14:16; Apg. 2:5–13; Joel 2:28–32; Apg. 2:22–39; Ps. 110:1–3.

> <p>Nyckeltext</p>
> ”Denne, nämligen Jesus, har Gud låtit uppstå, och vi kan alla vittna om det. Gud har upphöjt honom med sin högra hand, och sedan han enligt löftet tagit emot den heliga anden av Fadern har han nu utgjutit den, så som ni här ser och hör” (Apg. 2:32, 33).

Pingst kommer från ordet _pentekost_, det grekiska namnet för veckohögtiden (2 Mos. 34:22) som också kallades ”förstlingsoffrets dag” (4 Mos. 28:26). Ordet betyder ”den femtionde” och det används på grund av att festen hölls den femtionde dagen efter att ett kornkärve hade offrats på den första dagen efter påsken. Det var en dag för glädje och tacksägelse när Israels folk bar fram det första de hade skördat av vetet inför Herren (2 Mos. 34:22). 

Högtiden blev sedan en lämplig symbol för den kristna församlingens första andliga skörd när den heliga Anden utgöts rikligare än någonsin tidigare och tretusen människor döptes på en enda dag (Apg. 2:41). Efter Jesus himmelsfärd och hans upphöjande i himlen var denna Andens utgjutelse en plötslig, övernaturlig händelse som förvandlade apostlarna från enkla och ringa galileer till övertygade och modiga män som kunde förändra världen.

Pingsten kallas ofta för den kristna församlingens födelsedag, tiden då Jesus efterföljare, judar och (senare) andra, legitimerades som Guds nya gemenskap på jorden.