---
title: Studiehjälp
date: 13/07/2018
---

Andens utgjutelse på pingstdagen visade en viktig sanning om vad som hände i himlen och hur Gud Fadern accepterade Jesus offer för världens synder. Andens utgjutelse visade också att Jesus verk i himlen för oss, grundat på hans offer på jorden, nu hade påbörjats. Dessa häpnadsväckande händelser är fler demonstrationer av den underbara sanningen att himlen och jorden är sammankopplade på sådana sätt som vi nu inte kan föreställa oss.

”Kristi himmelsfärd var signalen att hans efterföljare skulle få den utlovade välsignelsen… När Kristus gick in genom de himmelska portarna kröntes han under änglarnas beundran. Så snart denna ceremoni var fullbordad sänkte sig den helige Ande ned över apostlarna i rika strömmar. Kristus blev verkligen förhärligad också med den härlighet som han hade hos Fadern från all evighet. Detta pingstens andedop var himmelens bekräftelse på att Frälsarens kröning var fullbordad. Som han hade lovat hade han sänt den helige Ande från himmelen till sina efterföljare. Detta var bekräftelsen på att han som präst och konung hade tagit emot all auktoritet i himmelen och på jorden och han nu var ’den Smorde’ över sitt folk” (Ellen White: _Löftestiden_, s. 39).

`Samtalsstart Alla som tror och har blivit döpta har fått den heliga Anden som en gåva. Kan ni se detta i era liv? Hur?`

**Förbön: Be att den heliga Anden ska fylla er i ännu högre grad.**

**Samtalsfrågor**

`1. Vad kan församlingen idag uppleva av pingsten i sitt liv? Vad finns det som kan återupprepas, och vad kan inte upprepas?`

`2. Tänk mer kring varför Petrus gjorde uppståndelsen till en så viktig del av sitt pingstbudskap. Det som gjorde uppståndelsen ännu mer häpnadsväckande var att vilka judiska messiasförväntningar som det än funnits dessförinnan hade ingen förväntat sig en Messias som skulle uppstå från de döda. Det fanns inte med på någons andliga radar; det var inget som de som väntade på en kommande Messias kunde förvänta sig. Vad kan vi lära oss från detta om hur vi behöver känna till vad Bibeln lär, i motsats till alla former av den senaste tidens populära undervisning?`

`3. Apg. 2:38 talar om behovet av dop. Betyder det att alla som trott på Jesus men dött innan de blev döpta måste vara förlorade? Motivera ditt svar.`