---
title:  Ni skall vittna om mig
date:   30/06/2018
---

### Veckans huvudtexter:
Apg. 1:6–8; Luk. 24:25; 24:44–48; 5 Mos. 19:15; Apg. 1:9–26; Ords. 16:33.

> <p>Nyckeltext</p>
> ”Men ni skall få kraft när den heliga anden kommer över er, och ni skall vittna om mig i Jerusalem och i hela Judeen och Samarien och ända till jordens yttersta gräns” (Apg. 1:8).

Jesus uppdrag på jorden var avslutat. Gud skulle snart sända den heliga Anden som bekräftade deras ansträngningar med många tecken och under, och han skulle ge lärjungarna kraft och leda dem i ett uppdrag som sträckte sig till jordens ände. Jesus skulle inte bli kvar hos dem för evigt som människa. Att han blev människa gav honom inte bara fysiska begränsningar i samband med en världsomfattande mission, utan för att Anden skulle komma var det nödvändigt att han for upp till himlen och blev upphöjd

Men fram till Jesus uppståndelse kände lärjungarna inte riktigt till detta. När de lämnade allt för att följa honom trodde de att han var en politisk befriare som en dag skulle driva ut romarna ur landet och återupprätta Davids dynasti och Israel till dess forna härlighet. Det var inte lätt för dem att tänka annorlunda.

Det här är huvudfrågan i Jesus sista instruktioner till lärjungarna i Apg. 1. Löftet om Anden kommer i detta sammanhang. Kapitlet beskriver också hur Jesus återvänder till himlen och hur den tidiga församlingen förberedde sig för pingsten.