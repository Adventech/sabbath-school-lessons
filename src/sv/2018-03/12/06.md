---
title: Paulus inför ledarna
date: 20/09/2018
---

Även om Paulus talade till Agrippa var Festus den förste som reagerade, som vi ser i Apg. 26:24. Festus skulle inte ha haft några problem om Paulus hade talat om själens odödlighet, men även gamla tiders grekiska romare visste att de två koncepten, odödlighet och uppståndelse, inte går ihop. Därför behöll de det förra och förkastade det senare. Det är därför Paulus på andra ställen talar om evangeliet som dårskap för hedningarna (1 Kor. 1:23).

På ett respektfullt sätt försvarade Paulus det sunda i sina tankar och vände sig till Agrippa, en jude som inte bara kunde förstå honom utan som också kunde bekräfta att vad han sade stämde överens med de hebreiska profeterna (Apg. 26:25, 26).

`Läs Apg. 26:27, 28. Vad var Agrippas svar på Paulus enträgna fråga?`

Paulus fråga satte Agrippa i en svår position. Som jude kunde han inte förneka sin tro på Skrifterna. Om han å andra sidan gav ett jakande svar måste han acceptera Jesus som Messias. Hans svar var en smart flykt från den logiska snara där han befann sig: ”Det går fort för dig att få mig till kristen” (Apg. 26:28). 

Paulus svar visar en imponerande nivå av hängivenhet för evangeliet: ”Paulus svarade: ”Snart eller längre fram, inför Gud önskar jag att inte bara du utan alla som hör mig i dag blir som jag, bortsett från de här bojorna” (Apg. 26:29, Folkbibeln 2015). I sina sista ord i förhöret bad aposteln inte om att bli fri som de som lyssnade på honom. Nej, han önskade att de skulle bli som han, förutom bojorna. Paulus missionsiver överskred rejält hans intresse för sin egen säkerhet.

`Läs Apg. 26:30–32. Hur uttryckte Agrippa sin övertygelse om Paulus att Paulus var oskyldig?`

Festus behövde Agrippas hjälp bara för sin rapport (Apg. 25:25–27). Paulus hade redan fått sin vädjan till kejsaren formellt beviljad (25:12) och var inte längre under ståthållarens juridiska ansvar.

`Läs Apg. 26:24–28. Vad vädjade Paulus ytterst till? Vad bör det säga oss om vad vår slutgiltiga auktoritet alltid bör vara i frågor om tro?`