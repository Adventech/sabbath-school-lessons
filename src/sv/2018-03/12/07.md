---
title: Studiehjälp
date: 21/09/2018
---

”Gick Agrippas tankar vid dessa ord tillbaka till hans familjs historia och deras fruktlösa försök mot honom som Paulus nu predikade om? Tänkte han på sin farfars far Herodes och mordet av oskyldiga barn i Betlehem? På sin farfars bror Antipas och mordet av Johannes döparen? Sin egen far Agrippa I och aposteln Jakobs martyrdöd? Såg han i de olyckor som snabbt drabbat dessa kungar belägg för Guds ogillande, en konsekvens av deras brott mot hans tjänare? Påminde dagens pompa och ståt Agrippa om tiden då hans egen far, en monark som var starkare än han, stod i denna stad, klädd i glittrande mantel, medan folket ropade att han var en gud? Hade han glömt hur beundrans rop redan tidigare hade tystnat och dött, snabba och fruktansvärda straff fallit över den fåfänglige kungen? Någonting av allt detta flög genom Agrippas minnen, men hans fåfänga smickrades av den lysande scenen framför honom, och högmod och självupptagenhet fördrev alla ädlare tankar” (Ellen G. White Comments, _The SDA Bible Commentary_, vol. 6, s. 1066, 1067).

**Samtalsstart: Berätta om ett tillfälle när du har känt dig pressad (av människor omkring dig eller av Gud) att berätta om din tro. Har det funnits tillfällen när du blivit impopulär för att du är kristen? Berätta om hur du löste situationen.**

**Förbön: Be för varandra, två och två, gärna om någon specifik situation eller person i den andres vardag, där hen behöver mod att vara trogen Gud.**

**Samtalsfrågor**

`1. Samtala i studiegruppen om Paulus beslut att vädja till kejsaren. Var beslutet rätt (jfr Apg. 25:25; 26:31, 32)? Hur hittar vi balansen mellan att ta strategiska beslut för att skydda oss själva och att lita på Guds omsorg?`

`2. Fundera över Paulus ord till Agrippa: ”Därför, kung Agrippa, kunde jag inte annat än lyda denna syn från himlen” (Apg. 26:19). Vad säger detta om Paulus? Hur trogna är vi Guds kallelse till oss som kristna (1 Pet. 2:9, 10)?`

`3. Paulus brydde sig om människor, inte antalet nya anhängare, utan helt enkelt andra människor. I sitt sista förhör i Caesarea sade han till sina åhörare att hans hjärtas önskan var att de alla skulle bli som han, frälsta av Guds nåd (Apg. 26:29). Han önskade inte sin egen frihet eller rättvisa mer än deras erfarenhet av Guds frälsning. Vad kan vi lära oss av hans exempel här? Hur mycket är vi villiga att offra för att alla ska få lära känna Jesus?`

`4. Agrippa hade chansen att höra evangeliet direkt från Paulus. Ändå förkastade han det. Hur kan vi akta oss för att missa fantastiska tillfällen när de kommer till oss? Hur kan vi alltså vara andligt lyhörda för verkligheten runt omkring oss?`