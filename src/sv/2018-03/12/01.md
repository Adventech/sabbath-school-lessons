---
title: Fångenskap i Caesarea
date: 15/09/2018
---

### Veckans huvudtexter
Apg. 24–26; 1 Kor. 1:23

> <p>Nyckeltext</p>
> ”Snart eller längre fram, inför Gud önskar jag att inte bara du utan alla som hör mig i dag blir som jag, bortsett från de här bojorna” (Apg. 26:29, Folkbibeln 2015). 

När Paulus flyttades till Caesarea började en två år lång fångenskap (Apg. 24:27) i Herodes palats (Apg. 23:35), som också var den romerske ståthållarens officiella residens. Under dessa år hölls flera förhör där han ställdes inför romerska ståthållare (Felix och Festus) och en kung (Agrippa II) och på så sätt fortsatte han följa det uppdrag Gud gett honom (Apg. 9:15). 

I alla dessa förhör hävdade Paulus alltid att han var oskyldig och att det inte fanns några bevis mot honom, vilket frånvaron av vittnen också visade. Hela berättelsens syfte är faktiskt att visa att Paulus inte gjort någonting för att bli gripen och att han kunde ha släppts om han inte hade vädjat till kejsaren (Apg. 26:32). Men dessa förhör gav honom tillfällen att vittna om Jesus och det fantastiska hopp som löftet som uppståndelsen ger oss.

Ändå var dessa år fulla av djup ängslan och långtråkig fångenskap där aposteln inte verkar ha haft något som helst stöd från församlingen i Jerusalem, vars ledare fortfarande ”ansåg att han i stor utsträckning skulle hållas ansvarig för de rådande fördomarna” (Ellen White: _Löftestiden_, s. 377).