---
title: Petrus verksamhet
date: 04/08/2018
---

### Veckans huvudtexter
Apg. 9:32–43; 10:9–16;** **Ef. 2:11–19; Apg. 11:1–26; 12:1–18.

> <p>Nyckeltext</p>
> ”Då tog Petrus till orda: ’Nu förstår jag verkligen att Gud inte gör skillnad på människor utan tar emot var och en som fruktar honom och som gör vad som är rättfärdigt, vilket folk han än tillhör’ ” (Apg. 10:34, 35).

Från och med att Paulus lämnade Tarsos är Petrus åter huvudpersonen i Lukas berättelse om den kristna församlingens tidiga dagar. Petrus verksamhet beskrivs som att han arbetade på resande fot genom Judeen och regionerna runt omkring. Apostlagärningarna återger här två korta mirakelberättelser: Aineas blir botad och Tabita (Dorkas) blir uppväckt från de döda. Sedan följs de av berättelsen om Cornelius i kapitel 10.

Att hedningar blev omvända var den mest kontroversiella frågan i den apostoliska församlingen. Diskussionerna som följde Cornelius dop gav långt ifrån en lösning på alla svårigheter, men Andens utgjutelse, som påminde om pingstens händelser, övertygade Petrus och bröderna i Jerusalem om att evangeliets välsignelser inte var begränsade till judar. Under tiden hade också församlingen i Antiochia redan börjat röra sig mot hedningar.

Den här veckans studium innefattar också uppkomsten av en ny, kortvarig förföljelse, den här gången under kung Herodes, och hur den påverkade apostlarna, som hade sluppit förföljelsen som Paulus medverkade i. 