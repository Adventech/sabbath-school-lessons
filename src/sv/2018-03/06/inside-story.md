---
title: Missionsnytt
date: 10/08/2018
---

#### Jesus och fiskaren

Mitt hjärta var fyllt av glädje när jag såg Sadayuki, en 48-årig fiskare, bli döpt på den avlägsna ön Tsushima i Japan.

Första gången jag mötte Sadayuki var på parkeringsplatsen utanför en stormarknad. Min fru och jag och våra två små döttrar bor på Tsushima. Det är en ö med 30.000 invånare, och den ligger mellan Japan och Sydkorea. Vi är Global Mission-pionjärer, och vi var de enda adventisterna på ön när vi flyttade dit för sju år sedan.

Sadayuki hade knackat på bilfönstret. Jag och mina döttrar blev lite uppskrämda. 

”Kan du ge mig en cigarett?” frågade han.

”Jag är ledsen. Jag har inte några cigaretter”, svarade jag genast.

Det var så jag brukade besvara sådana förfrågningar. Men främlingen såg så ledsen och uppgiven ut. Han gick sin väg och jag sa till barnen att vi borde be för honom. Efteråt fick jag tanken: ”Skulle mannen blir sur på mig om jag gav honom en traktat?”

Men jag hade delat ut traktater bara två dagar tidigare och hade inga kvar. Jag bad en gång till att Gud skulle ingripa.

När jag öppnade ögonen såg jag en ensam traktat på bilgolvet. Den var lite trasig men gick att läsa. Jag hade ingenting annat att ge mannen. Jag tog mina döttrars händer och vi sprang efter mannen. Jag kom då att tänka på aposteln Petrus ord: ”Silver och guld har jag inte, men vad jag har, det ger jag dig” (Apg 3:6).

Jag sa till mannen: ”Jag är ledsen. Jag har inte en cigarett att ge dig, men jag har detta.”

Jag undrade om mannen skulle ta emot den trasiga traktaten. Han tog den utan att tveka och läste den medan jag stod bredvid. Sedan tackade han mig. ”Sanningen att säga”, sa han, ”så var jag på väg till en kyrka som ligger i närheten för att fråga om det finns något hopp kvar för mig i livet. Men du kom till mig innan jag hann gå dit.”

När jag hörde detta blev jag chockerad. Jag inbjöd mannen att studera Bibeln tillsammans med mig varje dag och frågade honom om han behövde något att äta. Vi kunde ge honom mat varje dag också. Mannen presenterade sig och sa att han gärna kom till mitt hem för att studera Bibeln.

Sadayuki kom till vårt hus nästa dag, och vi studerade tillsammans i tre månader. Jag fick veta att han hade kämpat mot depression och alkoholism. Han blev döpt 2015 och blev den andra av tre människor som har lärt känna Jesus och blivit döpta sedan jag och familjen flyttade till ön. Sadayuki har slutat dricka och hans dröm är att leda ett AA-program för att hjälpa andra människor som lider av alkoholism.

Vissa dagar känner min fru och jag oss överväldigade inför de svårigheter som vi ofta möter när vi berättar om Jesus för människor som följer buddist- och shintotraditioner. Men Sadayukis leende ansikte påminner oss om att Gud kan leda oss till människor som söker honom.för människor om att Jesus kommer snart! Låt oss ge en stor missionsgåva idag för att stödja kvartalets speciella projekt i deras länder.

_KURIHARA KIMIYOSHI, JAPAN, NORRA ASIEN-STILLA HAVET DIVISIONEN_

