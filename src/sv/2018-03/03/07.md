---
title: Studiehjälp
date: 20/07/2018
---

”Vi är förvaltare och vår Herre som inte är närvarande har anförtrott oss omsorgen om sitt hushåll och sina intressen, vi som han kom till den här världen för att tjäna. Han har återvänt till himlen, gett oss ansvaret, och han förväntar sig att vi vakar och väntar på hans ankomst. Låt oss vara trogna mot det förtroendet, så att han inte kommer och finner oss sovande” (Ellen White: _Testimonies for the Church_, vol. 8, s. 37). 

”Människorna behöver inse att deras löften är heliga, och så är det också med det de har förbundit sig till för Guds sak. Sådana löften betraktas generellt inte som lika förpliktande som löften mellan människor. Men är ett löfte mindre heligt och bindande därför att det har getts till Gud? Det kan sakna en del tekniska termer och kan inte påtvingas av lagen, men kan en kristen bortse från en förpliktelse som han eller hon har gett sitt ord till? Ingen juridisk bestämmelse eller skyldighet är mer förpliktande än ett löfte som har gjorts för Guds sak” (Ellen G. White Comments, _The SDA Bible Commentary_, vol. 6, s. 1056). 

**Samtalsstart: Vad är viktigast i er tro? Sabbaten? Profetiorna? Jesus? Förklara varför.**

**Förbön: Be att Jesus alltid ska vara kärnan och grunden i er tro.**

**Samtalsfrågor**

`1. Bland mycket annat gav Jesus två omedelbara uppdrag till sina lärjungar: väntan på hans snara återkomst och en världsomfattande mission. Hur borde dessa två uppdrag påverka vår känsla för mission och kallelsen till att predika evangelium för världen?`

`2. Någon har sagt: ”Vi borde vara redo som om Jesus kom idag men fortsätta att arbeta [i församlingens mission] som om han skulle dröja hundra år till.” Vad finns det för visdom i denna inställning, och hur kan vi tillämpa den på vår kallelse i livet?`

`3. Varför behöver Jesus liv, död, uppståndelse och återkomst vara centrala i allt vi förkunnar? Eller se på det så här: kan något gott förkunnas utan dem?`

`4. Vad borde berättelsen om Ananias och Sapheira lära oss om hur svårt det är för oss att känna till andras hjärtan, antingen det handlar om gott eller ont?`

`5. Vilka dagens Gamaliels känner du till? Eller är du kanske själv i en situation där du kan spela den rollen för andra? Samtala om tillfällen och exempel på hur kloka råd som har getts eller tagits emot har gjort något gott. Vilka lärdomar kan vi hämta från dessa berättelser?`