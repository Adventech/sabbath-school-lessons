---
title: Studiehjälp
date: 07/09/2018
---

”Den framgång som förkunnandet av evangelium fick, väckte på nytt judarnas vrede. Från alla håll fick de underrättelser om hur den nya läran spreds och hur judar genom den fritogs från iakttagandet av ceremoniallagens förordningar och hur de icke-judiska folken fick samma religiösa förmåner som judarna, som ju var Abrahams efterkommande… Hans bestämda förklaring att ’därvid kommer det icke an på om någon är grek eller jude, omskuren eller oomskuren’ (Kol. 3:11), betraktades av hans fiender som en uppenbar hädelse. De beslöt nu att han skulle röjas ur vägen” (Ellen White: _Löftestiden_, s. 364, 365).

”Han kunde inte ens räkna med någon sympati eller något stöd från sina medkristna. De icke-troende judar som hade följt honom så tätt i hälarna, hade inte varit sena att sprida de mest ogynnsamma rapporter i Jerusalem, både personligen och genom brev om honom och hans verksamhet. Några, till och med bland apostlarna och de äldste, hade trott dessa rapporter. De hade inte gjort några försök att motsäga dem. De visade inte någon önskan att samarbeta med honom” (s. 372).

`Samtalsstart: Har du på något sätt känt dig förföljd eller mobbad för din kristna tro?`

**Förbön: Be också för att kunna vittna om adventhoppet på sätt som gör människor intresserade.**

**Samtalsfrågor**

`1. De tolv lärjungarna som Paulus träffade i Efesos var före detta efterföljare till Johannes döparen och hade redan blivit Jesus lärjungar (Apg. 19:1–7). Tror du att det är rätt att använda denna text för att förutsätta omdop av kristna som redan är döpta genom nedsänkning i något annat samfund när de vill förena sig med vårt? Har det någon betydelse att Apollos inte blev omdöpt?`

`2. Tänk på Paulus situation. Han förkastas av sina egna landsmän som inte tror på Jesus. Även många av de judar som tror på Jesus ser på Paulus med misstänksamhet, även misstro, eftersom de tycker att han förvränger ”landmärkena”. Många bland hedningarna hatar det glada budskapet som han predikar. Och ändå? Varför kämpade Paulus vidare trots allt detta motstånd? Vad kan vi, även om vi inte är Paulus, lära oss av berättelsen om hans liv?`

`3. Tänk på några fler argument som människor använder för att försöka bevisa att sabbaten antingen ändrades till söndagen eller att den inte längre är bindande. Hur kan vi svara på dessa argument och göra det på ett sätt som visar att lydnad för sabbaten inte är mer legalistiskt än lydnad för de övriga nio budorden, om vi alltså lyder genom tro och förstår var vårt enda hopp om frälsning finns?`