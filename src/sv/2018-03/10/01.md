---
title: Den tredje missionsresan
date: 01/09/2018
---

### Veckans huvudtexter
Apg. 18:24–28; Apg. 19; 20:7–12, 15–27; 2 Kor. 4:8–14; Apg. 21:1–15.

> <p>Nyckeltext</p>
> ”Men jag anser inte att mitt liv har något värde för mig; jag vill bara fullborda mitt lopp och det uppdrag som jag har fått av herren Jesus: att vittna om Guds nåderika evangelium” (Apg. 20:24). 

Lukas berättelse om Paulus tredje missionsresa börjar ganska abrupt. Texten säger bara att efter att han tillbringat en tid i Antiochia, centrum för Paulus mission, gav sig aposteln ut på ytterligare en framgångsrik resa: ”Efter någon tid bröt han upp och for genom Galatien och vidare genom Frygien, och överallt styrkte han lärjungarna” (Apg. 18:23). Alltså täcks de första 2400 km av resan i en enda sats.

Detta var för att resans viktigaste punkt var Efesos, där Paulus tillbringade mer tid än i någon annan stad under sina resor. Ur evangelistisk synpunkt var verksamheten i Efesos mycket fruktbar; påverkan av Paulus predikan nådde hela provinsen Asien (Apg. 19:10, 26). Det var antagligen under denna tid som församlingarna i Kolossai, Hierapolis och Laodikeia grundades, kanske genom Epafras (Kol. 4:12, 13), en av Paulus medarbetare (Kol. 1:7; Filemon 23).

Det anmärkningsvärda med denna resa är att den är Paulus sista som nämns i Apostlagärningarna. Paulus gjorde det som en fri man. Lukas berättar dock om ännu en resa, den här gången till Rom, men som fånge.