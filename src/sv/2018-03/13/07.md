---
title: Studiehjälp
date: 28/09/2018
---

”Kristus har överlämnat ett heligt uppdrag till församlingen. Varje medlem bör vara ett instrument, genom vilket Gud kan meddela världen sin nåds skatter, Kristi outgrundliga rikedomar. Det finns ingenting som Frälsaren högre önskar än sådana instrument, som inför världen vill representera hans Ande och hans väsens egenskaper. Det finns ingenting som världen behöver så mycket som uppenbarandet av Frälsarens kärlek genom mänskliga instrument. Hela himmelen väntar på människor genom vilka Gud kan uppenbara kristendomens kraft” (Ellen White: _Löftestiden_, s. 560).

”Gud har länge väntat på att tjänandets anda skall komma att behärska hela församlingen så att alla skall arbeta för honom i överensstämmelse med sin förmåga. När medlemmarna i Guds församling utför det arbete som anförtrotts dem på de behövande fälten hemma och utomlands för att uppfylla evangelii uppdrag, kommer hela världen snart att vara varnad och Herren Jesus kommer att återvända till denna jord med makt och stor härlighet” (s. 105).

**Samtalsstart: Paulus är mycket modig. Vilka situationer prövar ditt andliga mod? Hjälp varandra med tips och tankar om hur vi kan få mod att göra det som Jesus ber oss om.**

**Förbön: Dela med er av namnen på människor som ni ber ska få möta Jesus. Be tillsammans för dessa människor. Be också och att den helige Ande ska visa er tillfällen att dela er tro med dem.**

**Samtalsfrågor**

`1. Hur beskriver Lukas Paulus tro på Gud under hela resan till Rom? Hur påverkades de övriga av en sådan ovillkorlig tro?`

`2. Trots allt som Paulus hade gått igenom övergav han aldrig sin tro eller sitt uppdrag. I Rom fortsatte han att predika trots begränsad frihet. Vad kan vi göra när vi frestas till att ge upp vår förkunnelse av evangelium för någon?`

`3. Läs Rom. 1:14, 15. Varför kände Paulus att han var skyldig att predika evangelium för alla? Är vi mindre skyldiga än han? Fundera på detta: ”Att rädda människor borde vara allas livsverk som bekänner sig till Jesus. Vi är skyldiga världen den nåd vi fått av Gud, för det ljus som lyser över oss, och för sanningens skönhet och kraft vi upptäckt” (Ellen White: _Testimonies for the Church_, vol. 4, s. 53).`

`4. Läs på nytt citatet från Jesaja som Paulus använde. Hur kan denna tanke tillämpas på oss? Ja, vi har fått mycket sanning, men om vi förhärdar oss för mot eller ignorerar delar av den som kan stå i konflikt med våra egna önskningar och förhoppningar, vilken andlig risk kan vi möta?`

`5. Föreställ dig att du är soldaten som var bunden till Paulus. Vad tror du att han såg hos mannen som han var så nära varje dag?`