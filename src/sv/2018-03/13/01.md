---
title: Resan till Rom
date: 22/09/2018
---

### Veckans huvudtexter
Apg. 27, 28; Rom. 1:18–20.

> <p>Nyckeltext</p>
> ”Var inte rädd, Paulus. Du skall stå inför kejsaren, och alla som är med dig ombord har Gud skänkt dig!” (Apg. 27:24). 

Paulus hade länge velat besöka Rom, men hans fångenskap i Jerusalem ändrade allting. På grund av det legalistiska trycket från församlingsledarna i Jerusalem satt han i ett romerskt fängelse i nästan fem år, om vi även räknar med den tid han reste över havet till Italien. Denna ändring var ett allvarligt slag mot hans missionsplaner.

Trots bakslag lovade Jesus själv att aposteln fortfarande skulle vittna om honom i Rom (Apg. 23:11). Även om vi sviker Gud ger han fortfarande en ny chans, fastän han inte alltid räddar oss från konsekvenserna av våra handlingar. Paulus fördes inte bara som fånge till Rom, det finns heller inga bibliska belägg för att han någonsin kom till Spanien som han hade hoppats kunna göra (Rom. 15:24). Efter att ha släppts från vad som är känt som hans första fångenskap i Rom greps han på nytt, den här gången för att lida martyrdöden (2 Tim. 4:6–8) på Neros tid år 67.

Ja, Paulus klarade sig till Rom, och medan han väntade i sin husarrest på rättegången inför kejsaren talade han, trots sina bojor (Ef. 6:20; Fil. 1:13), utan att någon hindrades från att komma till honom (Apg. 28:30, 31), bland dem några viktiga personer bland kejsarens husfolk (Fil. 4:22).