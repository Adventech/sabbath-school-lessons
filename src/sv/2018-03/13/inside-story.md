---
title: Missionsnytt
date: 28/09/2018
---

#### Sabbaten eller cyklar

Att slipa och polera cykelramar av metall på en fabrik i centrala Taiwan är inte ett högt avlönat arbete. Men jobbet har en fördel. Det kommer inte med ett krav att arbeta på sabbaten.

Jin Rong Gao och hans fru blev anställda i ramfabriken när de lämnade sina tidigare jobb där de inte lyckades få ledigt på lördagarna, och de flyttade till staden Shih-kang. På det nya jobbet fick de i början en gemensam månadsinkomst på cirka 15.000 taiwanesiska dollar, eller lite drygt 4.000 kronor. Men de var glada ändå eftersom de inte behövde arbeta på sabbaten.

Efter några månader började Jin Rong tänka på andra familjemedlemmar som fortfarande hade det svårt att få ledigt på sabbaten. Han frågade sin chef om han kunde tänka sig att anställa några av dem. Men chefen svarade: ”Vi har inte tillräckligt med arbete åt fler.” Men Jin Rong gav inte upp, och så småningom fick sju släktingar jobb på verkstaden.

Under de kommande tre åren var det en kamp för Jin Rong att klara sig på den låga lönen. Men han förstod att på ett annat jobb kunde chefen kräva att han arbetade på lördagarna. Så Jin Rong stannade. ”Min tro var viktigare än att få en högre lön”, sa han.

Men Gud måste ha sett Jin Rongs behov eftersom verkstaden plötsligt fick många fler beställningar från fabriken som monterade cyklar. Jins och hans frus inkomst fyrdubblades. Jin Rong befordrades till att vara verkstadens arbetsledare. Men skulle det nu betraktas som hans ansvar att arbeta på lördagarna för att försäkra att alla beställningar levererades i tid? Hans farhågor var inte obefogade. En fredagseftermiddag meddelade chefen att alla 16 anställda måste arbeta nästa dag. Jin Ron sa genast: ”Det kan jag inte göra.” Chefen svarade: ”Det är ditt val. Fira sabbaten eller ha jobbet kvar.”

Jin Rong hade svårt att sova den natten. Inte bara hans jobb stod på spel, utan även hans frus och deras släktingars. Men nästa morgon gick alla till kyrkan som vanligt. Chefen blev rasande. Över hälften av hans arbetare satt i kyrkan medan det fanns en brådskande order att fylla. Han skickade hem de övriga och sa att de fick komma tillbaka efter solnedgången och arbeta på söndagen också. Han bad dem meddela Jin Rong det nya arbetsschemat. Adventisterna arbetade gärna efter solnedgången på lördagen.

Chefen gjorde fler försök att få Jin Rong att arbeta på lördagarna. Men i grund och botten ville han inte förlora en bra arbetare som Jin Rong och beslutade till sist att verkstaden alltid skulle drivas efter solnedgången och på söndagarna.

”Ingen arbetar på sabbaten, inte ens chefen”, sa Jin Rong. 

Adventistena i Taiwan och resten av Norra Asien-Stilla havet divisionen vill berätta för människor om att Jesus kommer snart! Låt oss ge en stor missionsgåva idag för att stödja kvartalets speciella projekt i deras länder.

_TRETTONDE SABBATEN, NORRA ASIEN-STILLA HAVET  DIVISIONEN_

