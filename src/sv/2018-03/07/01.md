---
title: Paulus första missionsresa
date: 11/08/2018
---

### Veckans huvudtexter
Apg. 13; 2 Kor. 4:7–10; Rom. 10:1–4; Rom. 3:19; Apg. 14:1–26; Rom. 9–11.

> <p>Nyckeltext</p>
> ”Ni skall alltså veta, mina bröder, att genom honom förkunnas syndernas förlåtelse för er, och genom honom blir var och en som tror rättfärdig och friad från allt det som ni inte kunde frias från medan ni stod under Moses lag” (Apg. 13:38, 39).

Det var säkert att evangeliet skulle gå till hedningarna likväl som till judarna. Detta var ett budskap som de tidiga judekristna, sakta men säkert, började förstå.

Vår första tydliga rapport om hedningar som förenat sig med församlingen i större skala är förknippad med Antiochia. Det var alltså i Antiochia som den första hednakristna församlingen grundades, även om den också omfattade en stor del judekristna (Gal. 2:11–13). Tack vare dess grundares missionsiver och den nya inspirationen från Barnabas och Paulus ankomst växte församlingen där snabbt, och den blev det första viktiga kristna centrumet utanför Judeen. I vissa avseenden överträffade den faktiskt församlingen i Jerusalem.

Medan apostlarna fortfarande befann sig i Jerusalem blev Antiochia den kristna missionens födelseort. Det var därifrån som Paulus reste ut på alla sina tre missionsresor, från början med stöd av de lokala troende. Det var på grund av deras överlåtelse som kristendomen blev vad Jesus hade avsett: en världsreligion som skulle sprida evangeliet till ”alla länder och stammar och språk och folk” (Upp. 14:6).