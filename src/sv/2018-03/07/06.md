---
title: Lystra och Derbe
date: 16/08/2018
---

Nästa ort som Paulus och Barnabas besökte var Lystra, en obetydlig by ca 29 km sydväst om Ikonion. Trots att de tillbringade en tid där (Apg. 14:6, 7, 15) återger Lukas bara en berättelse och hur den utvecklades: en lam man helades, troligen en tiggare, som led av sitt handikapp sedan födelsen.

`Läs Apg. 14:5–19. Vad visade människornas reaktion på Paulus om hur djupt okunniga de var?`

Folkhopen var så imponerad av undret att de misstog Paulus och Barnabas för att vara gudar, Barnabas som Zeus, den högste guden på den grekiska panteon, och Paulus som Hermes, Zeus medarbetare och talesman. Folket ville faktiskt offra till dem.

Den latinske poeten Ovidius (43 f.Kr. – 17/18 e.Kr.) hade tidigare skrivit en legend om just dessa två gudar. De hade klätt ut sig till människor och besökte en stad i samma område (”de frygiska kullarna”) och sökte ett ställe där de kunde vila. Enligt legenden behandlade ett äldre par dem vänligt och med gästfrihet; resten av folket var likgiltiga. På grund av sin vänlighet och gästfrihet mot de okända besökarna fick paret sitt hus omvandlat till ett tempel och sig själva till präster, medan resten av staden blev helt förstörd (_Metamorphoses_, 611–724). 

När en sådan berättelse cirkulerade i detta område var folkets reaktion på Paulus underverk ingen överraskning. Berättelsen förklarar också varför folkhopen antog att missionärerna var dessa två gudar och inte t.ex. Asklepios, helandets gud. Paulus och Barnabas lyckades dock stoppa deras falska tillbedjan av dem. Till slut skapade några motståndare från Antiochia och Ikonion en helt omvänd situation, och Paulus stenades och antogs vara död.

`Läs Apg. 14:20–26. Var slutade Paulus och Barnabas sin resa? Vad gjorde de på vägen tillbaka?`

`Paulus sade: ”Vi måste gå igenom många lidanden för att komma in i Guds rike” (Apg. 14:22). Vad betyder det? Har du kanske upplevt vad han säger där? Ännu viktigare: hur kan du lära dig att växa i tron vilka ”lidanden” du än möter?`