---
title: Evangeliet sprids
date: 26/07/2018
---

Segern över Stefanos tände en massiv förföljelse av de troende i Jerusalem, utan tvekan instiftad av samma grupp motståndare. Ledaren för gruppen var Saul, som orsakade stor skada för församlingen (Apg. 8:3; 26:10). Men förföljelsen förvandlades till någonting gott.

När de troende skingrades runt omkring i Judeen och Samarien gick de faktiskt omkring och förkunnade evangeliet. Befallningen att vittna i dessa regioner (Apg. 1:8) fullföljdes därmed. 

`Läs Apg. 8:4–25. Vilka lärdomar finns i denna berättelse?`

Samarierna var halvisraeliter, även utifrån en religiös ståndpunkt. De var monoteister som bejakade de fem Moseböckerna (Pentateuken), praktiserade omskärelse och väntade på Messias. För judarna var dock den samariska religionen korrupt, vilket innebar att samarierna inte hade någon del i det israelitiska förbundets nåd.

Samariernas oväntade omvändelse förvånade församlingen i Jerusalem, så apostlarna sände dit Petrus och Johannes för att undersöka situationen. Gud hade inte låtit sin Ande komma förrän Petrus och Johannes kom dit (Apg. 8:14–17). Detta var tydligen avsett för att övertyga apostlarna om att samarierna skulle bli fullt accepterade som medlemmar i trosgemenskapen (Apg. 11:1–18).

Men det slutade inte där. I Apg. 8:26–35 har vi berättelsen om Filippos och den etiopiske hoveunucken som efter bibelstudiet bad om att få bli döpt. ”…båda två, Filippos och hovmannen, steg ner i vattnet, och Filippos döpte honom” (Apg. 8:38).

Först samarierna, sedan etiopiern, främlingen som hade kommit till Jerusalem för att tillbe och nu var på väg tillbaka hem. Evangeliet korsade Israels gränser och nådde ut till världen, som det var förutsagt. Men allt detta var bara början. Dessa tidiga judekristna skulle snart resa över hela den då kända världen och förkunna de fantastiska nyheterna om Jesus död och att han tog på sig straffet för deras synder och erbjuder alla, överallt, hopp om frälsning.

`Petrus sade till Simon att han spred ”bitter galla och snärjer med orättfärdighet” (Apg. 8:23). Vad var lösningen på hans problem, och för alla som kan befinna sig i en liknande situation?`