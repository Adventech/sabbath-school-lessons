---
title: De första församlingsledarna
date: 21/07/2018
---

### Veckans huvudtexter
Apg. 6; 7:48; Heb. 5:11–14; Mika 6:1–16; Apg. 7; 8:4–25.

> <p>Nyckeltext</p>
> ”Guds ord vann spridning, och antalet lärjungar i Jerusalem steg kraftigt. Även en stor mängd präster började omfatta tron” (Apg. 6:7).

Många av dem som blev omvända på pingstdagen var hellenistiska judar, alltså judar från den grekisk-romerska världen som nu befann sig i Jerusalem (Apg. 2:5, 9–11). Förutom att de var judar skilde de sig från judarna i Judeen, ”de infödda”, som nämns i Apg. 6:1, i många avseenden. Den mest synliga skillnaden var att de vanligtvis inte kunde arameiska, språket som talades i Judeen.

Det fanns också flera andra skillnader, både kulturella och religiösa. Eftersom de var födda i andra länder hade de inga rötter i de judiska traditionerna som fanns i Judeen, eller i varje fall var de inte lika djupt rotade i dem. De var antagligen inte särskilt fästa vid tempeltjänsten och de aspekter i Moses lag som bara var tillämpbara på landet Israel.

Efter att ha levt större delen av sitt liv i en grekisk-romersk omgivning och i nära kontakt med andra folk kunde de också på ett naturligt sätt vara mer villiga att förstå den inkluderande karaktären hos den kristna tron. Gud använde faktiskt många hellenistiska troende för att fullfölja befallningen att bära ut vittnesbördet till hela världen. 