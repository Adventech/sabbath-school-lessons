---
title: Studiehjälp
date: 27/07/2018
---

”Den förföljelse som drabbade församlingen i Jerusalem resulterade i att det evangeliska arbetet fick en impuls till stark framryckning. Evangelii förkunnelse hade vunnit framgång i Jerusalem. Det fanns risk för att apostlarna skulle dröja kvar där alltför länge, utan att tänka på Frälsarens uppdrag att gå ut till hela världen. De glömde att man får den största kraften att motstå det onda genom en aggressiv insats. De började tro att de inte hade något arbete som var mer betydelsefullt än att skydda församlingen i Jerusalem från fiendens attacker. I stället för att utbilda nya omvända att föra evangelium vidare till dem som inte hade hört det, stod de i fara att välja fel kurs. Den skulle ha lett till att alla skulle komma att låta sig nöja med det som redan utförts. För att skingra sina representanter över världen, där de kunde arbeta för andra, tillät Gud förföljelse att komma över dem. De troende som nu drevs bort ifrån Jerusalem ’gingo omkring och predikade evangelii ord’ ”(Ellen White: _Löftestiden_, s. 100).

`Samtalsstart: Hur har Gud använt dig eller någon annan för att föra ut budskapet denna vecka?`

**Förbön: Bed om den helige Andes ledning så att vi når ut och vittnar.**

**Samtalsfrågor**

`1. Läs noggrant citatet från Ellen White ovan om de faror den tidiga församlingen mötte i fråga om att känna sig nöjda med dem själva och med det som hade uträttats genom dem. För det första innebär det, i motsats till populära åsikter, att många judar verkligen tog emot Jesus som Messias. Men ännu viktigare: vilken varning borde vi som folk hämta från detta idag? Hur kan vi försäkra oss om att vi inte blir för upptagna med att beskydda det vi redan har, i motsats till att göra vad vi verkligen bör göra: gå ut till världen?`

`2. På apostlarnas tid kännetecknades relationen mellan judar och samarier av århundraden av intensiv fiendskap. Vad kan vi lära oss av att Filippos, som troligtvis var jude, vittnade om Jesus i Samarien? Som adventister är vi inte heller immuna mot kulturella och etniska fördomar. Vad bör korset lära oss om hur lika vi alla är inför Gud? Vad bör också det faktum att Jesus död gäller för alla människor i alla tider lära oss om varje människas oändliga värde?`

`3. Hur närmade sig Filippos etiopiern (Apg. 8:27–30)? Hur kan vi bli mer öppna för tillfällen att dela med oss av evangeliet till andra?`

`4. Vad har vi lärt oss av Apg. 6–8 som kan hjälpa oss att fullfölja församlingens uppdrag mer effektivt?`