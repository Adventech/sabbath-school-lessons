---
title: Missionsnytt
date: 14/09/2018
---

#### ”Vad som helst, men inte lärare”

När det var dags för mig att välja studieinriktning vid universitetet i Mongoliet sa jag genast: ”Vilken linje som helst som helst, men inte lärarlinjen.” Min mor var förskolelärare och jag hade inget tålamod med livliga barn. I kyrkan hade pastorn bett mig att leda Bibelkul. Han visade mig filtfigurerna som ledarna använde medan de berättade bibelberättelser. Figurerna tyckte jag var trevliga men sedan såg jag barnen. ”Nej, jag kan inte undervisa dem”, sa jag.

Jag gifte mig med en universitetsprofessor. Vi fick ett barn och flyttade till en liten stad i Mongoliet för att arbeta som missionärer. Min man frågade mig vad jag ville arbeta med. ”Jag vet inte”, svarade jag. ”Men jag vill absolut inte bli lärare.” Min man bjöd ofta hem elever till oss på kvällarna. Jag lagade enkel och hälsosam mat utan kött åt dem. Kött är en viktig del av varje måltid i Mongoliet. Så ungdomarna blev förvånade. Jag fick ofta lära dem om Bibelns hälsobudskap. 

Samtidigt blev jag vän med andra mammor i grannskapet. När de besökte mig berättade jag Bibelberättelser för deras bebisar. Jag hade inte tänkt undervisa men tycktes ändå göra det hela tiden.

Min man planterade en ny församling i staden, och sedan blev han ombedd att studera vidare vid Adventist University of the Philippines. Jag bad Gud: ”Vad ska jag göra i Filippinerna under de två och halvt år det kommer att ta för min man att ta sin examen?”

Jag funderade på sjuksköterskeprogrammet men fick veta att det skulle ta fem år att ta en examen. Ekonomiutbildning då? En examen i redovisning skulle ta fyra år. När jag gick förbi byggnaden där lärarlinjen höll till träffade jag en lärare som berättade att han hade varit i Mongoliet. Vi började prata. Efter några minuter föreslog han att jag skulle studera till lärare. Han föreslog att jag skulle besöka en förskola som drevs av universitetet. Det var inte alls som jag hade förväntat mig. Barnen verkade lugna och glada. Och den kvinnliga läraren verkade trivas med sitt jobb. Jag fick veta att jag kunde ta examen inom högst tre år eftersom jag redan hade fått betyg i några basämnen i Mongoliet.

Jag hade inte längre någon stark motvilja mot att bli lärare. Men hur användbar skulle utbildningen bli sedan i Mongoliet, där det inte fanns någon adventistskola eller ens adventistlärare? Hur skulle jag göra? Min man sa: ”Det verkar ändå som om det kan vara Guds plan att du blir lärare.” Jag tog min examen redan efter två och ett halvt år samtidigt som min man tog sin.

När vi var tillbaka i Mongoliet hjälpte jag till att starta Adventistsamfundets första skola i landet. Idag är jag skolans rektor och älskar barn och att undervisa dem! Tusgalskolan har 124 elever och växer snabbt. Ett av detta kvartals missionsprojekt är att bygga ett internat där åt eleverna i årskurs 9–12. 

När jag ser tillbaka på mitt liv prisar jag verkligen Herren. När vi lyssnar till honom och svarar på hans kallelse kommer vi att upptäcka att den plan han har för vårt liv är den allra bästa.

_BERÄTTAT FÖR ANDREW MCCHESNEY, ADVENTIST MISSION, USA, MONGOLIET, NORRA ASIEN-STILLA HAVET DIVISIONEN_

