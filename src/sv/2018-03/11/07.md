---
title: Studiehjälp
date: 14/09/2018
---

”Vid detta tillfälle överlämnade Paulus och hans följeslagare formellt till ledarna för arbetet i Jerusalem de bidrag som de icke-judiska troende församlingarna samlat in för att hjälpa de fattiga bland sina judiska bröder…

Dessa frivilliga gåvor visade att de icke-judiska troende troget rättade sig efter den organisation som hade införts bland Guds folk för att befrämja evangelii verk på jorden. De borde ha tagits emot med tacksamt erkännande. Men Paulus och de som var med honom kunde märka, att det till och med bland dem som de nu stod inför, fanns några som inte kunde uppskatta den broderliga kärlek som hade stimulerat till dessa gåvor” (Ellen White: _Löftestiden_, s. 373).

”Om församlingens ledare hade övervunnit sina bittra känslor mot aposteln och tagit emot honom som den som Gud särskilt hade kallat att förkunna evangelium för de icke-judiska folken, skulle Gud inte ha tillåtit att detta hade hänt honom. Gud skulle inte beslutat att Paulus´ verksamhet skulle avslutas så snart. Han utförde emellertid inte något underverk för att bryta det händelseförlopp som församlingsledarna i Jerusalem hade satt igång.

Samma anda ger fortfarande samma resultat. Försummelse att ta emot den gudomliga nådens välsignelser och att använda dem, har berövat församlingen mycket gott. Hur ofta skulle Herren inte ha låtit en trogen förkunnare få fortsätta sin verksamhet ännu en tid, om man bara hade satt värde på hans arbete. Men om församlingen tillåter Guds och människors fiende att förvända omdömet till den grad, att den misstolkar och förvänder Kristi budbärares ord och handlingar och därigenom ställer sig i vägen för honom och hindrar honom från att bli till nytta, tar Gud ibland ifrån församlingen den välsignelse som han gett den…

Sedan händerna lagts i kors över det hjärta som inte längre slår, sedan den varnande och uppmuntrande rösten tystnat, vaknar kanske de förhärdade, så att de inser och uppskattar de välsignelser som dessa Kristi medarbetare har spritt omkring sig. Deras död kanske ger ett resultat som de inte lyckades åstadkomma med sitt livsverk” (s. 389–391).

`Samtalsstart: Hur försöker du hitta sanningen i nyhetsfloden i vår massmediatid med dess överflöd av ”falska nyheter”?`

**Förbön: Tacka gärna Gud för de gånger du har upplevt hans beskydd och be att du ska kunna lita på och söka hans ledning i prövningar.**

**Samtalsfrågor**

`1. Genom att fara till Jerusalem trots att han visste att han inte var välkommen satte Paulus församlingens intressen högre än sina egna. I vilken omfattning bör vi följa hans exempel?`

`2. Vad kan vi lära oss av Paulus kompromiss i Jerusalem? Hur kan vi vara politiskt korrekta utan att överge de principer vi lever efter? Kan vi det?`

`3. Församlingens enhet är alltid viktig. Hur kan vi lära oss att arbeta tillsammans, enade, även när vi har olika synsätt?`