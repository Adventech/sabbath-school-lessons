---
title: Häktad i Jerusalem
date: 08/09/2018
---

### Veckans huvudtexter
Apg. 21; Rom. 2:28, 29; Gal. 5:6; Apg. 22; 23:1–30; Matt. 22:23–32.

> <p>Nyckeltext</p>
> ”På natten kom Herren till honom och sade: ”Var inte rädd. Så som du har vittnat om mig i Jerusalem måste du också vittna i Rom” (Apg. 23:11). 

En kort tid efter Paulus första missionsresa blev det klart att i församlingen fanns det en grundläggande skillnad i uppfattning om hur hedningar skulle släppas in i trons gemenskap (Apg. 15:1–5). Paulus kan ha anat en växande konflikt och lade en plan för att främja enheten i kyrkan. I mötet blev han ombedd att tänka på de fattiga (Gal. 2:10). Då bestämde han sig för att inbjuda hednakristna församlingar till en insamling av medel till bröderna i Judeen, ”en insamling till de heliga” (1 Kor. 16:1), kanske i hopp om att det skulle bidra till att bygga broar mellan de två grupperna.

Detta skulle kunna förklara hans beslut att fara till Jerusalem i slutet av sin tredje resa, trots riskerna. Å ena sidan hade han en äkta kärlek till sina landsmän judarna (Rom. 9:1–5), å andra sidan längtade han efter en enad kyrka (Gal. 3:28; 5:6). Eftersom judar och andra på lika villkor blev frälsta genom tro, inte genom laggärningar (Rom. 3:28–30), var allt främlingskap mellan dem som grundade sig på lagens ceremoniella krav helt emot evangeliets allomfattande väsen (Ef. 2:11–22).

Låt oss följa Paulus när han träder in i denna nya fas av sitt liv och uppdrag.