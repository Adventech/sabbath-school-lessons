---
title:  Studiehjälp
date:  21/02/2025
---

Läs Ellen White, ”Gud med oss”, s. 18–25, i Messias.

”Frälsningsplanen är inte någon efterkonstruktion, en plan som formulerades efter det att Adam hade syndat. Den var en uppenbarelse av den ‘hemlighet som i oändliga tider varit dold’ (Rom. 16:25). Den visade de principer som har varit grunden för Guds regering i all evighet. Från begynnelsen visste Gud och Kristus att Satan skulle göra uppror och att människan skulle falla genom upprorsmakarens förföriska makt. Gud hade inte bestämt att synden skulle finnas till, men han förutsåg att den skulle komma. Därför hade han förberett för att möta den fruktansvärda olyckan. Hans kärlek till världen var så stor att han slöt ett förbund och lovade att han skulle ge sin enfödde Son ‘för att var och en som tror på honom inte ska gå förlorad utan ha evigt liv’ (Joh. 3:16)” (Ellen White, Messias, s. 21).

**Samtalsstart**

Kärlek är inte förenligt med tvång. På vilket sätt kan detta påverka våra mellanmänskliga relationer?

**Förbön**

Be precis som Jesus lärt oss att Fadern ska få låta sin vilja ske i våra liv.

**SAMTALSFRÅGOR**

`Om Gud inte alltid får vad han vill, hur påverkar detta faktum ditt sätt att tänka på vad som händer i världen? Vilka är de praktiska konsekvenserna av att förstå att Gud har ouppfyllda önskningar?`

`Om vi går tillbaka till jämförelsen med kakan i torsdagens studium kan vi förstå varför Gud skapade oss trots att ”Gud och Kristus [visste] att Satan skulle göra uppror”. Kärlek måste finnas med i bilden, och kärlek innebar frihet. I stället för att inte skapa oss som varelser med förmåga att älska, skapade Gud oss så att vi kunde älska, men han gjorde det med vetskapen om att det i slutändan skulle leda Jesus till korset. Vad säger det oss om hur helig och grundläggande kärleken var för Guds regering då Kristus skulle lida på korset hellre än att förneka oss den frihet som ligger i kärleken?`

`Ofta klagar vi över ondskan och lidandet i världen, men hur ofta tar du dig tid till att tänka på att Gud själv klagar över och bedrövas av lidande och ondska? Vilken skillnad gör det för din förståelse av ondska och lidande när du inser att Gud själv lider på grund av ondskan?`

`I världen händer det många saker som Gud inte vill. Hur hjälper denna sanning dig att hantera ditt eget lidande, särskilt när det inte är logiskt och inte verkar leda till något gott alls?`