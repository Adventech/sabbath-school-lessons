---
title:  Fri vilja, kärlek och den gudomliga försynen
date:  15/02/2025
---

> <p>Nyckeltext</p>
> ”Detta har jag talat till er för att ni ska ha frid i mig. Här i världen kommer ni att möta bedrövelser men var vid gott mod, jag har besegrat världen” (Joh. 16:33, NuB).

### Veckans Huvudtexter
Luk. 13:34; Jer. 32:17–20; Heb. 1:3; 5 Mos. 6:4, 5; Ef. 1:9–11; Joh. 16:33.

Försyn är den term som används för att beskriva Guds agerande i världen. Hur vi tänker om Guds försyn gör en enorm skillnad i hur vi förhåller oss till Gud, hur vi förhåller oss till andra och hur vi tänker kring ondskans problem.

Kristna har olika uppfattningar om den gudomliga försynen. Vissa tror att Gud utövar sin makt på så sätt att han fastställer att alla händelser inträffar precis som de gör. Han väljer till och med vem som ska bli räddad och vem som ska gå förlorad! Enligt detta synsätt är människor inte fria att välja något annat än det Gud har bestämt. Faktum är att människor som tror på detta sätt hävdar att även mänskliga önskningar bestäms av Gud.

Däremot visar starka bibliska bevis att Gud inte bestämmer allt som händer. I stället ger han människor fri vilja, till och med till den grad där de (och änglar) kan välja att agera i strid med hans vilja. Historien om syndafallet, synden och ondskan är ett dramatiskt och tragiskt uttryck för resultatet av att missbruka denna fria vilja. Frälsningsplanen instiftades för att avhjälpa den tragedi som orsakats av missbruket av den fria viljan.