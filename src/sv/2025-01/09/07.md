---
title:  Studiehjälp
date:  28/02/2025
---

Läs Ellen Whites kapitel ”Det ondas ursprung”, s. 428–437, i Från mörker till ljus.

”Det finns inte någonting i Bibeln som är tydligare framställt än detta, att Gud inte på något sätt är ansvarig för att synden kom in i världen. Guds nåd drogs inte godtyckligt tillbaka. Det fanns inte någon brist i den gudomliga regeringen som gav anledning till uppror. Synden hade objuden trängt sig in. Ingen kan ge någon till-fredsställande förklaring på att den existerar. Den är mystisk och oförklarlig. Att ursäkta vore att försvara den.

Om han genast hade blivit utplånad skulle de ha tjänat Gud av fruktan i stället för av kärlek. Bedragarens inflytande skulle inte ha blivit fullständigt utplånat och upprorsandan inte avlägsnad. Det onda måste få tid att mogna. Hänsyn till hela världsalltets bästa genom eviga tider krävde att Satan fick utveckla sina principer mer fullständigt. Då skulle alla skapade varelser se hans beskyllningar mot Guds regering i deras rätta ljus. Guds rättfärdighet och nåd och hans lags oföränderlighet skulle för alltid höjas över allt tvivel” (Ellen White, Från mörker till ljus, s. 428, 433).

**Samtalsstart**

Upplever du att det pågår en strid mellan gott och ont? Hur yttrar den sig i så fall?

**Förbön**

Tacka Gud för att han vunnit över ondskan genom att låta Jesus dö på korset.

**SAMTALSFRÅGOR**

`Många människor undrar hur en syndfri varelse som Satan var innan han föll, hur han kunde synda för första gången. Varför är synden så ”mystisk” och ”oförklarlig”? Hur kan vi förklara denna första synd utan att ursäkta den eller rättfärdiga den? Det vill säga, varför skulle en förklaring av dess ursprung vara detsamma som att rättfärdiga den?`

`Varför utplånade inte Gud helt enkelt Satan ur tillvaron på en gång? Varför måste ondskan ”tillåtas att mogna”? På vilket sätt är detta ”till gagn för hela universum genom oändliga tidsåldrar.`

`Varför är det så viktigt att förstå att konflikten mellan Gud och Satan inte handlar om ren och skär makt, utan om en konflikt av ett annat slag? På vilket sätt är en konflikt om karaktär begriplig på ett sätt som en konflikt om ren makt inte skulle vara?`

`Hur kan förståelsen av konfliktens natur så att säga dra undan ridån för hur ditt eget liv kan vara ett mikrokosmos av den kosmiska konflikten? På vilka sätt upplever du redan nu den här konfliktens verklighet? Hur bör du reagera för att visa vems sida du egentligen står på?`