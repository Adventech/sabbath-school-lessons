---
title:  Kärlek i förbundets anda
date:  04/01/2025
---

> <p>Nyckeltext</p>
> ”Jesus svarade: Om någon älskar mig bevarar han mitt ord, och min fader skall älska honom, och vi skall komma till honom och stanna hos honom” (Joh. 14:23).

### Veckans Huvudtexter
2 Pet. 3:9; 5 Mos. 7:6–9; Rom. 11:22; 1 Joh. 4:7–20; Joh. 15:12; 1 Joh. 3:16.

Många har fått lära sig att det grekiska ordet agape syftar på en kärlek som är unik för Gud, medan andra ord för kärlek, såsom fileo, syftar på olika typer av kärlek som är bristfälliga i jämförelse med agape-kärlek. Vissa hävdar också att agape syftar på ensidig kärlek, en kärlek som bara ger men aldrig tar emot, en kärlek som är helt oberoende av mänsklig respons.

Men ett noggrant studium av den gudomliga kärleken genom hela Skriften visar att dessa idéer, även om de är vanliga, är felaktiga. För det första hänvisar det grekiska ordet agape inte bara till Guds kärlek utan också till mänsklig kärlek, även ibland missriktad mänsklig kärlek (2 Tim. 4:10). För det andra finns det i hela Skriften många andra ord än agape som refererar till Guds kärlek. Jesus lärde till exempel: ”Fadern själv älskar [fileo] er eftersom ni har älskat [fileo] mig” (Joh. 16:27). Här används det grekiska ordet fileo inte bara om mänsklig kärlek utan också om Guds kärlek till människor. Fileo hänvisar alltså inte till en bristfällig typ av kärlek, utan till Guds kärlek i sig.

Skriften lär oss också att Guds kärlek inte är ensidig, utan djupt relationsbunden, eftersom det gör en stor skillnad för Gud om människor återkopplar hans kärlek till honom och till andra eller inte.