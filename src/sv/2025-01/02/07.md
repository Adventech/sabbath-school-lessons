---
title:  Studiehjälp
date:  10/01/2025
---

Läs Ellen White, ”Bönens välsignelse”, s. 111–123, i Vägen till Kristus.

”Gå till Gud med dina behov, dina glädjeämnen, dina sorger och bekymmer. Låt Gud få veta vad du ängslas för. Ingen börda är för tung för honom. Du kan inte trötta ut honom. Han räknar alla håren på ditt huvud. Han struntar inte i sina barns behov. ‘Herren är rik på medlidande och barmhärtighet’, står det i Bibeln (Jak. 5:11). Gå till honom med allt som ger dig huvudbry. Hans hjärta klappar för oss. Han känner medlidande

när vi talar om våra sorger. Inget problem är för stort för honom för han håller världarna i sin hand och styr allt i universum. Om någonting stör vår frid lägger han märke till det även om det är en småsak. Han läser vårt livs historia och inget kapitel är för mörkt för honom. Det finns ingenting som är så tilltrasslat att inte han kan reda ut det. Ingen olycka kan drabba hans minsta barn utan att han ser det. Han lägger märke till om vi är stressade och oroliga. Han intresserar sig för allt som händer oss. Om vi är glada och muntra ser han det.

Ingen uppriktig bön kommer över våra läppar utan att vår far i himlen vet om det. ‘Han helar dem som har förkrossade hjärtan, deras sår förbinder han’ (Ps. 147:3; FB). Gud står i förbindelse med varje människa för sig.

Han är så personligt intresserad av var och en som om det var den enda som hans älskade son hade dött för” (Ellen White, Vägen till Kristus, s. 119).

**Samtalsstart**

Har ni upplevt Guds kärlek den här veckan? Hur har ni upplevt den?

**Förbön**

Be att Gud ska hjälpa er att visa ännu mer av hans kärlek för människorna runt omkring er.

**SAMTALSFRÅGOR**

`Tänk på meningarna ovan: ”Gud står i förbindelse med varje människa för sig. Han är så personligt intresserad av var och en som om det var den enda som hans älskade son hade dött för.” Vilken tröst ger detta dig, och hur ska du leva ditt liv när du känner Guds närhet till dig och hans omsorg om dig? Hur kan du lära dig att leva med innebörden av detta underbara löfte? Tänk om du, dag för dag, verkligen kunde tro på det.`

`Hur förstår du Ps. 103:17, 18 i ljuset av den här veckans studium? Vad säger de verserna om hur Guds kärlek är evig, och hur fördelarna med en relation med Gud är beroende av om vi tar emot hans kärlek?`

`På vilket sätt gör denna vetskap skillnad i din relation till Gud? Hur påverkar det ditt sätt att tänka på andras sorger?`