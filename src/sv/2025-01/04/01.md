---
title:  Gud är passionerad och omtänksam
date:  18/01/2025
---

> <p>Nyckeltext</p>
> ”Glömmer en kvinna sitt lilla barn, bryr hon sig inte om den hon själv har fött? Och även om hon skulle glömma, glömmer jag aldrig dig” (Jes. 49:15).

### Veckans Huvudtexter
Ps. 103:13; Jes. 49:15; Hos. 11:1–9; Matt. 23:37; 2 Kor. 11:2; 1 Kor. 13:4–8.

Känslor betraktas ofta som något oönskat och något som bör undvikas. För vissa människor är känslor i sig irrationella, och därför skulle den goda mannen eller kvinnan inte beskrivas som ”känslosam”. I vissa antika grekiska filosofier hyllas idén om den ”rationella” människan, som (oftast) antingen är oemottaglig för passioner eller som styr över sina känslor med hjälp av ett känslolöst förnuft, som idealet.

Otyglade känslor kan vara problematiska, ja. Men Gud skapade människor med förmåga att ha känslor, och Gud själv framställs i hela Bibeln som en person som upplever djupa känslor. Om Gud kan uppleva djupa känslor, som Bibeln konsekvent skildrar, då kan känslor inte vara dåliga eller irrationella i sig – Bibelns Gud är fullkomligt god och besitter fullkomlig vishet.

Det finns faktiskt vackra sanningar att hämta från insikten att Guds kärlek till oss är en djupt känslomässig kärlek, men alltid med förbehållet att även om Guds kärlek (känslomässig eller annan) är fullkomlig, bör den inte betraktas som identisk med känslor så som människor upplever dem.