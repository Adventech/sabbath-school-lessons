---
title:  Medkännande och passionerad
date:  23/01/2025
---

Bibelns Gud är medkännande och passionerad, och dessa gudomliga känslor är i högsta grad exemplifierade i Jesus Kristus. Gud har medkänsla (jämför med Jes. 63:9; Hebr. 4:15) och är djupt berörd av sitt folks sorger (Dom. 10:16; Luk. 19:41) och villig att höra, svara och trösta (Jes. 49:10, 15; Matt. 9:36; 14:14).

`Läs 1 Kor. 13:4–8. På vilket sätt uppmanar detta avsnitt oss att återspegla Guds omtänksamma, medkännande och fantastiska kärlek i våra relationer med andra?`

Vi längtar efter att få umgås med personer som exemplifierar den typ av kärlek som beskrivs i 1 Kor. 13:4–8. Men hur ofta försöker vi vara denna typ av person gentemot andra? Vi kan inte göra oss själva tålmodiga och vänliga; vi kan inte göra om oss själva till att inte vara avundsjuka, inbilska, oförskämda eller själviska. Vi kan inte uppbåda en kärlek i oss själva som ”bär allt, tror allt, hoppas allt, uthärdar allt” och ”aldrig upphör” (se 1 Kor. 13:7, 8). En sådan kärlek kan bara exemplifieras i våra liv som en frukt av den heliga Anden. Och prisa Gud för att den heliga Anden utgjuter Guds kärlek i hjärtat på dem som genom tro är i Kristus Jesus (Rom. 5:5).

På vilka praktiska sätt kan vi svara på och återspegla Guds djupt känslomässiga, men alltid helt rättfärdiga och rationella, kärlek tack vare Guds nåd och den heliga Andens kraft? För det första är den enda lämpliga reaktionen att tillbe den Gud som är kärlek. För det andra bör vi svara på Guds kärlek genom att aktivt visa omtanke, medkänsla och välvillig kärlek till andra. Vi ska inte bara bli tröstade i vår kristna tro, utan vi ska bli motiverade att trösta andra. Slutligen bör vi inse att vi inte kan förändra våra hjärtan, utan att bara Gud kan det.

Så låt oss be Gud att ge oss ett nytt hjärta för honom och för andra – en ren och renande kärlek som lyfter fram det som är gott och avlägsnar agnarna inifrån.

Låt vår bön vara: ”måtte Herren låta er kärlek till varandra och till alla människor bli rik och överflödande, ... så att ni blir styrkta i era hjärtan och kan stå oförvitliga och heliga inför vår Gud och fader, när vår herre Jesus kommer med alla sina heliga” (1 Thess. 3:12, 13).

`Varför är en död från oss själva och, själviskheten och det fördärvliga i våra naturliga hjärtan det enda sättet att visa denna typ av kärlek? Vilka är de val som vi kan göra för att kunna dö denna död från oss själva?`