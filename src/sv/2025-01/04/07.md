---
title:  Studiehjälp
date:  24/01/2025
---

Läs Ellen White, ”Saligheterna”, sid. 15–52, i Men jag säger ...

”Alla som är medvetna om fattigdomen i sin egen själ och känner att de inte har något gott i sig själva kan få rättfärdighet och kraft genom att se på Jesus. Han säger: ’Kom till mig alla ni som är trötta och bär tunga bördor’ (Matt. 11:28). Han uppmanar dig att byta ut din torftighet mot rikedomen som finns i hans nåd. Vi är inte värda en sådan kärlek från Gud, men Kristus, vår garant, är värdig och han är mer än mäktig att frälsa alla som kommer till honom. Ditt förflutna har ingen betydelse, och inte heller hur nedslående än dina nuvarande förhållanden är. Om du kommer till Jesus precis som du är – svag, hjälplös och förtvivlad – kommer vår kärleksfulla frälsare att möta dig på långt avstånd. Han kommer att slå sina kärleksfulla armar runt dig och klä dig i sin rättfärdighets dräkt. Klädda i hans egen karaktärs vita dräkt för han fram oss inför Fadern, och han säger: ’Jag har tagit syndarens plats. Se inte på detta egensinniga barn, utan se på mig.’ När Satan högljutt anklagar oss för synder vi begått och kräver att vi ska bli hans byte vädjar Kristus offerdöd för oss med större kraft” (Ellen White, Men jag säger ..., s. 17, 18).

**Samtalsstart**

Vi är skapade till Guds avbild och har känslor precis som Gud – eller har vi det? Samtala om likheter och skillnader.

**Förbön**

Be för dem som med svårighet försöker greppa att Gud älskar dem trots deras svaghet och brist.

**SAMTALSFRÅGOR**

`Titta på vad Ellen White ovan sade om hur vi, tack vare Jesus, presenteras för Fadern. ”Klädda i hans egen karaktärs vita dräkt för han fram oss inför Fadern.” Ibland kan vi bli mycket modfällda över våra fel och brister. Och vi kan ofta bli nedslagna över att vi inte återspeglar den typ av kärlek som Gud öser över oss. Varför måste vi då alltid komma tillbaka till de underbara nyheterna att vi är accepterade av Fadern eftersom Jesus ”presenterar oss för Fadern klädda i den vita dräkt som är hans egen karaktär”?`

`Föreställ dig hur modern måste ha känt sig i fallet med de två kvinnorna som kom till Salomo och hävdade att samma barn var deras barn. Tänk igen på det känslospråk som används i 1 Kung. 3:26. Hur kastar detta ljus över samma typ av språk när det används för att beskriva Guds känslor för sitt folk i Hos. 11:8?`

`I evangelierna har vi sett att Jesus ofta blev berörd av människors behov. Och vad gjorde han då? Han agerade på ett sätt som tillgodosåg människornas behov. På vilka praktiska sätt kan du som individ, eller kanske till och med ni som en grupp, möta behoven hos dem som behöver tröst?`