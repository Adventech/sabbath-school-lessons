---
title:  Studiehjälp
date:  14/03/2025
---

Läs Ellen White, ”The Reward of Earnest Effort”, s. 285–288, i Testimonies for the Church, vol. 9.

”Allt det som har förbryllat oss när det gäller vad Gud har gjort ska klargöras i den kommande världen. Det som varit svårt att förstå kommer då att få en förklaring. Nådens mysterier kommer att öppna sig framför oss. Där våra begränsade sinnen bara upptäckte förvirring och brutna löften, kommer vi att se den mest fulländade och vackra harmoni. Vi ska förstå att oändlig kärlek styrde de upplevelser som verkade mest prövande. När vi inser den ömma omsorgen från Honom som får allt att samverka för vårt bästa, ska vi jubla av outsäglig glädje och vara fyllda av härlighet” (Ellen White, Testimonies for the Church, vol. 9, s. 286).

**Samtalsstart**

Vad tycker ni om frågan som är den här veckans rubrik? Varför är den viktig?

**Förbön**

Vilka av samtalsfrågorna vill ni främst be om?

**SAMTALSFRÅGOR**

`Har du varit förbryllad när du har försökt förstå Guds vägar? Hur tröstar det dig att veta att alla sådana frågor kommer att klargöras till slut?`

`Fundera över vad Guds Son gav upp för att bli människa och dö för denna värld. Fundera vidare på vad detta säger oss om Guds kärlek och om vi kan lita på Gud. Vad mer skulle han kunna göra?`

`Vad är det som är så viktigt med Guds ”namn”? Vilka konsekvenser har detta för dem av oss som kallar sig kristna? På vilka sätt har kristna ibland dragit vanrykte över Kristus namn, och vad kan vi göra i våra lokala församlingar för att visa människor hur det ser ut i praktiken att följa Kristus?`

`I slutändan är även våra bästa ”svar” på ondskans problem ofullständiga för tillfället. Vad kan vi göra i praktiken för att komma nära dem som lider och bidra till att lindra lidandet i den här världen i väntan på den slutliga, eskatologiska lösningen på ondskans problem som bara Gud kan komma med?`

`Fundera mer på Jes. 53:4, på det faktum att Kristus bar våra ”plågor” och ”sjukdomar”. Vad hände gemensamt på korset som hjälper oss att förstå frälsningsplanen och vad det kostade Gud att rädda oss?`