---
title:  Vad kunde jag ha gjort mer?
date:  08/03/2025
---

> <p>Nyckeltext</p>
> ”Pilatus frågade: ’Du är alltså kung?’ Jesus svarade: ’Du själv säger att jag är kung. Jag har fötts och kommit hit till världen för denna enda sak: att vittna för sanningen. Den som hör till sanningen lyssnar till min röst’ ” (Joh. 18:37).

### Veckans Huvudtexter
Joh. 18:37; Rom. 3:23–26; 5:8; Jes. 5:1–4; Matt. 21:33–39; Jes. 53:4; Rom. 3:1–4.

För några år sedan publicerades en insiktsfull barnberättelse i tidningen Guide. Berättelsen handlar om pojken Denis, som under medeltiden är föräldralös och bor som fosterbarn hos en familj. Denis hatar passionerat kungen i sitt land, för när hans föräldrar var sjuka förde kungens soldater bort honom och han såg dem aldrig mer. Först senare fick han veta att kungen hade skilt dem åt för att bespara de levande alla de fasor som pesten innebar. Sanningen om kungen befriar Denis från det hat som han hade hyst nästan hela sitt liv. Kungen hade alltid, och i varje enskilt fall, handlat av kärlek till sitt folk.

Många människor idag ser på Gud ungefär på samma sätt som Denis såg på kungen. Det onda som de har bevittnat eller upplevt får dem att hata eller avfärda Gud. Var finns Gud när det finns lidande? Om Gud är god, varför finns det då så mycket ondska? Den kosmiska konflikten kastar ljus över denna avgörande fråga, men många frågor kvarstår. Men när alla våra försök till svar inte räcker till kan vi se till Jesus på korset och i honom se att Gud är att lita på, även med alla de frågor som för närvarande förblir obesvarade.