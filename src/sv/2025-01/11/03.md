---
title:  Den rättfärdige och rättfärdiggöraren
date:  10/03/2025
---

Vid varje tillfälle omintetgör Kristus verk djävulens verk. Och enligt 1 Joh. 3:8 har Jesus ”uppenbarats för att utplåna djävulens verk” och enligt Heb. 2:14 för att ”göra dödens herre, djävulen, maktlös”. Men det totala besegrandet av fiendens herravälde sker i två steg. Först motbevisar Kristus genom korsets verk Satans förtalande påståenden. Och senare kommer Satan och hans rike att förgöras.

`Läs Rom. 3:23–26 och 5:8. Vad säger dessa verser om på vilket sätt Kristus besegrar djävulens anklagelser?`

Som vi har sett påstår fienden att Gud inte är helt rättfärdig och kärleksfull. Men i Kristus ger Gud den slutgiltiga uppenbarelsen av Guds rättfärdighet och kärlek, och han gjorde det genom korset.

Efter Jesus död såg Satan ”att hans maskering hade slitits av honom. De syndfria änglarna och det himmelska världsalltet kunde tydligt se hur han härskade. Han hade avslöjat att han var en mördare. Genom att han hade utgjutit Guds Sons blod hade han förlorat all sympati hos de himmelska väsendena” (Ellen White, Messias, s. 711).

`Läs Upp. 12:10–12 i ljuset av 1 Mos. 3:15. Hur belyser detta avsnitt den kosmiska betydelsen av Kristus seger på korset?`

Återlösningens historia ger oss rikligt med bevis för att vi kan vara säkra på att Gud alltid arbetar för att i slutändan åstadkomma det som är gott för alla berörda. Skriftens Gud gör alltid det som är gott och att föredra, med tanke på de möjligheter som står till buds för honom i den stora striden (5 Mos. 32:4; 1 Sam. 3:18; Ps. 145:17; Dan. 4:34; Hab. 1:13; Upp. 15:3; 1 Mos. 18:25).

`Varför är demonstrationen av Guds rättfärdighet och kärlek så viktig i den kosmiska konflikten? När du tänker på korset och alla Guds gärningar i frälsningsplanen, hur ger dessa dig förtröstan på Guds kärlek, även mitt i prövningar och lidanden?`