---
title:  Kristus Segraren
date:  09/03/2025
---

Även om det finns en fiende som är aktiv och som Kristus själv kallar ”denna världens” (inkräktande) ”härskare”, är universums sanna kung Jesus Kristus. Jesus vinner segern åt oss, och i honom kan vi segra, även mitt i svårigheter och lidande. Kristus motarbetar faktiskt fienden vid varje tillfälle.

Vi har sett att Bibeln beskriver djävulen som:

hela världens bedragare från början (Upp. 12:9; Matt. 4:3; Joh. 8:44; 2 Kor. 11:3; 1 Joh. 3:8).  
				den som förtalar och anklagar Gud och hans folk i himlen (Upp. 12:10; 13:6; Job 1–2; Sak. 3:1, 2; Juda 9). 
				den här världens upprorshärskare (Joh. 12:31; Joh. 14:30; 16:11; Apg. 26:18; 2 Kor. 4:4; Ef. 2:2; 1 Joh. 5:19).

`Läs Joh. 18:37. Vad säger detta oss om vad Kristus gör för att motverka fiendens bedrägerier? Vad betyder det att Jesus är kung?`

Även om Bibeln lär att Satan är ärkebedragaren, förtalaren, anklagaren och världens upprorshärskare, lär den också att Jesus har segrat över Satan på alla sätt.

Jesus ”kom till världen ... för att vittna om sanningen” (Joh 18:37).  
				Genom korset visade Jesus på ett enastående sätt Guds fullkomliga rättfärdighet och kärlek (Rom. 3:25, 26; 5:8) och motbevisade därmed djävulens förtalande anklagelser (Upp. 12:10, 11). 
				Jesus kommer slutligen att förgöra djävulens rike. Djävulen ”vet att hans tid är kort” (Upp. 12:12; jämför med Rom. 16:20), och Kristus ”skall vara konung i evigheters evighet” (Upp. 11:15).

Oavsett vad Satan gör är han i slutändan redan en besegrad fiende, och nyckeln för oss är att göra anspråk på Kristus seger för oss själva varje dag, ögonblick för ögonblick, och också att göra anspråk på de löften som korset har gett oss.

`I den stora striden vet vi vilken sida som vinner. Hur påverkar våra dagliga val vilken sida vi i slutändan hamnar på? Hur kan vi se till att vi är på den vinnande sidan redan nu?`