---
title:  Kärlek som ges fritt
date:  31/12/2024
---

Gud fortsatte inte bara att ge sin kärlek fritt till Israel, trots upprepade uppror, utan Gud fortsätter också att ge sin kärlek fritt till oss, även när vi är syndare. Vi förtjänar inte Guds kärlek, och vi kan aldrig förtjäna den. Omvänt behöver Gud inte oss. Bibelns Gud behöver ingenting (Apg. 17:25). Guds kärlek till dig och till mig och till alla människor är helt och hållet hans egen vilja.

`Jämför Upp. 4:11 och Ps. 33:6. Vad säger dessa verser oss om Guds frihet i förhållande till skapelsen?`

Gud skapade denna värld av fri vilja. Och på grund av detta är Gud värd all härlighet, ära och makt. Gud behövde inte skapa någon värld. Redan innan världen skapades njöt Gud av den kärleksrelation som fanns inom Gudomen.

`Läs Joh. 17:24. Vad säger den versen oss om Guds kärlek innan världen fanns till?`

Gud behövde inte varelser som föremål för sin kärlek. Men i enlighet med sin karaktär av kärlek valde Gud att skapa världen och ingå i en kärleksrelation med varelserna.

Gud skapade inte bara fritt denna värld som en gåva av sin generösa kärlek, utan Gud fortsätter också att fritt älska människor, även efter att människor föll i synd i Eden, och även efter att vi personligen har syndat.

Efter syndafallet i Eden hade Adam och Eva ingen rätt att fortsätta leva och ta emot Guds kärlek. Men Gud, som upprätthåller ”allt med kraften i sitt ord” (Heb. 1:3), upprätthöll deras liv i sin stora kärlek, barmhärtighet och nåd och har skapat ett sätt att försona mänskligheten med sig själv i kärlek. Och den försoningen omfattar även oss.

`Vad säger det faktum att Gud fortsätter att skänka kärlek till denna värld, trots dess förfall och ondska, om hans kärlek och karaktär? Hur ska denna sanning få oss att älska honom i gengäld?`