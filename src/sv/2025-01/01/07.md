---
title:  Studiehjälp
date:  03/01/2025
---

Läs kapitlet ”Möte med brudgummen”, s. 331–341 i Guds rike är som … av Ellen White.

”Man har fullständigt missuppfattat Gud, och det är detta som förmörkar världen. Människan förlorar sin kunskap om hans karaktär. Den har missförståtts och misstolkats. Men under denna tid ska ett budskap från Gud ljuda över världen, ett budskap som har förmåga att påverka och som har en frälsande kraft. Alla ska lära känna hans karaktär. Hans härlighetsljus ska stråla in i världens mörker, detta ljus som är skenet av hans härlighet, nåd och sanning.

Det är detta verk som profeten Jesaja beskriver med orden: ’Gå upp på ett högt berg, du Sion, som bringar glada nyheter, höj din röst, du som kommer med glädjebud, höj din röst, Jerusalem, ropa, var inte rädd! Tala om för städerna i Juda: ’Se, er Gud!’ Ja, Herren, Herren kommer med kraft, och han ska regera med makt. Han har med sig sin lön, hans arbetslön går före honom’ (Jes. 40:9, 10).

De som väntar på att Brudgummen ska komma säger till folket: ’Se er Gud’ De sista strålarna av nådens ljus, det sista nådens budskap som ska ges till världen är en uppenbarelse av hans kärleksfulla karaktär.

Det är Guds barn som ska uppenbara hans härlighet. I sina egna liv och karaktärer ska de uppenbara vad Guds nåd har gjort för dem.

Rättfärdighetens Sol ska skina genom goda gärningar – genom sanningens Ord och heliga handlingar” (Ellen White, Guds rike är som …, s. 337).

**Samtalsstart**

Har någon visat er osjälvisk kärlek när ni har känt att ni inte var värda det?

**Förbön**

Be att ni alla ska kunna återspegla Guds kärlek i ännu högre grad än nu.

**SAMTALSFRÅGOR**

`Tanken att Gud hatar oss skulle vara värre än tanken på att Gud inte finns. Hur annorlunda skulle inte vår värld vara om detta var sanningen?`

`Varför tror du att det finns så mycket missförstånd om Guds karaktär i vår värld idag? Fundera på och diskutera hur du skulle kunna hjälpa människor att se Guds karaktär av kärlek tydligare.`

`Vilket är budskapet som ska förkunnas om Guds karaktär idag? Hur skulle du förklara detta budskap för någon som inte redan är bekant med verkligheten att Gud är kärlek? Vilka bevis kan du peka på som visar hans underbara karaktär och att hans kärlek är verklig?`

`Att tala om Guds kärlek är en sak. Att uppenbara och återspegla denna kärlek i våra liv är en annan. Vilka ”heliga gärningar” skulle kunna uppenbara Guds kärlek för dem omkring oss?`