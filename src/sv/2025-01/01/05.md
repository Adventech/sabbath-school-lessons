---
title:  Många är kallade, men få är utvalda
date:  01/01/2025
---

Gud älskar inte bara människor av egen fri vilja, utan han inbjuder dem också att älska honom i gengäld. Att Gud ger dem förmågan att fritt välja om de vill acceptera eller förkasta hans kärlek framgår (som en av flera exempel) av Kristus liknelse om bröllopsmåltiden.

`Läs Matt. 22:1–14. Vad är budskapet i denna liknelse?`

I Kristus liknelse om bröllopsfesten arrangerar en kung ett bröllop för sin son och skickar ut sina tjänare för att ”kalla de inbjudna till bröllopet, men de ville inte komma” (Matt. 22:2, 3). Mer än en gång skickade kungen ut sina tjänare för att kalla på dem, men de ignorerade hans kallelse och, ännu värre, grep hans tjänare och dödade dem (Matt. 22:4–6).

Senare, efter att ha tagit itu med dem som hade mördat några av hans tjänare, sade kungen till sina tjänare: ”Allt är ordnat för bröllopet, men de inbjudna var inte värdiga. Gå ut och ställ er där vägarna skiljs och bjud alla ni ser till bröllopet” (Matt. 22:8, 9). Efter ytterligare en episod där en man utan bröllopskläder kastas ut, vilket symboliserar behovet av att få en bröllopsklädsel av kungen för att delta i bröllopsfesten, avslutar Jesus liknelsen med den kryptiska men mycket betydelsefulla frasen: ”Många är bjudna, men få är utvalda” (Matt. 22:14).

Vad betyder detta? De som slutligen blir ”valda”, de ”utvalda”, är de som har accepterat Herrens inbjudan till bröllopet. Ordet som översätts med ”bjudna” och ”inbjuda” i hela liknelsen är det grekiska ordet kaleo (att kalla, inbjuda), och det som avgör vem som slutligen är ”utvald” (eklektos) är om man frivilligt har accepterat inbjudan.

Faktum är att Gud kallar (det vill säga bjuder in) alla till bröllopsfesten. Men var och en av oss kan vägra att ta emot Guds kärlek. Frihet är en förutsättning för kärlek. Gud kommer aldrig att tvinga sin kärlek på någon. Det är sorgligt att behöva säga det, men vi kan välja att inte ha en kärleksrelation med Gud.

De ”utvalda” är de som accepterar inbjudan. För dem som älskar Gud har Gud förberett saker som är mer underbara än allt vi någonsin kan föreställa oss. Återigen handlar allt om kärlek och den frihet som är inneboende i kärleken.

`Vad i ditt liv avslöjar att du har accepterat bröllopsinbjudan och har kommit lämpligt klädd?`