---
title:  Gud älskar rättvisa
date:  18/03/2025
---

Bibeln förklarar att Gud älskar rättvisa och hatar ondska (t.ex. Ps. 33:5; Jes. 61:8), och han är djupt oroad över orättvisor, vilket väcker rättfärdig vrede hos alla dem som är offer för orättvisor. Genom hela Gamla och Nya testamentet är Gud konsekvent passionerad till förmån för dem som är undertryckta och dem som förtrycks. Samtidigt uttrycker han rättfärdig vrede mot dem som utsätter människor för orättvisor och dem som förtrycker dem.

`Läs Ps. 82. Hur uttrycker den här psalmen Guds omsorg om rättvisa i den här världen? Vad kan det betyda för oss idag?`

Som många uttolkar det så kritiserar detta avsnitt både de jordiska härskare som är ansvariga för orättvisorna i samhället samtidigt som det också är en hänvisning till när Gud dömer de andliga härskarna (”gudarna”) bakom korrupta jordiska domare och härskare (demoniska krafter, uppenbarligen). Mer specifikt tillfrågas härskarna: ”Hur länge skall ni döma orättfärdigt och ta parti för de skyldiga?” (Ps. 82:2).

Vidare uppmanas de: ”Ge de svaga och faderlösa deras rätt, låt de hjälplösa och fattiga få rättvisa, rädda de arma och svaga, befria dem ur de ondas våld!” (Ps. 82:3, 4).

Här och på andra ställen framför profeterna i Gamla testamentet en tydlig uppmaning till rättvisa. Detta är ingen oviktig fråga i Bibeln; det är centralt för profeternas budskap i hela Gamla testamentet och för det som Jesus talade när han var här på jorden.

Det är ingen hemlighet vad Gud önskar och kräver av dem som gör anspråk på att älska och lyda honom. Han anger det mycket tydligt i Mika 6:8 (och i liknande avsnitt på andra ställen): ”Människa, du har fått veta vad det goda är, det enda Herren begär av dig: att du gör det rätta, lever i kärlek och troget håller dig till din Gud.”

Denna känsla upprepas i hela Skriften. Jesus sade t.ex.: ”Alla skall förstå att ni är mina lärjungar om ni visar varandra kärlek” (Joh. 13:35; jämför med 1 Joh. 4:8–16).

`Hur skulle våra familjer och församlingar se ut om vi fokuserade på Mika 6:8 och avsiktligt omsatte det som sägs där i praktiken i både ord och handling? I vilket sammanhang du än befinner dig i, hur skulle tillämpningen av dessa principer kunna bli tydligare och bättre?`