---
title:  De två största synderna
date:  17/03/2025
---

Enligt Jesus själv är de två största buden kärleken till Gud och kärleken till varandra. Och att leva efter dessa bud innebär uppoffringar som på ett påtagligt sätt visar kärlek till andra, vilket är vad det egentligen handlar om när man följer i Jesus fotspår.

Om nu de två största buden är kärlek till Gud och kärlek till andra, vilka är då de två största synderna?

`Läs Ps. 135:13–21. Vad avslöjar detta om en vanlig synd som betonas i hela Skriften?`

Gamla testamentet betonar ständigt vikten av att älska Gud framför allt annat (se 5 Mos. 6:5). Detta är nära besläktat med den stora synden avgudadyrkan, som är motsatsen till kärlek till Gud.

`Läs Sak. 7:9–14. Vad säger profeten Sakarja i detta avsnitt att Gud fördömer? Hur hänger den synden och synden att vara avgudadyrkare ihop med de två stora buden?`

Det är inte bara avgudadyrkan som Gud reagerar på med kärlekens vrede, utan även misshandeln av hans folk, både individuellt och kollektivt. Gud blir vred på orättvisor eftersom han är kärlek.

De två stora synder som betonas i hela Gamla testamentet är försummelser i förhållande till de två stora buden: att älska Gud och att älska varandra. De två största synderna är brister i kärleken. Kort sagt kan man alltså inte hålla buden om man inte älskar Gud och om man inte älskar andra.

I 1 Joh. 4:20, 21 står det faktiskt ”Om någon säger: Jag älskar Gud men hatar sin broder, då ljuger han. Ty den som inte älskar sin broder, som han har sett, kan inte älska Gud, som han inte har sett. Och detta är det bud som han har gett oss: att den som älskar Gud också skall älska sin broder”.

`Hur skulle du förklara varför kärleken till Gud inte kan skiljas från kärleken till andra? Hur förstår du denna obrytbara länk?`