---
title:  "Kärlek och rättvisa: De två störstabudorden"
date:  15/03/2025
---

> <p>Nyckeltext</p>
> ”Om någon säger: Jag älskar Gud men hatar sin broder, då ljuger han. Ty den som inte älskar sin broder, som han har sett, kan inte älska Gud, som han inte har sett” (1 Joh. 4:20).

### Veckans Huvudtexter
Matt. 22:34–40; Sak. 7:9–12; Ps. 82; Mika 6:8; Matt. 23:23–30; Luk. 10:25–37.

Även om vi har förtroende för att Gud kommer att ställa allt till rätta i slutändan, så spelar det ändå roll vad vi som kristna gör här och nu. Även om det kan finnas många orättvisor och ondska som Gud inte kommer att utrota nu (på grund av villkoren för den kosmiska konflikten), betyder det inte att vi inte kan användas för att hjälpa till att lindra det lidande och den ondska vi stöter på, åtminstone i den mån det är möjligt. Faktum är att vi som kristna är skyldiga att göra just det.

Som vi har sett går kärlek och rättvisa hand i hand; de är oskiljaktiga. Gud älskar rättvisa. Om vi älskar Gud kommer vi följaktligen också att älska rättvisan.

Likaså kommer vi att älska varandra om vi älskar Gud. En del av att älska varandra är att dela en omtanke för välbefinnandet hos dem som finns omkring oss. När andra drabbas av fattigdom, förtryck eller någon annan form av orättvisa bör vi vara bekymrade. När andra är förtryckta ska vi inte blunda för det. I stället kan vi fråga oss själva vad vi kan göra, individuellt och gemensamt, för att främja Guds kärlek och rättvisa på ett sätt som återspeglar vår Herres fullkomliga karaktär av rättfärdighet och kärlek i vår trasiga värld.