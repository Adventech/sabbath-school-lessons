---
title:  Studiehjälp
date:  21/03/2025
---

Läs Ellen White, ”Sabbaten”, s. 253–260, i Messias.

”Spionerna vågade inte svara Jesus i folkets närvaro, för då skulle de ha hamnat i svårigheter. De visste att han talade sanning. Hellre än att bryta mot sina traditioner var de beredda att låta en människa lida. Men de kunde försöka rädda ett djur som hade råkat i fara så att ägaren inte skulle drabbas av någon förlust. På det sättet visade de att de brydde sig mer om djuren än om en människa som hade skapats till Guds avbild. Det är ett exempel på hur de falska religionerna fungerar. De växer fram ur människans önskan att höja sig över Gud, men följden blir att hon sjunker under djurens nivå. Varje religion som bekämpar Guds överhöghet tar ifrån människan den härlighet som hon fick vid skapelsen och som hon får tillbaka i Kristus. Varje falsk religion påverkar sina anhängare så att de blir likgiltiga för människors behov, lidanden och rättigheter. Evangeliet ger människan ett högt värde eftersom mänskligheten är köpt med Kristus blod. Evangeliet lär oss också att visa hänsyn för människans behov och medkänsla med hennes lidande” (Ellen White, Messias, s.258).

”Jag ska göra människor mer sällsynta än fint guld, män mer sällsynta än guld från Ofir” (Jes. 13:12, FB).

”Jesus fråga till fariséerna handlade om ifall lagen tillät att man gjorde gott eller ont på sabbaten, om man fick rädda liv eller döda. Frågan ställde dem ansikte mot ansikte med deras egna onda avsikter. Han räddade liv och ville skänka människorna lycka, och därför jagade de honom med bittert hat. Vilket var bättre: att döda på sabbaten som de planerade för att göra, eller att hjälpa människor som var drabbade av sjukdom och nöd som han gjorde? Var det mer rättfärdigt att ha mord i hjärtat på Herrens heliga dag än att ha kärlek som omfattade alla människor och som visade sig i barmhärtiga gärningar?” (Ellen White, Messias, s.258).

**Samtalsstart**

Hur kan vi bli mer fokuserade på det som Jesus kallade ”lagens viktigaste frågor”? Kan man visa kärlek och samtidigt vara rättvis? Hur hittar man balansen mellan dessa två i ord, tanke och handling?

**Förbön**

Det finns så många människor med stora behov. Hjälp mig som individ och oss som kyrka att kunna möta behoven hos dem människor vi har i vår närhet.

**SAMTALSFRÅGOR**

`Varför och på vilket sätt är det sant att ”varje falsk religion påverkar sina anhängare så att de blir likgiltiga för människors behov” (se fredagens citat från Messias)? Hur kan vi agera medvetet för att undvika sådan vårdslöshet i våra kyrkliga gemenskaper och utanför?`

`Vem är min nästa (medmänniska)? Vem är din nästa? Vilka praktiska sätt bör vi som Kristus efterföljare och lärjungar utveckla för att bli mer lika samariern som gick över sin tids gränser för att visa kärlek?`

`Om Gud älskar rättvisa och barmhärtighet, hur ska vi då agera i enlighet med vad som är viktigast för Gud?`

`När vi tänker på och talar om domen, hur ofta betonar vi då att Jesus diskuterar domen främst utifrån om och i vilken utsträckning vi aktivt älskar andra, i synnerhet de förtryckta och kuvade? Reflektera över detta i ljuset av Matt. 25:31–46.`