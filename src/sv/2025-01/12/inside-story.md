---
title:  Missionsnytt
date:  21/03/2025
---

#### Har du någonsin blivit torterad?

MissionsnyTt FRÅN HELA VÄRLDEN  |  Sabbaten den 22 mars 2025

Har du någonsin blivit torterad?

Musa Musanganya hade en kärleksfull familj, och han och hans fru hade tre exceptionella barn. Men den här natten knackade skräcken på deras dörr medan de sov.

När de hörde ljudet av män runt huset förstod de inte att det här var den sista natten som de skulle vara tillsammans som familj. Musa, hushållets far och beskyddare, skulle snart ryckas från tryggheten i sitt hem och föras bort av de män som hade hörts röra sig utanför huset.

Männen knackade på dörren och trängde in i huset med våld utan att låta någon i familjen veta vilka de var. De sökte igenom hela huset och försvann sedan med Musa, medan familjen skrek av förtvivlan. På mindre än 15 minuter var det hela över.

Musas fru Maisha anmälde då bortförandet hos polisen. Efter några dagar utan nyheter bestämde sig familjen för att be allmänheten om hjälp. Då hittade de Musas kropp liggande i buskarna.

Han hade mördats, och Maisha Musanganya förstod att de som hade dödat hennes man skulle komma tillbaka för att döda henne. Så samma kväll flydde hon och hennes barn från byn.

Vandringen i mörkret började utan tydlig riktning. En mamma med sina fyra barn tog sig fram mellan buskarna. Hennes lilla bebis på fyra månader grät hela tiden, och smärtan var outhärdlig.

Efter fyra timmars vandring kom de till en väg. Där närmade sig ett fordon, en lastbil som transporterade varor till den närliggande staden Bunagana. Chauffören lät dem åka med.

”När vi nådde Bunagana i norra Kivu använde vi inte de officiella kanalerna för att komma in i Uganda, och vi hade inte heller korrekt dokumentation”, berättar Maisha.

”Barnen var trötta, så vi var tvungna att stanna där. En person som fick höra vår historia hjälpte oss till UNHCR:s kontor, och därifrån fördes vi till flyktinglägret i Kyaka.”

”Vi välkomnades och tilldelades en plats där vi skulle bo och bygga ett skydd för familjen. Med hjälp från andra runt omkring skapade vi ett enkelt tält, och där har vi bott de senaste två åren. Det har inte varit bekvämt. Presenningarna håller inte tätt, och vårt hem har spolats bort flera gånger.”

”Jag satt och förberedde en liten måltid när ADRA Uganda och en ansvarig inom området kom. De talade på engelska och pekade i vår riktning. Jag undrade hela tiden vad de pratade om. Efter en vecka insåg jag att ADRA faktiskt skulle hjälpa mig och göra mitt hem bekvämt.”

”Det här var som en dröm. Jag hade försökt samla in pengar för att skapa ett bättre skydd, men jag hade misslyckats. Nu byggde ADRA ett riktigt hus, en latrin och ett badrum, allt på mindre än en vecka. Utan att jag behövde betala något hade mina sorger torkats bort.”

”Jag har inte nog med ord för att tacka ADRA för mitt nya hus. I åratal har jag sett ADRA-bilarna köra omkring, och inte visste jag då att mitt skydd var på väg. ”

Med hjälp av privata donationer

konstruerade ADRA 40 hus i flykting-lägret Kyaka II åt personer med speciella behov som Maisha.