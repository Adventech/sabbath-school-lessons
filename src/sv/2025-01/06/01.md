---
title:  Guds kärlek till rättvisan
date:  01/02/2025
---

> <p>Nyckeltext</p>
> ”Den som vill vara stolt skall vara stolt över detta: att han har insikt och kunskap om mig, om att jag, Herren, verkar i kärlek, i rätt och rättfärdighet på jorden, ty däri har jag min glädje, säger Herren” (Jer. 9:24).

### Veckans Huvudtexter
Ps. 33:5; 85:11; 5 Mos. 32:4; Jak. 1:17; Tit. 1:2; 2 Mos. 32:14; Matt. 5:43–48.

I det forntida Främre Orienten var nationernas ”gudar” inte bara nyckfulla, omoraliska och oförutsägbara, utan de beordrade även grymheter som barnoffer. Och även då kunde de hedniska massorna inte räkna med deras gunst, och därför vågade de inte gå emot sina ”stamgudar”.

Enligt 5 Mos. 32:17 fanns det demoner bakom sådana ”gudar” (se även 1 Kor. 10:20, 21). Och deras former av dyrkan var mogna för exploatering, vilket lämnade folket i stort andligt och moraliskt mörker.

Bibelns Gud kunde inte vara mer olik dessa demoniska krafter. Jahve är fullkomligt god och hans karaktär är oföränderlig. Och det är bara tack vare Guds ständiga godhet som vi kan ha något hopp, nu och i evighet.

I skarp kontrast till de falska gudarna i den antika världen, och även till dagens moderna ”gudar”, är Jahve djupt bekymrad över ondska, lidande, orättvisa och förtryck. Allt detta fördömer han ständigt och otvetydigt. Och viktigast av allt, en dag kommer han också att utrota dem alla.