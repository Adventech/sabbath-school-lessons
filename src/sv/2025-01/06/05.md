---
title:  En ångerfull Gud?
date:  05/02/2025
---

Kan Gud ”ångra sig”? Om så är fallet, vad skulle det innebära? Vi har sett att Guds karaktär aldrig förändras. Men vissa bibliska texter talar om Gud som ”ångerfull” eller ”eftergiven”. Åtminstone för människor innebär ånger att man erkänner att man har gjort något fel. Hur kan då vissa bibeltexter beskriva Gud som ”ångerfull”?

`Läs 2 Mos. 32:14 och jämför med Jeremia 18:4–10. Vad tycker du om dessa beskrivningar av Guds ”omvändelse”?`

I dessa och många andra ställen beskrivs Gud som en som ger upp sin dom som svar på viss omvändelse eller förbön från människor.

Gud lovar att om människorna vänder om från sin ondska, kommer han att vända om från den dom han planerat. Att Gud avstår från att döma som svar på människors omvändelse är ett genomgående tema i Skriften.

`Läs 4 Mos. 23:19 och 1 Sam. 15:29. Vad säger dessa texter om huruvida Gud ”ger efter” eller ”ångrar sig”?`

Dessa avsnitt förklarar uttryckligen att Gud ”är inte en människa, en som kan ångra sig” (1 Sam. 15:29) och ”Gud är ingen människa, han ljuger inte, han är ingen dödlig, som ändrar sig. Vad han sagt, det gör han, vad han lovat, håller han” (4 Mos. 23:19).

I ljuset av de andra avsnitten kan dessa texter inte tolkas som att Gud inte alls ”ger efter”, utan i stället förmedlar de sanningen att han inte ”ger efter” eller ”ångrar sig” på det sätt som människor gör. Snarare håller Gud alltid sina löften, och även om han kommer att ändra kurs som svar på mänsklig omvändelse, gör han det alltid i enlighet med sin godhet och sitt Ord. Gud avstår från att döma som svar på omvändelse, just för att hans karaktär är god, rättfärdig, kärleksfull och barmhärtig.

`Vad är betydelsen av de bibliska skildringarna av gudomlig ”återhållsamhet”? Vad förmedlar detta om beständigheten i Guds karaktär vid sidan av det faktum att Gud går in i äkta ge-och-ta-relationer som faktiskt gör skillnad för honom?`