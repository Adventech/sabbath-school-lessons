---
title:  Studiehjälp
date:  07/02/2025
---

Läs s. 7–15 från kapitlet ”Guds kärlek till människan” i Ellen Whites bok Vägen till Kristus.

”Guds ord visar oss hans karaktär. Gud har själv talat om sin oändliga kärlek och sitt medlidande. Mose bad: ’Låt mig få se din härlighet.’ Herren svarade: ’Jag ska låta all min godhet gå förbi framför dig’ (2 Mos. 33:18, 19; FB). Guds godhet är hans härlighet. Herren gick förbi Mose. Han ropade: ‘Herren, Herren är en barmhärtig och nådig Gud, sen till vrede och rik på kärlek och trofasthet. Han håller fast vid sin kärlek mot tusenden, han förlåter synd’ (2 Mos. 34:6, 7). Gud är ’nådig och barmhärtig’, för han ’vill helst visa nåd’ (Jona 4:2; Mika 7:18).

Gud drar oss till sitt hjärta genom att visa oss sin skaparmakt i himlen och på jorden. Han uppenbarar sig i naturen. Han visar sig i den mest innerliga och ömma kärlek som binder människor till varandra. Men varken naturen eller människors kärlek ger en fullständig bild av Guds kärlek. Det goda har en fiende som gjorde människorna blinda. Då såg de inte alla tecken på Guds kärlek utan de såg på honom med rädsla och trodde att han var sträng och oförsonlig. Den onde ville få dem att tro att Gud är en hårdhjärtad domare eller en som barskt kräver tillbaka det som han har lånat ut. Han utmålade Skaparen som en som svartsjukt spionerar på människorna och lägger märke till deras fel så att han kan straffa dem. Jesus kom hit och levde bland oss för att ge oss den verkliga bilden av Gud. Han kom för att ta bort den mörka skuggan. Han kom för att visa Guds gränslösa kärlek” (Ellen White, Vägen till Kristus, s. 8, 9).

**Samtalsstart**

Vad betyder det i praktiken för oss var och en och kollektivt som församling att vi tillber en Gud som så tydligt karaktäriseras i Bibeln som rättvis och kärleksfull?

**Förbön**

Ta en stund att nämna och be för människor i era liv som behöver se Guds orubbliga kärlek i sina liv.

**SAMTALSFRÅGOR**

`Varför är det så viktigt att inse att Guds härlighet är förbunden med hans godhet? Hur förhindrar detta en härlighetsteologi som betonar ren makt utan att betona Guds kärlek och karaktär?`

`Har du någonsin ifrågasatt Guds godhet? Känner du någon som har ifrågasatt Guds godhet på grund av hur de som säger sig följa Gud ibland agerar, eller helt enkelt på grund av all ondska i världen? Hur bearbetade du den frågan för dig själv, och hur skulle du kunna hjälpa någon som kämpar med frågan om Guds godhet? Se nästa veckas studium.`

`Utveckla svaret på måndagens fråga i gruppen. Hur hjälper insikten om den stora striden oss att förstå all den ondska som finns nu?`