---
title:  Gud plågar inte med berått mod
date:  29/01/2025
---

Genom hela Bibeln visar Gud upprepade gånger sin passion för dem som är underkuvade och förtryckta och sin motsvarande rättfärdiga motvilja mot dem som är förövare och förtryckare. Om det inte fanns något ont skulle Gud inte vara vred. Hans vrede är endast och alltid riktad mot det som skadar hans skapelse.

Enligt Klag. 3:32, 33 vill Gud inte plåga (bokstavligen: Gud plågar inte ”av hjärtat”). Han vill inte döma de onda, men kärleken kräver till slut rättvisa.

Denna sanning exemplifieras av hur länge Gud fortsatte att förlåta sitt folk och upprepade gånger gav dem möjligheter att omvända sig och försonas med honom. Om och om igen ropade Gud till sitt folk genom profeterna, men de vägrade att lyssna (se Jer. 35:14–17; Ps. 81:11–14).

`Läs Esra 5:12 och jämför den versen med Jer. 51:24, 25, 44. Vad förklarar de här bibeltexterna om den dom som kom över Jerusalem via babylonierna? (Se även 2 Krön. 36:16.)`

Enligt Esra 5, efter att folket ihärdigt och utan ånger hade provocerat Gud till vrede, drog han sig till slut tillbaka och ”gav” folket ”i kaldén Nebukadnessars hand, den babyloniske kungen” (Esra 5:12, FB). Men Gud gjorde det först när det inte mer fanns ”någon bot” (2 Krön. 36:16, FB), och han dömde senare Babylon för den oerhörda förödelse de tillfogade Juda (Jer. 51:24, 25, 44; jämför med Sak. 1:15).

Många andra domar som Skriften beskriver som orsakade av Gud förklaras som fall där Gud ”ger” folket till deras fiender (Dom. 2:13, 14; Ps. 106:41, 42), i enlighet med folkets beslut att överge Herren och tjäna nationernas ”gudar” (Dom 10:6–16; 5 Mos. 29:24–26). Guds vrede mot ondskan, som slutligen kommer att kulminera i att all ondska utrotas en gång för alla, härrör från hans kärlek till alla och från hans önskan om universums slutliga väl, vilket i sig har ett intresse i hela frågan om synd, uppror och ondska.

`Hur påverkar det faktum att Gud inte vill döma någon din förståelse av gudomlig vrede och ilska? Om Gud är långsam i sin vrede, borde vi då inte vara mer tålmodiga och långmodiga mot dem omkring oss? Hur kan vi vara det samtidigt som vi skyddar och bryr oss om offren för felaktiga handlingar?`