---
title:  Vreden i den gudomliga kärleken
date:  25/01/2025
---

> <p>Nyckeltext</p>
> ”Men han är barmhärtig, han förlåter synder och vill ingens fördärv. Han håller ofta sin vrede tillbaka, låter inte all sin harm bryta fram” (Ps. 78:38).

### Veckans Huvudtexter
Ps. 78; Jona 4:1–4; Matt. 10:8; 21:12, 13; Jer. 51:24, 25; Rom. 12:17–21.

Även om Guds barmhärtighet ofta hyllas, finner många att tanken på hans vrede är störande. Om Gud är kärlek borde han aldrig uttrycka vrede, tänker de. Denna uppfattning är dock falsk. Hans vrede härrör direkt från hans kärlek.

Vissa hävdar att Gamla testamentets Gud är en vredens Gud och att Nya testamentets Gud är en kärlekens Gud. Men det finns bara en Gud, och han uppenbaras som samma person i båda testamentena. Den Gud som är kärlek blir vred på ondskan – just därför att han är kärlek. Jesus själv uttryckte en djup vrede mot ondskan, och Nya testamentet undervisar många gånger om Guds rättfärdiga och passande vrede.

Guds vrede är alltid hans rättfärdiga och kärleksfulla svar på ondska och orättvisa. Gudomlig vrede är rättfärdig upprördhet som motiveras av perfekt godhet och kärlek, och den strävar efter att hela skapelsen ska blomstra. Guds vrede är helt enkelt kärlekens lämpliga svar på ondska och orättvisa. Följaktligen provocerar ondskan Gud till passion till förmån för ondskans offer och mot dess förövare. Gudomlig vrede är alltså ett annat uttryck för gudomlig kärlek.