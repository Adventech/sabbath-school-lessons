---
title:  Studiehjälp
date:  31/01/2025
---

Läs Ellen White, ”Avgudadyrkan vid Sinai”, s. 281–294, i Det var mycket gott.

I samband med synden med guldkalven skrev Ellen White: ”Israeliterna hade frivilligt lovat att lyda Guds befallningar. Trots det hade de gjort sig skyldiga till förräderi mot en Kung som hade överhopat dem med välsignelser. Förrädarna måste drabbas av rättvisan för att det gudomliga väldet skulle kunna vidmakthållas. Men även här visade sig Guds nåd. Han upprätthöll sin lag, men samtidigt gav han alla frihet att välja och tillfälle att ångra sig. Endast de som höll fast vid sin olydnad blev dödade.

Det var nödvändigt att denna synd blev bestraffad. Det skulle vara ett vittnesbörd för nationerna runt omkring att Gud avskydde avgudadyrkan. Mose var Guds redskap när han verkställde domen över de brottsliga, och han måste teckna ner en allvarlig och offentlig protest mot deras brott. Snart skulle israeliterna fördöma de omkringliggande stammarnas avgudadyrkan. Då skulle deras fiender bemöta dem med anklagelsen att det folk som kallade Herren för sin Gud hade gjort en kalv och tillbett den vid Horeb. Israeliterna var då tvungna att medge den vanärande sanningen, men de kunde peka på överträdarnas fruktansvärda öde som bevis på att deras synd inte hade blivit tillåten eller ursäktad.

Både kärleken och rättvisan krävde att denna synd skulle bli bestraffad … Det var genom Guds nåd som några tusen människor fick lida, så att han inte skulle behöva sända straffdomar över flera miljoner. Han måste straffa några få för att kunna rädda ett stort antal” (Ellen White, Det var mycket gott, s. 288, 289).

**Samtalsstart**

Hur har din egen erfarenhet av människors vrede påverkat din bild av Guds vrede? Går de att jämföra?

**Förbön**

Be att människor får upp ögonen för vem Gud verkligen är. Be även för dem som behöver vänta på rättvisa och upprättelse.

**SAMTALSFRÅGOR**

`Varför tror du att så många människor har svårt att förstå begreppet gudomlig vrede? Vad hjälper dig att förstå det? Var ska vi leta efter svar när vår tro på Gud sätts på prov av prövningar eller människor vars egna lidanden får dem att ifrågasätta Guds godhet och kraft?`

`Vilka problem uppstår alltid när människor söker hämnd och som aldrig uppstår när Gud gör det?`

`På vilket sätt var Guds dom över Israel efter guldkalvsupproret också ett exempel på gudomlig barmhärtighet? Vilka andra exempel i Skriften visar att även Guds dom är en kärlekshandling?`

`Även om vi förstår att Gud blir rättfärdigt upprörd över det onda och dömer med fullkomlig rättvisa, hur viktigt är det då för oss att avstå från att fördöma andra? Diskutera detta särskilt i ljuset av 1 Kor. 4:5.`