---
title:  Studiehjälp
date:  28/03/2025
---

Läs Ellen Whites kapitel “Mina minsta bröder”, s. 593–598, i Messias.

”De som arbetar för andra kommer att bli betjänade av Överherden. De kommer själva att få dricka av det levande vattnet och bli tillfredsställda. De kommer inte att längta efter spännande nöjen eller efter en eller annan förändring i sitt liv. Deras stora intresse kommer att vara hur de ska kunna rädda människorna som är på väg mot undergången. Gemenskapen kommer att vara nyttig för dem. Frälsarens kärlek kommer att dra människor till varandra i enhet.

När vi förstår att vi är medarbetare med Gud kommer vi inte att tala om hans löften på ett likgiltigt sätt. De kommer att brinna i våra sinnen och bli glödande i vårt sätt att tala. När Mose kallades till att tjäna ett okunnigt, odisciplinerat och upproriskt folk gav Gud honom det här löftet: ’Min närvaro ska gå med dig och låta dig få ro.’ Och han sa: ’Jag ska vara med dig’ (2 Mos. 33:14; 3:12). Det här löftet gäller för alla som arbetar i Kristus ställe för hans olyckliga och lidande människor” (Ellen White, Messias, s 597).

**Samtalsstart**

Vad betyder medkänsla, och i hur hög grad ska det få styra våra val? Förklara gärna hur du tänker. Vilka praktiska åtgärder bör vidtas i din lokala kyrka för att återspegla Guds omsorg om kärlek och rättvisa i ditt lokalsamhälle?

**Förbön**

Ge oss tillfällen att utöva din kärlek till någon och påminn oss om att du först älskade oss.

**SAMTALSFRÅGOR**

`Läs 1 Kor. 13:4–8. Hur belyser 1 Kor. 13 den typ av människor vi borde vara?`

`Vad skiljer fåren från getterna i Matt. 25:31–46? Hur kan vi förstå det som Jesus säger här på ett sätt som inte lär ut frälsning genom gärningar?`

`Vad betyder det för dig att ”när vi älskar världen på samma sätt som han har älskat den, då kommer hans uppdrag för oss att vara förverkligat. Vi passar för himlen, för vi har himlen i våra sinnen” (se torsdagens studie)? Vad avslöjar detta om Guds natur och himlens natur i sig? Hur kan vi leva mer som himmelens medborgare här i detta avseende, i förhållande till att sprida Guds kärlek på ett sätt som ger ljus och rättvisa åt de förtryckta?`

`Vad gör ni bra i er församling? Vad behöver ni förbättra och fokusera mer på? Vilka konkreta steg kan ni ta individuellt och kollektivt för att agera utifrån det vi har studerat om Guds kärlek och rättvisa?`