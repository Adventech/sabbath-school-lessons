---
title:  Lagen är helig, rättvis och god
date:  24/03/2025
---

Kärleken är grunden för Guds lag. När Gud upprätthåller lagen upprätthåller han kärleken. Det var därför Jesus dog för att frälsa syndare, så att han kunde upprätthålla lagen och samtidigt ge oss nåd. På så sätt kunde han vara både rättvis och rättfärdiggörare för dem som tror (Rom. 3:25, 26). Vilket uttryck för kärlek! Följaktligen blir lagen inte ogiltig genom återlösningsprocessen, utan den bekräftas snarare ytterligare.

`Läs Rom. 6:1–3 och sedan 7:7–12, med särskild tonvikt på vers 12. Vad säger dessa verser oss om lagen, även efter Kristus död?`

Även om vissa kan tro att nåd och frälsning upphäver lagen är Paulus tydlig med att vi inte ska fortsätta att synda för att nåden ska öka. Snarare har de som är i Kristus genom tron ”döpts till hans död” och ska därför räkna sig som döda för synden och levande för Kristus.

Guds lag är inte synd, men (bland annat) gör den synden och vår syndfullhet uppenbar för oss. Det är därför som Paulus skriver att ”Lagen är alltså helig och budordet heligt, rättvist och gott” (Rom. 7:12). Den avslöjar, som inget annat gör, vårt stora behov av frälsning, av återlösning – den frälsning och återlösning som endast kommer genom Kristus. Följaktligen upphäver vi inte lagen genom tron, utan tvärtom, vi upprättar lagen (Rom. 3:31).

Kristus kom inte för att upphäva lagen utan för att uppfylla allt som utlovats i lagen och profeterna. Därför betonar han att ”innan himmel och jord förgår skall inte en enda bokstav, inte minsta prick i lagen förgå” (Matt. 5:18).

Guds lag i sig representerar Guds helighet – hans fullkomliga karaktär av kärlek, rättfärdighet, godhet och sanning (3 Mos. 19:2; Ps. 19: 8–10; 119:142, 172). I detta avseende är det betydelsefullt att Gud, enligt 2 Mos. 31:18, själv skrev de tio budorden på stentavlorna. Dessa lagar, som är skrivna i sten, vittnar om Guds oföränderliga karaktär och om hans moraliska styre, som är grundat på kärlek – ett centralt tema i den stora striden.

`Hur kan denna koppling mellan lag och kärlek hjälpa oss att bättre förstå Jesus ord: ”Om ni älskar mig, kommer ni att hålla mina bud” (Joh. 14:15)?`