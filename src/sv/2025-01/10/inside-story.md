---
title:  Missionsnytt
date:  07/03/2025
---

#### ”Jag kan inte leva så här!”

MissionsnyTt FRÅN HELA VÄRLDEN  |  Sabbaten den 8 mars 2025

”Jag kan inte leva så här!”

Jin-seok var två år när hans pappa dog. Han har inga minnen av sin pappa. Han visste bara att pappa hade varit adventistpastor. Mamma blev ensamstående förälder till Jin-seok och hans bror.

Jin-seok följde med till kyrkan tills han blev tonåring. Då började han få andra tankar och tvivla på att Gud finns. Han tänkte: ”Om Gud finns, varför lät han pappa dö?”

När Jin-seok var 15 år bestämde han sig för att han hade fått nog av religion. Han hoppade av skolan och flyttade hemifrån.

Under de följande tio åren rökte och drack Jin-seok och han umgicks med vänner som inte var troende. Han hatade kristna, inte minst adventister.

Men en dag råkade han hamna på

adventistuniversitetets campus i Syd-

koreas huvudstad Seoul. Han hade följt med en vän som hade ett ärende på

Sahmyook University.

Medan Jin-seok väntade på sin vän blev han röksugen. Han visste att det var förbjudet att röka på universitetets område. Så han letade efter en plats där han kunde smygröka utan att åka fast. Han hittade en plats där han var skyddad av träd och buskar, och han satte sig på en bänk och tände en cigarett.

Medan han rökte såg han sig omkring och fick syn på en bibelvers som var inristad i en sten. Plötsligt insåg han att han satt i universitetets böneträdgård. En flod av känslor fyllde hans hjärta. Han kom ihåg att hans pappa hade studerat vid samma universitet för att bli pastor. Pappa hade förmodligen bett i samma böneträdgård.

Sedan tänkte Jin-seok på sin mamma. Han hade hört att hon var mycket sjuk. Flera personer hade berättat för honom att hon snart skulle dö. Plötsligt kände han sig ledsen.

Pappa hade dött när Jin-seok var två år, och nu var mamma döende när han var 25.

”Jag kan inte leva så här!” utbrast han.

I universitetets böneträdgård, med en tänd cigarett mellan fingrarna, talade han med Gud för första gången på flera år.

”Gud, om du finns, snälla hjälp mig”, sa han. ”Snälla, hjälp mamma. Om du gör det, överlämnar jag mitt hjärta till dig. Jag ska ge mitt liv till dig.”

Inte långt efter den bönen tillfrisknade mamma, och Jin-seok höll sitt löfte. Han blev pastor, precis som hans pappa. Han tog examen från Sahmyook University, precis som hans pappa hade gjort.

Men berättelsen slutar inte där. Jin-seok gifte sig och fick en dotter.     Och idag hjälper han till med att uppfostra fyra pojkar från hem med ensamstående mödrar.

Pojkarna har hunnit bli tonåringar. Men de lever helt andra liv än Jin-seok gjorde i deras ålder. De ser Jin-seoks kärlek och vet att de har en Far i himlen som älskar dem ännu mer. Alla fyra pojkarna har gett sina hjärtan till Jesus och blivit döpta.

Borta är de dagar då Jin-seok utbrast: ”Jag kan inte leva så här!” Han har funnit att livet med Gud är värt att leva, och han ser fram emot att möta sin pappa när Jesus kommer tillbaka.

Av Andrew mcchesney | sydkorea | norra asien–Stilla havet divisionen