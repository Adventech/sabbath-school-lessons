---
title:  Begränsningar och regler
date:  06/03/2025
---

Den kosmiska konflikten är i första hand en tvist om Guds karaktär, som orsakas av djävulens förtalande anklagelser mot Guds godhet, rättvisa och styre. Det är ett slags kosmisk förbundsrättegång.

En sådan konflikt kan inte lösas med ren makt utan kräver i stället att man kan uppvisa tydliga argument.

Om allvarliga anklagelser riktas mot en makthavare är det bästa (och kanske enda) sättet att motbevisa anklagelserna att tillåta en fri, rättvis och öppen utredning. Om anklagelserna hotar hela regeringen (av kärlek) kan de inte bara sopas under mattan.

Vad betyder allt detta för att förstå den kosmiska konflikten och förhålla sig till ondskans problem? Om Gud ger ett löfte, skulle han då någonsin bryta det? Nej, naturligtvis inte. I den mån som Gud går med på spelregler skulle hans framtida agerande vara (moraliskt) begränsat. Detta innebär att vissa onda ting kan falla inom den tillfälliga domänen för mörkrets rike.

`Läs Mark. 6:5 och 9:29. Vad visar dessa texter om hur även gudomligt handlande kan vara intimt förknippat med faktorer som tro och bön?`

I båda dessa berättelser verkar det finnas vissa begränsningar eller regler för engagemang som är dynamiskt relaterade till saker som tro och bön. På andra håll ser vi rikliga bevis för att bönen gör skillnad i världen och öppnar vägar för gudomligt handlande som annars kanske inte skulle vara (moraliskt) tillgängliga. Vi bör dock inte göra misstaget att tro att tro och bön är de enda faktorerna. Det finns sannolikt många andra faktorer som vi kanske inte är medvetna om.

Detta stämmer överens med vad vi tidigare har sett om regler för engagemang.

`Läs Rom. 8:18 och Upp. 1:3, 4. Hur ger dessa texter dig tillförsikt om att vi, trots att det finns mycket vi inte vet, kan lita på att Gud vet vad som är bäst, vill vad som är bäst och kommer att göra slut på ondskan och inleda en evighet av lycksalighet?`