---
title:  Insatsregler
date:  01/03/2025
---

> <p>Nyckeltext</p>
> ”Den som syndar är djävulens barn, ty djävulen har syndat ända från början. Men Guds son har uppenbarats för att utplåna djävulens verk” (1 Joh. 3:8).

### Veckans Huvudtexter
Dan. 10:1–14; Upp. 13:1–8; Job 1:1–12; 2:1–7; John 12:31; 14:30; Mark 6:5; 9:29.

I 1 Kung. 18:19–40 finns en kraftfull berättelse som avslöjar den kosmiska konfliktens karaktär. Den handlar om Elia på berget Karmel, där Herren avslöjar de så kallade ”nationernas gudar”. Men det finns mer bakom kulisserna om dessa ”gudar” än att de bara är fantasifoster i hedningarnas föreställningsvärld. Bakom de ”gudar” som nationerna runt Israel trodde att de dyrkade fanns i själva verket något annat.

”De offrade åt demoner som inte är gudar, åt gudar som var okända för dem, nya gudar som nyss hade kommit, obekanta för era fäder” (5 Mos. 32:17). Paulus tillägger: ”…det som de offrar offrar de åt demoner och inte åt Gud, och jag vill inte att ni skall ha gemenskap med demonerna” (1 Kor. 10:20).

Bakom nationernas falska ”gudar” fanns alltså i själva verket förklädda demoner. Detta innebär alltså att alla de texter i Skriften som handlar om avgudadyrkan och de främmande gudarna är texter som handlar om ”kosmisk konflikt”.

Med denna bakgrund kan man bättre förstå temat med den kosmiska konflikten. Denna sanning har också enorma konsekvenser för förståelsen av denna konflikts natur och hur den kastar ljus över ondskans problem.