---
title:  En ängel som försenades
date:  02/03/2025
---

Som vi har sett var nationernas falska ”gudar” förklädda demoner. På andra ställen ser vi också bevis för att demoniska himmelska härskare ibland står bakom jordiska härskare. Även änglalika agenter som sänds av Gud kan motarbetas av fiendens styrkor.

`Läs Dan. 10:1–14, med särskild uppmärksamhet på verserna 12 och 13. Vad lär dessa verser ut som är relevanta för den kosmiska konflikten? Hur tolkar du det faktum att ängeln som hade sänts ut av Gud blev ”motarbetad” i tjugoen dagar?`

Hur kunde det komma sig att en ängel sänd av Gud kunde motstås i tre veckor? Eftersom Gud är allsmäktig hade han makt att svara Daniel omedelbart – det vill säga om han hade valt att göra det. Om han utövade sin makt att göra de, kunde han få en ängel att visa sig för Daniel direkt. Men i tre hela veckor gjorde ”Perserrikets änglafurste” motstånd mot den ängel som Gud sände. Vad hände här?

”Under tre veckor brottades Gabriel med mörkrets makter för att försöka motarbeta det inflytande som påverkade Koreshs sinne. … Allt himlen kunde göra för Guds folk hade gjorts. Segern vanns till sist. De fientliga makterna hölls i schack under alla Koreshs dagar och alla dagar under hans son Kambyses” (Ellen White, Från makt till maktlöshet, s, 385).

För att en sådan konflikt skall kunna inträffa får Gud inte utöva all sin makt. Fienden måste ges en viss verklig frihet och makt som inte avlägsnas godtyckligt, utan begränsas av vissa parametrar som är kända för båda parter (och vars detaljer inte uppenbaras för oss). Det verkar som om det måste finnas parametrar i den kosmiska konflikten som även Guds änglar verkar inom, och som i de kommande studierna kommer att kallas ”insatsreglerna”.

På sätt och vis är det kanske inte så svårt att förstå dessa gränser om vi förstår den idé som vi redan har talat om, nämligen att Gud endast verkar genom kärlek, och att kärlek, inte tvång, är grunden för hans styre. Denna tanke, att Gud endast verkar genom de principer som härrör från kärleken, kan hjälpa oss att bättre förstå den stora striden.

`Hur har du upplevt begränsningarna i att arbeta endast genom kärlekens principer och inte genom tvång? Vilka lärdomar har du dragit om maktens gränser?`