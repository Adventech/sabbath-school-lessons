---
title:  Studiehjälp
date:  17/01/2025
---

Läs Ellen White, ”Låt inte era hjärtan oroas” s. 618–635, i Messias.

”Herren blir besviken när hans folk sätter ett lågt värde på sig själva. Han vill att hans utvalda arv ska värdera sig själva utifrån det pris som han har satt på dem. Gud ville få dem. Annars skulle han inte ha sänt sin Son på ett uppdrag som kostade så mycket för att han skulle frälsa dem. Han hade användning för dem. Han gläder sig när de ställer de allra högsta krav på honom för att de ska kunna förhärliga hans namn. De kan förvänta sig stora saker om de tror på hans löften.

Men att be i Jesus namn innebär mycket. Det innebär att vi måste ta emot hans väsens egenskaper, visa samma anda som han och göra det som han gjorde. ’Om ni älskar mig håller ni fast vid mina bud’, säger han (Joh.14:15). Han räddar inte människor i synd utan från synd. De som älskar honom ska visa sin kärlek genom att visa lydnad.

All sann lydnad kommer från hjärtat. Jesus arbetade med hjärtat. Om vi samtycker till det kommer han att finnas i våra tankar och målsättningar. Han formar våra tankar och sinnen så att de stämmer överens med hans vilja. Så när vi lyder honom följer vi bara våra egna impulser. Vår vilja kommer att vara renad och helgad, och dess största glädje är att tjäna honom. När vi lär känna Gud på det sätt som vi har fått förmånen att kunna lära känna honom kommer vårt liv att bli ett liv i oavbruten lydnad. Synden kommer att bli avskyvärd för oss när vi tar till oss Jesus väsens egenskaper och lever i gemenskap med Gud” (Ellen White, Messias, s. 622).

**Samtalsstart**

Är ni övertygade om att Gud har räddat er? Kan ni vara övertygade om det? Hur kan ni vara det?

**Förbön**

Tacka Gud för löftet: ”Ni ska veta att ni har evigt liv” (1 Joh. 5:13).

**SAMTALSFRÅGOR**

`Vad kan det betyda att ”osjälviskt ta emot”? Hur tror du att förhållandet mellan att ge och ta emot kommer att se ut i himlen och på den nya jorden?`

`Från en avlägsen del av kosmos — kanske längre bort än vad James Webb-teleskopets mest kisande ögon kan nå — kallade himmelska budbärare profeten Daniel för chamudot, ”älskad, åtråvärd, dyrbar”. Och de gjorde det tre gånger. I Dan. 9:23 säger Gabriel ki chamudot attah, ”ty du är högt älskad”. I Dan. 10:11 kallar en himmelsk varelse (kanske Gabriel igen) honom ish chamudot, en ”högt älskad man” (FB), en fras som upprepas för Daniel senare (Dan. 10:19). Fundera på vad det säger om Gud och hur nära han är oss. Vilket hopp kan du hämta för dig själv från denna fantastiska sanning?`

`Hur förhåller sig de exempel på troshjältar som diskuteras i Heb. 11 till innehållet i denna veckas studium? Mer specifikt, vad avslöjar sådana exempel om hur man kan vara ”behaglig för Gud” genom tro? Vad kan du lära dig och tillämpa i ditt dagliga liv från sådana exempel på tro och trofasthet?`