---
title:  Missionsnytt
date:  17/01/2025
---

#### ”De är spioner”

MissionsnyTt FRÅN HELA VÄRLDEN  |  Sabbaten den 18 januari 2025

”De är spioner”

Mamma blev upprörd när hennes 22-åriga dotter Debbie besökte mötena i Adventkyrkan i Mongoliet. ”Gå inte på amerikanernas möten!” sa hon. ”De är spioner.”

Det var september 1992 och livet i Mongoliet höll på att bli annorlunda efter kommunismens fall.

Mammas vrede exploderade när Debbie blev den första personen i Mon-goliet som blev adventist.

”Amerikaner är dåliga människor, de är spioner”, sa mamma.

Kristendomen var inte den traditio-nella religionen i Mongoliet, men mamma tyckte att all religion var dålig. Hon var ateist och hade aktivt stött kommunismen. Genom hennes inflytande hade många människor blivit medlemmar i partiet. Det verkade otänkbart att mamma någonsin skulle ändra sin uppfattning om Gud.

Debbie lämnade Mongoliet. I två år studerade hon vid Adventist International Institute of Advanced Studies (AIIAS) i Filippinerna. När hon kom hem bjöd hon in mamma till en liten bibelstudiegrupp som hon hade bildat. På den tiden var de flesta nyblivna adventister ungdomar. Debbies lilla bibelstudiegrupp riktade sig till äldre människor.

Mamma var mycket misstänksam, men hon var också nyfiken på bibel-

studiegruppen. Hon hade sett en förändring hos Debbie som hade blivit en snällare och mer ödmjuk person.

”Hon har förändrats”, tänkte mamma. ”Vad var det som fick henne att ändra sig?”

Sedan döptes Debbies syster som en gång i tiden hade varit en stark motståndare till kristendomen. Mamma såg att hon också hade förändrats.

Det räckte. År 2000 bestämde sig mamma för att följa Jesus. 53 år gammal blev hon döpt och medlem i adventistförsamlingen. Alla fem medlemmarna i den lilla bibelstudiegruppen blev döpta.

Förr hade mamma arbetat för att övertyga människor att följa Lenins ideologi. Men efter sitt dop letade hon i stället efter förlorade får för Guds rike. Genom hennes inflytande gav många människor sina hjärtan till Jesus.

Mamma var trogen ända till sin död. När hon blev så svag att hon inte längre kunde gå i kyrkan bildade hon en hus-församling i sin hem.

Mamma dog i cancer 2020. En traditionell mongolisk begravning innebär vanligtvis många dyra ritualer. Men mamma hade bara velat ha en enkel kristen begravning. Hennes begravning skilde sig så mycket från de vanliga begravningarna i Mongoliet att hennes släktingar häpnade. De insåg att något var annorlunda med kristendomen.

”Vilken fridfull begravning”, sa en släkting.

”Jag skulle vilja att min begravning blir sådan”, sa en annan begravningsgäst.

Strax innan mamma dog sa hon till Debbie: ”Mitt hopp är i Jesus. Jag vill sova tills han kommer.”

Nu väntar mamma på att Herren ska uppväcka henne på den härliga morgonen.

Tack för era missionsgåvor! En del av de gåvor som vi kommer att ge den 29 mars kommer att användas till att öppna ett fritidscenter i Mongoliets huvudstad Ulan Bator där barn och deras föräldrar kan lära känna Jesus.

Av Andrew mcchesney | mongoliet | norra asien–Stilla havet divisionen