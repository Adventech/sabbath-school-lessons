---
title:  Att vara behaglig för Gud
date:  11/01/2025
---

> <p>Nyckeltext</p>
> ”Herren, din Gud, bor hos dig, en hjälte som räddar. Med stilla kärlek älskar han dig, och han gläds över dig med jubelrop” (Sef. 3:17, nuB).

### Veckans Huvudtexter
Luk. 15:11–32; Sef. 3:17; Ef. 5:25–28; Jes. 43:4; Rom. 8:1; 5:8; Mark 9:17–29.

Föreställ dig följande scenario:

Ett femårigt barn kommer till sin far med en dåligt inslagen present på Fars dag. Ivrigt ger han presenten till sin far. Föreställ dig att pappan säger: ”Min son, jag bryr mig inte om din gåva. Det finns trots allt inget du kan ge mig som skulle glädja mig. Allt du kan ge mig kan jag skaffa själv, och allt du ger mig har antingen köpts för mina pengar eller tillverkats av material som jag har betalat för. Så behåll din gåva. Jag behöver den inte och vill inte ha den. Men jag älskar dig ändå.”

Aj då!

Vad tycker du om den här faderns reaktion? Ord som ”hjärtlös”, ”kall” och ”okänslig” kommer till mig. Är det så här Gud reagerar på oss? Kan vi verkligen vara behagliga för Gud? Hur svårt det än är att föreställa sig så kan till och med vi som är fallna varelser, fördärvade av synd och benägna till ondska — ja, vi kan vara behagliga för Gud! Med andra ord ser Gud inte på oss, eller de gåvor vi ger honom, med den inställning som den här fadern visade upp. Tvärtom, vi kan vara behagliga för Gud, men bara genom Kristus.