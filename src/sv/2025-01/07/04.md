---
title:  Den skeptiska teisten
date:  11/02/2025
---

Gud förkunnar i Jes. 55:8, 9: ”Mina planer är inte era planer och era vägar inte mina vägar, säger Herren. Liksom himlen är högt över jorden, så är mina vägar högt över era vägar, mina planer högt över era planer.”

Guds planer är mycket högre än våra. Vi kan inte ens föreställa oss komplexiteten i Guds plan för historien. Med tanke på detta, varför skulle vi förvänta oss att vara i stånd att veta precis vilka Guds skäl är för vad han gör eller inte gör i olika situationer?

Ett sätt att närma sig ondskans problem, baserat på insikten om hur lite vi vet, kallas ”skeptisk teism”. En skeptisk teist tror att Gud har goda skäl att agera som han gör, men med tanke på vår begränsade kunskap bör vi inte förvänta oss att vara i stånd att veta exakt vilka dessa skäl är. Den skeptiske teisten är skeptisk till människans förmåga att vara medveten om eller till fullo förstå Guds skäl till hur han förhåller sig till ondskan i denna värld. Bara för att man inte kan se, till exempel, bakterier som flyter i luften runt omkring oss, betyder det inte att det inte finns bakterier som flyter i luften runt omkring oss. Det faktum att man inte vet vilka Guds skäl är betyder absolut inte att Gud inte har några goda skäl.

`Läs Ps. 73. Hur förhåller sig psalmisten till ondskan och orättvisorna omkring honom? Vad ser han som sätter hans förståelse i ett annat perspektiv?`

Psalmisten var djupt bekymrad över ondskan i världen. Han såg sig omkring och såg de onda blomstra. Allt verkade orättvist och orättfärdigt. Han hade inga svar att ge. Han undrade om det ens var värt att tro på och tjäna Gud. Tills han såg in i helgedomen, vill säga.

Helgedomen ger en del av lösningen på ondskans problem, nämligen att erkänna att det finns en rättfärdig domare som kommer att bringa rättvisa och dom i sin egen tid.

`Hur kan adventisternas förståelse av domen och helgedomsläran kasta ljus över ondskans problem? Är det till hjälp för dig att veta att även om vi har många frågor nu, så kommer detaljerna i historien och Guds rättfärdiga domar att uppenbaras i slutändan?`