---
title:  ”Hur länge, o Herre?”
date:  09/02/2025
---

Problemet med ondska uttrycks inte bara i samtida sammanhang utan även i Bibeln själv.

`Läs Job 30:26; Jer. 12:1; 13:22; Mal. 2:17 och Ps. 10:1. Hur lyfter dessa texter fram ondskans problem i den mänskliga erfarenheten?`

Dessa texter väcker många frågor som fortfarande är aktuella. Varför verkar det som om de onda har framgång och de som gör det onda drar nytta av sin ondska, om än inte alltid så ändå tillräckligt ofta? Varför lider de rättfärdiga så mycket? Var finns Gud när ondska inträffar? Varför verkar Gud ibland vara långt ifrån oss, till och med dold?

Vad vi än säger om dessa frågor och om ondskans problem mer allmänt, bör vi vara noga med att inte bagatellisera ondskan. Vi bör inte heller försöka lösa problemet genom att bagatellisera den typ eller mängd av ondska som finns i världen. Ondska är mycket illa – och Gud hatar den ännu mer än vi gör. Därför kan vi ansluta oss till det rop som ljuder genom hela Skriften som svar på de många hemskheterna och orättvisorna i världen: ”Hur länge, o Herre?”

`Läs Matt. 27:46. Hur uppfattar du det som Jesus säger här? Vad förmedlar de om hur ondskan berörde Gud på det mest slående av sätt?`

På korset ställde Jesus själv frågan: ”Min Gud, min Gud, varför har du övergivit mig?” (Matt. 27:46). Här ser vi särskilt att Gud själv berörs av ondskan, en häpnadsväckande sanning som kraftfullt framhävdes i Kristus lidande och död på korset, där all världens ondska föll över honom.

Men även här finns det hopp. Det som Kristus gjorde på korset besegrade ondskans källa, Satan, och kommer så småningom att upphäva ondskan helt och hållet. Jesus citerade från Ps. 22:2, och resten av psalmen slutar i triumf.

`På korset såg Jesus fram emot ett hopp som han vid den tidpunkten inte kunde se. Hur kan vi hämta tröst från hans erfarenhet när vi inte heller kan se hoppet framför oss?`