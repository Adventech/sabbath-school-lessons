---
title:  Kärlek och ondska?
date:  13/02/2025
---

Gud har gett varelser fri vilja eftersom den är nödvändig för kärlek; missbruk av denna fria vilja är orsaken till ondska. Ändå kvarstår många frågor. Gud tillåter ondska (för en tid), samtidigt som han passionerat föraktar den, eftersom att utesluta dess möjlighet skulle utesluta kärlek, och att förstöra den i förtid skulle skada det förtroende som är nödvändigt för kärlek.

”Jorden blev förmörkad på grund av att man missförstod och missuppfattade Gud. Satans förföriska makt måste brytas för att de dystra skuggorna skulle kunna lyftas och för att världen skulle kunna föras tillbaka till Gud. Det kunde inte göras med makt. Att använda makt eller våld strider mot Guds rikes principer. Gud vill bara ha en tjänst som kommer från kärlek. Det går inte att tvinga någon till att visa kärlek. Ingen kan vinna kärleken genom att använda tvång eller makt. Det är bara kärlek som kan skapa kärlek. Att känna Gud är detsamma som att älska honom. Gud måste visa att hans natur var motsatsen till Satans natur” (Ellen White, Messias, s. 20).

Utan fri vilja kan det inte finnas någon kärlek, och om Gud är kärlek verkar det uppenbart att det inte är ett alternativ för Gud att förneka kärlek eller den frihet som behövs för att kärlek ska kunna existera. Man kan också anta att om vi visste slutet från början, som Gud gör, så skulle vi inte vilja att han gjorde sig av med vår frihet. När allt kommer omkring, vem skulle vilja leva i ett kärlekslöst universum?

`Läs Rom. 8:18 och Upp. 21:3, 4. Hur kan dessa texter ge oss övertygelse att lita på Guds godhet, trots allt det onda i vår värld?`

Även när vi inte kan se genom mörkret kan Gud se slutet från början. Han kan också se den eviga salighet som utlovas till alla som sätter sin tro till Jesus. Enligt Rom. 8:18 betyder ”lidanden i denna tid ingenting ... mot den härlighet som skall uppenbaras och bli vår”. Har vi den tro och tillit som krävs för att tro på detta fantastiska löfte?

Kärleken och den inneboende friheten i kärleken var också så helig, så grundläggande, att Jesus hellre än att förneka oss den visste att det skulle skicka honom till korset, där han skulle lida mycket. Men han gav oss ändå denna frihet, medveten om vad det skulle kosta honom. Varför är detta en så viktig tanke att alltid ha framför oss?

`Hur kan det faktum att Gud ger oss fri vilja skydda oss från att tro att allt som händer är Guds vilja?`