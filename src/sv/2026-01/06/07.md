---
title:  Studiehjälp
date:   06/02/2026
---

”Den som vill bygga upp en stark, konsekvent karaktär, den som vill bli en välbalanserad kristen måste ge allt och göra allt för Kristus. Frälsaren kommer inte att godta en delad tjänst. Varje dag måste den troende lära sig vad det innebär att överlåta sig själv. Han ska studera Bibeln, lära sig att förstå vad den betyder och lyda det som den säger till människan. På det sättet kan han bli en mogen kristen. Dag efter dag arbetar Gud med oss för att fullkomna vår karaktär så att den ska kunna bestå när tiden är inne för det sista provet. Dag efter dag visar Kristus efterföljare ett upphöjt experiment inför människor och änglar när de visar vad evangeliet kan göra för människor” (Ellen White, Genom vatten och eld, s. 361).

”De som väntar på att Brudgummen ska komma säger till folket: ’Se er Gud!’ De sista strålarna av nådens ljus, det sista nådens budskap som ska ges till världen är en uppenbarelse av hans kärleksfulla karaktär. Det är Guds barn som ska uppenbara hans härlighet. I sina egna liv och karaktärer ska de uppenbara vad Guds nåd har gjort för dem. Rättfärdighetens Sol ska skina genom goda gärningar – genom sanningens Ord och heliga handlingar” (Ellen White, Guds rike är som …, s. 337).

### Samtalsstart

Vad är några av de viktigaste sakerna som kännetecknar Paulus omvändelse? Hur ser du på hans perspektiv på olika områden?

### Förbön

Herre, ge oss den tro vi behöver för att fullt förlita på dig.

### Samtalsfrågor

`Fundera mer på frågan om att glädjas i Herren. Lägg märke till att det inte står att du ska glädja dig i dina prövningar (även om det också är bibliskt) utan i Herren. Varför är det så viktigt att alltid ha Herren framför oss, hans godhet, hans kraft, hans kärlek och hans frälsning? På vilket sätt skulle det vara till stor nytta för dig under livets oundvikliga prövningar?`

`Lägg märke till hur ovanstående citat beskriver nådens roll när det gäller att åstadkomma de ”goda gärningar” som vi gör som kristna. Varför är denna nådens funktion så viktig när vi ser fram emot Kristus snara ankomst? Vi blir inte frälsta genom goda gärningar, men är vi verkligen frälsta om vi inte har dem?`

`Fundera mer på det här med att inte ha förtroende för köttet. Vad innebär det? Varför ska vi inte ha förtroende för det? Är inte vårt kött en gåva från Gud?`