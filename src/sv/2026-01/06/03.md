---
title:  Paulus ”tidigare liv”
date:   02/02/2026
---

Det är vanligt att människor som omvänts till kristendomen tänker på sina liv i termer av innan de tog emot Jesus och efter, precis som Paulus gör i Fil. 3. Ändå talar vi ibland, rätt eller orätt, om dem som inte är kristna som ”goda människor”, och åtminstone enligt världens normer är många verkligen det. Men enligt Guds normer är ingen det, inte ens de kristna.

`I Fil. 3:4–6 pekar Paulus på många saker i sitt liv som han en gång hade varit stolt över. Vilka är dessa? Hur skulle du beskriva det ”goda” i ditt eget liv (förr och nu)?`

Paulus gör en underförstådd kontrast mellan troende judar som sprider falsk lära och oomskurna troende som helt förlitar sig på Kristus för sin frälsning och inte sätter någon tilltro till enbart mänskliga gärningar som omskärelse (se Heb. 6:1; 9:14; jämför Rom. 2:25–29). Även om Paulus tidigare liv och stamtavla skulle ha varit ganska imponerande för hans judiska landsmän, bidrog inget av detta till hans frälsning. I själva verket hindrade de den, eftersom de för ett tag gjorde honom blind för hans behov av Kristus.

Paulus var inte bara omskuren – han var en ”åttondagare”, vilket betyder att han, som var född israelit och tillhörde förbundets folk, var omskuren på åttonde dagen. Dessutom var han från Benjamins stam, vars territorium omfattade några av de viktigaste städerna i Israel. Paulus kunde inte bara hebreiska, utan som elev till rabbinen Gamaliel (Apg. 22:3; 26:4, 5) och farisé måste han ha varit väl insatt i lagen och hur den skulle tillämpas, åtminstone enligt traditionen.

Paulus var så nitisk när det gällde lagen att han förföljde kyrkan på grund av att den uppfattades som ett hot mot det judiska levnadssättet, som han trodde att lagen föreskrev. Intressant nog insåg Paulus, trots att han var ”klanderfri” när det gällde den ”rättfärdighet” som människan skapat, att lagen i själva verket var mycket djupare och mer krävande än han kunde föreställa sig, och att han utan Kristus stod fördömd inför den.

`Jämför Rom. 7:7–12 med Matt. 5:21, 22, 27, 28. Vilken avgörande poäng gör både Jesus och Paulus om lagen, och varför är ”tro på Kristus” (Fil. 3:9), snarare än lagen, den enda källan till rättfärdighet? Se på det på det här sättet: Hur väl följer du lagen, åtminstone på det sätt som Jesus säger att vi ska göra?`