---
title:  Guds hemlighet uppenbarad
date:   25/02/2026
---

`Läs Kol.1:26, 27. Paulus talar två gånger om ”hemligheten”. Vilken hemlighet?`

På ett annat ställe hänvisar Paulus till ”Guds hemlighetsfulla vishet, som var fördold men som redan före tidens början av Gud var bestämd att leda oss till härlighet” (1 Kor. 2:7) och som uppenbaras genom frälsningsplanen. Petrus talar om denna sanning som något som profeterna förutsåg och som ”änglarna längtar efter att få blicka in i” (1 Pet. 1:10–12). Den utformades ”före världens skapelse” (1 Pet. 1:20) och ”som från tidens början varit outsagd” (Rom. 16:25). Men genom Kristus liv, död och uppståndelse har denna hemlighet avslöjats (2 Kor. 3:14).

**Hur belyser följande bibeltexter som handlar om Guds hemlighet olika aspekter av frälsningsplanen?**

`Ef. 1:7–10`

`Ef. 3:3–6`

I slutändan kommer ”allting” i himlen och på jorden att förenas till en fullständig enhet i Kristus. Detta var fokus för Kristus bön i Joh. 17. Exakt hur detta skulle gå till var en hemlighet som nu har uppenbarats genom evangeliet.

Varför Gud skulle älska oss så mycket att han skulle ge Jesus, himlens ovärderliga skatt, för vår frälsning, kommer att vara vårt studium genom evigheten. Men vi vet detta: att Kristus ”dött för alla, för att de som lever inte mer skall leva för sin egen skull utan för honom som dog och uppväcktes för dem” (2 Kor. 5:15). Som ett resultat av detta har alla som tror på Kristus, både judar och hedningar, lika stor del i Guds löften genom evangeliet och har förts samman till en enda kropp, kyrkan.

”Kristus i er” (Kol. 1:27, FB) syftar på att Kristus bor i hjärtat genom tron (Ef. 3:17; jämför Gal. 2:20). Denna andliga förening med Kristus gör det möjligt för de troende att redan nu ha sittplats ”i himlen genom Kristus Jesus” (Ef. 2:6) och smaka på ”den kommande världens krafter” (Heb. 6:5). Genom Kristus närvaro i våra liv har han redan börjat förena oss med himlen. Det är evangeliet som verkar i de troendes hjärtan som har gjort oss ”värdiga att få del i det arv som väntar de heliga i ljuset” (Kol. 1:12).