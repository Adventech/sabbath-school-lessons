---
title:  Studiehjälp
date:   27/02/2026
---

”Vi är inte rättfärdiga i oss själva. Därför kan vi inte uppfylla kraven i Guds lag. Tack vare Jesus finns det en utväg. … Om du lämnar dig helt till honom och tar emot honom som din personlige frälsare, blir du räknad som rättfärdig. Hur mycket du än har syndat kan du bli räknad som rättfärdig. Jesus karaktär sätts i stället för din karaktär och Gud tar emot dig som om du aldrig hade syndat.

Ja, mer än så. Jesus förvandlar hjärtat. Han bor i dig när du tror på honom. Du måste bevara den här kontakten med Jesus genom att tro. När du är i en valsituation måste han få leda dig. Du måste överlämna din vilja åt honom. Så länge du gör det kommer han att utföra sitt verk i dig. Då kommer din vilja och dina handlingar att vara inriktade på att behaga honom. …

Vi har ingenting i oss själva som vi kan skryta med. Det finns ingen orsak till att vi skulle berömma oss. Vårt enda hopp är Jesus rättfärdighet som han räknar som vår. Vårt hopp är att Jesus Ande ska verka i oss och genom oss” (Ellen White, Vägen till Kristus, s. 73–75).

”Det ljus som jag har fått har visat mycket kraftfullt att många skulle gå bort från oss och ge akt på förföriska andar och djävulens läror. Herren önskar att varje människa som säger sig tro på sanningen ska ha en intelligent kunskap om vad som är sanning” (Ellen White, Evangelism, s. 363).

### Samtalsstart

Är du en planeringsmänniska eller tar du oftast dagen som den kommer? Hur ofta brukar du fullfölja dina planer?

### Förbön

Be för att de beslut du fattar ska passa in i Guds större plan. Be Gud om att använda dig som sitt verktyg för att föra andra människor till tro.

### Samtalsfrågor

`Läs minnestexten igen: ”Han som inte visste vad synd var, honom gjorde Gud till ett med synden för vår skull, för att vi genom honom skulle bli till ett med Guds rättfärdighet” (2 Kor. 5:21). Vad innebär detta? Vad innebär det att Kristus blev synd för oss, och hur kan det hjälpa oss att förstå att Jesus har burit vår synd? Och vad innebär det att bli ”till ett med Guds rättfärdighet”?`

`Fundera mer på frågan om ”en gång frälst, alltid frälst”, som en del kristna tror. Varför tror vi att detta är en falsk lära? Vilka uppenbara faror innebär den? Hur kan vi, även om vi förkastar denna lära, ändå ha visshet om frälsning?`

`Hur stadigt grundad är du i din tro (se Kol. 1:23)? Hur väl vet du vad du tror på och varför du tror på det? Vad kan du göra för att bättre veta vad du tror på? Och varför är det så viktigt att du ”håller fast vid” tron?`