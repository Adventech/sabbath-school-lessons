---
title:  Försoning och hopp
date:   21/02/2026
---

> <p></p>
> ”Han som inte visste vad synd var, honom gjorde Gud till ett med synden för vår skull, för att vi genom honom skulle bli till ett med Guds rättfärdighet” (2 Kor. 5:21).

### Veckans huvudtexter

Kol. 1:21–29; Ef. 5:27; 3:17; Rom. 8:18; Ef. 1:7–10; 3:3–6; Ords. 14:12.

Paulus fortsätter temat om försoning, som så livligt belystes i Kol. 1:20 (se studium 8, torsdag). Där beskrev han dess kosmiska omfattning, medan det som sedan följer blir personligt och individuellt. Genom sin död på korset har Jesus åstadkommit försoning för allt och alla, särskilt för människorna. Genom synden var vi främmande för Guds liv, men genom Jesus har vi nu blivit försonade med honom genom tron.

Processen med individuell försoning beskrivs i veckans avsnitt. Liksom i den kosmiska sfären sker den genom Kristus död. På det individuella planet är korset långt ifrån en passiv symbol. Det är en aktiv verklighet, där Guds kärlek förvandlar människor när de hör evangeliet och tar emot Kristus själv, härlighetens hopp.

Paulus talar också om ”den hemlighet som har varit fördold i alla tider och släktled” (Kol. 1:26). Vad är detta mysterium och vad omfattar det – för den enskilda människan och för universum? Hur hänger detta ”mysterium” samman med det evangelium som Paulus så passionerat har förkunnat?

_Studiematerial för den 21–27 februari 2026_