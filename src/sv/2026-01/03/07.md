---
title:  Studiehjälp
date:   16/01/2026
---

”Från sträckbänken, bålet och fängelsecellerna, från jordens grottor och klipphålor hör han martyrernas segerrop. Han hör de trognas vittnesmål. De är utfattiga, hemsökta och torterade. Men de vittnar uppriktigt om sin tro utan att låta sig skrämmas, och de förklarar: ’Jag vet vem jag tror på.’ De människorna har offrat sitt liv för sin tro, och de bekräftar inför världen att han som de har litat på kan frälsa till det yttersta” (Ellen White, Genom vatten och eld, s. 382).

”Aldrig har det funnits en så stor mångfald av tro i kristenheten som i dag. Om gåvorna [apostlar, profeter, evangelister, pastorer och lärare (Ef. 4:11–13)] var nödvändiga för att bevara enigheten i den ursprungliga kyrkan, hur mycket mer behövs de för att återställa enigheten nu! Och att det är Guds avsikt att återställa kyrkans enighet i den yttersta tiden framgår med all önskvärd tydlighet av profetiorna. Vi är förvissade om att väktarna ska se öga mot öga när Herren ska återföra Sion. Och att i ändens tid ska de visa förstå. När detta är uppfyllt kommer det att råda trosenhet bland alla dem som Gud har gjort visa, för de som i verkligheten förstår rätt, måste nödvändigtvis ha samma förståelse … Av överväganden som dessa är det uppenbart att kyrkans fullkomliga tillstånd, som här förutsägs, fortfarande ligger i framtiden; följaktligen har dessa gåvor ännu inte uppnått sitt syfte” (R. F. Cottrell, ”Introduction”, i Ellen White, Early Writings, s. 140).

### Samtalsstart

Paulus liv var fyllt av svårigheter, men Gud gav honom alltid kraften han behövde för att fortsätta arbetet. Har ni upplevt att Gud har gett er kraft att fortsätta när livet har känts alldeles för jobbigt?

### Förbön

Be att Gud ska hjälpa er att lita på att Gud ger er den kraft ni behöver för varje dag.

### Samtalsfrågor

`Mot bakgrund av ovanstående citat från R.F. Cottrell, vad är nödvändigt för att den heliga Anden ska bringa enhet i Guds kyrka i dag? Hur viktigt är det för kyrkans enhet att råd som ges genom profetians gåva omsätts i praktiken?`

`Hur skulle du förklara Bibelns lära om döden för en vän som tror att Paulus och andra kristna som har dött nu är ”med Kristus” i himlen?`

`Hur kan vi förstå den fruktansvärda verklighet som lidandet i denna värld utgör? Varför är motivet med den stora striden så användbart när det gäller att ge oss en viss förståelse för allt detta? Varför måste vi i slutändan ändå betrakta Jesus på korset som det mest fullödiga uttrycket för Faderns kärlek och lära oss att lita på honom även i de värsta av tider?`