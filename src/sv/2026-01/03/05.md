---
title:  Stå fast i enighet
date:   14/01/2026
---

Jesus sista bön för sina lärjungar dominerades av ett nyckeltema: enighet. Jesus såg bortom korset för att återförenas med sin Fader och återförenas med oss: ”Fader, jag vill att de som du har gett mig skall vara med mig där jag är, för att de skall få se min härlighet, den som du har gett mig” (Joh. 17:24). Jesus bad att Fadern skulle bevara hans barn så ”att de blir ett, liksom vi är ett” (Joh. 17:11). Han betonade också de ödesdigra konsekvenserna av oenighet – den blir ett skäl för många att inte tro. Två gånger i denna korta bön betonar Jesus att vår enighet med honom och Fadern är till för att ”då skall världen tro” och för att ”då skall världen förstå att du har sänt mig” (Joh. 17:21, 23).

`Läs Fil. 1:27 och jämför med Joh. 17:17–19. Vad säger både Jesus och Paulus är oumbärligt för att det ska finnas enighet i kyrkan?`

Det grekiska ord i Fil. 1:27 som översätts med ”lev nu bara på ett sätt som är värdigt” är politeuomai, vilket betyder ”lev som en medborgare” – inte i något jordiskt rike utan som en medborgare i det himmelska kungariket. Bergspredikan målar upp en vacker bild av vad det innebär att vara barn till den himmelske Fadern och medlemmar i hans rike. De som tillhör det riket är fattiga i anden, ödmjuka, hungrar och törstar efter rättfärdighet, är barmhärtiga, rena i hjärtat, fredsmäklare, vänder andra kinden till, älskar sina fiender, välsignar dem som förbannar oss, goda mot dem som hatar oss. Kort sagt, ”att du gör det rätta, lever i kärlek och troget håller dig till din Gud” (Mika 6:8).

Det är svårt att bli upprörd eller arg på någon som är på det sättet, eller är det? Ibland föraktar vi människor som verkar vara för goda. Vi kanske till och med frestas att förminska dem eller hitta en svag punkt för att bevisa att de inte är så bra som de verkar vara, allt för att vi ska känna oss bättre. Varför inte i stället se hur mycket mer kärleksfulla vi kan vara, hur generösa, hur barmhärtiga, hur ödmjuka?

Ellen White talade om dem som ”älskar världen och dess vinningar mer än de älskar Gud eller sanningen” (Testimonies for the Church, vol. 5, s. 277).

Så ofta beror oenighet i församlingen på stolthet. ”När stolthet och världslig ambition har omhuldats har Kristus anda försvunnit, och efterföljelse, oenighet och strid har kommit in för att distrahera och försvaga kyrkan” (Testimonies for the Church, vol. 5, s. 240, 241).

Hur viktigt är det inte att vi alla lär oss den ödmjukhet och det saktmod som Jesus visade oss som förebild! Vilken annorlunda kyrka skulle vi då inte ha, eller hur?