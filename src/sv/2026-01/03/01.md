---
title:  På liv och död
date:   10/01/2026
---

> <p></p>
> ”Ty för mig är livet Kristus och döden en vinning” (Fil. 1:21).

### Veckans huvudtexter

Fil. 1:19–30; 1 Kor. 4:14–16; 2 Kor. 10:3–6; Joh. 17:17–19; Mika 6:8; Apg. 14:22.

Döden, får vi ofta höra, är bara en del av livet. Det är en lögn. Döden är livets motsats, livets fiende. Döden var inte inbyggd i livet mer än vad vrakdelar är inbyggda i en bil. Paulus säger med eftertryck att Kristus dog för att ”han genom sin död skulle göra dödens herre, djävulen, maktlös och befria alla dem som genom sin fruktan för döden varit slavar hela sitt liv” (Heb. 2:14, 15).

Trots att Paulus var redo att dö för Kristus, var han trygg med sitt långsiktiga öde. Under tiden var det viktigaste för honom att hedra Kristus genom sitt eget liv eller sin död och att predika evangeliet för så många som möjligt. Kanske är det en av anledningarna till att vi har så många brev som bär hans namn. Genom sina skrifter kunde han nå ut till många människor och platser, även platser som han själv aldrig hade besökt.

Livet är kort, och det är viktigt att göra så stor skillnad som möjligt för Guds rike under de år som Gud ger oss. En inte obetydlig del av denna påverkan har att göra med att vi stärker ”enheten i tron”. Som vi ska se i början av den här veckan var detta tema en viktig anledning till att Paulus skrev till filipperna.

_Studiematerial för den 10–16 januari 2026_