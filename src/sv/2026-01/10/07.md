---
title:  Studiehjälp
date:   06/03/2026
---

”På apostlarnas tid försökte människor använda traditioner och filosofiska system för att undergräva tron på Bibeln. Även idag strävar rättfärdighetens fiender efter att leda människor in på förbjudna vägar. De gör detta med hjälp av en lockande presentation av ’den högre bibelkritiken’, evolutionsteorierna, spiritualismen, teosofin och panteismen. För många är Bibeln som en lampa utan olja, eftersom de har vänt sina tankar till en spekulativ teologi som skapar missförstånd och förvirring. Den så kallade högre bibelkritiken undergräver tron på Bibeln som en gudomlig uppenbarelse genom att analysera, ifrågasätta och omtolka. Den berövar Bibeln dess kraft att styra, höja och inspirera människors liv. Spiritualismen får stora mängder människor att tro att människans önskningar och drifter är hennes högsta lag. Den lär att omoral är frihet, och att människan bara är ansvarig inför sig själv.

Kristus efterföljare kommer att få höra ’övertalningsknep’ (Kol. 2:4). Aposteln varnade de troende i Kolosse för detta. De skulle få höra spiritualistiska tolkningar av Bibeln, men de skulle inte ta emot de tolkningarna. I stället skulle deras röster höjas i en klar och tydlig bekräftelse av Bibelns eviga budskap. De skulle ha sin tros blick riktad mot Kristus. De skulle stadigt gå framåt på den utstakade vägen och förkasta allt som inte stämde överens med Kristus lära. Guds sanningar skulle vara ämnet som de tänkte på och begrundade. De skulle betrakta Bibeln som Guds röst som talade direkt till dem. På det sättet skulle de finna den gudomliga visheten” (Ellen White, Genom vatten och eld, s. 355, 356).

### Samtalsstart

Har du någon gång avgett något vidskepligt andligt eller religiöst löfte eller lagt dig till med en vana som du sedan inte vågar släppa trots att du mognat i din tro på Jesus, av rädsla för att drabbas av dåliga konsekvenser?

### Förbön

Jesus hjälp oss att släppa invanda föreställningar och ta emot dig och det du har gjort för oss, helt och fullt, utan reservationer. Hjälp oss att på ett kärleksfullt sätt utmana varandra att växa i tron på att du är allt och att vi inte saknar något i dig, Jesus. Amen.

### Samtalsfrågor

`Vad betyder det att i Kristus ”har hela den gudomliga fullheten förkroppsligats och tagit sin boning” och att han ”är huvudet för alla härskare och makter” (Kol. 2:9, 10)? Se även Joh. 1:1; Heb. 1:3; och 1 Pet. 3:22.`

`Du kanske har hört Kol. 2:14–16 användas som ett argument mot sjundedagssabbaten. Vilka andra problem, förutom det som studiet den här veckan tog upp, finns det med att använda dessa texter för att argumentera för att vi inte längre behöver hålla det fjärde budet?`

`Hur förhåller du dig till dem som insisterar på att vi måste hålla de ceremoniella lagarna också? Även om man kanske kan finna vissa andliga eller teologiska välsignelser i att hålla dem, vilka problem uppstår då man insisterar på att de måste hållas?`

`Ellen White skrev ovan att vi bör betrakta Bibeln ”som Guds röst som talar direkt” till oss. Varför måste vi då vara vaksamma mot allt och alla som skulle kunna försvaga vår tro på auktoriteten och inspirationen i hela Skriften, även de delar som ibland kan göra oss obekväma?`