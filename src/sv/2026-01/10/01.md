---
title:  Fullkomlig i Kristus
date:   28/02/2026
---

> <p></p>
> ”Låt därför ingen döma er för vad ni äter eller dricker eller hur ni iakttar högtider eller nymånar eller sabbater. Sådant är skuggan av det som skulle komma; själva kroppen är Kristus” (Kol. 2:16, 17).

### Veckans huvudtexter

Kol. 2; Heb. 7:11; Jes. 61:3; 1 Kor. 3:6; 5 Mos. 31:24–26; Rom. 2:28, 29; 7:7.

Har du någonsin fått frågan varför du firar sabbat?

Kanske har till och med veckans minnestext använts som ”bevis” mot det. Men texten skrevs inte om det fjärde budet, utan som ett svar på de fel som lärdes ut av vissa falska lärare i kyrkan. Vilka var dessa fel?

För det första beskrivs den falska läran som ”tomma ... vishetsläror”, ”mänskliga traditioner”, ”kosmiska makter” och ”inte på Kristus” (Kol. 2:8).

Den innebar också omskärelse och firande av judiska högtider (Kol. 2:11, 16), liksom judiska renhetsritualer och bestämmelser som rörde mat (Kol. 2:16, 21). Den innebar dyrkan av änglar eller försök att efterlikna ängladyrkan (Kol. 2:18).

Och slutligen var den baserad på ”människors bud och läror” och omfattade eventuellt asketiska metoder (Kol. 2:22, 23).

Dessa falska lärare var uppenbarligen religiösa och uppriktiga, men de hade också fel om evangeliet. Den här veckan ska vi se varför. Och vi kommer att se varför minnesversen inte har något att göra med att vi håller sjundedagssabbaten.

_Studiematerial för den 28 februari – 6 mars 2026_