---
title:  Förföljda men inte övergivna
date:   27/12/2025
---

> <p></p>
> ”Gläd er alltid i Herren. Än en gång vill jag säga: gläd er” (Fil. 4:4).

### Veckans huvudtexter

Ef. 3:1; 2 Kor. 4:7–12; Apg. 9:16; Filemon 15, 16; Kol. 4:9; Fil. 1:1–3; Kol. 1:1, 2.

En adventistpastor, som hade blivit fängslad på falska anklagelser, tillbringade nästan två år bakom galler. Även om han först var mycket bestört insåg han att detta fängelse hade Gud gett honom som missionsfält. När hans medfångar fick veta att han var pastor bad de honom att predika. Det gjorde han, och han delade även ut litteratur. Han döpte till och med fångar och höll nattvardsgudstjänster. ”Ibland”, erkände han, ”var det svårt att vara pastor i fängelset, men det fanns också glädje, särskilt när man såg bönesvar och förändrade liv.”

Paulus skrev Filipperbrevet och Kolosserbrevet från fängelset (se Fil. 1:7; Kol. 4:3). När Paulus och Silas hade blivit orättvist anklagade i Filippi låste fångvaktaren ”fast deras ben i stocken” (Apg. 16:24). ”Vid midnatt höll Paulus och Silas bön och sjöng lovsånger till Gud, och de andra fångarna hörde på” (Apg. 16:25). De visste verkligen hur man ”alltid gläder sig”.

Den här veckan kommer vi att titta på de omständigheter som Paulus mötte. Han såg ett större syfte med det som hände honom, och kanske kan vi lära oss av honom när vi, som vi oundvikligen gör, möter våra egna prövningar.

_Studiematerial för den 27 december 2025 – 2 januari 2026_