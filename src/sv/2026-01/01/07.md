---
title:  Studiehjälp
date:   02/01/2026
---

”Gud har utvalt er till frälsning genom andens helgelse och tro på sanningen. Stå därför fasta ...

Om ni tjänar Gud troget, kommer ni att möta fördomar och motstånd; men bli inte provocerade när ni drabbas av orättvisa. Ge inte igen. Håll fast vid din integritet i Jesus Kristus. Rikta ditt ansikte som en flintasten mot himlen. Låt andra tala sina egna ord och följa sina egna handlingslinjer; det är upp till dig att fortsätta i Kristus ödmjukhet och försynthet. Utför ditt arbete med fast beslutsamhet, med rent hjärta, med all din kraft och styrka, lutad mot Guds arm. Den sanna och upphöjda karaktären hos ditt arbete kanske du aldrig får veta. Värdet av din existens kan du bara mäta med det liv som gavs för att rädda dig …

För varje människa som växer upp i Kristus kommer det att finnas tider av allvarlig och långvarig kamp; för mörkrets makter är fast beslutna att motarbeta vägen framåt. Men när vi ser till Kristus kors för att få nåd, kan vi inte misslyckas. Frälsarens löfte är: ’Jag skall aldrig svika dig, aldrig överge dig’ (Heb. 13:5). ’Jag är med er alla dagar till tidens slut’ (Matt. 28:20)” (Ellen White, The Youth’s Instructor, 9 november 1899).

### Samtalsstart

När läste ni senast Filipperbrevet och Kolosserbrevet? Finns det verser i dem som har hjälpt er att förstå vad Gud har gjort för er och hur mycket han älskar er? Läs gärna några sådana verser och berätta varför de är viktiga för er.

### Förbön

Be att det här kvartalets studier ska ge er en djupare förståelse av Guds kärlek och omsorg.

### Samtalsfrågor

`Paulus fängslades flera gånger, alltid på orättvisa grunder. Hur reagerar du när du blir orättvist behandlad? Vilka löften från Bibeln kan du föreslå för sådana tillfällen?`

`Om förföljelsen av kristna sade Tertullianus, en tidig kyrkoledare: ”Ju oftare vi blir nedslagna av er, desto fler blir vi; de kristnas blod är utsäde”1. På vissa platser och i vissa tider har samtidigt förföljelse i hög grad hindrat kyrkans arbete. På vilket sätt kan vi stödja dem som förföljs för sin tros skull?`

`Fundera över veckans minnestext i ljuset av de svårigheter som Paulus fick utstå. ”Gläd dig alltid”? Vad innebär det? Hur är det tänkt att vi ska göra det? Någon du älskar är sjuk eller dör. Du förlorar ditt jobb. Du har stor fysisk smärta. Kanske är nyckeln till att förstå detta att fråga: ”Gläd er alltid.” Vad betyder det? Det vill säga, oavsett vår situation, vad kan vi alltid glädjas åt?`

---

{"style": {"text": {"size": "sm"}}}
<sup>1</sup> Alexander Roberts och James Donaldson, red., _Ante-Nicene Fathers_, Peabody, MA: Hendrickson Publishers, Inc., 1999, vol. 3, s. 55.