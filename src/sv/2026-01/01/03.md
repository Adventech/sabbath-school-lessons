---
title:  Paulus i kedjor
date:   29/12/2025
---

När Paulus befinner sig i Makedonien nämner han flera fängelsevistelser (2 Kor. 6:5; 11:23). Det första omnämnda tillfället var i Filippi (Apg. 16:16–24). Senare satt han fängslad i Jerusalem en kort tid innan han förflyttades till fängelset i Caesarea.

På andra ställen nämner Paulus ”när jag bär bojor” (Fil. 1:7). Även om han satt i husarrest i Rom var han kedjad till en romersk elitsoldat. Ignatius, en kristen som levde i början av andra århundradet och som var fastkedjad på det här sättet, beskrev soldaterna som ”vilda djur ... som bara blir värre när de blir väl behandlade”<sup>1</sup>.

`Läs 2 Kor. 4:7–12. Vad finns det i detta avsnitt som avslöjar hur Paulus kunde uthärda de prövningar han ställdes inför? Vad verkar vara fokus i hans liv?`

Oavsett hur svårt livet blev kunde Paulus se en ljusare sida, och det gav honom mod att stå ut under stress. Trots att Satan kastade allt han kunde mot honom visste Paulus att han inte var övergiven.

`Läs 2 Kor. 6:3–7. Vilka andliga resurser hade Paulus tillgängliga för att hjälpa honom att möta dessa svårigheter?`

Ofta kan vi frestas till att se på våra omständigheter, våra svagheter eller våra tidigare misslyckanden och bli modfällda. Det är vid sådana tillfällen som vi måste komma ihåg alla de fantastiska förutsättningar som Gud har gett oss för att vi ska lyckas i kampen mot ondskan. En av de viktigaste är Bibeln själv, ”sanningens Ord”, eftersom vi kan lära oss av andras misstag och också lära oss hur dessa människor har haft framgång. Den heliga Anden ”förverkligar det som världens Återlösare har åstadkommit. Det är genom Anden som sinnet renas. Genom Anden får den troende del av den gudomliga naturen. Kristus har gett sin Ande som en gudomlig kraft för att vi ska kunna övervinna alla nedärvda och tillägnade böjelser till det som är ont. Anden ska också överföra Kristus eget väsens egenskaper till sin församling” (Ellen White, Messias, s. 626).

`Hur kan vi, som lekmän eller präster, alltid framstå ”som Guds tjänare” (2 Kor. 6:4)? Vad innebär detta?`

---

{"style": {"text": {"size": "sm"}}}
<sup>1</sup> Michael W. Holmes, _The Apostolic Fathers_, Grand Rapids, MI: Baker Academic, 2007, s. 231