---
title:  Studiehjälp
date:   13/02/2026
---

”Endast de som ständigt tar emot nya nådegåvor kommer att ha kraft som står i proportion till deras dagliga behov och deras förmåga att använda denna kraft. I stället för att se fram emot en framtida tidpunkt då de genom en särskild utdelning av andlig kraft kommer att få en mirakulös utrustning för att vinna människor, överlämnar de sig dagligen till Gud, så att han kan göra dem till kärl som är lämpliga för hans bruk. Dagligen förbättrar de möjligheterna till tjänst som ligger inom räckhåll för dem. Dagligen vittnar de för Mästaren, var de än befinner sig, vare sig det är i någon ödmjuk arbetssfär i hemmet eller på ett offentligt fält där de gör nytta.

För den hängivna arbetaren finns det en underbar tröst i vetskapen om att även Kristus under sitt liv på jorden dagligen sökte sin Fader för att få nya förråd av nödvändig nåd, och från denna gemenskap med Gud gick han ut för att stärka och välsigna andra. …

Varje arbetare som följer Kristus exempel kommer att vara beredd att ta emot och använda den kraft som Gud har lovat sin församling för att jordens skörd ska mogna” (Ellen White, God’s Amazing Grace, s. 117).

”Gud känner till våra behov och har tillgodosett dem. Herren har en skattkammare med förnödenheter för sina barn och kan ge dem vad de behöver under alla omständigheter. Varför litar vi då inte på honom? Han har gett sina barn dyrbara löften under förutsättning att de troget lyder hans föreskrifter. Det finns ingen börda som han inte kan ta bort, inget mörker som han inte kan skingra, ingen svaghet som han inte kan förvandla till kraft, ingen rädsla som han inte kan lugna, ingen värdig strävan som han inte kan vägleda och rättfärdiga.

Vi ska inte se på oss själva. Ju mer vi uppehåller oss vid våra egna brister, desto mindre styrka har vi att övervinna dem” (Ellen White, That I May Know Him, s. 224).

### Samtalsstart

Vilka saker prioriterar du i din bön?

### Förbön

Läs Upp 22:17. Be för alla de i församlingens omgivning som törstar. Be att de, genom Anden och kyrkan, ska fritt få dricka av livets vatten.

### Samtalsfrågor

`Tänk på några av dina mest lysande exempel på bönesvar. Hur har de hjälpt dig att uppleva Guds frid som överträffar allt förstånd? Hur är det med de böner som inte blir besvarade? Hur kan du ändå uppleva den utlovade friden?`

`Läs Fil. 4:8 en gång till. Fundera sedan över vad du använder din tid till att tänka på. Hur väl stärks din tro och din vandring med Herren av det du tänker på?`

`Diskutera det sista citatet ovan. Vad innebär påståendet ”Ju mer vi uppehåller oss vid våra egna brister, desto mindre styrka har vi att övervinna dem”? Vad är då nyckeln till att övervinna dem?`