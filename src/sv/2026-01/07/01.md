---
title:  Himmelskt medborgarskap
date:   07/02/2026
---

> <p></p>
> ”Gör er inga bekymmer, utan när ni åkallar och ber, tacka då Gud och låt honom få veta alla era önskningar” (Fil. 4:6).

### Veckans huvudtexter

Fil. 3:17–4:23; 1 Kor. 15:42–44; Joh. 14:27; Ps. 119:165; Job 1:21; 1 Tim. 6:7.

Den här veckan avslutar vårt studium av Filipperbrevet, och det är fullpackat med värdefulla lärdomar och levnadsregler för det dagliga livet. Det verkar som om många av de höga moraliska värden som vägledde aposteln Paulus liv återfinns i de avslutande verserna i detta brev. I likhet med Jesus läror, som fokuserar på den inre människan, är det som Paulus berättar för oss hemligheter för att leva ett glädjefyllt kristet liv.

Även när saker och ting inte går som vi vill, vilket händer oftare än vi önskar, behöver vi inte vara oroliga, ängsliga eller modfällda. I stället finns det principer som hjälper oss att finna inre styrka för att möta de utmaningar som livet för med sig, och på så sätt kan vi uppleva en fast och varaktig frid som bara Gud kan ge. Nuet och framtiden ligger i hans händer, och han kommer att förse oss med allt vi behöver.

Viktigast av allt är att vi inte behöver sätta vårt hopp till jordiska styrelseskick, som regelbundet gör oss besvikna. Som kristna är vi medborgare i Guds himmelska rike. Och med det medborgarskapet kommer privilegier, underbara privilegier. Och ansvar också.

_Studiematerial för den 7–13 februari 2026_