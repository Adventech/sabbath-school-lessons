---
title:  ”Stå … fasta i Herren”
date:   09/02/2026
---

`Läs Fil. 3:20, 21. Hur beskriver Paulus på ett målande sätt hur ett kristet ”medborgarskap” ser ut?`

Till skillnad från korsets fiender, som bara ”tänker på det jordiska” och inte har någon större gud än sina magar (Fil. 3:19), är det kristna medborgarskapet i himlen, och vår härskare är Jesus Kristus själv. För att understryka detta betonar Paulus att ”den kropp vi har i vår ringhet ” (Fil. 3:21), som är utsatt för sjukdom, förfall och död, behöver förvandlas till att bli lika Kristi härliga uppståndelsekropp.

**Hur beskriver följande avsnitt det förhärligade tillståndet?**

`Job 19:25–27`

`Luk. 24:39`

`1 Kor. 15:42–44`

`1 Kor. 15:50–54`

`Kol. 3:4`

Genom Jesus kommer till slut döden, ”den siste fienden”, att förgöras (1 Kor. 15:26). Och det är vårt största hopp, det yttersta löftet som vi har fått i Jesus – inte bara slutet på döden utan en helt ny kropp, som till och med ”blir lik den kropp han har i sin härlighet” (Fil. 3:21).

I en bok om hur man kan finna ”frälsning” utan Gud hävdar författaren Luc Ferry på ett något oklokt sätt att ”frälsning” är att övervinna rädslan för döden. Men samtidigt medger han att kristendomen ”inte bara gör det möjligt för oss att övervinna rädslan för döden, utan också att besegra själva döden. Och genom att göra det i form av individuell identitet, snarare än anonymitet eller abstraktion, verkar det vara den enda version som erbjuder en verkligt definitiv seger för personlig odödlighet över vårt tillstånd som dödliga”<sup>1</sup>. Vilket erkännande från en ateist!

För Paulus innebär alltså vårt himmelska medborgarskap ett löfte om uppståndelse och evigt liv i en helt ny tillvaro som vi knappt kan föreställa oss nu.

Varför är löftet om evigt liv så avgörande för allt vi tror på? Vad kan den här världen erbjuda som är värt att förneka det som Kristus erbjuder oss?

---

{"style": {"text": {"size": "sm"}}}
<sup>1</sup> Luc Ferry, A Brief History of Thought, New York: HarperCollins, 2011, Kindle edition, s. 90.