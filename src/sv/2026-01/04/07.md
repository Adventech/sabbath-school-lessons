---
title:  Studiehjälp
date:   23/01/2026
---

Läs Ellen White, ”Saligheterna”, sid. 15–52, i Men jag säger ...

”All den faderskärlek som har gått från generation till generation genom människohjärtats kanaler, alla de källor av ömhet som har öppnats i människornas själar, är bara som en liten rännil i den gränslösa oceanen jämfört med Guds oändliga, outtömliga kärlek. Ord kan inte uttrycka den; pennan kan inte skildra den. Du kan meditera över den varje dag i ditt liv; du kan söka flitigt i Skrifterna för att förstå den; du kan uppbåda varje kraft och förmåga som Gud har gett dig i strävan att förstå den himmelske Faderns kärlek och medlidande; och ändå finns det en oändlighet bortom. Du kan studera den kärleken i evigheter men ändå aldrig helt förstå bredden och längden, höjden och djupet av Guds kärlek när han gav sin Son att dö för världen. Evigheten själv kan aldrig helt uppenbara den. Men när vi studerar Bibeln och mediterar över Kristus liv och frälsningsplanen kommer dessa stora teman att öppna sig mer och mer för vår förståelse” (Ellen White, Testimonies for the Church, vol. 5, s. 740).

”När vi får en utbildning, som Mose fick i Kristus skola, vad ska vi då lära oss? Att bli uppblåsta? Att ha en upphöjd uppfattning om oss själva? Nej, sannerligen inte! Ju mer vi lär oss i denna skola, desto mer kommer vi att avancera i ödmjukhet och anspråkslöshet. Vi ska inte känna att vi har lärt oss allt som är värt att veta. Vi bör på bästa sätt använda de talanger som Gud har gett oss, så att vi, när vi förvandlas från dödlighet till odödlighet, inte lämnar det vi har uppnått bakom oss utan kan ta det med oss till andra sidan. Under evighetens oändliga tidsåldrar kommer Kristus och hans återlösningsverk att vara temat för vårt studium” (Ellen White, Manuscript 36, 1885).

### Samtalsstart

Vilket samband ser du mellan enighet och ödmjukhet? Är oenighet alltid en brist på ödmjukhet?

### Förbön

Gud, gör oss ödmjuka så att vi alltid gör din vilja.

### Samtalsfrågor

`På vilka sätt har du själv upplevt Guds kärlek? Prata i gruppen om de olika sätt som du har lärt känna och upplevt hans kärlek.`

`Vad exakt betyder det att Jesus kom ”i människors gestalt” (se Fil. 2:7)? Jämför med Rom. 8:3. Diskutera dessa bibelverser i ljuset av varandra.`

`Vilka utmaningar för enigheten står kyrkan i ditt område inför? Oavsett vilka problemen är, varför skulle en vilja att vara ödmjuk, att inte göra något på grund av ”självhävdelse och fåfänga” (Fil. 2:3) vara ett bra sätt att åtminstone börja arbeta med problemen?`