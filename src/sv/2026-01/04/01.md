---
title:  Enhet genom ödmjukhet
date:   17/01/2026
---

> <p></p>
> ”Gör då min glädje fullkomlig genom att visa enighet. Lev i samma kärlek, eniga i tanke och sinnelag” (Fil. 2:2).

### Veckans huvudtexter

Fil. 2:1–8; Jer. 17:9; Fil. 4:8; 1 Kor. 8:2; Rom. 8:3; Heb. 2:14–18.

Enighet ger styrka. Men att veta vad som är sant är inte samma sak som att följa det. Vi misslyckas alla ibland, trots våra bästa försök till enighet. Men det är inte samma sak som att avsiktligt underminera enheten. Därför är det inte konstigt att Paulus, när han fortsätter att skriva till filipperna, vill att de ska vara ”eniga i tanke och sinnelag”.

Paulus baserar nödvändigheten av enighet på Jesus undervisning och exempel. Det är ett tema som vi finner i hela Nya testamentet och särskilt i breven. Ursprunget till oenigheten i universum härrörde från en enda ängel i himlen som var stolt och törstade efter ställning och makt, en känsla som spred sig snabbt, även i en fullkomlig miljö (se Jes. 14:12–14). Den fick sedan fotfäste i Eden genom ett liknande missnöje med de regler som Gud hade infört och en önskan om att stiga till en högre sfär än den som Gud hade avsett för dem (1 Mos. 3:1–6).

Den här veckan kommer vi att titta på den bibliska grunden för enighet i kyrkan, med särskilt fokus på Jesus förundransvärda uppoffring, de lärdomar vi kan dra av att se på honom och hur vi kan växa för att bli mer lika honom.

_Studiematerial för den 17–23 januari 2026_