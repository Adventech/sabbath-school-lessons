---
title:  Kristus sinnelag
date:   21/01/2026
---

Muhammad Ali sa en gång: ”Jag är den störste.” I augusti 1963, sex månader innan han blev världsmästare i tungviktsboxning, släppte han till och med ett album med titeln ”Jag är den störste”. Ali var utan tvekan en stor idrottsman, men han var inte ett exempel att följa om man vill ha Kristus sinnelag.

Jesus var däremot fullkomligt syndfri. Även om han frestades ”på alla sätt ... som vi” (Heb. 4:15), syndade han aldrig, inte ens i tanken. Ändå säger Heb. 5:8 att ”fast han var son lärde han sig lyda genom att lida”. Jesus underkastelse under Faderns vilja var alltid fullkomlig. Det fanns aldrig ett ögonblick då han vägrade att underkasta sig, även om det utan tvekan många gånger inte var lätt.

`Läs Fil. 2:5–8, som vissa anser vara den mest kraftfulla och vackra texten i Skriften. Vad är det Paulus säger till oss här? Vilka konsekvenser får dessa ord? Och viktigast av allt, hur kan vi i våra egna liv tillämpa den princip som uttrycks här?`

Jesus, som är jämlik med Gud och som själv är Gud, tog inte bara på sig mänskligt kött utan blev en ”tjänare” (doulos, en tjänare, en slav) och offrade sedan sig själv som ett offer för våra synder! På ett annat ställe säger Paulus att han blev ”en förbannelse i vårt ställe” (Gal. 3:13, FB). Gud, vår Skapare, dog på korset för att också bli vår förlossare, och det krävde att han blev en förbannelse i vårt ställe.

Hur ska vi börja förstå vad det här betyder? Och ännu mer, hur gör vi det som texterna säger att vi ska göra, nämligen att ha samma slags vilja att ödmjuka sig och offra sig för andras bästa?

På ett annat ställe sa Jesus: ”Den som är störst bland er ska vara de andras tjänare. Var och en som upphöjer sig ska bli förödmjukad, och var och en som ödmjukar sig ska bli upphöjd” (Matt. 23:11, 12). Detta återspeglar på många sätt vad Paulus säger till oss i Fil. 2:5–8 att vi också ska göra.

I mer kraftfullt grafiska termer säger Paulus här det han sa tidigare om att inte göra något av ”självhävdelse och fåfänga” (Fil. 2:3).

`Hur ska vi reagera på det som Kristus har gjort för oss, som det beskrivs i Fil. 2:5–8? Vilket svar kan möjligen vara ”adekvat” eller värdigt det som Kristus har gjort för oss, förutom att falla på knä och tillbe? Varför är det så fel att tro att våra gärningar kan lägga något till det som Kristus redan har gjort för oss?`