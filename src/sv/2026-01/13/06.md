---
title:  Ett budskap till Laodikeia
date:   26/03/2026
---

`Läs Kol. 4:16–18; jämför med 2:1–3. När du tänker på Jesus budskap till Laodikeia (se gårdagens studium), vilka samband finner du med budskapet i Kolosserbrevet, som också skulle läsas i församlingen i Laodikeia på Paulus tid?`

I Guds folks historia genom tiderna har samma problem uppstått om och om igen. Profeterna tillrättavisade Israel för att de ville tillbe som världen och uppmanade dem att omvända sig innan det var för sent. Jesaja klagade till och med: ”Ack, en sköka har hon blivit, den trofasta staden!” (Jes. 1:21) och uppmanade folket att återvända till Gud för att få förlåtelse och rening (Jes. 1:16–20). Både Johannes döparen (Matt. 3:2, 8–10) och Jesus (Matt. 4:17; 12:33–37) uppmanade israeliterna att omvända sig och bära frukt som skulle stå sig i den yttersta tidens dom. Apostlarna hade ett liknande budskap (Apg. 2:38; 3:19; 17:30; 2 Kor. 7:9, 10).

`Jämför följande avsnitt: Jes. 60:1–3 med Upp 18:1–4, och Jes. 62:1–5 med Upp. 19:7, 8. Vilka likheter finns det mellan budskapen i de två böckerna?`

Gud kommer att förena himmel och jord. Men på grund av den stora striden måste detta ske i etapper:

1. På Golgata förlorade Satan all tillgivenhet som fanns kvar mot honom bland de himmelska varelserna (Joh. 12:31).
2. Genom Kristus domarverksamhet i den himmelska helgedomen låter han Guds folk ”fullkomnas i allt gott, så att ni gör hans vilja” (Heb. 13:21) och blir utrustade för himlen.
3. Genom domen under tusenårsriket och den slutliga domen efter de tusen åren är alla återstående frågor för evigt avgjorda, och synden och de oomvända syndarna förintas i den eviga eldens sjö, som också renar jorden (Upp. 21:8).
4. Först när synden har upphört kan himmel och jord slutligen förenas (Upp. 21:3).

`Vad kan du själv (utan att titta på någon annan) göra för att förbli trogen Gud och den sanning som han har gett oss? Det vill säga, vilka val gör du som avslöjar vem som verkligen har ditt hjärta?`