---
title:  Att leva i världen men inte av den
date:   25/03/2026
---

`Läs Kol. 4:14, 15 och 2 Tim. 4:10, 11. Hur skiljer sig Lukas från Demas och varför?`

Aposteln Johannes säger oss: ”Älska inte världen och det som finns i världen. Om någon älskar världen finns inte Faderns kärlek i honom” (1 Joh. 2:15).

Lukas kärlek till Jesus och hans rike fick honom att stå vid Paulus sida ända till slutet, vad som än hände, medan Demas älskade den här världen mer än den kommande världen.

**Läs följande avsnitt. Vilka råd ges till dem som väntar på Jesus återkomst?**

`Mark. 13:32–37`

`Tit. 2:11–14`

`2 Pet. 3:10–14`

`Upp. 3:17–21`

Jesus och apostlarna uppmanar oss ofta för att vi ska vara vaksamma, hålla oss vakna och alltid vara redo för Mästarens ankomst, så att vi inte blir överraskade. Tyvärr är det många som inte kommer att göra de nödvändiga förberedelserna, precis som lärjungarna som inte följde Jesus befallning att ”vaka och be” (Mark. 14:38). Allt handlar om vem eller vad som har våra hjärtan, eftersom vi inte kan tjäna två herrar.

I budskapet till Laodikeia ger Jesus oss ett tydligt recept. Först skall vi ångra våra synder. För det andra ska vi öppna våra hjärtan för Jesus och låta honom ha kontrollen, vilket sedan (för det tredje) gör det möjligt för oss att få ”guldet” i form av tro och kärlek som har prövats och segrat över frestelser.

`Kan det finnas något i ditt liv som Jesus ber dig att omvända dig från? Vilket löfte om hjälp ger han dig då?`