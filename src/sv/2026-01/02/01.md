---
title:  Skäl till tacksägelse och bön
date:   03/01/2026
---

> <p></p>
> ”Jag är övertygad om att han som har börjat ett gott verk hos er också skall fullborda det till Kristi Jesu dag” (Fil. 1:6).

### Veckans huvudtexter

Fil. 1:1–18; 1 Kor. 13:1–8; Jer. 17:9; Kol. 1:1–12; 1 Pet. 1:4; Ps. 119:105; Jes. 30:21.

Paulus börjar helt avsiktligt sina brev med hälsnings- och tacksägelseord. ”Nåd och frid från Gud, vår fader. Vi tackar alltid Gud, vår herre Jesu Kristi fader, var gång vi ber för er” (Kol. 1:2, 3).

Liksom Paulus har vi mycket att vara tacksamma för. Vi har upplevt Guds nåd på ett djupgående sätt, på ett sätt som inte ens änglar kan förstå. Detsamma gäller för Guds gåva, friden, som innebär harmoni med Gud och det hopp som följer av Guds kärlek.

På det mänskliga planet kan vi ge och visa uppskattning till andra och hoppas att människor uppskattar det vi gör för dem. Föräldrar ber att deras barn ska älska Gud och en dag, om inte nu, uppskatta de verkliga uppoffringar de har gjort för att ge dem den bästa tänkbara uppväxten. Men som människor gör vi många misstag, och vi lär oss av dem (eller åtminstone borde vi göra det).

Den här veckan ska vi titta närmare på Paulus inledande ord om tacksägelse och bön i Filipperbrevet och Kolosserbrevet, och se hur de kan berika och stärka vårt eget böneliv.

_Studiematerial för den 3–9 januari 2026_