---
title:  Missionsnytt Från Hela Världen
date:   09/01/2026
---

### Min morfars Gud

Stanislas växte upp i ett kristet hem som var rikt på kultur, tro och traditioner. Han var näst äldst av åtta barn, och hans tidigaste minnen var fyllda av kärlek och familjelivets gång. Men tragedin slog till när hans pappa dog i en bilolycka.

Eftersom Stanislas mamma inte kunde ta hand om barnen ensam skickade hon dem till deras morföräldrar. Varje morgon vaknade Stanislas till den milda doften av ett brinnande ljus och fick då se sina morföräldrar på knä i bön. Hans morfar var kristen och hade vigt sitt liv åt att tjäna Gud.

Men redan som pojke började Stani-slas undra: Om Gud är god, varför skulle han då tillåta dåliga saker att hända? Och i tonåren hade han hamnat långt bort från sina rötter. Han började röka, dricka och så småningom stjäla. Han blev inblandad i inbrott, bilstölder och narkotikahandel.

En natt förändrades sedan allt. Han var berusad och satt bakom ratten i en bil han hade stulit när han plötsligt hörde en röst som talade till hans hjärta. ”Vad håller du på med? Är det så här du vill att ditt liv ska sluta?”

Skakad förstod Stanislas att han inte kunde fortsätta leva på det här sättet. Nästa morgon bestämde han sig för att lämna kriminaliteten och återvända till sin hemstad för att börja om på nytt.

Vid 18 års ålder gick Stanislas med i militären, slutförde sin utbildning och fick så småningom ett fast arbete. Senare träffade han en kvinna, och de blev sambor. De fick två barn tillsammans, och allt gick bra ett tag. Men gamla sår och olösta smärtor började komma upp till ytan hos Stanislas, och till slut separerade paret.

Men där tar inte berättelsen slut. Inte långt därefter ringde kvinnans pappa till Stanislas och bad honom att ge henne en ny chans. Stanislas gick med på det. Kvinnan hade vuxit upp i en adventist- familj. Trots att hon hade varit borta från församlingen länge läste hon fortfarande sin bibel varje dag. En dag sa hon: ”Jag vill gå tillbaka till kyrkan.”

Stanislas svarade: ”Varför inte? Jag har prövat allt annat – kanske är det dags att pröva Jesus.”

Kvinnan började gå i kyrkan på sabbaterna, och Stanislas gick i kyrkan på söndagarna. En dag frågade han henne: ”Varför tillbringar du hela dagen i kyrkan? Min gudstjänst håller bara på i ett par timmar.”

Hon log och sa: ”Följ med mig. Då kommer du att förstå.”

Stanislas följde med, och den första sabbaten i Adventkyrkan blev en vändpunkt för honom. Gudstjänsten berörde honom på ett sätt som han inte hade förväntat sig. Pastorn frågade honom om han ville studera Bibeln tillsammans med honom. Stanislas tackade ja.

När Stanislas öppnade Bibeln började han få svar på frågor som hade stannat kvar hos honom sedan barn-domen. Inte långt därefter gifte paret sig och blev döpta.

Två år senare skrev Stanislas in sig vid adventisternas universitet i Fiji där han tog examen i teologi. Idag arbetar han som pastor i Nya Kaledonien, samma ö där hans resa började.

Han betraktar sig inte längre som kristen på grund av tradition, utan på grund av övertygelse, kärlek och en personlig relation till Kristus.

Av Stanislas Weneguei | Nya Kaledonien | Södra Stilla Havet Divisionen