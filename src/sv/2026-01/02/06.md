---
title:  Bönens kraft
date:   08/01/2026
---

`Läs Kol. 1:9–12. Vilka specifika önskemål hittar du i Paulus bön?`

Paulus ber ”att ni skall fyllas av kunskap om Guds vilja”, vilken Paulus beskriver som ”all andlig vishet och insikt” (Kol. 1:9). Vishet får man först och främst genom att lita på Gud fullt ut, vara villig att göra hans vilja (Joh. 7:17) och inte förlita sig på sitt eget förstånd (Ords. 3:5). Men frågan uppstår ofta: ”Vad är Guds vilja för mig i den här situationen?” Det finns tre huvudkällor från vilka vi kan lära oss Guds vilja när vi söker den i bön:

1. Den viktigaste källan till visdom är Bibeln själv. ”Ditt ord är en lykta för min fot, ett ljus på min stig” (Ps. 119:105).
2. Guds vilja och ledning kan också bli känd genom Guds försyn när vi ber honom att öppna eller stänga dörrar (se Kol. 4:3).
3. Den heliga Anden vägleder oss när vi har lärt oss att känna igen hans röst: ”Lyssna på dina vägvisare som säger: ’Här är vägen, följ den!’ när ni vill vika av åt höger eller vänster” (Jes. 30:21).

Paulus ber att kolosserna ska ”leva värdigt Herren” (Kol. 1:10). Naturligtvis är ingen i sig själv ”värdig”, men Gud räknar oss som värdiga genom sin nåd och kallar oss till att leva i enlighet med denna höga kallelse (Ef. 4:1; 1 Thess. 2:12). Paulus använder verbet ”leva” eller ”levde” flera gånger bara i detta brev (Kol. 2:6; 3:7). Det betyder att leva och handla i enlighet med Guds lag (2 Mos. 18:20), vilket bara är möjligt genom den heliga Anden (Hes. 36:27).

Paulus ber också att de (och vi) ska ”på allt sätt behaga” Herren och räknar sedan upp flera sätt för oss att göra det på: ”Behaga honom med alla slags goda gärningar när ni bär frukt” (Kol. 1:9, 10) och sedan ”växer till i kunskapen om Gud” (Kol. 1:10); och slutligen ”tacka” alltid Herren (Kol. 1:12).

`Om någon skulle fråga dig: ”Hur vet du att Gud leder dig i den ena eller andra riktningen?”, hur skulle du då svara – och varför?`