---
title:  Studiehjälp
date:   09/01/2026
---

”Det är många som inte kan lägga bestämda planer för framtiden. De har inget ordnat liv. De kan inte se utgången av saker och ting, och därför är de ofta oroliga och rastlösa. Låt oss komma ihåg att det liv som Guds barn lever i den här världen är ett pilgrimsliv. Vi har inte tillräcklig visdom för att planera våra egna liv. Det är inte vår uppgift att forma vår framtid. ’I tro lydde Abraham när han blev kallad att dra ut till det land han skulle få ärva. Han gav sig iväg utan att veta vart han skulle komma’ (Heb. 11:8).

Kristus gjorde inte upp några planer för sig själv när han levde här på jorden. Han accepterade Guds planer för honom, och dag efter dag lade Fadern fram sina planer för honom. På samma sätt kan vi lita på Gud så att våra liv kan bli ett okomplicerat förverkligande av hans vilja. När vi överlämnar våra vägar till honom kommer han att leda våra steg.

Alltför många som lägger planer för en strålande framtid misslyckas totalt. Låt Gud planera för dig. Lita på Guds ledning som ett litet barn, för han bevarar ’sina frommas steg’ (1 Sam. 2:9). Gud leder aldrig sina barn annorlunda än de själva skulle välja att bli ledda om de kunde se slutet från början och förstod härligheten i den plan de håller på att fullfölja som hans medarbetare” (Ellen White, Hälsa för hela människan, s. 382, 383).

### Samtalsstart

I Kolosserbrevet skriver Paulus att kolosserna ska sträva efter att göra Guds vilja. Hur kan vi veta vad Gud vill med oss?

### Förbön

Be att ni alltid ska vara lyhörda för Guds ledning.

### Samtalsfrågor

`Tänk på den gångna veckan och lista saker som du är tacksam för. Kanske har du mer att vara tacksam för än du tror?`

`Fundera över den sista meningen i Ellen White-citatet ovan. Det är en mycket kraftfull trosförklaring. Hur kan du lära dig att lita på Gud på ett så djupt sätt?`

`Diskutera följande uttalande i ljuset av Kol. 1:6, 23: ”I fyrtio år utestängde otro, missnöje och uppror det forna Israel från Kanaans land. Samma synder har fördröjt det moderna Israels inträde i det himmelska Kanaan. I ingetdera fallet var det Guds löften som var felet. Det är vantro, världslighet, obotfärdighet och stridigheter bland Herrens bekännande folk som har hållit oss kvar i denna värld av synd och sorg i så många år. Om Kristus kyrka hade utfört sitt bestämda arbete så som Herren har bestämt, skulle hela världen ha blivit varnad och Herren Jesus skulle ha kommit till vår jord i makt och stor härlighet” (Ellen White, Last Day Events, s. 38). På vilka sätt kan vi idag göra oss skyldiga till samma saker?`