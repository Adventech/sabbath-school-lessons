---
title:  Studiehjälp
date:   30/01/2026
---

”Den som kommer att stå närmast Jesus kommer att vara den som här på jorden har tagit till sig hans anda av självuppoffrande kärlek ... Den kärleken ’skryter inte, den är inte uppblåst … den söker inte sitt, den brusar inte upp, den tänker inte på det onda’ (1 Kor. 13:4, 5.) Den kärleken kommer att påverka efterföljarna på samma sätt som den påverkade deras Herre. Den gjorde att han gav allt, levde och arbetade och offrade så att han till och med blev dödad för att rädda mänskligheten. Det var den andan som visade sig i Paulus liv. Han sa: ’För mig är livet Kristus.’ Hans liv uppenbarade Kristus för människorna. ’Och döden en vinst.’ Det är en vinst för Kristus. Döden själv skulle bevisa hans nåds kraft och samla människor till honom. Han önskade att ’Kristus nu som alltid ska bli frimodigt förhärligad i min kropp, vare sig jag lever eller dör’ (Fil. 1:21, 20)” (Ellen White, Messias, s. 506, 507).

”Tiden är inte långt borta då varje själ kommer att prövas. Vi kommer att uppmanas att ta emot vilddjurets märke. De som steg för steg har gett efter för världsliga krav och anpassat sig till världsliga seder kommer inte att finna det svårt att ge efter för makthavarna, hellre än att utsätta sig för hån, förolämpningar, hot om fängelse och död. …

När mängder av falska bröder skiljs från de sanna, kommer de som varit dolda att visa sig och med hosiannarop samlas under Kristus fana. De som har varit tillbakadragna och misstrott sig själva kommer att öppet bekänna sig till Kristus och hans sanning. De mest svaga och tvekande i kyrkan kommer att vara som David – villiga att handla och våga. Ju mörkare natten är för Guds folk, desto mer lysande är stjärnorna. Satan kommer att förfölja de trogna hårt, men i Jesus namn kommer de att vinna en överväldigande seger” (Ellen White, Testimonies for the Church, vol. 5, s. 81, 82).

### Samtalsstart

Att lysa som stjärnor i världen, fläckfria och rena – ser du på det som ett överväldigande krav eller en fantastisk möjlighet? Motivera ditt svar!

### Förbön

Be för varandra utifrån Rom. 12:1, 2.

### Samtalsfrågor

`Tänk på varningen i citatet ovan om dem som ”steg för steg ger efter för världsliga krav och anpassar sig till världsliga seder”. Vad kan det innebära? Diskutera hur detta kan gälla inte bara enskilda personer utan kyrkan som helhet.`

`Gud säger: ”Jag skall ära dem som ärar mig” (1 Sam. 2:30). På vilket sätt ärar vi Gud?`

`Hur kan vi förstå begreppet att arbeta på vår egen frälsning utan att falla i legalismens fälla?`