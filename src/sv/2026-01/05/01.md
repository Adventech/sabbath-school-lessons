---
title:  Lyser som ljus i världen
date:   24/01/2026
---

> <p></p>
> ”Gör allt utan att klaga och tveka så att ni blir fläckfria och rena, Guds oskyldiga barn mitt i ett falskt och fördärvat släkte, där ni lyser som stjärnor i världen” (Fil. 2:14, 15, FB).

### Veckans huvudtexter

Fil. 2:12– 30; Rom. 3:23, 24; 5:8; 2 Tim. 4:6; 1 Kor. 4:17; 2 Tim. 4:21, 13; Luk. 7:2.

Gud sade åt hebréerna att lyda ”för att andra folk skall se er vishet och insikt. När de hör alla dessa stadgar kommer de att säga: ’Detta stora folk är verkligen ett vist och insiktsfullt folk!’” (5 Mos. 4:6).

Århundraden senare sade han: ”Sedan talade Jesus till dem och sade: ’Jag är världens ljus. Den som följer mig skall inte vandra i mörkret utan ha livets ljus’ ” (Joh. 8:12). Han har också sagt: ”Ni är världens ljus. En stad uppe på ett berg kan inte döljas” (Matt. 5:14). Hur kan vi vara det ljuset? Bara genom en nära förbindelse med Jesus, ”det sanna ljuset, som ger alla människor ljus” (Joh. 1:9). Som det står i Fil. 2 så har Gud ”upphöjt honom över allt annat och gett honom det namn som står över alla andra namn, för att alla knän skall böjas för Jesu namn ... och alla tungor bekänna att Jesus Kristus är herre” (Fil. 2:9–11).

Himlens ljus och kraft är tillgängliga för alla oss som har överlämnat våra liv till Jesus. Men alltför ofta förväntar vi oss antingen att Gud ska göra allt eller så kommer våra egna idéer och planer i vägen. Det är därför Paulus ord till filipperna är så relevanta idag.

_Studiematerial för den 24–30 januari 2026_