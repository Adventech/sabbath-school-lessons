---
title:  Förstfödd över allt skapat
date:   16/02/2026
---

I Nya testamentet syftar uttrycket ”förstfödd” (prototokos) nästan alltid på Jesus (se Luk. 2:7; Rom. 8:29; Heb. 1:6; Upp. 1:5), inklusive vi två verser i Kolosserbrevet (Kol 1:15, 18). Men även när det syftar på andra betyder det inte nödvändigtvis den som kronologiskt föddes först. Det bibliska begreppet ”förstfödd” betonar den speciella relation som en son har till sin far, oavsett födelseordning. Det finns också exempel på att yngre söner har varit mer framträdande: Isak, Jakob och Josef, för att nämna några.

David, som var den yngste av åtta söner, smordes till kung (1 Sam. 16:10–13), och genom psalmisten sade Gud: ”Han skall vara min förstfödde, den högste bland jordens kungar” (Ps. 89:28). Han säger också till Mose: ”Israel är min förstfödde son” (2 Mos. 4:22). I denna mening innebär ordet alltså först och främst med betydelsen ”överlägsenhet”.

`Läs Kol. 1:15–17. Vilka skäl anger Paulus för att Jesus kallas ”den förstfödde i hela skapelsen”?`

Det är uppenbart att Paulus inte menar att Jesus var varelsen som skapades först. Faktum är att han kategoriskt utesluter den möjligheten. Två gånger, på två olika sätt, säger han att Jesus skapade allting (se nedan). Det skapades av honom och för honom (Kol. 1:16). I båda fallen anges Jesus som det personliga ombud genom vilket Gud genomförde skapelseprocessen (se även Ef. 3:9; Joh. 1:1–3; Upp. 4:11).

Paulus uttalande är så omfattande som möjligt. Allt betyder på grekiska allting (ta panta) – rumsligt (himmel och jord), ontologiskt (synligt och osynligt) och funktionellt (troner, herravälden, furstendömen, makter). De senare uttrycken syftar normalt på änglaväsen (se Ef. 3:10; 6:12). Som för att försäkra sig om att han inte kan missförstås anger Paulus också att Jesus fanns ”före allting” (Kol. 1:17). Det grekiska uttrycket kan betyda företräde såväl i rang som i tid, men i alla andra fall i Paulus skrifter syftar det på tid (se t.ex. 1 Kor. 2:7; Gal. 1:17; Ef. 1:4).

Ett annat skäl som Paulus anger för Jesus företräde är att ”allting hålls samman i honom” (Kol. 1:17). Det grekiska ordet (synistēmi) betyder bokstavligen ”föra samman” eller ”förena”. Jesus är den förenande faktorn i universum, inte bara på grund av sin roll som skapare utan också för att han är Återlösaren.

`Gud, Skaparen, dog för oss. Vad kan våra gärningar tillföra till det? Varför är det hädiskt att tänka att våra gärningar skulle kunna lägga något till det som Kristus redan har gjort för oss?`