---
title:  Studiehjälp
date:   20/02/2026
---

”En man som bara var människa och som sade sådana saker som Jesus sade skulle inte vara en stor morallärare. Han skulle vara antingen vansinnig – i klass med någon som påstod sig vara ett förlorat ägg – eller så skulle han vara djävulen själv. Du måste välja. Antingen var, och är, den här mannen Guds son, eller så var han en galning, eller något ännu värre. Man kan spärra in honom som en dåre, man kan spotta på honom och döda honom som demon; eller man kan falla ner för hans fötter och kalla honom Herre och Gud. Men kom inte med några överslätande dumheter om att han skulle ha varit en stor mänsklig lärare. Han lämnade inte den möjligheten öppen. Det var inte hans avsikt att göra det” (C. S. Lewis, Kan man vara kristen?, Örebro, Bokförlaget Libris, 2003, s. 72)

”Fadern är hela gudomens fullhet i kroppslig gestalt och är osynlig för de dödligas syn.

Sonen är hela gudomens fullhet uppenbarad. Guds ord förklarar att han är ’en avbild av hans väsen’ (Heb. 1:3)…

Kristus är den preexisterande, självexisterande Guds Son. … När Kristus talar om sin förexistens för han tankarna tillbaka genom tidlösa tidsåldrar. Han försäkrar oss att det aldrig fanns någon tid då han inte var i nära gemenskap med den evige Guden. …

Han var jämlik med Gud, oändlig och allsmäktig. … Han är den evige, självexisterande Sonen” (Ellen White, Evangelism, s. 614, 615).

### Samtalsstart

Är du förstfödd i din syskonskara (om du har några syskon) eller är du ett yngre syskon? Har födselordningen påverkat era roller i familjen eller era relationer till varandra?

### Förbön

Tacka Jesus för att han är huvud för församlingen. Be om att Jesus ledning och förenande kraft ska få vara tydlig i er gemenskap.

### Samtalsfrågor

`Fundera mer på frågan om Jesus eviga gudomlighet. Tänk igenom konsekvenserna för hela frälsningsplanen och innebörden av offret på korset om Jesus hade varit något annat än den evige Guden som inte är skapad.. Varför är denna undervisning så viktig? Prata i gruppen om vad det skulle innebära om Jesus i själva verket inte var evig, utan på något sätt hade skapats. Vad går förlorat i den typen av tänkande?`

`När vi tänker på Jesus, evangeliet och frälsningsplanen, varför måste vi då ha med oss tanken på hela universums engagemang och intresse för vad Jesus har gjort? Vad måste ha rört sig i deras huvuden när de såg sin evige Skapare, på korset? Det är en sak för oss att bli imponerade av det, men det icke fallna universum kände honom i hans eviga härlighet. Vad måste ha gått genom deras sinnen när de såg den som de hade dyrkat i himlen dö på korset?`

`Vad skulle du säga till någon som inte tror att Fadern och Sonen alltid har existerat sida vid sida? Varför är detta en så viktig sanning? Hur skulle du förklara att det aldrig har funnits en tid då Fadern var utan Sonen, utom vid korset, då det skedde en tillfällig ”uppdelning av de gudomliga krafterna” (Ellen G. White Comments, The SDA Bible Commentary, vol. 7, s. 924)?`

`Guds avbild har att göra med hurdan Gud är i sig själv. Så när Gud säger att han skapar människan till sin avbild innebär det att han ger henne vissa av sina egna egenskaper, och då främst förmågan att själv skapa liv. Att människan är Guds avbild definierar också hennes plats i skapelsen – Gud gör henne till herre över allt skapat. Men sedan kan Gud visa sig i olika former beroende av situationen. Diskutera i studiegruppen om den mänskliga formen är en del av Guds avbild eller är innebörden av att Gud är främst ande och inte kropp att Gud uppenbarar sig i mänsklig skepnad endast beroende av omständigheter såsom kommunicering med jordens befolkning?`