---
title:  Kristus överhöghet
date:   14/02/2026
---

> <p></p>
> ”Han är den osynlige Gudens avbild, den förstfödde i hela skapelsen, ty i honom skapades allt i himlen och på jorden, synligt och osynligt, troner och herravälden, härskare och makter; allt är skapat genom honom och till honom. Han finns före allting, och allting hålls samman i honom” (Kol 1:15–17).

### Veckans huvudtexter

1 Mos. 1:26, 27; Kol. 1:15–20; Joh. 1:1–3; Ef. 1:22; 1 Kor. 12:12–27; 4:9; Rom. 6:3, 4.

Med denna veckas studium återupptar vi vår betraktelse av Kolosserbrevet (se studium 1 och 2). I studium 2 på torsdagen såg vi att i Kol. 1:9–12 ber Paulus för de troende i Kolossai. Han ber att de ska leva på ett sätt som behagar Gud. I verserna 12 och 13 ställer han två riken mot varandra: ljusets och mörkrets, ”ljuset” (Kol. 1:12)/”sin älskade sons rike” (Kol. 1:13) och ”mörkrets välde” (Kol. 1:13). Gud Fadern har kvalificerat oss för att få del av det eviga arvet i ljusets rike, befriat oss från mörkrets makt och fört oss ”in i sin älskade Sons rike, och genom Sonen har vi friköpts och fått förlåtelse för våra synder” (Kol. 1:13, 14).

Med andra ord är det i Jesus person, som också är Gud vår Skapare, som vi har vår frälsning. Han fullbordade vår frälsning för oss, och genom tron på honom har vi flyttats från mörkrets rike till ljuset.

Den här veckan ska vi titta närmare på ett av de mest omfattande och sublima uttalandena om Jesus i Nya testamentet. Vad innebär det att Jesus är ”den osynlige Gudens avbild”, men också ”den förstfödde i hela skapelsen” (Kol. 1:15)?

_Studiematerial för den 14–20 februari 2026_