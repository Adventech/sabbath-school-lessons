---
title:  Bilden av den osynliga guden
date:   15/02/2026
---

När vi tittar oss i spegeln eller ser på ett fotografi så ser vi en bild av oss själva, men det är en platt, tvådimensionell avbildning. I vissa avseenden ger en skulptur en tydligare bild, men den är ändå långt ifrån den levandeaktiva och livfulla verkligheten. Det bibliska begreppet avbild, som ibland hänvisar till dessa mindre avbildningar, antyder något ännu bredare.

`Läs 1 Mos. 1:26, 27; 5:3; 1 Kor. 15:49; 2 Kor. 3:18; och Heb. 10:1. Sammanfatta de olika betydelserna av ”avbild” eller ”gestalt” i dessa texter. Hur kan de skilja sig från beskrivningen av Jesus som Guds avbild? Diskutera vidare om människor skapades för att vara så lika Gud som möjligt på dessa sätt: i fysisk form; andligt; relationellt; och funktionellt?`

Vi återspeglar Guds avbild endast i vissa avseenden, och synden har skadat även detta. Men Jesus gör det möjligt för oss att ”se” den osynlige Guden. ”Den som har sett mig”, sade Jesus, ”har sett Fadern” (Joh. 14:9). Han är den exakta avbilden av Guds väsen (se Heb. 1:3). Han är Guds tanke som görs hörbar och Guds karaktär som görs synlig.

`Läs Matt. 11:27 och Joh. 1:1, 2, 14, 18. Varför har Jesus en unik förmåga att uppenbara Fadern?`

Lägg märke till andra sätt på vilka Jesus beskrev sin relation till Gud Fadern:

- ”Min Fader verkar ännu i denna stund, och därför verkar också jag” (Joh. 5:17).
- ”Jag och Fadern är ett” (Joh. 10:30).
- ”Ingen kommer till Fadern utom genom mig” (Joh. 14:6).

Jesus beskrev också upprepade gånger sig själv genom att använda gudsnamnet _JAG ÄR_ eller anknyta till det:

_”JAG ÄR”_ (se 2 Mos. 3:14);
_”Jag är_ livets bröd” (Joh. 6:35);
_”Jag är_ världens ljus” (Joh. 8:12);
_”Jag är_ den gode herden” (Joh. 10:11, 14);
_”Jag är_ uppståndelsen och livet” (Joh. 11:25);
_”Jag är_ i Fadern och Fadern i mig” (Joh. 14:11); och
_”Jag är_ och jag var innan Abraham blev till” (Joh. 8:58).

`Om Jesus var någon annan än Gud själv, vad skulle det betyda? Varför är det så radikalt och avgörande annorlunda att Gud själv, i Kristus person, skulle dö för oss?`