---
title:  Föräldrar och barn
date:   16/03/2026
---

Barn har en viktig roll som en del av familjegemenskapen. De måste få veta att de är älskade och uppskattade som familjemedlemmar och medborgare i himmelriket. Familjeandakten är avgörande, enkel men regelbunden, morgon och kväll. I tidig ålder kan barnen börja hjälpa till med städning och andra ansvarsområden. Viktigast av allt är att de följer Paulus befallning: ”Ni barn, lyd era föräldrar i allting, för det behagar Herren” (Kol. 3:20, nuB).

**Läs följande bibeltexter. Vilka principer ges för hur man uppfostrar barn?**

`Ords. 22:6`

`Matt. 19:14`

`5 Mos. 6:4–9`

`Ords. 1:8, 9`

Rätt utbildade för Herren, genom föreskrifter och exempel, kommer barnen att vara en välsignelse för familjen, församlingen och i samhället. Och Paulus instruktioner till föräldrar, liksom hans instruktioner till män och kvinnor, är balanserade och ömsesidiga: ”Ni fäder, reta inte upp era barn, då tappar de modet” (Kol. 3:21). Hur föräldrar, i synnerhet fadern, interagerar med och uppfostrar sina barn har en djupgående inverkan på deras andliga uppfostran.

Studier visar också att när båda föräldrarna går i kyrkan är det en högre andel av barnen som förblir kyrkobesökare, jämfört med om bara en förälder går. Ännu mer överraskande är att om pappan går i kyrkan regelbundet, till och med i högre grad än mamman, innebär det att fler barn stannar kvar i kyrkan som vuxna. Faderns roll i sina barns andliga fostran kan alltså inte underskattas. Hur viktigt är det inte att fäder tar sin roll på allvar.

`Det är dock inte alla fäder som har varit exemplariska förebilder för sina barn. Hur kan kunskapen om Gud som vår Fader bidra till att läka där det behövs, särskilt när jordiska fäder har orsakat stor skada?`