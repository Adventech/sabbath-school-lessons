---
title:  Studiehjälp
date:   20/03/2026
---

”Varje familjemedlem bör inse att det vilar ett individuellt ansvar på hoinom att göra sin del för att bidra till familjens trivsel, ordning och reda. Ingen bör motarbeta någon annan. Alla bör gemensamt engagera sig i det goda arbetet att uppmuntra varandra. De bör visa mildhet, fördragsamhet och tålamod, tala med låg, lugn ton och undvika förvirring. Och var och en bör göra sitt yttersta för att lätta moderns bördor. …

Varje familjemedlem bör förstå precis vilken roll man förväntas spela i samspel med de andra. Alla, från barnet som är sex år gammalt och uppåt, bör förstå att det krävs av dem att de bär sin del av livets bördor” (Ellen White, The Adventist Home, s. 179, 180).

”Vi måste släppa in Kristus i våra hjärtan och hem om vi vill vandra i ljuset. Hemmet bör göras till allt det som ordet antyder. Det bör vara en liten himmel på jorden, en plats där känslorna odlas i stället för att undertryckas. Vår lycka är beroende av att vi odlar kärlek, sympati och sann artighet mot varandra. … Vi bör sätta oss själva i andra hand och ständigt leta efter tillfällen, även i små saker, att visa tacksamhet för de tjänster vi har fått av andra. Vi bör också leta efter tillfällen att uppmuntra andra och lätta och lindra deras sorger och bördor genom handlingar av öm vänlighet och små kärleksgärningar. Dessa omtänksamma artighetsbetygelser, som börjar i våra familjer och sträcker sig utanför familjekretsen, bidrar till att utgöra summan av livets lycka. Att försumma dessa små saker utgör summan av livets bitterhet och sorg” (Ellen White, Testimonies for the Church, vol. 3, s. 539, 540).

### Samtalsstart

Vad tycker du är de bästa kännetecknen på en bra familj?

### Förbön

Vi ber för alla familjer i vår församling. Hjälp dem med vad de behöver i sin situation just nu.

### Samtalsfrågor

`För gifta par, vilka principer har hjälpt er i ert förhållande? Vilka råd har du till ogifta och hur de ska förbereda sig för de utmaningar som äktenskapet alltid för med sig?`

`Många kärleksfulla, omtänksamma föräldrar som har uppfostrat sina barn i fina kristna hem måste ofta ta itu med vuxna barn som förkastar tron. Vilka råd och vilken tröst kan du ge dem? Vad kan det vara bättre att inte säga alls?`

`Diskutera vidare uppmaningen att ”vandra i vishet”. Vad innebär det däremot att vandra i ”dumhet” i motsats till vishet? Vad har du lärt dig av de olika tillfällen då du har vandrat i det ena eller det andra?`