---
title:  Leva med varandra
date:   14/03/2026
---

> <p></p>
> ”Lägg alltid era ord väl och ge dem sälta; ni måste veta hur ni skall svara var och en” (Kol. 4:6).

### Veckans huvudtexter

Kol. 3:18–4:6; Ef. 5:22–25, 33; Ords. 22:6, 15; 1 Pet. 2:16; 1 Thess. 5:17

När människor bor och arbetar nära varandra ställs de inför en rad olika utmaningar. Menings–skiljaktigheter kan leda till spänningar och gräl kan uppstå. Ju närmare relationen är, desto viktigare är det att alla i den relationen kommer överens.

De närmaste relationerna finns naturligtvis inom familjen. Hemmet har ibland kallats för ”familjeföretaget”. Det är ett intressant sätt att beskriva hur hemmet fungerar. Det finns klara likheter mellan att driva ett företag och att driva ett hushåll. Det bör finnas en allmän överenskommelse om värderingar, mål och syften. Alla bör komma överens med varandra och göra sitt för att allt ska fungera smidigt. Samma principer gäller för kyrkan, som i grund och botten är en stor familj.

I veckans bibelavsnitt ger Paulus några viktiga principer för hur en kristen familj fungerar på bästa sätt. Eftersom det kristna hemmet bör styras av bibliska principer, fungerar det med nödvändighet något annorlunda än det typiska romerska hushållet. Paulus ger också andra värdefulla principer som är till hjälp i en mängd olika sociala relationer, både i och utanför hemmet.

_Studiematerial för den 14–20 mars 2026_