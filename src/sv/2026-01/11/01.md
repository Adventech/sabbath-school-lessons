---
title:  Leva med Kristu
date:   07/03/2026
---

> <p></p>
> ”Men över allt detta skall ni ha kärleken, det band som ger fullkomlighet” (Kol. 3:14).

### Veckans huvudtexter

Kol. 3:1–17; Rom. 1:18; 6:1–7; Ef. 4:22–24; 5 Mos. 7:6–8; 1 Sam. 16:23.

Det är vanligt att man ber oss att inte vara så himmelskt sinnade; annars är vi inte till någon nytta på jorden. Även om det är sant i någon mening finns det ett lika viktigt begrepp som Paulus lyfter fram i Kol. 3: om vi är för jordiskt sinnade kommer vi inte att vara till någon himmelsk nytta för Herren.

Paulus riktar vår uppmärksamhet mot många praktiska principer som är hämtade från himlen och som bara kan förstås av dem som har ”uppstått med Kristus” (Kol. 3:1). Hans råd är mycket jordnära principer som kommer att förbättra alla våra relationer, och inte bara inom församlingen.

Jesus sade: ”Men jag säger er: älska era fiender och be för dem som förföljer er; då blir ni er himmelske faders söner. Ty han låter sin sol gå upp över onda och goda och låter det regna över rättfärdiga och orättfärdiga” (Matt. 5:44, 45).

Låter det omöjligt? Det är det, mänskligt sett. Vi måste dö innan vi verkligen kan leva för Gud. Det är därför vi måste vara himmelskt sinnade om vi hoppas kunna vara till någon jordisk nytta för vår himmelske Fader.

Den här veckan ska vi se på vilka sätt ett liv med Kristus kan göra skillnad, nu och för evigt.

_Studiematerial för den 7–13 mars 2026_