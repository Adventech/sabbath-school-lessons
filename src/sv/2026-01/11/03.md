---
title:  Sluta med jordiskhet
date:   09/03/2026
---

Vi hör många slogans idag: ”Avsluta kriget!” ”Stoppa skogsskövlingen!” ”Utrota kärnvapnen!” Men en som vi förmodligen aldrig har hört är ”Gör slut på jordiskheten!” Det passar helt enkelt inte in i vår värld. Inte för att någon av de andra slogans är fel eller att det som de förespråkar är fel. De är bara väldigt kortsiktiga med tanke på evighetens närhet. Vårt fokus måste vara högre, evigt högre.

`Läs Kol. 3:5, 6 (se även Rom. 6:1–7). Hur kan vi få erfarenhet av att vara döda för det egna jaget och det jordiska och levande för ”det som är ovan” (Kol 3:1)?`

Även om vi andligen har dött med Kristus, måste våra ”lemmar” — det vill säga de frestelser som vår kropp och vårt sinne utsätter oss för – dö.

Men vi bör inse två saker i samband med denna befallning.

För det första förutsätter den grekiska form som Paulus använder i Kol. 3:1 att vi faktiskt har uppväckts med Kristus. För det andra är budet i Kol. 3:5 en konsekvens av detta faktum (”därför”). Vi kan döda jordiska ting (sexuell lössläppthet, orenhet, onda lustar och smutsiga begär och girighet) bara för att vi har uppväckts med Kristus och har fått hans andliga liv och kraft för att utplåna dessa ting ur våra sinnen och liv.

Det är intressant att notera att den enda andra förekomsten på grekiska av exakt samma fras som i Kol. 3:6, ”Guds vrede”, finns i Rom. 1:18. Gud ”ger” eller ”överlämnar” människor åt deras egna onda vägar, och därför ”kommer” hans vrede också (se Upp. 6:16, 17) ”över olydnadens barn” (Kol. 3:6, nuB). I Rom.1:18 talar Paulus om ”gudlöshet” och ”orättfärdighet”, och likställer ”orenhet” (med samma grekiska ord som i Kol. 3:5) mycket specifikt med människor som hänger sig åt ”sina begär ... så att de förnedrade sina kroppar med varandra” (Rom. 1:24). Hur förnedrar de sina kroppar? För det första därför att de vägrar att erkänna Skaparen, men också genom ”förnedrande lidelser” (Se Rom. 1:26, 27).

`Hur följer vi orden ”Döda därför de jordiska begären hos er” (Kol. 3:5, nuB)?`