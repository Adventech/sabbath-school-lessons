---
title:  Studiehjälp
date:   13/03/2026
---

”När Guds Ande kontrollerar tankarna och känslolivet brister den omvända människan ut i en ny sång. Hon inser att Guds löfte har blivit uppfyllt i det som hon har upplevt. Hennes överträdelser har försonats, hennes synd har blivit förlåten. Hon har visat ånger och omvändelse inför Gud för sin överträdelse av den gudomliga lagen. Hon har visat tro på Kristus som har dött för att människan skulle bli rättfärdiggjord. ’När vi nu har förklarats rättfärdiga av tro, har vi frid med Gud genom vår Herre Jesus Kristus’ (Rom. 5:1).

Men det här innebär inte att den troende kan sitta med händerna i kors på grund av att han har upplevt detta och vara nöjd med vad som har åstadkommits för honom. Den som har beslutat sig för att gå in i detta andliga rike kommer att finna att krafterna och begären hos den icke omvända naturen fortfarande kontrolleras av mörkrets makter. De makterna är beredda för att strida mot honom. Varje dag måste han förnya sin överlåtelse till Kristus. Varje dag måste han kämpa mot det onda. Gamla vanor, medfödda tendenser till att göra det onda kommer att kämpa för att återvinna sin makt. Han måste ständigt vara på vakt mot allt detta och kämpa i Kristus kraft för att vinna seger. …

Vårt största behov är kraften som finns i ett högre, renare, ädlare liv. Våra tankar sysslar alltför mycket med det materiella och alltför lite med det som hör till Guds rike. När en kristen människa strävar efter att nå Guds ideal för henne ska hon aldrig låta något göra henne förtvivlad. Alla har fått löfte om moralisk och andlig fullkomlighet genom Kristus nåd. …

För vår skull sätter han himlens kraftfulla makter i verksamhet. För varje steg har vi tillgång till hans levande kraft” (Ellen White, Genom vatten och eld, s. 357, 358).

### Samtalsstart

Om du skulle vara helt ärlig med dig själv, vad skulle vara nästa sak att dö bort ifrån i ditt liv för att komma närmare Jesus och uppleva mer av hans kraft? Du måste inte berätta det högt för någon, men be i så fall om kraft att ta det steget och kämpa den kampen. Eller, om det känns rätt, be dina vänner i bibelstudiegruppen att be för dig.

### Förbön

Jesus, du har visat att du har uppståndelsen kraft. Hjälp oss i vår rädsla att dö bort ifrån allt som är vårt eget. Hjälp oss att se att det finns frihet, helande och hopp i ett liv som alltmer levs för dig, Jesus. Amen.

### Samtalsfrågor

`Hur har du själv upplevt löftet om att du har blivit ”rättfärdiggjord genom tro”? Hur har detta underbara löfte förändrat ditt liv? Hur hänger detta löfte samman med tanken på att du också ”har uppstått med Kristus”?`

`Vad innebär det för dig att vara himmelskt sinnad? Är det viktigare än att göra gott på jorden? Var finns balansen?`

`Fundera på vilket inflytande ditt liv har på andra. Och även om vi tenderar att tänka på detta i samband med vårt individuella inflytande, hur är det med vårt inflytande som församling? Hur påverkar din lokala församling ditt lokala samhälle?`

`Läs Kol. 3:11. Vad säger detta oss om den enhet vi bör ha i Kristus?`