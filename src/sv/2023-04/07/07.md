---
title:  Studiehjälp
date:  17/11/2023
---

Läs E.G. White, Messias, sid. 464–470 ”Den barmhärtige samariern”.

Det finns många hungriga, behövande och misshandlade människor i vår värld idag. Du kan göra din del, hur ”liten” den än tycks vara. Vi kommer inte att lösa alla världens problem innan Jesus kommer tillbaka. Det är inte vårt kall att göra det. Men fram till dess kan vårt arbete vara lika enkelt som att hjälpa någon du känner, som inte har tillräckligt med mat. Eller det kan vara att hjälpa en medlem i församlingen som utsätts för orättvisa eller trångsynthet, något som fortfarande är ett verkligt problem i vår värld även idag.

”Ren och fläckfri fromhet inför Fadern är detta: ’att söka upp faderlösa och änkor i deras nöd och hålla sig själv obesmittad av världen.’ Goda gärningar är den frukt som Kristus förväntar att vi ska bära: vänliga ord, välgörenhet med omtänksam hänsyn för de fattiga, de behövande och de drabbade. När hjärtan känner medlidande med hjärtan som är tyngda av missmod och sorg, och när en hand sträcks ut till behövande, när de nakna blir klädda, när främlingarna välkomnas in i ditt vardagsrum och i ditt hjärta, då är änglar mycket nära oss, och ett gensvar ljuder i himlens musik. Varje rättvis, barmhärtig och välvillig handling ger upphov till sång i himlen. Fadern på sin tron ser till dem som gör dessa barmhärtiga gärningar och betraktar dem som sina mest värdefulla skatter. ’Den dag jag griper in, säger Herren Sebaot, skall de vara min dyrbara egendom.’ Varje barmhärtig handling för de behövande och lidande anses vara gjord för Jesus. När ni bistår de fattiga, visar medlidande med de drabbade och förtryckta och blir vän med föräldralösa, för ni er själva in i en djupare relation med Jesus” (Ellen G. White, Testimonies for the Church 2, s. 25).

**Samtalsstart**

Vi visar vår kärlek till Gud genom att älska vår nästa. Hur sant skulle ni säga att det här påståendet är? Diskutera.

**Förbön**

Öppna våra ögon för behoven omkring oss, lär oss att visa medlidande så att vi förstår nöden, och ge oss kraft att agera.

**Samtalsfrågor**

`Hur kan vi försäkra oss om att vi förstår att budet att älska Gud och andra, inte handlar om frälsning genom gärningar? Varför är tron på att vi kan göra något för att förtjäna vår frälsning en så stor villfarelse (se Fil. 2:5–8)? Hur kan vi lära oss att skilja mellan att förvärva vår frälsning (ett fatalt misstag) och att uppenbara den frälsning som vi redan har i Jesus i våra liv?`

`Hur kan vi lära oss att känna igen några av de inhysta fördomar vi kan ha mot dem som är annorlunda jämfört med oss?`

`Utöver de skriftställen som studerades i veckans studium, finner du något mer bibelstöd för behovet av att visa vänlighet mot andra, oavsett vilka de är?`