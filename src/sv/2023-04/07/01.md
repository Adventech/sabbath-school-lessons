---
title:  Missionsarbete för min nästa
date:  11/11/2023
---

> <p>Nyckeltext</p>
> ”Han svarade: ’Du skall älska Herren, din Gud, av hela ditt hjärta och med hela din själ och med hela din kraft och med hela ditt förstånd, och din nästa som dig själv’ ” (Luk. 10:27).

### Veckans Huvudtexter
Luk. 10:25–37; 2 Tim. 3:16; Jak. 2:17–22; Matt. 22:37–40; Gal. 5:14; Mika 6:6–8.

Vi känner alla till texten: ”älska Herren, din Gud, av hela ditt hjärta och med hela din själ och med hela din kraft och med hela ditt förstånd” (Luk. 10:27). Trots det kan vår kärlek till Gud bli ytlig om vi säger att vi älskar Gud men inte lyder honom. Vi tror att vi älskar Gud, men hur syns denna kärlek i vårt vardagsliv? Att älska Gud kräver fullständig daglig överlåtelse av vårt hjärta, vår själ, vår kropp och vårt sinne. Vem som helst kan säga att han eller hon älskar Gud. Att göra det kräver dock en medveten ansträngning.

Men även om det är bra och viktigt att älska Gud, vill Gud också att vi ska älska andra. Detta eftersom vår kärlek till andra speglar vår kärlek till Gud, och gör det på ett kraftfullt och påtagligt sätt. 1 Joh. 4:20 säger: ”Om någon säger: ’Jag älskar Gud’ men hatar sin broder, då ljuger han. Ty den som inte älskar sin broder, som han har sett, kan inte älska Gud, som han inte har sett.” Paulus säger också i Gal. 5:14 att ”Hela lagen sammanfattas i detta enda bud: Du skall älska din nästa som dig själv”.

Den här veckan kommer vi att lära oss hur denna lärdom kan tillämpas i våra liv.