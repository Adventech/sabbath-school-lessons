---
title:  Studiehjälp
date:  15/12/2023
---

”Jesus folks ledare betraktade andra folkslag som gudlösa. Men bland dessa folk fanns det människor som förstod de bibliska profetiorna om Messias bättre än vad Israels lärare själva gjorde. Det fanns några som hoppades på att han skulle komma som en person som befriade människor från synd. Filosofer försökte tränga in i det hebreiska samhällssystemets mysterier. Men de religiösa ledarnas trångsynthet förhindrade att ljuset spriddes” (Ellen G. White, Messias, s. 31, 32).

”Herren Jesus, den mäktige Frälsaren, har dött för dessa människor. Han kan väcka dem ur deras likgiltighet. Han kan väcka deras medkänsla. Han kan mjuka upp deras hjärtan. Han kan uppenbara sanningens skönhet och kraft för dem. Gud är arbetsmästaren, inte vi dödliga människor. Trots det uppmanar han människor att vara kanaler genom vilka han kan sprida ljus till dem i mörker. Gud har dyrbara ädelstenar i alla kyrkor, och det är inte vår sak att göra svepande fördömanden av den religiösa världen. Vi ska i stället i ödmjukhet och kärlek förmedla Jesus sanningsbudskap till alla. Låt människor få uppleva fromhet och hängivenhet. Låt dem få se en Kristuslik inställning. Då kommer de att attraheras av sanningen. ... De ska upphöja Jesus, världens Återlösare. De ska framhålla livets ord” (Ellen G. White, The Advent Review and Sabbath Herald, 17 januari 1893).

**Samtalsstart**

Vilka fördomar om oss adventister har du mött, och hur hjälpte Gud dig hantera detta?

**Förbön**

Be tillsammans om att Gud ska visa bra vägar till medmänniskor.

**Samtalsfrågor**

`Vilka är några av de akuta behoven i de områden där ni bor som kan ge er, och er församling, möjlighet att nå människor som inte känner till de bibliska sanningar som vi gör?`

`Se på Ellen Whites ord ovan angående dem som tillhör andra trosriktningar: ”Gud har dyrbara ädelstenar i alla kyrkor, och det är inte vår sak att göra svepande fördömelser av den religiösa världen.” Med andra ord, hur kan vi visa människor deras villfarelser samtidigt som vi inte svärtar ner människorna själva?`

`“Men Människosonen, skall han finna någon tro här på jorden när han kommer?” (Luk. 18:8). Vad menar Jesus med denna retoriska fråga? Vad är skillnaden mellan tro och övertygelse? Varför kan människor som har en korrekt uppfattning sakna tro när Jesus kommer tillbaka?`