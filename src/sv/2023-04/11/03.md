---
title:  Sök upp folkskarorna
date:  11/12/2023
---

Trots inre och yttre utmaningar, så ger Jesus oss, i sin barmhärtighet, en kallelse till att utföra hans missionsarbete i städerna.

`Läs Matt. 9:35–38. Vad säger Jesus här om missionsarbete bland folkskarorna var de än finns?`

Jesus fylldes av medlidande med folkskarorna, liksom med dem som fanns i städerna. I Luk. 19:41 står det att Jesus grät över Jerusalem. Vi kanske inte förstår djupet av Jesus kärlek till sina barn, även de anonyma folkskarorna som bor i städerna. Det är därför Jesus i Matt. 9:38 säger åt oss att be, så att våra motiv och hjärtan kan likna hans.

`Läs Matt. 4:23–35. Från vilka geografiska områden kom folket när Jesus började sin verksamhet?`

I Matt 4:25 kom folkskarorna som följde Jesus från Galiléen, från de tio stadsstaterna i Dekapolis i öster, och från Jerusalem och Judéen i söder. Vilken region saknades, bortsett från Samarien? Jo, kustregionen Tyrus och Sidon, en del av Fenikien, längs Medelhavet och nordväst om Galiléen. Vi förstår nu varför Jesus gick till detta område! Den här resan till Tyrus och Sidon var en av Jesus interkulturella missionsresor.

”Efter sammanstötningen med fariséerna drog sig Jesus bort från Kapernaum. Han gick genom Galiléen och drog sig tillbaka till bergsområdet på gränsen till Fenicien. I väster kunde han se slätten med de gamla städerna Tyrus och Sidon med sina hedniska tempel, sina ståtliga palats och sina affärskvarter och hamnarna fyllda med fartyg” (Ellen G. White, Messias, s. 370).

`Hur kan vi hjälpa människor att se hur meningslösa alla ”ståtliga palats och … affärskvarter” i sig är, och varför de behöver Jesus?`