---
title:  'Missionsarbete bland de ännu inte nådda: del 2'
date:  09/12/2023
---

> <p>Nyckeltext</p>
> ”Då sade Jesus till henne: ’Kvinna, din tro är stark, det skall bli som du vill.’ Och från den stunden var hennes dotter frisk” (Matt. 15:28).

### Veckans Huvudtexter
1 Kung. 11:1–6; Matt. 4:23–25; 15:22–28; Mark. 7:24–30; Apg. 10:34, 35; Matt. 8:10, 13.

Sedan begynnelsen har kärlekens Gud sökt efter sina förlorade barn (1 Mos. 3:9). Även idag söker samma kärleksfulla Gud de förlorade (se Upp. 14:6–12). Det gäller även de förlorade i städerna. År 2018 publicerade FN sina senaste undersökningar: 55 % av jordens befolkning bor i städer. Den siffran kommer att växa till 68 % år 2050 (om Herren dröjer). Vi har inget val: Vi måste vittna för stadsbor.

Ändå agerar många av Guds folk som Jona när Gud kallar dem till att vittna i en stad. Oavsett orsak så flyr de sin uppgift. ”Alla profetior i skriften står där för att undervisa oss, så att vi genom vår uthållighet och den tröst skriften ger oss kan bevara vårt hopp” (Rom. 15:4). Det innefattar Jonas berättelse.

När Jesus var på jorden verkade han inte bara bland dem som bodde i Israels städer, utan också för dem på andra orter. Det vill säga även för dem som fanns utanför den judiska nationen och det utvalda folket.

Denna vecka ska vi studera bibelberättelsen om Jesus missionsuppdrag till Tyrus och Sidon och dra praktiska lärdomar för våra liv idag.