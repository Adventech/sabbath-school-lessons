---
title:  Tro här på jorden?
date:  14/12/2023
---

I Luk. 18:8 ställer Jesus denna fråga i slutet av en av sina liknelser: ”Men Människosonen, skall han finna någon tro här på jorden när han kommer?” Som Kristus lärjungar idag behöver vi ta reda på vad Jesus letar efter. I den här berättelsen kan vi se att Jesus letar efter tro som lyser även i mörkret.

`Läs Matt. 8:10, 13; 9:2; 20:29–34; Mark. 2:5; 10:46–52 och Luk. 18:35–43. Vilka säger Jesus har tro i dessa texter?`

Den här listan inkluderar människor med tro som lyste även i mörka städer. I Kafarnaum lyfter Jesus fram flera människor med tro. I Matt. 8:10, 13 ser vi en omvänd hednisk officer med stor tro. Vi möter fyra trosfyllda vänner som slet upp taket för att föra sin förlamade vän till Jesus (Matt. 9:2; Mark. 2:5). I Mark. 10 möter vi den före detta blinde mannen Bartimaios, vars tro lyste starkt i Jeriko.

Samtidigt borde vi kunna förvänta oss att se stark tro bland Guds folk. Men även i Jesus hemstad Nasaret var svag tro – till och med otro – det som begränsade Kristus i hans verksamhet. Till sina lärjungar sa Jesus flera gånger om Israel: ”ni trossvaga” (Matt. 6:30; 8:26; 14:31; 16:8). Och i Matt. 17:17 utropar Jesus: ”Detta fördärvade släkte som inte vill tro!”

En lärdom som vi kan tillämpa idag är att man kan hitta tro på oväntade platser: i städerna hos utlänningar, hedningar och människor från olika religioner. Vi behöver komma till städerna med ödmjukhet som Jesus gjorde, och söka upp dem som kommer att få en frälsande tro på Jesus när de väl hör sanningen. Och de finns verkligen där ute.

`Utmaning: Öppna ditt hjärta i bön om att få en större tro som kan hjälpa dig att visa din kärlek till dem som är både nära och fjärran.`

`Extrautmaning: Hur lärde du känna Jesus och de tre änglarnas dyrbara budskap? Skriv ned tre andliga välsignelser som du har fått från Jesus i ditt liv. Förbered dig på att berätta om dessa vid bibelstudiet på sabbaten.`