---
title:  ”Skicka i väg henne!”
date:  13/12/2023
---

I de onådda städerna finns det många som längtar efter hopp. Vad hindrade Guds folk på Jesus tid att sprida hopp om Messias till sådana främmande städer som Tyrus och Sidon? Nationalism, stolthet och fördomar förblindade Guds folk från att se möjligheterna att hjälpa sina grannar som längtade efter det hopp som profetiorna förutsade angående Jesus första ankomst. I dagens städer finns det många folkgrupper som Jesus Kristus vill att hans folk ska låta få höra om ”vårt saliga hopp” om Jesus andra ankomst (Tit. 2:13). Liksom Jesus inte brydde sig om deras nationalitet eller etniska ursprung, så borde inte vi det heller.

`Läs Apg. 10:9–16, 28, 34, 35. Hur skulle du sammanfatta vad den heliga Anden undervisade här?`

Medan Paulus väntade på lunch där han befann sig på hustaket, fick han en syn: på en duk låg alla möjliga rätter av orena djur och fåglar. Tre gånger blev han tillsagd i denna syn att resa sig och äta. Gud använde dessa syner för att bryta ned Petrus religiösa stolthet och trångsynthet mot icke-judarna. Petrus förstod till slut denna sanning: ”Då tog Petrus till orda: ’Nu förstår jag verkligen att Gud inte gör skillnad på människor utan tar emot var och en som fruktar honom och som gör vad som är rättfärdigt, vilket folk han än tillhör’ ” (Apg. 10:34, 35).

Mot denna bakgrund, låt oss fundera över vår berättelse från Tyrus och Sidon för att dra lärdomar. Se igen på Jesus och hans samtal med mamman. Vilka lärdomar fick lärjungarna av denna studieresa som också pekar fram mot Petrus syn? Hur kan vi tillämpa dessa lärdomar i våra liv idag, och på Kristus kallelse i den sista tiden till hans missionsarbete i städerna? Vilka fördomar hindrar oss från att se stadsbornas behov? Vilka möjligheter har Gud gett oss i städerna till att vidga vår missionsförståelse, och att kärleksfullt bryta ned vår trångsynthet, nationalism och andliga stolthet?

Jesus undervisade tålmodigt sina lärjungar, som ännu inte fullt ut förstod att Guds stora frälsningsplan gällde hela den mänskliga familjen, och inte bara en nation eller en etnisk grupp på landsbygden. Den heliga Anden kan hjälpa oss att bryta ned våra fördomar och vår partiskhet så att vi kan fullfölja vårt missionsuppdrag till städerna.

`Läs Gal. 2:11–13. Vad kan vi lära oss av detta om hur svårt det kan vara att bli av med de fördomar vi har fått lära oss sedan barndomen?`