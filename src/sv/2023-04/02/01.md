---
title:  'Guds missions-uppdrag till oss: del 2'
date:  07/10/2023
---

> <p>Nyckeltext</p>
> ”Gå därför ut och gör alla folk till lärjungar: döp dem i Faderns och Sonens och den heliga Andens namn” (Matt. 28:19). 

### Vveckans huvudtexter
Joh. 20:21, 22; Matt. 28:16–20; Upp. 14:6, 7; 5 Mos. 7:6, 11, 12; Upp. 7:9, 10.

Temat att Gud är en missionsdriven Gud löper genom hela Skriften. Det är den röda tråden i mänsklighetens historia. Det klargör Guds syfte med sin skapelse. Dessutom fastslår det att huvudfokus i Guds uppenbarelse är återupprättandet av Guds avbild i sina fallna barn (jfr Kol. 3:9, 10; 1 Joh. 3:2).

Guds missionsuppdrag är också bakgrunden som hjälper oss att förstå Guds Ord till oss. När vi läser Bibeln kan vi se en Gud som avsiktligt försöker få kontakt med oss. Trots separationen som synden orsakade (Jes. 59:2) fortsätter Gud genom sitt uppdrag att återställa den trasiga relationen med mänskligheten tills det härliga ögonblicket då han ”gör allting nytt” (Upp. 21:5).

Under tiden har Gud valt att uppenbara sig för oss på ett sådant sätt att vi kan förstå hans väsen och syfte. Framför allt kan vi ha en verklig och bestående relation med honom. Med andra ord lär vi inte bara känna honom, utan berättar också för andra om vår erfarenhet av honom och hans frälsande kärlek.

I Bibeln ger Gud oss alltså de grundläggande delarna av vad hans uppdrag handlar om.