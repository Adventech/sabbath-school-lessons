---
title:  Studiehjälp
date:  13/10/2023
---

Till ett vittnesbörd för alla folk. ”Frälsarens ord ’Ni är världens ljus’ visar att han har gett sina efterföljare ett världsvitt missionsuppdrag. Precis som solens strålar når det mest avlägsna hörnen på jordklotet, har Gud bestämt att evangeliets ljus ska lysa fram överallt på jorden. Om Kristus församling skulle fullfölja sin Herres syften skulle ljus skina över dem som sitter i mörker och dödsskugga. I stället för att klumpa sig samman i stora församlingar och undvika ansvar och sitt kors, låt församlingsmedlemmarna sprida ut sig i alla länder. Då kan Kristus ljus nå ut genom dem, och de kan arbeta som han gjorde för människors frälsning. Då skulle ’budskapet om riket’ snabbt föras ut till hela världen.

Från alla länder hörs makedoniernas rop: ’Kom över … och hjälp oss.’ Gud har öppnat ett arbetsfält för oss. Himmelska varelser har samarbetat med människor. Guds försyn leder oss, och gudomlig kraft samverkar med mänskliga ansträngningar. De ögon måste verkligen vara blinda som inte ser att Herren arbetar och de öron måste verkligen vara döva som inte hör den sanne herdens kallelse till sina får. Vissa har hört Guds kallelse och svarat på den genom att försöka förkunna det livgivande budskapet. Om män och kvinnor skulle påbörja sitt fastställda, gudagivna arbete i ödmjukhet skulle Guds kraft uppenbaras och många skulle bli omvända till sanningen. Resultatet av deras ansträngningar skulle vara underbart” (Ellen White, The Advent Review and Sabbath Herald, 14 november 1912).

**Samtalsstart**

Som adventister är vårt uppdrag att förkunna ”ett evigt evangelium” (Upp. 14:6). Vad anser ni är kärnan i detta evangelium?

**Förbön**

Be att Gud ska hjälpa er att få kontakt med människor som längtar efter att få höra evangeliet.

**Samtalsfrågor**

`Församlingen är Kristus kropp. För att den ska vara trovärdig behöver våra liv åskådliggöra Guds kärlek. Detta bestämmer vilket inflytande församlingen har i samhället när vi fullföljer Kristus missionsuppdrag. Hur svarar du personligen på denna utmaning?`

`Hur tror du att din församling ses och uppfattas av dess grannar som inte är adventister? Varför har du den uppfattningen? Om uppfattningen är positiv, vad kan du göra för att stärka den mer? Om den är negativ, vad kan du göra för att ändra på det?`

`Varför är det så viktigt att behålla det ”eviga evangeliet” som centrum för vårt missionsuppdrag till världen? Vilket slutgiltigt hopp kan vi erbjuda någon, någonstans, som inte är grundat på det stora hopp vi har i evangeliet, de goda nyheterna om vad Jesus har gjort för oss på korset?`