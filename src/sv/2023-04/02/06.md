---
title:  'Världen: missionsfältet'
date:  12/10/2023
---

`Läs Upp. 7:9, 10. Vad antyder den här texten om den långtgående geografiska omfattningen av Guds missionsuppdrag?`

Denna veckas studium diskuterar avsiktligt två viktiga missionstexter som betonar hur centralt det är att göra folk till lärjungar i både missionsbefallningen och det eviga evangeliets budskap. Intressant nog har båda texterna åtminstone en gemensam nämnare, och det är ”var” missionsuppdraget ska äga rum. De lyder: ”Gå därför ut och gör alla folk till lärjungar” (Matt. 28:19); ”jordens invånare, för alla länder och stammar och språk och folk” (Upp. 14:6).

Med andra ord: Kristus evangelium ska nå alla samhällsklasser, länder, språk och folk. Evangeliets inflytande är tänkt att ena de frälsta i ett enda stort brödraskap. Vi har bara ett exempel som vi ska efterlikna, och det är Kristus. Om vi tar emot den sanning som finns hos Jesus kommer nationella fördomar och avundsjuka att brytas ned och sanningens Ande förenar våra hjärtan till ett.

När Jesus sa ”ni skall vittna om mig” (Apg. 1:8) hade han tre olika geografiska områden i åtanke:

- Område 1: ”ni skall vittna om mig i Jerusalem.” Vid den tiden befann sig hans lärjungar mycket nära Jerusalem. Så Jesus sa i princip: ”Börja berätta om er erfarenhet med Gud för människor som står er nära.” Missionsuppdraget börjar hemma, med familjen, grannar och vänner. Detta är vårt första missionsfältet.
- Område 2: ”i hela Judeen och Samarien.” Vårt missionsuppdrag innefattar också dem som på ett sätt är nära oss men ändå långt borta. I denna grupp finns människor som kanske talar samma språk som vi – människor som har en liknande kultur men som inte lever enligt eller delar samma verklighetsbild som vi. Detta är det vidare missionsfältet.
- Område 3: ”ända till jordens yttersta gräns.” Guds missionsuppdrag kallar oss till att nå ut till människor från alla platser, länder, folkgrupper, språk och etniciteter. Detta är vårt slutliga missionsfält.

`Utmaning: Be varje dag under den kommande veckan för området där du bor. Gud har placerat dig där av en anledning.`

`Extrautmaning: Studera demografin i ditt område (vilka slags människor bor nära dig) – etnisk och religiös bakgrund, gamla, unga, fattiga, rika, talade språk osv. Be Gud att visa dig hur du kan vara en kanal för Guds kärlek till dem.`