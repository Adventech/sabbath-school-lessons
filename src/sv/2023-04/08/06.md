---
title:  Större kärlek
date:  23/11/2023
---

Som vi alla vet alltför väl tar behoven aldrig slut. Om du är villig att hjälpa andra kommer du att få många möjligheter. Oavsett om det är nära vänner eller flyktingar långt borta så har människor behov, och vi bör göra vad vi kan, när vi kan, för att hjälpa dem. Under hela sin jordiska verksamhet hjälpte Jesus dem som inte kunde hjälpa sig själva. I vissa fall tog han initiativet och gick till de behövande. I andra fall tog vänner initiativet, som när männen sänkte den lame mannen från taket för att föra honom till Jesus.

`”Ingen har större kärlek än den som ger sitt liv för sina vänner” (Joh. 15:13). Hur tillämpar vi denna princip i vår verksamhet för andra?`

En missionärsfamilj verkade sex år i Trinidad och Tobago. De första tre åren bodde de i ett huvudsakligen hinduiskt och muslimskt område. Många hinduer klagade över att kristna inte tog emot deras inbjudan till den årliga tacksägelsegudstjänsten. En dag deltog dessa kristna i en tacksägelsegudstjänst för en ny hinduisk vän. De följde därmed Jesus exempel: Han besökte sina vänner när de bjöd in honom till sina speciella högtider. Faktum är att hinduismen lär att besökare eller vänner ger välsignelser i hemmet.

Låt oss försöka skaffa en vän den här veckan genom att vara till välsignelse för någon. Undersök först din omgivning, ditt samhälle, din by eller din stad. Känner du någon flykting eller invandrare som bor där? Hur är det med människorna som bor på din gata? Känner du dem alla? Oavsett situation är det ingen lätt uppgift att bli vän med en främling. Låt oss be Gud om hjälp. Han känner alla och känner främlingen som du kan bli vän med. Kom ihåg att målet är att vara deras vän så att du kan hjälpa dem genom att leda dem till Gud för att få hjälp.

`Utmaning: Lär dig om andra kulturer, eller icke-kristna som bor i ditt land. Joshuaproject.net är en bra hemsida om man vill kartlägga onådda folkgrupper i din kultur.`

`Extrautmaning: Hitta någon i ditt kontaktnät. Börja be regelbundet för personen efter att ha svarat på följande frågor: Är den här personen min vän – enligt Jesus vänskapsmodell? Känner jag till behoven i hans eller hennes liv? Hur kan jag leda honom eller henne till Jesus för att hen ska bli helad?`