---
title:  Att hjälpa dem som lider
date:  22/11/2023
---

Vem av oss har inte upplevt hur smärtsam vår värld är? Det spelar ingen roll om man lever i en rik och materialistisk miljö eller i en fattig och behövande miljö. Människor har ont, lider och kämpar. Materiell rikedom i sig kommer inte ens i närheten av att garantera lycka eller frid. Allt man behöver göra för att förstå det är till exempel att ta reda på den svindlande mängd pengar som varje år spenderas på antidepressiva läkemedel i västvärlden.

`”Herrens ande är över mig, ty han har smort mig till att frambära ett glädjebud till de fattiga. Han har sänt mig att förkunna befrielse för de fångna och syn för de blinda, att ge de förtryckta frihet” (Luk. 4:18). Vad säger det oss om vad Jesus gjorde, och vad vi också i vårt verksamhetsområde, borde göra för de behövande omkring oss?`

Gud uppmanar oss att möta alla människors behov, även om vi inte vet när eller om de någonsin kommer att ta emot Jesus. Även om kärnan i vårt missionsuppdrag är att leda dem till Jesus måste vi hjälpa dem som behöver hjälp enbart för att de behöver hjälp. Vi hjälper dem eftersom vi har tagit emot Jesus som vår Herre, och det är vad han kallar oss att göra.

Jesus exempel på att försöka tillgodose alla människors behov är en biblisk princip att följa. Vi vet inte om alla som han hjälpte tog emot honom eller inte.

För att verkligen kunna hjälpa andra måste vi bli medvetna om deras behov. Varje kultur har sitt eget sätt för hur man behandlar en vän. I många länder, t.ex. i Indien, är det vanligt att bjuda på mat eller dryck när man får besök. Det är lättare att ge en främling pengar än att trösta en vän som precis har förlorat en älskad person. Vad din vän kan behöva kan vara mer än pengar eller fysiska saker. Ofta kan sympati och stöd hjälpa mycket mer när man går igenom en stor förlust.

Den viktiga principen att hjälpa våra vänner å Jesus vägnar, börjar med målet att visa osjälvisk kärlek mot dem, och förstå deras behov innan vi försöker erbjuda hjälp. Ge den hjälp de behöver, även om du är osäker på om de är redo att följa Jesus.

`Läs Matt. 25:34–40. Vad är budskapet för oss här?`