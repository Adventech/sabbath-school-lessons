---
title:  Missionsarbete för de behövande
date:  18/11/2023
---

> <p>Nyckeltext</p>
> ”Kungen skall svara dem: ’Sannerligen, vad ni har gjort för någon av dessa minsta som är mina bröder, det har ni gjort för mig’ ” (Matt. 25:40).

### Veckans Huvudtexter
Luk. 5:17–26; Joh. 5:1–9; 5 Mos. 10:19; 3 Mos. 23:22; Matt. 25:34–40; Joh. 15:13.

Luk. 5:17–26 ger många exempel på hur Gud hjälper de behövande. Ibland använder Gud andra människor för att hjälpa oss, eller så använder han oss för att hjälpa andra. Det här arbetet kan vara utmanande, men det ger stora belöningar. När vi hjälper de behövande imiterar vi Jesus Kristus verksamhet. Ibland är det lätt att veta vem som behöver hjälp. Vid andra tillfällen är det svårt att veta. Oavsett situationen, är vi kallade till att vara Guds hjälpare för alla behövande människor oberoende av deras bakgrund.

Bibeln uppmuntrar oss att komma nära främlingar. Genom att vinna deras förtroende kan vi hitta bättre sätt att hjälpa dem till Jesus.

I denna veckas studium avslöjar titeln ”Missionsarbete för de behövande” att Gud har en plan för att nå de behövande på många olika sätt. Deras behov kan vara fysiska, känslomässiga, ekonomiska eller till och med sociala: det vill säga att vissa kan vara utstötta från samhället eller sin familj. Oavsett behov måste vi vara redo att göra vad vi kan för att hjälpa. Detta är en avgörande del i vad det betyder att vara kristen och vad som måste ingå i missionsarbete.