---
title:  Missionsnytt
date:  24/11/2023
---

#### Inte som styvfar hade tänkt sig

Obeds farfar föreslog att han skulle studera vid Adventistsamfundets internatskola i Ghana. Men Obeds styvfar motsatte sig starkt idén.

”Jag kommer inte att tillåta honom att gå på den skolan, eftersom han kommer tillbaka som adventist”, sa Obeds styvfar, som var pastor i ett annat kristet samfund.

Så Obed fick läsa på en statlig inter-natskola. Men det var ändå där han träffade adventister och blev intresserad av Adventistsamfundet.

På internatskolan firade Obed och några andra elever gudstjänst varje söndag i ett av klassrummen. Han fortsatte att göra detta år efter år.

I slutet av Obeds sista år skickades eleverna i de lägre klasserna hem medan han och avgångsklassen tillbringade en månad med att förbereda sig för sina slutprov. Med så få studenter på skolområdet ställdes söndagsgudstjänsterna in.

En söndag gick. En andra söndag gick. En tredje söndag gick. Obed saknade söndagsgudstjänsterna.

Den sista helgen före slutproven     träffade Obed tre klasskamrater som var på väg ut från skolområdet på lördagsmorgonen. De var finklädda, och de sa att de skulle till kyrkan.

”Får jag följa med?” frågade Obed.

Obed följde med de två pojkarna och en flicka till Adventkyrkan. Han blev förvånad när han hörde kören sjunga under gudstjänsten. Han hade aldrig hört en sång sjungas i harmoni, och sångens ord berörde hans hjärta.

Musiken väckte Obeds intresse för Adventistsamfundet som han visste att farfar tillhörde, och han ville veta mer.

Men vad skulle hans styvfar säga?

Efter att ha tagit sin studentexamen reste Obed hem. Under sommarlovet hjälpte han sin mamma att sälja stekt fisk och banku, majsvälling, vid vägkanten. Han vågade inte gå i kyrkan på sabbaten, men han upptäckte att den lokala adventistförsamlingen höll sina bönemöten mellan klockan sju och klockan åtta på onsdagarna. Så han formulerade en plan. När det blev onsdag lämnade han sin mamma i en timme med förklaringen att han behövde en paus.

I två månader gick Obed till böne-mötena i Adventkyrkan på onsdags-       kvällarna. Han lärde sig nya psalmsånger. Han lärde känna Gud bättre genom att ägna sig åt bön och att läsa Bibeln.

På hösten fick Obed plats på universitetet. Han letade genast efter studenter som var adventister. När han fann dem firade han gudstjänst tillsammans med dem varje sabbat. Snart blev han döpt.

Obeds farfar blev glad när han fick höra att hans sonson hade blivit adventist. Obeds styvfar blev förstås upprörd. Men med tiden har han kommit att acceptera beslutet.

Idag arbetar Obed som administrativ assistent på Southern Ghana Union Conference’s huvudkontor i Accra. Han säger att när Gud rör vid ditt hjärta och du förstår att han leder din väg är det är viktigt att du följer honom, även om dina föräldrar eller någon annan försöker hindra dig.