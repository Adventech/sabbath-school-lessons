---
title:  Studiehjälp
date:  24/11/2023
---

Läs avsnittet ”A Few Days at Long Point” i Arthur Whites biografi Ellen G. White, The Australian Years: 1891–1900, band 4, s. 100–104.

Evangelieförfattarna skrev ned exempel på hur Jesus byggde broar med människor från andra kulturer för att rädda dem (Matt. 8:28–34; Mark. 5:1–20). På samma sätt uppmanas vi också att skaffa vänner och tjäna människor från andra kulturer. Kristus dog för alla, oavsett folkslag, nationalitet, rikedom eller bakgrund. Det är en poäng vi aldrig får glömma. ”Han är det offer som sonar våra synder och inte bara våra utan hela världens” (1 Joh. 2:2).

”Män och kvinnor följer inte Guds plan när de bara visar tillgivenhet för sin egen familjekrets, … medan de är likgiltiga mot dem som de skulle kunnat trösta och välsigna genom att lindra deras nöd. ... När Herren ber oss att göra gott mot dem utanför vår familj menar han inte att vi ska minska tillgivenheten för familjen, eller att vi ska älska vår släkt eller vårt land mindre, bara för att han vill att vi ska bredda vår medkänsla. Men vi ska inte begränsa vår tillgivenhet och medkänsla inom fyra väggar, och stänga inne välsignelsen som Gud har gett oss så att andra inte får del av dess glädje” (Ellen G. White, The Advent Review and Sabbath Herald, 15 oktober 1895).

Det ansvar vi fått att vara en välsignelse för dem utanför vår bekvämlighetszon – oavsett om de är från en annan kultur eller bara en hjälplös person – är ett icke förhandlingsbart mandat från Jesus Kristus själv (Apg. 1:8; Mark. 11:17).

**Samtalsstart**

Är det någonting som har överraskat dig på ett positivt sätt när du har mött en människa från en annan kultur eller religion?

**Förbön**

Be den heliga Anden om urskiljningsförmåga, så att du kan upptäcka dina egna fördomar och rädslor, när det gäller att närma dig män-niskor som är olika dig.

**Samtalsfrågor**

`Var är din egen bekvämlighetszon, och vad motiverar dig till att kliva ut ur den när det behövs?`

`Vad innebar det att Jesus kallades en ”frossare och drinkare, en vän till tullindrivare och syndare” (Matt. 11:19)? Vad gjorde Jesus som kunde ha väckt den anklagelsen, och vad lär det oss om missionsarbete?`

`I vilken utsträckning bör en kristen engagera sig i icke-troendes högtider? Hur kan kristna göra det utan att kompromissa med bibliska principer?`