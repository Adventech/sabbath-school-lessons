---
title:  Studiehjälp
date:  27/10/2023
---

”Kärlek till förlorade människor fyllde Abrahams bön. Han avskydde den fördärvade stadens synder, men samtidigt önskade han att dess syndiga invånare skulle bli räddade. Hans stora intresse för Sodom visar hur angelägna vi borde vara om obotfärdiga människors räddning. Vi borde hata synden men visa medkänsla och kärlek för syndaren. Överallt omkring oss går människor mot en lika hopplös och ryslig undergång som den som drabbade Sodom. Varje dag slutar någon persons prövningstid. Varje timme går någon bortom nådens gräns. Var är de enträgna, varnande röster som manar syndaren att fly från den förskräckliga domen? Var är de händer som sträcks ut för att rycka honom undan döden? Var finns de som med ödmjukhet och ståndaktig tro ropar till Gud för syndarens skull? Abrahams anda var Kristus anda. Guds Son är själv den store medlaren mellan Herren och syndaren. Han har betalat priset för att återlösa människan, och han känner värdet på hennes själ. Motviljan som Kristus hade mot det onda kan bara finnas hos en fullkomligt syndfri natur. Samtidigt uppenbarade han en kärlek till syndaren som endast oändlig godhet kan visa. Under dödsångesten på korset, då hela världens förfärliga syndabörda vilade på honom, bad han för sina smädare och mördare: ’Far, förlåt dem, för de vet inte vad de gör’ (Luk. 23:34)” (Ellen G. White, Det var mycket gott, s. 121).

”Folkslagen som bodde runt omkring Abraham hedrade honom som en mäktig furste och en vis och skicklig ledare. Han undandrog inte sitt inflytande från sina grannar. Hans liv och karaktär utgjorde en skarp kontrast till avgudadyrkarnas, och det utövade ett märkbart inflytande till fördel för den sanna tron. Hans trohet mot Gud var orubblig, medan hans vänlighet och frikostighet skapade förtroende och vänskap, och hans naturliga storsinthet möttes med aktning och ära” (Ellen G. White, Det var mycket gott, s. 115).

**Samtalsstart**

Att ta del i Guds uppdrag – hur upplever du det?

**Förbön**

Be för människor som ni har varit i kontakt med under veckan.

**Samtalsfrågor**

`Vilka andra exempel finns det i Bibeln som visar oss en person som uppfyller sitt missionsuppdrag? Hur var det med Johannes döparen? Skulle du beskriva honom som framgångsrik?`

`Läs 1 Mos. 19:30–36. Vad säger texten oss om moralen hos några av dem som räddades från Sodom?`

`Vilka andra lärdomar kan vi dra av Abrahams exempel gällande mission och hur vi genomför den?`

`Fundera över detta: Anser du att Abrahams förbön för Sodom och Gomorra var framgångsrik eller ett misslyckande?`