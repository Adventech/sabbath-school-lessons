---
title:  Missionsarbete till makthavare
date:  25/11/2023
---

> <p>Nyckeltext</p>
> ”För vad hjälper det en människa om hon vinner hela världen men förlorar sin själ? Eller vad kan en människa ge till lösen för sin själ?” (Matt. 16:26, FB).

### Veckans Huvudtexter
Dan. 4; 2 Kung. 5:1–19; Joh. 3:1–12; 7:43–52; Matt. 19:16–22; Joh. 19:38–42.

Trots att Bibeln skrevs för många år sedan är den Guds Ord, uppenbarelsen till vår värld om Guds sanning. Bibeln avslöjar många sanningar, bl.a. den om människans natur. Att människor – vare sig de är från 600-talets Judéen eller 2000-talets Brasilien – i grund och botten är desamma: syndare i behov av gudomlig nåd.

Detta innefattar även de rika och mäktiga. De rika och mäktiga på Bibelns tid skilde sig inte från de rika och mäktiga i modern tid, särskilt inte i deras strävan efter rikedom, berömmelse och makt som ofta (men inte alltid) sker på bekostnad av de utsatta. Ändå är Gud lika angelägen om de rikas och mäktigas frälsning som han är om de svagas och behövandes. Bibeln ger oss några gripande exempel på bibliska personer som var mäktiga eller rika (eller både och) och hur Gud använde dem som en välsignelse för folken: Abraham, Isak, Job, Salomo och Josef är några exempel.

Den här veckan kommer vi att utforska Guds missionsuppdrag till de rika och mäktiga. Följ med när vi ser på hur Gud nådde fram till några av dessa människor, och hur han kallar och förbereder sjundedagsadventister för att vittna för dem även idag.