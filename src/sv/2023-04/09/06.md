---
title:  Missionsarbete till makthavare
date:  30/11/2023
---

Jesus visste hur man blev vän med de mäktiga. Han blev beundrad och respekterad av många av dessa människor, och samtidigt föraktad av många av dem. De mäktiga människorna i Bibeln som kom till Jesus för att få hjälp kände säkert att han brydde sig om dem. Dessutom kom inte många av de rika och mäktiga öppet till Jesus på en gång. De väntade tills de var säkra på att Jesus verkligen var Guds Son. Så var fallet både med Nikodemus och Josef från Arimataia.

`Läs Matt. 27:57–60 (se även Mark. 15:43–47; Luk. 23:50–53 och Joh. 19:38–42). Vad säger den här berättelsen oss om hur Herren använde en rik man som Jesus uppenbarligen gjort intryck på?`

Tidigare har vi inte hört något om Josef från Arimataia. Plötsligt dyker denne rike man upp, nästan från ingenstans, och används för att uppfylla profetiorna. Gud har använt, och kommer att fortsätta att använda, de rika för sina syften. Därför behöver vi missionera även för dem.

En av de svåraste faserna i att bli vän med mäktiga personer är frågan om var man ska börja. Generellt sett är det bäst att inte söka upp dem. Låt dem komma till dig. Jesus gjorde så. De fick höra budskap, se hans helanden och kraften från Gud. Bakom kulisserna var de övertygade om att han verkligen var Guds Son.

Mäktiga människor kommer att vilja samarbeta med genuint tjänande av flera orsaker. De vill vara del av något gott som förändrar människors liv. På det sättet kan de försäkra sig om att det också kan förändra deras egna liv. Det ger de rika och mäktiga ett subtilt sätt att få den hjälp de behöver utan att offentligt avslöja sina behov.

Den andra fasen är att påbörja en genuin verksamhet som en väg för de rika och mäktiga att bli en del av Guds verksamhet. Ta dig tid till att investera i de rikas och mäktigas liv i ditt samhälle.

`Utmaning: Utöka din dagliga bönelista med någon som har en maktposition, som inte är troende och som är någon du kan komma i kontakt med då och då.`

`Extrautmaning: Skriv ett brev eller ett e-postmeddelande till någon i en maktposition – även om det är någon du kanske aldrig har träffat – och berätta för den personen att du ber för honom eller henne.`