---
title:  Missionsnytt
date:  01/12/2023
---

#### En inflytelserik kyrka

Det kanske inte är varje dag som ett kvartals utvalda missionsprojekt inspirerar till ett annat stort projekt. Men det var precis vad som hände i Ghanas huvudstad Accra.

För ungefär 15 år sedan fick Adventistsamfundet en tomt av militären i Ghana. Den låg på huvudregimentets område i Accra. Samfundet fick marken gratis. Det enda villkoret var att samfundet skulle bygga en kyrka där. Militären bad om en Adventkyrka där soldaterna kunde fira gudstjänst.

Församlingsmedlemmar i hela Ghana donerade pengar till projektet. De ville att soldaterna skulle kunna fira gudstjänst i en Adventkyrka. Tredje kvartalet 2007 valdes sedan byggnadsprojektet till att få del av den trettonde sabbatens missionsgåvor. Gåvorna från samfundsmedlemmar i andra länder gjorde det möjligt att göra klart bygget. Och kasernkyrkan kunde invigas den 1 november 2008.

Ghanas polismyndighet på andra sidan stan hade lagt märke till den nya Adventkyrkan på militärens område. De ville också ha en Adventkyrka på sin nationella polisakademi. Polisen kontaktade samfundets ledare med samma förfrågan. ”Om vi ger er en tomt på polishögskolan, skulle ni vara villiga att bygga en kyrka på den?” frågade de.

Det var ett erbjudande som samfundsledarna inte kunde tacka nej till. Arbetet började med att samla in pengar för att bygga en Adventkyrka vid polisakademin.

”Tack vare det vi har gjort åt militären anförtror även polisen oss uppgiften att bygga en fin kyrka”, säger den lokala samfundsledaren, Christopher Annan-Nunoo, som är som sekreterare för södra Ghanas unionskonferens.

”På grund av denna fina byggnad som militären fick vill folk komma och fira gudstjänst här”, säger överstelöjtnant Peter N. K. Duodu, kaplan inom militären och själv adventist. ”De säger: ’Din byggnad är underbar.’ ”

Militärpersonal som firar gudstjänst i kyrkan får ett bättre intryck av adventister och, viktigast av allt, lär sig om Gud och frälsningen.

Samuel Marfon är en polis med

17 tjänsteår och den enda adventistkaplanen inom Ghanas polisstyrka. Han tror att polisakademins framtida kyrka kommer att ha samma inverkan på polispersonalen som Adventkyrkan hos militären har haft där. Kyrkan väntas kunna rymma 1 500 till 2 000 personer. ”Gud kommer att göra drömmen till verklighet”, säger Samuel Marfon. ”Han kommer att bygga kyrkan.”

Tack för era missionsgåvor som ni gav 2007! De har haft stor inverkan på militär- och poliseliten i Ghana. Våra missionsgåvor i slutet av detta kvartal kommer också att bli till välsignelse för människor i Ghana. De kommer att göra det möjligt för Adventistsamfundets sjuksköterske- och barnmorskehögskola att bygga nya klassrum och sovsalar för att kunna ta emot fler elever. Tack för era gåvor även till detta projekt!