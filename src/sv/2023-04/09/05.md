---
title:  Missionsarbete till de rika
date:  29/11/2023
---

`Läs Matt.19:16–22. Vilka lärdomar kan vi dra av denna berättelse om en person som, till skillnad från Nikodemus, inte tog emot Jesus?`

Jesus samspel med den rike ynglingen visar vilken farlig fälla rikedom kan vara. Titta på dessa ord: ”Ja, jag säger er: det är lättare för en kamel att komma igenom ett nålsöga än för en rik att komma in i Guds rike” (Matt. 19:24). Detta betyder naturligtvis inte att de rika inte kan bli räddade. Bara att dessa människors rikedomar verkligen kan bli ett hinder för frälsning om de inte är försiktiga.

I slutändan går de rika och fattiga samma öde till mötes: graven. Det betyder att de rika är i lika desperat behov av frälsning som någon annan. Vad som än kan köpas för pengar, går det inte att köpa dispens från döden. Den dispensen erhålls bara som en gratis gåva från Jesus till alla som vill göra anspråk på den genom tro. ”Jag är uppståndelsen och livet. Den som tror på mig skall leva om han än dör” (Joh. 11:25).

`Läs Luk. 19:1–10. Vad var skillnaden i denna berättelse jämfört med den om den rike ynglingen?`

Sackaios lät sig påverkas av Jesus på ett sätt som den rike ynglingen tyvärr inte gjorde. Lägg märke till att Jesus inte sa åt Sackaios att sälja allt han hade och ge till de fattiga, vilket han gjorde till den rike ynglingen. Jesus måste ha vetat hur bunden till sina pengar den rike ynglingen var. Och det var därför Jesus sa som han gjorde till honom. Även om vi inte vet allt som sades när Jesus var i hans hus, så blev däremot Sackaios uppenbarligen överbevisad av Jesus. Han visste att han var tvungen att göra förändringar i sitt liv, speciellt gällande sin rikedom.

`”För vad hjälper det en människa om hon vinner hela världen men förlorar sin själ? Eller vad kan en människa ge till lösen för sin själ?” (Matt. 16:26, FB). Vad säger dessa ord till dig i din situation?`