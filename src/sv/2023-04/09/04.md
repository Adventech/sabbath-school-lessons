---
title:  'Att vittna för de lärda: Nikodemus'
date:  28/11/2023
---

Nikodemus var en lärd man. Bibeln beskriver honom som en av judarnas rådsherrar (Joh. 3:1). Jesus kallade honom en lärare för Israel (Joh. 3:10). Han hade god bibelkunskap och andlig hunger efter Herren. Ur ett mänskligt perspektiv kan han ha sett ut som om han var en Guds efterföljare. Han höll alla buden, och han var en respekterad ledare bland judarna. Han var mäktig och rik. Många såg detta som tecken på att Gud hade välsignat honom. Ändå visar det sig att den ytliga fasaden bara var just det — en ytlig fasad.

`Läs Joh. 3:1–12. Vad avslöjar den här berättelsen om Nikodemus andliga behov och hur Jesus tog sig an dem rakt på sak?`

När Nikodemus kom till Jesus försökte han hålla fasaden uppe och bevara status quo. Men Gud kände hans hjärta. På samma sätt känner Gud alla de rikas och mäktigas hjärtan och deras behov, oavsett deras bakgrund. Nikodemus kom till Jesus för att Jesus lära hade övertygat honom. Hans stolthet hindrade honom från att öppet bekänna Jesus Kristus som Herre. Men den natten förändrade honom för alltid. Även efter att han blivit övertygad om att Jesus hade kommit från Gud, erkände han fortfarande inte öppet att han var en av Jesus efterföljare.

`Läs Joh. 7:43–52 och Joh. 19:39. Vad säger dessa texter oss om Nikodemus och Jesus?`

Dessa verser visar att Jesus uppenbarligen hade gjort ett djupt intryck på Nikodemus. Nikodemus försökte skydda Jesus medan han levde och sedan hedra honom efter hans död. Utan tvekan hade Jesus vunnit Nikodemus, som trots sin omtalade kunskap och visdom ändå, liksom vi alla, hade ett stort behov av Frälsaren.

`Riskerar vi att hamna i fällan att tro att eftersom ”vi har sanningen” så räcker det med att ha kunskap om sanningen för att bli räddad? Kommer människor som hade mer än tillräcklig kunskap, även om de tre änglarnas budskap, att gå miste om frälsningen på grund av detta?`