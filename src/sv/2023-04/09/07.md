---
title:  Studiehjälp
date:  01/12/2023
---

Läs Ellen Whites kapitel ”Arbete för de rika” i Hälsa för hela människan, s. 158–164 (reviderad upplaga 2022) samt s. 167–168 i Från makt till maktlöshet.

Jesu älskar de fattiga lika mycket som de rika och mäktiga människorna i världen. Han dog för furstar såväl som för bidragstagare. Jesus visste hur man mest effektivt kunde nå deras hjärtan. Han varnade oss med orden: ”Det är lättare för en kamel att komma igenom ett nålsöga än för en rik att komma in i Guds rike” (Mark. 10:25). Vi utmanas den här veckan att nå mäktiga och rika personer med Jesus Kristus evangelium. De har lika stort behov av frälsning som alla andra, även om de, tyvärr, kanske inte inser det på grund av den ”säkerhet” som de tror att deras rikedom erbjuder.

”Det har talats mycket om vårt ansvar för de försummade fattiga, men behöver vi inte också ägna lite uppmärksamhet åt de försummade rika? Många betraktar denna klass som hopplös … Tusentals rika har lagts i graven utan att ha blivit varnade. Men trots att de till det yttre ser likgiltiga ut har många rika tunga själsbördor” (Ellen G. White, Hälsa för hela människan, s. 159, reviderad upplaga 2022).

**Samtalsstart**

Vilken inflytelserik eller mäktig person hade du velat kunna nå med evangeliet och varför?

**Förbön**

Be för människor med olika typer av makt: högt uppsatta ledare i samfundet, politiker, chefer för stora företag, sociala medie-profiler, tv-kändisar … Om ni ber under bibelstudiet på sabbaten kan ni förslagsvis låta flera personer be.

**Samtalsfrågor**

`Jesus bröt ner kast- och klassbarriärer när han betjänade de rika och fattiga under sin jordiska verksamhet. Hur hanterar vi som adventister frågan om klyftan mellan de rika och de fattiga som är så allmänt accepterad i alla våra samhällen?`

`Jesus sade följande: ”Det som såddes bland tistlar är den som hör ordet, men världsliga bekymmer och bedräglig rikedom kväver ordet så att det blir utan frukt” (Matt. 13:22, FB). Vad tror du att Jesus menade med ”bedräglig rikedom”? Varför behöver vi inte nödvändigtvis vara rika för att bli bedragna av rikedomar?`

`Gå på sabbaten igenom frågan som ställdes i slutet av tisdagens studium om att kunskap om sanningen inte är samma sak som att bli räddad av den. Varför är det så viktigt att göra en skillnad mellan dessa saker? Om det inte räcker med att känna till sanningen för att bli räddad, hur blir vi då räddade?`

`Vilka andra skäl kan du komma på till varför den rike ynglingen förkastade Jesus medan Sackaios tog emot honom?`