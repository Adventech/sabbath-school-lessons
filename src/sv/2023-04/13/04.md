---
title:  Den sista krisen
date:  26/12/2023
---

Jesus sa till sina lärjungar och till oss: ”Gå därför ut och gör alla folk till lärjungar: döp dem i Faderns och Sonens och den heliga Andens namn och lär dem att hålla alla de bud jag har gett er. Och jag är med er alla dagar till tidens slut” (Matt. 28:19, 20). Detta är den stora missionsbefallningen. På flera sätt är de tre änglarnas budskap – med sin uppmaning till ”alla länder och stammar och språk och folk” (Upp. 14:6) – helt enkelt den stora missionsbefallningen omformulerad för vår tid.

`Läs 1 Joh. 4:8; 2 Pet. 3:9; 1 Tim. 2:4 och 1 Mos. 12:3. Varför är alla folkgrupper viktiga för Gud?`

Kristus kärlek gäller hela mänskligheten, ingen folkgrupp undantagen. I motsats till teologin som lär att Kristus bara dog för en förutbestämd elit, så lär Bibeln tydlig att Jesus dog för alla människor. Folkgrupp, etnicitet eller någon annan faktor spelar ingen roll. Om du är en människa dog Kristus för dig. Punkt och slut. Den enda frågan som återstår för någon är: Hur ställer du dig till Jesus död?

När Jesus kommer tillbaka kommer det bara finnas två läger. Det ena lägret har underkastat sig Satans auktoritet genom de religiösa och politiska institutionerna som beskrivs i Upp. 13 och 17. Det andra lägret består av dem som helt har underkastat sig Jesus Kristus. Deras tro åskådliggörs genom att de håller ”Guds bud” (Upp. 14:12).

Ända från begynnelsen har människor haft bevis för vem Gud är, och hans rättfärdighet och kärlek (Rom. 1:18–21). Därför kommer alla människor från det förflutna att dömas utifrån hur de har samverkat med Gud och levt sina liv – oavsett hur mycket de förstod eller inte förstod (Rom. 2:11–16).

Men i sista tiden växer polariseringen. Och samvetsfriheten kommer inte längre att respekteras. Människor kommer att utsättas för påtryckningar för att ställa sig på Satans sida. Det är angeläget att evangeliet förkunnas och de allvarliga nyheterna om Satans strategier avslöjas. Och det är precis vad de tre änglarnas budskap och vårt missionsuppdrag handlar om.

`Fundera över att Kristus har dött för dig personligen. Vad skulle någonsin kunna få dig att tro att Jesus död på korset inte kan betala priset för allt du har gjort, hur illa det än är?`