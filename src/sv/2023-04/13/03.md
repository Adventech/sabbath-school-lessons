---
title:  De tre änglarnas budskap och missionsuppdraget
date:  25/12/2023
---

Uppenbarelseboken ger oss en stark och grafisk beskrivning av den stora striden. Den är kanske mest dramatiskt avbildat i Upp. 12:12: ”Jubla därför, ni himlar och ni som bor i dem. Men ve över jorden och havet: djävulen har stigit ner till er, och hans raseri är stort, ty han vet att hans tid är kort.” Det är svårt att föreställa sig hur någon kan förstå något i Skriften utan stora-striden-perspektivet som når sin kulmen i den sista tiden.

`Läs Upp. 14:6–12. Vad beskrivs här, och vad har dessa verser att göra med vårt missionsuppdrag och budskap?`

Budskapet är Guds budskap, evangeliet. Det är centralt i Guds missionsuppdrag. Budskapet är i verklig mening uppdraget. Världen behöver varnas för det som ska komma, och varje person kommer att tvingas göra ett val, ett val om liv eller död.

`”Den som inte är med mig är mot mig, och den som inte samlar med mig, han skingrar” (Luk. 11:23). Vad säger Jesus här som så påtagligt påverkar vårt uppdrag?`

De tre änglarnas budskap i Upp. 14 utgör kärnan, hjärtat, i det vi sjundedagsadventister har kallats till att förkunna för världen. Två teman är centrala och grundläggande för budskapet: ”ett evigt evangelium” (Upp. 14:6) och tillbedjan av Skaparen. Dessa två teman förekommer i beskrivningen av de heliga: ”Här behövs uthållighet hos de heliga, hos dem som bevarar Guds bud och tron på Jesus” (Upp. 14:12). Oavsett vad vi annars gör – alla goda gärningar för att hjälpa människor – så får vi aldrig förlora vår speciella kallelse och mission ur sikte. Det innebär att förkunna för en förlorad värld det hopp som finns i det eviga evangeliet, såväl som att varna världen för vad som stundar.

`Som adventister tror vi att vi finns här för att förkunna de tre änglarnas budskap. Vad anser du vara kärnan i det budskapet?`