---
title:  Missionsuppdraget slutfört
date:  28/12/2023
---

`Läs Upp. 21:1–4 och Upp. 21:22–22:5. Vilken syn beskrivs här?`

Vilket paradis den nya jorden kommer att bli! Döden och synden kommer att försvinna, Satan och ondskan kommer att förgöras. Vi kommer att träffa vår kärleksfulla Frälsare och återförenas med nära och kära. Och den nya jorden kommer att befolkas med representanter från alla folk och språk.

General Conference Mission Board har antagit Global Missions mätvärden som kan användas för att avgöra om en folkgrupp är nådd eller inte. En ”nådd folkgrupp” har tillräckligt antal medlemmar och resurser för att effektivt kunna vittna för resten av gruppen, utan att behöva hjälp utifrån. De har gudstjänster, biblar och annan litteratur på sitt primära språk. Och det finns inhemska kyrkoledare som kan vittna för resten av folkgruppen utan att behöva arbeta genom översättare.

En ”onådd folkgrupp” är en som inte har någon inhemsk adventistgemenskap med tillräckligt medlemsantal och resurser, för att effektivt kunna vittna för sin egen grupp, utan hjälp utanför sin kultur.

Varje lokal församling och union måste fastställa vilka folkgrupper i deras område som behöver nås. Nu är det dags att investera i Guds missionsuppdrag att göra alla folkgrupper till lärjungar, påskynda vår Frälsares återkomst och i slutändan leva med dem i den nya himlen och på den nya jorden som är utlovad.

`Utmaning: Hur påskyndar du Jesus återkomst? Planterar du frön av hopp i hjärtat hos dem som behöver höra goda nyheter? ”Vattnar” du nya troende genom att hjälpa dem att lära sig vad det innebär att leva ett liv i trofast lydnad för Kristus? Be om tillfällen att berätta om löftet om den nya jorden för människorna på din dagliga bönelista.`

`Extrautmaning: Några av dina ”lärjungar” kanske är redo att ta emot Jesus. Detta innefattar att gå med i en församling eller grupp av troende. Sätt dig själv i hans eller hennes sits och föreställ dig att du går till din församling för första gången. Vilken erfarenhet skulle han eller hon få? Hur förberedd är din församling på att välkomna och göra nya människor till lärjungar? Är ni öppna för att starta nya grupper av troende, inte bara bygga upp er egen befintliga församling? Skapa en strategi för att ta itu med områden som kan förbättras. Berätta om dina tankar för dina församlingsledare, och arbeta med dem för att förverkliga en plan att bli en församling som mer avsiktlig gör människor till lärjungar.`