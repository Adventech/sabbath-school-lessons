---
title:  Studiehjälp
date:  29/12/2023
---

”Genom den stora frälsningsplanen återförs världen fullständigt till Guds nåd. Allt som förlorades genom synden har blivit återställt. Inte bara människan, utan även jorden har återlösts för att den ska bli de trognas eviga hem. Under sextusen år har Satan kämpat för att behålla jorden som sin egendom, men nu har Guds ursprungliga avsikt med dess skapelse blivit uppfylld. ’Men den Högstes heliga ska ta emot riket och behålla det för evigt’ (Dan. 7:18)” (Ellen G. White, Det var mycket gott, s. 305).

Men innan det kan bli verklighet, är det vår plikt att samarbeta med Gud i hans missionsuppdrag att nå världen med varningsbudskapet, så att människor kan ta emot och få del av Guds löfte om förnyelse.

”Jag längtar efter att se väldigt många arbetare verka för dem som inte känner till bevisen för vår tro. Många har fått stort ljus när de har hört de tre änglarnas budskap. Nu borde de förkunna dessa budskap i alla delar av världen. Jag önskar att göra min del och möjliggöra för andra att föra vidare sanningens ljus. Må Herren hjälpa oss att ta på oss vapenrustningen. De troende behöver samarbeta i det högtidliga arbetet att ge världen den sista varningen” (Ellen G. White, Brev 390, 1907 [opublicerat]).

Under detta kvartal har vi studerat olika aspekter och frågor som har med Guds missionsuppdrag att göra. Den här veckan avslutade vi vårt studium med att ta reda på Uppenbarelsebokens nycklar för att förstå hur en återställd relation med Gud ser ut. Och den kulminerade med en syn av ett slutfört missionsuppdrag – jordens förnyelse och återupprättelse. Även om det är sant att syndens och lidandets förstörelse kommer att vara de mest fruktansvärda dagarna av jordens historia, vänder Gud vår blick till en tid bortom denna förstörelse och ger tröst och uppmuntran i löftet om en förnyad jord.

**Samtalsstart**

Om du fick möjligheten att prata om Jesus med vem som helst, vem skulle du vilja prata med?

**Förbön**

Jesus, vi ber för alla i Sverige som inte vet vem du är än. Låt dessa människor komma i kontakt med någon som kan berätta om dig. Om jag kan vittna till någon, hjälp mig med det.

**Samtalsfrågor**

`Vad är det eviga evangeliet? Varför är det evigt? Och varför måste dess lära vara grundläggande för vårt missionsuppdrag?`

`Varför har vi en sådan betoning på de tre änglarnas budskap? Hur svarar du på argumentet att vi måste fokusera på Jesus och inte på något så ”synbarligen negativt” som dessa budskap med mycket starka varningar?`

`Hur har det här kvartalet hjälpt dig att bättre förstå inte bara vikten av missionsarbete, utan även hur du och din församling bättre kan delta i det som vi också har kallats till?`