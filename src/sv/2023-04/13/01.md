---
title:  Guds missionsuppdrag fullbordas
date:  23/12/2023
---

> <p>Nyckeltext</p>
> ”När nu allt detta skall upplösas, då måste ni leva heligt och fromt på alla sätt medan ni väntar på Guds dag och påskyndar dess ankomst …” (2 Pet. 3:11, 12).

### Veckans Huvudtexter
Upp. 1:1–7; 1 Pet. 2:9; Upp. 14:6–12; Luk. 11:23; 1 Tim. 2:4; Upp. 21:1–4.

Uppenbarelseboken fyller sinnet med bilder om den sista tiden. Bokens epicentrum handlar om den kosmiska konflikten mellan Kristus och Satan. Satan har förlorat sin rätt över jorden, och nu förföljer han dem som är lojala mot Gud. Bokens kulmen är Jesus återkomst för att befria sina barn, både de rättfärdiga som lever, och de trogna som har dött sedan Adams och Evas fall. Boken visar oss också hur Satan och de ogudaktiga förintas i eld och hur Jesus upprättar sitt eviga rike på den nya jorden.

De som studerar Uppenbarelseboken utforskar och försöker entusiastiskt urskilja de förutsagda tecknen och händelserna som utmärker kyrkans historia från det första århundradet e.Kr. till vår tid i ändens tid. Det gör de också rätt i.

Men i det här kvartalets sista studievecka kommer vi att se att Uppenbarelseboken är en missionsbok, som fokuserar på en missionsinriktad Gud, som kallar oss att vara en missionerande kyrka. Vår kallelse att förkunna ”sanningen för vår tid” för världen kommer att bestå ända tills alla har gjort valet för eller emot Gud.