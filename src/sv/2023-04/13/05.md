---
title:  Framgång i evangelisation
date:  27/12/2023
---

Vad är framgång i missionsverksamhet? Vi kan frestas att tro att det är många dop, stora församlingar och snabb tillväxt. Vi kanske tänker att framgång består i att nå ut i varje nation och folkgrupp på jorden med sanningen, och att vi kan påskynda processen genom radio, internet och TV. Även om allt detta är bra måste vi komma ihåg vad Paulus skrev till trosgemenskapen i Korint: ”Jag planterade, Apollos vattnade, men Gud gav växten” (1 Kor. 3:6). Vårt fokus borde med andra ord vara på processen. Guds fokus är på tillväxten.

Vi har redan sett att syftet med Guds missionsuppdrag är att rädda de förlorade i varje folkgrupp på jorden. Och han gör det genom att göra dem till lojala efterföljare av Jesus, och är engagerade i hans missionsuppdrag.

**Läs följande texter. Vad säger de om dem som blir Jesus efterföljare?**

`2 Kor. 11:2`

`Jes. 30:21; Joh. 10:27; 16:12, 13`

`2 Thess. 2:9–11; Heb. 3:12, 13; 1 Joh. 1:8`

`1 Joh. 1:9, Upp. 7:14; 19:8`

Jesus lärjungar är renhjärtade, och förblir trogna mot Jesus, som en ren brud är mot sin trolovade. De följer Jesus vart han än leder dem med den heliga Andens stilla susning. Det innefattar också att han leder oss till att göra missionsarbete för andra. Dessa lärjungar bedrar ingen. De leds inte vilse av tärande tvivel, falska läror eller omoral. Och de känner sig inte moraliskt överlägsna andra. De inser att de är ofullkomliga och behöver Guds renande nåd och barmhärtighet. Eftersom de förstår detta, är de också öppna för att ta emot tillrättavisning och undervisning från andra troende. Framgång i missionsverksamhet innebär att forma sådana lärjungar.

`Vad innebär det att vara ”en ren jungfru till honom [Kristus]” (2 Kor. 11:2)? Hur kan vi som syndare vara detta inför Gud och hjälpa andra att också bli rena jungfrur till Kristus?`