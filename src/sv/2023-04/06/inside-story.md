---
title:  Missionsnytt
date:  10/11/2023
---

#### Förvandlad!

När Theophane blev adventist i sitt hemland Guinea i Västafrika blev hans pappa arg.  Han var ledare inom ett annat kristet samfund, och han skämdes över att hans son, en gymnasieelev, hade valt en annan tro.

”Du har en vecka på dig”, sa pappa. ”Om du inte går i kyrkan på söndagarna får du flytta hemifrån.”

Theophane blev ledsen. Han älskade sin pappa väldigt mycket. Men han hade också upplevt Jesus kraft. En farbror som var adventist hade inbjudit honom att följa med till kyrkan. Theophane hade tidigare drabbats av anfall som bara upphörde när adventister hade bett för honom. När han sedan läste Bibeln hade han lärt sig om budorden och förstått att Gud avskilde sabbaten som vilodag. Theophane ville inte gå tillbaka till sitt gamla liv. Om han inte fick bo hemma skulle han lämna. Han flyttade in hos en kompis.

Theophanes farfar bestämde sig då för att ingripa. Som den äldsta personen i familjen var han högt respekterad. Farfar och pappa tog Theophane till en präst. Han var inte vilken präst som helst. Han var en ledande teolog och undervisade i religion vid ett universitet.

”Vad fick dig att lämna kyrkan?” frågade prästen Theophane.

Theophane öppnade sin bibel till

Andra Moseboken 20. Han läste det första budet, som säger: ”Du ska inte         ha några andra gudar vid sidan av mig” (2 Mos. 20:3, nuBibeln). Sedan läste han det andra budet, som handlar om dyrkan av snidade bilder.

Prästen svarade att israeliterna räddades genom att titta på en bronsorm som Moses skapade under ökenvandringen, och kristna idag kan räddas genom att titta på ikoner.

Sedan anklagade prästen Theophane för att inte lyda det femte budet.”Älskar du din far?” sa han. ”Du gör inte det han säger åt dig att göra. Gud säger: ’Visa respekt för dina föräldrar’.”

Theophane svarade: ”Men Jesus sade: ’Men om någon älskar sina föräldrar mer än mig, är han inte värdig att tillhöra  mig’.” (Matt. 10:37).

Prästen tittade på pappa. ”Din son är ett hopplöst fall. Om han bor kvar hemma kommer att påverka er andra negativt.”

När de lämnade prästens hus förbannade pappa sin bror som hade tagit med Theophane till Adventkyrkan.

Pappa klagade direkt till farbror själv, och farbror påminde honom om Theophanes anfall. ”Han hade stora problem”, sa han. ”Du tog honom till många läkare och gav honom medicin. Du gjorde ditt bästa, men ingenting hjälpte. Pojken följde inte mig. Han följde Jesus.”

Åtta månader gick. Theophanes liv hade förändrats markant. Han förblev inte bara fri från sina anfall, utan han hade också blivit en snäll och generös ung man. Grannar som tidigare hade försökt hålla sina barn borta från honom ville nu att deras barn skulle vara som han. Pappa blev förvånad över förändringen, och han ringde sin bror för att tacka honom.

I dag får Theophane bo hemma och fira sabbaten i fred. Han ber att pappa och farfar ska lära känna den Jesus som förändrade hans liv.