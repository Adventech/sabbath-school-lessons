---
title:  Motiv och förberedelse för missionsarbete
date:  04/11/2023
---

> <p>Nyckeltext</p>
> ”Han sade till dem: ’Detta är vad jag sade till er när jag ännu var hos er, att allt måste uppfyllas som står skrivet om mig i Moses lag, hos profeterna och i psalmerna’ ” (Luk. 24:44).

### Veckans Huvudtexter
Luk. 24:1–12; 24:36–49; Apg. 1:12–26; Heb. 10:24, 25; Apg. 2:1–41; 1 Kor. 11:1.

Paulus skrev till filipperna: ”Visst finns det en del som förkunnar Kristus för att de är avundsjuka och vill ställa till bråk. En del däremot har goda avsikter, och de förkunnar av kärlek; de vet ju att jag är satt att försvara evangeliet. Men de andra är bråkmakare och talar om Kristus inte av rena motiv utan för att göra det svårare för mig i min fångenskap. Än sen? Falska eller hederliga syften – i vilket fall som helst blir Kristus förkunnad, och det gläder jag mig över” (Fil. 1:15–18).

Kraftfulla ord! Vare sig det är med ”falska eller hederliga syften” så predikas Kristus – och det är det som var viktigt för Paulus. Helst borde dock vårt motiv för att predika Kristus, för att göra missions-arbete, för att nå andra med de goda nyheterna, vara kärlek och sanning – och inte själviskhet, avund eller strid.

Vilka är då motiven för att predika Kristus och hur kan vi förbereda oss för att göra detta?

Den här veckan kommer vi att se närmare på några händelser i den tidiga kristna kyrkan som kan ge oss vägledning om dessa viktiga delar av missionsarbetet.