---
title:  ”som ni har korsfäst”
date:  08/11/2023
---

Apg. 2 beskriver den heliga Andens utgjutelse på pingstdagen. När Jesus lärjungar bad stannade tungor av eld på deras huvuden. De insåg att de hade fått den heliga Andens utlovade kraft.

`Läs Apg. 2:1–41. Vad hände med lärjungarna efter att de fick den heliga Anden på pingstdagen?`

Lärjungarna började tala på andra språk ”med de ord som Anden ingav dem” (Apg. 2:4). Det som är avgörande här är att Gud gav varje person kraft för att de skulle kunna hjälpa dem som inte tror. Välsignelsen var inte enbart avsedd för deras eget bästa. Det var inte en välsignelse som skulle göra dem lämpliga för himlen eller underlätta för dem att göra affärer på ett främmande språk. Välsignelsen gavs för att uppfylla Guds missionsuppdrag till de förlorade. Idag uppmanar Gud sina lärjungar att använda sina personliga gåvor för att bidra till hans missionsuppdrag till dem som inte tror. Vi har fått gåvor: finns det något större kall än att använda det vi fått för att nå andra?

Den heliga Andens utgjutelse resulterade i att många av människorna ångrade att de hade förkastat Messias. Utan tvekan befann sig några av dem i Jerusalem när han dog. Tänk på kraften i det här: Petrus anklagade några av dem för att ha korsfäst Kristus. Uppenbarligen insåg de vad de hade gjort, och efter att ha blivit överbevisade ropade de: ”Bröder, vad skall vi göra?” (Apg. 2:37).

Ändå kunde till och med de få förlåtelse. Petrus sade till dem: ”Omvänd er och låt er alla döpas i Jesu Kristi namn, så att ni får förlåtelse för era synder. Då får ni den heliga anden som gåva” (Apg. 2:38).

Genom att arbeta tillsammans, i samförstånd med den heliga Anden och varandra, predikade dessa Jesuslärjungar omvändelse och syndernas förlåtelse – även för dem som kanske varit direkt inblandade i Jesus korsfästelse! Det är kraften i evangeliet. Om det budskapet inte motiverar oss till att missionera, vad kan då göra det? Vi är kal-lade till att sprida evangeliet till världen – en syndig, fallen, korrupt värld med syndiga, fallna och korrupta människor. Vår uppgift är inte att döma. Vår uppgift är att vittna om Jesus frälsande kraft.

`Hur kan tanken att till och med några av dem som var delaktiga i Kristus död erbjöds frälsning uppmuntra oss själsligt? Hur kan den uppmuntra oss att vittna för andra oavsett hur ogudaktiga de än må verka?`