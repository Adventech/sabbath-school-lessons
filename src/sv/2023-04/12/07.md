---
title:  Studiehjälp
date:  22/12/2023
---

”Till alla hem och alla skolor, till alla föräldrar, lärare och barn som blivit upplysta av det kristna budskapet, kommer i den här krisen den fråga som ställdes till drottning Ester vid den viktiga krisen i Israels historia: ’Vem vet om du inte har blivit drottning just för en tid som denna?’ (Est. 4:14)” (Ellen G. White, Vägen till Mognad, s. 283, reviderad upplaga 2023).

”Ester var en vacker judisk flicka. Hon var kusin till Mordokaj som tog henne till sitt hem efter att hennes föräldrar hade dött och älskade henne som sin egen dotter. Gud använde henne för att rädda det judiska folket i landet Persien.” (Obs: Det här citatet är en introduktion som skrevs om Ester i boken Daughters of God, s. 45 och har inte skrivits av Ellen White. Resten av citatet, som följer här nedan, skrevs dock av henne.)

”I forna tider verkade Herren på ett underbart sätt genom överlåtna kvinnor som samarbetade i Guds verk med män som han hade valt till sina representanter. Han använde kvinnor för att vinna stora och avgörande segrar. Mer än en gång lät han dem framträda i kristider och arbetade genom dem för att rädda många liv. Genom drottning Ester åstadkom Herren en mäktig befrielse för sitt folk. När det verkade som om ingen kunde rädda dem, gick Ester och kvinnorna som umgicks med henne svårigheten till mötes genom fasta och bön och snabba åtgärder och räddade sitt folk. ...

Om vi studerar kvinnors arbete för Guds verk på Gamla testamentets tid kommer vi att få lärdomar som kan hjälpa oss att möta nödsituationer i verket idag. Vi kanske inte hamnar i en så kritisk och framträdande situation som Guds folk var i på Esters tid. Men omvända kvinnor kan ofta spela en viktig roll i mer ödmjuka ställningar. Detta har många gjort och de kommer att göra det igen” (Ellen G. White, Daughters of God, s. 45, 46).

**Samtalsstart**

Ester och Mordokaj var på rätt plats vid rätt tid och gjorde rätt saker. Har du någon gång upplevt samma sak?

**Förbön**

Vi ber att kunna vara som Ester och Mordokaj: stå upp för vår tro när det behövs och få vishet att säga rätt saker vid rätt tid.

**Samtalsfrågor**

`Esters bok ger oss några obesvarade frågor, särskilt angående Esters roll vid kungens hov, även om hon upphöjdes till drottning. Hur går dessa saker ihop med hennes tro, eller gör de det?`

`Esters berömda ord: ”Är jag förlorad, så är jag förlorad” (Est. 4:16), har ekat genom årtusenden som ett exempel på trohet in i döden. Hur speglar hennes ord det Guds folk kommer att möta i de sista dagarna, när frågorna i t.ex. Upp. 13 blir verklighet?`

`Gå på sabbaten igenom frågan i slutet av måndagens studium om att ibland inte avslöja sin tro. Borde vi någonsin göra så?`