---
title:  Ester och Mordokaj
date:  16/12/2023
---

> <p>Nyckeltext</p>
> ”… jag skall göra dig till ett ljus för andra folk, för att min räddning skall nå över hela jorden” (Jes. 49:6).

### Veckans Huvudtexter
Dan. 1:1–12; 6:1–9; Est. 2:1–10, 20; 3:1–15; 4:1–14; 9:1–12.

En av de mest inspirerande berättelserna i Bibeln finner vi i Esters bok. Den är ett exempel på ”interkulturell missionsverksamhet”. Det har skrivits mycket om den här boken under årtusendena, och än i dag firar många judar purimhögtiden baserat på Est. 9:26–31.

Ester och hennes kusin Mordokaj var judar som bodde i det persiska imperiets huvudstad, Susa. Av någon anledning stannade de (med flera andra) kvar i fångenskapens land, till skillnad från andra judar som återvänt till Juda.

Sedan blir Ester drottning genom en rad gudomliga händelser. ”Han kom att älska Ester högre än någon annan kvinna, ja, hon vann hans ynnest och kärlek framför alla de andra flickorna, och han satte den kungliga kronan på hennes huvud och gjorde henne till drottning i Vashtis ställe” (Est. 2:17).

Det var i denna roll som Ester – om än något motvilligt – fick spela en stor roll i Bibelns historia. På sitt unika sätt visar denna berättelse hur Guds folk kan vittna om sanning även i främmande miljöer.

Beroende på hur mycket tid du har, läs (eller skumma igenom) Esters bok inför veckans studium.