---
title:  'Guds missions-uppdrag till oss: del 1'
date:  30/09/2023
---

> <p>Nyckeltext</p>
> ”Men Herren Gud ropade på mannen: ’Var är du?’ ” (1 Mos. 3:9).

### Veckans Huvudtexter
1 Mos. 3:9–15; 28:15; 2 Mos. 29:43, 45; Matt. 1:18–23; Joh. 1:14–18; 3:16; 14:1–3.

Missionsuppdraget har endast sitt ursprung och syfte i Gud. Detta missionsuppdrag började inte med Abrams kallelse (1 Mos. 12:1–4) eller med uttåget ur Egypten (2 Mos. 12:31–42). Det började inte ens med Jesus Kristus ankomst till jorden (Matt. 1:18–25) eller med Paulus missionsresor (Apg. 13:4–14:26). Detta uppdrag började hos Gud själv när han skapade universum och därefter skapade mänskligheten (1 Mos. 1:26, 27).

I Skriften ser vi en Gud som avsiktligt sträcker ut handen och önskar att vara med sina barn. Från början inleder han en relation med Adam och Eva. Även efter syndens intrång fortsätter han sitt missionsuppdrag, som nu är att återupprätta relationen med mänskligheten. Till slut kommer Guds uppdrag att fullbordas (Upp. 21–22). Därför kan vi vara motiverade i arbetet med att förkunna det eviga evangeliet för världen (Upp. 14:6, 7).

Hörnstenen i varje missionssatsning måste därför ha sitt centrum i en relation med Skaparen och ha en rätt förståelse av hans missionsdrivna natur och karaktär. Men innan vi förstår Guds missionsuppdrag är det avgörande att vi bättre förstår missionsuppdragets Gud.