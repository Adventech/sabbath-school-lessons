---
title:  Missionsnytt
date:  06/10/2023
---

#### ”Jag upplevde Guds makt”

Jacques högsta mål det året var att klara inträdesprovet till universitetet i sitt hemland Kamerun i Västafrika. Men hur skulle han lyckas? Hälften av tentorna skulle hållas på en lördag.

”Jag är sjundedagsadventist”, förklarade Jacques för lärarna som administrerade proven på testcentret strax utanför Kameruns huvudstad Yaoundé. ”Jag kan inte skriva mina prov på sabbaten.”

Några lärare skrattade och kallade honom hånfullt för prästen. ”Om du inte kommer blir du underkänd, lille präst”, sa en lärare.

Jacques gick hem. Han bestämde sig för att fasta och be under sabbatstimmar-na. På sabbaten gick han till kyrkan som vanligt och inte till testcentret.

Tidigt på måndagen, när testcentret hade öppnat, åkte han dit igen. Ingen var där. Han satte sig ner och väntade. Efter ett tag kom lärarna och började dela ut provresultat. Vid middagstiden kom testcentrets chef för att fråga lärarna hur det gick.

”Allt går bra förutom med prästen här”, sa en lärare och pekade på Jacques. Han förklarade att Jacques hade vägrat att skriva sina prov på sabbaten.

”Låt honom tenta nu”, sa chefen. ”Det är OK.”

Det behövdes två lärare för att övervaka Jacques sista tentor. Den första, som undervisade i engelska, tog fram en svår bok som Jacques aldrig hade sett förut och bad honom att läsa ur den. När Jacques snubblade över orden hånade läraren honom och sa: ”Förskräckligt! Du kan ingenting. Hur ska du kunna bli godkänt?”

Läraren gick mot dörren. Men plötsligt stannade han. Det var som om någon stod i vägen och inte släppte ut honom.  Utan att titta på Jacques sa läraren helt oväntat: ”Oroa dig inte.” Först då kunde han röra sig och lämna rummet.

Nästa lärare skulle ställa Jacques frågor om politik, historia och geografi. I stället sa han: ”Vad är sabbaten?”

Jacques tog frågan som en tentafråga, och bestämde sig för att svara på den så bra han kunde. Men läraren stoppade honom. Han sa att Jacques hade blivit hjärntvättad och att politik, historia och geografi var viktigare.

På testcentret väntade Jacques tillsammans med de andra eleverna medan en lärare ropade upp namnen på dem som hade klarat tentorna. Då hörde han sitt namn. Han var godkänd! Han blev förvånad.

Efteråt sökte Jacques upp engelsk-

läraren. ”Jag ville inte att du skulle lyckas på provet”, sa läraren.

”Varför godkände du mig då?”, frågade Jacques.

Läraren vände sig till en annan lärare som stod i närheten. “Jag ville ge honom underkänt, men det gick inte”, sa han. ”Jag kan inte förstå varför jag inte kunde göra det.”

Jacques kunde inte heller förstå hur det hade gått till. Allt han visste var att Gud hade hört och svarat på hans böner.

Idag är Jacques 56 år gammal, men han har aldrig glömt den dagen. ”Jag tvivlar inte på att jag upplevde Guds makt att svara på bön även när allt hopp verkade vara ute”, säger han.