---
title:  Gud kallar till mission
date:  14/10/2023
---

> <p>Nyckeltext</p>
> ”Men ni skall få kraft när den heliga anden kommer över er, och ni skall vittna om mig i Jerusalem och i hela Judeen och Samarien och ända till jordens yttersta gräns” (Apg. 1:8).

### Veckans Huvudtexter
1 Mos. 11:1–9; 12:1–3; Dan. 9:24–27; Matt. 1:21; 1 Mos. 12:10–13:1, Apg. 8:1–4; 1:8.

Gud kan ibland ta oss ur vår bekvämlighetszon och göra oss till sina vittnen. Ibland kan denna förändring användas för att uppfylla Guds syften, som i exemplet med förskingringen av folken vid Babels torn. ”Att de spreds ut på detta sätt ledde till att jorden blev befolkad. På så vis förverkligades Herrens avsikt genom just de medel som människorna hade använt för att hindra att den uppfylldes” (Ellen G. White, Det var mycket gott, s. 101). Abraham flyttade vid den tiden från sitt hemland till ett annat (1 Mos. 12) för att vara ett vittne. Jesus lärjungar gick från att bara arbeta bland sitt eget folk (Apg. 3) till att också arbeta för andra (Apg. 8:1–4). I Apg. 1:8 fastställde Jesus en evangelisationsprincip: de skulle börja lokalt, i Jerusalem och Judéen. Sedan skulle de gå till Samarien och slutligen till jordens yttersta gräns.

Men även om vi inte lämnar vårt land vill Gud ändå att vi ska nå ut till människorna runt omkring oss. När församlingen i Jerusalem blev självbelåten skingrades dess medlemmar. Även om det blev förföljelse och människor led så blev dessa olyckliga händelser ett sätt att sprida de goda nyheterna över hela världen.