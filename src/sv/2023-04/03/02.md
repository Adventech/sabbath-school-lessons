---
title:  Att kliva ur vår bekvämlighetszon
date:  15/10/2023
---

För att kunna nå andra har Gud för avsikt att vi ska kliva ur vår bekvämlighetszon. Önskan att bara vara med vår egen släkt och etniska eller sociala grupp kan leda till själviskhet och till och med ondska. Den faran är en av lärdomarna från berättelsen om Babel.

`Läs 1 Mos. 11:1–9. Vad var folkets avsikter? Vad ville de göra, och varför skulle Gud omintetgöra deras planer?`

Berättelsen om människorna vid Babels torn avslöjar deras stora ambition. De planerade att bygga en storslagen byggnad – en stad och ett torn som inte fanns någon annanstans i världen: ”ett torn med spetsen uppe i himlen! Låt oss göra oss ett namn” (1 Mos. 11:4, FB).

Hur ofta försöker inte människor göra detsamma idag! Oavsett om det är genom politik, konst, affärer, till och med religion, det spelar ingen roll. Det finns de som vill göra sig ett stort namn. Hur tomma och meningslösa är inte deras ansträngningar i slutändan! (Se Pred. 2:1–11).

Bibeln säger i 1 Mos. 11:4 att dessa människor ville bygga tornet så att de inte skulle bli utspridda över jordens yta. De ville hålla ihop av sina egna själviska skäl. Men Gud hade en annan plan.

Dessa människor var också enade i detta arbete. Men ”Herren sade: ’De är ett enda folk och har alla samma språk. Detta är bara början. Nu är ingenting omöjligt för dem, vad de än föresätter sig’ ” (1 Mos. 11:6). Folkets ambitiösa plan var i själva verket ond.

Även om Skriften inte säger det uttryckligen, säger Ellen White att de inte litade på Guds löfte att han aldrig skulle förstöra jorden med vatten igen (1 Mos. 9:14, 15). De tänkte bygga för sin egen trygghet snarare än att lita på Guds ord. Oavsett vad deras slutliga motiv var visste Gud att deras avsikter inte var rena utan fyllda av självisk ambition, och därför hindrade han dem från att uppnå sina utsatta mål.

`Tillhör du en grupp eller etnisk gemenskap som är mer bekväm med varandra än med andra grupper? På vilka sätt kan du möjligen umgås med andra som inte tillhör din folkgrupp, etnicitet eller nationalitet?`