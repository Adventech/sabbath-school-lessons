---
title:  Att bli en välsignelse för hela världen
date:  16/10/2023
---

`Läs 1 Mos. 12:1–3. På vilket sätt var Guds instruktioner till Abram ett kall till mission?`

Gud bad Abram (vars namn senare blev Abraham) att lämna sitt land och sitt folk och gå till ett annat land. Det var en del av Guds plan att använda Abraham för att verkställa sina gudomliga syften på jorden. Och Abraham gick, enligt Herrens ord. Om Gud har en plan för dig kan det vara en uppmaning till dig att lämna din släkt och ditt folk och resa till en plats där han har banat väg för dig att tjäna honom på. Då kan du vara till välsignelse för andra.

**Läs följande texter. Vad säger varje text om Guds förbund, hans löfte till oss?**

`1 Mos. 3:15`

`1 Mos. 17:19`

`4 Mos. 24:17`

`Jes. 9:6`

`Dan. 9:24–27`

`Matt. 1:21`

Från ovanstående texter är det tydligt att Gud skulle uppfylla löftet som gavs i Edens lustgård om att någon skulle komma som en lösning på syndens problem. Denna lösning, Messias Jesus Kristus, skulle komma från Abrahams och Isaks släktled (genom Sara). Heb. 11:9 säger att Isak och Jakob var arvtagare till välsignelsens löfte som Gud gav Abraham.

Vi vet inte exakt hur mycket Abraham själv visste eller förstod om hur den utlovade Avkomlingen skulle komma genom honom, men han gick ut i tro ändå. ”I tro lydde Abraham när han blev kallad. Han drog bort till ett land som skulle bli hans, och han drog bort utan att veta vart han skulle komma” (Heb. 11:8).

Vilket exempel för oss!

`Anta att du är kallad av Gud till att gå ”utan att veta” vart du är på väg. Hur hanterar du det och varför?`