---
title:  Missionsnytt
date:  03/11/2023
---

#### Grete och underverk på Rgen

Som barn fick Grete ofta panikångest. Under natten kunde hon plötsligt vakna i mörkret. Hon kände sig rädd, och hennes hjärta bultade. Hennes rädsla var så intensiv att hon undrade om hela hjärtat skulle explodera. Men var kunde hon få hjälp? Hon berättade inte för sina föräldrar om sin rädsla. Kanske trodde hon att de inte skulle ta henne på allvar. Men Gretes rädsla var så stark så att världen skrämde henne, även vanliga saker som skolan och promenader på gatan. Hon trodde inte att någon i hela Tyskland, där hon bodde, kunde hjälpa henne.

Under de sömnlösa nätterna tänkte Grete ofta på Annika. De två flickorna hade vuxit upp tillsammans och sjungit i en barnkör. Men en dag hade Annika fått diagnosen cancer. Ändå hade hon ”Var inte rädda”, hade Annika sagt till sina föräldrar. ”Jag vet vart jag är på väg. Allt kommer att bli bra.” Annika hade dött, men tydligen utan någon rädsla.

Hur kunde Annika vara så modig och hennes tro så stark? Det förstod inte Grete. Hon var så rädd varje natt då hon vaknade och inte kunde somna om. Annikas ord var första gången som Grete hade hört talas om en kärleksfull Gud och ett evigt liv. Hon undrade om det fanns något större än henne och världen. ”Hur kan jag en dag komma till det här stället där Annika var så säkert att hon skulle gå?" undrade hon.

Grete slutade få panikattacker när hon var 14 år gammal, men hon kände sig fortfarande rädd och ensam. När hon var några år äldre träffade hon sin framtida man, Nico. Han gick inte i kyrkan regelbundet, men han trodde starkt på Gud. Hans föräldrar var adventister, och Grete blev bjuden hem till dem en julhelg. Grete hade aldrig förr umgåtts med en så snäll familj. Det kändes som en helt ny värld. Överväldigad sprang hon upp på övervåningen för att gråta.

När Grete kände Guds närvaro i hemmet insåg hon att hon kunde få hjälp för sin rädsla. Hon förstod att Gud är stor, mäktig och ivrig att ge frid och evigt liv till alla som följer honom som Annika gjorde. Grete kände sig trygg för första gången i sitt liv. Hon ville känna sig trygg för alltid.

Grete började studera Bibeln, och senare blev hon och Nico medlemmar i den lilla adventistförsamlingen på ön Rügen i Tyskland. De visste det inte då, men församlingen hade stått inför nedläggning på grund av ett sjunkande medlemsantal. Grete och Nico blev en del av församlingsmedlemmarnas svar på sina böner om att Gud skulle ingripa. Idag är Grete och Nico aktiva medlemmar i församlingen som nyligen byggde en större kyrka för att få plats med sitt växande medlemsantal.

”Det mest underbara i mitt liv är att jag lärde känna Jesus”, säger Grete. ”Mitt liv är så lyckligt.”

Berättelsen om Greta påminner oss om att Gud söker människor och gör underverk även i sekulära länder som Tyskland, och naturligtvis även i vårt eget land Sverige.