---
title:  Här är jag, sänd mig
date:  02/11/2023
---

Jonas berättelse är mer än fantastisk. Det faktum att Gud kunde rädda invånarna i Nineve, trots Jonas halvhjärtade vittnesbörd, är en viktig påminnelse om att vår roll endast är att vara en kanal åt Gud, som ensam kan övertyga och omvända hjärtan. Det är en påminnelse om att Gud söker villiga och ödmjuka budbärare som vill följa hans anvisningar, men att han kan använda oss även när vi inte är villiga från början.

`Läs Jes. 6:1–8. Vad är den centrala tanken i detta avsnitt?`

Kallelsen finns där. Gud letar efter villiga volontärer. Det är tänkt att vi ska besvara uppmaningen genom att underordna oss hans ledarskap, lyssna efter hans röst och sedan välja att lyda vad han än säger oss.

Berättelsen om Jona uppenbarar också Guds kärlek till människor som bor där hans kärlek inte märks och hans röst inte hörs. Precis som Gud förbarmade sig över Nineve, har han medlidande med de miljoner som idag bor i städerna. Det är platser där byggnader ersätter träd och blommor, och ett ständigt buller gör det svårt att vara stilla och lyssna. Om Nineve sa Gud att de ”inte ens kan skilja på höger och vänster” (Jona 4:11). Gud behöver budbärare som är villiga att föra hans budskap om hopp till dem som är överväldigade av livets stress och hemskheter.

Jesaja hörde en röst säga: ”Vem vill vara vår budbärare?” (Jes. 6:8). Vad blir ditt svar?

`Utmaning: Gör en lista på ett tomt papper eller i din bönedagbok på tio personer som du vet inte är troende. Vi kommer att kalla dem dina ”lärjungar”. Lista dem vid namn om möjligt. Håll den här listan nära tillhands och be dagligen för var och en av dina tio lärjungar under resten av kvartalet. Be att Gud ska hjälpa dig att bli vän med dem som du bara är bekant med. Be om att få djupare, närmare, tillitsfulla vänskapsband i dina ytliga vänskapsrelationer. När du fördjupar dina relationer, var då uppmärksam på hur du kan identifiera deras specifika behov, lidande och smärta. Be sedan att Gud ska möta behovet de har.`

`Extrautmaning: Välj en stad nära dig samt en stad i en annan del av världen. Börja be för människorna som bor och arbetar i de städerna. Be att Gud ska upprätta en stark adventistnärvaro som kan sprida sanningen som vi känner till – sanningen om Jesus snara återkomst.`