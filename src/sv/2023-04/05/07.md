---
title:  Studiehjälp
date:  03/11/2023
---

Ellen White ger en stark varning till dem som har svårt att följa Jesus kallelse att vittna till dem runt omkring sig.

”Ursäkterna från dem som inte utför detta arbete befriar dem inte från ansvaret. Om de väljer att inte utföra detta arbete försummar de människorna som Kristus dog för, försummar sitt gudagivna ansvar och registreras i himlens böcker som otrogna tjänare. Arbetar pastorn, liksom Mästaren, för att styrka och välsigna andra när han avskärmar sig från dem som behöver hans hjälp? De som försummar personligt umgänge med människorna blir självcentrerade. De behöver just denna erfarenhet av att ha kontakt med sina trossyskon, så att de kan förstå deras andliga tillstånd, och veta hur de ska kunna ge föda åt Guds hjord genom att ge var och en mat i rätt tid. De som försummar detta arbete visar att de behöver en moralisk förnyelse. Då kommer de att se att de inte har burit sin arbetsbörda” (Ellen G. White, The Advent Review and Sabbath Herald, 30 augusti 1892).

Trots att detta är väldigt starka ord som belyser hur viktigt Gud anser att missionsarbete är, så lämnas vi inte helt utan hopp. ”I uppdraget som getts till Jona hade han fått ett tungt ansvar. Men han som hade bett honom att gå, kunde uppehålla sin tjänare och ge honom framgång. Om profeten hade visat lydnad skulle han ha blivit besparad många bittra erfarenheter, och skulle ha blivit rikligt välsignad. Ändå övergav inte Herren Jona i hans modlöshet. Genom en rad prövningar och sällsamma händelser skulle Gud återupprätta profetens tillit till Herren och hans oändliga makt” (Ellen G. White, Från makt till maktlöshet, s. 181).

Precis som för Jona kan det kännas lättare för oss att ge ursäkter för att inte delta i missionsarbete. Vår motivering för dessa ursäkter kan vara många. Men vår kallelse till missionsarbete är inte mindre specifik än Jonas kallelse. Frågan är: Hur väljer du att svara?

**Samtalsstart**

Vi blir ofta uppmanade att vittna för andra människor. Vilka ursäkter brukar ni då få höra när människor inte engagerar sig? Hur kan man bemöta sådana ursäkter?

**Förbön**

Gud, hjälp oss att förstå hur stor du är och vad kan göra så att vi villigt säger: ”Här är jag, sänd mig.”

**Samtalsfrågor**

`Vilka ursäkter har du varit frestad att använda för att inte engagera dig i evangelisation? Vad är ditt Nineve?`

`Tänk på hur värdefull sanningen är som vi som sjundedagsadventister har. Tänk så välsignad du är att känna till dessa sanningar. Vad är det som hindrar dig från att dela med dig till andra av det som vi älskar så mycket?`

`Hur kan du lära dig att genom Guds nåd övervinna varje rädsla som du kanske har angående vittnande eller missionsarbete?`