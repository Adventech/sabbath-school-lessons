---
title:  Presentera en ny Gud
date:  06/12/2023
---

När nu Paulus fått Atens tänkares uppmärksamhet hänvisade han sina åhörare till himlens Gud.

`Läs Apg. 17:24–27. Vilket tillvägagångssätt följde Paulus här i ett försök att nå fram till dessa människor?`

För ett folk som brydde sig så mycket om andliga ting att de hade byggt ett altare åt en okänd gud, var Paulus ord spännande. En Skapar-gud som inte bor i ett tempel behöver ingenting från människor, utan förser i stället mänskorna med vad de behöver. I en kultur som genomsyrades av grekisk mytologi, där gudarna var oförutsägbara, självcentrerade och grymma, var Paulus bild av Gud en fantastiskt spännande tanke. Och männen på areopagen tog sina första små steg mot kärlekens Gud.

Faktum är att denna Gud som de inte kände kunde bli känd! Faktum är att han också vill bli känd.

Paulus talade förmodligen längre på areopagen än bara de få ord som Lukas förmedlade i den här berättelsen. Det verkar rimligt att för utrymmets skull sammanfattade Lukas bara Paulus tal. Om det stämmer så har Paulus förmodligen fyllt ut de korta begrepp vi har läst om mer i detalj. Låt oss dela upp Paulus tal i dess delar:

- Paulus berömde först atenarnas nuvarande andliga medvetenhet och uppriktighet.
- Därefter visade han att han hade studerat deras tro och att han hittat några saker som han respekterade i det han hade lärt sig.
- Han berättade sedan för dem om en speciell sak i deras religion som han hade upptäckt i sina fältstudier, och som de själva erkände att de inte förstod.
- Efter det berättade han om den aspekt av Gud som han visste att de desperat behövde veta: Det faktum att Gud finns, och att han älskar dem, och inte är långt borta.
- Slutligen, mot slutet av sitt tal, började Paulus varna dem för vad det innebär att förkasta kunskapen om denna Gud som de ännu inte kände till.

Paulus tog dem så långt han kunde, grundat på vad han visste om vad de trodde. Om han kunde få med dem på det, hade han gjort bra framsteg.

`Lägg märke till Paulus hänvisning till den skapade världen, och till Gud som Skaparen (se även Rom. 1:18–25). Varför är detta en så bra metod att använda med de flesta, åtminstone i början? Vad i den skapade världen pekar kraftfullt på Gud?`