---
title:  Paulus och den okände Guden
date:  05/12/2023
---

Lägg märke till att Paulus inte talade nedsättande om atenarnas falska religion eller falska gudar. Han tog fasta på alla bra saker han kunde hitta, få som de var, och drog nytta av dem.

`Läs Apg. 17:22, 23. Vad gjorde Paulus i sitt försök att nå dessa människor med evangeliet?`

”Athenare, jag ser av allt att ni är mycket noga med religiösa ting” (Apg. 17:22). Paulus berömde hedningar! Deras religion var missriktad på alla sätt. Ändå berömde Paulus deras hängivenhet.

Paulus fortsatte: ”När jag har gått omkring och sett på era gudabilder …” (Apg. 17:23). Genom att beskriva sina egna fältstudier av den atenska religionen visade Paulus respekt för folket. Han rusade inte in som en självutnämnd expert med alla svar på hur folket behövde förändras. I verkligheten var han faktiskt expert och hade faktiskt svaren som dessa människor behövde! Men han framställde sig inte på det sättet, för då hade han blivit avvisad direkt. Han gav i stället intrycket att bry sig om människorna och vilja deras bästa.

Genom att kommentera inskriptionen ”Åt en okänd gud” (Apg. 17:23) drog Paulus nytta av saker man kunde säga att de hade gemensamt. De var gudstroende (egentligen på många gudar), vilket var en bra början (vissa på den tiden trodde inte alls). Detta kunde öppna vägen till djupare samtal. Han hånade inte idén om ett altare för en okänd gud. I stället uppskattade och beundrade han att folket brydde sig så mycket om andliga ting så att de ansträngt sig och bekostat tillbedjan av något de inte ens kände till, bara utifall de skulle ha missat något.

Var de vilseledda? Naturligtvis, men det kunde bearbetas. Det som var viktigt i början var att de var hängivna vad de kände till. Paulus insåg att det var något som den heliga Anden kunde arbeta med. Paulus hade hittat ett samtalsämne som kunde väcka deras intresse.

`Vilka broar och beröringspunkter kommer du att tänka på, som kan skapa tillfällen för djupare samtal med andra som du kommer i kontakt med?`