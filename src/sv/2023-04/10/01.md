---
title:  'Missionsarbete bland de ännu inte nådda: del 1'
date:  02/12/2023
---

> <p>Nyckeltext</p>
> ”Gud som har skapat världen och allt den rymmer, han som är herre över himmel och jord, bor inte i tempel som är byggda av människohand” (Apg. 17:24).

### Veckans Huvudtexter
Apg. 17; 1 Kor. 2:2; Rom. 1:18–25.

Lukas skildrade vad Paulus gjorde i Aten och skrev: ”Han talade i synagogan till judarna och de gudfruktiga och på torget var dag till dem som uppehöll sig där” (Apg. 17:17). Det var naturligt för Paulus att känna sig mest bekväm med att arbeta bland judarna, sitt eget kött och blod. Men Paulus vägrade att nöja sig med att bara arbeta bland sitt eget folk. Han hade kallats att nå ut till andra.

Paulus kunde också bara ha arbetat med de ”gudfruktiga” icke-judarna vars världsbild redan hade genomgått en betydande förändring. De hade en biblisk grund som Paulus kunde bygga på, även om de fortfarande mer behövde lära känna den Gud som de ”fruktade” – Jesus Kristus.

Men nej. Paulus försökte nå även andra människor medan han var i Aten, en stad som var känd för sitt filosoferande. Många av invånarna hade en totalt annorlunda bakgrund och världsbild jämfört med hebréerna. Deras heliga historia utgjorde grunden för den tro som Paulus ville lära atenarna.

Hur bar Paulus sig åt för att nå dessa människor, och vad kan vi lära oss av hans försök?