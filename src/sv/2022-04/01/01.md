---
title:  Uppror i ett full-komligt universum
date:  24/09/2022
---

> <p>Nyckeltext</p>
> ”Ack, fallit har du från himlen, lysande stjärna, gryningens son, du har krossats mot jorden, du som betvingade folken” (Jes. 14:12).

### Veckans Huvudtexter
1 Joh. 4:8, 16; 1 Joh. 4:7–16; Hes. 28:12–19; Jes. 14:12–15; Upp. 12.

Många tänkare har försökt förklara ondskans ursprung. Vissa menar att ondskan alltid har funnits, eftersom det goda, enligt dem, bara kan värdesättas i konstrast mot det onda. Andra tror att världen skapades fullkomlig men på något sätt uppstod ondskan. I t.ex. grekisk mytologi började ondskan när den nyfikne Pandora öppnade en förseglad box varifrån det flög ut all världens ondska (denna myt förklarar dock inte ursprunget till den antagna ondska som låg gömd i boxen).

Däremot lär Bibeln att vår kärleksfulle Gud är allsmäktig (1 Krön. 29:10, 11) och fullkomlig (Matt. 5:48). Allt han gör måste därmed vara fullkomligt (5 Mos. 32:4), skapelsen av vår värld medräknad. Hur kunde då ondskan och synden komma in i en fullkomlig värld? Enligt 1 Mos. 3 förde Adams och Evas fall in synden, ondskan och döden.

Det svaret väcker dock en annan fråga. Redan före fallet fanns ondskan, och den visade sig i form av ”ormen” som bedrog Eva (1 Mos. 3:1–5). Därför behöver vi gå tillbaka till tiden före fallet för att finna källan och ursprunget till den ondska som härskar över vår nuvarande tillvaro och som tidvis kan göra den riktigt eländig.