---
title:  Studiehjälp
date:  30/09/2022
---

Läs Ellen White: ”Varför tilläts synden”, s. 16–26 i Det var mycket gott, och ”Det ondas ursprung”, s. 428–437 i Från mörker till ljus.

”Det fanns inget hopp om återlösning för dem [Satan och hans änglar] som hade bevittnat och njutit av himlens obeskrivliga härlighet, sett Guds fruktansvärda majestät och inför all denna härlighet gjort uppror mot honom. Det fanns inga nya och förunderliga uppvisningar av Guds suveräna makt som kunde påverka dem så djupt som uppvisningarna de redan hade upplevt. Om de kunde göra uppror i själva närvaron av den obeskrivliga härligheten kunde de inte ställas under mer gynnsamma förhållanden för att prövas. Det fanns ingen ytterligare kraft, inte heller några större höjder eller djup av oändlig härlighet som kunde besegra deras avundsjuka tvivel och upproriska gnäll. Deras skuld och straff måste stå i proportion till deras höga privilegier i de himmelska gårdarna” (Ellen White: Confrontation, s. 21).

”Från begynnelsen visste Gud och Kristus att Satan skulle göra uppror och att människan skulle falla genom upprorsmakarens förföriska makt. Gud hade inte bestämt att synden skulle finnas till, men han förutsåg att den skulle komma. Därför hade han förberett för att möta den fruktansvärda olyckan. Hans kärlek till världen var så stor att han slöt ett förbund och lovade att han skulle ge sin enfödde Son ’för att var och en som tror på honom inte ska gå förlorad utan ha evigt liv’ (Joh. 3:16)” (Ellen White: Messias, s. 21).

**Samtalsstart**

Bibeln säger att Gud är kärlek och att han älskar oss. Hur har ni fått uppleva den kärleken?

**Förbön**

Be att ni ska förstå Guds kärlek bättre så att ni kan dela med er av den till andra människor.

**SAMTALSFRÅGOR**

`Samtala i studiegruppen om frågan om Gud är ytterst ansvarig för syndens och ondskans existens i vår värld. Hur kan vi söka svar på det påståendet?`

`Hur passar korset in i vår förståelse av hela frågan om ondskan? Varför behöver korset och det som hände där vara centralt för all förståelse av ondskans ursprung?`

`I Matt. 5:43–48 talar Kristus om Guds villkorslösa kärlek till människor och säger att den är en förebild för alla våra förehavanden. Hur kan du återspegla denna förebild mer inom din familj och din församling?`

`Aposteln Petrus varnar: ”djävulen går omkring som ett rytande lejon och söker efter någon att sluka” (1 Pet. 5:8). Läs även Ef. 6:10–20. Hur kan vi stå emot ”djävulens lömska angrepp” (Ef. 6:11)?`