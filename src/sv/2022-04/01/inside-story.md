---
title:  Missionsnytt
date:  30/09/2022
---

#### Hitta hopp

Christie växte upp i Asien i en familj som inte trodde på någon Gud. Som tonåring undrade hon ofta: ”Vad är meningen med livet?” Om en person bara levde en gång, var det då inte lika bra att utnyttja sig av det och äta, dricka och vara glad? Men samtidigt verkade ett sådant liv sakna mening för henne.

En sommar gick Christie en kurs i engelska. Läraren kom från USA. I början av den första lektionen presenterade han sig genom att berätta om hur Gud hade skonat hans liv i en bilolycka. Hans bil blev svårt skadat i kraschen. Men han kände att han själv hade täckts av en kupol, och han hade kunnat stiga ur vraket helt oskadd. Berättelsen gjorde intryck på Christie, och hon berättade den för sina föräldrar direkt efter lektionen.

Tio år gick och Christie hade påbörjat en forskarutbildning. Hon blev förvånad när en lärare gav henne och de andra eleverna en andaktsbok i gåva. Boken verkade intressant eftersom den gav Christie svar på hennes frågor om meningen med livet. Christie skrev ett mejl till läraren för att tacka honom, och hon skrev också att hon ville veta mer om Jesus. Läraren presenterade henne för en annan lärare som en kväll i veckan ledde en gudstjänst i sitt hem. Christie trivdes i gruppen, och hon började läsa Bibeln varje dag. Efter ett tag gav hon sitt hjärta till Gud.

Två år senare, under en resa till Nya Zeeland, råkade Christie upptäcka Hope Channel på TV:n. När hon kom hem sökte hon efter Hope Channel på nätet och hittade Hope Sabbath School-programmet på YouTube.

Hon började ti tta på programmen och kunde inte sluta. Inom bara några få månader hade hon sett tre år av Hope Sabbath School – alla online-avsnitt som var tillgängliga vid den tiden. Hope Sabbath School-teamet gjorde Bibeln lätt för henne att förstå, och hon älskade deras leenden.

Programmen gav Christie en klarare bild av Gud. Hon insåg att Gud är full av barmhärtighet, han är ivrig att hjälpa människor och alltid villig att förlåta. Christie bestämde sig för bli döpt och bli adventist.

Christie tackar Gud för att hon upptäckte Hope Sabbath School. Hon säger att hon vill ge hela sitt liv till Jesus och leva ett liv som förhärligar Gud, för att göra det är livets mening.

En del av de gåvor som vi gav till speciella missionsprojekt i slutet av ett kvartal 2016 hjälpte Hope Channel att bli en gratis TV-kanal som täcker Nya Zeeland. Det gjorde det möjligt för Christie att upptäcka Hope Channel när hon besökte Nya Zeeland. Detta kvartal kommer våra gåvor att hjälpa Hope Channel TV och Hope FM Radio att sända program i Papua Nya Guinea.