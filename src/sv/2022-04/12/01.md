---
title:  Den bibliska världsbilden
date:  10/12/2022
---

> <p>Nyckeltext</p>
> ”Må han som är fridens Gud helga er helt igenom, och må er ande, själ och kropp bevaras hela och oskadda, så att de är utan fläck när vår herre Jesus Kristus kommer” (1 Thess. 5:23).

### Veckans Huvudtexter
Luk. 2:52; Matt. 4:23; 1 Kor. 6:19, 20; Ps. 24:3, 4; Apg. 8:4–24; 1 Joh. 3:1–3.

Uppenbarelseboken talar om två viktiga ”globaliseringar” före Kristus andra ankomst. Upp. 13 beskriver en global villfarelse, när ”hela jorden greps av beundran för odjuret” (Upp. 13:3, 7, 8, 12, 16). Upp. 14 lyfter fram den globala sanningen, när ”ett evigt evangelium” ska förkunnas för ”alla länder och stammar och språk och folk” (Upp. 14:6, 7). I den svåra tiden (2 Tim. 3:1) blåser ”alla lärovindar” (Ef. 4:14) och människor ”slår dövörat till för sanningen och vänder sig till legenderna” (2 Tim. 4:4). ”Med hjälp av två stora villoläror, nämligen lärorna om själens odödlighet och söndagens helighet, kommer Satan att bedra människorna. Medan den förstnämnda läran lägger grunden till spiritismen skapar den senare en förbindelselänk med den romerska kyrkan” (Ellen White: Från mörker till ljus, s. 507, 508).

Fram till de sista händelserna behöver vi förbli fasta i vår tro på hela Bibelns budskap. Det innefattar både människans natur och döden. I allt detta söker vi den heliga Andens ledning för att vara redo för Kristus härliga återkomst.