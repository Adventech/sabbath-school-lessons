---
title:  Jesus som förebild
date:  11/12/2022
---

`Läs Luk. 2:52. Vilka faser av Jesus uppväxt nämns här?`

Jesus var en fullkomlig människa, och hans uppväxt omfattade alla faser i mänsklig tillvaro. Enligt Luk. 2:52 blev Jesus ”äldre och visare och vann Guds och människors välbehag”, både i mentalt, fysiskt och andligt avseende. ”Han hade ett vaket och klarsynt sinne, och han var långt före sin ålder i kunskap och förståelse. Men han hade ändå en vacker och harmonisk personlighet. Hans sinne och kropp utvecklades gradvis i enlighet med de lagar som styr ett barns tillväxt. Redan som barn visade Jesus att han hade en ovanligt vänlig personlighet. Hans villiga händer var alltid beredda för att hjälpa andra. Han visade ett tålamod som inte kunde störas och en trofasthet som aldrig svek. Hans principer var fasta som klippan, men han var alltid hänsynsfull och artig” (Ellen White: Messias, s. 55).

`Läs Matt. 4:23. Vilka tre uppdrag utförde Jesus i sin verksamhet? Vad säger det om hur han ser på människors behov?`

Om vi inser att människan är en integrerad och odelbar person kan vi inte begränsa vår religion till enbart andliga ting. Jesus undervisning och verksamhet omfattar faktiskt hela personen och alla dimensioner av vårt liv. De fysiska och andliga dimensionerna av vårt liv är så starkt sammanfogade att de inte kan skiljas åt. Som fallna varelser uppnår vi aldrig beskrivningen av Jesus ovan, men genom Guds nåd ska vi sträva efter det. Återlösningen omfattar återupprättelsen av Guds avbild i människan och främjar kroppens, sinnets och själens utveckling. Detta är vad Gud vill göra bland sitt folk som en del av förberedelsen för sin återkomst.

`Vi kan lätt bli missmodiga när vi jämför oss själva med Jesus. Hur kan Jesus död på korset hjälpa oss förstå vårt liv och uppdrag i jämförelse med hans?`