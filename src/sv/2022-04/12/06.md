---
title:  Redo för hans ankomst
date:  15/12/2022
---

Vi lever i en hektisk värld med alltför många konstlade behov och lockelser som drar våra ögon till sig. Om vi inte aktar oss kan dessa ta all vår tid och förvränga våra prioriteringar. Detta är inte bara någon biprodukt av vår globaliserade cybervärld, utan kristna har i alla tider, mer eller mindre, behövt skydda sig för Satans försök att distrahera dem från det som är verkligt viktigt i detta liv.

Vem riskerar inte i sin oförsiktighet att bortse från Gud och fokusera på det som ändå inte kan tillfredsställa utan till slut riskerar att leda oss till en andlig undergång.

`Läs 2 Pet. 3:14 och 1 Joh. 3:1–3. Vilken skillnad ser du mellan att vi förbereder oss för Jesus återkomst och är redo för denna härliga händelse?`

Ofta blir talet om en pågående förberedelse för Jesus återkomst en ursäkt för slöhet. Det talet kan lätt leda till att man slappnar av som ”en dålig tjänare som säger: Min herre dröjer” (Matt. 24:48).

`Läs Ps. 95:6, 7; Heb. 3:7, 8, 15 och 4:7. Vad säger dessa texter oss om att vara redo nu?`

Utifrån ett bibliskt perspektiv är frälsningen alltid i dag, aldrig i morgon. Vidare: om inte en gedigen omvändelse äger rum fortsätter vi att vara vad vi är. Tiden i sig vänder inte om den oomvändne. Den som inte ständigt växer till i nåd och går vidare i tro tenderar att falla ifrån, förhärda sig, bli skeptisk, cynisk och kan tappa bort sin tro (se Heb. 5:13–6:3).

Utifrån detta perspektiv kan vi säga att varje enskild levnadsdag är vårt liv i miniatyr. Därför bör vi genom Guds nåd planera för framtiden men leva varje dag redo för Jesus återkomst, särskilt eftersom i dag kan utifrån förutsättningarna i detta liv vara vår sista dag.

`Hur kan du vara redo för Jesus återkomst om han skulle komma i dag? Samtala om era svar i bibelstudiegruppen på sabbaten.`