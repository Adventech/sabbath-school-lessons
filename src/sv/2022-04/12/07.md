---
title:  STUDIEHJÄLP
date:  16/12/2022
---

Läs Ellen White: ”Själens helande”, s. 39–41 i Hälsa för hela människan; ”True and False Theories Contrasted”, s. 7–16, i The Sanctified Life.

”Den stora striden närmar sig sitt slut. Varje rapport om olyckor på hav eller land vittnar om faktumet att alltings slut är nära. Krig och rykten om krig förkunnar det. Finns det en kristen vars puls inte ökar när han/hon väntar på de stora händelser som öppnar sig inför oss? Herren kommer. Vi hör fotstegen av en Gud som kommer” (Ellen White: Maranatha, s. 220).

”Lev ett trons liv varje dag. Bli inte ängslig eller missmodig för prövningens tid. Ta inte ut en tid av svårigheter på förhand. Tänk inte: ’Jag ska inte klara den stora prövningsdagen.’ Du bör leva i nuet, bara för i dag. Morgondagen är inte din. I dag ska du vinna en seger över dig själv. I dag ska du leva ett bönens liv. I dag ska du kämpa trons goda kamp. I dag ska du tro att Gud välsignar dig. När du segrar över mörker och otro uppfyller du Mästarens krav och blir till välsignelse för människor runt omkring dig” (Ellen White: Signs of the Times, 20 okt. 1887).

”Herren kommer snart, och vi måste vara redo att möta honom i frid. Låt oss vara beslutsamma för att göra allt som står i vår makt för att sprida ljus till människor runt omkring oss. Vi ska inte vara sorgsna utan lyckliga och alltid hålla Herren Jesus framför oss … Vi ska vara redo och vänta på hans ankomst. O vad härligt det ska bli att se honom och bli välkomnad som hans återlösta! Vi har väntat länge, men vår tro ska inte försvagas. Kan vi bara se Konungen i hans härlighet ska vi för all evighet vara välsignade. Jag känner som om jag måste utropa: ’Hemåt!’ Vi närmar oss tiden då Kristus kommer med makt och stor härlighet för att hämta sina återlösta till deras eviga hem” (Ellen White: Heaven, s. 165, 166).

**Samtalsstart**

Vi tror att Jesus kommer snart, men det har folk i alla generationer trott. Är det någon skillnad för oss idag? Och vad har det att göra med hur vi ser på döden?

**Förbön**

Tack, Jesus, för den heliga Anden. Vi ber att fler av våra nära, kära och andra i vår omgivning ska få komma till tro på dig genom den heliga Andens påverkan.

**SAMTALSFRÅGOR**

`Hur kan tanken om människan som kropp, själ och ande som en odelbar helhet hjälpa oss att bättre förstå trons allomfattande perspektiv och betydelse för vår personliga livsstil?`

`Alla sanna väckelser och reformationer är teocentriska (koncentrerade på Gud), aldrig antropocentriska (koncentrerade på mänskligt beteende). På vilket sätt illustrerar liknelsen om farisén och publikanen denna princip (se Luk. 18:9–14)?`

`Samtala i studiegruppen om era svar på torsdagens sista fråga. Hur kan ni veta att ni är redo och ha en övertygelse utan att bli arroganta?`