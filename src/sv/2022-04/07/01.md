---
title:  Kristus seger över döden
date:  05/11/2022
---

> <p>Nyckeltext</p>
> ”När jag såg honom föll jag ner som död för hans fötter. Och han lade sin högra hand på mig och sade: »Var inte rädd. Jag är den förste och den siste och den som lever. Jag var död, och se, jag lever i evigheters evighet, och jag har nycklarna till döden och dödsriket” (Upp. 1:17, 18).

### Veckans Huvudtexter
Matt. 27:62–66; Joh. 10:17, 18; Matt. 27:51–53; Joh. 20:11–29; 1 Kor. 15:5–8.

Jesus uppståndelse är central för den kristna tron. Paulus betonade det starkt när han skrev: ”Ty om inga döda uppstår har heller inte Kristus uppstått. Men om Kristus inte har uppstått, då är er tro meningslös, och ni är ännu kvar i era synder. Då är också de som har avlidit i tron på Kristus förlorade” (1 Kor. 15:16–18). Vi ska se närmare på detta under denna vecka.

Oavsett vilken vikt Paulus lade vid Kristus död och hur viktig den var – ”Det enda jag ville veta av när jag var hos er, det var Jesus Kristus, den korsfäste Kristus” (1 Kor. 2:2) – var det till ingen nytta utan hans uppståndelse. Så avgörande är Jesus uppståndelse för hela den kristna tron och frälsningsplanen.

Men det är svårt att förstå varför Kristus uppståndelse, och därmed vår uppståndelse, är så viktig om de som dött i Kristus redan njuter av himlens salighet, eftersom de har ”gått hem för att vara tillsammans med Herren”.

Den här veckan ska vi se på Kristus uppståndelse och alla de övertygande belägg han gav oss för att vi ska kunna tro på den.