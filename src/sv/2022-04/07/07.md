---
title:  Studiehjälp
date:  11/11/2022
---

Läs Ellen White: ”I Josefs grav”, ”Herren har verkligen uppstått”, ”Varför gråter du?”, ”Vandringen till Emmaus” och ”Frid vare med er”, s. 718–752 i Messias.

I modernt tänkande tror man inte på sådant som Jesus uppståndelse. Men historiska belägg är så starka att även de som inte kan acceptera uppståndelsens verklighet tvingas erkänna att många trodde att de hade sett den uppståndne Jesus. Därmed blir mycket av argumenten mot uppståndelsen försök att förklara vad som kunde ha fått alla dessa människor att tro att de sett den uppståndne Kristus.

En del har menat att lärjungarna hallucinerade den uppståndne Jesus, andra att Jesus verkligen inte hade dött utan bara blivit medvetslös och sedan återvänt till livet när han hade tagits ner från korset. När han åter visade sig trodde hans efterföljare att han hade uppstått från de döda. Hur otroligt det än är har vissa menat att Jesus hade en tvillingbror som lärjungarna misstog vara den uppståndne Kristus. Med andra ord: historiska belägg är så starka för Kristus uppståndelse att denna sorts argument blir vad folk hittar på för att bortförklara dem. När själva uppståndelsen är så viktig bör vi inte vara förvånade av alla goda skäl vi fått för att tro på den.

”Rösten som ropade från korset: ”Det är fullbordat” hördes bland de döda. Den trängde igenom gravens kamrar och kallade på dem som sov i döden till att uppstå. Så ska det också bli när Jesus röst hörs från himlen. Den rösten ska tränga igenom gravarna och låsa upp dödens portar. De som har somnat in i Kristus ska uppstå. När Jesus uppstod öppnades några få gravar. Men vid hans andra ankomst ska de rättfärdiga höra hans röst, och de ska uppstå till odödligt liv i härlighet. Samma makt som uppväckte Jesus från de döda ska uppväcka hans församling. Den ska förhärligas tillsammans med honom över varje makt eller myndighet eller vilket som helst namn som kan nämnas, inte bara i den här världen utan också i den som kommer” (Ellen White: Messias, s. 735).

**Samtalsstart**

Vad betyder Jesus uppståndelse för dig? Fundera och dela dina tankar med gruppen.

**Förbön**

Herre, låt uppståndelsens verklighet ge oss det slags mod och frimodighet som lärjungarna visade när de kom ut ur sin gömma.

**SAMTALSFRÅGOR**

`”Det är fullbordat” (Joh. 19:30) och ”han har uppstått” (Matt. 28:6) är två av de mest meningsfulla ord som någonsin har uttalats. På vilket sätt kompletterar de varandra i frälsningshistorien? Vilket fantastiskt hopp finner vi i dessa ord till oss?`

`Först ville de religiösa ledarna bevaka graven för att hålla lärjungarna från att stjäla Jesus kropp. Senare betalade de vaktstyrkan för att de skulle säga att lärjungarna stal kroppen. Hur visar denna berättelse att Kristus grav verkligen var tom? Varför är den tomma graven så viktig för oss som kristna?`