---
title:  STUDIEHJÄLP
date:  30/12/2022
---

Läs Ellen White: ”Konfliktens slut”, s. 562–583 i Från mörker till ljus; ”The Earth Made New”, s. 133–145; ”Heaven Is a School”, s. 146–158; ”It Will Not Be Long”, s. 159–166; ”Heaven Can Begin Now”, s. 167–176; ”The Music of Heaven” s. 177–184; ”A Call for Us to Be There”, s. 185–192 i Heaven.

”Kristus kors ska bli de frälstas vetenskap och ämnet för deras sång genom alla evigheter. I den förhärligade Kristus kommer de att se den korsfäste Kristus. De kommer aldrig att glömma att han, som genom sin makt skapade och uppehöll de oräkneliga världarna i det enorma världsalltet – Guds enfödde Son, himlens Majestät, han som keruber och lysande serafer fröjdade sig åt att få tillbe – ödmjukade sig själv för att återupprätta den fallna människan. De kommer aldrig att glömma att han bar syndens skam och skuld och uthärdade att Fadern dolde sitt ansikte för honom, tills en förlorad världs olycka fick hans hjärta att brista och tog hans liv på Golgatas kors. De ska heller aldrig glömma att alla världars Skapare och alla människors Domare avstod från sin härlighet och förnedrade sig själv av kärlek till människorna. Detta kommer alltid att väcka världsalltets förundran och tillbedjan” (Ellen White: Från mörker till ljus, s. 560).

”Den stora striden är slut. Synd och syndare finns inte längre. Hela världsalltet är rent. Samstämmighet och glädje går som pulsslag genom hela den väldiga skapelsen. Från honom som skapade allt flyter liv, ljus och glädje ut genom världsalltets oändliga rymder. Allting, från den minsta atom till den största värld, organisk eller oorganisk, förkunnar i fullkomlig skönhet och glädje att Gud är kärlek” (Ellen White: Från mörker till ljus, s. 583).

**Samtalsstart**

Om du fick makt att göra någonting nytt i vår värld som vi lever i idag, vad skulle det vara?

**Förbön**

Tack, Gud, för att du kommer att göra allting nytt och bättre en dag. Hjälp oss här att göra det bästa vi kan för att dela med oss av det hoppet till dem som inte har hopp.

**SAMTALSFRÅGOR**

`Många sekulariserade kristna lever sitt liv som om världen skulle bestå för evigt (Luk. 12:16–21). Hur kan vi hålla en balans mellan våra jordiska ideal och våra andliga prioriteringar? Hur kan vi skydda oss mot det Jesus varnar oss för i Luk. 12?`

`Om himlen börjar här, vad kan vi göra för att förvandla våra hem och våra egna liv till små uttryck för himmelska principer?`

`Fundera över frågan i slutet av söndagens studium. Vad är logiken bakom deras pessimism som inte tror på evigt liv? Samtidigt verkar ändå vissa av dessa människor leva ganska ”lyckliga” liv, även utan att ge uttryck för något hopp för framtiden. Hur tror du att de gör det när de inte har hopp om någonting bortom detta liv? Hur delar vi vårt framtidshopp med dem?`