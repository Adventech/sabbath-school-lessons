---
title:  Allting nytt
date:  24/12/2022
---

> <p>Nyckeltext</p>
> ”Och han som satt på tronen sade: ’Se, jag gör allting nytt.’ Och han sade: ’Skriv, ty dessa ord är trovärdiga och sanna’ ” (Upp. 21:5).

### Veckans Huvudtexter
2 Pet. 3:13; Upp. 21:3, 22; 1 Joh. 3:2, 3; 1 Pet. 1:22; Jes. 25:8; Upp. 22:3–5.

Bibeln ger oss detta hopp: ”Men efter hans löfte väntar vi på nya himlar och en ny jord där rättfärdighet bor” (2 Pet. 3:13).

För vissa känns dock löftet om ”en ny himmel och en ny jord” (Upp. 21:1) som fantasi, berättelser berättade av makthavare som använde hoppet om livet efter detta för att hålla koll på massorna. Tanken var: även om du har det jobbigt nu kommer du en dag att få din lön i himlen, eller någonting i den stilen.

Även om några har använt Bibelns framtidshopp på detta sätt ändrar inte deras missbruk sanningen i de löften vi har fått om nya himlar och en ny jord.

I den sista tiden förlöjligar hånare vårt välsignade hopp (2 Pet. 3:3–7). Men precis som det är förutsagt kan deras hån ses mer som belägg för att det Bibeln säger är sant, för de hånar precis som Bibeln har förutsagt att de ska komma att göra.

Den här veckan ska vi reflektera över det härliga löftet om en ny himmel och en ny jord (det himmelska templet medräknat), Guds närvaro, slutet på döden och tårarna, och till slut Guds kärleks slutgiltiga triumf.