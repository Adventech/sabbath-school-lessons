---
title:  ”Så skall jag komma tillbaka”
date:  14/11/2022
---

`Läs Joh. 14:1–3. Det har snart gått 2 000 år sedan Jesus lovade att komma tillbaka. Hur kan vi hjälpa andra att se att detta löfte är aktuellt även för vår egen generation trots den långa tid som passerat sedan Jesus gav löftet?`

Fyra gånger i Uppenbarelseboken sade Jesus: ”Jag kommer snart” (Upp. 3:11; 22:7, 12, 20). Väntan på hans snara återkomst drev den apostoliska församlingen och har fyllt otaliga kristnas liv genom århundraden med hopp. Men generation efter generation har dött, och löftet har ännu inte gått i uppfyllelse. Därför undrar många: hur länge till ska vi predika att ”Jesus kommer snart”? Har inte dessa ord lett till en orealistisk förväntan? (Se 2 Pet. 3:4.)

Många kristna har klagat på att det ”dröjer” länge (jfr Matt. 25:5). Men hur vet vi egentligen om det ”dröjer” länge? Vad skulle ha varit ”rätt” tid för Jesus återkomst? För 50, 150, 500 år sedan? Det som verkligen spelar roll är följande: ”Det är inte så som många menar, att Herren är sen att uppfylla sitt löfte. Han dröjer för er skull, eftersom han inte vill att någon skall gå förlorad utan att alla skall få tid att omvända sig” (2 Pet. 3:9).

Trots många århundraden efter Jesus himmelsfärd förblir löftet om hans återkomst relevant än i dag. Varför? Därför att allt vi har är vårt korta liv (Ps. 90:10), åtföljt av en omedveten vila i graven (Pred. 9:5, 10), och därefter den slutliga uppståndelsen utan något senare tillfälle till att ändra på vårt öde (Heb. 9:27). Beträffande de döda vilka sover och är omedvetna, är Kristus andra ankomst aldrig längre bort än en kort stund efter att de dött. I din egen personliga erfarenhet (som för hela Guds folk i alla tider) är Kristus återkomst inte längre bort än en stund efter din död. Det är väl mycket snart, eller hur?

Varje dag som går för oss en dag närmare vår Herre Jesus Kristus härliga ankomst i himlens skyar. Fastän vi inte vet när han ska komma kan vi vara säkra på att han kommer, och det är det enda som spelar roll.

`En pastor hävdade i sin predikan att han inte brydde sig om när Kristus skulle komma tillbaka. Allt han brydde sig om är att han kommer tillbaka. Hur fungerar denna logik för dig, och hur kan den hjälpa dig om du är missmodig för att han ännu inte har kommit tillbaka?`