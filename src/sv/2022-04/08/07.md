---
title:  Studiehjälp
date:  18/11/2022
---

Läs Ellen White: ”Breven till Thessalonike”, s. 194–202; ”Uppståndelsen”, s. 241–243, i Genom vatten och eld.

”Romarna”, skrev Stephen Cave, ”var väl medvetna om de kristnas tro att de en dag skulle uppstå fysiskt från graven och gjorde allt de kunde för att håna och hindra detta hopp. En rapport om förföljelse i Gallien 177 e.Kr. berättar att martyrerna avrättades och sedan lämnades deras kroppar för att ruttna obegravda under sex dagar innan de brändes och askan kastades i Rhônefloden. ’Låt oss nu se om de ska uppstå igen’, berättas det att romarna ska ha sagt” (Stephen Cave: Immortality: The Quest to Live Forever and How It Drives Civilization, New York: Crown Publishers, 2012, s. 104, 105).

Denna lilla lärdom av teologisk skepticism, hur dramatisk den än är, missar poängen och visar ingenting om det bibliska löftet om uppståndelsen. Den kraft som väckte upp Jesus från de döda kan göra det med oss också, oavsett kroppens tillstånd. För om nu samma kraft skapade och uppehåller hela kosmos kan han visst förvandla de levande och väcka upp de döda.

” ’Så ska Gud på samma sätt genom Jesus föra fram de insomnade tillsammans med honom’, skrev Paulus (1 Thess. 4:14). Många anser att den här versen säger att de som sover i döden ska komma från himlen tillsammans med Kristus. Men Paulus menade att Gud ska kalla de sovande rättfärdiga ut ur gravarna och ta dem med sig till himlen på samma sätt som Kristus uppstod från döden. Vilken dyrbar tröst! Vilket härligt hopp! Inte bara för församlingen i Thessalonike utan för alla troende, var de än befinner sig” (Ellen White: Genom vatten och eld, s. 197).

**Samtalsstart**

Vilken anledning gör att du längtar efter att möta Jesus i evigheten?

**Förbön**

Be för de människor som känner en stor saknad för att något de älskar har dött.

**SAMTALSFRÅGOR**

`Någon har sagt: ”Döden utplånar dig … Att vara totalt utplånad, med spåren och allt, gör en hel del för att förstöra livets mening.” Har han rätt? Om du tycker att det stämmer, vilket hopp har vi då mot en sådan meningslöshet i våra liv?`

`Hur kan vi harmoniera behovet att växa mot fullkomning (Fil. 3:12–16) med faktumet att vi får en ofördärvad och syndfri natur först vid Kristus återkomst (1 Kor. 15:50–55)?`

`Hur kan vi hjälpa någon som är fast i tanken om ”hemligt uppryckande” att se att denna lära inte stämmer överens med Bibelns undervisning om Jesus återkomst?`

`Läs på nytt 1 Kor. 15:12–19. Vad står det där som ger belägg för att de döda sover och inte är uppe i himlen hos Jesus?`