---
title:  Hoppet i Nya testamentet
date:  12/11/2022
---

> <p>Nyckeltext</p>
> ”Och detta är vittnesbördet: Gud har gett oss evigt liv, och det livet finns i hans son. Den som har hans son har livet. Den som inte har Guds son har inte livet” (1 Joh. 5:11, 12).

### Veckans Huvudtexter
1 Kor. 15:12–19; Joh. 14:1–3; Joh. 6:26–51; 1 Thess. 4:13–18; 1 Kor. 15:51–55.

Fastän de skrev på grekiska var alla Nya testamentets författare (förutom Lukas) judar. De såg naturligtvis på människan utifrån det hebreiska helhetsperspektivet, inte utifrån det hedniska grekiska.

För Kristus och apostlarna var det kristna hoppet inget nytt hopp utan relaterade till det gamla som redan patriarkerna och profeterna haft. T.ex. nämnde Kristus att Abraham förutsåg och gladde sig över hans dag (Joh. 8:56). Judas nämner att Henok profeterade om Jesus andra ankomst (Jud. 14, 15). Hebreerbrevet talar om trons hjältar som förväntade sig en himmelsk lön som de inte skulle få före oss (Heb. 11:39, 40). Det skulle vara meningslöst att säga så om deras själar redan var hos Herren i himlen.

Genom att betona att bara de som är i Kristus har evigt liv (1 Joh. 5:11, 12) avvisar Johannes tanken om själens naturliga odödlighet. I själva verket finns det inget evigt liv utanför en frälsande relation med Kristus. Det nytestamentliga hoppet är därför Kristus-centrerat och det enda hoppet om att denna dödliga tillvaro en gång kommer att bli odödlig.