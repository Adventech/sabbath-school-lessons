---
title:  Helvetets eld
date:  26/11/2022
---

> <p>Nyckeltext</p>
> ”men pröva allt. Ta vara på det som är bra” (1 Thess. 5:21).

### Veckans Huvudtexter
Mark. 9:42–48; Mal. 4:1; Jud. 7; 1 Tim. 2:5; Apg. 2:29, 34, 35; 1 Joh. 5:3–12.

Den italienske poeten Dante Alighieri (1265–1321) skrev sitt berömda verk ”Den gudomliga komedin” om själens föreställda resa efter döden. Själen gick antingen till inferno (helvetet) eller till skärselden där människans ande kan rena sig själv och bli värdig att stiga upp till himlen, eller till paradiset, till Guds närvaro.

Även om det bara var en komedi kom Dantes ord att ha mycket inflytande över den kristna teologin, särskilt den romersk-katolska. Huvudtanken att den odödliga själen går antingen till helvetet, skärselden eller paradiset är grundläggande för den kyrkan. Många konservativa protestantiska kyrkor tror också på själens odödlighet, att den efter döden antingen stiger upp till paradiset eller går ner till helvetet. För om nu människans själ aldrig dör måste den ju ta vägen någonstans efter kroppens död. Missförstånd om människans natur har kort sagt lett till fruktansvärda teologiska missuppfattningar.

Den här veckan ska vi se på några av dessa teorier, jämfört med den bibliska synen på vad som händer efter döden.