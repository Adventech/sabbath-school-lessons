---
title:  De heliga i skärselden
date:  29/11/2022
---

Den romersk-katolska kyrkan menar att de döda som inte förtjänar helvetet men ännu inte är redo för paradiset kan få sina synder renade i skärselden och sedan stiga upp därifrån till paradiset. Deras lidanden i skärselden kan lindras genom deras älskades förböner och botgärningar.

Katolska kyrkans katekes (nätupplaga) § 1030 är tydlig om skärselden: ”De som dör i Guds nåd och vänskap men är ofullständigt renade även om de är säkra på sin frälsning undergår efter sin död en rening för att uppnå den helighet som är nödvändig för att träda in i himlens glädje.” Där står det också att deras lidande kan lindras av deras älskades böner och andra handlingar som görs för de döda, § 1032: ”Kyrkan rekommenderar också allmosor, avlat och botgärningar för de döda.”

`Läs Pred. 9:10; Hes. 18:20–22 och Heb. 9:27. Hur avvisar dessa texter tanken om skärselden?`

Läran om skärselden sammanfogar den hedniska tanken om ett brinnande helvete med den hedniska sedvänjan att be för de döda. Denna dogm är oacceptabel för dem som tror på bibelns undervisning 1) att de döda förblir i en omedveten vila i sina gravar (Pred. 9:10); 2) att en fallen människas rättfärdighet inte kan överföras till en annan fallen människa (Hes. 18:20–22); 3) att vår enda Medlare är Jesus Kristus (1 Tim. 2:5); 4) att döden åtföljs av den yttersta domen, utan någon andra chans att vända om från fall i detta liv (Heb. 9:27).

En ännu allvarligare konsekvens är att den obibliska tanken om skärselden förvränger Guds egen karaktär. ”Satans verk har sedan hans fall varit att misstolka vår himmelske Fader. Han erbjuder läran om själens odödlighet … tanken om ett evigt brinnande helvete var en produkt av Satan; skärselden är hans påhitt. Dessa läror förfalskar Guds karaktär så att han betraktas som sträng, hämndlysten, godtycklig och oförlåtande” (Ellen White: Manuscript 51, 10 dec. 1890). I stället för de dödas sömn i väntan på Kristus återkomst är de enligt denna uppfattning i skärselden och lider där tills någon lyckas få dem därifrån.

`Hur belyser falska uppfattningar som om skärselden eller den eviga plågan vikten av rätta läror? Varför är det viktigt vad vi tror och inte bara vem vi tror på?`