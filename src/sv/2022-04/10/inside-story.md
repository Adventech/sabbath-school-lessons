---
title:  Missionsnytt
date:  02/12/2022
---

#### ”Jag vill! Sänd mig!”

Asiata har tre vuxna barn och tre barnbarn. När han kom till ADRA-kontoret i Samoas huvudstad Apia för en anställningsintervju visste han inte vad förkortningen ADRA stod för. Han visste bara att han var arbetslös och i desperat behov av pengar för att försörja sin familj.

Under anställningsintervjun förklarade direktorn för ADRA Samoa innebörden av förkortningen ADRA – Adventist Development and Relief Agency. Hon förklarade att ADRA ville anställa någon som hjälpte till att förberedda samhället för cykloner och andra naturkatastrofer.

Asiata gillade tanken på att hjälpa sin familj och sina grannar att bli bättre förbereda på cykloner. Med några års mellanrum brukar Samoa drabbas av någon våldsam cyklon som förstör hem och vägar, välter elledningar och utsätter människor för livsfara. Asiata var en bra kandidat för jobbet. Trots att han nyligen hade återvänt till Samoa efter att ha tillbringat en tid i Australien hade han ett brett nätverk i det lokala samhället. Hans familj hade grundat en församling i en by, och han hade uppdrag i församlingsstyrelsen och inom sitt trossamfund.

Asiata fick ADRA-jobbet. Men när han fick veta datumet för sin första arbetsdag stod han inför ett dilemma. Det var samma dag som han länge hade planerat att skriva ett prov för att kvalificera sig för att predika inom sitt samfund. Han ville verkligen jobba för ADRA. Han behövde verkligen pengarna. Men han älskade Gud och ville gärna bli godkänd som predikant. Han förklarade problemet för ADRA-direktorn.

”Klart att du ska skriva provet”, svarade hon. ”Du kan börja jobba på måndag nästa vecka.”

Asiata kände sig mycket lättad, och han uppskattade ADRA-direktorns förståelse och respekt för hans tro. Han klarade provet och började sitt nya jobb på ADRA på måndagen.

Flera månader gick. Asiata fick veta att Adventistsamfundet skulle hålla evangeliska möten på ett kongresscent-rum. Asiata fick en inbjudan. Han bad sin fru, två vuxna barn, en svärdotter och andra människor från sin by att följa med, vilket de också gjorde. Under varje möte satt Asiata längst fram. När evange-listen frågade vilka som ville bli döpta reste sig Asiata. Det gjorde även hans fru, två döttrar och deras svärdotter.

Tre år senare, i slutet av 2020, hölls ytterligare ett två veckor långt program i Samoa. Talaren bad Asiata att hålla ett kort tal om hälsa i början av varje möte. Asiata fick bland annat förklara hur en hälsosam livsstil kan förebygga diabetes som är vanligt i Samoa och gör att många får problem med fötterna och måste låta amputera en eller fler tår.

Asiata bjöd in sina grannar till mötena. Varje dag efter jobbet hämtade han grannarna och körde dem till mötena i sin skåpbil. Sex av dem blev döpta.

”Jag tror att Gud ledde mig till ADRA för att ge mig en spännande uppgift som har gjort att jag kan växa andligt”, säger Asiata.

Asiata älskar Jesaja 6:8: ”Sedan hörde jag Herren fråga: ’Vem ska jag sända? Vem vill gå som vår budbärare?’ Jag svarade: ’Jag vill! Sänd mig!’ ” (nuBibeln).