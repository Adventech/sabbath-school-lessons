---
title:  Studiehjälp
date:  02/12/2022
---

Läs Ellen White: ”Det första stora bedrägeriet” och ”Spiritismen”, s. 459–485 i Från mörker till ljus.

”Läran om medvetande i döden vilar på den grundläggande villfarelsen att människan har odödlighet i sig själv. På samma sätt som läran om evig plåga strider den mot Bibelns undervisning, mot förnuftet och mot våra mänskliga känslor. Det är en allmänt utbredd uppfattning att de frälsta i himlen känner till allt som sker här nere på jorden, och framför allt vad som händer med de vänner som de har efterlämnat här nere. Men hur skulle det kunna vara en källa till glädje för de döda att veta allt om de levandes bekymmer, bevittna de synder som deras kära begår och se dem möta alla livets sorger, besvikelser och bekymmer? Hur mycket av himlens lycka skulle de som vakar över sina vänner på jorden kunna njuta av? Hur fullständigt motbjudande är inte läran att så snart livsgnistan lämnar kroppen blir de icke omvändas själar överlämnade till helvetets lågor! Vilken ohygglig sorg skulle inte de frälsta drabbas av när de ser sina vänner gå oförberedda i graven för att gå in i en evighet av lidande och synd!” (Ellen White: Från mörker till ljus, s. 470).

**Samtalsstart**

Vilka olika uppfattningar om vad som händer efter döden har du mött bland ”vanliga” svenskar?

**Förbön**

Be om att vi som enskilda personer och som samfund ska kunna hjälpa andra att bättre förstå vad Bibeln säger om vad som händer efter döden.

**SAMTALSFRÅGOR**

`De som har samtalat med andra kristna om tillståndet i döden och helvetet har med största sannolikhet upptäckt hur fast många människor kan hålla vid denna tro. Inte bara tanken att de frälsta omedelbart går till himlen utan också att de förlorade är i helvetets eviga plåga. Varför tror du att det är så? Vad lär detta oss om hur stark en tradition kan vara? Samtala om detta i studiegruppen.`

`Vad mer kan vi göra som enskilda personer, församling och samfund (utöver det vi redan gör) för att ge världen den bibliska uppfattningen om döden och livet härefter?`

`Fastän Dantes ”gudomliga komedi” bara var fantasi blev den mycket inflytelserik i att fästa människors sinnen vid falska läror om vad som händer ”själen” efter döden. Vad kan vi lära oss av hur lätt kristen teologi kan påverkas utifrån? Vilka andra ickekristna tankar påverkar det kristna tänkandet även i dag, och hur kan vi skydda oss från dem?`