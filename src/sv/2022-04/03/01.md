---
title:  Hur förstår vi människans natur?
date:  08/10/2022
---

> <p>Nyckeltext</p>
> ”då formade Herren Gud människan av jord från marken och blåste in liv genom hennes näsborrar, så att hon blev en levande varelse” (1 Mos. 2:7).

### Veckans Huvudtexter
1 Mos. 1:24–27; 2:7, 19; Matt. 10:28; Pred. 12:1–7; 1 Kung. 2:10; 22:40.

Spänningen mellan Guds ord ”Den dag du äter av det trädet skall du dö” (1 Mos. 2:16, 17) och Satans motsatta löfte ”Ni kommer visst inte att dö” (1 Mos. 3:4) begränsade sig inte till Edens trädgård. Den har ekat genom hela historien.

Många försöker harmoniera Satans ord med Guds ord. Varningen för att de ”skall dö” tolkas som att de enbart syftar på den förgängliga fysiska kroppen, medan ”Ni kommer visst inte att dö” hänvisar till en odödlig själ eller ande.

Men det fungerar inte. Hur kan exempelvis de motsägelsefulla orden av Gud och djävulen harmonieras? Finns det en ickemateriell själ eller ande som överlever den fysiska döden i ett medvetet tillstånd? Det finns många filosofiska och även vetenskapliga försök att besvara dessa frågor. Men som kristna som utgår ifrån Bibeln behöver vi bara erkänna att den allsmäktige Gud som skapade oss också känner oss fullständigt (se Ps. 139). Endast i hans Ord till oss, Bibeln, kan vi finna svar på dessa avgörande frågor.

Den här veckan ska vi se på hur Gamla testamentet definierar människans natur och tillstånd i döden.