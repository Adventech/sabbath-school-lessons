---
title:  Missionsnytt
date:  14/10/2022
---

#### Tre kraftfulla ingredienser

Tre ingredienser anses var grunden till att göra Adventistsamfundets evange-liska verksamhet i Nya Zeeland till ett andligt kraftpaket som ger resultat. Ingredienserna är bön, medlemmarnas totala engagemang och Hope Channel.

I fem månader samlades församlingsmedlemmar i Auckland varje dag för att be om den heliga Andens kraft och välsignelse under en kommande mötesserie. Medlemmarna tog också ansvar för den fyra och en halv veckor långa mötesserien, organiserade mötena och bjöd in släktingar och vänner.

Men det var effekten av den tredje ingrediensen som överraskade medlemmarna mest. Den ingrediensen var programmen som sänds av Hope Channel. TV-kanalen hade fått utökade sändningsmöjligheter i Nya Zeeland tack vare det stöd som den fick 2016 från våra missionsgåvor till speciella projekt.

”Församlingsmedlemmarna inbjöd sina familjer och vänner, men en stor komponent var att många människor upptäckte och kunde följa mötena eftersom de sändes av Hope Channel”, säger Clifton Glasgow, som hjälpte till att samordna mötena på 15 platser i Nya Zeelands största stad Auckland.

Omkring 200 personer blev döpta efter att ha deltagit i mötena. Här är några av dem som följde mötena på Hope Channel.

Tracey var en ensamstående fembarnsmamma som kämpade med drogmissbruk när hennes mamma, som hade besökt en adventistkyrka flera år tidigare, föreslog att hon skulle titta på Hope Channel. När Tracey tittade på program som berättade om Jesus talade den heliga Anden till hennes hjärta. Det dröjde inte länge innan hon och hennes mamma gick i kyrkan. Tracey studerade Bibeln och slutade använda narkotika. Idag är hon döpt och studerar till gymnasielärare.

Heath är en kampsportare som tidigare tränade elitsoldater. En adventist-medarbetare på byggföretaget där Heath jobbade berättade för honom om Hope Channel. Heath och hans fru Simone började titta på Hope Channel. En önskan växte i deras hjärtan att lära känna Jesus. Paret började gå till Adventkyrkan och deltog sedan i de evangeliska mötena. De blev döpta under mötes-seriens gång.

Ett äldre par, Don och Audrey, råkade hitta Hope Channel medan de surfade mellan de olika TV-kanalerna. De blev imponerade av hur nära adventistkyrkan försökte följa Bibeln. De bestämde sig för att börja gå i Adventkyrkan. Under de evangeliska mötena bestämde de sig för att bli medlemmar. Rörda av deras entusiasm och uppmuntran började deras vuxna döttrar i Nya Zeeland och i Frankrike också att gå i Adventkyrkor. Och Don, som är cirka 80 år gammal, delar ut broschyrer på sjukhus och andra platser och uppmuntrar människor att titta på Hope Channel, precis som han gjorde.

”Hope Channel har blivit en viktig del av vår verksamhet”, säger Clifton. ”Den ger oss oändliga möjligheter att berätta om Jesus för en värld i behov av hopp.”