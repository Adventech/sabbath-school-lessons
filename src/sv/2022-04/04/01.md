---
title:  Hoppet i Gamla testamentet
date:  15/10/2022
---

> <p>Nyckeltext</p>
> ”I tro bar Abraham fram Isak som offer när han sattes på prov. Sin ende son var han beredd att offra, han som hade tagit emot löftena … Han sade sig att Gud hade makt att till och med uppväcka döda. Från de döda fick han också, bildligt talat, sonen tillbaka” (Heb. 11:17, 19).

### Veckans Huvudtexter
Job 19:25–27; 1 Tim. 6:16; Ps. 49; 71; Jes. 26:14, 19; Dan. 12.

Hoppet i Gamla testamentet är grundat, inte på grekiska idéer om själens naturliga odödlighet utan på den bibliska undervisningen om de dödas uppståndelse.

Men hur skulle en människokropp som inte längre finns, som är kremerad till aska eller på annat sätt förstörd, kunna föras till liv igen? Hur kan någon som förmultnat, kanske under århundraden eller t.o.m. årtusenden, återfå sin egen identitet?

Dessa frågor leder oss till en reflektion över livets mysterium. Vi lever och njuter av livet som Gud nådigt ger oss varje dag. Även om vi inte ens börjat förstå livets övernaturliga ursprung vet vi att Gud i början förde liv från icke-liv genom sin makts ord (1 Mos. 1; Ps. 33:6, 9). Om Gud alltså kunde skapa liv på jorden för första gången ur intet (lat. ex nihilo), varför skulle vi tvivla på hans förmåga att återskapa mänskligt liv och återupprätta den ursprungliga identiteten?

Den här veckan ska vi fundera över hur uppståndelsen uppfattades på Gamla testamentets tid, särskilt utifrån Jobs ord, vissa psalmister och profeterna Jesaja och Daniel.