---
title:  Studiehjälp
date:  21/10/2022
---

Läs Ellen White: ”Härligheten som ska komma” i Från makt till maktlöshet, s. 490–498.

Modern vetenskap lär oss att all materia består av atomer, som i sin tur består av två mindre partiklar, kvarkar och leptoner, som man tror är byggstenar av all fysisk verklighet. Om den fysiska världens kärna är kvarkar och leptoner, kan då inte Gud som både skapade och uppehåller den världen, bara återskapa kvarkarna och leptonerna när tiden för uppståndelsen kommer? När ateisten Bertrand Russell hånade uppståndelsen frågade han vad som händer dem som ätits av kannibaler, eftersom deras kroppar nu är en del av kannibalernas, så vem får vad i uppståndelsen? Men tänk om Herren helt enkelt tar kvarkar och leptoner, existensens yttersta byggstenar var som helst ifrån, och utifrån den information han äger om var och en av oss rekonstruerar oss av dessa kvarkar och leptoner? Han behöver inte våra ursprungliga utan kan använda vad som helst. Han kan faktiskt helt enkelt tala nya kvarkar och leptoner till existens och utgå ifrån dem. Hur han än gör det kan Gud som skapade universum återskapa oss, vilket han lovar att göra i de dödas uppståndelse.

”Livgivaren kommer att kalla på sina dyrköpta ägodelar i den första uppståndelsen, och fram till den segerrika stunden när den sista basunen ljuder och en enorm armé kommer fram till en evig seger, kommer varje sovande helig att bevaras säkert och likt en dyrbar ädelsten som Gud känner vid namn. Genom Frälsarens kraft som bott i dem när de levde och eftersom de tagit del av den gudomliga naturen förs de fram från de döda” (Ellen G. White Comments, The SDA Bible commentary, vol. 4, s. 1143).

**Samtalsstart**

Hur har hoppet burit dig mitt i sorg och mörker? Vilka löften har du klamrat dig fast vid?

**Förbön**

Be för dem som befinner sig i ”dödsskuggans dal” att de också där ska kunna tro att Herren är med dem.

**SAMTALSFRÅGOR**

`Det finns uppskattningsvis två biljoner galaxer, där var och en består av miljarder och åter miljarder stjärnor. Vissa av dessa stjärnor har planeter som kretsar i en bana runt dem, precis som planeterna i vårt solsystem runt solen. Tänk nu på Guds otroliga makt som inte bara skapade alla dessa stjärnor utan uppehåller dem och känner dem vid namn (Ps. 147:4). Fastän denna häpnadsväckande verklighet inte bevisar att samma Gud kan och ska väcka upp de döda, vad säger det oss om varför något sådant som uppståndelsen inte skulle vara bortom hans makt?`

`Heb. 11 lyfter fram många forntida ”troshjältars” trohet och förväntan. Hur kan detta kapitel berika vår förståelse av det hopp Gamla testamentets människor hade redan före Jesus uppståndelse?`