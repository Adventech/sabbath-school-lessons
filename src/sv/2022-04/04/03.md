---
title:  Från gravens makt
date:  17/10/2022
---

`Läs Ps. 49. Vad fick psalmisten att vara så säker på sin slutliga uppståndelse, i kontrast till de som gått bort utan denna övertygelse (Ps. 49:6–14)?`

Ps. 49 talar om de dåraktigas falska trygghet. ”De litar till sina ägodelar och skryter med sin rikedom” (v. 7). De har ”haft jordagods i sin ägo” (v. 12). En sådan ”räknar sig som lycklig i livet och prisas för att det gått honom väl” (v. 19). Dessa människor agerar som om deras hus och härlighet skulle vara för evigt (Ps. 49:11, 17).

Men dåren glömmer att hans ära försvinner och att han förgås som djur: ”likt får drivs de till dödsriket, döden blir deras herde” (Ps. 49:15).

Som Job sagt århundraden tidigare: ”Naken kom jag ur min moders liv, naken vänder jag åter” (Job 1:21; 1 Tim. 6:7). Psalmisten pekar på att både de visa och dårar dör och ”lämnar sin egendom åt andra” (Ps. 49:11).

Men det finns en radikal kontrast mellan dem. Å ena sidan förgås dårar, även om de försöker finna trygghet i sina ägodelar och prestationer. De visa däremot ser bortom det mänskliga och gravens fångenskap mot den härliga belöning som Gud ska ge dem (1 Pet. 1:4). Med det perspektivet kunde psalmisten säga med övertygelse: ”Men mig skall Gud köpa fri, han skall ta mig ur dödsrikets grepp” (Ps. 49:16).

I överensstämmelse med hoppet i Gamla testamentet antyder detta inte att psalmistens själ vid dödsögonblicket skulle flyga direkt till himlen. Han säger bara att han inte alltid skulle förbli i dödsriket. Det skulle komma en tid då Gud befriar honom från döden och tar honom till de himmelska gårdarna.

Ännu en gång: övertygelsen om en kommande uppståndelse beskrivs, inger hopp, förvissning och mening för tillvaron nu. De visa kommer att få en långt härligare och evig lön än vad dårar kan samla åt sig under detta korta liv.

`På vilka sätt har du lagt märke till dårskapen hos dem som förtröstar på sin egen rikedom och sina prestationer? Hur kan du skyddas från att begå samma misstag genom att rikta blicken mot  korset?`