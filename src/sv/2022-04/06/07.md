---
title:  Studiehjälp
date:  04/11/2022
---

Läs Ellen White: ”Getsemane”, s. 638–648; ”Golgata”, s. 692–707 i Messias; ”Ånger”, s. 30 i Vägen till Kristus.

”Jag såg att hela himlen intresserar sig för vår frälsning. Skulle vi vara likgiltiga? Skulle vi inte bry oss, som om det var en liten sak huruvida vi är frälsta eller förlorade? Skulle vi ringakta det offer som getts för oss? Det finns de som har gjort det. De har lekt med den nåd som erbjudits dem, och Gud ser med ogillande på dem. Guds Ande kan inte kränkas för alltid. Anden lämnar om han kränks lite till. När allt har blivit gjort som Gud kunde göra för att rädda människan, om de då genom sina liv visar att de ringaktar den nåd Jesus erbjuder kommer döden att bli deras lott, och den blir dyrköpt. Det kommer att vara en skrämmande död, för de måste känna den ångest som Kristus kände på korset för att köpa den återlösning som de förkastat. De ska då inse vad de gått miste om, evigt liv och ett odödligt arv. Det stora offer som getts för att rädda människor visar oss deras värde. När en dyrbar människa en gång går förlorad är hon förlorad för evigt” (Ellen White: Testimonies for the Church, vol. 1, s. 124).

**Samtalsstart**

I en värld och en kultur där den allmänna ”vetenskapliga” uppfattningen är att det inte finns något mer för oss efter döden, hur kan evangeliet vara goda nyheter?

**Förbön**

Herre, hjälp oss att ta till oss den kärlek som drev dig till korset.

**SAMTALSFRÅGOR**

`Heb. 10:4 säger: ”blod från tjurar och bockar kan aldrig ta bort synder.” Hur blev människor alltså frälsta på Gamla testamentets tid?`

`Läs 2 Kor. 5:18–21. Om Kristus dog för hela världens synder, varför blir inte alla frälsta? Varför spelar människans eget val en så avgörande roll i beslutet om vem som räddas av korset och vem som går förlorad trots det förunderliga offret för dem?`

`Vad finns det som betraktas som ”denna världens vishet” men som är dårskap i Guds ögon (1 Kor. 3:19)? Är det tanken att den oerhörda designen och skönheten i världen bara har blivit till av en tillfällighet? Eller att universum uppstod ur absolut ingenting? Kan du tänka på några andra exempel?`

`Tänk på sista frågan i tisdagens studium. Vad var det på korset och i det som hände där som gör frälsningen genom gärningar så meningslös, så fel, och så mot frälsningsplanen?`