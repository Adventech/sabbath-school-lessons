---
title:  Han dog för oss
date:  29/10/2022
---

> <p>Nyckeltext</p>
> ”Liksom Mose hängde upp ormen i öknen, så måste Människosonen upphöjas för att var och en som tror på honom skall ha evigt liv” (Joh. 3:14, 15).

### Veckans Huvudtexter
Upp. 13:8; Matt. 17:22, 23; Mark. 9:30–32; Joh. 19:1–30; Rom.6:23; 1 Kor. 1:18–24.

Det sägs att det enda säkra är döden och skatter. Det är inte riktigt sant. Skatter kan man undvika, men inte döden. Kanske kan man skjuta upp döden med ett par år, men förr eller senare kommer den alltid. Eftersom vi vet att de döda, både de rättfärdiga och de onda, hamnar på samma ställe, betyder uppståndelsen allt för oss. Som Paulus sagt: utan detta hopp ”är också de som har avlidit i tron på Kristus förlorade” (1 Kor. 15:18). Det skulle låta främmande om ”de som har avlidit i tron på Kristus” svävade omkring i himlen i Guds närvaro.

Kristus uppståndelse är därför central för vår tro, eftersom vi i hans uppståndelse har en säkerhet för vår egen uppståndelse. Men innan han uppstod från de döda måste han själv dö. Det var därför han i sin ångest, inför sin död, i Getsemane bad: ”Nu är min själ fylld av oro. Skall jag be: Fader, rädda mig undan denna stund? Nej, det är just för denna stund jag har kommit” (Joh. 12:27). Han hade kommit för att dö.

Den här veckan ska vi koncentrera oss på Kristus död och vad den betyder för löftet om evigt liv.