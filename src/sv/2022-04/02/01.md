---
title:  Döden i en syndig värld
date:  01/10/2022
---

> <p>Nyckeltext</p>
> ”Genom en enda människa kom synden in i världen, och genom synden döden, och så nådde döden alla människor därför att de alla syndade” (Rom. 5:12).

### Veckans Huvudtexter
1 Mos. 2:16, 17; 3:1–7; Ps. 115:17; Joh. 5:28, 29; Rom. 5:12; 2 Kor. 5:21.

Det var genom Kristus som Gud skapade universum och världen (Joh. 1:1–3, 10; Kol. 1:16; Heb. 1:2). Men när Gud Fadern gav Kristus en speciell ära och meddelade att de tillsammans skulle skapa världen ”blev djävulen avundsjuk på Jesus Kristus” (Ellen White: The Story of Redemption, s. 14) och formade en sammansvärjning mot honom.

När Satan kastats ner på jorden (se Luk. 10:18) bestämde han sig för att ”förstöra Adams och Evas lycka” och därmed ”orsaka sorg i himlen.” Han föreställde sig att ”om han på något sätt kunde lura dem [Adam och Eva] till olydnad skulle Gud ordna det på något sätt att de kunde få förlåtelse och han själv och alla de fallna änglarna skulle vara på god väg med dem till Guds nåd” (Ellen White: The Story of Redemption, s. 27). Gud var medveten om Satans strategi och varnade Adam och Eva för att utsätta sig för frestelsen (1 Mos. 2:16, 17). Detta innebär att redan när världen var fullkomlig och fläckfri fanns där klara restriktioner som människor skulle följa.

Den här veckan ska vi studera Adams och Evas fall, hur synd och död tog över i vår värld, och hur Gud sådde ett hoppets frö för människan redan i Eden.