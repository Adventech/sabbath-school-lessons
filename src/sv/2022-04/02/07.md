---
title:  Studiehjälp
date:  07/10/2022
---

Läs Ellen White: ”Frestelsen och syndafallet” och ”Räddningen” i Det var mycket gott, s. 35–53; ”Kunskapen om det goda och det onda” i Vägen till mognad, s. 31–36.

Under de senaste åren har studier gjorts kring nära döden-upplevelser, NDU. Det som händer är att människor ”dör” när deras hjärtan stannar och de slutar att andas. Men de har kommit tillbaka till livet, med fantastiska berättelser om hur de har svävat in i en annan sfär av existens och mött ljusvarelser. Några säger sig även ha mött för länge sedan döda släktingar.

Många, även kristna, som inte förstår sanningen om döden tror att dessa berättelser är bevis för själens odödlighet. Men (och detta borde vara den tydligaste varningen för att någonting saknas): de flesta av dem som anser sig ha haft dessa upplevelser hävdar att de andliga varelser de mött under sin NDU gett dem tröstens ord, trevliga konstateranden om kärlek, frid och godhet. Men de har inte hört någonting om frälsning i Kristus, ingenting om synd eller dom. När man fått försmak av det kristna livet härefter, borde de då inte ha fått åtminstone en droppe av den mest grundläggande kristna undervisningen också?

Vad de säger låter mest som New Age-läror, vilket kan förklara varför många blir mindre intresserade av kristen tro än vad de var innan de ”dog”. Varför har inte heller de kristna som är övertygade om att deras NDU var en försmak av den kristna himlen fått någon kristen teologi när de har varit där, utan en rejäl dos New Age-sentimentalism? Svaret är att de har lurats av densamme som lurade Eva i Eden, och även med samma lögn.

**Samtalsstart**

Har ni funderat över varför handlingar som är synd kan verka så lockande?

**Förbön**

Be att Gud ska hjälpa er att förstå ännu bättre hur destruktiv synden är.

**SAMTALSFRÅGOR**

`Hur visar Adams och Evas erfarenhet att Guds förlåtelse inte nödvändigtvis avlägsnar alla syndens konsekvenser? Varför är detta så viktigt att komma ihåg?`

`Trädet som ger kunskap om gott och ont befann sig på fiendens lockande mark. Vilka lockande marker kan vi själva finna att vi dras till?`

`Satan försöker förleda Guds folk till tron att ”Kristus krav är mindre strikta än de trott och att de genom likhet med världen kan utöva mer inflytande över människorna där” (Ellen White: Testimonies to Ministers and Gospel Workers, s. 474). Vad kan vi göra för att inte falla i denna lömska snara?`