---
title:  Motsägelsefulla texter?
date:  19/11/2022
---

> <p>Nyckeltext</p>
> ”Ni forskar i skrifterna därför att ni tror att de kan ge er evigt liv. Just dessa vittnar om mig” (Joh. 5:39).

### Veckans Huvudtexter
Luk. 16:19–31; 23:43; Joh. 20:17; Fil. 1:21–24; 1 Pet. 3:13–20; Upp. 6:9–11.

Petrus manar oss: ”Var alltid beredda att svara var och en som kräver besked om ert hopp” (1 Pet. 3:15). Paulus säger: ”förkunna ordet, träd upp i tid och otid, vederlägg, tillrättavisa, vädja – tålmodigt och med ständig undervisning. Det kommer en tid då människorna inte längre vill lyssna till den sunda läran” (2 Tim. 4:2, 3). När det nu är så, borde vi inte bara se på de texter som lätt kan förklaras så att de stämmer överens med våra uppfattningar utan också studera texter som allmänt används för att undervisa något annat än vad vi tror.

Samtidigt bör vi följa Jesus inspirerade exempel: ”Jesus höll själv inte tillbaka ett enda ord av sanning, men han talade alltid kärleksfullt … Han var aldrig ohövlig, talade aldrig något strängt ord utan att det var nödvändigt och gjorde aldrig någon känslig människa ledsen utan orsak. Han fördömde inte mänsklig svaghet” (Ellen White: Messias, s. 324).

Den här veckan ska vi studera några utmanande texter som används för att bekräfta tron på själens naturliga odödlighet. Dessa reflektioner kan stärka vår övertygelse och hjälpa oss att vänligt bemöta dem som ifrågasätter denna avgörande undervisning.