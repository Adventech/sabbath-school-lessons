---
title:  Studiehjälp
date:  25/11/2022
---

Läs Ellen White: ”En stor klyfta fastställd”, s. 205–216, i Såningsmannen; ”Golgata”, s. 692–707, i Messias; ”Teachers as Examples of Christian Integrity”, s. 504, i Fundamentals of Christian Education.

”I liknelsen om den rike mannen visar Kristus att det är i detta livet som människan bestämmer sitt öde. Varje själ erbjuds Guds nåd under prövotiden. Men om människan kastar bort möjligheten genom självbelåtenhet så är hon avskuren från det eviga livet. Det finns ingen senare prövotid för dem. Genom eget val har de skapat en oöverkomlig klyfta mellan sig och Gud” (Ellen White: Såningsmannen, s. 205).

”När de tidiga kristna fick fly till berg och öken, blev lämnade till att dö i fängelser av hunger, kyla och tortyr, när martyrskap verkade vara den enda vägen ut ur eländet, gladde de sig över att de hade betraktats som värdiga att lida för Kristus som blivit korsfäst för dem. Deras värdiga exempel kommer att vara till tröst och uppmuntran för Guds folk som ska in i en tid av lidande som aldrig tidigare funnits” (Ellen White: Testimonies for the Church, vol. 5, s. 213).

**Samtalsstart**

Vilken reaktion har du mött när du berättar för människor att du inte tror på själens odödlighet?

**Förbön**

Be för uthållighet för de människor som längtar efter upprättelse och rättvisa i detta livet.

**SAMTALSFRÅGOR**

`Hur kan en övergripande biblisk förståelse av människans natur hjälpa oss att bättre förstå några av de texter vi studerat under veckan?`

`Fundera över kontrasten mellan kristna martyrers oeftergivliga tro och vår postmoderna generations flexibla tro. Vad finns det som är värt att dö för? Om man t.ex. har en uppfattning att alla sanningar bara är relativa eller kulturella, varför då dö för dem? Vad kan vi samtidigt lära oss av dem som var villiga att dö för något som vi tror var falskt?`

`Fundera ytterligare över liknelsen om den rike mannen och Lasaros. När Jesus hade uppstått från de döda trodde många på honom. Men många gjorde det inte trots att de hade samma bevis. Vad lär detta oss om hur förhärdade människors hjärtan kan bli för sanningen? Vad kan vi göra för att skydda oss från den sortens hårdhet?`

`Jesus talade om tiden då de döda skulle leva igen: ”de som har gjort det goda skall uppstå till livet, och de som har gjort det onda skall uppstå till domen” (Joh. 5:29). Dessa händelser är tusen år från varandra men låter som om de skulle hända samtidigt. Hur kan detta hjälpa oss att förstå vad Paulus säger i Fil. 1:23?`