---
title:  Studiehjälp
date:  09/12/2022
---

Läs Ellen White: ”Dealing With False Science, Cults, Isms, and Secret Societies”, s. 602–609 i Evangelism; och ”Spiritism”, s. 86–93 i Confrontation.

”Ibland får människor se andeväsen som liknar deras avlidna vänner. Dessa väsen berättar om saker som har hänt i vännernas liv och gör sådant som deras vänner brukade göra medan de levde.

På så sätt får de människor att tro att deras döda vänner är änglar som svävar omkring dem och meddelar sig med dem. Därför kan man säga att människor på sätt och vis tillber varelserna som påstår att de är avlidna personers andar. Många sätter större värde på andarnas ord än på Guds Ord, Bibeln.

Samtidigt finns det många som anser att spiritualismen bara är bedrägeri. Den stöder sig på ’uppenbarelser’ som man påstår är övernaturliga, medan tvivlarna säger att det bara är mediet som bedrar människor. Det är sant att resultatet av olika knep ofta har sagts vara övernaturliga fenomen. Samtidigt finns det också tydliga bevis på att en övernaturlig kraft har medverkat. Många förkastar spiritismen och spiritualismen eftersom de anser att de bygger på mänsklig skicklighet eller list. Men när de får uppleva fenomen som de inte kan förklara på detta sätt kommer många av dem att acceptera spiritualismens påståenden” (Ellen White: Det var mycket gott, s. 634).

**Samtalsstart**

Har ni upplevt något av vad den här veckans bibelstudium behandlar?

**Förbön**

Be att vi ska lära oss praktiskt att vara klädda i Guds vapenrustning och användas av Gud att även skydda och befria andra från dessa verkligen dödliga förvillelser!

**SAMTALSFRÅGOR**

`Med ursäkten att vara kulturellt uppdaterade konsumerar många kristna vad som helst i medierna. Vilka bibliska principer anser ni borde vägleda vår relation till media, särskilt när där öppet förespråkas uppfattningar som vi vet är bedrägliga (se Ps. 101:1–8; Ords. 4:23; Fil. 4:8)?`

`Hur kan vi hjälpa andra att komma över Satans bedrägerier i den sista tiden utan att utsätta oss själva för just dessa bedrägeriers inflytande?`

`Många kristna har uppfattat berättelsen om den frammanade Samuel som ett bibliskt bevis för att de döda lever vidare. Vad lär denna berättelse oss om varför vi inte bara kan bygga på en enskild text eller berättelse utan behöver se på vad Bibeln i sin helhet säger om ämnet?`