---
title:  Villfarelser i den sista tiden
date:  03/12/2022
---

> <p>Nyckeltext</p>
> ”Och det är inget att förvåna sig över, Satan själv uppträder ju som en ljusets ängel. Inte underligt då om hans tjänare uppträder som om de tjänade rättfärdigheten. Men de skall få ett slut som svarar mot deras gärningar” (2 Kor. 11:14, 15).

### Veckans Huvudtexter
Matt. 7:21–27; Joh. 11:40–44; 1 Pet. 3:18; 1 Sam. 28:3–25; Ef. 6:10–18.

Vår värld har blivit en smältdegel av det övernaturliga och mystiska, med hjälp av filmvärlden som inte har några problem med att göra filmer med religiösa och mystiska teman i en blandning av felaktigheter och bedrägligheter. Den gamla lögnen ”Ni kommer visst inte att dö” (1 Mos. 3:4) har också inspirerat många populära böcker och filmer under de senaste årtiondena, liksom också många omtyckta videospel. Utan tvekan är vi utsatta för och frestade av Satans lockelser som kan framträda i en myriad av olika former och i vissa fall även komma dolda under vetenskaplig täckmantel.

Ett av de mest bedrägliga fenomenen är så kallade nära döden-upplevelser, NDU, där några som ”dött” har återvänt till livet med fantastiska berättelser om livet härefter. Många har sett dessa upplevelser som bevis på att människans liv fortsätter efter döden.

Den här veckan ska vi se på några av den sista tidens villfarelser, som mystik, nära döden-upplevelser m.fl. Dessa är farliga ämnen som vi bör känna till utan att låta oss utsättas för deras påverkan.