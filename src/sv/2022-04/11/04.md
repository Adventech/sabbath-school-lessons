---
title:  Reinkarnation
date:  06/12/2022
---

Den hedniska tron på en odödlig själ lägger grunden för den obibliska tanken om reinkarnation eller själavandring. Den teorin finns i många stora världsreligioner. Medan de flesta kristna tror på en odödlig själ i himlen eller i helvetet efter döden vidhåller de som tror på reinkarnationen att den odödliga själen går igenom många cykler av återfödelse här på jorden.

Vissa uppfattar reinkarnationen som en process av andlig utveckling som tillåter anden att uppnå allt högre nivåer av kunskap och moral på sin färd mot fullkomning. Hinduerna tror att den eviga själen går igenom en progression av medvetande eller ”samsara” via sex kategorier av liv: vatten, växter, kräldjur och insekter, fåglar, djur och människor, himlens invånare medräknade.

`Läs Heb. 9:25–28 och 1 Pet. 3:18. Om Jesus bara dog ”en gång” (Heb. 9:28; 1 Pet. 3:18) och även alla människor dör bara ”en gång” (Heb. 9:27), varför tror även några kristna på någon form av reinkarnation?`

Många tror inte på vad de borde tro utan på vad de vill tro. Om en teori ger dem existentiell frid och tröst räcker den för dem för att avsluta diskussionerna. Men de som tar Bibeln på allvar kan inte i något avseende acceptera tanken om reinkarnation.

- För det första motsäger reinkarnationen Bibelns undervisning om ”själens” dödlighet och kroppens uppståndelse (1 Thess. 4:13–18).
- För det andra förnekar den läran om frälsning genom tron på Jesus Kristus återlösningsverk (Ef. 2:8–10) och ersätter det med mänskliga gärningar.
- För det tredje motsäger den Bibelns undervisning att det eviga ödet avgörs av våra beslut i detta liv (Matt. 22:1–14; 25:31–46). 
- För det fjärde nedgraderar denna teori betydelsen och relevansen av Kristus andra ankomst (Joh. 14:1–3). 
- För det femte förutsätter denna teori tillfällen efter döden som tillåter att människan kan komma över sina fallgropar i livet, vilket är obibliskt (Heb. 9:27).

Kort sagt finns det ingen plats i den kristna tron för någon tanke om reinkarnation.