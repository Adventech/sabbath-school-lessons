---
title:  Uppståndelser före korset
date:  22/10/2022
---

> <p>Nyckeltext</p>
> ”Då sade Jesus till henne: ’Jag är uppståndelsen och livet. Den som tror på mig skall leva om han än dör, och den som lever och tror på mig skall aldrig någonsin dö. Tror du detta?’ ” (Joh. 11:25, 26).

### Veckans Huvudtexter
Jud. 9; Luk. 9:28–36; 1 Kung. 17:8–24; Luk. 7:11–17; Mark. 5:35–43; Joh. 11:1–44.

Det som Gamla testamentet säger om uppståndelse och som vi hittills sett på är i stort sett grundat på personliga förväntningar (Job 19:25–27; Heb. 11:17–19; Ps. 49:16; 71:20) och löften om en framtid (Dan. 12:1, 2, 13). Men det finns också inspirerade berättelser om människor som faktiskt har uppstått från de döda.

Moses uppståndelse var den första av dem (Jud. 9; Luk. 9:28–36). Under Israels monarki väcktes änkans son i Sarefat från de döda (1 Kung. 17:8–24), likadant shunemitiskans son (2 Kung. 4:18–37). När Jesus var här som människa uppväckte han änkans son i Nain (Luk. 7:11–17), Jairos dotter (Luk. 8:40–56) och Lasaros (Joh. 11). Förutom Mose uppväcktes dessa som dödliga människor som skulle dö igen. Dessa fall bekräftar också Bibelns undervisning om de dödas omedvetna tillstånd (Job 3:11–13; Ps. 115:17; 146:4; Pred. 9:5, 10). I ingen av dessa berättelser eller i andra berättelser om uppståndelse i Bibeln finns något omnämnande om några upplevelser av livet efter detta.

Den här veckan ska vi reflektera närmare över de uppståndelser som skedde före Jesus egen död och uppståndelse.