---
title:  Studiehjälp
date:  28/10/2022
---

Läs Ellen White: ”Mose dör”, s. 427–436 i Det var mycket gott; ”Tydliga tillrättavisningar”, s. 88–98; ”Elisha – en fridens profet”, s. 161–166 i Från makt till maktlöshet; ”Den romerske officeren”, s. 285–289; ”Det gyllene tillfället”, s. 315–317; ”Lasarus, kom ut!”, s. 486–497 i Messias.

”I Kristus finns livet, det ursprungliga livet som inte har lånats eller tilldelats. ’Den som har Sonen har livet’ (1 Joh. 5:12). Jesus är Gud, och detta är den troendes försäkran om evigt liv. ’Den som tror på mig ska leva om han än dör, och den som lever och tror på mig ska aldrig någonsin dö. Tror du detta?’ (Joh. 11:25, 26). Här ser Jesus fram emot sin andra ankomst. Då ska de rättfärdiga döda uppstå och vara odödliga, och de levande rättfärdiga ska tas upp till himlen utan att se döden. Om en stund skulle Jesus utföra ett underverk och uppväcka Lasarus från de döda. Det skulle bli en framställning av alla de rättfärdiga dödas uppståndelse. Genom sitt ord och sina handlingar förklarade han att han var uppståndelsens källa. Snart skulle han själv dö på korset, men han stod där med dödens nycklar, en gravens besegrare, och hävdade sin rätt och sin makt att ge evigt liv” (Ellen White: Messias, s. 492).

**Samtalsstart**

Varför tror du att människor fick uppstå före korset, de flesta bara för att dö igen? Vad säger det dig om Gud?

**Förbön**

Be för den som har mist en nära anhörig eller vän. Be även för den som är i dödens närhet.

**SAMTALSFRÅGOR**

`Många författare har under århundradens lopp skrivit om livets meningslöshet som alltid slutar i döden. Tillsammans med andra levande varelser, höns, bävrar, ostron osv., dör vi alla. Men på ett sätt är situationen värre för oss människor än för djuren, eftersom vi vet att vi alla ska dö. (Se Pred. 9:5.) Höns, bävrar och ostron vet inte det. Varför är då löftet om uppståndelsen så avgörande för oss?`

`Om du tror att själen är odödlig och att särskilt de rättfärdiga döda fortsätter att leva i himlen efter sin död, vad finns det då för behov av en uppståndelse i tidens slut?`

`Om någon ringer och frågar: ”Är Sally där?” kanske du svarar: ”Ja, fast hon sover.” Men  om någon ringer och frågar: ”Är Sally där?” skulle du inte svara : ”Ja, fast hon är död.” Varför inte? Vad lär detta oss om hur vi ser på döden?`