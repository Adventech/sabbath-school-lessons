---
title:  Domsprocessen
date:  17/12/2022
---

> <p>Nyckeltext</p>
> ”Ty alla skall vi stå inför Kristi domstol, sådana vi är, och där skall var och en få igen för vad han har gjort under sitt jordiska liv, gott som ont” (2 Kor. 5:10).

### Veckans Huvudtexter
Matt. 25:31–46; Dan. 7:9–14; 1 Kor. 6:2, 3; 2 Pet. 2:4–6; Mal. 4:1; Upp. 21:8.

Något Bibeln är mycket tydlig med är att domen är en verklighet. Gud kommer att döma världen. Många otvetydiga texter talar om det såväl i Gamla som i Nya testamentet. Rättvisa som så ofta saknas nu ska komma en dag.

Bibeln talar om Gud som ”allvetande” (Job 37:16) och som en som ”förstår allt” (1 Joh. 3:20), också ”allt som är dolt” (Pred. 12:14). Vi kan gömma oss för alla andra och allting annat, men för Gud är ingenting dolt (Jer. 17:10).

Vad denna verklighet innebär är att han inte behöver någon dom för sin egen skull för att känna till individers liv. Guds domar är faktiskt något han gör för sin skapelses skull, både i himlen och på jorden. Denna process är kosmisk och historisk, eftersom den ondes uppror började i himlen och sedan spred sig till den här världen (Upp. 12:7–9).

Den här veckan ska vi se på den sista tidens domsprocess med dess tre faser: domen som föregår Jesus återkomst, domen under de tusen åren, och den verkställande domen. Hela processen slutar med de rättfärdigas upprättelse och den andra döden för de onda.