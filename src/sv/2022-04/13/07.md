---
title:  Studiehjälp
date:  23/12/2022
---

Läs Ellen White: ”Utan bröllopskläder”, s. 251–262 i Såningsmannen; ”Jordens ödeläggelse” och ”Konfliktens slut”, s. 562–583 i Från mörker till ljus.

”På den slutliga domens dag kommer varje förlorad människa att förstå varför hon förkastade frälsningen. Korset kommer att förklaras. Varje människa som har blivit förblindad på grund av sin överträdelse kommer att förstå vad det verkligen betyder. När syndaren får se Golgata med dess hemlighetsfulla offerlamm kommer han att inse att han är fördömd. Varje lögnaktig ursäkt kommer att bli avslöjad. Man kommer att se hur fruktansvärt människans avfall är. Människor ska inse vilket val de har gjort. Då kommer varje fråga om sanning och synd i den långa striden att bli förklarad. Världsalltets dom kommer att frikänna Gud från skulden till att det onda uppkom och fortsatte att finnas till. Alla ska se att Guds befallningar inte har bidragit till synden. Det fanns inget fel i Guds sätt att styra, ingen orsak till missnöje. En dag ska allas tankar visa sig, och då kommer de trofasta och upprorsmakarna att förklara tillsammans: ’Rätta och sanna är dina vägar, du folkens Kung. Vem skulle inte vörda dig, Herre, och prisa ditt namn? … för dina rättfärdiga domar har uppenbarats’ (Upp. 15:3, 4)’ ” (Ellen White: Messias, s. 47).

**Samtalsstart**

Vad tänker du om Gud som har en villkorslös kärlek men ändå verkar som domare?

**Förbön**

Be att Gud ska ge er insikt i sin kärlek och förtröstan på att han vet bäst när han bestämmer alla människors öde.

**SAMTALSFRÅGOR**

`”Om du hävdar din egen väg framför Guds, så väljer du döden. Gud är som en förtärande eld för synd, var den än förekommer. Därför kommer Guds närvaro att förinta dig tillsammans med synden om du håller fast vid den och vägrar att skiljas från den” (Ellen White: Men jag säger…, s. 68, 69). Hur hjälper detta citat oss att förstå naturen av den verkställande domen?`

`Fundera över tanken (i slutet av tisdagens studium) att ingen av de förlorade ska möta den slutliga domen förrän alla de återlösta har deltagit i domsprocessen. Återigen: vad lär det om Guds öppenhet och transparens? Varför är det så viktigt i ett universum där kärlek regerar?`

`Det är svårt att ens tänka tanken att våra nära och kära kanske går förlorade. Hur hjälper löftet i Upp. 21:3, 4 oss att veta att Gud förstår vår sorg om så blir fallet?`