---
title:  Längtan efter mer
date:  04/09/2021
---

> <p>Nyckeltext</p>
> ”Allt detta är exempel som säger oss att vi inte skall ha begär till det onda, som de hade” (1 Kor. 10:6).

### Veckans Huvudtexter
1 Kor. 10:1–11; 3 Mos. 4:32–35; Joh. 1:29; Heb. 4:1–11; Ps. 95:8–11.

På konstmuseet Queens i New York i US, finns världens största arkitektoniska modell av en stad. Den avbildar alla byggnaderna i New York. På en skala av 1:1 200 (där 2,5 cm motsvarar 30 m) täcker den nästan 870 m2. Den färdigställdes 1964 av 100 hantverkare som hade arbetat i mer än tre år för att färdigställa projektet. Den har uppdaterats fram till 1990-talet och återspeglar inte staden 2021. Den är en häpnadsväckande invecklad och detaljerad kopia av originalet.

Men ändå är den bara en kopia, en modell, en återgivning av någonting mäktigare, större, djupare och mycket mer komplext än modellen.

Så är det faktiskt med alla modeller. De är inte originalen utan fungerar bara som symboler för originalen. En modell hjälper oss att förstå originalets väsen men kan aldrig ersätta det. Nej, den finns där för att hjälpa människor att bättre förstå hurdant originalet är.

Bibeln är full av miniatyrmodeller av aktiviteter och institutioner som alla pekar på större, himmelska verkligheter. Heb. 4 hjälper oss att upptäcka en av dessa verkligheter när det gäller den bibliska frågan om vila.