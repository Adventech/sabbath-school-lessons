---
title:  Förhärda inte era hjärtan
date:  08/09/2021
---

`Läs Heb. 4:4–7 och Ps. 95:8–11. Vilken varning finns i dessa båda texter, och vad säger den oss idag?`

Heb. 4:4–7 citerar både skapelseberättelsen och Ps. 95:11 mot bakgrunden av israeliternas otrohet och hur det ledde till att de misslyckades med att komma in i den vila som Gud ville ge dem. Ps. 95:8–11 kopplar faktiskt samman Israels erfarenhet i öknen med Guds vila och tar med Guds ed att ett otroget Israel inte skulle träda in i hans vila, något som först anknöts till det utlovade landet.

Naturligtvis kom Israel in i det utlovade landet. Med Guds hjälp intog en ny generation landet och bosatte sig där.

Men de kom inte in i Guds vila i den betydelsen att många inte upplevde frälsningens verklighet i Jesus. Det berodde på att deras bristande tro visade sig i deras uppenbara olydnad. Fastän vilan var förknippad med landet ingick det mer i den än bara var folket bodde.

`Heb. 4:6 antyder att de som hört Guds löfte om sann vila inte kom in på grund av olydnad. Vad är sambandet mellan lydnad och att träda in i Guds vila?`

”Idag” ger uttryck för att det är allvar. Det innebär att det inte finns mer tid att irra omkring. ”Idag” förutsätter ett svar och ett beslut nu.

Författaren griper tag i ordet semeron, ”idag”, och betonar verkligen hur viktigt det var i samband med vila. Ps. 95:7, 8 är en varning och en vädjan till Guds folk att inte upprepa sina förfäders misstag och gå miste om att få träda in i den sanna vila som bara finns i den frälsning som Gud erbjuder oss.

`Vad kan detta betyda för oss: ”Om ni hör hans röst i dag, förhärda inte era hjärtan”? Vad är det som är så viktigt med ”idag”? Är det lika viktigt för oss som för människor för tusentals år sedan?`