---
title:  Studiehjälp
date:  10/09/2021
---

”Vi är inte alltid villiga att komma till Jesus med våra prövningar och svårigheter. Ibland tömmer vi våra bekymmer i människoöron och berättar om våra problem för dem som inte kan hjälpa oss. Vi försummar att anförtro allt åt Jesus som kan förvandla det sorgfyllda till glädje och frid. Självförnekelse och självuppoffring ger korset härlighet och seger. Guds löften är mycket dyrbara. Vi behöver studera hans ord om vi vill veta hans vilja. När dessa inspirerade ord studeras noggrant och efterföljs praktiskt, leder de våra fötter på en jämn stig där vi kan gå utan att snubbla. Tänk om alla, pastorer och andra, tog sina bördor och bekymmer till Jesus, som väntar på att få ta emot dem och ge dem frid och vila! Han överger aldrig dem som sätter sin tillit till honom” (Ellen White: The Signs of the Times, 17 mars 1887, s. 161).

”Kan du, kära unga människa, se framåt med glädjefullt hopp och förväntan på den tid då Herren, din rättfärdige domare, ska bekänna ditt namn inför Fadern och de heliga änglarna? Den allra bästa förberedelse du kan göra för Kristus andra ankomst är att förbli i fast tro på den underbara frälsning som alla får vid hans ankomst. Du behöver tro på Kristus som din personliga Frälsare” (Ellen White: Our High Calling, s. 368).

**Samtalsstart**

Vad upplever du ger dig mest sinnesro i ditt dagliga liv?

**Förbön**

Det sägs att kärlek är det enda som inte blir mindre när den delas. Be tillsammans att Gud ska leda er att se och kunna ge mer av räddande kärlek till andra.

**Samtalsfrågor**

`Vad är det som är så speciellt med sjundedags-sabbaten att den förutspår Guds himmelska vila för sitt folk? Hur kan sabbatsvilan ge oss en försmak av evigheten?`

`Försoning visar vägen tillbaka till Gud. Tänk på de viktiga orden i Rom. 5:11: ”Ja inte bara det, vi har vår stolthet i Gud tack vare vår herre Jesus Kristus, genom vilken vi nu har vunnit försoningen.” Om någon frågar dig vad det innebär att vara försonad med Gud och vilken skillnad den försoningen gör i ditt liv, vad svarar du?`

`Hur kan vi undvika att främst inrikta oss på småsaker i vårt kristna liv? Vad håller oss fokuserade på den stora bilden som Guds Ord ger?`

`Tänk igen på alla de misstag och den brist på tro som israeliterna visade i öknen. Detaljerna i deras utmaningar skilde sig från våra (som inte vandrar genom en enorm öken), men vilka gemensamma principer finns där? Hur kan vår egen kristna vandring möta samma sorts utmaningar som de mötte, och vad kan vi lära oss av deras misstag?`