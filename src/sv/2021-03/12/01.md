---
title:  Den rastlöse profeten
date:  11/09/2021
---

> <p>Nyckeltext</p>
> ”Skulle då inte jag bekymra mig om Nineve, den stora staden, där det bor över 120 000 människor, som inte ens kan skilja på höger och vänster – och dessutom många djur” (Jona 4:11).

### Veckans Huvudtexter
Jona 1–4; Jer. 25:5; Hes. 14:6; Upp. 2:5; Luk. 9:51–56; Jud. 1–25.

Boken om Jona måste vara en av de mest intressanta berättelserna i Bibeln. Här var han, en Guds profet, som Gud kallat, och ändå – vad gör han? Han springer ifrån Guds kallelse. Efter att sedan på ett dramatiskt sätt ha blivit övertalad att ändra sig och lyda Herren så gör han det, men vad händer? I stället för att glädjas över att de han kallats att vittna för faktiskt gjorde bättring och slapp förödelsen de annars skulle ha drabbats av, så klagar han!

Jona är ett exempel på någon som saknar vila och ro, så till den grad att han utropar: ”Så ta mitt liv, Herre, det är bättre för mig att dö än att leva” (Jona 4:3).

Jesus själv hänvisade till Jona: ”Folk från Nineve skall uppstå vid domen tillsammans med detta släkte och bli dess dom. Ty de omvände sig vid Jonas förkunnelse, men här finns något som är förmer än Jona” (Matt. 12:41). Jesus är verkligen förmer än Jona! Annars hade han inte kunnat vara vår Frälsare.

Den här veckan ska vi se på Jona och vad vi kan lära oss av hans rastlöshet och avsaknad av ro.