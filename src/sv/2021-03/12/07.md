---
title:  Studiehjälp
date:  17/09/2021
---

”I uppdraget som getts till Jona hade han fått ett tungt ansvar. Men han som hade bett honom att gå kunde uppehålla sin tjänare och ge honom framgång. Om profeten hade visat lydnad skulle han ha blivit besparad många bittra erfarenheter och skulle ha blivit rikligt välsignad. Ändå övergav inte Herren Jona i hans modlöshet. Genom en rad prövningar och sällsamma händelser skulle Gud återupprätta profetens tillit till Herren och hans oändliga makt” (Ellen White: Från makt till maktlöshet, s. 181).

”Det går att nå tusentals människor på det mest enkla och ödmjuka sätt. De mest intellektuella, de som anses vara begåvade, blir ofta uppmuntrade av de enkla ord som framställs av den som älskar Gud och som talar om hans kärlek på ett lika naturligt sätt som världsliga människor talar om det som intresserar dem mest” (Ellen White: Såningsmannen, s. 183).

**Samtalsstart**

Hur skulle det kännas om Gud bestämde sig för att visa nåd mot IS ledare? Eller andra personer som har varit fruktansvärt grymma och hänsynslösa?

**Förbön**

Dela upp er i mindre grupper. Tänk på en person som gjort dig riktigt illa, eller någon du vet har gjort andra mycket ont. Dela med dig om det känns passande. Be sedan om hjälp att kunna acceptera om Gud väljer att visa personen nåd och barmhärtighet, om att kunna se personen med Guds ögon.

**Samtalsfrågor**

`Hur kan en ”Guds profet” vara upprörd över att det folk som Gud kallade honom att vittna för tog emot frälsningen?`

`Berättelsen om Jona visar att Gud inte bara vill rädda vilsegångna människor utan också är mycket intresserad av att förvandla sina efterföljare. Vad tror du är Guds största utmaning när det gäller oss? Vi vet vad Bibeln lär. Kan vi ändå behöva få ”ett nytt hjärta” och ”en ny ande”?`

`Läs Judasbrevet på nytt. Vad är kärnbudskapet i boken? Vad innebär det för oss som församling idag?`

`På vilket sätt blir vi själva påverkade när vi berättar om Gud för andra?`

`Jona ansåg sig ha goda skäl för att inte gå till Nineve. Vad kan göra att vi tycker att det tar emot att berätta för andra om Gud?`