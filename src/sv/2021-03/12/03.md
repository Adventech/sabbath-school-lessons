---
title:  En tredagars vila
date:  13/09/2021
---

Jonas flykt från Gud skedde inte utan problem. Hans kortlivade ”vila” stördes när Gud mirakulöst ingrep med en storm. Jona räddas från vattengraven av Gud, som befaller en fisk att rädda honom.

Det är först när Jona befinner sig i en påtvingad tredagars vila i den stora fiskens buk som han inser hur beroende han är av Gud. Ibland måste vi föras till en plats där vi inte har någonting i den här världen att luta oss mot för att vi ska inse att Jesus är den vi verkligen behöver.

`Läs Jonas bön i fiskens buk (Jona 2:2–10). Vad ber han om?`

Fastän Jona befann sig i djupet, i en mycket farlig situation, handlar hans bön om helgedomen.

Han vill ”se ditt heliga tempel igen”.

Templet står i centrum i denna bön. I Gamla testamentet kan man bara hitta Gud på ett ställe. Han finns i sin helgedom (se 2 Mos. 15:17; 25:8). Helgedomen är därför det centrala i bönen och i gemenskapen med Gud. Det är i templet Jonas hopp finns, eftersom det är därifrån Gud och den frälsning han erbjuder kommer.

Jona förstår det till slut. Han har upplevt Guds nåd. Han är frälst. När den stora fisken spottar ut honom har han en förstahandsförståelse av Guds kärlek till honom, den förrymda profeten. Han har verkligen lärt sig (om än inte utan problem på vägen) att den enda säkra kursen för varje troende är att sträva efter att göra Guds vilja.

Nu bestämmer Jona sig för att lyda Guds befallning. Han beger sig till slut till Nineve. Han gör det utan tvekan i tro eftersom han närmar sig den extremt onda staden vars invånare kanske inte gillar att denne främmande profet talar om för dem hur onda de är.

`Ibland behöver vi bara komma bort från allt för att få ett nytt perspektiv på saker och ting. Berättelsen om Jona som mirakulöst överlevde i fiskens buk är ett ganska extremt fall. Hur kan du komma bort från din vanliga miljö för att få det nya perspektiv du kan vara i behov av?`