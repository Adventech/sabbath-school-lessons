---
title:  Nedräkningen
date:  20/09/2021
---

På Olivberget målade Jesus historien i stora drag när han svarade på lärjungarnas frågor: ”Säg oss när det skall hända. Och vad blir tecknet för din återkomst och för tidens slut?” (Matt. 24:3).

Jesus kända predikan i Matt. 24 täcker en kontinuerlig historisk tidslinje från hans tid fram till hans andra ankomst och framåt.

Jesus ville ge sitt folk genom tiderna en grov skiss över Guds plan, profetior om den sista tiden, så att de som lever i den sista tiden kunde vara förberedda för den yttersta händelsen. Han ville att vi skulle vila förtröstansfullt i hans kärlek, även när allting runt omkring oss faller sönder.

Vi känner väl till Daniels beskrivning av ”en tid av betryck som aldrig förr, från det att folket föddes och intill den tiden” (Dan. 12:1). Jesus vill att vi ska vara redo för det som föregår hans återkomst.

`På vilket sätt kommer Jesus tillbaka? Hur kan vi undvika att bli lurade? Läs Matt. 24:4–8, 23–31.`

Jesus återkomst kommer att vara en bokstavlig händelse vid tidens slut. Med tanke på hur mycket plats den får i profetian och även i Jesus förkunnelse är det en viktig fråga.

Sist en motsvarande världsomfattande händelse inträffade var bara åtta personer redo för den. Jesus jämför sin oväntade andra ankomst med just syndafloden (Matt. 24:37–39). Men fastän ingen vet dagen eller timmen för Jesus andra ankomst (Matt. 24:36) har Gud gett oss en profetisk nedräkning som vi kan observera i världen runt omkring oss.

`Vad tänker du när du läser Matt. 24:9–14? Vad har vi för roll att spela i detta profetiska drama, och hur känns det?`

I denna kosmiska konflikt är vi mer än observatörer. Vi ska vara aktiva deltagare i spridningen av evangeliet till världens ändar, vilket innebär att även vi kan få möta förföljelse.

`Vad betyder det att ”hålla ut till slutet”? Hur gör vi det?`