---
title:  Studiehjälp
date:  24/09/2021
---

”Alla önskar vi omedelbara och direkta svar på våra böner och är frestade att bli missmodiga när svaret dröjer eller kommer i en oväntad form. Men Gud är vis och god nog att inte alltid svara på våra böner precis vid den tid och på det sätt vi önskar. Han kommer att göra något mer och bättre för oss än att bara uppfylla alla våra önskningar. Eftersom vi kan förtrösta på hans vishet och kärlek borde vi inte be honom att följa vår vilja utan i stället söka oss in i och utföra hans syften. Våra önskningar och intressen borde gå förlorade i hans vilja” (Ellen White: Gospel Workers, s. 219).

”Det dröjer inte länge innan Jesus kommer för att rädda sina barn och lägga sista handen vid odödligheten de får … Gravarna ska öppnas, de döda komma fram segerrika, och utropa: ’Död, var är din seger? Död, var är din udd?’ Våra älskade som sover i Jesus kommer fram, klädda i odödlighet” (Ellen White: Counsels on Stewardship, s. 350).

**Samtalsstart**

Vad tror du att den sista tiden kommer att innebära för oss? Hur känns det att tänka på det?

**Förbön**

Be med utgångspunkt från Fil 4:4-6. Be om att detta ska bli verklighet i ditt liv under veckan som kommer.

**Samtalsfrågor**

`Tanken på den stora striden kan kännas ganska overklig. Varför är det viktigt för oss att ta den på allvar? På vilket sätt ser du att den stora striden pågår i vår värld? I ditt eget liv? Vad gör det för skillnad att veta hur striden slutar?`

`På vilket sätt kan profetior inte bara vara till nytta utan faktiskt distrahera oss? När har du upplevt att en profetia används på ett sätt som i stället bryter ner? Hur kan vi undvika att det händer?`

`Vilken uppgift har vi medan vi väntar på att Jesus ska komma tillbaka? Hur kan vi hjälpa människor att hitta Guds vila?`