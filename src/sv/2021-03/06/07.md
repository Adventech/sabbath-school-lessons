---
title:  Studiehjälp
date:  06/08/2021
---

I samband med händelserna kring Josef och Potifars hustru skrev Ellen White: ”Här finns ett exempel för alla generationer på jorden … Gud kommer att vara en närvarande hjälp och hans Ande en sköld. Fastän de är omgivna av de mest allvarliga frestelser finns där en källa till styrka som de kan tillämpa och stå emot dem. Hur brinnande var inte attacken mot Josefs moral. Den kom från en som hade inflytande, den som var mest trolig att vilseleda honom. Men hur modigt och fast blev den inte bemött … Han hade lagt sitt anseende och sina intressen i Guds händer. Han led och var drabbad under en tid, för att han skulle förberedas för en viktig position, men Gud beskyddade det anseende som förmörkats av en ond anklagare, och efteråt, när tiden var inne, lät han det lysa. Gud gjorde t.o.m. fängelset till ett sätt att upphöja honom. Dygd för i sinom tid med sig sin belöning. Skölden som täckte Josefs hjärta var gudsfruktan, och den fick honom att förbli trogen och rättvis mot sin herre och sann inför Gud. Han förkastade den otacksamhet som kunde få honom att missbruka sin herres förtroende, fastän hans herre kanske aldrig skulle få veta det” (Ellen White: The Spirit of Prophecy, vol. 1, s. 132).

**Samtalsstart**

Fundera gärna över och dela med dig av ett exempel på ett tillfälle då du blev pressad till att kompromissa med dina principer och ideal. Hur hanterade du det, och vad lärde du dig av erfarenheten?

**Förbön**

Herre, ge oss styrka att vara dig trogen.

**Samtalsfrågor**

`Vad är skillnaden mellan att vara nominell kristen och att vara en sann troende? Vad gör det för skillnad i våra relationer?`

`Syster X har just gått med i församlingen, men hennes man är inte intresserad av Gud. Hon älskar sin man, men han älskar inte de förändringar han ser hos henne. Vad skulle du ge för råd, utifrån bibliska principer, till denna nya församlingsmedlem?`

`Den ryske författaren Leo Tolstoj skrev: ”Alla lyckliga familjer är lika; varje olycklig familj är olycklig på sitt eget sätt.” Alla familjer lider på ett eller annat sätt av någonting dysfunktionellt, eftersom alla är syndare och för med sig sina egna dysfunktioner till familjerelationerna. Hur kan var och en av oss komma med något helande till våra familjerelationer? Vad kan hjälpa oss att göra det?`

`Många har upplevt att allt har gått bra för dem och deras familjer, men så har en tragedi plötsligt, oväntat, slagit till. Varför är det, i tider som nu, så avgörande att hålla fast i tron och löftena i Guds Ord? Vad kan hjälpa oss att vara andligt förberedd för svåra tider?`