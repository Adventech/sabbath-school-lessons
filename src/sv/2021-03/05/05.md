---
title:  ”Mitt ok är skonsamt”
date:  28/07/2021
---

Vi har redan nämnt att ”ok” är ett eko från den judiska användningen av ordet och att också andra nytestamentliga texter använder det om en felaktig förståelse av lagen.

`Det grekiska ordet för ”skonsamt” i Matt. 11:30 kan översättas ”brukbar, duglig, god, mild, vänlig”. Många kan uppfatta Guds lag som tung, svår och tidvis irrelevant. Hur kan vi hjälpa dem att upptäcka skönheten i lagen och uppmuntra till kärlek till Laggivaren?`

Föräldrar minns alltid när deras barn tog sina första steg. Ett vacklande första steg åtföljs av ett trevande nästa steg, sedan ett tredje, och därefter är det sannolikt att barnet snubblar och faller. Det kan komma tårar och kanske ett blåmärke, men så snart barnet känt av rörelsefriheten reser det sig och försöker igen, går, ramlar, går, ramlar, reser sig. Det upprepas tills barnet kan gå stadigt. Men mitt i att barnet snubblar och faller finns där en stolthet i det lilla ansiktet som triumferar: Pappa, mamma, jag kan gå!

Att vandra med Jesus är kanske inte alltid lätt, men det är alltid det bästa och det rätta att göra. Vi kanske snubblar men kan resa oss och fortsätta att vandra med honom vid vår sida.

`I Gal. 5:1 skrev Paulus: ”Till den friheten har Kristus befriat oss. Stå därför fasta, och låt ingen lägga på er slavoket igen.” Hur har Kristus gjort oss fria? Vad är skillnaden mellan det ok han vill att vi ska bära och ”slavoket” som Paulus varnar för?`

Vi kan vara säkra på att vad Paulus än menade med ”slavoket” syftade han inte på lydnaden för Guds lag, de tio budorden. Nej, det är genom lydnad i tron, i förståelsen att vår frälsning är säkrad, inte på grund av lagen utan på grund av Kristus rättfärdighet som täcker oss, som vi kan ha sann vila och frihet.

`Varför ger ett liv i lydnad för Guds lag mer vila än ett liv i olydnad för den lagen?`