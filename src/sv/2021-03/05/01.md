---
title:  ”Kom till mig …”
date:  24/07/2021
---

> <p>Nyckeltext</p>
> ”Kom till mig, alla ni som är tyngda av bördor; jag skall skänka er vila” (Matt. 11:28).

### Veckans Huvudtexter
Matt. 11:20–30; Matt. 5:5; 5 Mos. 18:15; Gal. 5:1; 2 Mos. 18:13–22; Gal. 6:2.

”Kom till mig, alla ni som är tyngda av bördor; jag skall skänka er vila.”

Vilket underbart löfte vi har fått i Jesus! Vem har inte känt sig nedtyngd? Kanske inte av själva arbetet (även om det ofta kan vara så) utan av den möda och nedtyngdhet som livet i sig innebär? Här säger Jesus till oss att han visst vet vad vi går igenom och att han visst kan hjälpa oss, det vill säga om vi låter honom göra det.

Efter att ha sagt att vi ska ta på oss hans ok säger Jesus: ”Mitt ok är skonsamt och min börda är lätt” (Matt. 11:30). Med andra ord: Gör dig av med de bördor du bär (ge dem till mig) och ta på dig min i stället, för min är lättare att bära.

Hur kan vi uppleva den vila Jesus talar om? Vi lever ju i en värld där Gud efter syndafallet sade till Adam: ”Du skall slita för ditt bröd i ditt anletes svett” (1 Mos. 3:19). Därför känner vi väl till hur det är att arbeta och bära bördor som kan verka för tunga att bära, åtminstone om vi bär dem ensamma.