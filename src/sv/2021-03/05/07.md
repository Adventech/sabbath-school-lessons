---
title:  Studiehjälp
date:  30/07/2021
---

”När ditt arbete känns tungt, när du klagar över svårigheter och prövningar, när du säger att du inte har kraft att stå emot en frestelse, att du inte kan komma över otåligheten, och att det kristna livet är en uppförsbacke, var säker på att du inte bär Kristus ok. Du bär en annan herres ok” (Ellen White: Child Guidance, s. 267).

”Det behövs ständig vaksamhet och kärleksfull överlåtelse, men de kommer naturligt när själen upprätthålls av Guds kraft genom tron. Vi kan inte göra någonting, absolut ingenting, för att förtjäna Guds välvilja. Vi får inte alls lita på oss själva eller på våra goda gärningar, utan när vi som felande, syndiga människor kommer till Kristus finner vi vila i hans kärlek. Gud tar emot var och en som kommer till honom i full förtröstan på den korsfäste Frälsarens förtjänster. Kärleken springer fram ur hjärtat. Kanske kommer ingen extatisk känsla, men där finns en bestående fridfull förtröstan. Varje börda är lätt, för det ok Kristus bär är lätt. Plikt blir en glädje och offer en njutning. Vägen som tidigare verkade höljd i mörker blir lysande av strålar från Rättfärdighetens Sol. Detta är en vandring i ljuset, såsom Kristus är ljus” (Ellen White: Faith and Works, s. 38, 39).

**Samtalsstart**

Vad behövs för att vi ska följa en annan persons uppmaning att komma? Vad kan hindra eller främja?

**Förbön**

Bär fram varandra i bön, be om det som tynger men framförallt om den förtröstan på Kristus som gör varje börda lätt.

**Samtalsfrågor**

`Minns du ett tillfälle under din vandring med Jesus då du slutgiltigt överlät dig? Berätta om det i studiegruppen och koncentrera dig särskilt på anledningen till din överlåtelse.`

`Studera Jesus bön i Matt. 11:25–27 och samtala i studiegruppen om hur vi får kunskap om nåden. Varför döljer Gud frälsningsplanen för de lärda och kloka och visar den för barn?`

`Hur kan vi på ett praktiskt sätt hjälpa dem som kämpar med sina bördor att komma till Jesus och finna vila?`

`Fundera ytterligare över detta med ”milt och ödmjukt hjärta”. Vad är sann ödmjukhet? Betyder det att vi inte får känna oss nöjda med oss själva, att vi ska nedvärdera vem vi är och vad vi har gjort? Hur kan korset och vad det står för hjälpa oss att förstå vad Jesus menar med att vara ”ödmjuk och mild”?`