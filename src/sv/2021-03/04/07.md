---
title:  Studiehjälp
date:  23/07/2021
---

”Davids ånger var uppriktig och djup. Han gjorde inga försök att förmildra sitt brott. Hans bön påverkades inte av en önskan att bli befriad från straffet som skulle komma, för han insåg hur mycket han hade syndat mot Gud. Han såg hur oren hans själ var, och han avskydde sin synd. Han bad inte bara om förlåtelse, utan även om ett rent hjärta ... I Guds löften till syndare som ångrade sig fann han bevis för att han själv kunde bli förlåten och återupprättad.

… Det offer Gud vill ha är en förkrossad ande. Ett förkrossat och bedrövat hjärta föraktar du inte, Gud” (Ps. 51:18, 19). Trots att David hade fallit upprättade Herren honom igen ...

David ödmjukade sig och bekände sin synd, medan Saul däremot föraktade Guds tillrättavisning och gjorde sitt hjärta hårt.

Den här händelsen i berättelsen om Davids liv … är ett av de mest kraftfulla exemplen som vi har fått på striderna och frestelserna som människor möter. Berättelsen visar också vad som är verklig ånger … Många tusen av Guds barn har varit nära att ge upp när de har varit förtvivlade över att de har syndat. Då har de kommit ihåg hur Gud tog emot Davids uppriktiga ånger och bekännelse … Det har gett dem mod till att ångra sig och försöka följa Guds buds väg på nytt ...

Alla som gör på samma sätt kan vara säkra på att det finns hopp för dem ... Herren kommer aldrig att visa bort en enda människa som verkligen ångrar sig” (Ellen White: Det var mycket gott, s. 674, 675).

**Samtalsstart**

Samtala om priset för vilan. Är det rimligt? Vad kostade det Jesus? Vad, om något, kostar det oss?

**Förbön**

Låt Davids bön i Ps. 51 bli din/er gemensamma bön och tacksägelse.

**Samtalsfrågor**

`Hur kan vi finna balansen mellan insikten om vår egen inneboende syndfullhet och vårt behov av förlåtelse och samtidigt leva som förlåtna söner och döttrar till världsalltets Kung, som vi ju är?`

`Varför är all synd ytterst synd mot Gud? Vad betyder det att synda mot Gud?`

`Vad kan vi säga till någon som brottas med oskyldigt lidande, som Urias eller som Davids och Batsebas nyfödde sons död? Hur förklarar vi Guds kärlek och rättvisa i en sådan situation? På vilket sätt ger perspektivet av den stora striden en inblick som kan vara till hjälp?`

`Varför ägnar Bibeln två hela kapitel åt den sorgliga berättelsen om David och Batseba? Vilket syfte tjänar denna berättelse?`

`Fundera över tanken att synd skiljer oss från Gud som det uttrycks i Ps. 51:13, 14. Vad har varit din erfarenhet av hur detta sker? Hur känns det för dig? Hur skulle du förklara för någon hur denna separation känns? Vad är den enda utvägen?`