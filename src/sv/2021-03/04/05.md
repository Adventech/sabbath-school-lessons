---
title:  Något nytt
date:  21/07/2021
---

`David bekänner sin synd utan att försöka ursäkta den eller försköna den. Sedan vädjar han till Gud. Vad ber han om? Läs Ps. 51:9–14.`

Davids bön om rening med isop är språkbruk som varje israelit kände till från helgedomen. När han hänvisar till rituella reningshandlingar som Moses lag beskrev (3 Mos. 14:4) erkänner han kraften i offret. Det sanna Offret som skulle komma i framtiden för att ta bort världens synd.

David ber också om ”glädjerop” och ”lovsång”. Är det inte lite vågat med tanke på hur stor hans synd var?

Kanske kan denna parafras hjälpa lite: ”Tala om för mig att jag är förlåten så att jag kan gå in i helgedomen igen där jag kan höra glädjen och lovsången hos dem som tillber dig.”

`När Adam och Eva föll gömde de sig för Guds närvaro (1 Mos. 3:8). Varför tror du att Davids vädjan, även efter hans synd, är så annorlunda? Läs Ps. 51:13, 14.`

David vill inte tappa bort medvetenheten om att leva i Guds närvaro. Han inser att utan den heliga Anden är han kraftlös. Lika lätt som han föll i synd kan han falla igen. Hans självsäkerhet är krossad.

David förstår att framtida segrar inte kommer från honom utan endast från Gud när han är helt beroende av honom.

Segerrikt kristet liv handlar inte alls om oss utan om Jesus. Vi längtar efter hans närvaro, hans Ande, vi vill ha hans frälsningsglädje. Vi inser vårt behov av förnyelse och återupprättelse. Vi behöver hans vila, en gudomlig återskapelse. Skapelsens vila är inte långt från förlåtelsen. ”Skapa i mig, Gud, ett rent hjärta, ge mig ett nytt och stadigt sinne” (Ps. 51:12). Här är språkbruket skapelsens språkbruk. I Gamla testamentet kan endast Gud ”skapa”, bara´ på hebreiska, och när vi skapats på nytt kan vi vila.

`Om du inte har upplevt glädjen från befrielsen av ett skuldtyngt samvete, vad håller dig tillbaka? Är det skulden? Vad kan du lära dig från denna berättelse som kan hjälpa dig?`