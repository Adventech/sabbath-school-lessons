---
title:  Priset för vilan
date:  17/07/2021
---

> <p>Nyckeltext</p>
> ”Skapa i mig, Gud, ett rent hjärta, ge mig ett nytt och stadigt sinne” (Ps. 51:12).

### Veckans Huvudtexter
2 Sam. 11:1–27; 12:1–23; 1 Mos. 3:1–8; 1 Joh. 1:9.

Många tycks desperat leta efter lite lugn och ro. De är också villiga att betala för det. I många större städer finns internetfria rum som kan hyras timvis. Reglerna är strikta: inget ljud, inga besökare. Människor är villiga att betala för att bara sitta stilla, tänka eller ta en tupplur. Det finns sovhytter att hyra på flygplatser, och ljuddämpande hörlurar är populära. Det finns också filtar och annat att köpa och dra över huvudet och kroppen för ett snabbt avbrott på arbetsplatsen.

Sann vila kostar också. Mediarådgivare och självhjälpsmedier vill få oss att tro att vi kan bestämma över vårt öde och att vila bara är något vi väljer och planerar för, men vi inser vår oförmåga att finna sann vila för våra hjärtan. Kyrkofadern Augustinus uttryckte det träffande på 300-talet i sina välkända Bekännelser (bok 1, s. 41) när han betraktade Guds nåd: ”ty du har skapat oss till dig, och vårt hjärta är oroligt tills det finner vila i dig.”

Den här veckan ska vi kortfattat se på en mans liv som var efter Guds hjärta för att finna ut hur han upptäckte det sanna priset för Guds vila.