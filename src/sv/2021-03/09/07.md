---
title:  Studiehjälp
date:  27/08/2021
---

”Gud gav människan minnesmärket av sin skaparkraft, så att de skulle kunna upptäcka honom i det hans händer skapat. Sabbaten ber oss lägga märke till Skaparens härlighet, som finns i hans skapade verk … Under den heliga vilodagen, mer än under någon annan dag, borde vi studera det budskap som Gud gett oss i naturen … När vi kommer nära naturens hjärta gör Kristus sin närvaro verklig för oss och talar till våra hjärtan om sin frid och kärlek” (Ellen White: Såningsmannen, s. 13, 14).

”En av de viktiga orsakerna till att Herren befriade Israel från Egyptens slaveri var att de skulle hålla hans heliga sabbat … Uppenbarligen förnyade Mose och Aron undervisningen om helighet på sabbaten, eftersom farao anklagade dem: ’ni vill att de skall slippa arbeta!’ (2 Mos. 5:5). Detta kan antyda att Mose och Aron påbörjade en sabbatsreform i Egypten.

Men sabbatsfirande skulle inte vara ett minne av deras slaveri i Egypten. I dess firande till minne av skapelsen skulle ingå ett glädjefullt minne av befrielsen från religiöst förtryck i Egypten som gjorde sabbatsfirandet svårt. På samma sätt skulle deras befrielse från slaveri för alltid tända i deras hjärtan en mild omsorg om de fattiga och förtryckta, föräldralösa och änkor” (Appendix, Ellen White: From Eternity Past, s. 549).

**Samtalsstart**

Vilket är ditt mest speciella minne från en sabbat och varför?

**Förbön**

Be särskilt för hur ni kan tillämpa sabbatens principer inte bara på lördagar utan också under veckan.

**Samtalsfrågor**

`En del kristna, adventister medräknade, anser att teistisk evolution är en möjlig förklaring för skapelsen. På vilket sätt visar sabbaten att teistisk evolution och sjundedagsadventism är oförenliga? Skulle det finnas något syfte med att hålla den sjunde dagen helig som ett minne av en skapelseprocess som pågått i miljarder år?`

`Hur bemöter du tanken att dagen inte är viktig, bara vi har en dag för veckovila? Eller hur svarar du på påståendet att Jesus är vår sabbatsvila och att det därför inte behövs någon dag som vilodag?`

`Hur kan helighållande av sabbaten påminna om frihet och befrielse? Hur kan vi undvika att göra det till något restriktivt och legalistiskt?`

`Några anser att sabbatshållande är ett sätt att komma till himlen genom gärningar. Finns det någon logik i tanken att vila skulle kunna vara ett sätt att försöka förtjäna himlen genom egna gärningar?`