---
title:  Vilans rytmer
date:  21/08/2021
---

> <p>Nyckeltext</p>
> ”Gud välsignade den sjunde dagen och gjorde den till en helig dag, ty på den dagen vilade Gud sedan han utfört sitt skapelseverk” (1 Mos. 2:3).

### Veckans Huvudtexter
1 Mos. 1; 2 Mos. 20:8–11; 2 Mos. 16:14–31; 5 Mos. 5:12–15; Ps. 92; Jes. 58:13.

Vem kan föreställa sig skapelseakterna, ljus i mörkret, oceaner fulla av liv, fåglar som plötsligt flyger? Och Adams och Evas övernaturliga skapelse? Vi kan inte ens börja fatta hur Gud gjorde det.

Men sedan, efter allt detta aktiva skapande, vände Gud sin uppmärksamhet till någonting annat. Vid första ögonkastet verkar det inte lika spektakulärt som hoppande valar eller häpnadsväckande fjädrar. Gud gjorde helt enkelt en dag, den sjunde, till en speciell dag. Redan innan människan skulle rusa iväg till vårt självförvållade stressiga liv satte Gud upp en markör som ett levande stöd för minnet. Gud ville att denna dag skulle bli en tid för oss att stanna upp och avsiktligt njuta av livet, en dag att vara och inte göra, att njuta av gåvor som gräs, luft, vilda djur, vatten, folk och framför allt att njuta av alla goda gåvors Skapare.

Denna inbjudan fortsatte även efter att det första människoparet hade förvisats från Eden. Gud ville försäkra sig om att denna inbjudan kunde tåla tidens prövningar, så från första början band han den till själva tiden.

Under den här veckan ska vi studera Guds underbara inbjudan att träda in i en dynamisk vila, om och om igen, var sjunde dag.