---
title:  Preludium inför vilan
date:  22/08/2021
---

Gud var där i början. Herren Gud talade, och det blev till. Ljuset skildes från natten; himlavalvet, skyn och sjöarna talades till existens på den andra dagen. Det torra landet och vegetationen kom på den tredje dagen. Gud formade tidsramen och geografin och fyllde den under de tre följande dagarna. Himlaljusen råder över dagen och natten. Till skillnad från de flesta övriga forntida kulturernas skapelseberättelser gör Bibelns berättelse det mycket klart att solen, månen och stjärnorna inte är gudomar. De kommer in i bilden först på den fjärde dagen och är skapade av Guds ord.

Moses beskrivning av den femte och sjätte dagen (1 Mos. 1:20–31) är full av liv och skönhet. Fåglar, fiskar, landdjur, alla fyller det utrymme som Gud har förberett.

`Vad antyder Guds utvärdering om skapelsen? Läs 1 Mos. 1:1–31.`

Detta är inte bara vilket utrymme som helst som Gud har skapat; det är den fullkomliga platsen. Skapade varelser fyller jorden. Likt en refräng i en fängslande sång säger Gud om och om igen att det var ”gott”, efter varje dag.

`Hur skiljer sig människans skapelse från den övriga skapelsen? Läs 1 Mos. 1:26, 27 och 2:21–24.`

Gud lutar sig ner och börjar forma jord. Människans skapelse till Guds avbild och likhet är en illustration av närhet. Gud böjer sig ner och andas in liv i Adams näsborrar, och då fanns där en levande varelse. Evas speciella skapelse ur Adams sida lägger till ytterligare en viktig aspekt på skapelseveckan. Äktenskapet är Guds plan för mänskligheten, ett heligt, tillitsfullt kamratskap mellan ´ish och ´ishshah, ”man” och ”kvinna”.

När Gud nu ser på allt han har gjort på den sjätte dagen låter refrängen annorlunda: ”Gud såg att allt som han hade gjort var mycket gott” (1 Mos. 1:31, kursiv tillagd).

`Tänk hur annorlunda den bibliska skapelseberättelsen är jämfört med vad människor utan vägledning från Guds Ord lär. Hur beroende är vi av Guds Ord för att förstå sanningen om vårt ursprung?`