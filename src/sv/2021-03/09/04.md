---
title:  Nya omständigheter
date:  24/08/2021
---

Efter 40 års ökenvandring hade en ny generation växt upp med vaga, om ens några minnen från Egypten. Deras livserfarenhet skilde sig mycket från deras föräldrars. Denna nya generation hade bevittnat sina föräldrars upprepade brist på tro, och som konsekvens fick de också vandra i öknen tills deras föräldrar dött.

De hade förmånen att ha helgedomen mitt i sitt läger, och de kunde se hur molnet som markerade Guds närvaro svävade ovanför den. När molnet förflyttade sig visste de att det var dags att packa ihop och följa efter. Detta moln som gav skydd på dagtid och ljus och värme på natten var en ständig påminnelse om Guds kärlek och omsorg om dem.

`Vilken personifierad påminnelse om sabbatsvilan hade de? Läs 2 Mos. 16:14–31.`

Dessa verser visar att sjundedags-sabbaten fanns innan lagen gavs vid Sinai.

Vad hände här? Den särskilda mat som Gud gav dem var en daglig påminnelse om att Gud tog hand om sin skapelse. På ett mycket konkret sätt tillfredsställde Gud deras behov. Varje dag var ett mirakel med mat som kom och försvann med solen. När någon försökte hamstra till nästa dag ruttnade den och stank, men varje fredag fanns där en dubbel portion, och resten som åts på sabbaten förblev mirakulöst färsk.

Israel hade nu helgedomstjänsten och föreskrifterna i 3 och 4 Mos. Ändå sammankallar den åldrade Mose alla och upprepar deras historia och ger en återblick på lagarna som Gud hade gett dem (se 5 Mos. 5:6–22).

Denna nya generation var till slut redo att träda in i det utlovade landet. Israel skulle få ett nytt ledarskap, och den åldrade Mose ville försäkra sig om att denna generation skulle komma ihåg vilka de var och vad deras uppdrag var. Han ville inte att de skulle upprepa sina föräldrars misstag. Så han upprepar Guds lagar. De tio budorden upprepas för att denna generation som nu stod inför erövringen av Kanaan inte skulle glömma dem.

`För var och en av oss står Jesus andra ankomst lika nära som stunden efter vår egen död. Hans ankomst är alltid nära, kanske närmare än vi anar. På vilket sätt påminner sabbaten oss inte bara om vad Gud har gjort för oss utan också vad han ska göra för oss när han kommer?`