---
title:  Studiehjälp
date:  16/07/2021
---

”Ett själviskt liv kan aldrig växa eller bära frukt. Om du har accepterat Kristus som din personlige Frälsare måste du bortse från dig själv och försöka hjälpa andra. Berätta om Kristi kärlek och godhet. När uppgifterna dyker upp är det din plikt att utföra dem. Ömma för andras bördor och använd alla möjligheter att försöka rädda de förlorade. Du kommer att bära frukt när du tar emot Kristi Ande, som visar sig i osjälvisk kärlek och ansträngning för andra. Andens älskvärdhet kommer att mogna i din karaktär, och din tro stärks, din övertygelse fördjupas och din kärlek blir fullkomlig. Du kommer mer och mer att återge det rena, ädla och kärleksfulla som finns hos Kristus” (Ellen White: Såningsmannen, s. 45).

När det handlar om problem mellan församlingsmedlemmar ”har samtalet mellan parterna dragit ut på tiden i flera timmar, och inte bara tid har slösats bort utan Guds tjänare har uppehållits med att lyssna på dem, när båda parternas hjärtan är okuvade av nåden. Om högmod och själviskhet lades åt sidan skulle de flesta svårigheter ha lösts på fem minuter” (Ellen White: Early Writings, s. 119).

**Samtalsstart**

Finns det tillfällen då det är svårt att inte vara självisk?

**Förbön**

Be att Gud ska hjälpa er att visa samma anda som Jesus visade (Fil. 2:5).

**Samtalsfrågor**

`Tänk i studiegruppen på olika praktiska sätt att komma över själviskheten. Hur kan ni hålla varandra ansvariga så att dessa tankar kan bli verklighet?`

`Ambitioner är inte onda i sig. Men hur kan vi förvänta oss och föreställa oss stora ting från Gud utan att falla i snaran att bli förtärda av ambitionerna?`

`De flesta av oss visar inte ärelystnad, hyckleri, själviskhet eller avund utåt. Vi har stor förmåga att hålla en snygg yttre fasad. Men likt aspens enorma rotsystem lurar alla dessa negativa egenskaper under ytan. Hur ser en av Anden ledd karaktärsförvandling ut i praktiken? Hur kan vi komma över rastlöshetens rot och finna sann vila i Jesus?`

`Fundera ytterligare över era svar på torsdagens sista fråga om hur viktig Jesus andra ankomst är. Vad har vi för hopp utan den? Vilken nytta skulle vi ha haft av Kristus första ankomst, när vi vet att de döda sover fram till uppståndelsen som sker först vid Jesus andra ankomst?`