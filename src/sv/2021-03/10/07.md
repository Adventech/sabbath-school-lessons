---
title:  Studiehjälp
date:  03/09/2021
---

”Genom hela veckan ska vi ha sabbaten i tankarna och förbereda oss för att hålla den enligt budordet. Vi ska inte bara iaktta sabbaten som något som lagen kräver” (Ellen White: Testimonies for the Church, vol. 6, s. 353).

”Hela himlen håller sabbaten, men inte på ett slappt göra ingenting-sätt. På denna dag bör all själens energi vara vaken, för ska vi inte möta vår Gud och Kristus vår Frälsare? Vi kan se honom genom tron. Han längtar efter att få förnya och välsigna varje själ” (Ellen White: Testimonies for the Church, vol. 6, s. 362).

”Kraven på Gud är ännu större på sabbaten än under andra dagar. Hans folk lämnar sina vanliga uppgifter och använder tiden till eftertanke och bön. På sabbaten ber de honom om fler bevis på hans nåd än under andra dagar. De kräver att han ska uppmärksamma dem på ett särskilt sätt. De ber om hans särskilda välsignelser. Gud väntar inte tills sabbaten har nått sitt slut innan han besvarar de bönerna. Himlens arbete upphör aldrig, och människorna ska aldrig vila från att göra gott. Sabbaten är inte avsedd att vara en dag då vi är inaktiva på ett onyttigt sätt. Lagen förbjuder att vi förvärvsarbetar på Herrens vilodag. Arbetet som ger oss inkomster måste upphöra. På den här dagen är det inte tillåtet att utföra arbete för världsliga nöjen eller världslig vinning. På sabbaten upphörde Gud med sitt skapelsearbete. Han vilade på sabbaten och välsignade den. På samma sätt ska människan lämna vardagens uppgifter och använda de heliga timmarna till hälsosam vila och gudstjänst, och till att göra gott. När Jesus arbetade för att bota de sjuka stämde detta överens med lagens anda. På det sättet ärade han sabbaten” (Ellen White: Messias, s. 182, 183).

**Samtalsstart**

Vad kan du se är fördelar med vilodagen?

**Förbön**

Be om att Gud genom sin heliga Ande ska visa oss mer varför han instiftade en vilodag vid skapelsen.

**Samtalsfrågor**

`Omtanke om miljön har blivit en mycket krävande politisk debatt i många länder. Hur kan vi vara goda förvaltare av naturen även utan någon särskild politisk agenda?`

`Att tjäna börjar i våra tankar. Hur kan vi utveckla en mer ivrigt tjänstvillig inställning mot dem vi har runt omkring oss (i våra familjer, församlingar och samhällen)? På vilka sätt ger sabbaten oss fler tillfällen till just det?`

`Varje sabbat påminns vi om att människan skapades av Gud. Det hjälper oss att se på andra med Guds ögon. Hur kan sabbaten påminna oss om att skillnader i etniskt ursprung, folkslag, kön och välstånd är betydelselösa eftersom vi är skapade till Guds avbilder och är föremål för hans kärlek?`