---
title:  Sabbatsvilan
date:  28/08/2021
---

> <p>Nyckeltext</p>
> ”Sex dagar får arbete utföras, men på den sjunde dagen är det sabbat, en sabbatsvila för helig sammankomst, och då får ni inte utföra något arbete. Det är en Herrens sabbat, var ni än bor” (3 Mos. 23:3).

### Veckans Huvudtexter
1 Mos. 1:26, 27; 9:6; 2 Pet. 2:19; Rom. 6:1–7; 2 Mos. 19:6; Joh. 5:7–16.

Det finns en del som argumenterar mot sjundedags-sabbaten. Vi hör att Jesus skulle ha ändrat sabbaten till söndagen eller avskaffat sabbaten, eller att Paulus gjorde det, eller att apostlarna ersatte sjundedags-sabbaten med söndagen för att hedra uppståndelsens dag, osv. Under de senaste åren har en del argument blivit mer sofistikerade, som att Jesus är vår sabbatsvila och att vi därför inte behöver hålla någon dag helig. Självklart kommer det alltid att finnas argument som hävdar att vi genom att vila på den sjunde dagen skulle försöka arbeta oss fram till himlen.

Samtidigt har en hel del kristna blivit mer intresserade av själva tanken om vila, en vilodag. Fastän många anser den dagen vara söndagen eller att vilken dag inte spelar någon roll så har de lyft fram den bibliska tanken om vilan och varför den är viktig. Det finns också många personer, mindre grupper och även samfund som firar den bibliska sjundedags-sabbaten precis som sjundedagsadventister gör.

Vi tror att Guds morallag är bestående och att lydnaden för det fjärde budet, som det står, inte är mer en laggärning för att komma till himlen, än det femte, sjätte, första eller vilket annat bud som helst.

Den här veckan ska vi se mer på den vila som Gud har gett oss i sabbatsbudet och varför den är viktig.