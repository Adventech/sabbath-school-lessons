---
title:  Rastlös och upprorisk
date:  03/07/2021
---

> <p>Nyckeltext</p>
> ”Allt det som hände dem är exempel, och det skrevs ner för att vägleda oss som har tidsåldrarnas slut inpå oss” (1 Kor. 10:11).

### Veckans Huvudtexter
4 Mos. 11:1–33; 12:1–13; 13:27–33; 14:1–23; 1 Kor. 10:1–11; 4 Mos. 14:39–45.

Under århundradenas lopp har många berättat om märkligt, rastlöst beteende hos hundar och andra husdjur inför jordbävningar.

Vetenskapsmän har numera konstaterat att djur kan känna igen de första seismiska vågorna från en jordbävning, tryckvågen som kommer inför själva jordbävningen. Detta kan troligen förklara varför djur berättas bete sig förvirrat eller rastlöst strax innan jorden börjar skaka. Vissa djur, som elefanter, kan uppfatta lågfrekventa ljudvågor och vibrationer som människor inte alls kan upptäcka.

Några minuter innan jordbävningen på 5,8 på Richterskalan träffade Washington D.C.-området den 23 augusti 2011 började några av djuren i djurparken vid Smithsonian Institution´s National Zoo bete sig konstigt. Där fanns lemurer som började skälla högt i ca 15 minuter innan marken började skaka.

I den här veckans studium ska vi se på några exempel på märklig mänsklig rastlöshet. Den orsakades inte av annalkande naturkatastrofer som jordbävningar, utan av den grundläggande syndfullheten hos fallna människor som inte vilade i det som Kristus erbjuder alla som kommer till honom i tro och lydnad.