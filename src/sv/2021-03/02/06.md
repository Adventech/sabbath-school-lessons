---
title:  Tro mot övermod
date:  08/07/2021
---

`Vilka likheter ser du mellan Israels ökenvandring och Guds folk som lever strax innan Jesus kommer tillbaka? (Se 1 Kor. 10:1–11.)`

Genom historien har Guds folk famlat i öknen och sökt det utlovade landet. Denna öken är mångfasetterad. Just nu ser den ut som ett oändligt mediabombardemang, ständiga pip från inkommande meddelanden och ett djupt brus från ändlös underhållning. Den försöker sälja porr som kärlek och materialism som svar på våra problem. Om vi bara hade lite bättre kondition, var lite yngre, lite mer inflytelserika, lite sexigare skulle det lösa alla våra problem.

Likt israeliterna är vi rastlösa i vårt sökande efter frid, som vi så ofta söker på fel ställen.

`Hur reagerade israeliterna på Guds domslut i 4 Mos. 14:39–45?`

Israels reaktion på Guds dom är typisk. ” ’Vi har felat’, sade de, ’men nu vill vi ge oss av till det land som Herren har talat om’ ” (4 Mos. 14:40).

Halvhjärtad överlåtelse är som en misslyckad vaccination – den hjälper inte. Idag rekommenderar läkarna en hepatit B-vaccination direkt efter födseln, inom 24 timmar. Det är en bra början. Men om inte den första sprutan åtföljs av ytterligare två eller tre, vid rätt tidpunkt och i rätt dos, har man inget som helst skydd mot hepatit B.

Israels rebelliska vändning, som beskrivs i de sista verserna av 4 Mos. 14, resulterade i död och besvikelse när de nu vägrade att ta emot Guds nya direktiv och envist gick till attack utan förbundsarken och utan Moses ledning.

Förmätenheten blir dyr; den leder till döden. Mycket ofta får den sin styrka från rädslan. När vi är rädda för någonting tar vi ofta beslut som vi senare ångrar.

`Tänk på ett tillfälle då du agerade i tro och ett annat då du agerade utifrån övermod. Vad var den avgörande skillnaden?`