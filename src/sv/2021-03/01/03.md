---
title:  Utmattning
date:  28/06/2021
---

Brist på sömn och utmattning p.g.a. fysisk överansträngning är verkliga problem. Ännu mer bekymmersam är dock känslan att vi blir ”känslomässigt uttömda”, utmattade. När vi dessutom lägger till bristen på sömn på de emotionella prövningarna kan vi bli smärtsamt nedstämda.

Baruk, Jeremias sekreterare, måste ha känt det ofta så under de sista turbulenta åren i Jerusalem, innan kaoset, lidandet och förödelsen kom när babylonierna förstörde staden.

`Läs Jer. 45:1–5. Skriv ner en snabb diagnos av Baruks emotionella hälsa.`

Kan du föreställa dig hur det skulle kännas om Gud ville sända dig ett personligt, skräddarsytt budskap? Baruk fick ett budskap direkt från Guds tronsal (Jer. 45:2). Vi får veta att det skedde under Jojakims fjärde regeringsår, omkring 605 eller 604 f. Kr. Jer. 45:3 sammanfattar på ett bra sätt hur folket kände sig när de blev utmattade.

Utifrån vad vi vet från Bibeln om denna tid står det klart att Baruks klagan inte var ytlig. Han hade goda skäl att känna sig missmodig och känslomässigt utsliten. Mycket ont höll på att hända, och mer skulle komma.

`Hur svarar Gud på Baruks värk och smärta? Läs Jer. 45:4, 5.`

Guds svar på Baruks verkliga smärta påminner oss om att Guds egen desperation och smärta måste ha varit avsevärt mycket större än Baruks. Han hade byggt upp Jerusalem; han skulle förstöra det; han hade planterat Israel som en vingård (Jes. 5:1–7); han höll på att rycka upp det och föra det i landsflykt. Detta var inget Herren ville för sitt folk, utan det kom p.g.a. deras uppror mot honom.

Men det fanns ljus i slutet av tunneln för Baruk. Gud skonade Baruks liv, mitt i förödelsen, landsflykten och förlusten.

`Läs på nytt Guds ord till Baruk. Vilket allmängiltigt budskap kan vi hämta där för oss själva, oavsett vår situation?`