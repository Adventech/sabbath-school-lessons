---
title:  Studiehjälp
date:  02/07/2021
---

”Enligt de skriftlärdas uppfattning var rastlös verksamhet själva kärnan i religionen. De förlitade sig på yttre ceremonier för att kunna bevisa sin överlägsna fromhet. Men på det sättet skilde de sig från Gud och ökade sin självsäkerhet. Samma fara finns även idag. När vår aktivitet ökar och människor får framgång i det ena eller andra arbetet för Gud finns det alltid en risk för att man litar mer och mer på mänskliga planer och metoder. Riktningen blir att man ber mindre och visar mindre tro. Precis som apostlarna riskerar vi att förlora insikten att vi är beroende av Gud, och då gör vi vår ivriga verksamhet till en frälsningsväg. Vi måste alltid se på Jesus och förstå att det är han som utför verket. Medan vi arbetar ivrigt för att de förlorade ska bli räddade måste vi alltid ta tid till att tillbe, meditera och studera Bibeln. Det enda som till sist visar sig vara bestående är arbetet som har utförts med mycket bön och som har helgats av Kristus förtjänst” (Ellen White: Messias, s. 333).

**Samtalsstart**

Fråga er själva: När hade ni senast en dag då ni bara kunde vila utan att behöva tänka på allt ni måste få gjort?

**Förbön**

Be att Gud ska hjälpa er att prioritera rätt i ert livspussel så att ni verkligen får vila.

**Samtalsfrågor**

`Ständig press för att vara på toppen av allting, ständigt nåbar (fysiskt och virtuellt), och att försöka leva upp till ideal som är varken realistiska eller gudagivna kan göra människor sjuka, emotionellt, fysiskt och andligt. Hur kan din församling bli en välkomnande plats för utslitna, trötta människor som längtar efter vila?`

`Är det möjligt att vi är för jäktade, även när vi gör något gott för Gud? Tänk på berättelsen om Jesus och hans lärjungar i Mark. 6:30–32 och samtala om det i studiegruppen.`

`År 1899 uppnåddes ett fartrekord. Någon hade faktiskt uppnått 63,15 km/tim med bil och överlevde för att berätta om det! Idag går bilarna naturligtvis mycket fortare. Hastigheten i mobiltelefonernas processorer är mycket snabbare än de snabbaste stordatorerna för en generation sedan. Även flyget är snabbare än det brukade vara. Poängen är att nästan allting vi gör idag görs snabbare än tidigare – men än sen då? Vi känner oss fortfarande jäktade och saknar vila. Vad säger detta om hur den grundläggande mänskliga naturen fungerar? Varför gjorde Gud vilan så viktig att den blev ett av hans budord?`

`Redan i Eden, före syndafallet, hade sabbaten blivit instiftad. Varför behövde människor vila även i en syndfri, fullkomlig värld?`