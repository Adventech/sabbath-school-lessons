---
title:  Livet i ett 24/7-samhälle
date:  26/06/2021
---

> <p>Nyckeltext</p>
> ”Jag förtärdes av längtan till Herrens förgårdar. Nu jublar min själ och min kropp mot den levande Guden” (Ps. 84:3).

### Veckans Huvudtexter
1 Mos. 2:1–3; Jer. 45:1–5; 2 Mos. 20:11; 2 Sam. 7:12; Mark. 6:30–32; 1 Mos. 4:1–17.

Tick, tack, tick, tack, tick, tack. Klockan tickade stadigt och onådigt. Mary suckade när hon såg på den lilla lägenheten. Om bara två timmar skulle sabbaten börja. Barnens leksaker låg fortfarande överallt i vardagsrummet; det var kaos i köket; Sara, deras yngsta, låg i sin säng i feber; och hon hade gått med på att vara värdinna i gudstjänsten i deras kyrka nästa dag, så de måste dit en halvtimme tidigare än vanligt. Jag skulle önska att jag kunde finna lite stillhet i morgon, tänkte Mary inom sig.

Samtidigt stod Josh, hennes make, i kön på andra sidan stan för att betala veckans inköp. Trafiken hade återigen varit en mardröm. Köerna var långa. Alla tycktes vara där för att handla just nu. Jag behöver lite vila, jag kan inte fortsätta så här, klagade Josh inom sig. Det måste finnas något mer i livet.

Våra liv styrs av rusningstider, arbetstider, läkarbesök, samtal på Skype, shopping, skola. Oavsett om vi åker kollektivt, kör en moppe eller kör omkring i en bil med vår familj hotar omvärldens ständiga krav att förtränga det som är verkligen viktigt.

Hur finner vi ro och vila mitt i allt som drar och sliter?