---
title:  Studiehjälp
date:  20/08/2021
---

”Med omständigheter som ständigt förändras kommer förändringar i vår erfarenhet, och genom dem blir vi antingen uppmuntrade eller deprimerade. Men förändrade omständigheter har ingen makt att ändra på Guds relation med oss. Han är densamme igår, idag och för alltid och ber oss att tveklöst förtrösta på hans kärlek” (Ellen White: In Heavenly Places, s. 120).

”Håll blicken fästad vid Jesus, be tysta böner i tro, grip tag i hans kraft, oavsett om du känner för det eller inte. Gå rakt framåt som om varje bön skulle vara fastkopplad vid Guds tron och besvarad av honom vars löften aldrig sviker. Gå rakt framåt, sjung och skapa melodier till Gud i era hjärtan, även när ni är deprimerade av en tung känsla eller sorgsenhet. Jag säger er som en som vet att ljus kommer, glädjen blir vår, och dimmorna och molnen dras tillbaka. Vi kommer ut ur skuggans och mörkrets förtryckande makt till hans närvaros klara solsken” (Ellen White: Selected Messages, bok 2, s. 242, 243).

**Samtalsstart**

Berätta om ett tillfälle i ditt liv som var svårt och som kanske orsakade depression eller en känsla av uppgivenhet.

**Förbön**

Be för dem som är deprimerade; att de ska orka behålla sin tro och att de ska få den hjälp de behöver så att sjukdomen inte förvärras.

**Samtalsfrågor**

`Det är ofta mycket svårt att hjälpa någon som lider av mentala problem eller depression. Vad skulle kunna vara en bra strategi för er församling att lära er hur ni mer effektivt kan tjäna dem som har drabbats av depression?`

`Vi kämpar ofta för att vara öppna och ärliga inför Gud. Ögna igenom några Psaltarpsalmer och se hur öppna och ärliga de bibliska författarna var inför Gud. Hur kan vi odla en atmosfär av öppenhet och ärlighet i vår församling?`

`Det är ofta svårt att be när vi är deprimerade. Samtala om kraften i förbön för dem som inte kan be själva.`

`Varför är det så viktigt att komma ihåg att tro inte är en känsla? Bara för att vi är deprimerade, missmodiga, rädda och bekymrade betyder inte det att vi saknar tro eller förtröstan på Gud. Det betyder bara att vi för stunden är deprimerade, missmodiga, rädda och bekymrade. Det kan hända var och en av oss vid något tillfälle. Hur kan vi lära oss att i sådana tider är det avgörande att vi sträcker oss ut i tro, oavsett hur svårt det känns?`

`Vilket fantastiskt hopp finner du i berättelsen om den förlamade mannen, särskilt om en syndfull livsstil orsakat handikappet eller sjukdomen?`