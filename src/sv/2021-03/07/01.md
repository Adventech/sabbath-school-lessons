---
title:  Vila, relationer och helande
date:  07/08/2021
---

> <p>Nyckeltext</p>
> ”Men var inte bedrövade för att ni sålde mig hit och förebrå er ingenting. Det var för att rädda liv som Gud skickade mig hit före er” (1 Mos. 45:5).

### Veckans Huvudtexter
1 Mos. 42:7–20; Matt.25:41–46; 1 Mos. 42:21–24; 45:1–15; Luk. 23:34; 1 Mos. 50:15–21.

En man var anklagad för att ha sexuellt ofredat en kvinna. Hon identifierade honom i ett polisförhör. Fastän bevisföringen gjorde hans skuld tvivelaktig vidhöll kvinnan att ”Johnny” var skyldig.

Johnny hamnade i fängelse där han led i 14 år för ett brott han inte hade begått. Först när DNA-bevisningen friade honom insåg kvinnan, ”Joan” sitt fruktansvärda misstag.

Hon ville träffa Johnny när han hade släppts fri. Vad skulle denne man, som lidit så mycket, göra när han ansikte mot ansikte mötte den kvinna som hade ruinerat hans liv i så många år?

Hon väntade på honom i ett rum, och när han kom och de såg på varandra i ögonen brast Joan i gråt.

”Johnny böjde sig bara ner och tog mina händer och sade: ’Jag förlåter dig.’ Jag kunde inte tro det. Här var mannen jag hade hatat och som jag bara önskat att han skulle dö. Ändå var han nu här och sade till mig som gjort så mycket fel mot honom att han förlät mig? Först då började jag riktigt förstå vad nåd verkligen handlade om. Först då började jag läkas och finna sann vila.”

Den här veckan ska vi se på förlåtelsen och vad den kan göra för ett rastlöst människohjärta.