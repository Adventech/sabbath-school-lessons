---
title:  Förlåta och glömma?
date:  10/08/2021
---

Förlåtelse har definierats som villighet att avstå från ens rätt till vedergällning, dom och hämnd mot den eller dem som agerat orätt. Dr Marilyn Armour, en familjeterapeut som arbetade med överlevare från förintelsen för att studera deras strategier för att förstå det som hänt dem, skriver: ”Hela tanken om förlåtelse är en avsiktlig handling av offret. Det är ingenting som bara inträffar.”

Förlåtelse innebär inte att det inte blir några konsekvenser, inte heller att personen får fortsätta med sina kränkande mönster. Nej, förlåtelse innebär att vi överlämnar vår vedergällning och vår önskan om hämnd till Gud. Annars kommer vrede, bitterhet, hämndlystenhet och hat att göra det som någon har gjort mot oss ännu värre.

`Vad gör det oss att vi förlåter andra? Fundera över Matt. 18:21–35.`

När vi lär oss att förlåta är det utan tvekan avgörande att förstå vad vi blivit förlåtna i Kristus. Alla har vi syndat, inte bara mot andra människor utan också mot Gud.

Varje synd är faktiskt en synd mot Herren och Skaparen. Ändå kan vi räkna med fullständig förlåtelse för alla dessa synder, inte för att vi förtjänar det, för det gör vi inte, utan endast tack vare Guds nåd mot oss. När vi väl fattar denna heliga sanning, när vi väl kan göra denna förlåtelse till vår egen och själva uppleva Guds förlåtelse som en verklighet, kan vi börja förlåta andra. Vi förlåter inte därför att andra förtjänar det utan därför att det är vad vi har fått av Gud och själva behöver. Och förresten, hur ofta förtjänar vi förlåtelse?

Som vi också sett gav Josef familjerelationerna en andra chans. Inget agg här. Han faller inte tillbaka i det förgångna och i gamla mönster.

Det är nästan omöjligt att börja om igen i en familj när vi har blivit experter på att skada varandra. Men det är inte hur Josef reagerar. Det verkar som om han vill lägga det förflutna bakom sig och gå vidare med kärlek och acceptans. Hade han haft en annan attityd skulle berättelsen ha slutat annorlunda, olyckligare.

`”Saliga de vilkas överträdelser är förlåtna och vilkas synder är utplånade. Salig den som Herren inte tillräknar synd” (Rom. 4:7, 8). Hur påverkar detta underbara löfte som vi fått i Jesus vår relation till dem som sårat oss?`