---
title:  Planera för framgång
date:  18/02/2023
---

> <p>Nyckeltext</p>
> ”Vad ni gör skall ni göra helhjärtat, det gäller ju Herren och inte människor: tänk på att det är Herren som skall ge er belöningen, er del av arvet. Kristus är er herre, och ni skall tjäna honom” (Kol. 3:23, 24).

### Veckans Huvudtexter
Pred. 12:1; 1 Mos. 2:15; 1 Tim. 5:8; Kol. 3:23, 24; 1 Mos. 39:2–5; Ords. 3:5–8.

De flesta vill leva ett ”framgångsrikt” och lyckligt liv. Naturligtvis är inte detta mål alltid lätt att uppnå i en fallen värld där tragedier och olyckor kan komma när som helst.

Sedan har vi frågan: Hur definierar vi ”framgången”? Vi har fallet Josef i Egypten; om ett framgångsrikt liv över huvud taget finns var hans liv definitivt ett sådant. Från fängelset till palatset! Men Johannes döparen då? Han gick från fängelset till graven. Hur framgångsrikt var hans liv? Det beror återigen på hur man definierar framgången.

Den här veckan ska vi se på tanken om ”framgång” i samband med grundläggande förvaltarskap och ekonomiska principer. Oavsett vilka vi är och var vi bor är ekonomin en del av vårt liv vare sig vi gillar det eller inte. Vilka steg kan vi ta som, även om de inte garanterar ”framgång”, ändå kan hjälpa oss att undvika vanliga fallgropar och misstag som kan göra ekonomisk framgång mycket svårare?