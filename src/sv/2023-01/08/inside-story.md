---
title:  Missionsnytt
date:  24/02/2023
---

#### Pastor eller politiker?

Jacob var en sjuårig pojke i Tanzania när han först kände att Gud kallade honom till att bli pastor. Men som tonåring stod han mellan valet att antingen bli pastor eller politiker.

Flera politiker hade uppmuntrat honom att ansluta sig till dem i deras uppgift. Deras vädjan lät mycket övertygande. De sa att Jacob visade alla de nödvändiga egenskaperna för att bli politiker, och de lovade honom att arbetet skulle vara enkelt och lönen skulle vara hög.

Deras erbjudanden krockade förstås med Jakobs barndomskallelse att bli pastor. Å andra sidan hade Jakob inte råd att betala de höga studieavgifterna för att kunna bedriva teologiska studier vid University of Arusha. Och detta är det enda adventistuniversitetet som erbjuder pastorsutbildning i Tanzania. Jacob skulle behöva en stor summa pengar för att täcka studieavgifterna, rum och mat. Han hade inte heller något hopp om att få statligt ekonomiskt stöd eller ett stipendium.

Jakob bestämde sig för att låta Guds löfte i Malaki 3:10 avgöra valet. Han hade alltid betalat tionde och gett gåvor i kyrkan. Och i Malaki 3:10 står det: ” ’För allt tionde till förrådshuset, så att det finns mat i mitt hus. Pröva mig i detta’, säger härskarornas Herre, ’så kommer jag att öppna för er himlens fönster och låta en överflödande välsignelse komma över er’ ” (nuBibeln).

Jakob bad: ”Käre Herre, jag ska vänta på en möjlighet att antingen bli politiker eller pastor. Jag kommer att acceptera den kallelse som kommer först.”

Kort efter bönen fick Jakob ett telefonsamtal från en distriktspastor som inbjöd honom att predika i en av sina församlingar följande sabbat. Jacob tackade ja till inbjudan. Efter att ha predikat den sabbaten blev han rörd över att höra kyrkans medlemmar, inklusive pastorn, prisa Gud för hans predikan.

Jakob började predika regelbundet i olika församlingar. Sedan blev han inbjuden att arbeta som kaplan på en grundskola. Efter en tid kände sig Jakob manad att säga upp sig från sitt arbete som kaplan och starta ett medie- och IT-företag. Han bad Gud välsigna företaget för att det skulle ge honom råd att anmäla sig till University of Arusha.

Snart började media- och IT-företaget generera tillräckligt med medel för att täcka de flesta av universitetets månadsavgifter. Några vänner som bor utomlands erbjöd sig oväntat att också bidra med pengar. Jakob undrade om det var dags att anmäla sig till universitetet.

Sedan kallades han till att bli pastorsassistent i en församling i närheten av universitetet. Det var ett ovanligt erbjudande, eftersom i Tanzania är vanligtvis sådana uppgifter reserverade för teologistuderande. Jacob tackade ja och anmälde sig till universitetet.

I dag är Jacob nästan klar med sina studier. Och när han ser tillbaka på sitt liv tvivlar han inte på att redan som barn kallade Gud honom till att bli pastor.

”Vägen som Gud har lett mig vittnar för mig om att Gud kallar människor från barndomen även i vår tid, precis som han ofta gjorde på Bibelns tid”, säger Jakob.