---
title:  Förvärvsåren
date:  21/02/2023
---

Som vi sett avsåg Gud att människor behövde arbeta på ett eller annat sätt. Denna del av vårt liv (arbetsåren) är vanligtvis ca 40 år. För många är detta en tid då barnen växer och utbildas och när ett hem och andra större saker införskaffas. Denna tid kan vara ekonomiskt mycket krävande. Det är en känslig tid eftersom familjen lär sig att arbeta tillsammans, och dess medlemmar skapar livslånga band. Ekonomisk stress kan då bryta många äktenskap, vilket ofta sker. Familjer där båda parterna har en kristen övertygelse och är villiga att följa bibliska principer är stabilare.

`Läs 1 Tim. 5:8; Ords. 14:23; Kol. 3:23, 24. Vilka viktiga lärdomar om hemmets ekonomi kan vi få av dessa texter?`

I många fall är mannen den som tjänar mest, även om både man och hustru ofta arbetar. Naturligtvis kan oväntade omständigheter uppstå, sjukdom, ekonomiska nedgångar, som försvårar livet. Människor behöver då anpassa sig efter omständigheterna.

Barn som kommer till världen kallas ofta ”en gåva från Herren” (Ps. 127:3). Vi behöver komma ihåg att barnen för med sig ett enormt ansvar. Kristna föräldrars mål är att uppfostra sina barn till att bli självständiga vuxna i detta liv och lämpade för det kommande livet. Här är tre punkter som hjälper föräldrarna:

1. Skapa en kristen hemmiljö. Detta kan omfatta regelbundna och intressanta familjeandakter, regelbundna bibelstudier och kyrkobesök, och trohet i tionden och gåvor. Det är utmärkt om man kan forma dessa vanor tidigt.
2. Lär dem att vara villiga att arbeta och värdesätta det. Barnen upptäcker att flit och integritet i arbetet alltid noteras, värdesätts och belönas. De lär sig att pengar kommer till oss som ett resultat av att vi ger tid för andra genom att utföra tjänster som är värdefulla för dem.
3. Bidra till en bra utbildning. Utbildning kan kosta mycket i dag, t.ex. om barnet ska bo på ett internat på en kristen skola. Men för föräldrar som planerar för sina barn inte bara för detta liv utan också för det kommande är det väl investerade pengar.

`Oavsett vad en förälder än gör har naturligtvis ingen några garantier för den riktning barnen kommer att välja. Varför är det viktigt för föräldrarna att inte anklaga sig själva som de kan göra?`