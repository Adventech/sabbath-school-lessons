---
title:  Arbeta med integritet
date:  22/02/2023
---

Ytterligare en fas av ett ”framgångsrikt” liv, den sista, har potential att bli den mest tillfredsställande om beslut från tidigare år har varit kloka och inte förstörts av oväntade händelser. En idealsituation är att föräldrarna har uppfostrat barnen till att vara självständiga vuxna, huset är betalt, behoven av transport är bemötta, inga belastande skulder finns och det kommer in tillräckligt med inkomster för att tillgodose seniorfamiljens behov.

Gud kallar sina barn till en högre nivå i arbetet och livet. Den standarden är Guds lag, skriven i våra hjärtan (se Jer. 31:33) och återspeglad i våra karaktärer. När samhället vittrar sönder och den kristna undervisningen urvattnas och minimeras blir det allt viktigare för enskilda kristna att leva och arbeta på en klanderfri nivå. Bibeln säger: ”Gott rykte är mer värt än stor rikedom, aktning bättre än silver och guld” (Ords. 22:1).

Bibeln berättar om tillfällen då arbetsgivare insåg att de var välsignade för att de hade en gudaktig anställd. När Jakob önskade lämna sin svärfar Laban och återvända med sin familj till sitt hemland vädjade Laban till honom att inte lämna: ”Var snäll och lyssna på mig. Spådomstecknen visar att det är för din skull som Herren har välsignat mig” (1 Mos. 30:27). När Josef såldes som slav i Egypten gjorde hans herre Potifar en liknande iakttagelse om Josefs arbete och belönade honom i enlighet med det.

`Läs 1 Mos. 39:2–5. Texten säger det inte specifikt, men vad tror du Josef hade gjort som fick hans herre att se med sådan välvilja på honom?`

”Om ni äter eller dricker eller vad ni än gör, så gör allt till Guds ära” (1 Kor. 10:31). Alltså borde vi i all vår hantering av ekonomi och vad vi än gör göra allt till Guds ära. Han är den som ger oss kunskap och kraft att lyckas i livet. ”Dig, Herre, tillhör storhet och makt och härlighet och glans och majestät, ja, allt i himlen och på jorden. Ditt är riket, Herre, och du är den upphöjde härskaren över allting. Rikedom och ära kommer från dig, och du råder över allting. I din hand är kraft och styrka, allt har du makt att göra stort och starkt” (1 Krön. 29:11, 12).

`Vilka principer följer du, inte bara i arbetet utan i livet rent allmänt? Finns det något du kan behöva förändra?`