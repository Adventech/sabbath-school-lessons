---
title:  Studiehjälp
date:  24/02/2023
---

”Ingen affärsidé eller levnadsplan kan bestå eller vara fullständig om den bara omfattar de få åren här i livet och inte vidtar åtgärder med tanke på den oändliga framtiden … Ingen kan skaffa sig skatter i himlen utan att märka att deras liv på jorden blir rikare och bättre genom att de gör det” (Ellen White: Vägen till mognad, s. 162).

”Det som ligger till grund för affärsintegritet och verklig framgång är att vi inser att Gud äger allt. Han som skapade allting är den ursprungliga ägaren, och vi är alla hans förvaltare. Allt vi har förvaltar vi för honom, och det ska användas enligt hans anvisningar” (Vägen till mognad, s. 154).

På grund av pressen för omsorg om våra familjer tänker vi ofta att vårt arbete bara är för att ge oss en inkomst. Men som kristna behöver vi också göra vår del i missionsbefallningen som Jesus gav alla sina efterföljare. Ellen White citerar denna befallning i Mark. 16:15 och skriver sedan: ”Inte alla har kallats till att bli pastorer eller missionärer i ordens vanliga bemärkelse, men alla kan arbeta med honom för att förmedla ’det glada budskapet’ till sina medmänniskor. Alla har fått den befallningen, stora som små, lärda som okunniga, gamla som unga” (Vägen till mognad, s. 284).

”Vi behöver följa Guds plan för livet närmare. Det som försäkrar oss om att vi har tillförlitlig vägledning i vårt yrkesval, är att vi gör vårt bästa i det verk som ligger närmast, att vi överlämnar oss åt Gud och ser efter det han i sin försyn visar oss” (Vägen till mognad, s. 288).

**Samtalsstart**

Bibelns texter är inte skrivna i ett individualistiskt samhälle med den typ av marknad som finns t.ex. i västvärlden idag. Hur kan den bibliska kontexten sätta saker i perspektiv när vi diskuterar det kollektiva ansvaret vi har för människors ekonomiska framgång?

**Förbön**

Be Gud om vishet att fatta kloka beslut och tillit att han ska se till våra grundläggande behov.

**SAMTALSFRÅGOR**

`Hur definierar vi som kristna vad det ”framgångsrika” livet är? Vad kan vara skillnaden mellan vad världen definierar som framgång och hur vi (optimalt) definierar den? Tänk t.ex. på Johannes döparen. Hur skulle du definiera hans liv, som slutade med att han som oskyldig kastades i fängelse, allt p.g.a. en impulsiv och ond kvinnas hat? Skulle du beskriva det som framgångsrikt? Hur motiverar du ditt svar?`

`Hur förklarar vi att det finns många ”framgångsrika” människor som inte följer några av Bibelns principer om hanteringen av rikedom eller livet rent allmänt? Eller vad säger vi om dem som försöker följa principerna men ändå inte lyckas? Kanske blir de sjuka eller drabbas av något. Hur ska vi förstå dessa situationer?`