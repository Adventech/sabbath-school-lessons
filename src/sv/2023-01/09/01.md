---
title:  Varning för habegär
date:  25/02/2023
---

> <p>Nyckeltext</p>
> ”Akta er för allt habegär. En människas liv beror inte av överflöd på ägodelar” (Luk. 12:15).

### Veckans Huvudtexter
Jes. 14:12–14; Ef. 5:5; Jos. 7; Joh. 12:1–8; Apg. 5:1–11; 1 Kor. 10:13.

Habegär har definierats som en omåttlig önskan om rikedom eller ägodelar som egentligen inte tillhör dig. Habegär är en stor fråga, faktiskt stor nog för att stå vid sidan om lögn, stöld eller mord. Det är så skadligt att Gud valde att varna för det i sin morallag: ”Du skall inte ha begär till din nästas hus. Du skall inte ha begär till din nästas hustru eller hans slav eller hans slavinna, hans oxe eller hans åsna eller något annat som tillhör din nästa” (2 Mos. 20:17).

Habegär nämns ofta bland de avskyvärda synder som håller människan utanför Guds rike. ”Har ni glömt att ingen orättfärdig skall få ärva Guds rike? Låt inte bedra er. Inga otuktiga eller avgudadyrkare eller horkarlar eller män som ligger med andra män, inga som är tjuvaktiga eller själviska, inga drinkare, ovettiga och utsugare – ingen sådan får ärva Guds rike” (1 Kor. 6:9, 10).

Habegär vid sidan om tjuvaktighet, otukt och äktenskapsbrott? Det är vad texten säger. Den här veckan ska vi se på exempel på hur illa det verkligen är och hur vi kan besegra det.