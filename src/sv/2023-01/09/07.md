---
title:  Studiehjälp
date:  03/03/2023
---

I erövringen av Jeriko var Akan inte den enda som bar silver och guld tillbaka till Israels läger. Josua hade sagt till männen att föra tillbaka silver- och guldkärlen till skattkammaren i Guds hus (Jos. 6:19, 24). Men Akan var den enda som behöll någonting för sig själv. ”Bland de många miljonerna israeliter fanns det endast en man som hade vågat överträda Guds befallning i segerns och domens stund. Akans girighet blossade upp när han fick syn på den dyrbara, babyloniska manteln. Även när den hade lett honom till att stå ansikte mot ansikte med döden kallade han den ’en dyrbar mantel från Shinar’ (Jos. 7:21). Den ena synden ledde till den andra, och han tog guld och silver som var avskilt för Herrens skattkammare – han bestal Gud på den första frukten från Kanaans land” (Ellen White: Det var mycket gott, s. 453).

I Paulus lista över den sista tidens tecken handlar de två första om vår inställning till pengar och ägodelar. ”Det skall du veta, att i de sista dagarna blir tiden svår. Då kommer människorna att tänka bara på sig själva och på pengar” (2 Tim. 3:1, 2). Habegär, själviskhet och kärlek till pengar är betydelsefulla beskrivningar av mänskligheten i den sista tiden.

**Samtalsstart**

Som barn, var det något du önskade dig så mycket att det tog upp mycket av din tid och dina tankar? Hur kändes det när du eventuellt sedan fick det?

**Förbön**

Be om att Gud ska göra dig uppmärksam på de begär du har och hur de eventuellt distraherar dig från andra och viktigare saker i ditt liv.

**SAMTALSFRÅGOR**

`Läs 1 Tim. 6:6–10: ”Och visst ger religionen god lön om man nöjer sig med det nödvändiga, för tomhänta kom vi till världen och tomhänta skall vi gå ur den. Har vi mat och kläder skall vi vara nöjda. De som vill bli rika låter sig snärjas av frestelsen och faller offer för alla de dåraktiga och skadliga begär som störtar människorna i fördärv och undergång. Kärleken till pengar är roten till allt ont; genom den har många förts bort från tron och vållat sig själva mycket lidande.” Hur kan vi finna den rätta balansen och veta att vi behöver pengar för att klara oss men samtidigt inte falla i den snara som Paulus varnar för här?`

`Vad mer än pengar kan vi ha begär till?`

`Vad är skillnaden med en befogad önskan om någonting och habegär? När kan en befogad önskan om någonting förvandlas till habegär?`