---
title:  Frälsningens förbund
date:  08/01/2023
---

Kristus död på korset möjliggjorde frälsningen för alla som någonsin har levt och kommer att leva. Men till skillnad från löftet om årstiderna är frälsningen inte unilateral. Den ges inte till alla oberoende av om de vill ta emot den eller inte. Tron att alla blir frälsta kallas ”universalism”.

Nej, Jesus lärde klart och tydligt att även om han dog för hela mänskligheten vandrar många på den breda vägen mot fördärv och evig död (Matt. 7:13, 14).

**Vad säger följande texter om hur människan får frälsningens gåva i Jesus?**

`1 Joh. 5:13`

`Matt. 10:22`

`Joh. 6:29`

`2 Pet. 1:10, 11`

Paulus förstod frälsningsförbundets bilaterala natur. I vetskap om att han snart skulle avrättas och trots att många av hans medarbetare övergett honom skrev han med förtröstan till sin kära vän Timotheos att han hade hållit sin del av överenskommelsen. ”Mitt eget liv utgjuts redan som ett offer, och tiden är inne då jag måste bryta upp. Jag har kämpat den goda kampen, jag har fullbordat loppet, jag har bevarat tron. Nu väntar mig rättfärdighetens segerkrans, som Herren, den rättvise domaren, skall ge mig den dagen, och inte bara mig utan alla som längtar efter hans ankomst” (2 Tim. 4:6–8).

Paulus säger att han är redo eftersom han har ”kämpat den goda kampen, jag har fullbordat loppet, jag har bevarat tron”. Paulus var dock alltid mycket tydlig med att frälsningen kommer endast genom tro, inte genom laggärningar, så här ser han inte på något sätt på sina gärningar eller prestationer som en merit inför Gud. Den ”rättfärdighetens segerkrans” som väntar honom är Jesus rättfärdighet som Paulus, genom tro, gjort anspråk på för sin egen del och hållit fast vid ända till slutet av sitt liv.

`Frälsningen är en oförtjänt gåva, men vad är skillnaden mellan dem som tar emot gåvan och dem som inte gör det? Vad förutsätter mottagandet av gåvan att vi gör?`