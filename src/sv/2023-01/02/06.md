---
title:  Sök först
date:  12/01/2023
---

Det sades om Jesus att ”allt folket lyssnade gärna på honom” (Mark. 12:37). I den stora skara som följde Jesus och lyssnade på honom var de flesta vanliga enkla människor. De var de som fick mat på bergssluttningen och som lyssnade på bergspredikan. Jesus sade egentligen till dem: Jag vet att ni bekymrar er för hur ni ska ta hand om era familjer. Ni bekymrar er för mat och dryck som ni dagligen behöver och kläder ni behöver för att hålla er varma och skydda er. Men här är vad jag föreslår…

`Läs Matt. 6:25–33. Vad utlovas här, och vad skulle folket göra för att få del av dessa löften?`

Många av de löften som Gud gav innehåller något av ett bilateralt förbund. För att få välsignelser måste vi välja att sätta Gud först i våra liv – söka hans rike och rättfärdighet.

`Läs Jes. 26:3. Vad ombeds vi att göra för att få Guds frid?`

`Läs 1 Joh. 1:9. Vad gör Jesus om vi bekänner våra synder?`

`Läs 2 Krön. 7:14. Vilka ”om” och ”då” finns i Guds ord här?`

Alla dessa och många andra texter handlar om det viktiga faktumet att fastän Gud är vår suveräne skapare och uppehållare och fastän frälsning är en gåva av nåd och ingenting vi förtjänar har vi ändå en roll att spela i den stora stridens drama här på jorden. Genom att använda den fria viljans heliga gåva, fritt val, behöver vi välja att följa den heliga Andens maningar och lyda vad Gud manar oss till att göra. Fastän Gud erbjuder oss välsignelser och liv kan vi välja förbannelse och död i stället. ”Du skall välja livet, så att du och dina efterkommande får leva” (5 Mos. 30:19).