---
title:  Studiehjälp
date:  13/01/2023
---

”Närhelst Guds folk, i vilken tid som helst i världen, valt att med glädje och villighet genomföra hans plan i systematiskt givande av [tionden], gåvor och offer, har de upplevt det stående löftet att framgång följer allt deras arbete precis i proportion till hur de lytt vad han förväntat sig. När de har insett Guds krav och lytt vad han begär, ärat honom med vad de haft, har deras lador fyllts rikligt. Men när de har rövat från Gud i tionden och offergåvor har de fått inse att de inte bara har rövat av honom utan också av sig själva, för han begränsade sina välsignelser till dem just i proportion till hur de begränsade sina offer till honom” (Ellen White: Testimonies for the Church, vol. 3, s. 395).

Bibeln är mycket tydlig med att vi är frälsta enbart genom tro, att det är en gåva av Guds nåd. Vår lydnad för Guds bud är vår respons på Guds nåd; lydnaden gör inte att vi förtjänar den (för om den var något vi förtjänar skulle den inte vara nåd: se Rom. 4:1–4).

Om vi ser på Guds bilaterala förbund med oss kan vi se både våra välsignelser och skyldigheter. Genom vårt gensvar på vad Gud erbjuder oss upprättar vi vår relation med honom och bestämmer till stor del vårt eget öde. Lydnad, tjänst och lojalitet i kärlek är ett sant tecken på lärjungaskap. I stället för att befria oss från lydnad är det tron och endast tron som gör oss delaktiga av Kristus nåd, som möjliggör den lydnad Gud begär av oss.

**Samtalsstart**

Bibeln säger oss att Gud välsignar oss när vi är trogna mot honom. Hur har han välsignat er?

**Förbön**

Be att Gud ska göra er lyhörda för vad han vill göra i era liv.

**SAMTALSFRÅGOR**

`Det har sagts att om varje adventist troget gav tionde skulle vårt samfund ha tillräckligt med pengar för att göra allt det behöver göra för att sprida bud-skapet. Vad gör du, i fråga om tionden och offergåvor, för att bidra till vad samfundet är kallat till att göra?`

`Fundera ytterligare över hur viktiga våra val och handlingar är i vår relation med Gud. Hur kan vi förhålla oss till frågan om gärningar och lydnad, tionden och förvaltarskapet medräknade, utan att falla i legalismens snara?`

`Samtala i studiegruppen om frågan i slutet av torsdagens studium om hårda tider som kan drabba oss även om vi har varit trogna. Hur förstår vi det när det händer, och hur undviker vi att bli missmodiga om det händer?`