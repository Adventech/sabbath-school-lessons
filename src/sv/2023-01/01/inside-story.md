---
title:  Missionsnytt
date:  06/01/2023
---

#### Motvillig sjuksköterska

Christines familj var väldigt fattig, så hennes föräldrar skickade iväg henne till en internatskola för att bli uppfostrad av präster i Uganda. En av prästerna blev som en far för henne. Han fortsatte att ge henne råd efter att hon hade slutat skolan och senare utbildat sig till sjuksköterska.

Efter sin examen behövde Christine ett jobb. Prästen rådde henne att inte söka ett jobb i staden.”Du kanske lockas av stadslivets frestelser”, sa han.

Christine ville inte gärna bo på landet. Livet i stan skulle vara mycket bekvämare.

Medan hon läste jobbannonser såg hon att en adventist-vårdcentral sökte sjuksköterskor. Hon hade ingen särskild lust att söka tjänsten eftersom vård-centralen tillhörde ett annat samfund. Dessutom låg vårdcentralen på landsbygden, och hon ville inte lämna staden.

Då ringde prästen henne.

”Packa dina saker”, sa han. ”Jag skickar en bil för att ta dig till din nya arbetsplats.”

Bilen hämtade henne, och hon och föraren körde iväg. Christine blev förvånad när bilen svängde in på adventistsjuk-husets område.

Hon ville inte bo på landsbygden, men hon såg inget annat val. Så motvilligt tackade hon ja till sjuksköterskejobbet på vårdcentralen och flyttade in i en av personalbostäderna.

Christine kände sig vilsen på sitt nya jobb. För det första kändes ett hem på landet som ett fängelse för henne. För det andra blev hon förvånad över att se människor gå i kyrkan på lördagarna. Det visade sig att den närmaste kyrkan som tillhörde hennes samfund var för långt bort för att hon skulle kunna åka dit på söndagarna.

”Vilket annat val har jag än att sitta ensam här?” tänkte hon.

Så ensamt blev det inte. En stadig ström av adventister kom hem till Christine för att hälsa på henne och be med henne. Varje sabbat sjöng, bad och studerade de Bibeln med henne. Christine blev van vid adventisternas gudstjänststil och ogillade den inte. Men hon undrade vad prästen skulle säga om han visste.

Det gick tre år. Under den tiden över-tygade Christine till och med sin egen syster om att besöka en adventistförsamling.

Själv hade Christine ännu inte gjort detta eftersom hon inte kunde förmå sig till att fira gudstjänst på lördagar.

En lördagsmorgon frågade en församlingsmedlem Christine om hon hade lust att följa med till ett lägermöte.

”Nu är det dags för mig att fatta beslut!” tänkte Christine.

I hemlighet tog hon med sig ett klädombyte. Hon hade bevittnat många dop under de senaste tre åren, och hon visste vad hon behövde göra.

När pastorn gjorde en vädjan till alla som ville bli döpta steg Christine fram tillsammans med en del andra människor. Hon steg upp ur dopets vatten fylld av glädje.

”Jag åkte motvilligt till Nchwanga, men Gud ledde mig hit”, säger hon. ”Nchwanga blev vändpunkten i mitt liv.”

Ett av det här kvartalets speciella missionsprojekt blir att starta en jordbruksutbildning för ungdomar i Nchwanga där Adventistsamfundet redan driver skol- och hälsoverksamhet.