---
title:  Del av Guds familj
date:  31/12/2022
---

> <p>Nyckeltext</p>
> ”Vilken kärlek har inte Fadern skänkt oss när vi får heta Guds barn” (1 Joh. 3:1).

### Veckans Huvudtexter
Gal. 3:26, 29; Ps. 50:10–12; 1 Krön. 29:13, 14; Fil. 4:19; 1 Joh. 5:3; Matt. 6:19–21.

För oss som kristna är det en förvånande sak i vår relation med Gud att han litar på oss så att han låter oss sköta hans intressen på jorden. Redan i början av den mänskliga historien delegerade Gud uttryckligen till Adam och Eva den personliga omsorgen om den fullkomliga skapelsen (se 1 Mos. 2:7–9). Från namngivningen av djuren och skötseln av trädgården till att de skulle fylla jorden med barn lät Gud det bli känt att vi ska arbeta för honom här.

Han välsignar oss också med resurser, men vi är anförtrodda av honom att förvalta dem, som att samla pengar, skriva under vad de ska användas till, överföra dem elektroniskt, göra budgetar och ge våra tionden och gåvor till församlingen. Gud uppmanar oss att använda de resurser han gett till våra egna och andras behov och för att främja hans verk. Hur otroligt det än kan kännas är vi de som Gud har anförtrott att uppfostra hans barn, uppföra hans byggnader och utbilda de kommande generationerna.

I den här veckans studium ska vi utforska de privilegier och skyldigheter som det innebär att vara en del av Guds familj.