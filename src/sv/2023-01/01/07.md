---
title:  Studiehjälp
date:  06/01/2023
---

”Gud älskar sina barn på jorden med en kärlek som är starkare än döden. Han gav oss hela himlen i en enda gåva, när han offrade sin son. Han gav oss Jesus som levde och dog för oss och nu ber för oss. Han gav oss änglarna som står till vår tjänst och Anden som kallar på oss. I allt det verkar vår Far. Himmelska väsen har ställt sig på hans sida i kampen för människors räddning” (Ellen White: Vägen till Kristus, s. 27).

”Om du inte längre söker egen vinning utan har lämnat dig åt Jesus hör du ju till Guds familj, och allt i din Faders hus står till ditt förfogande. Alla Guds skattkammare är öppna för dig, både i den värld som nu är och i den kommande. Änglar står redo att hjälpa dig. Den helige Ande är angelägen att ge dig sina gåvor. Du har dina med-tjänare i Herren som också är beredda att dela Guds välsignelser med dig och stödja dig. Hela världen, med alla dess tillgångar, är din i den utsträckning den kan leda till ditt bästa och du kan göra dig något verkligt bruk av den” (Ellen White: Men jag säger…, s. 117, 118).

**Samtalsstart**

Bibeln säger att Gud älskar oss. Tror ni på det? Hur har ni upplevt det?

**Förbön**

Be att ni ska få en större förståelse av Guds kärlek.

**SAMTALSFRÅGOR**

`Med alla dessa förunderliga gåvor som Gud ger sina barn måste vi undra som psalmisten: ”Hur skall jag återgälda Herren alla hans välgärningar mot mig?” (Ps. 116:12). Gör en lista över Guds välsignelser och gåvor till dig i ditt andliga och dagliga liv och var redo att dela med dig av dem i studiegruppen. Vad lär detta dig om hur tacksam du verkligen bör vara till Gud?`

`Fastän vi med rätta tänker på Gud som vår skapare säger Bibeln om och om igen att han också är vår uppehållare. (Se Heb. 1:3; Job 38:33–37; Ps. 135:6, 7; Kol. 1:17; Apg. 17:28.) Från galaxerna i kosmos till våra hjärtslag och de krafter som håller samman atomerna som all materia består av är det bara Guds uppehållande kraft som håller dem kvar i deras existens. Hur kan denna bibliska sanning hjälpa oss att förstå vilka våra skyldigheter är mot Gud utifrån hur vi använder det han har gett oss? Hur hjälper denna verklighet oss att hålla vårt liv och dess syfte i rätt perspektiv?`

`Studiet handlade om varför Jesus och frälsningsplanen är den största av alla gåvor Gud gett oss. Varför är det så? Vad skulle vi ha om vi inte fått den gåvan och det fantastiska hopp den ger oss? Vilken mening skulle livet ha utan Gud och frälsningen?`