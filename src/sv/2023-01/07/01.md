---
title:  Till dessa minsta
date:  11/02/2023
---

> <p>Nyckeltext</p>
> ”Sedan skall kungen säga till dem som står till höger: ’Kom, ni som har fått min faders välsignelse, och överta det rike som har väntat er sedan världens skapelse” (Matt. 25:34).

### Veckans Huvudtexter
Luk. 4:16–19; Jes. 61:1, 2; 5 Mos. 15:11; Matt. 19:16–22; Luk. 19:1–10; Job 29:12–16.

Bibeln talar ofta om främlingar, faderlösa och änkor. Det kan vara dessa som Jesus syftade på när han talade om ”dessa minsta som är mina bröder” (Matt. 25:40).

Hur kan vi identifiera dessa människor i dag? På Bibelns tid var främlingar de som fått lämna sitt hemland, kanske p.g.a. krig eller hungersnöd. Vår tids motsvarighet kan vara de miljoner flyktingar som har blivit fattiga på grund av omständigheter som de inte valt att finna sig i.

Faderlösa är barn som mist sin far i krig, olyckor eller sjukdom. Denna grupp kan också omfatta dem som har sina fäder i fängelse eller som annars är frånvarande. Tänk så många denna grupp omfattar!

Änkor är de som mist sina makar av samma anledningar som de faderlösa. Många har ansvaret som ensamförsörjare och är i behov av församlingens hjälp.

Som vi ska se den här veckan är det inte bara ett alternativ att vi som Guds förvaltare hjälper de fattiga. Det är att följa Jesus exempel och lyda hans bud.