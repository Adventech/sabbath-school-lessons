---
title:  Studiehjälp
date:  17/02/2023
---

” ’När Människosonen kommer i sin härlighet och alla änglar med honom, då ska han sätta sig på sin härlighets tron. Och alla folk ska samlas inför honom, och han ska skilja dem från varandra’ (Matt. 25:31, 32). Så beskrev Jesus det som händer på domens dag för sina apostlar på Oljeberget. Och han beskrev att beslutet kommer att bero på en enda sak. När folken samlas framför honom kommer det bara att finnas två grupper. Det som avgör deras eviga öde är vad de har gjort eller har låtit bli att göra för honom i de fattigas och de lidandes person” (Ellen White: Messias, s. 593).

”När du öppnar din dörr för Kristus behövande och lidande människor välkomnar du osynliga änglar. Du inbjuder himmelska väsen till att vara tillsammans med dig. De för med sig en helgad atmosfär som är fylld av glädje och frid. De kommer med lovsång på sina läppar, och i himlen hörs det en ton som svarar dem. Varje kärleksgärning skapar musik där. Från sin tron räknar Fadern de osjälviska arbetarna till sina mest dyrbara skatter” (Ellen White: Messias, s. 595).

**Samtalsstart**

Hur visar sig den uppoffrande tjänande andan vi läser om i Job 29:12–16 i församlingens liv?

**Förbön**

Herre, låt oss uppleva en omvändelse likt Sackaios.

**SAMTALSFRÅGOR**

`”Det kommer aldrig att saknas fattiga i landet” (5 Mos. 15:11). Det är ett faktum att denna förutsägelse, om än tusentals år gammal, tyvärr har gått i uppfyllelse. Hur ska vi förstå den idag? Vissa kan tänkas använda dessa ord för att rättfärdiga utebliven hjälp till de fattiga och tänka: ”Gud sade ju att de fattiga alltid skulle finnas bland oss, så det är bara så det är.” Varför är det fel att tänka så?`

`Läs 1 Tim. 6:17–19: ”Säg åt dem som är rika i denna världen att inte vara högmodiga och inte bygga sitt hopp på något så osäkert som rikedom, utan på Gud, som rikligt skänker oss allt vi behöver. Säg åt dem att göra gott, att skaffa sig en rikedom av goda gärningar, att vara frikostiga och dela med sig. Så kan de samla en skatt som är en god grund för den kommande tiden och vinna det verkliga livet.” Lägg märke till vad faran är: att lita på rikedom i stället för den levande Guden. Varför är det så lätt för dem som har pengar att göra detta, även om de vet att pengar till slut ändå inte håller dem vid liv? Varför behöver vi alla akta oss för att förtrösta på någonting annat än den levande Guden?`