---
title:  Betrakta mannen Job
date:  16/02/2023
---

`Läs Job 1:8. Hur beskrev Gud själv Job?`

Det är inte illa att till och med Gud själv beskriver Job som ”oförvitlig” och ”rättfärdig” (Job 1:8), till den grad att ingen annan på jorden kunde mäta sig med honom. Åter igen: det är ordagrant Guds egna ord om Job.

Även efter att Job hade mött den ena katastrofen efter den andra upprepade Gud vad han först hade sagt om Job – att det inte fanns någon annan lik honom på jorden, oförvitlig och rättfärdig och så vidare, förutom att det sedan lades till något nytt. Job var fortfarande allt detta, trots att ”Du uppeggade mig mot honom, och han störtades i fördärvet utan orsak” (Job 2:3).

Vi får en kraftfull inblick i Jobs oförvitlighet och rättfärdighet i och med att han vägrade att ta avstånd från Gud vad som än hände och trots hans olyckliga hustrus maningar: ”Håller du fortfarande fast vid din oförvitlighet? Förbanna Gud och dö!” (Job 2:9). Men boken visar en annan aspekt av Jobs liv innan dramat här uppstår.

`Läs Job 29:12–16. Vad beskrivs här som ger oss ännu mer insikt i hemligheten till Jobs karaktär?`

Kanske det mest insiktsfulla här är Jobs ord: ”För de fattiga var jag en far, jag tog mig an den okändes rättssak” (Job 29:16). Job väntade inte bara tills en tiggare i trasor kom till honom. Nej, han var aktiv, såg deras behov och agerade.

Ellen White skrev: ”Vänta inte på att [de fattiga] ska be dig se deras behov. Agera som Job. Det han inte kände till tog han reda på. Gå en runda och lär dig vad som behövs och hur det bäst kan bemötas” (Testimonies for the Church, vol. 5, s. 151). Denna nivå av hantering av pengar och förvaltarskap av Guds tillgångar är bortom det sätt som många bland Guds barn sköter det idag.

`Läs Jes. 58:6–8. Hur kan vi ta till oss dessa gamla ord och tillämpa dem på oss?`