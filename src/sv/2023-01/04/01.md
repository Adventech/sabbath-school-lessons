---
title:  Offer för Jesus
date:  21/01/2023
---

> <p>Nyckeltext</p>
> ”Hur skall jag återgälda Herren alla hans välgärningar mot mig? Jag lyfter räddningens bägare och åkallar Herren. Jag vill infria mina löften till Herren inför hela hans folk” (Ps. 116:12–14).

### Veckans Huvudtexter
2 Kor. 9:6, 7; 5 Mos. 16:17; Ps. 116:12–18; 1 Krön. 16:29; Mark. 12:41–44; 14:3–9.

Förutom tionden finns det offergåvor, som kommer från de 90 % som blir kvar i vår ägo efter att tionden återgetts till Gud. Det är här givmildheten börjar. Guds folk gav olika typer av offergåvor, som t.ex. brännoffer som gensvar på Guds nåd och försoning, eller tackoffer som gavs för att uppmärksamma Guds beskydd, välsignelser i form av hälsa, rikedom och uppehållande kraft. Det gavs också gåvor till de fattiga och till att bygga och sköta om Guds hus.

När vi betraktar omfattningen av Guds gåvor till oss börjar vi se vårt givande som mer än att bara ge till hyran av kyrkan, uppvärmning och andra liknande kostnader. Vi kommer med våra gåvor som gensvar på vad Gud har gjort för oss, särskilt i Jesus offer. ”Vi älskar därför att han först älskade oss” (1 Joh. 4:19). Kyrkan – oavsett om det handlar om en församling eller en avdelning i Adventistsamfundet – använder våra gåvor för att främja Guds sak. Den här veckan ska vi se på vad Bibeln har att säga om offergåvor som en del av vår hantering av Guds sak på jorden.