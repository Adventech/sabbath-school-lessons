---
title:  Offergåvor och tillbedjan
date:  24/01/2023
---

Bibeln ger oss ingen gudstjänstordning. Men det visar sig att åtminstone fyra saker finns med i en gudstjänst. I Bibeln ingår i denna lista studium/predikan, bön, musik samt tionden och gåvor.

Tre gånger varje år skulle männen (och familjerna) i Israel komma inför Herren i Jerusalem. ”Ingen skall träda fram inför Herren med tomma händer” (5 Mos. 16:16). Med andra ord var tionden och gåvor en del av gudstjänsten. Det var vid påsk, pingst och lövhyddefesten som Guds barn kom med sina tionden och ”frivilliga gåvor, så stora som [de] frivilligt kan ge, allt eftersom vad Herren … välsignar med” (5 Mos. 16:10).

Med andra ord var givandet av tionden och offergåvor en viktig del i det gamla Israels gudstjänst. Sann tillbedjan är inte bara att man i ord, sång och bön ger uttryck för sin tacksamhet till Gud, utan man tillber också genom att komma med offergåvor till Herrens hus. Israeliterna förde dem till templet; vi för dem till kyrkan på sabbaten (vilket är ett av flera sätt att återge tionden och offergåvor), en gudstjänsthandling.

`Läs 1 Krön. 16:29; Ps. 96:8, 9; 116:16–18. Hur tillämpar ni principerna härifrån på våra gudstjänster?`

Som Guds barn har vi fått i uppdrag att förvalta Guds saker på jorden, och det är vårt privilegium och ansvar att komma med våra offergåvor. Om Herren har gett oss barn att uppfostra kan vi hjälpa dem att upptäcka glädjen att komma med tionden och offergåvor till bibelstudiet och gudstjänsten. På sina håll återger människor sina tionden online eller på andra sätt. Hur vi än gör det är det en del av vår gudstjänst att ge Gud vårt tionde och våra offergåvor.

`Vad har varit din erfarenhet av att återge tionden och offergåvor som en del av gudstjänsten? Hur påverkar denna praxis din relation med Gud?`