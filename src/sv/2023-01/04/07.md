---
title:  Studiehjälp
date:  27/01/2023
---

I den himmelska minnesboken noteras också den ekonomiska troheten bland medlemmarna i Guds familj. ”Ängeln som gör anteckningar noterar varje troget offer som ges till Gud och läggs i offerkistan, och även slutresultaten av vad medlen ger. Guds öga lägger märke till varje öre som ges till hans sak, och givarens villighet eller motvilja. Motivet till givandet skrivs också in. Självuppoffrande helgade människor som ger tillbaka till Gud det som är hans och som han förväntar sig av dem belönas för sina gärningar. Även om medlen som så helgas skulle missbrukas så att de inte fullföljer vad givaren hade avsett, Guds ära och människors frälsning, går de som skänkte gåvan inte miste om sin belöning, eftersom de offrade av innerlig ärlighet och enbart med Guds ära i åtanke” (Ellen White: Testimonies for the Church, vol. 2, s. 518).

”Gud vill att människorna ber och planerar för hans verks framgång. Men likt Cornelius ska vi förena bön och givande. Våra böner och gåvor kommer upp till Gud som minns dem. Tro utan gärningar är död; och utan en levande tro är det omöjligt att behaga Gud. När vi ber ska vi ge allt vi har möjlighet till, både av vårt arbete och våra medel, för att våra böner ska bli uppfyllda. Om vi agerar ut vår tro glömmer inte Gud oss. Han lägger märke till varje kärlekshandling och självförnekelse. Han öppnar vägar där vi kan visa vår tro genom våra gärningar” (Ellen White: Atlantic Union Gleaner, 17 juni 1903).

**Samtalsstart**

Vad är givmildhet?

**Förbön**

Gud, hjälp oss att vara givmilda. Ge oss det vi behöver så att vi kan dela med oss till dem som har mindre och kanske behöver vår hjälp.

**SAMTALSFRÅGOR**

`Hur går bön och givande ihop? Med andra ord, vad är bönens roll i givande?`

`En välkänd tidskrift i USA berättade om några unga yrkesmänniskor på Wall Street som tjänade så mycket pengar men ändå var så olyckliga, så tomma, så fulla av ångest och bekymmer. En av dem, en aktiemäklare, sade: ”Vad spelar det för roll efter min död om jag har gjort en extra procents vinst i min portfölj?” Vad kan vi lära oss av denna berättelse om hur givande kan gagna givaren andligt och hjälpa oss att bli fria från ”rikedomens lockelser” (Matt. 13:22)?`

`Läs 1 Tim. 6:8–14, 17–19. Vad kan vi lära oss av dessa texter om hur vi ska förhålla oss till pengar?`

`Lägg märke till delen i citatet från Ellen White ovan som talar om att medel kan ”missbrukas”. Hur tänker ni kring detta?`