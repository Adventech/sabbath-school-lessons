---
title:  'Särskilda projekt: större gåvor'
date:  26/01/2023
---

Studier har visat att bara 9 % av människors ägodelar är obundna och skulle kunna ges som en omedelbar gåva för stunden. Kontanter, besparingar, fonder osv. betraktas vanligtvis som obundna ägo-delar, åtminstone för dem som äger sådana. Den mesta egendomen, ca 91 %, är ”investerad” i fastigheter, som våra hem, boskap (på landet) eller andra bundna egendomar.

Procentskillnaden mellan bunden och obunden egendom kan illustreras genom att man lägger 1 000 mynt i två olika glasskålar där 10 mynt representerar varje procent. Du har 90 mynt i en liten skål som representerar 9 % av obunden egendom och 910 mynt i en stor skål som representerar de 91 procenten bunden egendom.

De flesta ger sina gåvor eller bidrag från den lilla skålen, från de obundna medlen. Det är vad de har på sitt bankkonto eller i sin plånbok. Men när någon blir riktigt intresserad av någonting ger de från den stora skålen. Bibeln återger många sådana berättelser.

`Läs Mark. 14:3–9 och Joh. 12:2–8. Vilka var huvudpersonerna vid Simons bjudning? Vad var värdet av Marias gåva? Varför smorde hon Jesus vid det här tillfället?`

Marias gåva var värd 300 denarer, en hel årslön. Den var sannolikt en gåva ”från den stora skålen”. Efter denna händelse förrådde Judas Jesus för lite mer än en tredjedel av denna summa, en gåva ”från den lilla skålen”, 30 silvermynt (Matt. 26:15). Att ge från den stora skålen, från våra investeringar, kräver verklig kärlek och hängivenhet. Men när vi drabbas av begär, som Judas, kan vi sälja våra själar för nästan ingenting.

Barnabas arbete och aktiviteter nämns 28 gånger i Nya testamentet. Vi känner honom närmast som aposteln Paulus medarbetare och som en stor missionär. Men grunden för allt detta läggs i kapitlet där han nämns för första gången. I Apg. 4:36, 37 läser vi att han verkligen gav ”från den stora skålen”. Det är ett kraftfullt exempel på Kristus ord: ”Ty där din skatt är, där kommer också ditt hjärta att vara” (Matt. 6:21).

`Varför är offergåvor lika viktiga för givarna som för mottagarna?`