---
title:  Studiehjälp
date:  10/03/2023
---

Ellen White skrev två kapitel om detta viktiga ämne kring hur vi fördelar våra tillgångar.  Se ”To (Aged and) Wealthy Parents”, i Testimonies for the Church, vol. 3, s. 116–130, och ”Wills and Legacies” i Testimonies for the Church, vol. 4, s. 476–485.

Det finns också ett avsnitt som diskuterar planering för egendom i Counsels on Stewardship, s. 323–335. Ellen White skrev också: ”Det som många vill skjuta upp tills de dör borde de, om de är sanna kristna, göra medan de har ett starkt grepp om livet. De borde överlämna sig själva och sin egendom åt Gud, och när de agerar som hans förvaltare borde de finna tillfredsställelse i att göra sin plikt. Genom att bli sin egen testamentsexekutor kan de möta Guds krav själva i stället för att flytta över ansvaret till andra” (Testimonies for the Church, vol. 4, s. 480).

Vad betyder det att bli ”bli sin egen testamentsexekutor”? I ett typiskt testamente kan den som vill utse en testamentsexekutor till att dela ut egendomen efter hens död i enlighet med hens önskan i testamentet. Genom att bli din egen testamentsexekutor fördelar du helt enkelt din egendom själv medan du lever. Därigenom får du tillfredsställelsen att se resultaten och veta att du hanterar de gudagivna talenterna rätt.

För en kristen är Kristus andra ankomst det ”välsignade hoppet”. Vi har alla föreställt oss hur härligt det ska bli att se Jesus komma i himlens moln. Vi vill höra orden ”bra gjort”. Men hur blir det om vi  läggs till vila innan Jesus kommer? Om vi har följt hans uppenbarade vilja kan vi ha tillfredsställelsen nu av att se Guds verk gå framåt tack vare våra ansträngningar, i vetskap om att tack vare vår plan för vår egendom kan verket gå framåt även efter att vi är borta.

**Samtalsstart**

Hur upplever ni att er kristna tro påverkar hur ni planerar för vad som ska hända med vad ni äger efter att ni har somnat in?

**Förbön**

Låt oss be att kärlekens Gud hjälper oss att även följa hans vilja i det vi har samtalat om.

**SAMTALSFRÅGOR**

`Vi kan samla skatter i himlen nu, men varför är det inte detsamma som att försöka förtjäna eller till och med ”köpa” vår frälsning?`

`Medan vi bör ge generöst av det vi har nu bör vi också vara kloka. Hur ofta har vi hört om dem, särskilt om dem som sätter datum för Jesus återkomst, som vädjar om pengar eftersom den och den händelsen ska komma det och det datumet, så att våra pengar därefter blir värdelösa, och därför vi bör skicka dem till deras verksamhet nu? Hur kan vi lära oss att skilja mellan dessa tricks och legitima vägar för hur vi kan satsa våra pengar i Guds verk redan nu?`