---
title:  Andligt arv
date:  09/03/2023
---

Även om det är svårt att veta hur livet skulle ha blivit på jorden om människorna inte hade syndat är det en sak vi kan veta med säkerhet: det skulle inte ha blivit något hamstrande, ingen girighet, ingen fattigdom – saker som har plågat vår värld sedan den kända historien. Vår känsla för ägandeskap av det vi arbetat för, om vi gjort det ärligt, det som är rättmätigt vårt, är ändå en manifestation av livet i en fallen värld. Till slut finns det dock en viktig sak vi alltid ska komma ihåg, oavsett hur mycket vi har eller inte har.

`Läs följande texter. Vad är den centrala poängen i dem alla, och hur påverkar den vad vi gör med de materiella medel som Gud har välsignat oss med? Ps. 24:1; Heb. 3:4; Ps. 50:10; 1 Mos. 14:19; Kol. 1:15–17.`

Vi är förvaltare av det som Gud har anförtrott åt oss. Ytterst äger Gud alltså allting och är den som ger oss liv, existens och kraft att över huvud taget äga någonting. Då är det bara logiskt att när vi är färdiga med det som Gud har gett oss och har tagit hand om vår familj så ger vi resten tillbaka till honom.

”När du ger till Guds verk samlar du skatter åt dig i himlen. Allt det du samlar där ovan är tryggt från katastrofer och förluster. Det ökar till något evigt och bestående” (Ellen White: Counsels on Stewardship, s. 342).

Givandet nu för med sig många fördelar under våra liv. Här är några:

1. Givaren kan se resultaten av gåvan, en ny kyrkbyggnad, en ung människas studier, en evangelisationskampanj, osv.
2. En individ eller verksamhet kan få nyttan när behovet är som störst.
3. Ingen strid bland familjen eller vänner efter din död.
4. Det ger ett gott exempel på familjens värderingar av givmildhet och kärlek till andra.
5. Det kan minimera konsekvenserna av reavinstskatten vid en fastighetsförsäljning. 
6. Det garanterar att gåvan går dit du önskar (inget ingripande av rättsväsendet eller missnöjda släktingar).
7. Det visar givmildhet.
8. Det samlar skatter i himlen.