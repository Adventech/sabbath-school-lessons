---
title:  Börja med de personliga behoven
date:  07/03/2023
---

På Gamla testamentets tid var många israeliter bönder och herdar. Därför uttrycktes en del av Guds utlovade välsignelser på deras språk. T.ex. i Ords. 3:9, 10 säger Gud att om vi är trogna med vår ekonomi inför honom ”skall dina lador fyllas av säd och presskaren flöda över av vin”. Sannolikt har inte många kristna några lador i dag. Men vi förstår att Gud välsignar vårt arbete eller våra affärer om vi är villiga att följa och lyda honom.

`Läs Ords. 27:23–27. Hur skulle du tolka ”Håll reda på hur fåren har det, ta väl hand om dina hjordar” för dagens kristna?`

Hur mycket Bibeln än varnar för de rikas förtryck av de fattiga eller girighet med rikedom fördömer Bibeln aldrig rikedomen eller människors strävan efter den, förutsatt naturligtvis att de inte gör det oärligt eller genom förtryck av andra. Dagens texter från Ordspråksboken antyder faktiskt att vi bör vara flitiga i våra ekonomiska affärer så att vi ska ha tillräckligt för oss själva och för vår familj, ”getmjölk nog till föda åt dig själv, till föda åt din familj och till dina pigors uppehälle” (Ords. 27:27).

Hur skulle vi återge den versen idag? Kanske så här: ”Se över dina ekonomiska tillgångar och bedöm hur din verksamhet lyckas.” Eller: ”Undersök i din bokföring, vad du har för lån och hur balansen ser ut.” Under dina aktiva år kan det vara lämpligt att du ibland ser över ditt testamente, dina övriga dokument, din nuvarande egendom och uppdaterar dem om det behövs. Dokument som testamenten skrivs tidigt i egendomsförvaltning som skydd vid oväntat dödsfall eller att man av hälsoskäl inte kan fatta beslut om vart egendomen ska gå. Tanken är att planera framåt för vad som ska hända med dina ägo-delar när de inte längre är dina.

Kort sagt handlar bra förvaltarskap av det som Gud har välsignat oss med inte bara om vad vi har medan vi lever, utan också vad som händer efter att vi är borta. Om inte Herren kommer under vår livstid, är vi borta medan all vår egendom finns kvar. Därför är det upp till oss nu att förbereda så att det vi välsignats med kan bli till välsignelse för andra och främja Guds verk.

`”Inte består skatter för evigt eller rikedom släktled efter släktled” (Ords. 27:24). Varför är det viktigt att vi håller detta i åtanke?`