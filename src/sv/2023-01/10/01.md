---
title:  Ge tillbaka
date:  04/03/2023
---

> <p>Nyckeltext</p>
> ”Och jag hörde en röst från himlen som sade: ’Skriv: saliga de döda som härefter dör i Herren. Ja, säger Anden, de skall få vila efter sina mödor, ty deras gärningar följer med dem’ ” (Upp. 14:13).

### Veckans Huvudtexter
Luk. 12:16–21; Pred. 2:18–22; Ords. 27:23–27; 2 Kor. 4:18; Pred. 5:10; Kol. 1:15–17.

När vi närmar oss slutet av våra arbetsår riktas vårt intresse mot att bevara vad vi har i väntan på livets slut. Övergången från arbete till pensionering kan vara en mycket traumatisk erfarenhet. Vad är den bästa övergången när det gäller vår ekonomi?

När människor blir äldre börjar de nästan automatiskt bekymra sig för framtiden. De vanligaste rädslorna är att dö för tidigt (innan man har tagit hand om familjen), leva för länge (göra slut på all egendom och alla besparingar), svår sjukdom (med risk att alla resurser ska försvinna på en gång), och mentala och/eller fysiska handikapp (vem ska ta hand om mig?).

Men Gud vill inte att våra sista år ska präglas av rädslor. Han erbjuder oss vila hos honom (Matt. 11:28–30). När Ellen White kommenterade dessa rädslor skrev hon: ”Om de tagit emot den inställning som Gud ville, skulle deras sista tid vara den bästa och lyckligaste … De skulle kunna lägga bort ängslan och bördorna och använda tiden så lyckligt de kan, och mogna för himlen” (Testimonies for the Church, vol. 1, s. 424).

Den här veckan ska vi se på Guds råd beträffande våra sista år. Vad borde vi göra, vad borde vi undvika att göra, och vilka principer bör vi följa?