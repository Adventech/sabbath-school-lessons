---
title:  Välgörenhet på dödsbädden
date:  08/03/2023
---

**Vilka principer kan vi hämta från följande texter när det gäller hur vi ska handskas med pengar?**

`1 Tim. 6:17`

`2 Kor. 4:18`

`Ords. 30:8`

`Pred. 5:10`

Pengar kan ha ett fast grepp om människor, ett grepp som lett till att många har ruinerats. Vem har inte hört om dem som gjort förfärliga saker på grund av pengar, även när de redan från första början haft mycket?

Det behöver dock inte vara på det sättet. Genom Guds kraft kan vi besegra fiendens försök att ta det som var tänkt som välsignelse (materiella ägodelar) och vända dem till förbannelse.

I samband med att vara en god förvaltare och planera för döden är en fara som människor möter frestelsen att samla ägodelar nu och rättfärdiga det med tanken att ”ja, när jag dör kan jag ge bort allting då”. Men det finns bättre sätt att förvalta sina ägodelar än att slösa bort alltsammans nu på sig själv.

”Jag såg att många höll tillbaka sitt givande till Guds verk och tystade sitt samvete med tanken att de skulle bli givmilda vid sin död. De vågar knappt utöva sin tro och förtrösta på Gud för att ge något medan de lever. Men denna dödsbäddens givmildhet är inte vad Kristus förväntar sig av sina efterföljare; den kan inte ursäkta själviskheten hos de levande. De som håller fast vid sin egendom till sin sista stund överlåter den till döden i stället för verket. Förluster sker ständigt. Banker går under och egendom försvinner på många olika sätt. Många tänker göra något men dröjer, och Satan verkar för att hindra att medel alls kommer till skattkistan. De går förlorade innan de återges till Gud, och Satan jublar över att det blir så” (Ellen White: Testimonies for the Church, vol. 5, s. 154).

`Varför behöver vi vara noga med hur vi rättfärdigar vår användning av materiella välsignelser, vilka de än är?`