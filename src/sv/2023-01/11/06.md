---
title:  När ingen kan köpa eller sälja
date:  16/03/2023
---

Bibeln målar en smärtsam bild av världen före Jesus andra ankomst. Daniel talar om ”en tid av betryck som aldrig förr, från det att folket föddes och intill den tiden” (Dan. 12:1). Med tanke på några svåra tider i det förgångna måste det han syftar på här vara något mycket illa.

Uppenbarelseboken pekar också på svåra tider före Kristus återkomst.

`Läs Upp. 13:11–17. Hur passar ekonomiska frågor in i den sista tidens förföljelse?`

Du kan inte köpa eller sälja? Hur mycket av våra liv i dag kretsar sig kring att köpa och sälja? Våra arbeten är i ett avseende vår försäljning av tid och kunskaper och produkter till dem som vill köpa dem. Att inte kunna köpa eller sälja måste innebära att inte kunna fungera i samhället. Pressen på de trogna måste då bli enorm. Dessutom: ju mer pengar du har desto mera fast är du i den här världen, åtminstone i fråga om materiella ägodelar, och därmed blir trycket till anpassning ännu starkare.

Hur förbereder vi oss då? Vi förbereder oss nu genom att med Guds hjälp försäkra oss om att vi inte är slavar under våra pengar eller världsliga ting. Om vi inte är bundna till dem nu blir vi det inte heller när vi, för att vara trogna, måste lämna dem.

`Läs 5 Mos. 14:22 och sista delen av vers 23. Vad skulle Guds folk göra med sin avkastning eller skörd varje år? Varför bad Gud dem att göra det?`

Gud förklarade genom Mose att en anledning till att han hade föreskrivit tiondesystemet var: ”Så lär du dig att alltid frukta Herren, din Gud” (5 Mos. 14:23). I den poetiska parallellismen i Ps. 31:20 ser vi en likhet mellan trohet och tillflykt: ”Stor är din godhet, som du sparat åt dina trogna och som du ger i allas åsyn åt dem som tar sin tillflykt till dig.”

Dessa paralleller visar att trohet till Herren innebär att vi tar vår tillflykt till honom. Därför förstår vi att Gud har upprättat tiondesystemet för att beskydda oss från själviskhet och uppmuntra oss till att förtrösta på att han tar hand om oss. Troget tiondegivande är förvisso ingen garanti för att människor förblir trogna till slutet, men de som inte är trogna i tiondegivandet utsätter sig med säkerhet för bekymmer.