---
title:  Att leva i svåra tider
date:  11/03/2023
---

> <p>Nyckeltext</p>
> ”Nej, låt tacksägelsen bli ditt offer åt Gud och infria dina löften till den Högste! Ropa till mig när du är i nöd, jag skall rädda dig, och du skall ära mig”  (Ps. 50:14, 15).

### Veckans Huvudtexter
2 Krön. 20:1–22; 1 Krön. 21:1–14; 2 Pet. 3:3–12; 1 Joh. 2:15–17; Upp. 13:11–17.

Ibland tycks vår värld snurra bortom kontroll: krig, blodbad, brott, omoral, naturkatastrofer, pandemier, ekonomisk otrygghet, politisk korruption m.m. Det finns en stark drift att individer och familjer i första hand tänker på sin egen överlevnad. Som en följd av detta går mycket tankeverksamhet åt att söka trygghet i dessa osäkra tider, vilket naturligtvis är förståeligt.

Livets mödor tar mycket av vår dagliga uppmärksamhet. Skulder som ska betalas, barn att uppfostra, egendom att sköta, allt tar tid och tankar. Naturligtvis behöver vi också kläder, mat och tak över huvudet. I bergspredikan talade Jesus om dessa mycket grundläggande behov och sade: ”Men er himmelske fader vet att ni behöver allt detta. Sök först hans rike och hans rättfärdighet, så skall ni få allt det andra också” (Matt. 6:32, 33).

I prövningens tider behöver vi luta oss mot Herren mer än någonsin. Då finns det några konkreta steg, grundade på Bibelns principer, som vi bör följa.