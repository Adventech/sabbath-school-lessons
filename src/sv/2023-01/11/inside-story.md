---
title:  Missionsnytt
date:  17/03/2023
---

#### En skola byggd med bön

Det här är berättelsen om hur en dröm gick i uppfyllelse tack vare gåvorna som vi gav till ett kvartals missionsprojekt år 2016. Projektet var att bygga en vårdhögskola vid Adventist University of Central Africa som ligger i utkanten av Rwandas huvudstad Kigali.

I åratal hade Adventistsamfundet inom Östra-Centrala Afrika divisionen drömt om att kunna erbjuda vårdutbildning inom sin egen division. Det fanns ett stort behov av sjukvård i regionen.

Drömmen hade stött på många hinder. Det fick vissa att tvivla på att den någonsin skulle kunna förverkligas. Högst upp på listan över utmaningar stod brist på pengar och en lämplig person som kunde axla ansvaret som skolans första rektor.

Gud ordnade problemet med penningbrist, delvis genom divisionens egna medlemmars generositet. 2016 utsågs sedan projektet till ett kvartalsprojekt som stöddes av samfundsmedlemmar  hela världen runt. Dr Eustace A. Penniecook från Costa Rica, som undervisade vid Montemorelos University i Mexiko, blev inbjuden att bli högskolans första rektor. Han och hans familj flyttade till Rwanda.

Men det var bara början. Det fanns mycket kvar att lösa: att uppfylla regler, utveckla läroplanen, samordna uppförandet av en ny byggnad och hitta möbler, utrustning och lärare och övrig personal.

Bön blev en viktig del av projektet. Samfundsmedlemmar i hela divisionen bad. Samfundsmedlemmar runt om i världen bad. En bönegrupp bildades online.

Även kristna som inte var adventister bad. En dag besökte ett sådant par byggarbetsplatsen. ”Vi väntar på att den här skolan ska öppna så att vi kan skicka hit vår dotter”, sa pappan. ”Vi vet att ni står inför många utmaningar. Men vi har en bönegrupp för den här skolan, och vi vet att Gud kommer att svara på våra böner.”

Slutligen godkändes läroplanen och vårdskolan var klar. Den invigdes den 2 september 2019. Allt som återstod var en slutlig statlig inspektion av lokalerna.

Sedan slog covidpandemin till. Välbehövlig utrustning försenades vid stängda gränser. Men Gud grepp in, och myndigheterna gav ett särskilt tillstånd för att utrustningen skulle skickas till skolan.

Efter två totala nedstängningar i Rwanda på grund av pandemin kunde det statliga inspektionsteamet äntligen besöka lokalerna och godkänna skolan. Skolan förberedde sig för att ta emot elever i januari 2021.

Ytterligare en covid-nedstängning försenade terminsstarten. Internationella studenter ombads att stanna hemma tills nedstängningen hävdes. Men fyra studenter var redan på väg till Rwanda. De fick sitta i karantän i Rwanda långt borta från sina hem i Sydsudan, Etiopien, Kamerun och Liberia.

Sakta gick veckorna. Den 8 mars 2021 började äntligen den första terminen.

Idag är vårdhögskolan i full drift. Utmaningar kvarstår, men skolledningen tvivlar inte på att Gud har kontroll och har makt att lösa dem.

En del av våra gåvor till speciella missionsprojekt detta kvartal kommer att användas till att bygga bostäder åt högskolans nyanställda lärare.



