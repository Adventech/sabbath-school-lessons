---
title:  Avtal om tionde
date:  14/01/2023
---

> <p>Nyckeltext</p>
> ”Kom med hela tiondet till förrådshuset, så att det finns mat i mitt hus. Sätt mig på ett sådant prov, säger Herren Sebaot, då kommer jag att öppna himlens fönster och låta ymnig välsignelse strömma ner över er” (Mal. 3:10).

### Veckans Huvudtexter
1 Mos. 14:18–20; Mal. 3:10; 5 Mos. 12:5–14; 3 Mos. 27:30; 1 Kung. 17:9–16; 1 Kor. 4:1, 2.

I 1 Mos. 14 återvände Abram från ett lyckat räddningsuppdrag då han räddat sin brorson Lot, dennes familj och de övriga som hade tillfångatagits från Sodom. Sodoms kung var så tacksam för räddningen att han erbjöd Abram allt krigsbyte. Abram inte bara vägrade att ta emot det utan gav tionde av allt han ägde till Melkisedek.

Strax efter tiondegivandet sade Herren: ”Var inte rädd, Abram! Jag är din sköld. Du skall bli rikt belönad” (1 Mos. 15:1). Egentligen sade Herren till Abram: ”Oroa dig inte. Jag ska beskydda dig och ta hand om dig.” Mycket senare sade sedan Mose till Israel när de skulle träda in i Kanaan: ”Du skall lägga undan tionde av allt du skördar, av vad åkern årligen ger … Så lär du dig att alltid frukta Herren, din Gud” (5 Mos. 14:22, 23).

Ellen White skrev: ”Så långt tillbaka som till Adams tid, innan det definitiva systemet gavs till Mose, förutsattes det att människor offrade gåvor till Gud för religiösa syften” (Testimonies for the Church, vol. 3, s. 393).

Vad betyder allt detta för oss idag?