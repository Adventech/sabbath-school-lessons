---
title:  Ärligt eller troget tionde
date:  19/01/2023
---

`Läs 1 Kor. 4:1, 2. Vilken sorts människor förväntas vi att vara som Guds barn och förvaltare av hans välsignelser?`

Vad innebär det alltså att vara trogen med tiondet? Den här veckan har vi sett på flera grundläggande element av tiondet:

1. Beloppet, som är en tiondel eller 10 % av vår inkomst eller vår avkastning.
2. Det förs till förrådshuset, varifrån de som är anställda i evangeliets tjänst får sin lön.
3. Vi ärar Gud med den första delen av vår inkomst.
4. Rätt använt finansierar det arbetet.

Som församlingsmedlemmar är det vår skyldighet att upprätthålla de tre första punkterna. Det är de ansvariga i förrådshuset som har skyldighet att se till att tionden används rätt.

Till skillnad från våra andra offergåvor är tiondet inte vårt. Tiondet och förrådshuset är båda en del av våra skyldigheter. Vi är inte de som sätter upp parametrarna; det gör Gud. Om jag inte återger fulla 10 % av min inkomst ger jag inte riktigt tionde, och om jag inte för de 10 % till förrådshuset ger jag inte heller tionde på riktigt.

`Läs Matt. 25:19–21. När kallas vi till att göra räkenskap för hur vi har förvaltat Guds medel? Vad sägs till dem som varit ekonomiskt trogna?`

” ’För full tiondet till förrådshuset’ (Mal. 3:10) är vad Gud befaller. Han ber inte om tacksamhet eller frikostighet. Det är helt enkelt en fråga om ärlighet. Tiondet tillhör Gud och han ber oss lämna tillbaka det som redan är hans” (Ellen White: Vägen till mognad, s. 155, 156). Förvaltarskap inför Gud är ett unikt privilegium och också ett ansvar. Han välsignar och uppehåller oss och ber bara om en tiondel. Sedan använder han sina tionden för att ta hand om dem som arbetar i verksamheten, som han gjorde med Levis stam på det gamla Israels tid.

`Vissa menar att de inte gillar hur deras tionden används och ger därför inga tionden eller sänder dem till något annat. Men Gud sa inte: ”För tionden till förrådshuset men bara om du är säker på att förrådshuset använder dem rätt.” Vad gör du om du misstänker att tionden inte används på rätt sätt?`