---
title:  Trohetens lön
date:  18/03/2023
---

> <p>Nyckeltext</p>
> ”Hans herre sade: ’Bra, du är en god och trogen tjänare. Du har varit trogen i det lilla, jag skall anförtro dig mycket. Gå in till glädjen hos din herre’ ” (Matt. 25:21).

### Veckans Huvudtexter
Heb. 11:6; Jes. 62:11; Rom. 6:23; Joh. 14:1–3; Upp. 21; Matt. 25:20–23; Rom. 8:16–18.

Även om vi aldrig kan förtjäna vår frälsning använder Bibeln hopp om belöning som en motivation till ett troget liv för oförtjänta mottagare av Guds nåd, för sist och slutligen är allting vi får alltid och enbart av Guds nåd.

Som David skrev: ”Herrens lag är utan brist, den ger liv på nytt. Herrens lära är sann, den gör den oerfarne vis. Herrens påbud är rätta, de ger hjärtat glädje. Herrens befallningar är klara, de gör blicken ljus. Herrens ord är rena, de skall alltid bestå. Herrens stadgar är sanna, de är alla rättfärdiga, mer åtråvärda än guld, än rent guld i mängd, och sötare än honung, än självrunnen honung. Genom dem blir din tjänare varnad, att följa dem ger riklig lön” (Ps. 19:8–12).

På flera ställen talar Bibeln om vår belöning som vi har löfte om genom Kristus efter hans andra ankomst och när denna fruktansvärda omväg med synden en gång för alltid är slut.

Vad har vi blivit lovade, och vilken försäkran har vi för att vi ska få det vi har blivit lovade?