---
title:  Evigt liv
date:  20/03/2023
---

Det finns en evighet som väntar oss människor (vare sig vi gillar det eller inte). Enligt Bibeln visar sig denna evighet på två sätt, åtminstone för oss som individer: antingen evigt liv eller evig död. Någon medelväg finns inte. Inget haltande på båda sidor. Nej, det är antingen det ena (liv) eller det andra (död). Det är verkligen allt eller ingenting.

`Läs Rom. 6:23 och Joh. 3:16. Vilka alternativ presenteras för oss?`

Det är svårt att föreställa sig mer absoluta eller distinkta val, eller hur?

Det är troligt att om du läser detta har du valt evigt liv eller åtminstone tänker på det. Gud har den unika förmågan att göra allt han säger, uppfylla alla sina löften. Vår del är att helt enkelt lita på honom, vila i Jesus förtjänster och genom tro lyda hans Ord.

`Läs Joh. 14:1–3. Vad är Herrens råd till oss i vers 1, och vad lovar han oss i verserna 2 och 3?`

Det var i slutet av sin jordiska verksamhet som Jesus uttalade dessa häpnadsväckande ord av hopp och mod till sina lärjungar. Dessa ord skulle hålla upp dem i tider av missmod och prövningar. Det bör de göra även för oss. Jesus kom ner från himlen, återvände till himlen, och har lovat oss: ”så skall jag komma tillbaka och hämta er till mig, för att också ni skall vara där jag är.”

Kanske mer än någonting annat är Jesus död på korset vid hans första ankomst vår främsta försäkran om hans andra ankomst, för vilken nytta skulle hans första ankomst göra utan hans andra ankomst? Lika säkra som vi kan vara på att Jesus dog för oss på korset kan vi vara på det han lovade: ”så skall jag komma tillbaka och hämta er till mig, för att också ni skall vara där jag är” (Joh. 14:3).

`Fundera ytterligare över tanken att Jesus första ankomst är en garanti för hans andra ankomst. Vad hände vid den första ankomsten som gör att vi kan lita på löftet om den andra ankomsten?`