---
title:  Studiehjälp
date:  24/03/2023
---

Här är en ordbild av församlingsfamiljen som är ekonomiskt trogna förvaltare av Guds verk på jorden.

`Vision om förvaltarskap för Adventkyrkor runt om i världen`

Det är någonstans i framtiden. Pastorer och lokala församlingsledare har lyckats skapa en miljö för förvaltarskap i församlingen. De har undervisat, tränat, stött och uppmuntrat församlingsfamiljen i bibliskt förvaltarskap av ekonomin.

Människor tillämpar bibliska principer i sina liv. De växer i givmildhet, sparar regelbundet för oväntade utgifter och förflyttar sig bort från konsumismens slaveri.

Deras livsstil karakteriseras av måttfullhet, disciplin och förnöjsamhet. Pengar har avlägsnats som en rivaliserande gud, och de växer i sin relation med Gud, Skaparen.

På sabbatsmorgonen kommer de till gudstjänsten. I deras beteende finns en känsla av frid, utan ängslan för ekonomi, en påtaglig känsla av förnöjsamhet och tacksamhet.

Konflikter kring ekonomi i äktenskapet har eliminerats. De kommer till gudstjänsten med en känsla av förväntan på Guds närvaro och verk bland dem.

Församlingens verksamhet är till fullo finansierad, och den är starkt utåtriktad. Den räcker ut Kristus kärlek på ett mycket konkret sätt till dem som behöver det.

Medel finns tillgängliga för församlingens faciliteter som på ett underbart sätt stöder verksamheten och som sköts med excellens.

Frågan för oss alla är: ”Vad kallar Gud oss till att göra med de resurser han har anförtrott åt oss?”

**Samtalsstart**

Vad kan en människa stå ut med för att uppnå ett förväntat resultat? Ge exempel från ditt eget liv.

**Förbön**

Be om trohet i det lilla för dig och din församling. Be om att visionen om förvaltarskap blir en verklighet.

**SAMTALSFRÅGOR**

`Samtala i studiegruppen om hur vi ska förstå två mycket klara bibliska läror: frälsning genom tron och belöningen efter våra gärningar. Hur harmonierar vi dem?`

`Vad innebär förnöjsamhet med vad vi har? Betyder det att vi inte kan försöka förbättra vår ekonomiska situation? Varför är alltså inte dessa två nödvändigtvis i konflikt med varandra?`

`Det är ingen tvekan om att evigheten väntar oss. Vilka val, även ”små” sådana, gör vi nu som kommer att bidra till att bestämma var vi ska tillbringa den evigheten?`