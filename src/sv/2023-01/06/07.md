---
title:  Studiehjälp
date:  10/02/2023
---

Gud hedrade sitt förbund genom att välsigna Abraham. Abraham ärade Gud genom att inte samla skatter på den här jorden. ”Arvet som Gud har lovat sitt folk finns inte här i världen. Abraham ägde inte något landområde på jorden, ’inte ens en fotsbredd’ (Apg. 7:5). Han ägde stor rikedom som han använde till Guds ära och sina medmänniskors nytta. Men han betraktade inte den här världen som sitt hem. Herren hade kallat honom till att lämna sina avgudadyrkande landsmän och lovat honom Kanaans land som en evig egendom. Men varken han eller hans son eller sonson erhöll det. När Abraham behövde en begravningsplats för sina döda anhöriga måste han köpa den av kananéerna. Den enda mark han ägde i löftets land var graven som hade huggits ut ur klippan i Makpelas grotta” (Ellen White: Det var mycket gott, s. 146).

I våra liv här frestas vi ibland till välfärd och lättja. Det krävs en stark tro för att utöva uthållighet. ”Man försökte locka Mose med faraos ståtliga palats och kungatronen, men han visste att vid detta förnäma hov förekom syndiga nöjen som får människorna att glömma Gud. Han såg bortom det präktiga palatset, bortom en kungs krona, till den stora ära som ska ges till den Högstes heliga i ett rike som inte är besmittat av synden. Genom tro såg han en evig krona som himlens Kung ska sätta på segrarens huvud. Denna tro fick honom att lämna jordens högt uppsatta personer och förena sig med det ödmjuka, fattiga, föraktade folk som hade valt att lyda Gud i stället för att tjäna synden” (Ellen White: Det var mycket gott, s. 221).

**Samtalsstart**

Hur gör du för att de större beslut du tar i livet har ett evighetsfokus?

**Förbön**

Herre, gör oss lyhörda för din röst och ge oss mod att vandra dit du leder.

**SAMTALSFRÅGOR**

`Vad händer våra ägodelar när Jesus kommer? (Se 2 Pet. 3:10.) Vad kan faktiskt hända med dem redan innan Jesus kommer? (Se Matt. 6:20.) Varför är det viktigt att hålla saker i deras rätta perspektiv?`

`Jesus varnade för ”rikedomens lockelser” (Mark. 4:19). Vad talar han om? Hur kan rikedomar bedra oss?`

`Samtala i studiegruppen om på vilka sätt Mose kunde ha rättfärdigat att han stannade i Egypten, i stället för att lämna allting bakom sig för att fly med en skara slavar till en torr öken. Vad måste ytterst ha fått honom att välja som han gjorde?`