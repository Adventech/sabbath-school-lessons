---
title:  Samla skatter i himlen
date:  04/02/2023
---

> <p>Nyckeltext</p>
> ”Vad hjälper det en människa att vinna hela världen om hon får betala med sitt liv? Med vad skall hon köpa tillbaka sitt liv?” (Mark. 8:36, 37).

### Veckans Huvudtexter
1 Mos. 6:5–14; Heb. 11:8–13; 2 Kor. 4:18; 1 Mos. 13:10–12; 32:22–31; Heb. 11:24–29.

Jesus gav oss världens bästa ”investeringsstrategi” när han sade: ”Samla inte skatter här på jorden, där mal och mask förstör och tjuvar bryter sig in och stjäl. Samla skatter i himlen, där varken mal eller mask förstör och inga tjuvar bryter sig in och stjäl” (Matt. 6:19, 20). Jesus avslutar med orden:

”Ty där din skatt är, där kommer också ditt hjärta att vara” (Matt. 6:21). Med andra ord: Visa vad du spenderar dina pengar på, så ska jag visa var ditt hjärta är, eftersom vad helst du satsar pengar på är vad ditt hjärta kommer att följa, om det inte redan är där.

Vill du ha ett hjärta för Guds rike? Satsa i så fall dina pengar på det som ger evig skörd. Satsa din tid och dina pengar och böner på Guds verk. Gör du så, kommer du snart att bli mer intresserad av det arbetet, och ditt hjärta följer också med. Den här veckan ska vi se på texter och illustrationer som visar oss hur vi kan samla skatter i himlen och till slut skörda en evig lön.