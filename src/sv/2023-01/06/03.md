---
title:  Abram, de trognas far
date:  06/02/2023
---

Gud kallade Abram att lämna sitt hemland och sin släkt och gå till ett land som han skulle visa honom. Man kan dra en linje från Abram till Messias. Det berättas inte om detaljer, men Abram måste lämna sitt ursprungs- och barndomsland. Säkert var det inget lätt beslut, och utan tvekan gav han upp vissa jordiska önskningar och bekvämligheter för att göra det.

`Läs 1 Mos. 12:1–3. På vilket sätt välsignas människor på jorden som ett resultat av detta löfte när det tas emot?`

Detta var en livsförvandlande händelse för Abram och hans familj. ”I tro lydde Abraham när han blev kallad. Han drog bort till ett land som skulle bli hans, och han drog bort utan att veta vart han skulle komma” (Heb. 11:8). ”Abrahams fullständiga lydnad är ett av de mest slående bevisen på tro som finns i hela Bibeln” (Ellen White: Det var mycket gott, s. 107).

Många av oss skulle inte vara villiga att lämna vårt hemland, våra vänner och familjemedlemmar. Men det gjorde Abram. Han var nöjd med att vara där Gud ville att han skulle vara. Så märkligt som det kan verka fick Abram, Isak och Jakob aldrig det landet under sin livstid, men de förblev ändå trogna mot Gud.

`Läs Heb. 11:8–13. Vad är det relevanta budskapet där till oss?`

Abram var känd som en furste bland dem som levde runt omkring honom. Han var känd för att vara generös, modig, gästfri och den högste Gudens tjänare. Hans vittnesbörd för Gud var exemplariskt. Genom Guds nåd är vi Abrahams ättlingar. ”Se på Abraham: Han trodde på Gud och därför räknades han som rättfärdig. Ni skall alltså veta att de som tror, de är söner till Abraham” (Gal. 3:6,7). ”Men om ni tillhör Kristus är ni också avkomlingar till Abraham och arvtagare enligt löftet” (Gal. 3:29).

Hos Abraham, som hos Noa, ser vi ett beslut om en stor livs-omställning som ett resultat av lydnad för Gud.

`Läs 2 Kor. 4:18. Hur kan detta budskap påverka den sorts and-liga beslut som vi fattar? Hur följde både Mose och Abraham den principen?`