---
title:  Hur kan man bli fri från skulder?
date:  31/01/2023
---

`Läs Ords. 22:7. I vilken bemärkelse är vi långivarens slavar?`

Vad kan man göra för att komma ut ur detta olyckliga fenomen? Om du är skuldsatt kan kanske följande lista hjälpa dig att börja en fri-görelseprocess. Planen är enkel, med ett löfte och tre steg.

Utgångspunkten är ett löfte till Gud att återge hans heliga tionden för att kunna ta fasta på hans löfte om välsignelse (Mal. 3:8–10). Han vill gärna välsigna alla som är trogna honom med vishet och hjälp.

Steg ett är ett definitivt nej till ytterligare skuld – inga nya krediter. Om du inte lånar pengar kan du inte skuldsätta dig. Om du inte lånar mer kan du inte få mer skuld.

Steg två är att du gör ett förbund med Gud att du i fortsättningen, från och med nu, betalar av dina lån så fort som möjligt. När Gud välsignar dig ekonomiskt använder du pengarna till att reducera skulden, inte till att köpa mer saker. Många som får mer pengar använder dem helt enkelt. Gör inte det. Följ i stället din avbetalningsplan.

Steg tre är den praktiska delen. Gör en lista över alla dina skulder, i ordningen från den största till den minsta. För de flesta familjer är villalånet högst på listan och krediter eller personliga lån lägst. Börja med att göra en lista över minsta möjliga betalning av dina lån varje månad. Fördubbla eller öka sedan dina betalningar allt du kan lägst ner på listan. Du kommer att bli glatt överraskad över hur snabbt du kan bli av med det minsta lånet. Använd sedan beloppet som gick till de lägsta lånen till dem högre upp på listan. När du gör dig av med de små skulderna som har högre ränta blir du fri att använda överraskande mycket pengar till att betala av lån högre upp på listan.

Helt klart vill Gud inte att vi ska vara skuldsatta. När förbundet är gjort upptäcker många familjer att Gud välsignar dem på oväntade sätt och skulden reduceras snabbare än de förväntat sig. Genom att följa dessa enkla steg har många familjer blivit skuldfria. Genom att sätta Gud först får du hans vishet och välsignelse för att förvalta det han anförtrott åt dig.

`”Lev inte för pengar; nöj er med vad ni har. Gud själv har sagt: Jag skall aldrig svika dig, aldrig överge dig” (Heb. 13:5). Hur kan dessa ord hjälpa människor att undvika skulder?`