---
title:  Att handskas med skulder
date:  28/01/2023
---

> <p>Nyckeltext</p>
> ”Den rike är den fattiges herre, den som lånar blir långivarens slav” (Ords. 22:7).

### Veckans Huvudtexter
5 Mos. 28:1, 2, 12; Matt. 6:24; 1 Joh. 2:15; Ords. 22:7; Ords. 6:1–5; 5 Mos. 15:1–7.

Skuld kan bl.a. definieras som att ”leva på något du räknar med att tjäna ihop i framtiden”. Skulder verkar numera vara ett vanligt levnadssätt men Bibeln varnar för konsekvenserna av skulder. I Bibeln finns åtminstone 26 hänvisningar till skulder, och de flesta är negativa. Det står inte att det skulle vara en synd att låna pengar, men det står om konsekvenser som ofta är negativa om man gör det. Beträffande ekonomiska skyldigheter gav Paulus rådet: ”Ge alla vad ni är skyldiga dem, åt var och en det han skall ha: skatt, tullar, respekt, vördnad. Stå inte i skuld till någon, utom i er kärlek till varandra. Ty den som älskar sin medmänniska har uppfyllt lagen” (Rom. 13:7, 8).

Varför är skuld ett nästan internationellt gissel på alla nivåer, för individer, företag och nationer? Varje samhälle har alltid haft åtminstone några som stått i skuld. Men i dag är en mycket större del av folket skuldsatta, nästan aldrig till sin fördel.

Den här veckan ska vi betrakta orsaker till skulder och hur de ska hanteras. Kanske är du fri från skulder, men du kan dela denna värdefulla information till familjen och vänner som kan få nytta av den.