---
title:  Studiehjälp
date:  03/02/2023
---

Trestegsprocessen för att göra sig av med skulder finns faktiskt på en sida i Ellen Whites skrifter. Kursivering är tillagd för att lyfta fram poängerna.

”Bestäm dig för att aldrig ta fler lån. Förneka dig själv tusen saker hellre än att skuldsätta dig. Det har blivit en förbannelse i ens liv att skuldsätta sig. Undvik det som pesten.

Gör ett allvarligt förbund med Gud att genom hans välsignelser betala tillbaka dina lån och sedan inte vara någon skyldig någonting om du så ska leva på gröt och bröd … Vackla inte, var inte missmodig och vänd inte tillbaka. Förneka det som smakar, förneka aptitens frestelser, spara pengar och betala din skuld.

Arbeta bort dem så snart som möjligt. När du kan träda fram som en fri människa igen, inte skyldig någon någonting, har du vunnit en bra seger” (Ellen White: Counsels on Stewardship, s. 257).

Behöver du mer hjälp för att bli fri från skulder, försök detta:

1. Gör en budget. Gör en enkel budget och håll koll på dina inkomster och utgifter under en period på tre månader. Många blir förvånade över att se hur mycket pengar de spenderat på onödiga ting.
2. Gör dig av med kreditkort. Kreditkort är en av huvudsakerna till många familjers skulder. De är så lätta att använda och så svåra att betala av. Om du finner att du inte betalar av den totala månatliga krediten eller att du använder dem för att köpa något du annars inte skulle ha köpt bör du förstöra kortet innan det förstör dig och ditt äktenskap eller de båda.
3. Bokför. Ibland är vi inte medvetna om hur mycket vi skulle kunna spara av våra månatliga utgifter genom att bara vara försiktiga med vissa småsaker vi köper. De ökar kostnaderna snabbt.

**Samtalsstart**

Tror du att Gud bryr sig om vår privatekonomi?

**Förbön**

Gud, vi vill ha blicken på dig. Ibland kan skulder och orolig ekonomi vara jobbigt för oss. Ge oss tröst, styrka och det vi behöver för att klara vardagens alla utmaningar.

**SAMTALSFRÅGOR**

`De belopp som många nationer och individer har lånat upp är häpnadsväckande. Vad har varit din egen erfarenhet av lån och de problem det skapat för dig och andra?`

`Vad kan din församling göra för att hjälpa medlemmar att hantera skulder och ekonomiska förehavanden generellt?`

`Vilka löften i Bibeln kan du ta till dig för att skydda dig själv från världens lockelser och ekonomiska faror som habegär kan orsaka oss?`