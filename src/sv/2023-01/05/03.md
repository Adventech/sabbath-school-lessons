---
title:  Att följa gudomliga råd
date:  30/01/2023
---

Vi är materiella varelser och lever i en materiell värld som tidvis kan vara mycket frestande. De flesta människor i vårt samhälle har nog någon gång önskat att de hade mer pengar eller drömt om en lottovinst.

Det är inget fel i sig att arbeta hårt för att få ett bra liv eller till och med bli rik. Samtidigt finns det hela tiden en risk för att pengar, rikedom och materiella ägodelar kan bli en avgud. Vi har fått löften om gudomlig kraft att förbli trogna till det vi vet är rätt. Detta är viktigt, eftersom rikedomens och materiella ägodelars frestelser har lett många till ett fördärv.

`Läs Matt. 6:24 och 1 Joh. 2:15. Vad är det gemensamma temat där, fastän det uttrycks olika?`

Tyvärr kan kärleken till världen vara så stark att människor skuldsätter sig för att, som de hoppas, tillfredsställa den kärleken. (Det fungerar aldrig, se Pred. 4:8.) Eftersom Gud gärna skulle vilja se att vi är skuldfria har han gett oss råd i Bibeln och genom Ellen White som kan vara till stor hjälp om vi lär oss att anpassa det på ett klokt sätt till vår situation.

`Läs Ps. 50:14, 15. Vad bör Guds folk leva med? Vad betyder ”infria dina löften”?`

Vi blir medlemmar i församlingen och lovprisar vår Gud som har skapat och återlöst oss. När vi döptes blev vår utgångspunkt att vi tror på församlingens organisation och vill tillbe Gud och stödja församlingen genom våra tionden och gåvor och våra personliga ansträngningar och vårt inflytande. Ps. 50:14, 15 är ett löfte till dem som offrar tacksägelse till Gud och infriar sina löften.

`Är hårt arbete för ett bra liv detsamma som att göra rikedom och pengar till en avgud? Varför eller varför inte? Ta med dig ditt svar till studiegruppen på sabbaten.`