---
title:  Borgen och snabba sätt att bli rik
date:  01/02/2023
---

Bibeln är mycket tydlig med att Gud inte vill att hans barn ska bli ansvariga för andras skulder. I Ordspråksboken har Herren varnat oss för att gå borgen för någon annans lån.

`Läs Ords. 6:1–5; 17:17, 18; 22:26, 27. Vad är budskapet där?`

Borgen blir vanligtvis aktuell när någon med bristande säkerhet söker lån från banken och inte är kvalificerad att få det. Långivaren kan då säga den personen att om någon ställer upp som borgenär kan banken bevilja lånet och hålla borgenären ansvarig i förekommande fall.

Det kan hända att en församlingsmedlem kommer till dig och ber dig att ställa upp som borgenär. Ditt svar bör bli: ”Bibeln säger att jag inte ska göra det.” Samtidigt som Bibeln manar oss att hjälpa dem som behöver hjälp bör vi inte bli ansvariga för deras lån.

Föräldrar blir ibland ombedda av tonåringar att bidra till inköpet av deras första bil. Äldre barn kan be föräldrarna om borgen för företagslån. Samma svar bör ges här. Hjälp bör erbjudas andra i ett verkligt behov, men ställ inte upp som borgenär för andras lån.

`Läs Ords. 28:20 och 1 Tim. 6:9, 10. Vilken varning finns där?`

Snabba sätt att bli rik är en ytterligare ekonomisk fälla. De kommer nästan säkert att leda till ekonomisk ruinering för dem som har fångats i fällan. Många har skadats både känslomässigt och ekonomiskt. Ytterligare en tragedi med dessa bedrägliga planer är att många har fått låna pengar för att över huvud taget delta i dem. Många liv och familjer har ruinerats av snabba sätt att bli rik som har slutat med att bara de som lurat dem blir rika, på bekostnad av dem som har lurats in i deras fälla. När en vän eller en älskad försöker dra in dig i dessa lurendrejerier, fly. Gå inte, utan spring så fort du kan.