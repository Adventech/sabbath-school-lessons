---
title:  Tidsbegränsningar och lånevillkor
date:  02/02/2023
---

`Läs 5 Mos. 15:1–11. Vad visar dessa verser att Herren förväntade sig av sitt folk?`

I harmoni med andra sjuårsbestämmelser (2 Mos. 21:2; 3 Mos. 25:3, 4) fanns det inte bara regler för slavar eller tjänare och marken utan också för långivare. Eftersom långivarna inte ville avskriva några skulder var den längsta lånetiden för någon sju år. Vad annat vi än kan lära oss från dessa verser visar de att Herren bryr sig om denna sorts ekonomiska frågor. Dessa verser visar också att Herren var medveten om skuldens verklighet, hur illa den än var. Han betonade också att den skulle undvikas så långt som möjligt.

I dag finansieras däremot husköp i många delar av världen med 30 och 40 års lånetid. Husen kostar ofta så mycket att den lånetiden behövs för att de ska kunna köpas.

Många, både föräldrar och studenter, funderar över studielån. Som regel förbättrar en akademisk utbildning en människas möjligheter till inkomster för resten av livet. Vissa kan behöva låna pengar till sin utbildning, men håll dessa faktorer i tankarna. Du måste betala tillbaka lånet med ränta. Försök få alla bidrag och stipendier som går att få. Arbeta och spara allt du kan till din utbildning. Välj bara utbildningar som ger jobb. Ta hjälp av föräldrarna. På Bibelns tid gav föräldrarna sina barn mark så att de kunde försörja sig. Idag skulle det ”arvet” kunna vara en utbildning så att barnen kan bli oberoende vuxna.

I en idealisk värld borde det inte finnas några lån eller skulder. Men eftersom vi inte lever i en sådan värld kan det finnas tider då vi måste låna. Försäkra dig bara om att du har bästa möjliga villkor och bästa möjliga ränta. Låna sedan det minsta möjliga till dina behov, och betala tillbaka så snart som möjligt för att spara på räntekostnaderna. Men i princip bör vi undvika lån så långt som möjligt, och genom att följa bibliska principer för ekonomi i våra vardagsliv kan vi komma långt utan onödiga skulder och den svångrem de sätter på oss och våra familjer.

`Om du har lånat någon pengar, hur ärligt, rättvist och vänligt handskas du med din låntagare? Hur bra är din ställning inför Gud när du ska ta ansvar för det? (Se Pred. 12:14.)`