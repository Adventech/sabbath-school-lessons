---
title: 'Motiverad av hopp'
date: 11/05/2024
---

> <p>Nyckeltext</p>
> ”Den dagen skall man säga: Se, detta är vår Gud, den räddare vi hoppades på. Detta är Herren som vi hoppades på, låt oss jubla av glädje, han kom till vår räddning” (Jes. 25:9).

### Veckans HuvudtexteR
1 Thess. 4:13–18; Matt. 24:27, 30, 31; 2 Pet. 1:19–21; Dan. 8:14; 9:20–27; Esra 7:7–13.

Jesus återkomst är ett centralt motiv i Skriften. Det löper som en röd tråd genom Bibelns heliga sidor. Det lär finnas någon som har uppskattat att det finns 1 845 omnämnanden av Kristus andra ankomst i Gamla testamentet. I Nya testamentets 260 kapitel finns det över 300 hänvisningar till Kristus återkomst. Det nämns i var 25:e vers. 23 av de 27 böckerna i Nya testamentet nämner denna stora händelse.

Efter att reformationen i Europa strandat och hämmats av splittring och stridigheter, slog protestantismen rot i den nya världen, USA inbegripet, där många försökte axla sanningens mantel, även sanningen om Jesus återkomst.

Bland dessa fanns en baptistisk jordbrukare vid namn William Miller. Utifrån sina studier av Bibeln kom han fram till att Jesus skulle komma snart, redan under hans livstid. Han började sedan predika detta budskap och startade en rörelse som, trots en stor besvikelse, öppnade upp bibelsanningar för många människor som är relevanta än idag.

I veckans studium kommer vi att undersöka varför Jesus återkomst har fyllt de troendes hjärtan med glädje under århundradena och hur vi kan vara redo för denna stora händelse.