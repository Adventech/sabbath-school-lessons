---
title: Studiehjälp
date: 17/05/2024
---

Titta på nedanstående diagram över de 70 veckorna och de 2 300 dagarna. De profetiska tidsperioderna börjar 457 f.Kr. och förutsäger händelserna angående ”den Smorde Fursten”, som utgör grunden  för de 70 veckorna. På denna solida grund avslutas profetian om de 2 300 dagarna år 1844.

![Chart](https://sabbath-school-resources-assets.adventech.io/sv/ss/2024-02/07/chart.png)

”Liksom fallet var med de första lärjungarna förstod inte heller William Miller och hans medarbetare den fulla betydelsen av det budskap som de förkunnade. Villfarelser som så länge hade varit rådande inom församlingen hindrade dem från att förstå en viktig del av profetian. Även om de förkunnade det budskap Gud hade gett dem för att meddela världen blev de besvikna på grund av ett missförstånd” (Ellen White, Från mörker till ljus, s. 307).

”Gud genomförde emellertid sin nåds avsikt. Han tillät att varningen för domen förkunnades precis så som den utformats. Den stora dagen var nära. Hans försyn såg till att människor blev satta på prov genom att vänta på Jesus vid en bestämd tidpunkt. De skulle själva kunna se vad som fanns i deras sinnen. Budskapet prövade och renade församlingarna. De skulle få möjlighet att visa om de älskade denna värld eller Kristus och himlen. De bekände att de älskade Frälsaren. Nu skulle de bevisa sin kärlek. Var de villiga att frigöra sig från sina världsliga intressen och förhoppningar och hälsa sin Herres ankomst med glädje? Avsikten med budskapet var att göra det möjligt för dem att se sitt eget andliga tillstånd. Det blev sänt av nåd för att väcka dem till att söka Herren i ånger och ödmjukhet” (Ellen White, Från mörker till ljus, s. 308).

**Samtalsstart**

Vad betyder profetiorna om Jesus första och andra ankomst för dig? Berätta för gruppen.

**Förbön**

Tacka Gud för den tillit vi kan ha till hans ord.

**Samtalsfrågor**

`Vilka lärdomar kan vi dra av William Millers erfarenheter? Kan Gud ibland ha överseende med våra felaktiga uppfattningar?`

`Varför är en förståelse av Dan. 9:24–27 så viktig för att fastställa Bibelns trovärdighet och Kristus gudomlighet?`

`Vilken roll spelar förståelsen av profetior i frälsningsplanen? Varför är profetior så betydelsefulla?`