---
title: 'De 2300 dagarna och Daniel 8:14'
date: 15/05/2024
---

William Miller lade märke till att händelser som förutsagts av profeterna har uppfyllts med exakthet: 400 års rotlöshet för Abrahams ättlingar, ٤٠ års vandring i öknen för Israel, ٧٠ års fångenskap för Israel och Daniels ٧٠ veckor för Israel (١ Mos. ١٥:١٣; ٤ Mos. ١٤:٣٤; Jer. ٢٥:١١ och Dan. ٩:٢٤).

`Läs Mark. 1:15; Gal. 4:4 och Rom. 5:6. Vad säger dessa verser oss om Guds tidtabell för Jesus första ankomst?`

När Miller studerade profetiorna och jämförde Skrift med Skrift drog han slutsatsen att om Gud hade en gudomlig tidtabell i hela Bibeln, måste Gud ha en gudomlig tidtabell när det gäller vår Herres återkomst.

`Läs Dan. 8:14. Vilken händelse skulle inträffa i slutet av de 2 300 dagarna?`

William Miller godtog den populära uppfattningen att ”helgedomens rening” innebar att jorden skulle renas genom eld. Han studerade noggrant Skriften för att förstå en sådan oerhört viktig händelse. Han upptäckte sambandet mellan Daniel 8 och Daniel 9. I Daniel 8 fick ängeln i uppdrag att ”förklara synen för honom” (Dan. 8:16). Mot slutet av kapitlet återstod bara delen om de 2 300 dagarna att förklara (se Dan. 8:15–27). Senare återvände ängeln till Daniel och förklarade: ”nu har jag begett mig hit för att ge dig full insikt” (Dan. 9:22, se även 9:23, 25–27). Det var för att hjälpa honom att förstå de 2 300 dagarna.

Vi vet detta av följande anledning. Efter att ängeln sagt till Daniel ”lägg nu märke till svaret, så att du förstår synen” (Dan. 9:23) var hans första ord: ”Sjuttio veckor är bestämda över ditt folk och över din heliga stad” (Dan. 9:24, FB). Ordet som översatts med ”bestämda” betyder bokstavligen ”avskurna”. Sjuttio veckor, 490 år, ska skäras bort. Men från vad? Uppenbarligen från synen om de 2 300 dagarna – den enda delen av Daniel 8 som Daniel inte förstod och som ängeln nu kom för att förklara.

Och eftersom startpunkten för de 70 veckorna var ”från det att ordet gått ut om att Jerusalem ska återställas och byggas upp” (Dan. 9:25) visste Miller att om han fick reda på det datumet skulle han kunna veta när de 70 veckorna och profetian om de 2 300 dagarna började.