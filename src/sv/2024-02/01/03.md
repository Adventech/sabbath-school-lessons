---
title: 'Lucifer bedrar: Kristus segrar'
date: 01/04/2024
---

Det finns ingen logisk förklaring till varför Lucifer, denna fullkomliga ängel, tillät stolthet och svartsjuka att slå rot i sitt hjärta och utvecklas till uppror mot sin Skapare. Satans stolthet ledde till öppet uppror. Han anklagade Gud för att vara ojuste och orättvis. Han spred sina tvivel och anklagelser till änglarna.

`Läs Upp. 12:4. Vad säger det här avsnittet om Satans förmåga att bedra? Hur många av änglarna föll för hans lögner om Gud?`

När striden bröt ut i himlen var änglarna tvungna att välja sida – skulle de följa Jesus eller Lucifer? Vad var det här för slags krig i himlen? Var det ett fysiskt krig, ett idékrig eller båda? Vi känner inte till detaljerna, men konflikten var tillräckligt fysisk för att Satan och hans änglar till slut ”störtades ned”, och ”det fanns inte mer någon plats för dem i himlen” (Upp 12:8, 9). Det är uppenbart att detta krig var fysiskt på något sätt.

En sak är säker när det gäller striden i himlen. Varje ängel var tvungen att ta ställning för eller emot Kristus. Vem skulle de följa? Vems röst skulle de lyssna till? De lojala änglarna valde att lyda Kristus kärleksfulla befallningar, medan en tredjedel av änglarna lyssnade på Lucifers röst, var olydiga mot Gud och förlorade himlen. I denna kritiska tid i jordens historia är även vi kallade till att ta ställning för eller emot Kristus. Vi måste också tillkännage vems sida vi står på – Kristus eller Satans.

`Läs 1 Mos. 2:15–17; 2 Mos. 32:26; Jos. 24:15; 1 Kung. 18:20, 21 och Upp. 22:17. Vilken grundläggande princip i den stora striden förstår vi från dessa verser?`

När Gud skapade mänskligheten lade han en förmåga att tänka, resonera och välja djupt inne i våra hjärnor. Essensen av vår mänsklighet är vår förmåga att fatta moraliska beslut. Vi är inga robotar. I kon- trast till djuren skapades vi till Guds avbild med vår förmåga att fatta moraliska beslut och leva efter eviga andliga principer. Ända sedan Lucifers uppror i himlen har Gud kallat sitt folk till att ta emot hans kärlek och lyda hans befallningar genom att välja att tjäna honom.

`Vilka lärdomar kan vi dra av striden i himlen när det gäller vår egen personliga kamp mot ondskan? Om Satan kunde bedra dessa rättfärdiga, heliga himmelska varelser, vad säger det då om hans illvilliga försök att bedra oss?`