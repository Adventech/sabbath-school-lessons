---
title: Studiehjälp
date: 05/04/2024
---

”När Satan drevs ut från himlen tillkännagav Gud sin rättvisa och upprätthöll sin trons ära. Men när människorna hade syndat genom att ge efter för upprorsmakarens bedrägerier, gav Gud ett bevis på sin kärlek genom att ge sin enfödde Son för att dö för det fallna människosläktet. I försoningen uppenbaras Guds väsen. Korsets mäktiga argument demonstrerar för hela världsalltet att Guds regering inte i något avseende är ansvarig för den syndens väg som Lucifer hade valt” (Ellen White, Från mörker till ljus, s. 435)

”Golgatas kors, som vittnar om att lagen är oföränderlig, förkunnar också inför världsalltet att syndens lön är döden. Med Frälsarens rop i dödsögonblicket: ‘Det är fullbordat’ (Joh. 19:30) ringde dödsklockan för Satan. Den stora strid som så länge hade utkämpats var nu avgjord och det slutliga utrotandet av det onda var säkrat. Guds Son hade gått igenom dödens portar ‘för att genom sin död göra den maktlös som hade makt över döden, alltså djävulen’ (Heb. 2:14)” (Från mörker till ljus, s. 437).

**Samtalsstart**

Hur har ni upplevt den stora striden i era egna liv?

**Förbön**

Be att Gud ska hjälpa er att göra hoppet om Jesus återkomst, då den stora striden avslutas, ännu mer levande.

**Samtalsfrågor**

`Om Gud visste att Lucifer skulle göra uppror, varför gav han honom den fria viljan över huvud taget? Eller varför utplånade Gud inte Lucifer omedelbart när han väl gjorde uppror? Hur skulle världarna som inte hade fallit ha reagerat om Gud omedelbart hade utplånat Lucifer? Varför är insikten om universums intressen i frälsningsplanen (1 Pet. 1:12; Upp. 5:13; Upp. 16:7) så viktig för att vi ska kunna förstå den stora striden?`

`Vilken anledning eller anledningar kan du komma på till att Kristus dog på korset? Var det endast för att uppenbara Guds karaktär? Var det för att betala priset för våra synder? Om så är fallet, till vem betalades lösensumman? Dela med dig av dina tankar och ge bibliska skäl för dem.`

`När vi använder uttrycket ”den stora striden”, vad menar vi då? Diskutera de olika aspekterna av den stora striden och hur veckans studium kan tillämpas i ditt eget liv.`

`Vilka bibeltexter talar om att den stora striden är en verklighet? (Se till exempel Job 1, 2; Ef. 6:12).`

`Hur unik är sjundedagsadventisternas förståelse i förhållande till andra kristna samfunds? Vad är det i detta tema om den stora striden som gör att adventisterna skiljer sig från andra kristna?`