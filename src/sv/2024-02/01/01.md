---
title: 'Kriget bakom alla krig'
date: 30/03/2024
---

> <p>Nyckeltext</p>
> ”Och det blev en strid i himlen: Mikael och hans änglar gav sig i strid med draken. Och draken och hans änglar stred, men han övermannades och det fanns inte mer någon plats för dem i himlen” (Upp. 12:7, 8).

### Veckans HuvudtexteR
Upp. 12:7–9; Hes. 28:12–15; Jes. 14:12–14; 1 Mos. 3:15; Joh. 17:24–26.

Om Gud är så god, varför är världen då så hemsk? Hur kan en kärleksfull Gud tillåta att så mycket ondska existerar? Varför händer det att goda människor drabbas av dåliga saker? I veckans studium kommer vi att granska den urgamla konflikten mellan gott och ont. Vi börjar med Lucifers uppror i himlen och undersöker ondskans ursprung och Guds tålamod i hanteringen av syndens problem.

Gud är en otroligt kärleksfull Gud. Hans innersta väsen är kärlek (1 Joh. 4:7, 8). Allt han gör är kärleksfullt (Jer. 31:3). Kärlek kan aldrig påtvingas, forceras eller påbjudas genom lagstiftning. Ellen White uttrycker det väl när hon skriver: ”Det är bara kärlek som kan skapa kärlek” (Ellen White, Messias, s. 20). Att ta bort förmågan att välja är att ta bort förmågan att älska, och att ta bort förmågan att älska är att ta bort möjligheten att vara sant lycklig. Gud vinner vår lojalitet genom sin kärlek. Han tar itu med den stora striden mellan gott och ont på ett sådant sätt att synden aldrig mer ska uppstå i universum. Guds syfte är att visa hela universum att han alltid har verkat för sina skapade varelsers bästa. Att se på världen genom Guds kärleks glas-ögon, i ljuset av den stora striden mellan gott och ont, ger var och en av oss visshet om att det goda kommer att segra över det onda och att det för alltid kommer att förbli så.