---
title: 'Kompromiss: Satans diskreta strategi'
date: 14/04/2024
---

`Jämför Joh. 14:6 och Joh. 8:44. På vilket sätt skiljer sig Jesus karaktär från Satans karaktär i dessa två texter?`

Det Jesus säger är sant eftersom han är sanningens upphovsman. Sanningen utgår från den allvise, kärleksfulle och allvetande Gudens hjärta. Han är grunden för verkligheten och för all sanning.

Satan är däremot en lögnare och lögnens fader. Han är beredd att använda lögner, bedrägeri, desinformation och förvrängningar av sanningen för att leda Guds folk på villovägar. Han bedrog Eva i Eden genom att förvränga sanningen, skapa tvivel och öppet förneka vad Gud sa. Satans uttalande: ”Ni kommer visst inte att dö” när det handlade om att äta frukten, var en direkt motsägelse mot vad Gud hade sagt. Genom alla århundraden har Satan använt sig av samma strategi. Han undergräver förtroendet för Guds Ord, motsäger Guds uppenbarade vilja, förvränger Skriften och citerar ibland Bibeln fel om det är till hans fördel.

Läs Ords. 23:23; Joh. 17:17 och 8:32. Vilka likheter ser du mellan dessa skriftställen när det gäller sanningshalten i Guds ord? Vad är deras huvudbudskap?

”Satan visste mycket väl att Bibeln skulle göra det möjligt för människorna att genomskåda hans bedrägeri och motstå hans makt. Genom Guds hade även världens Frälsare motstått hans angrepp. Vid varje angrepp höll Kristus fram den eviga sanningens sköld genom att säga: ’Det står skrivet’ (Luk. 4:1–13). Varje förslag från fiendens sida tillbakavisade han med Bibelns vishet och kraft. Om Satan skulle kunna upprätthålla sin dominans över människorna och befästa auktoriteten hos påven, som hade bemäktigat sig tronen, måste han förhindra att de fick tillgång till Bibeln. Bibeln upphöjer ju Gud och sätter människan på hennes rätta plats. Därför måste dess heliga sanningar döljas och undertryckas. Denna logik tog den romerska kyrkan till sig. Under hundratals år var det förbjudet att sprida Bibeln. Människor fick inte tillåtelse att läsa den eller att ha den i sina hem. Samvetslösa präster och prelater tolkade dess lära till stöd för sina egna anspråk. Detta medförde att påven nästan överallt erkändes som Guds ställföreträdare på jorden och erkändes äga makt över både kyrka och stat” (Ellen White, Från mörker till ljus, s. 49).

`Diskutera hur Satan försöker förvränga eller feltolka Guds ord idag.`