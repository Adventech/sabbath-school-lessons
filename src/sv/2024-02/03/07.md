---
title: Studiehjälp
date: 19/04/2024
---

”Samma hatets och motståndets anda mot sanningen har inspirerat Guds fiender under alla generationer, och samma vaksamhet och trohet har krävts från Guds tjänares sida. Kristus ord till de första lärjungarna gäller hans efterföljare till tidens slut: ‘Vad jag säger till er, det säger jag till alla: Håll er vakna!’ (Mark. 13:37)” (Ellen White, Från mörker till ljus, s.53).

I många delar av världen, särskilt där människor har tillgång till

Bibeln, har Satan använt sig av andra metoder för att försöka underminera Bibelns inflytande. Ett mycket effektivt sätt har varit genom olika vetenskapliga studier, eller till och med bibelforskning, som ibland anammar uppfattningar som skulle undergräva tilltron till Guds ord om de accepterades. Till exempel, även om Daniels bok säger sig vara skriven mer än 500 år före Kristus, daterar många bibelforskare den i stället till mitten på 100-talet f.Kr. De hävdar att den måste ha skrivits vid den här tiden, annars skulle profeten ha förutsagt framtiden korrekt, och det är ju en omöjlighet. Därför menar de att Daniels bok inte skrevs när den säger sig vara skriven, utan hundratals år senare. Tyvärr är denna lögn om Bibeln en av många som den moderna bibelforskningen försöker tvinga på oss. Och än mer olyckligt är att många människor tror på denna vill-farelse eftersom bibelforskare trots allt lär ut det. Det är inte konstigt att Paulus ger oss uppmaningen: ”pröva allt. Ta vara på det som är bra” (1 Thess. 5:21).

**Samtalsstart**

Hur gör du när du stöter på bibelverser som är svåra att förstå? Var finner du hjälp att tolka dem? Vilken roll spelar den heliga Anden i den processen?

**Förbön**

Be att Gud ska hjälpa er att få en allt djupare förståelse av Bibeln.

**Samtalsfrågor**

`Se på citatet i tisdagens studium och fundera sedan på följande: Hur använder Satan liknande metoder idag för att subtilt underminera Bibelns auktoritet?`

`Vilka är våra viktigaste skydd mot att feltolka Guds ord?`

`Satans främsta mål i den stora striden mellan gott och ont är att smutskasta Guds karaktär och framställa honom som en auktoritär, kärlekslös tyrann. Hur försöker den Onde göra detta, och vad är Guds svar på hans lögner?`

`Aposteln Petrus hävdar att ”man aldrig kan tyda en profetia i skriften på egen hand” (2 Pet. 1:20). Hur kan vi vara säkra på att vi inte förvränger Skriftens innebörd för våra egna syften? Varför kan detta vara lättare att göra än vad vi tror, och varför måste vi skydda oss mot detta? Hur kan vi göra det?`