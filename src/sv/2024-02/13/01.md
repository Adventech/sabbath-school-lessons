---
title: 'Guds kärlek segrar'
date: 22/06/2024
---

> <p>Nyckeltext</p>
> ”Och från tronen hörde jag en stark röst som sade: ‘Se, Guds tält står bland människorna, och han skall bo ibland dem, och de skall vara hans folk, och Gud själv skall vara hos dem, och han skall torka alla tårar från deras ögon. Döden skall inte finnas mer, och ingen sorg och ingen klagan och ingen smärta skall finnas mer. Ty det som en gång var är borta’ ” (Upp. 21:3, 4)

### Veckans HuvudtexteR
Upp. 22:11, 12; Jer. 30:5–7; Ps. 91:1–11; Jer. 25:33; Upp. 21:2; 20:11–15

Vi kan möta framtiden med hjärtan fyllda av hopp. Även om vi står inför utmanande tider, oavsett vilket lidande vi måste gå igenom, vilka svårigheter vi måste utstå, vilka sorger vi upplever, så kan vi leva livet idag med mening, syfte och glädje, om vi har hopp om att det kommer en bättre dag. Franklin D. Roosevelt var USA:s president 1933–1945, en av de svåraste perioderna i USA:s historia. Han var förlamad av polio och kunde inte gå utan hjälp. Han skrev en gång: ”Vi har alltid hållit fast vid hoppet, tron och övertygelsen om att det finns ett bättre liv, en bättre värld, bortom horisonten.” Albert Einstein, en av världens mest intelligenta män, skrev: ”Lär dig av gårdagen, lev för idag, hoppas på morgondagen.” Alfred Lord Tennyson, en populär engelsk poet under drottning Victorias regeringstid, skrev en gång: ”Hoppet ler från tröskeln till det kommande året och viskar ’det kommer att bli lyckligare.’ ”

I kvartalets sista studium kommer vi att få se Kristus orubbliga kärlek under den mest spännande tiden i universums historia och hans fullständiga och totala seger i den stora striden mellan gott och ont. Bibelns sista bok, Uppenbarelseboken, ger oss hopp för idag, imorgon och för evigt.