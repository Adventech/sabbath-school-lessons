---
title: 'Hopp under nödens tid'
date: 23/06/2024
---

`Läs Upp. 22:11, 12; Dan. 12:1, 2 och Jer. 30:5–7. Vilka händelser inträffar strax före Jesus återkomst?`

När den mänskliga prövotiden är slut följer en tid av nöd ”som inte har haft sin like ända från den dag då folken blev till och fram till den tiden” (Dan. 12:1, FB) Uppenbarelseboken 16 beskriver sju sista plågor. Men precis som när plågorna föll över Egypten kommer Guds folk att vara skyddat från dem. Lägg märke till löftet i Daniel: ”Men på den tiden ska ditt folk bli frälst, alla som är skrivna i boken” (Dan. 12:1, FB). Detta måste syfta på ”livets bok” (se Fil. 4:3; Upp. 13:8; 20:12, 15; 22:19). Om vi har förblivit trogna Jesus kommer våra namn inte att strykas ur livets bok (Upp. 3:5).

`Läs 1 Joh. 3:1–3; Joh. 8:29 och 14:30. Vad är den enda tillräckliga förberedelsen för nödens tid som stundar?`

I nödens tid har Guds folk en personlig relation med Jesus som är så djup att inget kan rubba den. Deras högsta önskan är att behaga honom i allt så att de, genom den heliga Andens verk, blir rena liksom han är ren. Det fanns ingenting i Kristus hjärta som kunde påverkas av Satans bedrägerier. Vi kan också återspegla denna aspekt av hans karaktär.

`Läs Ps. 27:5; 91:1–11 och Upp. 3:10–12. Vilka lugnande öften ger Gud oss inför nödens tid?`

Det finns de som har missförstått konceptet med att genomleva nödens tid utan en medlare. Jesus upphör med sin medling i himlens helgedom när alla har fattat sitt slutgiltiga beslut för eller emot honom. Men det betyder inte att vi är ensamma under denna tid och litar på vår egen kraft. Jesus har försäkrat oss att han alltid kommer att vara med oss (Matt. 28:20). Tron har tillit när den inte kan se och tror även när världen omkring oss faller samman. Under nödens tid stärks vår tro, och vår längtan efter evigheten ökar så att vår enda önskan är att leva med Jesus för evigt.