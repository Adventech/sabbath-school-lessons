---
title: 'Hopp om Jesus snara återkomst'
date: 24/06/2024
---

`Läs Joh. 14:1–3 och Tit. 2:11–14. I ljuset av framtidens ut- maningar och nödens annalkande tid, varför är dessa verser så uppmuntrande?`

Jesus ord: ”Känn ingen oro”, är hans försäkran om att han aldrig kommer att lämna oss och att han kommer tillbaka för att ta oss hem. Den här världen är inte vårt hem. En bättre dag kommer. Av Bibelns 35 690 verser handlar 1 438 om Jesus återkomst (alltså i genomsnitt var 25:e vers talas det om vår Herres återkomst). När dagarna är mörka och en förening mellan kyrka och stat hotar våra liv med sina förtryckande lagar, fyller löftet om Kristus återkomst våra hjärtan med hopp. Detta är ”vårt saliga hopp” som har inspirerat Guds trogna folk i alla generationer.

`Läs Upp. 6:15–17 och Jes. 25:8, 9. Jämför de frälstas upplevelse med de förlorades i dessa verser. Vad är orsaken till skillnaden mellan dessa två erfarenheter?`

De ogudaktiga inser syndens fruktansvärda konsekvenser medan de rättfärdiga har tagit emot nådens underbara erbjudande. Uppror mot Gud leder till rädsla, skuldkänslor, fördömelse och slutligen evig undergång. När vi tar emot hans frälsande nåd får vi förlåtelse, frid och evig glädje vid hans härliga återkomst.

`Läs Upp. 15:3, 4 och 19:7. Hur kommer de återlösta att reagera på den härliga frälsning som Kristus så frikostigt har erbjudit?`

”Kristus kors ska bli de frälstas vetenskap och ämnet för deras sång genom alla evigheter. I den förhärligade Kristus kommer de att se den korsfäste Kristus. … att alla världars Skapare och alla människors Domare avstod från sin härlighet och förnedrade sig själv av kärlek till människorna… kommer alltid att väcka världsalltets förundran och tillbedjan” (Ellen White, Från mörker till ljus, s. 560).

`Läs Upp. 12:17; 17:13, 14 och 19:11–16. Lägg noga märke till förloppet i dessa verser. Vad säger förloppet i dessa verser om jordens sista krig och Kristus slutliga seger?`