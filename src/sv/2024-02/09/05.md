---
title: 'Odjurets märke'
date: 29/05/2024
---

`Läs Upp. 12:12, 17 och 13:7. Hur avslöjar dessa texter Satans vrede? Varför är djävulen så arg på Guds folk i sista tiden?`

Upp. 12 beskriver den kosmiska konflikten mellan Kristus och Satan genom tiderna. Den kulminerar i Satans sista attack mot Guds folk. Upp. 13 introducerar drakens två allierade, odjuret från havet och odjuret från jorden. Dessa två makter förenar sig med honom i kriget

`Läs Upp. 13:4, 8, 12, 15; 14:7, 9-11; 15:4; 16:2; 19:20; 20:4 och 22:9. Vilket huvudtema framträder i alla dessa verser?`

Lägg märke till kontrasten. Antingen tillber människorna Skaparen eller så tillber de något annat. Skaparen är värdig tillbedjan (Upp. 5:9). Konflikten mellan Kristus och Satan började i himlen om tillbedjan: ”Jag skall stiga upp ovan molnen, jag skall bli som den Högste” (Jes. 14:14). Satan ville ha den tillbedjan som endast till- kommer Skaparen. Enligt Upp. 13 lyckas han med hjälp av jordodjurets verksamhet (Upp. 13:4).

En jämförelse med Daniel 7 visar att detta jordodjur är detsamma som det lilla hornet som vill ”ändra på högtider och lagar” och har makt i 1 260 profetiska ”dagar”, det vill säga 1 260 år (Dan. 7:25; jfr Upp. 13:5; se studium 6). Den enda delen av Guds tio budord som handlar om tid är det fjärde budordet. Den kyrkliga makt som representeras av det lilla hornet har försökt ändra gudstjänstdagen från lördag, den sjunde dagen, till söndag, veckans första dag.

Att en jordisk makt försöker ändra gudstjänstdagen, den sjunde dagens sabbat, som Gud själv gav som ett tecken på sin auktoritet  (2 Mos. 31:13; Hes. 20:12, 20), är ett försök att tillskansa sig gudomlig makt på den mest grundläggande nivå som är möjlig. På denna punkt ligger alltså fokus för den slutliga konflikten om sann och falsk tillbedjan.

Därför identifierar Uppenbarelseboken de människor som är trofasta mot Gud som de ”som håller Guds bud” (Upp. 12:17; 14:12). Dessa bud inkluderar sjundedagssabbaten, inte söndagen. De som vägrar lyssna till de tre änglarnas sista uppmaning att tillbe Gud på hans heliga dag (Jes. 58:13) och som tillber odjuret på hans förfalskade sabbat, söndagen, kommer att få odjurets märke (se studium 11).