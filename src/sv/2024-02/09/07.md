---
title: Studiehjälp
date: 31/05/2024
---

”I brist på bibliskt stöd för sin uppfattning använde motståndarna andra argument. Men de glömde att samma sätt att argumentera användes mot Kristus och hans apostlar, då man med outtröttlig ihärdighet frågade: ’Varför förstår inte våra stora och lärda män läran om sabbaten? Bara få tror som ni. Det är otänkbart att ni har rätt och att alla de lärda männen i världen har fel.’ Som svar på sådana argument behövde de som trodde på Bibeln bara hänvisa till Bibelns lära och till hur Gud lett sitt folk genom alla tider” (Ellen White, Från mörker till ljus, s. 394).

”Tidigare generationers kristna höll söndagen helig i tro att de höll den bibliska vilodagen. Och det finns fortfarande sanna kristna i alla kyrkosamfund, den romersk-katolska kyrkan inte undantagen, som tror att söndagen är den vilodag som Gud har bestämt. Gud godtar deras uppriktiga avsikt och deras ärlighet mot honom. Men när helighållandet av söndagen genomförs genom lagstiftning, och när världen blir upplyst om att den sanna sabbaten ska hållas helig, kommer var och en som överträder Guds befallning för att lyda ett bud som inte har någon högre auktoritet än den romerska kyrkans att sätta påvemakten över Gud. Den personen hyllar därigenom den romerska kyrkan och den makt som genomdriver den ordning som den romerska kyrkan har infört. Hon tillber vilddjuret och dess avbild. När människor förkastar den dag som Gud har förklarat vara tecknet på hans auktoritet och i dess ställe ärar det som Rom har valt som tecknet på sin överhöghet, accepterar de tecknet på lydnad för den romerska kyrkan – ‘vilddjurets märke’. Och inte förrän denna sak har tydligt framhållits för människorna och de ställs inför valet mellan Guds bud och människors bud kommer de som fortsätter med överträdelse att ta emot ‘vilddjurets märke’” (Från mörker till ljus, s. 389, 390).

**Samtalsstart**

Vilken är din mest meningsfulla vana eller aktivitet som du ägnar dig åt på sabbaten?

**Förbön**

Be för att Gud ska öppna möjligheten för dig att dela med dig av din tro till andra människor.

**Samtalsfrågor**

`Världen förändras så snabbt, så dramatiskt. Varför måste vi alltid vara vaksamma så att händelser i sista tiden inte kommer över oss oförberedda?`

`Hur stämmer en förståelse av domen och Guds lag överens med det faktum att vi är frälsta enbart av nåd?`

`Hur kan du vittna för dem som inte förstår betydelsen av den sanna sabbaten och uppriktigt håller söndagen, den första dagen i veckan?`

`Vilka faror ligger i föreningen av kyrka och stat? Hur ska vi som kristna förhålla oss till regeringen?`