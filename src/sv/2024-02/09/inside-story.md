---
title: Missionsnytt
date: 31/05/2024
---

#### En sång att sjunga

MissionsnyTt FRÅN HELA VÄRLDEN  |  Sabbaten den 1 juni 2024

Viktor föddes med cerebral pares. Han skulle behöva en långvarig behandling. Han behövde sjukgymnastik, medicin och eventuellt operation. Behandlingarna skulle lindra hans besvär, men läkarna sa att hans tillstånd var obotligt. Han fick också epileptiska anfall.

Viktor gick en dyster framtid till mötes. Allt tycktes bli dystrare när hans mamma övergav honom. Han lämnades på ett barnhem. Och där fick han bo.

På ett annat håll i Belarus där Viktor var född väcktes en natt en adventistmamma som låg på sjukhus av ett barns gråt. Hon hörde gråt, tystnad och sedan gråt igen. Hon steg upp för att leta efter barnet. En sköterska visade henne lilla Daniil som låg på barnavdelningen. Han hade övergivits av sin mamma.

Mamman kände medkänsla med barnet och ringde sin man på morgonen.

”Det finns en bebis här”, sa hon. ”Kom och träffa honom.”

Mannen gick dit. Paret kom tillbaka för att träffa pojken en andra gång. Sedan började de fundera på att adoptera honom. De hade redan fem döttrar och ettårige Daniil blev nu deras första son.

Snart började de prata om att adoptera ett till barn. De fick höra att Daniil hade en femårig bror med cerebral pares. De hämtade Viktor från barnhemmet och adopterade även honom.

I sin nya familj fick Viktor för första gången i sitt liv höra berättelsen om Jesus. Han lärde sig att läsa Bibeln och att be. Varje sabbat gick han i kyrkan med sin familj.

När Viktor blev äldre insåg han att Gud hade utfört underverk i hans liv. Det var ett underverk att han hade en familj och att han över huvud taget levde.

Med åren blev Viktor längre och starkare. Men han hade kvar sin medicinska diagnos – ”Invalid, grupp ett”.

När han skulle gå ut åttan i skolan hade han därför inte många alternativ för att fortsätta sin utbildning. Läkaren gav honom två alternativ: han kunde lära sig att reparera skor eller att sälja frukt och grönsaker. Hans medicinska diagnos hindrade honom från att engagera sig i tungt arbete och många andra aktiviteter.

Viktor var inte intresserad av att reparera skor eller sälja färskvaror. Så han bad att Gud skulle ingripa. En kort tid senare gjorde Gud det på ett högst oväntat sätt. Läkarna förklarade plötsligt att Viktor inte längre hade diagnosen ”Invalid, grupp ett”. Faktum var att läkarna sa att han inte längre var funktionshindrad. Han var lång och stark, och han fick inte längre epileptiska anfall. Det var ett underverk!

Pappa föreslog att Viktor skulle överväga en karriär inom musiken. Han älskade att sjunga, och han sjöng ofta i kyrkan. Till Viktors glädje blev han antagen till en musikskola. Snart sjöng han inte bara, utan han lärde sig också att komponera musik, skriva texter och spela piano. Snart gav han en konsert med sin egen musik.

Idag är Viktor inte säker på vad som kommer att hända när han tar studenten från musikskolan. Men han skulle vilja fortsätta sin utbildning och gå på musiklinjen vid Zaoksky Adventist University i Ryssland. I alla fall är han inte orolig. Han är säker på att Gud har en plan.

”Vad Gud har planerat för mig är fortfarande ett mysterium för mig, men jag vet att han kommer att ordna allt till det bästa”, säger Viktor. ”Det gör han alltid.”