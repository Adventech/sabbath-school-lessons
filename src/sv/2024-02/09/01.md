---
title: 'Guds regerings grundval'
date: 25/05/2024
---

> <p>Nyckeltext</p>
> ”Och draken rasade mot kvinnan och gick bort för att strida mot hennes andra barn, mot dem som håller Guds bud och har Jesu vittnesbörd” (Upp. 12:17).

### Veckans HuvudtexteR
Upp. 14:6–12; Pred. 12:13, 14; Ords. 28:9; Dan. 7:25.

Genom omfattande bibelstudium kom adventisterna att förstå lagens betydelse i det allra heligaste i den himmelska helgedomen. När de sedan granskade själva hjärtat i Guds lag upptäckte de betydelsen av sabbaten, det fjärde budet. Faktum är att detta bud mer än något annat tydligt identifierar Gud som vår Skapare, vilket är grunden för all sann tillbedjan. Det är ett tema som kommer att vara särskilt relevant under jordens sista dagar (se Upp. 14:6–12).

Satans mål har från början varit att hindra tillbedjan av Gud genom att förringa Guds lag. Han vet att om man överträder ”ett enda bud” så har man ”brutit mot dem alla” (Jak. 2:10). Därför uppmuntrar han människor att överträda Guds lag. Satan hatar sabbaten eftersom den påminner människor om Skaparen och hur man ska tillbe honom. Men den är också inskriven i Guds lag i det allra heligaste i den himmelska helgedomen. Eftersom lagen avgör vad som är synd måste den, inklusive sabbatsbudet, fortfarande vara giltig för alla som vill vara trogna Gud.

Målet med veckans studium är att visa på sambandet mellan helgedomen, Guds lag, sabbaten och den kommande krisen kring odjurets märke. Vi kommer också att utforska sabbatens relevans för den sista tidens generation.