---
title: 'I det allra heligaste'
date: 20/05/2024
---

`Läs 3 Mos. 16:21, 29–34; 3 Mos. 23:26–32; och Heb. 9:23–28. Varför var försoningsdagen så viktig i det gamla Israel?`

Prästerna tjänstgjorde varje dag under året, men på försoningsdagen, som på hebreiska kallas yom kippur, vändes hela Israels blickar mot helgedomen. I 3 Moseboken 16 och 23 finns tydliga instruktioner om försoningsdagen. All vardaglig aktivitet upphörde. Alla fastade. Medan översteprästen för folkets skull gick in i Guds närvaro i det allra heligaste, rannsakade folket sina hjärtan. De sökte Gud med ödmjukhet och innerlig bekännelse.

Ceremonilagen sade att den som inte ”späker sig” på försonings-dagen ska ”utstötas ur sitt folk”, dvs. inte längre vara en del av det utvalda folket (3 Mos. 23:27, 29). På försoningsdagen förde översteprästen in blodet från Herrens bock, det felfria slaktoffret, i helgedomen. Efter att ha stänkt det på nådastolen strök han blodet på hornen på det gyllene altaret och på bronsaltaret och renade hela helgedomen fullständigt. När översteprästen hade ”fullbordat försoningen” lade han sina händer på den levande bocken och bekände Israels synder. Sedan fördes syndabocken ut i öknen för att aldrig återvända till lägret (3 Mos. 16:20–22).

Blodet fördes in i helgedomen under den dagliga tjänsten, vilket symboliserade att synden var upptecknad (Jer. 17:1) och att Gud åtog sig ansvaret för att göra slut på den. På försoningsdagen fördes blodet ut ur helgedomen och lades på huvudet på syndabocken Asasel, som representerade Satan. Det visade att han ytterst var det han som var skyldig för syndens problem.

Denna bock fördes långt ut i öknen så att Gud vid slutet av försoningsdagen hade en ren helgedom och ett rent folk. I den himmelska helgedomen tjänar Kristus för vår skull, först i det heliga och nu i det allra heligaste sedan ١٨٤٤, vid slutet av de ٢ ٣٠٠ dagarna.

Vi kommer att klara oss igenom denna stora rättegång tack vare Jesus, vår ställföreträdare. Som Ellen White sa blir vi ”rättfärdiggjorda genom hans rättfärdighet som vi inte hade någon del i” (Messias, s. 25). Som ett resultat av denna rättfärdighet – som tillskrivits (tillräknats) oss – späker vi oss, vilket innebär att vi vänder oss bort från synden. Det betyder att vi inte har accepterat det onda och inte heller ursäktar eller klamrar oss fast vid omhuldade synder, utan att vi växer i nåd och lever ett heligt liv.

`Vilken betydelse har försoningsdagen i våra liv idag?  Bör den förändra hur vi lever?`