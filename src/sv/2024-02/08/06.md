---
title: 'Jesus, vår försvarare i domen'
date: 23/05/2024
---

`Läs Heb. 10:9–14. Vilka skillnader mellan prästens tjänst i den jordiska helgedomen och Jesus tjänst i den himmelska helgedomen framgår i dessa verser?`

En gång för alla dog Kristus på korset som ett fläckfritt synd-

offer. Hans prästtjänst i den himmelska helgedomen helgar oss. När han nu har trätt in i det allra heligaste står han som vår försvarare i domen (se 1 Joh. 2:1). ”Så har Kristus en gång offrats för att lyfta bort mångas synder och skall uppenbara sig en andra gång, och då inte för syndens skull utan för att rädda dem som väntar på honom” (Heb. 9:28). Han har tagit hand om synden genom sitt offer och sin medlartjänst. Nu kommer han tillbaka för dem som ”längtar efter hans ankomst” (2 Tim. 4:8).

`Läs Heb. 6:19, 20. Varför inbjuder han oss att följa honom, och vad upptäcker vi när vi följer honom?`

”Den medling som Kristus utför i den himmelska helgedomen är lika nödvändig för frälsningsplanen som hans död på korset. Genom sin död på korset påbörjade han det verk som han efter sin uppståndelse for upp till himlen för att fullborda. I tron måste vi därför gå innanför förlåten. ’Dit gick Jesus in och öppnade vägen för oss’ (Heb. 6:20). Där lyser ljuset från Golgatas kors. Där kan vi få en klarare inblick i återlösningens hemlighet. Människors frälsning har fullbordats till en oändlig kostnad från Guds sida. Detta offer tillgodoser Guds överträdda lags högsta krav. Jesus har öppnat vägen till Faderns tron. Genom hans medlartjänst kan alla som kommer till honom i tro frambära sina uppriktiga önskemål inför Gud.” (Ellen White, Från mörker till ljus, s. 422, 423)

Frälsningsplanen är en heltäckande plan för att lösa den stora striden och rädda den här planeten från Satans grepp. Jesus liv uppen-barade hur mycket Gud älskar vår nödställda värld och universum som ser på. Hans död avslöjade hur hemsk synden är och tillhandahöll frälsning för hela mänskligheten. Hans förbön i den himmelska helgedomen erbjuder försoningens förmåner till var och en som i tro räcker ut handen för att ta emot dem.

`Hur hänger Kristus död på korset samman med hans förbön i den himmelska helgedomen, och varför är domen så nödvändig för frälsningsplanen?`