---
title: 'Domen har kommit'
date: 21/05/2024
---

`Jämför Dan. 7:9, 10 med Upp. 14:6, 7. Vilka likheter finns mellan dessa två texter?`

Domen är ett framträdande tema i hela Bibeln. ”För Gud ska föra fram alla gärningar vid domen, med allt som är fördolt, både gott och ont” (Pred. 12:14, FB). Jesus undervisade sina åhörare om en kommande dom: ”varje onyttigt ord som människorna yttrar skall de få svara för på domens dag” (Matt. 12:36). Aposteln Paulus tillägger att Gud kommer att ”låta ljus falla över det som ligger dolt i mörkret och avslöja allt som människorna har i sinnet” (1 Kor. 4:5). Ängeln sade till Johannes: ”stunden för hans [Guds] dom är inne” (Upp. 14:7).

`Läs Upp. 22:10–12. Vad kommer att hända med hela mänskligheten när Jesus återvänder? Vilken tydlig redogörelse får Johannes?`

Eftersom Kristus kommer för att dela ut den slutliga belöningen måste det finnas en rättegång innan dess. Den avgör vem som ska få vilken belöning vid hans återkomst. Vid Jesus återkomst finns det ingen andra chans. Varje människa har fått tillräcklig information för att fatta sitt slutgiltiga, oåterkalleliga beslut för eller emot Kristus.

`Läs Matt. 25:1–13. Varför förhåller sig Jesus så olika till dessa två olika kategorier av troende?`

”När undersökningen har avslutats, när alla de som ner genom tiderna har bekänt sig vara Kristus lärjungar har blivit undersökta och bedömda, först då men inte tidigare kommer nådens tid att avslutas och nådens dörr att stängas. Detta uttrycks i en enda kort mening: ’De som var redo gick med honom in till bröllopsfesten. Och dörren stängdes’ (Matt. 25:10). Detta för oss ner till Frälsarens sista tjänst och till den tid då det stora frälsningsverket för människorna har fullständigt genomförts” (Ellen White, Från mörker till ljus, s. 372).

`Vi behöver inte frukta domen. Genom Kristus är förlåtelsen vår, friheten från skuld är vår, kraften att leva ett gudfruktigt liv är vår och den slutliga segern är vår.`