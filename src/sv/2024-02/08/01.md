---
title: 'Ljus från helgedomen'
date: 18/05/2024
---

> <p>Nyckeltext</p>
> ”Huvudpunkten i vad jag har att säga är detta: Vi har en överstepräst som sitter på högra sidan om Majestätets tron i himlen och förrättar tjänst i helgedomen, det sanna förbundstältet, som är rest av Herren och inte av någon människa” (Heb. 8:1, 2)

### Veckans HuvudtexteR
2 Mos. 25:8, 9, 40; Heb. 8:1–6; 3 Mos. 16:21, 29–34; 23:26–32; Heb. 9:23–28; Dan. 7:9, 10; Matt. 25:1–13; Upp. 11:19.

Strax efter besvikelsen den 22 oktober 1844 insåg några av milleriterna sitt misstag efter att ha bett och studerat Bibeln. Profetian om de 2 300 dagarna handlade inte om Jesus andra ankomst, som man tidigare trott, utan om Kristus verksamhet i den himmelska helge-

domen, som beskrivs så utförligt i Hebreerbrevet.

Den himmelska helgedomens rening var uppfyllelsen av den jordiska helgedomens rening, så som det beskrivs i 3 Moseboken. För att förstå denna viktiga sanning bättre kan du studera parallellerna mellan Daniel 7 och Daniel 8:

|Daniel 7|Daniel 8|
|---|---|
|Babylon|–|
|Medien-Persien|Medien-Persien|
|Grekland|Grekland|
|Rom|Rom|
|Rättegången i himlen|Helgedomens rening|

Dessa paralleller hjälper oss att förstå vad helgedomens rening verkligen innebär. Den är den stora undersökande domen före Jesus återkomst. I den här veckans studium kommer vi att utforska den viktiga bibliska sanningen om Kristus tjänst i den himmelska helgedomen.