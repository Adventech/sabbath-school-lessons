---
title: Studiehjälp
date: 12/04/2024
---

”Satans försök att utplåna Kristus församling med våld misslyckades. Den stora strid som kostat Jesus lärjungar livet upphörde inte, när dessa trofasta fanbärare föll på sina poster. De vände neder-laget till seger. Guds arbetare blev ihjälslagna, men hans verk gick fortfarande framåt. Evangeliet vann allt större utbredning och dess anhängare växte i antal. Det trängde in på platser som var otillgängliga, ja, in i själva hjärtat av Rom. En kristen som tillrättavisade de hedniska ämbetsmän som ivrigt påskyndade förföljelsen sa: Ni kan ’döda och plåga oss, fördöma oss ... er orättfärdighet är bara ett bevis på vår oskuld ... inte heller kommer er grymhet att hjälpa er något’. Den gjorde bara sitt till så att ännu fler blev överbevisade. ’Ju oftare vi blir nedmejade, dess mer växer vi i antal. De kristnas blod är ett utsäde.’  (Tertullianus, Apologeticum, par. 50)” (Ellen White, Från mörker till ljus, s. 41).

”Den outgrundliga försynen, som tillåter att de rättfärdiga lider för-följelse genom de ogudaktigas hand, har varit orsak till mycket för-

virring hos många som är svaga i tron. Många är till och med frestade att förlora sitt förtroende för Gud. Han tillåter ju att de sämsta bland människor har framgång, medan de bästa och renaste plågas och pinas under deras grymma makt. Hur kan en som är rättfärdig och barmhärtig, och som samtidigt har all makt, tåla en sådan orättfärdighet och ett sådant förtryck, frågar de. Detta är emellertid en fråga som vi inte här ska gå in på. Gud har gett oss tillräckliga bevis på sin kärlek. Vi får inte tvivla på hans godhet, även om vi inte förstår hur hans försyn verkar” (Från mörker till ljus, s. 45).

**Samtalsstart**

Människor har säkert frågat dig om hur världen kan vara så full av lidande om det finns en god Gud. Vad har du svarat?

**Förbön**

Be att Jesus snart kommer tillbaka, så att allt lidande tar slut.

**Samtalsfrågor**

`Kan förföljelse leda till något positivt? Under vilka omständigheter? Varför tror du att Gud låter sitt folk lida ibland?`

`Om en vän ställde den här frågan till dig, hur skulle du svara: ”Var finns Gud i mitt lidande? Om han älskar mig, varför får jag då gå igenom så svåra tider?”`

`Hur kan din lokala församling bli en gemenskap som visar omsorg om män- niskor och som på så sätt påverkar världen? Diskutera praktiska sätt att tillämpa veckans studium.`