---
title: 'Kristna räddas genom Guds försyn'
date: 08/04/2024
---

Guds barmhärtighet, nåd, försyn och förkunskap blir uppenbara i de händelser som leder fram till Jerusalems förstörelse. Cestius Gallus och de romerska legionerna omringade staden. Då deras anfall närmade sig, drog de sig plötsligt oväntat tillbaka. De judiska styrkorna förföljde dem och vann en stor seger.

När romarna flydde och judarna förföljde dem flydde de kristna i Jerusalem till Pella i Pereen, bortom Jordanfloden. ”De väntande kristna hade fått tecknet som hade lovats dem. Nu hade alla de som ville tillfälle att lyda Frälsarens varning. Förhållandena lades till rätta så att varken judar eller romare kunde hindra de kristna från att fly” (Ellen White, Från mörker till ljus, s. 33).

`Läs Ps. 46:1 och Jes. 41:10. Vad säger dessa texter oss om Guds försyn och omsorg?`

Gud är enväldig och bestämmer över händelser på jorden för att till slut fullfölja sina gudomliga avsikter. Även om Gud ibland ändrar sina ursprungsplaner på grund av våra mänskliga val, kommer hans slutliga plan för den här planeten att uppfyllas. Ibland kommer Guds folk att uppleva svårigheter, förföljelse, fängelse och död för Kristus sak. Men även i de svåraste tiderna när Satan utför sina mest ondskefulla angrepp, upprätthåller och bevarar Gud sin kyrka.

`Läs Heb. 11:35–38 och Upp. 2:10. Vilken verklighet avslöjar dessa texter om vår kamp mot ondskans makter? Hur stämmer dessa texter överens med tanken på Guds beskydd i den förra frågan? Finns det en motsägelse mellan tanken på Guds beskydd och att Gud låter vissa drabbas av svåra lidanden och till och med martyrdöd för Kristus skull?`

”Satans försök att utplåna Kristus församling med våld misslyckades. Den stora strid som kostat Jesus lärjungar livet upphörde inte, när dessa trofasta fanbärare föll på sina poster. De vände nederlaget till seger. Guds arbetare blev ihjälslagna, men hans verk gick fortfarande framåt” (Från mörker till ljus, s. 41).

`Vad borde det betyda för oss att bibelförfattarna, som säkert fick uppleva smärta och lidande, ändå gång på gång kunde skriva om hur verklig Guds kärlek var för dem? Hur kan vi själva uppleva samma kärlek?`