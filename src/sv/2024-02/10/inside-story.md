---
title: Missionsnytt
date: 07/06/2024
---

#### En dag som förändrade livet

MissionsnyTt FRÅN HELA VÄRLDEN  |  Sabbaten den 8 juni 2024

Vadim var 14 år när hans mamma och syster omkom i en bilolycka i Vitryssland. Efter den hjärtskärande förlusten började Vadims pappa söka Gud. Han deltog i en serie evangeliska möten som hölls i stan och blev döpt.

Detta hände på 1990-talet. Sovjetunionens kollaps 1991 hade öppnat dörren för religionsfrihet, och evange-  liska mötesserier hölls i Belarus, Ryssland och andra före detta sovjetrepubliker.

Vadim, som då var 15 år, sa att pappa fick göra vad han ville, men själv skulle han aldrig stiga in i en adventkyrka. ”Jag kommer aldrig att besöka din kyrka”, förkunnade han.

Pappa sa ingenting. En sabbatsmorgon fyra månader senare bad han Vadim att följa med honom till kyrkan. Vadim hade dock inte ändrat sig. ”Jag är inte intresserad”, sa han. ”Jag följer inte med.”

Men pappa tänkte inte ge upp. Han visste att även om Vadim kanske inte ville gå i kyrkan, fanns det något han ville ha mer än något annat i världen. Vadim lärde sig datorprogrammering i skolan, och han ville ha en egen dator. Datorer var dock oöverkomligt dyra i Belarus vid den tiden.

Pappa sa att han kände en adventistkvinna i församlingen som ägde en dator. ”Vi kan fråga henne var hon köpte den”, sa han.

Vadim följde med till kyrkan. Till sin förvåning upptäckte han att församlingen samlades hemma hos en äldre medlem. Alla satt runt ett stort bord för att fira gudstjänst tillsammans.

Vadim viskade till sin pappa: ”Var är kvinnan med datorn? Jag vill prata med henne.”

Pappa viskade tillbaka: ”Låt oss prata med henne efter gudstjänsten.”

Vadim hade inte planerat att stanna under hela gudstjänsten. Han hade hoppats få träffa kvinnan och ge sig iväg. Han fick sitta kvar under sabbatsskolan och gudstjänsten. Det var första gången han hörde människor sjunga psalmer. Det var också första gången han såg människor böja knä och be. När pastorn talade fick Vadim höra bibelberättelsen om David och Jonatan.

Och när gudstjänsten var över hade Vadim helt glömt bort anledningen till att han hade kommit till mötet.

Efter den sabbaten följde han med till kyrkan varje vecka. Han började fira sabbaten. Han läste igenom Bibeln och alla fem böckerna i serien ”Det stora hoppets historia”. Han blev en ny person.

En gudstjänst förändrade hans liv. Han hade kommit till kyrkan för att fråga var han kunde köpa en dator och gått hem med ett nytt liv. Ett år senare, när han var 16 år gammal, gav han sitt hjärta till Jesus och blev döpt.

Året därpå åkte han till Zaoksky Adventist University i Ryssland för att studera till att bli pastor.

Idag är Vadim Derkach pastor och missionssekreterare för Sjundedags Adventistsamfundet i Belarus.

Hur blev det med hans önskan att få en egen dator? Han säger med ett leende: ”Jag köpte en dator – men senare.”