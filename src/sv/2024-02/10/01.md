---
title: 'Spiritismen avslöjad'
date: 01/06/2024
---

> <p>Nyckeltext</p>
> ”Ty när Herren själv stiger ner från himlen och hans befallning ljuder genom ärkeängelns röst och Guds basun, då skall de som är döda i Kristus uppstå först, och därefter skall vi som är kvar i livet föras bort bland molnen tillsammans med dem för att möta Herren i rymden. Och sedan skall vi alltid vara hos honom” (1 Thess. 4:16, 17).

### Veckans HuvudtexteR
Matt. 10:28; Pred. 9:5; Jes. 8:19, 20; Joh. 11:11–14, 21–25; 1 Thess. 4:16, 17; Upp. 16:13, 14; Matt. 24:23–27; 2 Thess. 2:9–12.

För flera årtionden sedan dök det upp berättelser om nära döden-upplevelser (NDU), där personer som dött och sedan återupplivats berättade otroliga saker om vad de sett och hört medan de var ”döda”. Tusentals av dessa berättelser har dokumenterats och studerats. I hela världen, inklusive i den kristna världen, tror miljontals människor att dessa berättelser bevisar att de döda egentligen inte är döda. Denna grundläggande spiritistiska tro är ett av Satans mest utbredda och effektiva bedrägerier.

Spiritismen hade faktiskt sin början redan i Eden i och med ormens lögn till Adam och Eva: ”Ni kommer visst inte att dö” (1 Mos. 3:4). Genom historiens gång har den tagit sig olika uttryck, men alltid med den underliggande premissen att livet fortsätter efter döden. Denna idé låg också till grund för en av 1800-talets största falska religiösa rörelser. Systrarna Fox påstod, vilket senare erkändes vara falskt, att de kunde få svar på sina frågor från de dödas andar.

I jordens sista konflikt kommer Satan att bedra miljontals människor genom spiritistiska företeelser. Uppenbarelseboken visar att detta är ett sätt för honom att försöka få världen under sin kontroll.

Syftet med detta studium är att visa att vårt enda skydd mot Satans villfarelser är en personlig relation med Kristus och en solid förankring i Bibelns läror. Detta inkluderar läran om döden, oavsett vad våra ögon, öron och hjärtan försöker säga oss.