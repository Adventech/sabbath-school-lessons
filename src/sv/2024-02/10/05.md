---
title: 'Spiritism i den sista tiden, del 1'
date: 05/06/2024
---

`Läs Matt. 24:5, 11, 24; 2 Thess. 2:7–9; Upp. 13:13, 14 och 16:13, 14. Vilka slags bedrägerier kommer människor att ut-sättas för i den sista tiden?`

Djävulen kommer att använda ”tecken och under” och imponerande mirakel för att bedra massorna strax innan Jesus kommer. Ángel Rodríguez kommenterar de onda andarnas bedrägliga kraft med dessa talande ord: ”Deras övertalningsförmåga ligger inte i inne-hållet i deras budskap utan i kraften av de övernaturliga manifestationer som kallas ’tecken’ eller ’mirakel’. De utför/gör (poieō) tecken och appellerar därmed till människans känslomässiga sida snarare än till hennes omdömesförmåga och rationella förmåga. Det faktum att dessa tecken utförs av demoner visar att den förenande kraften i budskapet från de tre demonerna [draken, odjuret och den falske profeten] är av en spiritistisk karaktär – de har inte Gud som sin källa eller sitt ursprung. När den kosmiska konflikten närmar sig sitt slut kommer demoniska krafter att träda in på den mänskliga histo-riens scen på ett sätt som saknar motstycke. Spiritismen, vars själva grund är den obibliska läran om själens odödlighet, kommer nästan att snärja världen” (The Closing of the Cosmic Conflict: Role of the Three Angels’ Messages, opublicerat manuskript, s. 6).

`Varför är det farligt att lita på sina känslor? Vilken roll spelar de, på gott och ont, i vår trosupplevelse? Hur kan Satan kringgå våra tankeprocesser och vädja till våra känslor?`

”Satan har länge förberett sitt sista försök att bedra världen. … Steg för steg har han förberett vägen för sitt mästerliga bedrägeri i utvecklingen av spiritismen. Planerna är ännu inte fullt utvecklade, men det kommer att ske under den allra sista tiden. … Endast de som bevaras genom Guds makt, därför att de tror på hans ord, är undantagna. Människorna kommer snabbt att invaggas i en ödesdiger trygghetskänsla. De kommer att väckas först när Guds vrede utgjuts” (Ellen White, Från mörker till ljus, s. 482). Vår enda trygghet finns i Jesus och hans ord.

Det är inte svårt att se hur miljoner, till och med miljarder, som inte förstår de dödas tillstånd, skulle kunna svepas med av villfarelser som rör idén att de döda lever vidare efter döden.

`Vilka är några vanliga villfarelser som de som förstår att de döda sover är skyddade från?`