---
title: Studiehjälp
date: 10/05/2024
---

”Bibeln fördömdes av kyrkliga och borgerliga myndigheter. Dess vittnesbörd förvanskades. Varje försök som människor och onda makter kunde tänka ut gjordes för att avleda människornas tankar från den. De som vågade förkunna dess heliga sanningar jagades, förråddes, pinades och inspärrades i fängelsehålor. De led som martyrer för sin tro. De tvingades att fly för att söka skydd i bergshålor eller i jordens hålor och grottor. Det är dessa förhållanden som symboliseras av dessa trofasta vittnen som profeterade, klädda i säcktyg. Ändå fortsatte de sin förkunnelse under hela denna tid av 1 260 år. Även under den allra mörkaste tiden fanns det trofasta människor som älskade Guds ord och som visade iver för hans ära. Dessa trogna tjänare fick visdom, kraft och auktoritet att förkunna hans sanning under hela denna tid” (Ellen White, Från mörker till ljus, s. 234).

”Då Frankrike offentligt hade förkastat Gud och satt Bibeln åt sidan triumferade onda människor. Mörkrets makter gladdes över att de slutligen uppnått det mål som de så länge hade eftertraktat, ett rike där Guds lags hämmande barriärer inte fanns. … Guds Ande, som begränsar Satans fruktansvärda makt, drog sig i stor utsträckning tillbaka. Han som endast gläder sig åt människors fördärv tilläts att fullfölja sina avsikter. De som hade valt att ställa sig på upprorets sida skördade dess frukter till dess att landet fylldes av brott som är alltför ohyggliga att beskriva. Från härjade provinser och ödelagda städer ljöd ett bittert, plågat rop. Frankrike skakades som av ett jordskalv. Religion, lag, samhällsordning, familj, stat och kyrka – alltsammans slogs ner med den gudlösa hand som hade höjts mot Guds lag” (Från mörker till ljus, s. 248, 249).

”Om församlingen inte vill följa med när han [Gud] visar vägen, om den inte tar emot varje ljusstråle och utför de plikter som påpekas, kommer kristendomen ofrånkomligt att förfalla till formalism. Den sanna gudsfruktans anda kommer att försvinna” (Ellen White, Från mörker till ljus, s. 276).

**Samtalsstart**

Revolution är inte det enda sättet som tron möter motstånd. Hur möter den motstånd idag? Vad är din erfarenhet? Hur ger din tro styrka i sådana situationer?

**Förbön**

Be för individer och institutioner som på olika sätt förföljer troende.

**Samtalsfrågor**

`Hur avslöjas principerna för den stora striden i den franska revolutionen?`

`När en person argumenterade för att det inte finns någon Gud skrev han att ”vi är fria att sätta upp våra egna mål och korsa alla intellektuella gränser utan att behöva leta efter förbudsskyltar”. Varför är frasen ”utan att behöva leta efter förbudsskyltar” så informativ om vilket motiv många har som vill förkasta Gud? Hur kan sådana idéer hjälpa oss att förstå en del av det som hände under den franska revolutionen?`

`Varför är Johannes syn av helgedomen så viktig i förhållande till sista tidens händelser?`