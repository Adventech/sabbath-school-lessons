---
title: 'De två vittnena dödas'
date: 07/05/2024
---

`Läs Upp. 11:7–9. Vad förutsäger dessa verser skulle hända med Guds två vittnen, Gamla och Nya testamentet? Kom ihåg att språket är symboliskt.`

År ٥٣٨ e.Kr. hade det hedniska romarriket fallit. Den romerske kejsaren Justinianus överlämnade den civila, politiska och religiösa makten till påven Vigilius. Den medeltida kyrkans långa herravälde tog sin början. Den fortsatte fram till 1798 e.Kr. Den franske generalen Berthier marscherade utan motstånd in i Rom den 10 februari 1798, på order av Napoleon. Påven Pius VI togs till fånga och fördes tillbaka till Frankrike, där han dog. Datumet markerar det profetiskt förutsagda slutet på den romerska kyrkans världsliga makt, de 1 260 dagarna/åren som skildras i Daniel och Uppenbarelseboken (se gårdagens studium).

Vilken mäktig demonstration av hur sanna Bibelns profetior är! Daniel, som skrev mer än 500 år före Kristus, förutsade händelser 2 300 år senare med så stor precision. Vi kan verkligen lita på pro-fetiorna som finns i Bibeln.

Under tiden, genom allt detta, hölls evangeliets sanning vid liv genom Ordets vittnesbörd. Men den bibliska sanningen hotades av ännu större utmaningar. Odjuret som stiger upp ur avgrunden (politisk makt under inflytande av draken, Satan) förde krig mot Skriften. Han inledde nya angrepp mot Bibelns auktoritet genom den franska revolutionen som började 1789.

Under den franska revolutionen inrättade regeringen officiellt Culte de la Raison (Förnuftets kult) som en ateistisk statsreligion, avsedd att ersätta kristendomen. Den 10 november 1793 hölls en nationell högtid för Förnuftet. Kyrkor över hela Frankrike förvandlades till Förnuftets tempel och en levande kvinna kröntes som Förnuftets gudinna. Biblar brändes på gatorna. Man deklarerade att Gud inte existerade och att döden var en evig sömn. Satan verkade genom gudlösa människor för att döda Guds två vittnen. Deras döda kroppar skulle ”ligga på gatan i den stora stad som på andligt språk kallas Sodom och Egypten och där deras herre också blev korsfäst” (Upp. 11:8).

Egypten var en kultur med många gudar som förnekade den sanne Guden (se 2 Mos. 5:2). Sodom representerar grav omoral. Under den franska revolutionen dog Guds två vittnen – Gamla och Nya testamentet – på grund av den ateism och omoral som hejdlöst bredde ut sig när traditionella spärrar släpptes lösa i revolution och blodsutgjutelse.

Upp. 11:9 säger att Guds två vittnens kroppar skulle ligga obegravda i ”tre och en halv dag”, dvs.  tre och en halv profetiska ”dagar” som representerar tre och ett halvt bokstavliga år. Ateismen stod på sin höjdpunkt under den franska revolutionen, åtminstone under cirka tre och ett halvt år. Denna period sträckte sig från den 26 november 1793, då religion avskaffades i ett dekret i Paris, till den 17 juni 1797, då den franska regeringen avskaffade de restriktiva religiösa lagarna.