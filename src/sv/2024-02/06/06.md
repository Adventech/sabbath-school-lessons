---
title: 'Sanningen segrar'
date: 09/05/2024
---

Trots fiendens attacker kommer Guds verk på jorden att få ett storslaget avslut. Evangeliet kommer att förkunnas för ”alla länder och stammar och språk och folk” (Upp. 14:6). Den stora striden mellan Kristus och Satan kommer att sluta med att Kristus fullständigt

besegrar ondskans makter. Guds rike kommer att segra över ondskan, och synden kommer för alltid att utrotas från universum. Upp. 11 börjar med Satans försök att genom den franska revolu-tionen förgöra den kristna tron och utrota tron på Gud, men kapitlet slutar med Guds rikes seger över ondskans härskare och makter. Det är en uppmuntran för alla som går igenom ett eldprov för Kristus och hans sanning.

`Läs Upp. 11:15–18. Vilka händelser inträffar vid tidens slut när den sjunde basunen ljuder, enligt dessa verser?`

Herraväldet över den här världen har blivit vår Herres. Kristus har segrat. Ondskan är besegrad. Jesus vinner och Satan förlorar. Rättfärdigheten triumferar. Sanningen regerar. Vi gör klokt i att ta till oss följande löfte: ”Allt som bygger på mänsklig auktoritet kommer att omstörtas, men det som bygger på Guds oföränderliga Ords klippa ska bestå för alltid” (Ellen White, Från mörker till ljus, s. 250).

`Läs Upp. 11:19. Vad såg Johannes öppnas i himlen? Och vad såg han när han tittade upp mot himlen?`

Guds tempel i himlen öppnades inför Johannes ögon. När han blickade in i det allra heligaste såg han förbundsarken. I Gamla testamentets helgedom, som var en kopia av det stora originalet i himlen, uppenbarades Guds härliga närvaro mellan de två ängla- figurerna på förbundsarkens lock. I arken fanns Guds lag. Även om vi räddas endast av nåd genom tro, visar lydnad av Guds lag om vår tro är äkta. Guds lag är utgångspunkten eller måttstocken i domen (Jak. 2:12). Detta faktum blir särskilt viktigt och relevant vid tidens slut (se Upp. 12:17; 14:12).

`Hur talar den slående kontrasten mellan den franska revolutionens gudlöshet och det härliga avslut som beskrivs i Upp. 11 till oss idag?`