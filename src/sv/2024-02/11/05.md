---
title: 'Odjurets identitet, del 2'
date: 12/06/2024
---

I stället för att tillbe odjuret finner Guds folk sin största glädje i att tillbe Gud. Deras lydnad växer fram ur deras kärleksfulla hjärtan. De är hängivna honom eftersom de vet hur hängiven han är dem.

`Läs Upp. 13:5. Vad kännetecknar odjuret?`

Minns du att vi i studium 4 påminde oss att Gud gett oss en nyckel för att förstå profetisk tid – att en profetisk dag motsvarar ett bokstavligt år (4 Mos. 14:34; Hes. 4:6)? Om vi räknar med att tidsperioden på 42 månader som nämns i Upp. 13:5 använder den hebreiska månaden på 30 dagar motsvarar den 1 260 profetiska dagar eller bokstavliga år.

Påvedömet hade stort inflytande från 538 e.Kr. till 1798 e.Kr. Men när Napoleons general Berthier tog påven till fånga år 1798 tog den profetiska perioden av påvlig överhöghet slut, och profetian uppfylldes: ”Den som för bort andra i fångenskap, han får själv gå i fångenskap” (Upp. 13:10, alternativ läsart enligt fotnot). Slaget mot påvedömet var allvarligt men inte dödligt. Det dödliga såret  skulle läkas (Upp. ١٣:١٢). Påvedömets skulle återfå inflytande i hela världen.

Idag välkomnar världens ledare påven som en ambassadör för den romerska kyrkan och besöker honom regelbundet i Vatikanen. I en värld som präglas av en aldrig tidigare skådad instabilitet skapas förutsättningar för att Roms biskop ska bli den hyllade moraliska ledaren i världen som kan föra människor samman. I sitt tal den 6 juni 2012 till över 15 000 personer som samlats på Petersplatsen i Rom förklarade påven Benedictus XVI: ”Söndagen är Herrens, mannens och kvinnans dag, en dag då alla måste kunna vara lediga, lediga för familjen och lediga för Gud. Genom att försvara söndagen försvarar vi människans frihet.”2

Vart leder denna rörelse? ”De som ärar den bibliska vilodagen kommer att fördömas som fiender till lag och ordning. De kommer att framställas som orsaken till omoral, anarki och korruption. Man kommer att säga att de därigenom drar Guds straffdomar över jorden. … De kommer att anklagas för brist på solidaritet mot landets regering. Präster som förnekar Guds lags giltighet kommer att framhålla från talarstolarna att det är människans plikt att lyda de världsliga myndigheterna, som tillsatts av Gud. I lagstiftande församlingar och inför domstolar kommer de som håller Guds bud att framställas i ett felaktigt ljus och fördömas” (Ellen White, Från mörker till ljus, s. 511).

`I en snabbt föränderlig värld, hur snabbt skulle händelser som de som beskrivs ovan kunna inträffa?`