---
title: 'Uppenbarelsebokens sista konflikt'
date: 09/06/2024
---

Uppenbarelsebokens budskap är mycket mer än mystiska symboler, märkliga djur och underliga bilder. Det handlar om eviga sanningar som en kärleksfull Gud har gett till den sista tidens generation. Konflikten mellan Kristus och Satan började i himlen och handlade om tillbedjan. Detta kommer att vara huvudfrågan även i slutet.

`Jämför Upp. 14:7, 9 med 4:11. Vad är det övergripande temat i  Uppenbarelseboken i denna kosmiska konflikt mellan gott och ont?`

Genom hela Uppenbarelseboken är tillbedjan och skapelse oskiljaktigt sammankopplade. Upp. 14:7 uppmanar oss att tillbe hela skapelsens Herre. Mot bakgrund av evolutionsteorin, som har tagit världen med storm under de senaste två århundradena, är sabbaten en evig påminnelse om vår identitet. Den bekräftar ständigt att vi är skapade varelser och att vår Skapare är värd vår trohet och tillbedjan. Detta är en av anledningarna till att djävulen hatar sabbaten så mycket.

`Läs Upp. 12:17 och 14:12. Hur kommer tillbedjan av Skaparen slutligen till uttryck?`

Att tillbe Skaparen genom att hålla Guds bud står i direkt motsats till att tillbe odjuret. Gud kommer att ha ett folk i sista tiden som är lojala mot honom trots det största motståndet och den häftigaste förföljelsen i historien.

”Att hålla den falska sabbaten i överensstämmelse med landets lagar, i strid mot det fjärde budet, kommer att vara tecknet på lojalitet mot den makt som står i opposition mot Gud. Att hålla den sanna vilodagen helig i lydnad mot Guds bud kommer att bli ett bevis på lojalitet mot Skaparen” (Ellen White, Från mörker till ljus, s. 522).

Upp. 14:12 säger att dessa hängivna lärjungar till Frälsaren kommer att ha ”Jesus tro”.1 Jesus tro är en så djup tro att den vågar lita när den inte kan se. Den är uthållig när den inte kan förstå. Den är en gåva från Jesus som vi tar emot i tro och som kommer att bära oss genom den kommande konflikten.

`Sjundedagssabbaten är en så grundläggande symbol för Gud som Skapare att den kan spåras tillbaka ända till Eden. Att försöka lägga beslag på den, som Rom gjorde (se Dan. 7:25), är därför att försöka lägga beslag på Guds auktoritet på den mest grund- läggande nivå som är möjlig. Hur hjälper denna sanning oss att förstå varför det kommer att vara en så kontroversiell fråga i den sista tiden?`