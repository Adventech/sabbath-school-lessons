---
title: 'Den annalkande konflikten'
date: 08/06/2024
---

> <p>Nyckeltext</p>
> ”Helga dem genom sanningen; ditt ord är sanning.” (Joh. 17:17)

### Veckans HuvudtexteR
Upp. 14:7, 9, 12; 4:11; 13:1, 2; 12:3–5 och 13:11–18.

Det finns en relativt ny medicinteknisk produkt som kallas Biochip eller Veri-chip, ungefär lika stort som ett riskorn, som kan opereras in i en patient. Biochipet innehåller information om patientens sjukdomshistoria, som sedan kan erhållas genom att föra en avläsare över huden där Biochipet eller Veri-chipet har satts in. Vissa kristna ser detta som en del av en konspiration för att genomdriva odjurets märke. För andra har odjurets märke att göra med streckkoderna på konservburkar, eller så är det ett mystiskt nummer på dollarsedlar som påstås bli summan 666. För vissa har det att göra med frimurarorden, Illuminati, svarta FN-helikoptrar och Förenta nationerna.

Syftet med veckans studium är att avslöja den kommande konflikten om tillbedjan. Satan kommer att utmana Guds auktoritet genom att försöka underminera Guds lag. Sabbaten kommer särskilt att bli central i en global konflikt om tillbedjan. Satan hatar sabbaten eftersom han hatar Skaparen. Han kommer att använda tvång, påtryckningar och våld för att bryta vår hängivenhet till Kristus. Det kommer att bli en krock mellan olika trosuppfattningar om den sanna och den falska dagen för tillbedjan. Guds sista vädjan är en vädjan om trohet till Kristus trots förföljelse, ekonomisk bojkott, fängelsestraff och dödsdom. Veckans studium betonar Jesus förmåga att föra oss genom jordens sista konflikt.