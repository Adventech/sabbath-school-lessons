---
title: Missionsnytt
date: 14/06/2024
---

#### Gud ger styrka att vittna

MissionsnyTt FRÅN HELA VÄRLDEN  |  Sabbaten den 15 juni 2024

En av Alinas favoritaktiviteter som elev vid Zaokskys kristna skola i Ryssland är det årliga julprogrammet som eleverna håller. Varje år får skolans 210 barn

möjlighet att vara med i en pjäs om Jesus födelse. Hundratals barn från staden Zaoksky och andra platser i området brukar se på den. Barnen som kommer till julprogrammet lär sig också att göra olika hantverk och får med sig godsaker hem. Det är ett missionsprogram som syftar till att visa människor Jesus kärlek.

Alla väntar ivrigt på att ta del i julprogrammet. Det är en Zaoksky-tradition sedan 2003. Skolbarnen längtar efter att delta i programmet. Barn från staden längtar efter att se pjäsen och delta i programmet. Föräldrar och andra vuxna ser också fram emot det stora evenemanget.

Alina började delta i programmet när hon var elva år gammal. Hon var inte ens elev på Zaokskyskolan än. Men hon ville vara med, och hon fick hjälpa till med att sätta upp julgranen.

Alina var med fem år i rad. Men det sjätte året var hon sjuk. Hon oroade sig för att hon inte skulle vara frisk i tid. Hon bad: ”Ge mig kraft så att jag kan gå dit och berätta för människor om dig.”

När den stora dagen kom mådde Alina alldeles utmärkt. Hela första dagen med första föreställningen gick också alldeles utmärkt. Alina njöt av att se barn och vuxna le när de tackade henne och de andra skoleleverna från Zaoksky- skolan som hade deltagit. Då kom en familj med fyra barn fram till Alina. De ville ta en selfie.

Efteråt frågade mamman: ”Varför gör ni det här programmet och satsar så mycket tid och pengar på främlingar?”

Alina svarade inte genast. Hon funderade på hur hon skulle svara. Varför hade hon velat delta i programmet de senaste sex åren? Sedan sa hon: ”Varje person som verkligen älskar Gud älskar också sin nästa och vill visa andra Guds kärlek genom att göra gott.”

Alina pratade länge med familjen. Hon berättade för dem om Zaoksky-skolan och Adventkyrkan. Hon berättade för dem om scoutklubbarna i hennes församling och inbjöd barnen att delta.

Föräldrarna tog med sig sina pojkar, som var i scoutåldern, till ett scoutmöte. Pojkarna deltog i ett andra möte, men de återvände inte efter det.

Alina vet inte vad som hände med familjen, och hon vet inte hur hon ska kontakta dem. Men hon är inte orolig. Hon är säker på att ett frö har planterats  i deras hjärtan. Hon litar på att Gud kommer att få fröet att börja växa och tala till deras hjärtan.

”Det här var första gången jag var själv när jag berättade för någon om Gud”, säger Alina. ”Gud gav mig kraft att bli frisk och hjälpte mig medan jag pratade med familjen. Jag är så glad att jag kunde visa andra hans kärlek.”

Alina lägger till att hon lärde sig att det är viktigt att inte vara rädd för att prata om Gud. ”Även när vår egen styrka sviker oss, är Gud nära och ger oss styrka”, säger hon.