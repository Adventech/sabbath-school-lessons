---
title: 'Stå upp för sanningen'
date: 20/04/2024
---

> <p>Nyckeltext</p>
> ”Liksom Mose hängde upp ormen i öknen, så måste Människosonen upphöjas för att var och en som tror på honom skall ha evigt liv” (Joh. 3:14, 15).

### Veckans HuvudtexteR
Dan. 7:23–25; Upp. 12:6, 14; Jud. 3, 4; Upp. 2:10; Apg. 5:28–32; Ps. 19:8–12; 1 Joh. 5:11–13.

Den moderna turkiska staden Izmir vid kusten var en gång i tiden den bibliska staden Smyrna som nämns i Uppenbarelseboken. Den antika staden hade cirka 100 000 invånare och blomstrade vid slutet av det första och andra århundradet . Det var en framgångsrik stad med en stark lojalitet mot Rom.

En gång om året beordrades alla medborgare i Smyrna att tända rökelse till de romerska gudarna. Men i Smyrna fanns också en växande kristen församling på 100-talet, och många av dem tänkte inte gå med på detta. Polykarpos, en tidig församlingsledare, blev martyr på Smyrnas torg, bränd på bål för att han vägrade att förråda sin Herre genom att tända rökelse till de romerska gudarna. När han en sista gång ombads att förneka Kristus svarade den gamle mannen: ”I åttiosex år har jag tjänat honom, och han har aldrig gjort mig orätt. Hur skall jag kunna smäda min konung, som har frälst mig?” (De apostoliska fäderna, ”Polykarpos martyrium” översättning: Per Beskow, 2006, Artos Norma Bokförlag, s. 130).

Genom århundradena har män och kvinnor varit villiga att bli martyrer hellre än att ge upp sin tro på Kristus. Deras uppoffringar

ingjuter nytt mod i oss. Berättelserna om deras hängivenhet till Kristus stärker vår egen hängivenhet. Den här veckan ska vi titta på några bibliska principer som motiverade valdenserna och senare reformatorer, som Jan Hus och Hieronymus, att vara trogna Herren till varje pris – till och med under dödshot från samma makt som dödade Polykarpos: Rom, men nu i sin påvliga fas.

_Studiematerial för den 20–26 april 2024._