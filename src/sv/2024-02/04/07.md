---
title: Studiehjälp
date: 26/04/2024
---

”Gud tillät stort ljus att lysa in i dessa utvalda mäns sinnen, och han uppenbarade för dem många av de villfarelser som härskade inom den romerska kyrkan. De fick emellertid inte del av allt det ljus som skulle ges till världen. Genom dessa sina tjänare arbetade Gud för att leda folket ut ur katolicismens mörker. Men de mötte många och stora hinder. Gud förde dem steg för steg framåt, efter hand som de kunde orka med det. De var inte beredda att kunna ta emot allt ljus på en gång. Det skulle bara ha fått dem att vända sig bort, så som fallet är med dem som länge har varit i mörker när solen i sin middagsglans lyser på dem. Därför uppenbarade Gud det för de ledande männen i små portioner efter hand som folket kunde ta emot det. Ner genom århundradena skulle andra trofasta arbetare följa efter dem för att leda människorna ännu längre på reformationens väg” (Ellen White, Från mörker till ljus, s. 93).

”I ett annat brev, som skrevs till en präst som hade blivit anhängare av evangeliet, skriver Hus med stor ödmjukhet om sina egna felsteg. Han anklagar sig själv för att ha ‘känt välbehag av att använda fina kläder och för att ha kastat bort tid med intetsägande sysslor’. Till detta fogar han dessa rörande förmaningsord: ‘Må Guds ära och människors frälsning uppta ditt sinne och inte tankar om prästämbete och lantegendomar. Ta dig i akt för att smycka ditt hus mer än din själ och var framför allt angelägen om den andliga uppbyggelsen. Var gudfruktig och ödmjuk mot de fattiga och slösa inte vid gästabud. Om du inte förbättrar ditt liv och avstår från överflödiga ting fruktar jag för att du ska bli hårt tillrättavisad, så som också jag själv blir’ ” (Från mörker till ljus, s. 95)

**Samtalsstart**

Vad motiverar människor till att hålla fast vid och försvara sanningen?

**Förbön**

Be om vishet, mod och kraft, både för dig själv och andra, att hålla fast vid och försvara sanningen.

**Samtalsfrågor**

`Vad är ”växande ljus”? Varför uppenbarar Gud sanningen gradvis? På vilket sätt gäller dessa principer för Guds kyrka i dag?`

`Hur förhåller sig nya sanningsupptäckter till tidigare sanningar som Guds folk har förstått? Varför får nytt ljus aldrig motsäga gammalt ljus?`

`Oavsett var du bor kommer din kultur att främja värderingar, idéer och moral-koder som på något sätt strider mot vad Bibeln lär. När du har identifierat dessa konfliktområden, hur kan du och vi som kyrka hantera dessa utmaningar? Hur kan vi förbli goda medborgare samtidigt som vi inte ger efter för de skeva värderingar som vår kultur förespråkar?`

`Hur påverkar Johan Hus brev ditt tänkande i dag? Vad i brevet gör intryck på dig?`