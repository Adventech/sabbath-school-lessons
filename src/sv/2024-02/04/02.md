---
title: 'Förföljda men ändå segrande'
date: 21/04/2024
---

`Läs Daniel 7:23–25 och Upp 12:6, 14. Vilka profetiska tidsperioder nämns i dessa texter?`

När Guds folk förblir trogna mot Gud blir Satan rasande. Detta leder ofta till förföljelse. Profeten Daniel beskrev en tid, som för honom låg i framtiden, då den medeltida kyrkan ”förde krig mot de heliga” och skulle ”fara hårt fram mot” Guds folk (Dan. 7:21, 25). Profeten Johannes beskrev samma tidsperiod då Guds församling tvingades fly ut i öknen, där hon ”blir livnärd en tid och två tider och en halv tid” (Upp. 12:14). Upp. 12:6 tillägger: ”kvinnan [församlingen] flydde ut i öknen, där Gud har berett henne en tillflykt.” Guds folk fick näring i öknen. Hans Ord stärkte och uppehöll dem, medan den stora striden rasade under denna långa och mörka period av påvligt herravälde.

Guds folk fann en ”tillflykt” som Gud hade berett för dem. I livets största utmaningar bereder Gud alltid en tillflykt för sina trogna efterföljare. När hans folk har gått igenom sina största prövningar har de funnit en tillflykt i hans kärlek och omsorg (se Psaltaren 46).

De 1 260 dagarna och en tid, två tider och en halv tid i Upp. 12:6, 14 syftar på samma tidsperiod (3 1⁄2 tider eller år x 360 dagar/år = 1 260 dagar). Bibelns profetior är ofta skrivna i symboler. I de pro- fetiska delarna av Daniels bok och Uppenbarelseboken motsvarar en profetisk dag ett bokstavligt år. Vi finner denna årsdagsprincip i 4 Mos. 14:34 och Hes. 4:6.

Årsdagsprincipen vilar inte enbart på dessa två texter utan har mycket brett stöd i Bibeln. Teologen William Shea, kronolog och forskare i Gamla testamentet, redogör för 23 bibelbevis i Gamla testamentet för denna princip.1 Bibeltolkare har använt den i alla århundraden.

Västgoterna, vandalerna och östgoterna var stammar som trodde annorlunda än Roms officiella lära. De 1 260 dagarna började när den sista av dessa barbariska stammar, östgoterna, drevs ut ur Rom år 538 e.Kr. Det andliga mörkret fortsatte fram till år 1798 e.Kr. då Napoleons general Berthier avsatte påven i Rom. Under den här långa perioden led oräkneliga kristna martyrdöden för att de följde Guds ord. Men även i döden vann de seger. I Kristus var de fria från syndens skuld och herravälde och övervann ”genom Lammets blod”. Kristus seger över Satan på korset var deras seger. Även om de dog är deras död bara en vila fram till Jesus återkomst.

`Hur har Bibelns uppfyllda profetior stärkt din tro?`