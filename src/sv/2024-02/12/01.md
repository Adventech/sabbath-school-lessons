---
title: 'Sista tiden på jorden'
date: 15/06/2024
---

> <p>Nyckeltext</p>
> ”Förvärva sanning, sälj den inte, förvärva vishet, fostran och insikt” (Ords. 23:23).

### Veckans HuvudtexteR
Joh. 8:32; Hes. 20:12, 20; Upp. 7:1, 2; 14:1; Joel 2:21–24; Hos. 6:3; Jak. 5:7, 8; Upp. 18:1–4

Antag att du har en universitetsstuderande dotter som är på väg hem inför sommarlovet. Medan du väntar på att hon ska anlända följer du oroligt väderleksrapporterna. Du blir orolig när vädret snabbt försämras. Stormmoln tornar upp sig vid horisonten. Vindarna blåser hårt. Himlen öppnar sig och regnet vräker ner. Träd blåser omkull. Snart är huvudvägen hemåt oframkomlig. Då får du höra från en av dina grannar att det går att ta sig fram på en mindre landsväg. Bilarna kan ta sig runt några nedblåsta träd. Även om det är svårt att kommunicera kan du skicka ett textmeddelande till din dotter, där du noggrant beskriver hur hon kan ta sig hem på ett säkert sätt.

Mer än något annat vill Jesus föra oss genom livets stormar och få oss hem. Ellen White skriver: ”En storm är på väg, skoningslös i sitt raseri. Är vi redo att möta den?” (Testimonies for the Church 8, s. 315). Syftet med Kristus liv, död, uppståndelse och tjänst i himlens helgedom är att se till att vi kommer hem. De profetiska budskapen i Daniel och Uppenbarelseboken är gudomliga instruktioner speciellt riktade till ett folk som lever i ändens tid. De ska hjälpa oss genom livets stormar så att vi en dag kan känna den varma omfamningen från en kärleksfull Frälsare.

Syftet med denna veckas studium är att klargöra vad det profe- tiska ordet säger om jordens avslutande händelser och på nytt upptäcka Kristus förmåga att leda oss genom jordens sista konflikt och få oss hem.