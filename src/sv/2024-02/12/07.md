---
title: Studiehjälp
date: 21/06/2024
---

Så tidigt som 1851 identifierade adventisternas pionjärer det andra odjuret i Upp. 13:11–17 som Amerikas förenta stater. Men det måste ha varit svårt att förstå då hur USA skulle kunna få hela världen att tillbe det första odjuret (Upp. 13:12). Ännu på 1880-talet bestod hela USA:s flotta av bara 48 gamla fartyg.

Men sedan det kalla krigets slut finns det ingen stormakt som kan mäta sig med USA militärt. Och även om amerikanerna har åtnjutit underbara friheter är det inte svårt att se hur dessa friheter urholkas eller helt undermineras när tiderna blir hårdare. Många anser att vi redan nu ser detta hända.

”Den som vägrar att lyda [påbudet om en falsk sabbat] kommer att dömas efter borgerlig lag. Till slut kommer man att förklara att de förtjänar döden. På den andra sidan står Guds lag som innehåller Skaparens vilodag. Guds lag kräver lydnad och hotar med Guds vrede över alla dem som överträder dess bud” (Ellen White, Från mörker till ljus, s. 265).

”När stormen närmar sig kommer många som har bekänt sig tro på den tredje ängelns budskap, men som inte har blivit helgade genom lydnad för sanningen, att svika sin övertygelse och gå över till motståndarens led. När de har förenat sig med världen och blivit påverkade av dess anda, har de kommit att betrakta nästan allt i samma belysning som den. Och när prövningen kommer är de beredda att välja det som är lätt och populärt. Begåvade och väl- taliga människor som en gång glatt sig i sanningen kommer då att använda all sin begåvning för att bedra och vilseleda människor.

De blir sina tidigare bröders bittraste fiender. När sabbatsfirarna förs fram inför domstolar för att svara för sin tro, kommer dessa avfällingar att bli Satans effektivaste hantlangare. Genom falska anklagelser och antydningar kommer de att hetsa myndigheterna emot dem” (Från mörker till ljus, s. 524).

**Samtalsstart**

Skulle du kunna beskriva den sista tiden händelser som lockande och attraktiva att se fram emot? Hur? Eller är det ens möjligt?

**Förbön**

Käre Gud, världen må vara mörk och dyster, så kom med ljus och trygghet inför allt som ligger framför oss.

**Samtalsfrågor**

`Varför är en förståelse av den sista tidens händelser så viktig i den kommande krisen? Hur är Skriften ett skydd mot bedrägeri?`

`I stora delar av världen råder inte religionsfrihet och kristna har förföljts för sin tro i århundranden. Där är Uppenbarelsens ord om prövningar och förföljelser inga skrämmande nyheter, utan kanske snarare en bekräftelse på att Gud ser dem. Men för kristna som lever i demokratiska samhällen som har varit högborgar för religionsfrihet i århundraden kan Uppenbarelsebokens onda före-bådande kännas främmande. Hur ska vi förhålla oss till dessa varningar? Vilken inställning ska vi ha för att ta vara på den tid vi har och samtidigt vara redo för snabba förändringar?`

`Titta på det sista av Ellen Whites uttalande på föregående sida. Vad gör du idag för att hålla din tro på Jesus räddning levande och växande så att du kan stå fast i den sista tiden?`

`Jämför den andra ängelns budskap i Upp. 14:8 med det höga ropet som ges i Upp. 18:1–4. Hur har budskapet förändrats? Vilka personliga förberedelser kan vi göra för att ta emot det sena regnet och fullborda Guds verk på jorden?`