---
title: 'Paulus: en fängslad apostel för hedningarna'
date:  30/07/2023
---

`Läs Ef. 3. Sök efter ett eller två huvudteman medan du gör det. Vilka huvudpoänger gör Paulus?`

Ef. 3 har en intressant struktur. Paulus inleder kapitlet med dessa ord: ”Därför vill jag, Paulus, Kristi Jesu fånge för er skull som var hedningar” (Ef. 3:1). Sedan gör han ett avbrott med vad som visar sig vara en lång utvikning som handlar om hans arbete som apostel till icke-judarna (Ef. 3:2–13). Efter avvikelsen från ämnet återupptar han sin ursprungliga tankegång genom att upprepa frasen ”Därför” (Ef. 3:14). I verserna 14–21 återgår han till den bön som blev avbruten.

I Ef. 3:1 identifierar Paulus sig själv som ”Kristi Jesu fånge”. Han hävdar att även om han befinner sig i romersk fångenskap och verkar vara under det romerska imperiets våld, så finns det ett djupare, gudomligt syfte som utarbetas i hans liv. Han är inte Roms fånge utan ”Kristi Jesu fånge”! (jfr Ef. 4:1).

Eftersom Paulus nämner sitt ”lidande” (Ef. 3:13) och senare också sin fångenskap (Ef. 6:20, ”kedjor” i nuB) tyder det på att han inte är i någon jämförelsevist bekväm husarrest (jfr Apg. 28:16) utan att han sitter i fängelse. Att sitta i fängelse i en romersk fängelsehåla under det första århundradet var särskilt svårt. Romarriket drev inte välorganiserade fängelser med badrum och regelbunden matservering. I själva verket hade imperiet inte mycket behov av fängelser eftersom fångenskap inte användes för bestraffning. Människor sattes bara i fängelse medan de väntade på rättegång eller avrättning. Fångarna förväntades försörja sig själva och var beroende av släktingar och vänner för att förse dem med mat och andra förnödenheter.

Paulus oroar sig kanske över den känslomässiga inverkan hans fångenskap hade på de troende, då fångenskap medförde enorm social skam i den heders- och skamkultur som rådde. Han kanske fruktar att vissa kommer att fråga: ”Hur kan Paulus vara den upphöjde Kristus apostel och budbärare och vara en föraktad fånge?” Så han sätter sin fångenskap i ett nytt ljus och hjälper de troende att se det som en del av Guds plan. Han lider för dem (”lider för er skull”) och det som verkar vara en orsak till skam kommer i själva verket att bli till deras ”ära” (Ef. 3:13, FB).

`Hur kan vi lära oss att lita på Gud och hans vägar i något som kan vara mycket prövande omständigheter?`