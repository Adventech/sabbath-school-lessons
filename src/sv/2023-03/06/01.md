---
title:  Evangeliets hemlighet
date:  29/07/2023
---

> <p>Nyckeltext</p>
> ”Han som verkar i oss med sin kraft och förmår göra långt mer än vi kan begära eller tänka, hans är härligheten genom kyrkan och genom Kristus Jesus, i alla släktled i evigheters evighet, amen” (Ef. 3:20, 21).

### Veckans Huvudtexter
Ef. 3; Job 11:5–9; Hes. 43:13–16; Amos 7:7, 8; Upp. 11:1, 2.

I Ef. 3 inleder Paulus med ett tema som han redan har berört tidigare: ”tack vare Kristus Jesus är hedningarna genom evangeliet arvingar som vi, tillhör samma kropp som vi och har del i löftet som vi” (Ef. 3:6). Och även om det kanske inte är en stor överraskning för kyrkan idag, som främst består av icke-judar, var det fullständigt nytt för många av hans läsare vid den tiden.

Paulus fortsätter sedan med sina inspirerade ord genom att reflektera över sin iver att förkunna Jesus evangelium för icke-judarna.

Vi lär oss också om hans aktuella svårigheter i att utvidga den verksamheten, svårigheter som innefattar tid i ett romerskt fängelse.

Vi kan också höra hans engagemang för hemligheten i evangeliets kärna. Hemligheten att icke-judar är jämställda med sina judiska bröder och systrar i kyrkan. Vi upplever hans glädje över kyrkan och dess kosmiska uppdrag. Vi får lyssna när han ber och prisar Gud för att han uttryckte sin nåd genom kyrkan.

Vi inspireras, kort sagt, till att följa Paulus i hans iver för evangeliet.