---
title:  Äran i församlingen och i Kristus Jesus
date:  03/08/2023
---

`Paulus avslutar sin bönerapport med en kort, poetisk lovprisning till Gud. Vad prisar han Gud för? Se Ef. 3:20, 21.`

Paulus har skrivit ned sina böner för de troende (Ef. 3:14–19). Nu ber han direkt och kraftfullt. Lovprisningen väcker två frågor:

- Upphöjer avsnittet på ett otillbörligt sätt kyrkan genom att jämställa den med Kristus i frasen ”hans är härligheten genom kyrkan och genom Kristus Jesus” (Ef. 3:21)? Även om Paulus är mycket intresserad av kyrkan i Efesierbrevet, är det tydligt att Kristus är kyrkans frälsare eftersom det är Kristus som bor i de troendes hjärtan (Ef. 3:17). I lovprisningen hyllar Paulus Gud för den frälsning som erbjuds kyrkan genom Kristus Jesus. 
- Målar frasen ”i alla släktled i evigheters evighet” (Ef. 3:21) upp en oändlig framtid på jorden för kyrkan? Lägger den Jesus återkomst på is? Efesierbrevet skildrar ett stabilt framtidshopp. Ef. 4:30 ser till exempel fram emot ”befrielsens dag” (FB). Dessutom kommer de troende att få uppleva Kristus väldiga, oerhörda kraft i ”den kommande [tidsåldern]” (Ef. 1:21, FB). Paulus lovprisning bör läsas som en hyllning av Kristus oändliga makt som han utövar för de troendes skull.

När vi ser tillbaka på Paulus andra bön (Ef. 3:14–21; jfr Ef. 1:15–23) ser vi att Paulus finner styrka i den universella omfattningen av Faderns omsorg (Ef. 3:14, 15), den heliga Andens närhet (Ef. 3:16), gemenskapen med Jesus (Ef. 3:17) och Kristus omätbara, gränslösa kärlek (Ef. 3:18, 19). Detta är så sant att han föreställer sig att de troende är uppfyllda av ”hela Guds fullhet” (Ef. 3:19). Han firar dessa andliga verkligheter i lovprisning och förundras åter igen över Guds krafts överflöd som erbjuds de heliga (Ef. 3:20, 21).

När vi känner pressen av problem, frestelser eller tvivel kan vi vända oss till denna hoppfulla skildring av Paulus böner. Den fängslade aposteln lyfter vår blick till den stora horisonten av Guds syften och nåd som påminner oss om att vi, trots våra nuvarande omständigheter, deltar i Guds ursprungliga plan (Ef. 1:9, 10) och att hans kraft verkar i oss.

`Vilka välsignelser från Gud är särskilt värdefulla för dig? Träna på att skriva en lovprisningsbön för att prisa Gud för dem.`