---
title:  Studiehjälp
date:  04/08/2023
---

Läs Ellen Whites ”Väckelser i vår tid” i Från Mörker till Ljus, s. 400–414.

”Hur kan vi berättiga vårt hämmade andliga tillstånd i ljuset av vår text [Ef. 3:14–19] som beskriver fullheten av kunskap som det är vår förmån att ha? Hur ser himlen på oss som har haft alla andliga och jordiska fördelar för att kunna växa i nåd när vi inte har utnyttjat våra möjligheter? Aposteln skrev inte dessa ord för att fresta oss, för att lura oss eller för att höja våra förväntningar bara för att göra oss besvikna i vår upplevelse. Han skrev dessa ord för att visa oss vad vi kan och måste bli om vi vill ärva Guds rike. Hur kan vi vara medarbetare med Gud om vi har en hämmad upplevelse? Vi känner till de kristna förmånerna och borde söka efter den djupa, andliga kunskapen om Gud som Herren önskar att vi ska ha.”

”Tror vi verkligen på Bibeln? Tror vi verkligen att vi kan få den kunskap om Gud som framställs för oss i denna text? Tror vi på varje ord som utgår ur Guds mun? Tror vi på orden som yttrats av profeter och apostlar, av Jesus Kristus, han som är upphovsmannen till allt ljus och alla välsignelser, och i vilken all rikedom och fullhet bor? Tror vi verkligen på Gud och på hans Son?” (Ellen White, Review and Herald, 1 oktober 1889).

**Samtalsstart**

Ta intryck av Paulus omsorgsfulla beskrivning av Guds kärlek och nåd. Ta inspiration av förbönen i Ef. 3:14–21 och skriv en egen förbön för församlingen som du kan läsa upp för din studiegrupp.

**Förbön**

Be den bön du skrivit.

**Samtalsfrågor**

`Jämför Paulus lovprisning i Ef. 3:20, 21 med andra lovprisningar i Nya testamentet. Se Rom. 11:33–36; 16:25–27; Fil. 4:20; 2 Pet. 3:18b; Jud. 24, 25. Vilka teman eller idéer genomsyrar dessa avsnitt? Hur kan vi få en sådan attityd av lovprisning och tillbedjan som vi ser där?`

`Jämför Paulus fyra användningar av det grekiska ordet plēroma (”fullhet”) i Efesierbrevet. Se Ef. 1:10, 23; Ef. 3:19; Ef. 4:13). [I Ef. 1:10 är ordet översatt ”inne”: ”när tiden var inne”, alltså när tiden nått sin mognad/fullhet, red. anm.] Varför tror du att denna idé är viktig för Paulus?`

`Vilken av alla Guds handlingar som Paulus prisar i Ef. 3 är mest inspirerande för dig? Varför?`

`Paulus avslutar den första hälften av Efesierbrevet precis som han började det (Ef. 1:3–21), genom bön och lovsång. Han jublar över Guds kraft som är närvarande i de troendes liv genom Kristus och Anden (Ef. 3:16–21). Hur kan vi, som Ellen G. White skrev ovan, bättre uppleva denna kraft i våra liv?`