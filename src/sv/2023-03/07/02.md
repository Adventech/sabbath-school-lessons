---
title:  Andens enhet
date:  06/08/2023
---

`Läs Ef. 4:1–16. Hur uppmuntrar Paulus de troende att vårda enheten i kyrkan?`

Paulus inleder andra halvan av Efesierbrevet (kapitel 4–6) med en rörande vädjan om enhet, i två huvuddelar. För det första, i Ef. 4:1–6 ber han de troende att bevara ”Andens enhet” genom att leva ut enhetsbyggande dygder (Ef. 4:1–3). Han ger stöd år sin vädjan med en poetisk lista av sju enheter (Ef. 4:4–6). För det andra, i Ef. 4:7–16 skildrar Paulus den segerrike, upphöjde Jesus som nådens källa för människor som är ledare i uppdraget att sprida evangeliet (Ef. 4:7–11). Han beskriver hur de, tillsammans med alla ”de heliga”, bidrar till Kristus kropps hälsa, tillväxt och enhet (Ef. 4:11–16).

När kapitlet börjar uppmanar Paulus de kristna att ”leva värdigt er kallelse” (Ef. 4:1). När Paulus talar om deras kallelse menar han kallelsen till kristen tro (Ef. 1:18; 2:4–6, 13). Paulus uppmanar de troende att leva ett enande liv som återspeglar Guds stora plan (Ef. 4:9, 10). Han inleder med en uppmaning att leva ut dygder som leder till enhet (Ef. 4:1–3) såsom ödmjukhet, mildhet och tålamod. Låt oss studera dessa begrepp.

På andra ställen förklarar Paulus ordet ödmjukhet i Ef. 4:2 med idén att sätta ”andra högre än er själva” (Fil. 2:3). Ödmjukhet bör alltså inte uppfattas som en negativ dygd av självförakt (se Kol. 2:18, 23) utan som en positiv dygd som uppskattar och tjänar andra.

Mildhet (Ef. 4:2) kan förklaras som ”egenskapen att inte bli alltför påverkad av sin känsla av självtillräcklighet” och betyder också ”artighet, hänsynsfullhet, fromhet” (Frederick Danker, red., Greek-English Lexicon of the New Testament and Other Early Christian Literature, 3:e upplagan, Chicago: University of Chicago Press, 2000, s. 861).

Slutligen betyder tålamod att uthärda provokation eller prövning. Vad dessa egenskaper alltså har gemensamt är att vända sig bort från självupphöjelse och i stället fokusera på andras värde.

`Ödmjukhet, mildhet, tålamod. Tänk på hur dessa egenskaper skulle kunna hjälpa oss att bli enade som ett folk. Hur lär vi oss att utveckla dessa dygder?`