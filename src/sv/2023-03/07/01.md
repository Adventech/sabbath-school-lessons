---
title:  Kristus enade kropp
date:  05/08/2023
---

> <p>Nyckeltext</p>
> ”Så gjorde han några till apostlar, andra till profeter, till förkunnare eller till herdar och lärare. De skall göra de heliga mera fullkomliga och därigenom utföra sin tjänst och bygga upp Kristi kropp,” (Ef. 4:11, 12).

### Veckans Huvudtexter
Ef. 4:1–16; Fil. 2:3; Ps. 68:18; Apg. 2; 1 Kor. 12:4–11, 27–30; Jes. 5:4.

En av Aisopos fabler heter ”Magen och fötterna” Det lyder så här: ”Magen och fötterna råkade en gång i tvist. Fötterna förklarade att de var mycket starkare än magen, och bästa beviset på det var att fötterna inte endast kunde röra sig själva, utan gick dessutom och bar på magen. ’Men kära ni’, svarade magen, ’om inte jag gav er näring, så skulle ni varken kunna bära mig, eller röra er själva’ ” (Aisopos fabler, översättning Erik Hedén, Stockholm: Svenska Andelsförlaget, 1919, s. 89, språkligt reviderad).

Paulus använde emellertid människokroppen för att göra en andlig poäng. För Paulus är den mänskliga kroppen – och kyrkan som Kristus kropp – sammansatt av olika delar med olika förmågor som alla måste samverka för att kroppen ska må bra. I Ef. 4:1–16 återanvänder Paulus kroppsmetaforen som han använt så effektivt tidigare (Rom. 12:3–8; 1 Kor. 12:12–31). Kristus är nu kroppens huvud och förser kroppen med ”begåvade” människor som hjälper till att förena kroppen. Varje lem – varje församlingsmedlem – bidrar med sina förmågor till helheten.

Paulus bild av en frisk, enad kropp hjälper oss att förstå Guds mål för oss: att vara delar av en växande kyrka förenad i Kristus.