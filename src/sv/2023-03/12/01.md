---
title:  Uppmaningen att stå emot
date:  09/09/2023
---

> <p>Nyckeltext</p>
> ”Hämta nu styrka hos Herren, av hans oerhörda kraft. Ta på er Guds rustning, så att ni kan hålla stånd mot djävulens lömska angrepp” (Ef. 6:10, 11).

### Veckans Huvudtexter
Ef. 6:10–20; 5 Mos. 20:2–4; Rom. 13:11–14; 1 Thess. 5:6–8; 1 Kor. 15:23, 24.

Skumögd snubblar tjänaren ut genom dörren och möts av en oroväckande syn – en stor, välutrustad och fientlig här, ”en truppstyrka med hästar och vagnar”. Med darrande röst berättar han nyheterna för profeten Elisha och avslutar med den oroliga frågan: ”Ack, herre, vad skall vi ta oss till?”

Elisha svarar: ”Var inte rädd. Det är fler på vår sida än på deras.” Svaret går inte hem hos hans tjänare. Så Elisha drar honom intill sig och ber för honom: ”Herre, öppna hans ögon, så att han ser!” Profetens bön besvaras omedelbart. Tjänaren kliver upp på skyddsvallarna igen, men denna gång har slöjan mellan det synliga och osynliga dragits undan. Han ser nu inte bara en armé, utan två. ”Då öppnade Herren tjänarens ögon, och han såg att berget var fullt av hästar och vagnar av eld kring Elisha” (2 Kung. 6:15–17).

När Paulus skrev Ef. 6:10–20 ber han om öppnade ögon för de troende så att de ska se verkligheten i den stora striden och få hopp från det vi kan lära oss från den.