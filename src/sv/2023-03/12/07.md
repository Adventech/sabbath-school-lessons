---
title:  Studiehjälp
date:  15/09/2023
---

”Vårt uppdrag är offensivt och som Jesus trofasta soldater måste vi föra den blodbestänkta fanan in i fiendens fästen. ’Vi kämpar inte mot kött och blod, utan mot furstarna, mot makterna, mot världshärskarna här i mörkret och mot ondskans andemakter i himlarymderna.’ Om vi går med på att lägga ned våra vapen och sänka den blodbestänkta fanan och bli Satans fångar och tjänare kan vi slippa kamp och lidande. Men denna fred kan endast köpas på bekostnad av Kristus och himmelen. Vi kan inte acceptera fred på sådana villkor. Låt det vara krig och åter krig till slutet av jordens historia hellre än fred genom avfall och synd” (Ellen White, The Review and Herald, 8 maj 1888).

Hur förhåller sig Ef. 6:10–20 till Uppenbarelseboken? Avsnittet har samma grundläggande syn på den sista tidens händelser, eller eskatologi, som stridsmotivet i Uppenbarelseboken (se Upp. 12; 16:12–16; 19:17–21; 20: 7–10). I båda böcker är Guds folk angripna av fienden som är ”i himlarymderna” och som ”är aktiv och handlingskraftig i den nuvarande tidsåldern”. I båda böckerna uppmuntras Guds folk av ”bilden av den framtida tidsåldern”. Dessutom, ”båda framtidsbilderna pekar uttryckligen på den sista striden när fienden kommer att fullständigt besegras, varefter den nya tidsåldern kommer att upprättas för alltid”, en ny tidsålder där ”Guds folks slutliga härliga tillstånd” och ”fiendens eviga undergång” kommer att bli uppenbart. (Se Yordan Kalev Zhekov, Eschatology of Efesians, Osijek, Kroatien: Evangelical Theological Seminary, 2005, s. 217, 233–235.)

**Samtalsstart**

Hur skulle du förklara den kosmiska konflikten för någon som inte tror på Gud eller övernaturliga saker?

**Förbön**

Gud, ge oss mod att stå upp för dig. Ge oss skydd när vi behöver det. Hjälp dem som är påtagligt drabbade av ondskans makter att få seger.

**Samtalsfrågor**

`När har du tydligast konfronterat mörkrets makter? Vilka strategier har du upptäckt varit mest användbara vid dessa tillfällen?`

`Med tanke på Ef. 6:10–20, hur skulle du tjäna någon som tycks vara särskilt förtryckt av ”ondskans andemakter” (Ef. 6:12, FB)?`

`Hur kan vi bäst urskilja och förkasta ”djävulens lömska angrepp” (Ef. 6:11)? Till exempel, hur ofta känner du dig redo att ge upp din tro för att du känner dig för syndig och fördärvad för att bli frälst? Vem sätter den tanken i ditt huvud – Kristus eller mörkrets krafter? Varför är det särskilt viktigt vid sådana tillfällen att göra anspråk på alla de underbara löften vi har fått i Jesus?`