---
title:  Studiehjälp
date:  18/08/2023
---

”Låt era samtal vara av sådant slag att ni inte behöver ångra dem. ’Bedröva inte Guds helige Ande, som ni har fått som ett sigill för befrielsens dag.’ … Om era hjärtan är fyllda med kärlek kommer ni att försöka bygga upp och befästa era bröder i vår allra heligaste tro. Om ett ord yttras som är skadligt för din väns eller broders karaktär så bör ni inte uppmuntra detta onda tal. Det är fiendens verk. Påminn vänligt den som sagt det att Guds ord förbjuder sådant tal” (Ellen White, Advent Review and Sabbath Herald, 5 juni 1888).

Hur skulle din församling förändras om du och varje medlem skulle avlägga och leva ut ett löfte som består av meningar som de följande?

- Jag önskar att mitt inflytande inom och utanför Sjundedags Adventistsamfundets familj ska vara positivt, upplyftande, trosbyggande och moralstärkande (Ef. 4:29).
- Eftersom jag minns Jesus uppmaning till enhet och kärlek, kommer jag att använda mer energi på att bekräfta dem som gör och säger saker som jag tror är bra än på att peka ut misslyckanden hos dem jag tror har fel (Joh. 13:34, 35; 17:20–23; Ef. 4:1–6; 1 Thess. 5:9–11).
- När jag är oense med någon kommer jag att klargöra min respekt för mitt trossyskon. Jag kommer att förutsätta hans eller hennes ärlighet och hängivenhet till Jesus. Jag kommer att presentera mina åsiktsskillnader vänligt, inte påstridigt (Ef. 4:31, 32).
- Jag kommer att leva glädjefullt och söka varje tillfälle att bygga upp och bekräfta mina trossyskon medan jag väntar på Jesus återkomst (Ef. 4:29, 30; Gal. 6:2; Heb. 10:24, 25).

**Samtalsstart**

Hur tror ni att vi skulle påverkas om vi satt och samtalade med Paulus?

**Förbön**

Låt oss be om att den heliga Anden ska befria oss till att se mera med Guds kärleks ögon på människor vi möter.

**Samtalsfrågor**

`Studera de 11 gångerna i Efesierbrevet då Paulus beskriver att de tre medlemmarna i Gudomen arbetar nära tillsammans för mänsklighetens frälsning. Vad lär denna upprepade betoning oss om Gudomen? Ef. 1:3–14; 1:15–23; 2:11–18; 2:19–22; 3:1–13; 3:14–19; 4:4–6; 4:17–24; 4:25–32; 5:15–20; 6:10–20 (där ”Herren”, Ef. 6:10, syftar på Jesus).`

`Hur kan Paulus råd om kristet tal (Ef. 4:25–32) tillämpas i en tidsålder av ”digital kommunikation”, som alltför ofta används för nätmobbning och anonyma karaktärsmord online?`