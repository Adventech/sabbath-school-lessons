---
title:  Kristusformat liv och Andelett tal
date:  12/08/2023
---

> <p>Nyckeltext</p>
> ”Därför skall ni sluta leva som förut; ni skall lägga av er den gamla människan, som går under, bedragen av sina begär. Se till att ni förnyas i ande och förstånd och att ni klär er i den nya människan, som har skapats efter Guds bild, med den rättfärdighet och den helighet som hör sanningen till” (Ef. 4:22–24).

### Veckans Huvudtexter
Ef. 4:17–32; Kol. 3:1–17; Sak. 3:3–5; 8:16; Jes. 63:10; Rom. 8:16, 26, 27.

José Antonio bodde som hemlös på Palmas gator i Spanien i flera år. Med grått, stripigt hår och skägg såg José äldre ut än sina 57 år. En dag gick Salva Garcia, som ägde en frisörsalong, fram till José och erbjöd honom en fullständig förvandling.

José satte sig i salongsstolen, och ett hårt arbetande team klippte, färgade och stylade hans trassliga hårtovor och skägg. Därefter fick José nya snygga kläder. Sedan hade de uppvisningen! När José satt framför en spegel kom tårarna. ”Är det här jag? Jag är så annorlunda. Ingen kommer att känna igen mig!” Senare berättade han: ”Det var inte bara en förändring av mitt utseende. Det förändrade mitt liv.”

I Ef. 4:17–32 menar Paulus att de troende har upplevt en fullständig förvandling. De har tagit av sig sitt gamla jag och har anammat sin nya identitet. Ungefär som Josés förändring, men detta är inte bara en yttre förvandling. Den innebär också att ”förnyas i ande och förstånd” (Ef. 4:23) och att införliva ”den rättfärdighet och den helighet som hör sanningen till” (Ef. 4:24). Detta är den ultimata förvandlingen.