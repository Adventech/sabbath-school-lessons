---
title:  Efesierbrevet i hjärtat
date:  23/09/2023
---

> <p>Nyckeltext</p>
> ”Ty av nåd är ni frälsta genom tron, inte av er själva, Guds gåva är det. Det beror inte på gärningar, ingen skall kunna berömma sig. Vi är hans verk, skapade genom Kristus Jesus till att göra de goda gärningar som Gud från början har bestämt oss till” (Ef. 2:8–10).

### Veckans Huvudtexter
Efesierbrevet 1 – Efesierbrevet 6.

Londonbesökare kliver ombord på London Eye, en Pariserhjul-liknande attraktion. Från drygt 130 meter ovanför Themsen kan de se allt: Big Ben, parlamentshusen och de många historiska palatsen och katedralerna. För den nytestamentliga teologen N. T. Wright ”står Efesierbrevet i relation till resten av Paulus brev ungefär som London Eye. Det är inte den längsta eller fylligaste av hans skrifter. Men den ger oss en hisnande utsikt över hela landskapet. Härifrån, när hjulet snurrar, får du ett fågelperspektiv på det ena temat efter det andra” (Paul for Everyone: The Prison Letters, London: S.P.C.K. [Society for Promoting Christian Knowledge Publishing], 2004, s. 3).

I Efesierbrevet fokuserar inte Paulus på lokala frågor. Brevet är skrivet som om Paulus vänder sig till de troende överallt och till kristna församlingar var de än finns. Brevets tidlösa känsla gör att den ”hisnande utsikten” som Paulus erbjuder påverkar vår egen värld och tanke. När vi går igenom varje kapitel, låt oss ha denna fråga i åtanke: Vilka viktiga sanningar i Efesierbrevet bör fortsätta att forma våra liv som troende?