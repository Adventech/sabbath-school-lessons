---
title:  Råd till kristna hustrur
date:  27/08/2023
---

Paulus börjar med en huvudpunkt, Ef. 5:21, som förbinder Ef. 5:1–20 med Ef. 5:22–33. Där förespråkar han att församlingsmedlemmarna ska underordna sig varandra (jfr Mark. 10:42–45; Rom. 12:10; Fil. 2:3, 4). De troende ska göra det ”i vördnad för Kristus” (Ef. 5:21). Det är den första av flera gånger som Paulus påvisar att relationen med Kristus är den viktigaste och mest avgörande för de troende.

`Vad menar Paulus med att förmana församlingsmedlemmarna att underordna sig varandra? Hur ska vi förstå denna tanke? Se Ef. 5:21.`

Paulus inbjuder också kristna hustrur att foga sig ”efter era män som efter Herren” (Ef. 5:22). Det är tydligt att han diskuterar hustrurs underordnande till sina äkta män (se även 1 Pet. 3:1, 5). När Paulus säger att hustrur ska göra det ”som efter Herren” menar han att en hustru ska underordna sig sin man som om han vore Kristus eller menar han i stället att Kristus är det verkliga och främsta fokus för hennes underordnande?

Med tanke på Ef. 6:7, där slavar ombeds att tjäna ”därför att det gäller Herren och inte människor”, och Kol. 3:18, där hustrur uppmanas att underordna sig sina män ”som det anstår kristna”, är den senare tolkningen att föredra. Hustrur är själva troende som i slutändan måste ära Kristus högre än sina män.

Både i Kolosserbrevet och Efesierbrevet är Kristus – och endast Kristus – huvudet för kyrkan, som är hans kropp (Ef. 1:22; 5:23; Kol. 1:18): ”Kristus är kyrkans huvud – han som också är frälsare för denna sin kropp” (Ef. 5:23). I analogi är mannen ”sin hustrus huvud” (Ef. 5:23), där kyrkans trohet mot Kristus tjänar som en förebild för hustruns lojalitet mot sin man. Avsnittet förutsätter ett kärleksfullt, omtänksamt äktenskap och inte ett dysfunktionellt. Den här versen ska inte tolkas som om den tillåter någon form av övergrepp i hemmet.

Mot bakgrund av vad vi just har läst, varför är följande råd så viktigt att komma ihåg? Om mannen ”är en ohyfsad, grov, våldsam, egoistisk, hård och högdragen man ska han aldrig nämna med ett enda ord om att mannen är hustruns huvud och att hon måste underordna sig honom i allt. Han är inte Gud och inte heller hennes äkta man i ordets sanna betydelse” (Ellen G. White, The Adventist Home, s. 117).