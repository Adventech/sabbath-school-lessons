---
title:  Studiehjälp
date:  01/09/2023
---

Läs Ellen Whites kapitel ”Ansvar i äktenskapet” i Vägledning för församlingen, band. 3, s. 101–107, och ”Ömsesidiga förpliktelser” i När hemmet är som bäst, s. 32–34.

Ellen White uppmanar konsekvent gifta makar att vända sig bort från ansträngningar att kontrollera den andre: ”Varken man eller hustru bör försöka utöva godtyckligt tvång mot varandra eller själviskt genomdriva sina önskningar. Man kan inte göra detta och fortfarande älska varandra. Var vänliga, tålmodiga och fördragsamma, hänsynsfulla och uppmärksamma” (När hemmet är som bäst, s. 33).

Hon kommenterar tolkningen och tillämpningen av Kol. 3:18 (och Ef. 5:22–24): ”Frågan ställs ofta: ’Ska en hustru inte ha någon egen vilja?’ Bibeln säger tydligt att mannen är familjens överhuvud. ’Ni hustrur, underordna er era män.’ Om detta påbud slutade här, skulle vi kunna säga att kvinnans ställning vore föga avundsvärd. …  Många män läser inte längre än: ’Ni hustrur, underordna er.’ Men låt oss läsa slutsatsen av samma påbud: ’såsom tillbörligt är i Herren’ [Kol. 3:18]. Gud förväntar sig att hustrun alltid ska frukta och ära honom. Fullständig underkastelse ska bara ske under Herren Jesus Kristus, som har köpt henne som sitt eget barn för ett oändligt pris, nämligen sitt eget liv. … Det finns någon som i relation till henne står över mannen. Det är hennes Frälsare. Hennes underordnande till mannen ska bara ske på det sätt som Gud har beskrivit – ’såsom tillbörligt är i Herren’ ” (The Adventist Home, s. 115, 116).

**Samtalsstart**

Vilket bibliskt råd för relationen mellan män och kvinnor har varit värdefullt för dig? Varför?

**Förbön**

Vi färgas lätt av kulturella föreställningar när vi läser i Bibeln. Be för förmågan att kunna skilja mellan det mänskliga och det gudomliga sättet att se på relationen mellan kvinnor och män.

**Samtalsfrågor**

`Föreställ dig någon som hävdar att Ef. 5:21–33 är ett föråldrat avsnitt som inte längre gäller kristna relationer eftersom det upprätthåller ett äktenskapsideal som betonar mannens auktoritet och dominans. Hur skulle du svara? Vilka inslag från själva stycket skulle hjälpa ditt svar?`

`Vad kan Paulus råd i Ef. 5:21–33 erbjuda dem som befinner sig i utmanande och svåra äktenskapsförhållanden?`

`Vissa kristna hävdar att skapelseberättelsen i 1 Mos. 1 och 2 bara är en metafor och att den inte kommer i närheten av att skildra vad som verkligen hände, det vill säga miljarder år av evolution. Vad kan Paulus användning av berättelsen lära oss om hur bokstavligt han tog den?`

`Dröj vid temat ”de blir ett”. Hur hjälper det oss att bättre förstå äktenskapets helighet och varför gifta par behöver göra allt för att skydda den heligheten?`