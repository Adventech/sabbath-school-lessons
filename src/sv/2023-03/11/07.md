---
title:  Studiehjälp
date:  08/09/2023
---

Paulus respekt för barn som jämbördiga kristna (Ef. 6:1–3) får oss att värna mer om hur barn behandlas i vår värld idag. Hans ord till fäder (Ef. 6:4) uppmanar oss att överväga föräldrarnas ansvar. Att tillämpa Paulus råd till slavar (Ef. 6:5–8), och särskilt hans råd till slavägare (Ef. 6:9), är mer utmanande, eftersom den sociala miljön är främmande för många av oss och eftersom vi vet att slaveri, oavsett form, är ett av de största moraliska illdåden. Men eftersom dessa ord är inspirerade och en del av Bibeln bör vi fundera över hur vi ska tillämpa dem i dag. Tillsammans med de troende i Efesos under det första århundradet har vi förmånen och skyldigheten att tillämpa evangeliets värderingar på våra relationer.

**Samtalsstart**

I församlingarna på Paulus tid fanns det både slavar och slavägare, barn och föräldrar. Hur kan våra församlingar bli en plats där vi förenar människor som har ansträngda relationer och som inte kommer särskilt bra överens med varandra?

**Förbön**

Be för de människor som lever i någon form av slaveri idag, t.ex. papperslösa som utnyttjas i svart arbete, barn som arbetar i fabriker och offer för trafficking.

**Samtalsfrågor**

`Vad betyder det för adventister att kärlek till barn sägs vara ett bevis på ”ett folk som är berett”? Se Luk. 1:17 (citerar Mal. 4:6).`

`Paulus uppenbara respekt för barn väcker en rannsakande fråga: Vad är vårt ansvar för att förmedla Kristus hjälp till barn som har upplevt våld, sexuella övergrepp och skam i sina unga år? Det finns forskning som visar den djupgående inverkan som negativa barndomsupplevelser har (se https://www.uu.se/nyheter/%20artikel/?id=16186&typ=artikel). Mot den bakgrunden, vilket ansvar har vi gentemot dem?`

`Med tanke på Paulus respekt för barn och Jesus omsorg om dem, vilket ansvar har kyrkan att vårda och skydda de barn som den tar hand om? Vilka system och rutiner behöver finnas på plats för att göra det?`

`Paulus råd till slavar och slavägare i Ef. 6:5–9 tillämpas ofta på relationerna mellan anställda och arbetsgivare. På vilka sätt kan det vara lämpligt? Vilka faror uppstår när man gör det?`

`Slaveri är fortfarande en smärtsam verklighet i vår värld. Mer än 40 miljoner människor är förslavade (enligt ”The Global Slavery Index”, globalslaveryindex.org). Vi är fria människor. Har vi något ansvar mot dessa förslavade Guds söner och döttrar? Kan vi göra något för att förändra deras tillvaro? Vi sjunger i en älskad julsång: ”Ty Frälsar’n krossat våra tunga bojor. Vår jord är fri, himlen öppen nu är. Uti din slav du ser en älskad broder, och se, din ovän blir dig så kär” (texten till ”O helga natt”).`