---
title:  Studiehjälp
date:  14/07/2023
---

Studera dessa två beskrivningar av Jesus upphöjelse från Ellen Whites skrifter:

”När Kristus gick in genom de himmelska portarna kröntes han medan änglarna tillbad honom. Så snart den ceremonin var fullbordad sänkte sig den helige Ande ner över apostlarna i rika strömmar. Kristus blev verkligen förhärligad med härligheten som han hade hos Fadern från all evighet. Anden som utgöts på pingstdagen var himlens bekräftelse på att Frälsarens kröning var fullbordad. Precis som han hade lovat hade han sänt den helige Ande från himlen till sina efterföljare. Det bekräftade att som präst och kung hade han tagit emot all auktoritet i himlen och på jorden, och att han nu var ’den Smorde’ över sitt folk” (Ellen G. White, Genom vatten och eld, s. 38).

”Med en glädje som inte kan beskrivas erkänner härskare, andefurstar och makter livets Furstes överhöghet. Änglaskaran böjer sig inför honom medan det glada ropet fyller den himmelska världen: ’Lammet som blev slaktat är värdigt att ta emot makten, rikedomen, visheten, kraften, äran, härligheten och lovsången!’ (Upp. 5:12). Segersånger blandar sig med musik från änglarnas harpor. De fyller himlen tills den verkar flöda över av glädje och lovprisning. Kärleken har segrat. Det förlorade är återfunnet. Himlen genljuder av röster som förklarar med högtidliga toner: ’Honom som sitter på tronen, honom och Lammet tillhör lovsången och äran och härligheten och makten i evigheters evighet!’ (Upp. 5:13)” (Ellen G. White, Messias, s. 778).

**Samtalsstart**

Vad brukar ni be om? Hur ofta ber ni om att få mer av den heliga Anden?

**Förbön**

Be att dagens studium ska hjälpa er att förstå mer av vad Gud vill göra för er genom sin Ande.

**Samtalsfrågor**

`Fundera över ”nu” och ”inte ännu” i Jesus upphöjelse. I vilken mening är Jesus redan Herre över ”allt”, och de demoniska krafterna underordnade honom – det vill säga ”nu”? Och i vilken mening pekar hans fullständiga makt över allt mot framtiden – ”ännu inte”? Se 1 Kor. 15:24–28.`

`I vilken utsträckning lever du i ljuset av Kristus makt över allt? Eller i vilken utsträckning lever du under dessa andra makters auktoritet, de fallna makterna, vars auktoritet ändå ebbar ut? Hur vet du vilken som är vilken, och hur kan du komma bort från ondskans makter som, trots att de är besegrade, fortfarande är rådande i vår värld?`