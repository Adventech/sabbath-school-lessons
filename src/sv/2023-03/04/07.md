---
title:  Studiehjälp
date:  21/07/2023
---

Det finns en underliggande berättelse i Efesierbrevet som ofta repeteras delvis eller som det anspelas på. De viktigaste händelserna i berättelsen är dessa:

- Guds utkorelse av folket ”före världens skapelse” (Ef. 1:4, 5, 11).
- Deras förflutna, förlorade tillstånd (Ef. 2:1–3, 11, 12; 4:17–19, 22; 5:8).
- Guds ingripande i Kristus för att frälsa dem (Ef. 1:7, 8; 2:4–6, 13–19; 4:1, 20, 21; 5:2, 8, 23, 25, 26).
- De troendes mottagande av evangeliet (Ef. 1:12, 13 och antyds på andra ställen). Eftersom de en gång var ”utan hopp” (Ef. 2:12), har de nu ”ett hopp” som de troende rör sig mot (Ef. 4:4; jfr 1:18).
- Mottagarnas nuvarande liv som lärjungar. Även om de lever i en tid fylld av faror och motstånd från de onda makterna kan de utnyttja tillgångarna som deras upphöjde Herre erbjuder (Ef. 1:15–23; 2:6; 3:14–21; 4:7–16; 6:10–20).
- I historiens framtida kulmen når Andens roll som ett ”förskott” (Ef. 1:13, 14, FB) eller ett ”sigill” (Ef. 4:30) sitt förverkligande. Vid denna höjdpunkt kommer mottagarna att belönas för sin trofasthet genom att ta ”arvet” i besittning som redan har getts dem i Kristus (Ef. 2:7; 6:8, 9). Och genom sin tro på Kristus kommer de att få en plats i de Kristuscentrerade kommande tiderna (Ef. 1:21; 2:7, 19–22; 4:13, 15; 5:27).

**Samtalsstart**

Hur har du upplevt Guds räddning i ditt eget liv?

**Förbön**

Tacka Gud för hans stora räddning genom Jesus och be för dem som fortfarande behöver nås av den.

**Samtalsfrågor**

`Den underliggande berättelsen i Efesierbrevet (se ovan) är inte bara berättelsen om de troende under det första århundradet. Det är vår egen berättelse. Vilka av de viktigaste stegen eller stadierna i den berättelsen ger dig mest hopp just nu?`

`Varför tror du att Paulus så ofta påminner sina åhörare om deras syndiga förflutna och uppmanar dem att reflektera över sina liv före omvändelsen?`

`Jämför Paulus sammanfattning av evangeliet i Ef. 2:8–10 med hans tidigare sammanfattning i Rom. 1:16, 17. Vilka likheter kan du se? På vilket sätt är de olika?`

`De troendes goda gärningar spelar inte någon roll i deras återlösning (eftersom gärningar aldrig kan ge människor rätt till frälsning inför Gud). Men vilken viktig roll spelar de i Guds planer för de troende? Se Ef. 2:10.`