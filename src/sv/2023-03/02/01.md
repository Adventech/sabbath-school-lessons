---
title:  Guds stora plan med Kristus i centrum
date:  01/07/2023
---

> <p>Nyckeltext</p>
> ”Välsignad är vår herre Jesu Kristi Gud och fader. Han har välsignat oss med all den andliga välsignelse som genom Kristus finns i himlen” (Ef. 1:3).

### Veckans Huvudtexter
Ef. 1:3–14; 2:6; 3:10; Kol. 1:13, 14; 5 Mos. 9:29.

Tjugofem år efter att han hade blivit den första personen att gå på månen skrev Neil Armstrong ett tackbrev till det kreativa teamet som designade rymddräkten Extravehicular Mobility Unit (EMU), i vilken han tog de historiska stegen. Armstrong kallade den ”historiens mest fotograferade rymdfarkost” och skämtade om att den lyckades dölja ”sin fula passagerare”. Han tackade ”EMU-gänget” på Johnson Space Center för den ”tuffa, pålitliga och nästan gosiga” kostymen som bevarade hans liv och skickade dem ”ett kvarts sekels tack och lyckönskningar”.

Paulus inleder sin epistel till efesierna med ett majestätiskt tackbrev och prisar Gud för de välsignelser han har utgjutit. Välsignelser som är lika viktiga för de troendes liv som en rymddräkt är för någon som går på månen. Paulus hävdar att Gud har arbetat med dessa väsentliga välsignelser sedan ”före världens skapelse” (Ef. 1:4) och prisar Gud för att han arbetat genom tiderna för de troendes räkning.

Paulus inledning gör Efesierbrevet särskilt värdefullt när det gäller att visa ett exempel på hur man tillber Gud och prisar honom för de många välsignelser han har gett.