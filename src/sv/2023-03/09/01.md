---
title:  Att leva vist
date:  19/08/2023
---

> <p>Nyckeltext</p>
> ”Se alltså noga upp med hur ni lever, inte som ovisa människor utan som visa. Ta väl vara på den tid som är kvar, ty dagarna är onda” (Ef. 5:15, 16).

### Veckans Huvudtexter
Ef. 5:1–20; 1 Kor. 5:1–11; Upp. 16:1–16; Kol. 4:5; Ords. 20:1; 23:29–35; Apg. 16:25.

För inte så länge sedan ställdes en kristallkanna ut på auktion i Storbritannien. Auktionsförrättarna beskrev den som en ”fransk 1800-tals rödvinskanna” och uppskattade dess värde till 2 000 kr. Två uppmärksamma budgivare kände igen att kannan var ett extremt sällsynt, islamiskt krus. Vad var dess egentliga uppskattade värde? Fem miljoner pund (cirka 63 miljoner konor). Hur kunde budgivaren gå därifrån med ett sådant fynd? Budgivaren visste något som auktionsförrättaren inte visste: kannans verkliga värde.

I Ef. 5:1–20 ställer Paulus det som icke-judar värdesätter i kontrast till det de troende värdesätter. Icke-judar värdesatte en häftig historia (Ef. 5:4), en fyllefest (Ef. 5:18) och utsvävande sex (Ef. 5:3, 5) som livets stora skatter. De troende vet dock att det kommer en slutlig värderingsdag då det sanna värdet av alla saker ska bli uppenbart (Ef. 5:5, 6). I stället för att lägga sina bud på festande och fylleri, värdesätter de bland annat ”godhet, rättfärdighet och sanning” (Ef. 5:9) i Kristus. Paulus uppmanar dem därför att lägga beslag på fynden som finns i Kristus eftersom de (liksom vi alla) lever på gränsen till evigheten (Ef. 5:15–17).