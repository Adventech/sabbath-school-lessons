---
title:  Att lyssna på Efesierbrevet
date:  27/06/2023
---

Paulus skrev Efesierbrevet för att läsas högt i de troendes husförsamlingar i Efesos med omnejd. Under åren som gått sedan Paulus lämnat dem hade den kristna rörelsen i Efesos vuxit, och antalet husförsamlingar hade mångdubblats. För dessa tidiga kristna skulle det ha varit en betydelsefull händelse att få ha Tychikos, församlingsgrundaren Paulus personliga representant, stå bland dem och läsa upp ett brev från Paulus. Som själva brevet antyder innefattade de församlade troligen medlemmarna i hushållet som stod värd – far, mor, barn och slavar (Ef. 5:21–6:9). På den tiden inkluderade ett hushåll även andra – klienter (fria personer som var beroende av husägarens stöd) och till och med kunder. Så dessa kan också ha varit närvarande, liksom medlemmar av andra hushåll.

`Med hjälp av stödpunkterna nedan, läs igenom hela brevet, helst högt (det tar cirka 15 minuter). Vilka teman återkommer i brevet som helhet?`

I.	Inledande hälsning (Ef. 1:1, 2)

II.	Inledande välsignelse (Ef. 1:3–14)

III.	Bön för de troende att ta emot Kristus-centrerad vishet 		(Ef. 1:15–23)

IV.	En gång andligt död. Nu upphöjd med Kristus (Ef. 2:1–10)

V.	Kristus skapar kyrkan av judar och hedningar (Ef. 2:11–22)

VI.	Paulus som Kristus förkunnare till hedningarna (Ef. 3:1–13)

VII.	Bön att de troende ska få uppleva Kristus kärlek (Ef. 3:14–21)

VIII.	Håll fast vid den andeinspirerade enheten i kyrkan 		(Ef. 4:1–16)

IX.	Lev det nya, enhetsskapande livet (Ef. 4:17–32)

X.	Vandra i kärlek, ljus och vishet (Ef. 5:1–20)

XI.	Lev ut det Kristusformade livet i det kristna hemmet 		(Ef. 5:21–6:9)

XII.	Stå tillsammans: Kyrkan som Guds armé (Ef. 6:10–20)

XIII.	Avslutningshälsning (Ef. 6:21–24)

`Vilket nyckeltema verkar genomsyra detta brev? Vad säger det dig? Vilken eller vilka specifika punkter berör dig?`