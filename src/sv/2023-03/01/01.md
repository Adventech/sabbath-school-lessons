---
title:  Paulus och efesierna
date:  24/06/2023
---

> <p>Nyckeltext</p>
> ”Och han har yppat sin viljas hemlighet för oss, det beslut om Kristus som han hade fattat från början och som skulle genomföras när tiden var inne: att sammanfatta allting i Kristus, allt i himlen och på jorden” (Ef. 1:9, 10).

### Veckans Huvudtexter
Apg. 18:18–21; 19:13–20:1; 20:17–38; Ef. 1:1, 2; 6:21–24; 3:13; 1:9, 10.

När vi skriver något har vi en orsak att göra det. Ofta är det en viktig orsak. Abraham Lincoln skrev t.ex. det kända Gettysburgtalet år 1863 efter det slagets fruktansvärda förödelse under det amerikanska inbördeskriget, ett slag där omkring 7 000 soldater stupade. I det talet anropade han nationens grundare och uttryckte sin tro på att inbördeskriget var det största provet på huruvida nationen som skapades 1776 skulle bestå eller ”försvinna från jorden”.

Paulus har ett tydligt syfte som motiverar hans brev. Efesierna frestas till att tappa modet, dels på grund av Paulus fångenskap (Ef. 3:13; 6:20) och dels på grund av pågående förföljelse och frestelser. Paulus påminner dem om vad som hände när de blev omvända, tog emot Kristus som sin frälsare och blev medlemmar i kyrkan. De har blivit Kristus kropp (Ef. 1:19–23; 4:1–16), byggnadsmaterial i ett tempel (Ef. 2:19–22), Kristus brud (Ef. 5:21–33) och en välrustad armé (Ef. 6:10–20). De spelar en strategisk roll i att uppfylla Guds stora plan att ena allt i Kristus (Ef. 1:9, 10). Paulus skriver för att uppmärksamma de troende i Efesos om deras fulla identitet och de förmåner som de har som Kristus efterföljare.