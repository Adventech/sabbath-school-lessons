---
title: 'Horisontell försoning: korset och kyrkan'
date:  22/07/2023
---

> <p>Nyckeltext</p>
> ”Men nu, tack vare Kristus Jesus, har ni som en gång var långt borta kommit nära, genom Kristi blod.” (Ef. 2:13).

### Veckans Huvudtexter
Ef. 2:11–22; Rom. 3:31; Rom. 7:12; Jes. 52:7; 57:19; Joh. 14:27; 1 Kor. 3:9–17.

Du är en icke-jude, en grek, som har lärt dig att värdesätta judarnas Gud. Faktum är att du har lämnat din tillbedjan av många gudar och tagit emot den ende sanne Guden. När du i Jerusalem går genom templets vackra innergårdar och bland räfflade pelare väcker ljudet av tillbedjan din lovsång. Men just då stöter du på en 120 cm hög stenmur. På varje meter av muren ser du detta meddelande ingraverat på latin och grekiska: ”Ingen utlänning får gå innanför muren och inhägnaden runt templet. Den som ertappas med att göra det har sig själv att skylla för sin åtföljande död.” I det ögonblicket känner du dig utestängd, främlingsstämplad och avskild.

I Ef. 2:11–22 ser Paulus att Kristus kors gör en drastisk skillnad som river ner sådana barriärer och murar. Vertikalt utplånar korset främlingskapet och försonar människor med Gud. Horisontellt försonar det människor med varandra. Korset tar bort fiendskapen och stiftar fred mellan judar och icke-judar, vilket gör dem till ”en ny människa” (Ef. 2:15). Tillsammans blir de ett nytt tempel, ”en andlig boning åt Gud” (Ef. 2:22).

Vad betyder denna sanning för oss idag?