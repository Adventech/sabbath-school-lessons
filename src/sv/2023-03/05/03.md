---
title: 'Försoning: Guds gåva från korset'
date:  24/07/2023
---

”Ty han är vår fred, han har med sitt liv på jorden gjort de två lägren till ett och rivit skiljemuren, fiendskapen … för att … så stifta fred. I en enda kropp försonade han de båda med Gud genom korset …” (Ef. 2:14.16).

`Hur beskriver Paulus korset och vad Kristus verk där medför i var och en av dessa texter i Efesierbrevet? Se Ef. 1:7, 8; 4:32; 2:13, 14; 2:16; 5:2, 25.`

I sammanhanget för veckans avsnitt, Ef. 2:11–22, ger korset tre stora tillgångar för de troende: 1) icke-judarna som var ”långt borta” från Gud och hans folk har ”kommit nära” (Ef. 2:13) dem. De är nu Guds söner och döttrar och bröder och systrar till de judekristna (Ef. 2:19). 2) ”Fiendskapen” (grekiska, echthran, besläktat med echthros, ”fiende”) mellan judekristna och hednakristna är dödad (Ef. 2:16). Korset tar bort det till synes permanenta tillståndet av konflikt och strid där judar och icke-judar var svurna fiender (Ef. 2:17). 3) I stället för fientlighet finns försoning. Det var Jesus avsikt att ”försona de båda med Gud i en enda kropp genom korset” (Ef. 2:16, FB; jfr Kol. 1:19–22).

Vad innebär försoning? Hur känns det att bli försonad? Föreställ dig en mycket dåligt relation mellan en mor och hennes dotter som har pågått i flera år. Föreställ dig att deras osämja löses upp under en bölja av nåd och förlåtelse som leder till att de återförenas. Det är försoning. Försoning förverkligas då en församlingsmedlem lägger åt sidan det som skiljer henne från en annan och erkänner den andra medlemmen som en älskad bror eller syster, som i sin tur tar emot det som erbjuds. Försoning är inte en mekanisk eller juridisk term utan en relationell term som gläds över helandet av trasiga relationer. Paulus vågar föreställa sig att Kristus mäktiga verk på korset påverkar relationerna, inte bara mellan individer, utan också mellan folkgrupper. Han föreställer sig hur det tränger in i våra liv och stoppar våra splittringar, löser upp våra gräl och förnyar vår gemenskap och vår förståelse för varandra.

`På vilka sätt kan du behöva tillämpa principerna här för att försonas med någon? Hur går du tillväga?`