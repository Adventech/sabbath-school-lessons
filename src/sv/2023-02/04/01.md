---
title:  ”Frukta Gud och ge honom er hyllning”
date:  15/04/2023
---

> <p>Nyckeltext</p>
> ”Här behövs uthållighet hos de heliga, hos dem som bevarar Guds bud och tron på Jesus” (Upp. 14:12).

### Veckans Huvudtexter
Upp. 14; 1 Mos. 22:12; Pred. 12:13, 14; Kol. 3:1, 2; Heb. 12:1, 2; 1 Kor. 3:16, 17.

Den danske författaren Søren Kierkegaard berättade en liknelse om den sista tiden. Den löd ungefär så här:

En eld bröt ut bakom scenen i en stor teater. En clown som varit en del av framträdandet kom ut för att varna publiken: Gå ut, det brinner! Publiken trodde att det bara var ett stort skämt, en del av showen, det var allt, och applåderade. Han upprepade varningen: Gå ut! Gå ut! Men ju starkare han varnade dem desto mer applåder blev det. För Kierkegaard var detta hur världen kommer att möta sitt slut: ovationer bland dem som tror att det är ett skämt.

Världens slut och händelser som leder till det är, som vi vet, inget skämt. Världen står inför den största krisen sedan floden. Petrus använder faktiskt flodberättelsen som en symbol för slutet och varnar att såsom den gamla världen gick under i vatten så ska ”den dagen … himlarna försvinna med dån, himlakropparna upplösas i eld och jorden och allt som människan gjort där förgås” (2 Pet. 3:10). Vi har varnats för vad som ska komma och behöver också vara beredda på det.