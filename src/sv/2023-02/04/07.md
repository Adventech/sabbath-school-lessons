---
title:  Studiehjälp
date:  21/04/2023
---

Tänk på Paulus häpnadsväckande ord i Heb. 7:25 (FB) som talar om Jesus som vår överstepräst och säger: ”Därför kan han också helt och fullt* frälsa dem som kommer till Gud genom honom, eftersom han alltid lever för att be för dem (* helt och fullt Annan översättning: ’för all framtid’.)” Det är Jesus som räddar oss. Vår uppgift är att underkasta oss för honom och göra anspråk på hans seger för oss. Vår förtröstan måste vara på honom, inte på oss själva.

”Vi kan sammanfatta uttrycket ’frukta Gud’ i Uppenbarelseboken som Guds sista kallelse till mänskligheten att välja honom som sin härliga och majestätiska Gud … som ska segra över ondskans makter som sätter sig upp mot honom och hans plan för människosläktet (jfr [Upp.] 14:9–11). Denna fruktan manifesterar inte sig själv, i varje fall inte nu, (jfr [Upp.] 6:14–17) i skräck och bävan utan i en glädjefull och kärleksfull underkastelse under Guds lag och uteslutande tillbedjan av honom. Ingen annan makt bör erkännas som värdig en sådan överlåtelse och lojalitet. Det finns faktiskt inga andra alternativ, eftersom det som visar sig i den kosmiska konfliktens horisont som möjligheter är demoniska makters handlingar som är bestämda till utplåning (Upp. 16:13, 14; 17:14; 20:11–15). Herrens fruktan är därför en positiv gudomlig inbjudan … att välja Guds sida i den kosmiska konflikten för att stå inför hans mest förhärligade närvaro fyllda av glädje i en evig gemenskap med honom ([Upp.] 21:3, 4; 22:3–5)” (Ángel Manuel Rodríguez: ”The Closing of the Cosmic Conflict: Role of the Three Angels’ Messages”, s. 27).

**Samtalsstart**

Varför tror du att människor, kanske speciellt i Sverige, kan ha svårt för att frukta och ära Gud?

**Förbön**

Vi ber för dem som vi vill ska lära känna Gud och Jesus. Alla som saknar en tro men kanske inte ens vet det själva. Hjälp dem att hitta det de söker efter.

**Samtalsfrågor**

`Det är svårt att förstå Guds storhet när man ser på t.ex. universum. Vad säger det om Gud samtidigt som han också är vår domare? Hur hjälper dessa tankar oss att förstå budskapet i Upp. 14:6, 7 att ”frukta Gud och ge honom er hyllning”?`

`Hur kan vi undvika legalism när vi talar om de bibliska begreppen helighet och seger? Hur hjälper vår förståelse av Kristus seger på korset oss att ha rätt fokus, oavsett våra segrar (eller misstag) här och nu?`

`Varför misslyckas vi ibland som kristna? Har vi för höga eller orimliga normer att leva upp till? Hur kan löften som Fil. 2:12, 13 och 3:12–14 uppmuntra oss när vi misslyckas?`