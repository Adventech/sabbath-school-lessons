---
title:  Sabbaten och slutet
date:  13/05/2023
---

> <p>Nyckeltext</p>
> ”Jag, den allra obetydligaste av alla heliga, har fått denna nåd: … att upplysa alla om planen med den hemlighet som från världens början varit dold hos Gud, som har skapat allt” (Ef. 3:8, 9).

### Veckans Huvudtexter
Jak. 2:8–13; 5 Mos. 5:12–15; Ps. 33:6, 9; Upp. 14; 2 Pet. 3:13; Upp. 21:1.

Kärnan i människornas värde är den gemensamma skapelsen. Det faktum att vi är unikt skapade av Gud ger varje människa värde. Det ofödda barnet i moderlivet, tonåringen som är totalt förlamad, den vuxne med Downs syndrom, farmor med alzheimer, alla har de ett enormt värde för Gud. Gud är deras Fader. De är hans söner och döttrar. ”Gud som har skapat världen och allt den rymmer, han som är herre över himmel och jord, bor inte i tempel som är byggda av människohand ... Av en enda människa har han skapat alla folk. Han har låtit dem bo över hela jordens yta, och han har fastställt bestämda tider för dem och de gränser inom vilka de skall bo” (Apg. 17:24, 26).

Vårt arv är ett delat arv. Vi tillhör samma familj. Vi är bröder och systrar, skapade, danade, formade av samma Gud. Skapelsen ger en sann känsla av egenvärde. När generna och kromosomerna kommer samman för att forma din unika biologiska personlighet kastar Gud bort mallen. Det finns ingen annan lik dig i hela universum. Du är unik, en skapelse av din egen sort, en varelse av så enormt värde att Gud som skapade kosmos tog på sig våra kroppar av kött och offrade sig själv som ett offer för dig och dina synder!