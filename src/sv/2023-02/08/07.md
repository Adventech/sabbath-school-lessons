---
title:  Studiehjälp
date:  19/05/2023
---

”Den orsak som ges … för att tillbe Gud är att han är Skaparen. I den himmelska liturgin uttryckte himmelska väsen tanken på ett koncist sätt: ’Ty du har skapat världen’ [Upp.] 11:4. På jorden behöver Gud som skapare betonas så mycket som möjligt, så ängeln säger: ’Tillbe honom som har skapat himlen och jorden och havet och vattenkällorna’ [Upp.] 14:7. Det har korrekt antytts att ängeln använder språkbruk från fjärde budet för att rättfärdiga maningen till tillbedjan av Gud (2 Mos. 20:11) …

Bland de tio budorden står sabbatsbudet som dess sigill genom att det identifierar vem Gud är: Skaparen, bekräftar området där han regerar: allt han har skapat, och uppenbarar sin rätt att regera, för han skapade allting. För att draken ska lyckas måste han på något sätt ifrågasätta detta minnesmärke” (Ángel Manuel Rodríguez: ”The Closing of the Cosmic Conflict: Role of the Three Angels’ Messages,” s. 40, 41).

**Samtalsstart**

Vad upplever du att det är för skillnad mellan att ”fira sabbat” eller ”hålla sabbat”?

**Förbön**

Be gärna också om vilka förmåner det är att vara sabbatsfirare.

**Samtalsfrågor**

`Hur svarar budskapet om sabbaten på livets stora frågor, som varifrån jag kommer, varför jag är här, och vad som är mitt eviga öde?`

`Fundera över skapelsens under. Stanna inför miraklet med vår egen existens i detta enorma universum. Vad kan det faktum att det främsta minnet av denna skapelse, sabbaten, kommer till oss (i motsats till att vi skulle gå dit) varje vecka utan undantag, lära oss om hur viktig läran om skapelsen är?`

`Hur ser du att frågan om tillbedjan framställs i de inspirerade berättelserna i Dan. 3 och 6? Vad finns det i dessa berättelser som kan hjälpa oss att förbereda oss för och förvänta oss utmaningar som Guds trogna folk ska möta under krisen kring ”odjurets märke”?`

`Hur kan vi visa någon som tror på årmiljoners eller årmiljarders evolution som ett sätt att skapa att det är irrationellt att fira sabbat som ett minne av en sådan skapelse?`