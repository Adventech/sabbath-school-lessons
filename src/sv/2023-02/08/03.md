---
title:  Sabbaten och skapelsen
date:  15/05/2023
---

Eftersom vår värld så desperat behöver ett övertygande budskap om skapelsen gav Gud oss sabbaten. I mitten av 1800-talet då antagandet av evolutionen höll på att ta den intellektuella världen med storm sände Gud ett budskap med oerhört hopp. Vi har studerat detta budskap som finns i Upp. 14:6, 7.

Satan har gjort allt för att förvränga tanken om skapelsen eftersom han hatar Jesus och inte vill att han får den tillbedjan han bör få som vår Skapare och återlösare. Sabbaten står i centrum för den stora striden om hur Kristus som vår Skapare är värdig att ta emot vår tillbedjan. Guds budskap för den sista tiden kallar hela mänskligheten tillbaka att tillbe honom som himlens och jordens Skapare. Grunden för all tillbedjan är att han har skapat oss.

`Läs 1 Mos. 2:1–3; 2 Mos. 20:8–11 och 5 Mos. 5:12–15 i samband med Upp. 14:6, 7. Hur kan vi i sabbatsbudet också se länken mellan skapelsen och återlösningen?`

Sabbaten är en evig symbol för vår vila i honom. Den är ett särskilt tecken på lojalitet mot Skaparen (Hes. 20:12, 20). I stället för att vara ett godtyckligt legalistiskt krav visar den att sann vila från rättfärdighet genom gärningar finns i honom. Sabbaten talar om en Gud som gjort allt det för oss som vi aldrig skulle ha kunnat göra själva.

Bibeln kallar oss till att vila i hans kärlek och omsorg varje sabbat. Sabbaten är en symbol för vila, inte gärningar, för nåd, inte legalism, för övertygelse, inte fördömelse, för beroende av honom, inte av oss själva. Varje sabbat kan vi glädjas över hans godhet och prisa honom för den frälsning som bara kan finnas i Kristus.

Sabbaten är också den eviga länken mellan fullkomlighet i Eden i det förflutna och den nya härligheten i den nya himlen och på den nya jorden i framtiden (Jes. 65:17; Upp. 21:1).

Sabbaten kallar oss tillbaka till våra rötter. Den är en länk till vår ursprungliga familj. Sabbaten har firats sedan tidens början. Den är en obruten koppling tillbaka genom tiderna till vår skapelse. Den håller oss inriktade på den härliga sanningen att vi är Guds barn. Den kallar oss till en intim, nära relation med honom.

`Hur antyds sabbatsbudet i Upp. 14:6, 7, och varför är det viktigt i budskapet till den sista tiden? (Se 2 Mos. 20:8–11.)`