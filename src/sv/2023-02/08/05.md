---
title:  Skapelsen, sabbaten och den sista tiden
date:  17/05/2023
---

Den stora striden som började i himlen för tusentals år sedan gällde frågan om Guds auktoritet. Den utmaningen förblir densamma även i dag.

**Läs Upp. 14:7, 9, 12. Sammanfatta dessa verser genom att komplettera satserna nedan:**

`Upp. 14:7 är en kallelse till`

`Upp. 14:9 är en allvarlig vädjan att inte`

`Upp. 14:12 beskriver ett folk som`

Dessa texter gör det klart att den centrala frågan i konflikten mellan gott och ont, mellan Kristus och Satan, i den sista tiden är vem man tillber. Tillber vi Skaparen eller odjuret? Eftersom skapelsen utgör grunden för hela vår tro (för vad i vår tro är meningsfullt om Gud inte är vår Skapare?) står sjundedagssabbaten i själva skapelseberättelsen i Första Moseboken (kap. 1–3) som ett evigt och oföränderligt tecken på skapelsen. Den är den mest grundläggande symbolen för den mest grundläggande undervisningen. Det enda mer grundläggande för den är Gud själv.

Att ifrågasätta sjundedagssabbaten är alltså att ifrågasätta Herrens auktoritet på den mest grundläggande nivån, att han är Skaparen. Det är att ge sig på det som finns bakom allting och rycka upp hela kärnan. Det är att faktiskt ta själva Guds plats (2 Thess. 2:4).

Naturligtvis är den verkliga frågan i den sista tiden vår kärlek till och lojalitet mot Jesus. Men enligt Bibeln uttrycks denna kärlek i lydnad för buden (1 Joh. 5:3; Upp. 14:12), och bara sabbaten bland budorden finns bakom allting eftersom bara den pekar på Gud som Skaparen (2 Mos. 20:8–11). Inte underligt då att den blir en yttre symbol för det slutliga åtskiljandet mellan dem som tillber Herren och dem som tillber odjuret (Upp. 14:11, 12). Med tanke på hur grundläggande sabbaten är för allt annat är det svårt att se hur den slutliga frågan om tillbedjan skulle kunna handla om någonting annat.

`Många menar att det inte spelar någon roll vilken dag man håller som sabbat så länge vi håller någon. Hur svarar vi på det argumentet utifrån Bibeln?`