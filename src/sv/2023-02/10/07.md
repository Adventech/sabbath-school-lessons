---
title:  Studiehjälp
date:  02/06/2023
---

” ’Det stora Babylon’ i Uppenbarelseboken avser i en speciell bemärkelse de enade, fallna religionerna vid tidens slut … ’Det stora Babylon’ är namnet genom vilket inspirationen syftar på den stora trefaldiga religiösa föreningen av påvedömet, den fallna protestantismen och spiritismen … Termen ’Babylon’ syftar på själva organisationerna och deras ledare, inte så mycket på medlemmarna i sig. De senare hänvisas till som ’stora vatten’ (Upp. 17:1, 15)” (The SDA Bible Commentary, vol. 7, s. 851, 852).

”Med hjälp av två stora villoläror, nämligen lärorna om själens odödlighet och söndagens helighet, kommer Satan att bedra människorna. Medan den förstnämnda läran lägger grunden till spiritismen skapar den senare en förbindelselänk med den romerska kyrkan” (Ellen White: Från mörker till ljus, s. 507, 508).

I Gamla testamentet spelade de dödas andar en viktig roll i den babyloniska religionen. Babylonierna hade en stark tro på läran om själens odödlighet. Tanken om själens odödlighet är främmande för Bibelns undervisning. The Jewish Encyclopedia identifierar tydligt ursprunget till den falska tanken om själens odödlighet. ”Tron att själen fortsätter sin existens efter kroppens upplösning … lärs inte uttryckligen ut någonstans i den heliga skriften … Tron på själens odödlighet kom till judarna från kontakten med grekisk tankevärld och huvudsakligen genom Platons filosofi, som var dess huvudsakliga representant, och som ledde till den genom orfiska och eleusiska mysterier där babyloniska och egyptiska synsätt var sammansmälta på ett märkligt sätt” (Kaufmann Kohler: The Jewish Encyclopedia, ”Immortality of the Soul”, 1906)

**Samtalsstart**

Vad är bästa skyddet mot att bli bedragen? Varför uppmanas vi att låta sanningen helga oss?

**Förbön**

Be om beskydd, både för egen och andras del, och om kraft att kunna vara vakande och bedjande.

**Samtalsfrågor**

`Varför är det av så avgörande vikt att förstå sanningen om döden? Vad skyddar den oss från? Varför är den också så full av tröst?`

`Vissa av djävulens bedrägerier är uppenbara, andra mer subtila. Hur kan vi undvika att bedras av något av dem?`

`Samtala i studiegruppen om frågan som berördes i söndagens studium, om dem som gör något ont i tron att de följer Guds vilja såsom den uppenbaras i Bibeln. Hur förklarar vi detta? Vilken roll bör Guds lag spela i förklaringen?`