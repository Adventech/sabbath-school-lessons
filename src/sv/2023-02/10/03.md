---
title:  Den gamla lögnen om odödlighet
date:  29/05/2023
---

`Läs Upp. 16:13, 14 och 18:2, 23. Vilka antydningar om spiritualism finner du där?`

Uttryck som ”ett tillhåll för demoner”, ”demonandar” och ”trolldom” antyder alla demonisk aktivitet. Inte undra på att vi blir varnade för de två stora bedrägerierna i den sista tiden, varav det ena är ”själens odödlighet” (se Ellen White: Från mörker till ljus, s. 506, 507).

Naturligtvis är det lätt att se detta idag. Även i den kristna världen är tanken om en odödlig själ ofta en pelare i den kristna läran. Många kristna tror att de frälsta vid sin död svävar upp till himlen och de förlorade går ner till helvetet. Hur ofta hörde vi inte t.ex. efter Billy Grahams död att han nu ”är i himlen, i Jesus kärleksfulla armar”, eller något liknande. Sådant har alltid undervisats från talarstolar, i klassrum och särskilt vid begravningar.

`Läs Pred. 9:5; Job 19:25–27; 1 Thess. 4:16, 17 och Upp. 14:13. Vilken klar vägledning gav Gud sitt folk om liv efter döden, och var finns vårt hopp?`

En av pelarna i det babyloniska bedrägeriet är en falsk förståelse av döden, som bygger på tanken om själens odödlighet och förbereder vägen för spiritualismens bedrägliga inflytande. Om du tror att de döda lever i någon form och till och med kan kommunicera med oss, vilket skydd har du då för Satans myriader av bedrägerier? Om någon du tror är din döda mor eller ditt döda barn, eller någon annan älskad, plötsligt skulle uppenbara sig och tala till dig, hur lätt skulle du inte kunna bli lurad av dina känslor? Vårt enda skydd är att stå fast rotade i vad Bibeln lär och hålla fast vid dess undervisning om döden som en sömn fram till Jesus andra ankomst.

`Vilka exempel på modern spiritualism finns i din kultur i dag? Varför är vårt enda skydd att vi håller fast vid Guds Ord?`