---
title:  Nåd till lydnad
date:  01/06/2023
---

Kvinnan i purpur och scharlakansrött som red på ett scharlakansrött odjur har räckt ut sin vinbägare, och världen har berusat sig med Babylons falska läror. När Ellen White talar om ”Babylons vin” säger hon tydligt: ”Vad är detta vin? Hennes falska läror. Hon har gett världen en falsk sabbat i stället för sabbaten i fjärde budet, och upprepat den falskhet Satan först talade till Eva i Eden, själens naturliga odödlighet” (Review and Herald, 6 dec. 1892). Dessa villoläror har bedragit miljoner människor. Som resultat ger Gud sitt folk som fortfarande är rotat i villfarelsen en sista vädjan i den sista tiden.

`Läs Upp. 18:4, 5. Vad är Guds vädjan till de mängder av människor som fortfarande finns i fallna religiösa organisationer?`

Som vi redan sett (men som är värt att upprepa) finns många bland Guds folk i religiösa organisationer som har kompromissat med Bibelns undervisning. De förstår inte Bibelns sanningar. Gud vädjar kärleksfullt och direkt: ”Dra bort från henne, mitt folk, så att ni inte deltar i hennes synder och drabbas av hennes plågor” (Upp. 18:4).

`Läs 1 Joh. 3:4 och jämför det med Rom. 14:23. Hur definierar dessa bibeltexter synden? Hur harmonierar vi dessa texter?`

Synd är en överträdelse av eller ett brott mot Guds lag. Det enda sättet för någon att lyda lagen är genom tro på kraften från den levande Kristus. Vi är svaga, bräckliga, felande och syndiga människor. När vi tar emot Kristus genom tron försonar hans nåd vårt förflutna och ger oss kraft i nuet. Han ger oss nåd och uppdraget att föra människor till lydnad i tro (Rom. 1:5). Himlens vädjan till hans folk i församlingar som inte respekterar och lyder Guds lag är att ta ett steg i tro. Hans vädjan till adventister i sabbatsfirande församlingar är att lägga bort alla självcentrerade och mänskliga försök till lydnad och leva gudaktiga liv genom tron på Kristus nåd, som befriar oss från syndens fördömelse och dominans. Såsom Israels trohet mot lagen (5 Mos. 4:6) kunde ha varit ett kraftfullt vittnesbörd för världen kan också vår trohet bli ett kraftfullt vittnesbörd och bidra till att leda människor ut från Babylon.