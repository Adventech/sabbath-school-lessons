---
title:  Satans sista bedrägerier
date:  27/05/2023
---

> <p>Nyckeltext</p>
> ”Helga dem genom sanningen; ditt ord är sanning” (Joh. 17:17).

### Veckans Huvudtexter
Upp. 12:9; 16:13, 14; 1 Thess. 4:16, 17; Hes. 8:16; 20:1–20; Upp.18:4, 5.

Det var en av dessa förunderliga septembermorgnar i Chicago. När solen gick upp över Michigansjön och invånarna trängdes i trafikstockningar på Kennedy- och Eisenhowermotorvägar och barnen var på väg till skolan började en skrämmande berättelse växa fram som slog skräck i chicagobornas hjärtan. Människor insjuknade plötsligt och några dog bara några timmar efter att ha tagit värktabletten Tylenol. Tester visade att varje tablett hade laddats med kaliumcyanid, ett dödligt gift. En störd individ hade gett sig på medicinen. Än i dag vet vi inte vem som gjorde det.

Som vi sett varnar Uppenbarelseboken oss för att ”jordens invånare” ska dricka en dödlig mängd av det som kallas ”Babylons vin”. Där finns falska läror och falsk undervisning som till slut bara leder till döden. Men världen har inte lämnats utan ett motgift, ett skydd mot detta andliga gift: de tre änglarnas budskap.

I den här veckans studium ska vi fortsätta att se vidare inte bara på Babylons bedrägerier utan på Jesus plan att rädda oss från dessa och den död de annars skulle medföra.