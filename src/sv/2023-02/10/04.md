---
title:  'Babylon: centrum för soldyrkan'
date:  30/05/2023
---

Tillbedjan av solen var framträdande i Egypten, Assyrien, Persien och självklart i Babylon. I sin bok The Worship of Nature gör James G. Frazer följande observation: ”I det forntida Babylonien tillbads solen sedan urminnes tider” (vol. 1, s. 529). Det kan verka överraskande, men ibland påverkade den babyloniska soltillbedjan Guds folks tillbedjan i Gamla testamentet.

`Läs Hes. 8:16 och 2 Kung. 23:5, 11. Vad skrev profeten om soldyrkans inflytande i Israel och Juda? (Se även Rom. 1:25.)`

Profeten Hesekiel, samtida med Daniel, beskrev hur Guds folk stod med ryggarna vända mot Guds tempel i tillbedjan av solen i öster. I stället för att tillbe solens Skapare tillbad de solen.

I Upp. 17 beskriver Johannes en tid då Babylons principer, sol-dyrkan medräknad, skulle komma in i den kristna församlingen under en tid av kompromisser. Konstantins oväntade omvändelse i början av trehundratalet orsakade stor glädje i Romarriket. Han var mycket fäst vid soldyrkan. Edward Gibbon, en välkänd historiker, skriver: ”Solen hyllades allmänt som Konstantins oövervinnliga vägledare och beskyddare” (The History of the Decline and Fall of the Roman Empire, kap. 20). Han utfärdade också den första ”söndagslagen”. Hans edikt lyder: ”På solens vördnadsvärda dag ska domstolarna och städernas invånare vila, och alla affärer ska hålla stängt” (Konstantins edikt från 321). Det var inte en lag som påtvingades alla Konstantins undersåtar, men den stärkte söndagsfirandet i den romerska befolkningens sinnen.

Under årtiondena som följde fortsatte kejsare och påvar att genom statliga påbud och kyrkomöten upprätta söndagen som den enda dagen för tillbedjan, vilket den är än idag för majoriteten av kristna. Vilket kraftfullt exempel på den svåra sanningen att bara det faktum att majoriteten av folket tror på någonting eller praktiserar någonting blir det inte rätt.

`Se dig omkring och notera hur framträdande söndagen är som gudstjänstdag i de kristna kyrkorna. Vad lär detta faktum oss om hur bestående Satans bedrägerier är? Återigen: vad är vår enda trygghet här liksom i fråga om döden?`