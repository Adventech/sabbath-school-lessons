---
title:  En berättelse om nåden
date:  11/04/2023
---

De tre änglarnas budskap är en berättelse om nåden. De är en berättelse om Frälsarens kärlek bortom alla gränser, en berättelse om Jesus som älskar oss så mycket att han hellre själv gick förlorad än lät oss gå förlorade. De är en berättelse om en gränslös, ofattbar, obegriplig, odödlig, oändlig kärlek.

Gud överraskas aldrig. Han drabbas inte av det mänskliga valets växlande vindar. Som vi redan sett var hans plan att befria oss från syndens herravälde inget han tänkte ut efter att synden lyfte sitt avskyvärda huvud. Gud överraskades inte av syndens avskyvärda drama.

`Läs Upp. 13:8 och 1 Pet. 1:18–20. Vad lär dessa verser oss om frälsningsplanen?`

Uttrycket ”evigt evangelium” i Upp. 14:6 talar om det förgångna, nuet och framtiden. När Gud skapade människan med förmåga till fria moraliska val räknade han med att de skulle välja fel. När hans skapelser nu hade förmåga att välja hade de förmåga att göra uppror mot hans kärleksfulla natur. Det enda sättet att undvika denna verklighet skulle vara att skapa robotar som kontrolleras och manipuleras av någon gudomlig kosmisk plan. Påtvingad lojalitet är mot Guds själva natur. Kärlek förutsätter val, och när man fått makten att välja finns möjligheten att välja fel. Därför föddes frälsningsplanen i Guds sinne innan våra första föräldrar gjorde uppror i Eden.

”Frälsningsplanen är inte någon efterkonstruktion, en plan som formulerades efter det att Adam hade syndat. Den var en uppen-barelse av den ’hemlighet som i oändliga tider varit dold’ (Rom. 16:25). Den visade de principer som har varit grunden för Guds regering i all evighet” (Ellen White: Messias, s. 21).

”Ett evigt evangelium” talar inte bara om det förflutna och nuet utan är grunden för en framtid med hopp. Det talar om evigt liv med honom vars hjärta brinner för att vara med oss för alltid.

`Läs Ef. 1:4. Tänk vad det innebär att du redan ”före världens skapelse” blivit ”utvald” i Kristus till frälsning i honom. Varför är denna sanning så uppmuntrande?`