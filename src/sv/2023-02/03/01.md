---
title:  Ett evigt evangelium
date:  08/04/2023
---

> <p>Nyckeltext</p>
> ”Och jag såg en annan ängel flyga över himlens mitt. Han hade ett evigt evangelium att förkunna för jordens invånare, för alla länder och stammar och språk och folk” (Upp. 14:6).

### Veckans Huvudtexter
Upp. 14:6–12; 1 Kor. 15:1–4; Rom. 3:24–26; 1 Pet. 1:18–20; Matt. 28:19, 20; Apg. 1:8.

När folken som bodde runt omkring det gamla Israel var polyteister och tillbad många ”gudar” av trä och sten var Israels identifierbara, kraftfulla trosbekännelse i 5 Mos. 6:4: ”Hör, Israel! Herren är vår Gud, Herren är en.”

Genom århundraden har recitationen av Shema (namnet för trosbekännelsen; det kommer från hebreiskans verb för ”höra”) påmint judarna om den andliga vision som förenade dem som folk och styrkte bevarandet av deras unika identitet som tillbedjare av den ende sanne Guden.

För adventister är de tre änglarnas budskap i Upp. 14 vårt Shema. De beskriver vår trosbekännelse. De definierar vilka vi är som folk och beskriver vårt uppdrag för världen. Kort sagt beskrivs vår unika profetiska identitet i Upp. 14:6–12, och det är där vi finner vår passion för att förkunna evangelium för världen.

I den här veckans studium ska vi påbörja ett detaljerat studium av Upp. 14:6–12, men vi gör det genom nådens ögon när vi lyssnar på Gud som talar till våra hjärtan.