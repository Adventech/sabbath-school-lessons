---
title:  En hoppets bok fylld av nåd
date:  09/04/2023
---

Många som tänker på Bibelns sista bok, Uppenbarelseboken, tänker inte på Guds nåd. När de betraktar Guds budskap till den sista tiden vänds deras tankar genast till skrämmande odjur, mystiska symboler och märkliga bilder. Uppenbarelseboken skrämmer lika många människor som den övertygar, vilket är olyckligt eftersom den verkligen är fylld av nåd och hopp. Alltså, även mitt bland de skrämmande odjuren och varningarna för kommande förföljelse och svåra tider ger Gud fortfarande oss anledning att glädjas över hans frälsning.

`Läs Upp. 1:1–3 och 14:6. Hur talar dessa verser tillsammans inte bara om Uppenbarelseboken utan också om ett ”evigt evangelium”?`

Uppenbarelseboken handlar helt om Jesus. Den är hans budskap, och det budskapet särskilt tillämpbart på hans församling i den sista tiden. Budskapet är fullt av nåd och hopp för oss i den sista tiden. Genom hela boken beskrivs Jesus som det slaktade Lammet, och välsignelse utlovas till dem som läser, förstår och handlar i enlighet med de sanningar som uppenbaras.

Enligt Upp. 1:5, 6 är Jesus den ”som älskar oss och har löst oss från våra synder med sitt blod och som har gjort oss till ett kunga-döme, till präster åt sin Gud och fader”. I honom är vi förlåtna. Nåden förlåter vårt förflutna, ger oss kraft i nuet och hopp för framtiden. Alltså är vi i Kristus befriade från syndens straff och makt, och snart ska vi en dag befrias från syndens närvaro. Detta är budskapet i Bibelns sista bok, Uppenbarelseboken.

Det är också ett brännande budskap som avbildas som en ängel som flyger över himlens mitt med ett ”evigt evangelium”.

Evangeliet? Frälsning genom tron på Kristus? Hans försoningsdöd för oss? Löftet om evigt liv, inte på grund av vad vi kan göra utan tack vare vad Kristus har gjort för oss? Allt detta finns i början av de tre änglarnas budskap? Just det!

Inte undra på att de är nådefyllda budskap fulla av hopp för oss som brustna och lidande varelser.

`Det är lätt att koncentrera sig på odjur och varningar i den sista tiden som Uppenbarelseboken beskriver. Men hur kan vi finna en balans mellan allt detta och det som onekligen är Uppenbarelsebokens viktigaste budskap: Kristus självuppoffrande död för oss?`