---
title:  För hela världen
date:  12/04/2023
---

`Läs Upp. 14:6 på nytt. Hur omfattande är förkunnelsen av det eviga evangeliet, och varför är svaret viktigt för oss och vårt uppdrag och vår kallelse som samfund?`

Enligt den första ängelns angelägna budskap för den sista tiden ska ”ett evigt evangelium” förkunnas för alla länder, stammar, språk och folk. Det är ett uppdrag som är så storartat, så enormt, så stort och så omfattande att det upptar allt. Det kräver våra bästa ansträngningar och vår totala överlåtelse. Det leder oss från att vara upptagna med våra egna intressen till en passion för Kristus tjänst. Det inspirerar oss med någonting större än vi själva och leder oss ut ur våra egna sinnens begränsningar till en mer storartad vision.

`Läs Matt. 28:19, 20. Hur passar dessa verser ihop med den första ängelns budskap?`

I sin bok A Quest for More: Living for Something Bigger Than You diskuterar Paul David Tripp varje människas behov att vara del av någonting större än hon själv: ”Människorna skapades till att vara en del av någonting större än deras egna liv. Synden får oss att krympa våra liv till att vara så små som våra liv är. Kristus nåd ges för att rädda oss från de klaustrofobiska gränserna av vårt eget lilla självcentrerade rike och den befriar oss till att leva för Guds rikes eviga syften och tillfredsställande glädjeämnen.”

Det finns inget mer inspirerande, mer tillfredsställande än att vara en del av en gudomlig rörelse som Gud genom sin försyn har rest upp för att fullfölja ett uppdrag som är långt större och mer omfattande än någon människa själv någonsin skulle ha kunnat fullfölja. Guds befallning i Upp. 14 är det största uppdraget som någonsin getts hans församling. Det är en uppriktig vädjan att ge våra liv till himlens mest storartade uppdrag för att visa Guds ofattbara kärlek strax innan Jesus kommer tillbaka.

`Vad har du för egen erfarenhet av att vara delaktig i någonting större än dig själv? Hur hjälper den erfarenheten dig att förstå poängen i dagens studium? Vad skulle dessutom kunna vara större än att vara använd av kosmos Skapare för att göra en evig skillnad i universum?`