---
title:  Studiehjälp
date:  14/04/2023
---

Fundera ytterligare över tanken i onsdagens studium kring vårt behov att vara en del av någonting större än oss själva och våra magra, korta, ofta fördärvade, skadade och besvikna liv (vem har inte haft någonting av detta i sin tillvaro?). Denna längtan är också så meningsfull. Fysiskt är vi väl inte mycket mer än små förpackningar av kött som bär med oss våra egna hjärnor, 1–1,5 kg kolbaserat organiskt material som till sin struktur mer liknar en grillad kyckling än en hårddisk.

Vad kan dessa små förpackningar av kött betyda i kontrast till den oändlighet som omger dem? Att bara leva för sig själv, för ingenting större än en själv, när det finns så mycket runt omkring oss och bortom oss är som att vara livstidsfånge i ett ensligt fängelse i en stor stad där man kan känna vibrationerna genom väggarna. Vilket större, mer storartat, härligare och mer konsekvent liv skulle vi kunna leva än att förkunna löftet om evigt liv som vi fått i Jesus?

”Med ansikten som lyser upp och strålar av helig hängivenhet kommer Guds tjänare att skynda från plats till plats för att förkunna himlens budskap. Tusentals röster överallt på jorden förkunnar varningen. Underverk utförs, sjuka botas och tecken och under följer de troende. Men Satan verkar också med falska tecken och under. Han får till och med eld att falla ner från himlen inför människors ögon (se Upp. 13:13). Så kommer jordens invånare att ställas inför nödvändigheten att välja ståndpunkt” (Ellen White: Från mörker till ljus, s. 527).

**Samtalsstart**

Vad är egentligen Uppenbarelsebokens viktigaste budskap?

**Förbön**

Be att ni ska få en större längtan efter att sprida Guds evangelium till människorna runt omkring er.

**Samtalsfrågor**

`”Flera har skrivit till mig och frågat om budskapet om rättfärdiggörelse genom tro är den tredje ängelns budskap, och jag har svarat: ’Det är den tredje ängelns budskap i sanning’ ” (Ellen White: The Advent Review and Herald, 1 april 1890). Vad är relationen mellan rättfärdiggörelse genom tro och den tredje ängelns budskap?`

`Fundera ytterligare över uttrycket ”evigt evangelium”. Vad är det som är evigt i evangeliet?`

`Vad betyder det att adventister finns i så många länder i världen? Vad säger det om hur Gud har välsignat våra ansträngningar så långt? Hur kan din lokala församling eller din lokala bibelstudiegrupp samtidigt spela en större roll i ”att avsluta verket”?`