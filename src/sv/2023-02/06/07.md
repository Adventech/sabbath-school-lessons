---
title:  Studiehjälp
date:  05/05/2023
---

Här ett enkelt sätt att se på profetian om de 70 veckorna i Dan. 9:24–27.

- Först de sjuttio veckorna (Dan. 9:24).
- Sedan de sju och 62 veckorna, eller 69 veckorna (Dan. 9:25)av de 70 veckorna.
- Så kommer den sista, den sjuttionde veckan (Dan. 9:27).
- Till slut är den sista veckan delad i två delar på 3 ½ år vardera (Dan. 9:27).

Det är allt. Sjuttio veckor som består av sextionio och en vecka. Den veckan är delad i två. Ta bara år 457 f.Kr. som startpunkt och vi kommer med enkel matematik fram till 1844 på tidslinjen.

När Daniel talade om de 2 300 kvällarna och morgnarna säger han aldrig när dessa dagar började. ”Efter 2 300 kvällar och morgnar kommer templet att få sin upprättelse” (Dan. 8:14). 2 300 dagar – från och med vad? Varför inte från tiden då Daniel fick själva synen, ”kung Belshassars tredje regeringsår” (Dan. 8:1)?

Det fungerar inte. Synen i Dan. 8 inkluderade inte Babylon. Den började med händelserna i Medien och Persien, Grekland, Rom, fram till slutet. Varför datera en händelse, upprättelsen av helgedomen som ingår i synen, från en händelse, Babylon, som inte finns där? Startpunkten för synens höjdpunkt bör komma inifrån själva synen, som började med Medien och Persien och sträcker sig till slutet. Det är många år.

Vilket år var dess början? Det får vi inte veta i Dan. 8 utan i Dan. 9.

**Samtalsstart**

Finns det något årtal som har en särskild betydelse för dig? Varför?

**Förbön**

Be om att på nytt få försonas med Gud och med andra människor i ditt liv där det av något skäl finns splittring idag.

**Samtalsfrågor**

`Samtala i studiegruppen om den nära relationen mellan evangeliet och domen som syns i dessa två delar av vad som i själva verket är en profetia. Varför är kopplingen mellan de två så goda nyheter för oss? Hur kan denna koppling bidra till att avlägsna den rädsla som många haft inför tanken om domen?`

`Läs på nytt 3 Mos. 16:16 och 23:26–29. Samtala om anledningen till att helgedomen renades (3 Mos. 16:16) och hur folket förväntades agera när det skedde (3 Mos. 23:26–29). Vad är relationen mellan det som händer här? Betyder det något för oss i dag?`