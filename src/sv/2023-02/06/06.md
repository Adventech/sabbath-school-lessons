---
title:  Året 1844
date:  04/05/2023
---

De första 490 åren av profetian om de 2 300 åren var särskilt avsedda för den gamla judiska nationen och Messias ankomst. Den senare delen av de 2 300 åren har med Guds folk att göra, både judar och andra, samt med upprättelsen av den himmelska helgedomen och Kristus andra ankomst.

De första 490 åren gäller Messias första ankomst och slutar år 34. När vi drar 490 år från de 2 300 åren återstår 1 810 år. Dessa gäller Guds folk. Om vi börjar från år 34 och lägger till 1 810 år kommer vi till år 1844.

I ljuset av reningen eller återställelsen av sanningen om helgedomen och himlens dom i den sista tiden riktar Gud sin sista vädjan till hela mänskligheten. Den finns i Upp. 14:6, 7 och uppmanar människor att reagera på hans kärlek, ta emot hans nåd och leva ett gudaktigt, lydigt liv.

`Läs 3 Mos. 16:16. Av vilken anledning renades helgedomen, och vad lär det oss om evangeliet?`

Eftersom människor syndar måste helgedomen renas, vilket bara skedde genom djurens blod. Så är det också med oss. Vi behöver en Frälsare vars liv symboliserades av djuren som slaktades på försoningsdagen som det enda sättet att klara av domen.

`Läs 3 Mos. 23:26–29. Vad befallde Gud sitt folk att göra på denna domens dag, och vad kan det betyda för oss idag?`

Israeliterna skulle ödmjuka sig själva och rannsaka sina hjärtan, bekänna sina synder, ångra sig och be Gud rena dem så som översteprästen renade den jordiska helgedomen.

`De profetiska kapitlen Dan. 7–9 och Upp. 14 koncentrerar sig särskilt på förberedelse för domen. Sedan 1844 har vi levt i domens tid, och den första ängelns budskap i Uppenbarelseboken säger: ”stunden för hans dom är inne” (Upp. 14:7). Hur ödmjukar vi oss idag?`