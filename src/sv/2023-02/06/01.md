---
title:  Stunden för hans dom
date:  29/04/2023
---

> <p>Nyckeltext</p>
> ”Ni vet ju ändå vad tiden lider: det är dags för er att vakna. Ty nu är vår räddning närmare än när vi kom till tro” (Rom. 13:11).

### Veckans Huvudtexter
Daniel 8; Daniel 9; Esra 7; Matt. 3:13–17; Rom. 5:6–9; Mark. 15:38; 3 Mos. 16:16.

För ett antal år sedan berättade tidskriften National Geographic om en skogsbrand i Yellowstone National Park i USA. När branden upphört vandrade skogsägarna upp i bergen för att bedöma skadorna. En av dem fann en fågel som hade bränts till aska under ett träd. Ganska illa berörd av den otäcka synen petade han på fågeln med en pinne.

När han hade petat undan den skyndade tre små fågelungar som legat under sin döda mors vingar fram. Den kärleksfulla fågelmamman hade varit mycket medveten om den annalkande katastrofen och samlat dem under sina vingar. Hon kunde ha flugit bort i säkerhet men vägrade att överge sina ungar. Vilken bild på hur de troende är trygga hos Kristus!

Elden från Guds dom brann ut på honom själv, på Golgota, och alla som är i Kristus är trygga för alltid under hans vingar. Han dömdes som en brottsling så att vi kan befrias från det eviga fördärvets eldar, både bildligt och, ja också bokstavligt.