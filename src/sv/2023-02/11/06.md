---
title:  'Jesus: vår enda Förmedlare'
date:  08/06/2023
---

`Läs Upp. 13:4, 5. Vilka kännetecken för odjurets makt upptäcker vi här?`

Uppenbarelsebokens odjur är en fallen religiös makt som reser sig ur det hedniska Rom och växer till ett världsvitt system av tillbedjan. Enligt Upp. 13:5 är det en hädisk makt. I Nya testamentet är hädelse lika med att ta på sig Guds privilegier och attribut som en som är lik honom.

`Läs Luk. 5:18–26 och Joh. 10:33. Vilka två aspekter av hädelse kan vi se i dessa verser?`

Jesus anklagades för hädelse av ledarna. I hans fall var anklagelserna orättfärdiga eftersom han har all Guds makt och rättigheter, syndaförlåtelse medräknad. Det har han på grund av att Jesus är Gud. Eller som han själv så kraftfullt uttryckte det: ”Så länge har jag varit tillsammans med er, och ändå känner du mig inte, Filippos? Den som har sett mig har sett Fadern. Hur kan du då säga: Visa oss Fadern?” (Joh. 14:9).

Samtidigt säger 1 Tim. 2:5 att ”en är förmedlaren mellan Gud och människor, människan Kristus Jesus”. Men den romerska kyrkan lär att prästen förmedlar mellan Gud och den syndiga mänskligheten. Men eftersom prästen själv är en syndig människa kan han inte vara vår förmedlare eftersom han också behöver en förmedlare. Hädelse definieras också som människans anspråk att vara Gud eller stå i stället för Gud. Här är bara två utsagor från den romerska kyrkans auktoritativa källor:

”Påven har en så stor dignitet och är så upphöjd att han inte bara är människa … han är som om han var GUD på jorden” (Lucius Ferraris: “Papa,” artikel 2 i hans Prompta Bibliotheca, 1763, vol. 6, s. 25–29).

Påven Leo XIII skröt: ”Vi [påvarna] har på den här jorden Gud den Allsmäktiges plats” (The Great Encyclical Letters of Pope Leo XIII, New York: Benziger, 1903, s. 193).

Dessa anspråk blir ännu mer relevanta när vi förstår att ordet ”anti”, som i ”antikrist”, inte alltid betyder ”mot” utan kan också betyda ”i stället för”. Antikrist betyder därför ”i stället för Kristus”. Tala om hädelse!