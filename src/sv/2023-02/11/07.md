---
title:  Studiehjälp
date:  09/06/2023
---

”Ända sedan den stora striden började i himlen har det varit Satans avsikt att göra Guds lag om intet. För att uppnå detta satte han igång sitt stora uppror mot Skaparen. Även om han kastades ut från himlen har han fortsatt samma strid på jorden. Att bedra människorna och att leda dem till att överträda Guds lag har hela tiden varit hans målsättning. Vare sig han uppnår detta genom att skjuta hela lagen åt sidan eller genom att förkasta ett av dess bud blir det slutliga resultatet detsamma ... I sina försök att skapa förakt för Guds lagar har Satan förvanskat Bibelns läror. Villfarelser har därför blivit accepterade av tusentals människor som bekänner sig tro på Bibeln. Den sista stora striden mellan sanning och villfarelse är bara slutfasen av den långvariga striden om Guds lag. Det är denna kamp vi nu går in i – en kamp mellan människors lagar och Guds föreskrifter, mellan Bibelns religion och en religion som bygger på lögner och traditioner” (Ellen White: Från mörker till ljus, s. 503).

I hela Uppenbarelseboken är tillbedjan och skapelsen oskiljaktigt förenade. Kärnan i den stora striden mellan gott och ont och frågorna kring odjurets märke handlar om huruvida Gud är värdig vår tillbedjan.

Som vi sett är tanken om Kristus som Skaparen själva hjärtat i sabbatens tillbedjan. Jesus understryker konsekvent betydelsen av dagen när han kallar sig själv för den dagens ”Herre” (Matt. 12:8; Mark. 2:28; Luk. 6:5). Sabbaten är en evig påminnelse om vår identitet. Den påminner oss om vilka vi är som människor. Den ger varje människa värde. Den bekräftar ständigt att vi är skapade varelser, och att vår Skapare är värdig vår lojalitet och tillbedjan. Det är anledningen till att djävulen hatar sabbaten så mycket. Den är den gyllene länken som förenar oss med vår Skapare och orsaken till att den kommer att spela en så avgörande roll i den sista krisen i slutet.

**Samtalsstart**

Guds sigill och odjurets märke – vilka frågor väcker de begreppen?

**Förbön**

Be om kraft att stå helt och hållet på Guds sida och även hjälpa andra att göra det.

**Samtalsfrågor**

`Vilka är de grundläggande principerna bakom havsodjurets anspråk på auktoritet? På vilka sätt kan dessa attityder få fäste i våra hjärtan utan att vi märker det?`

`Hur svarar du dem som hävdar att tanken om en bokstavlig Satan är primitiv vidskepelse som utbildade, eller åtminstone intelligenta människor inte kan ta på allvar? Vilka argument kan du använda i ditt svar?`