---
title:  Guds sigill och odjurets märke – del 1
date:  03/06/2023
---

> <p>Nyckeltext</p>
> ”Och jag såg en annan ängel stiga upp från öster med den levande Gudens sigill, och han ropade med hög röst till de fyra änglarna, som hade fått rätt att skada jorden och havet: ’Skada inte jorden eller havet eller träden förrän vi har märkt vår Guds tjänare med sigill på deras pannor’ ” (Upp. 7:2, 3).

### Veckans Huvudtexter
Upp. 14:12; Ef. 2:8–10; Matt. 27:45–50; Upp. 13:15–17; 14:4; Luk. 5:18–26.

När vi studerar den sista tidens händelser beträffande odjurets märke är en avgörande punkt skillnaden mellan hur Gud agerar och vad själafienden gör.

Som vi har sett i våra studier koncentrerar sig de centrala frågorna i den stora striden mellan Kristus och Satan kring lojalitet, auktoritet och tillbedjan. Profetior som beskriver odjurets makt i Upp. 13, det lilla hornet i Dan. 7 och ”undergångens son” i 2 Thess. 2 talar alla om en makt som tar till sig Guds auktoritet, kräver lojalitet och introducerar ett motsatt system av tillbedjan. De gör så genom tvång, utpressning och ibland genom mutor och belöningar, allt för att kräva tillbedjan.

Däremot är kärleken den motiverande kraften i Guds rike. I stället för att tillbe odjuret finner Guds folk sin största glädje och högsta fröjd i tillbedjan av honom. De är hängivna honom eftersom de vet hur hängiven han är dem. Det finns bara en sak som kan hålla oss från att ta emot odjurets märke i den sista tiden: en kärlek till Jesus som är så djup att ingenting kan bryta vårt grepp om honom.

I detta studium ska vi utforska dessa teman vidare.