---
title:  Vi skördar vad vi sår
date:  06/06/2023
---

Profetian om odjurets märke handlar om religiös intolerans, ekonomisk bojkott, förföljelse och till slut även en dödsdom. Överraskande nog är det också ett uppmuntrande budskap. Även i den värsta tiden tar Gud hand om sitt folk som ”bevarar Guds bud och tron på Jesus” (Upp. 14:12). Bland dessa bud finns givetvis den bibliska sabbaten.

Profetian om odjurets märke i Upp. 13 berättar om den värsta, den absolut mest intensiva fasen av Satans krig mot Gud. Hans första strategi i denna kampanj är bedrägeri. Upp. 13 talar om en kommande tid då djävulen arbetar genom en jordisk religionspolitisk makt som kallas odjur och har påtvingande makt.

Religiös förföljelse är naturligtvis inget nytt. Det har förekommit sedan Kain dödade Abel för att denne tillbad Gud så som Gud hade undervisat dem om att göra (se 1 Mos. 4:1–8). Jesus sade att förföljelse skulle komma även till det första århundradets troende och genom tiderna: ”den tid kommer då den som dödar er tror sig bära fram ett offer åt Gud” (Joh. 16:2; se även Matt. 10:22; 1 Pet. 4:12).

Profetian om odjurets märke handlar om den slutliga länken i denna ogudaktiga kedja. Likt förföljelserna i det förgångna är denna tänkt att tvinga var och en att foga sig under ett visst trossystem och ett godkänt sätt för tillbedjan.

`Läs Upp. 13:15–17. Vad möter Guds folk i den sista tiden under den avslutande krisen?`

Profetian säger att förföljelsen börjar med ekonomiska sanktioner: ”ingen kan köpa eller sälja” om de inte har ”odjurets märke”. När detta händer kapitulerar den stora majoriteten. Alla som vägrar ska till slut dömas till döden.

Djävulen förbereder bekännande kristna att genom kompromisser i deras liv ta emot odjurets märke när det slutliga testet kommer över oss i framtiden. Guds kärlek till var och en av oss kommer att styrka oss och bevara oss genom de svåra tiderna framöver.

`Läs Gal. 6:7–9. Detta står visserligen inte i samband med den sista tidens händelser, men varför är principen här så relevant för frågor kring odjurets märke och hur vi kan förbli trogna?`