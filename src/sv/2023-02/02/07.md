---
title:  Studiehjälp
date:  07/04/2023
---

”Det är en naturlag både för den intellektuella och den andliga naturen att det som vi betraktar förändrar oss. Sinnet förändras gradvis efter de saker som det uppehåller sig vid. Det blir likt det som vi älskar och aktar. En människa kan aldrig nå högre än sin norm för renhet, godhet och sanning. Om det egna jaget är hennes högsta ideal kommer hon aldrig att nå högre. Hon kommer ständigt att sjunka allt djupare. Endast Guds nåd kan lyfta en människa. Överlämnas hon åt sig själv bär det hela tiden nedåt” (Ellen White: Från mörker till ljus, s. 477).

Subtilt, obemärkt, nästan utan att vi först märker det, förändras våra karaktärer och personligheter utifrån de frön vi sår i våra sinnen. Sår man bra säd ger den god frukt. Sår man den här världens onda säd producerar det den här världens frukt i karaktären. Om vi sår likgiltighet för Gud och andliga värden och prioriteringar skördar vi likgiltighetens frukt, apati, andlig slöhet och frustration i våra andliga liv. Det är därför de som tänker: Ja, jag vet att den sista förföljelsen en dag kommer, ”odjurets märke” och så vidare, men när den gör det, då ska jag ta tag i det, väljer en farlig väg. Gud kallar oss nu, i denna stund, till överlåtelse till honom. Ju längre man dröjer med att svara på den heliga Anden desto mer förhärdas själen mot Guds maningar och desto mer benägen blir man att falla för och tro på den ondes lögner.

**Samtalsstart**

Bibeln säger att vi ska dömas av Gud. Är ni oroliga inför den domen? Behöver vi vara det? Varför inte?

**Förbön**

Be att ni alla ska tro på Jesus löfte att ”den som kommer till mig ska jag inte visa bort” (Joh. 6:37). Be att ni ska vara trygga i det löftet.

**Samtalsfrågor**

`Vad är förhållandet mellan att vara frälst av nåd och att växa till i nåden?`

`Samtala om vad som är nödvändigt för att en planta ska växa och jämför det med vår andliga tillväxt. Vad finns det för likheter? Vad kan vi alltså lära oss av hur en planta växer och tillämpa på våra egna liv?`

`Är det någon skillnad mellan vår gudagivna förmåga att välja och viljekraft? Varför är det viktigt att förstå denna skillnad för att växa som kristen?`

`Varför är benämningen ”Människosonen” uppmuntrande i domens stund när vi väntar på Kristus andra ankomst?`