---
title:  Segrarens krans
date:  05/04/2023
---

Johannes beskriver Jesus som ”en människoson och [han] hade en krans av guld på huvudet och i handen en vass skära” (Upp. 14:14). Det grekiska ordet för ”krans” är stefanos. Det är en segerkrans. När en idrottsman segrade i en viktig tävling fick han en stefanos, en ärans krans, en segerkrans.

En gång bar Jesus en törnekrona, en symbol för hån och förakt. Han var en gång föraktad och förkastad av människor. Han ringaktades, förlöjligades, bespottades, blev slagen och piskad. Men nu bär han en härlighetens krans och kommer igen, nu som kungarnas Kung och herrarnas Herre.

`Läs Upp. 14:15 och Mark. 4:26–29. Vad finns det för likheter i dessa texter? Vad talar de båda om?`

Ängeln kommer från Guds närvaro i härligheten i templet. Gud ser på ängeln och säger att tiden är inne, skörden är mogen. Ängeln flyger från templet till Jesus och förkunnar med hög röst: ”skördetiden är inne, jordens gröda är mogen.” Gå och hämta hem dina barn.

Jesus använder ofta illustrationer från jordbruket i Nya testamentet. Vid mer än ett tillfälle använder han symboliken från mognande skörd för att illustrera hur evangeliets säd växer i hans folks liv.

”När säden gror motsvarar det början på det andliga livet, och växtens utveckling är en underbar bild på kristen tillväxt. Precis om i naturen och nåden finns det inget liv utan tillväxt. Växten måste växa eller dö. Utvecklingen av det kristna livet går till på samma sätt som växtens, stilla och omärkligt. Vi kanske är kompletta under de olika stegen i vår utveckling. Men om Gud får fullborda sin plan med oss kommer vi att fortsätta att utvecklas. Helgelsen pågår under hela livet. Vi kommer att få ännu fler erfarenheter, och kunskapen kommer att växa när våra möjligheter ökar” (Ellen White: Guds rike är som …, s. 41).

Mognaden av den gyllene säden representerar alla som har förvandlats av nåden, motiverats av kärleken och lever ett lydigt liv till Kristus namns ära. Deras hjärtan är ett med Jesus hjärta, och de vill allt det som Jesus vill.

`Hur förstår du Ellen Whites ord att vi ”kanske är kompletta under de olika stegen i vår utveckling”? Vad betyder det, särskilt när vi kan se våra fel och karaktärsbrister nu?`