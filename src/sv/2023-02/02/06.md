---
title:  Varje frö ger skörd
date:  06/04/2023
---

Det nämns två skördar i Upp. 14. Den gyllene skörden representerar de rättfärdiga och de dåliga druvorna de orättfärdiga eller förlorade. Båda är mogna för skörd. Varje frö som såtts har mognat till fullo.

`Läs Upp. 14:17–20. Vad betyder uttrycket ”Guds vredes stora vinpress”? Se även Upp. 14:10; 15:1 och 16:1.`

”Och en annan ängel kom ut från altaret, en som hade makt över elden” (Upp. 14:18). Här är ängeln som ger en befallning till elden från Guds sista dom. Skörden är mogen. Synden har nått sin gräns. Upproret har överträtt gränsen till Guds nåd. Hur ont och illa det än har varit ska det bli ännu värre innan allting är över. En kärleksfull Gud har gjort allt han kan för oss, medräknat att han offrade sig själv på korset som ett offer för vår synd. ”Han som inte visste vad synd var, honom gjorde Gud till ett med synden för vår skull, för att vi genom honom skulle bli till ett med Guds rättfärdighet” (2 Kor. 5:21; se även Gal. 3:13).

Vad mer kunde Gud ha gjort utöver korset? Det finns ingenting mer som nåden kan göra för att återlösa dem som upprepade gånger har förkastat den heliga Anden.

Här finns ett brådskande profetiskt budskap i Upp. 14. Varje frö har blivit till skörd. Säden är fullmogen, och druvorna är fullmogna. Guds folk visar hans avbild av nåd, medlidande, barmhärtighet och kärlek inför universum. Ondskans barn visar habegär, lust, avund och hat. Jesus karaktär visas i den ena gruppen och Satans i den andra.

Hos Guds folk ska universum se en uppenbarelse av rättfärdighet som kanske ingen tidigare generation någonsin har bevittnat. I motsats till Kristus rättfärdighet som uppenbaras i hans folk ska universum se de fulla resultaten av upproret mot Gud. Ondska, synd och laglöshet visas till fullo inför människorna och änglarna. Kontrasten mellan gott och ont, lydnad och olydnad, blir uppenbar för hela universum, både människor och änglar.

`Hur bra kan du skilja mellan gott och ont? Varför är det viktigt att vi gör det? (Se Heb. 5:14.)`