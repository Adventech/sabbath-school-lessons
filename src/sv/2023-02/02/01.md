---
title:  En ödesstund
date:  01/04/2023
---

> <p>Nyckeltext</p>
> ”Och jag såg, och se: ett vitt moln, och på molnet satt en som var lik en människoson och hade en krans av guld på huvudet och i handen en vass skära. Och en annan ängel kom ut från templet och ropade med hög röst till honom som satt på molnet: ’Ta din skära och skörda, ty skördetiden är inne; jordens gröda är mogen’ ”  (Upp. 14:14, 15).

### Veckans Huvudtexter
Matt. 24:14; Upp. 14:14–20; Matt. 16:27; Apg. 1:9–11; Mark. 4:26–29; Upp. 16:1.

Gud har alltid talat till sitt folk och gett dem alla relevanta sanningar som de behöver höra just då, från varningen för floden (1 Mos. 6:7) till Jesus första ankomst (Dan. 9:24–27) och domen som föregår Jesus återkomst (Dan. 7:9, 10; 8:14). I dessa de sista dagarna i mänsklighetens historia (Upp. 12–14) har han sänt ett speciellt budskap till världen och till sitt folk för att bemöta behoven just nu. Han avbildar detta budskap som att det bärs av tre änglar som flyger över himlens mitt med sitt akuta budskap för världen i den sista tiden.

De tre änglarnas budskap är Jesus sista nådesbudskap, en kallelse som leder oss från att förtrösta på vår egen rättfärdighet till förtröstan på Jesus rättfärdighet som rättfärdigar oss och till slut förhärligar oss.

Men som alltid måste vi välja Kristus, överlåta oss till honom och lyda honom. De val vi gör nu kommer faktiskt att påverka de val vi gör i den sista krisen framför oss.

Därför är nu tiden inne för att vara redo.