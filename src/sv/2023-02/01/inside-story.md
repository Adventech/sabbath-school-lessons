---
title:  Missionsnytt
date:  31/03/2023
---

#### Finns det trevliga människor?

Mahais föräldrar lärde honom att vara trevlig. Hans föräldrar visade själva respekt mot andra människor. De använde aldrig svordomar eller hårda ord. De värdesatte också hårt arbete. De började sitt äktenskap utan pengar, men genom sitt arbete blev de ägare till en stor vingård i Rumänien. Naturligtvis sålde de vinet som producerades på vingården, men själva drack de inte.

Mahai följde sina föräldrars exempel. Han visade respekt mot människor och talade vänligt till alla. Han drack inte. Han önskade helst att umgås med människor som levde efter samma principer. Men sådana människor verkade vara svåra att hitta.

Han letade efter trevliga människor i kolgruvan där han arbetade som ingenjör. Men de andra arbetarna svor och talade respektlöst till andra. De drack också.

Mahai tyckte om att gå i kyrkan varje söndag, och han letade efter trevliga människor där. Men han blev besviken varje gång människor som sa sig vara kristna var ovänliga, använde dåligt språk eller drack alkohol, och det påverkade deras omdöme. Så efter ett tag kände Mahai att han inte längre hade lust att gå i kyrkan.

På jobbet höll Mahai fast vid de principer som han hade lärt sig av sina föräldrar. Han visade respekt, använde inte dåligt språk och drack inte. Han utvecklade ledaregenskaper och blev företagsledare med ansvar för flera tusen arbetare. Han hoppades fortfarande att han skulle träffa någon med en livsstil som imponerade på honom. Men han kunde inte hitta någon bland arbetarna.

Efter en framgångsrik karriär gick Mahai i pension i Craiova. Staden ligger cirka 123 mil väster om Rumäniens huvudstad Bukarest. Han såg fram emot att kunna njuta av sitt nya liv som pensionär. Men bara två veckor efter sin pensionering drabbades han av en massiv stroke och blev inlagd på sjukhus.

Efter en tid kom han hem och fortsatte sina försök att bli återställd. Varje morgon tränade han utomhus för att återfå bruket av sina en gång starka armar och ben. Det var en stor utmaning. Han kämpade också med sina känslor. En bieffekt av stroken var att han hade lätt för att gråta.

En granne som heter Gabriel såg Mahai träna utomhus och började be för honom i hemlighet. Trots att de två männen aldrig hade talat med varandra bad Gabriel för Mahai varje dag.

Tre veckor senare gick Gabriel över till Mahais hus och presenterade sig. Han bjöd in Mahai till en liten grupp som träffades regelbundet för bön och bibelstudier.

Mahai gillade människorna i den lilla gruppen. De visade respekt mot varandra, använde inte dåligt språk och drack inte. De var den typ av människor som han hade letat efter hela sitt liv.

Idag åker Mahai varje sabbat till gudstjänsterna i en adventkyrka i Craiova. Han ser fram emot att bli döpt så snart han orkar och hans styrka är tillräckligt återställd.

Mahai tycker att det är tråkigt att han inte har kunnat njuta av sin pensionering som han hade tänkt. Hans hälsa är en stor utmaning. Men han klagar inte, för nu känner han Jesus. Och det är viktigaste av allt.