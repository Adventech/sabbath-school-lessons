---
title:  Studiehjälp
date:  31/03/2023
---

I en bemärkelse kan vi hävda att Gud inte hade något val: om han ville ha varelser som kunde älska honom och andra måste han skapa dem fria. Om de inte var fria kunde de inte älska, och vad skulle vårt universum vara utan kärlek? Det skulle vara vad somliga menar: ingenting annat än ett maskineri utan sinne som fungerar enligt strikta lagar av orsak och verkan och där ingen fri vilja finns, inga fria val. Där skulle vi bara vara förpackningar av kött och blod sammansatta av atomer som enbart följer fysikens lagar. Ingen vacker bild precis, och inte heller representerar den vad vi i och för sig vet är sant. Vem av oss tänker t.ex. att vår kärlek till våra föräldrar, våra barn, vår maka/make inte är något mer än reaktioner mellan atomer?

”Kärlekens lag är grundvalen för Guds regim. Därför beror alla tänkande väsens lycka på att de rättar sig fullkomligt efter dess stora, rättvisa grundsatser. Gud önskar att alla hans väsen ska tjäna honom av kärlek – tjäna honom på grund av att de har rätt uppfattning om hans karaktär. Han finner ingen glädje i en påtvingad lydnad, och han har gett alla fri vilja så att de kan tjäna honom frivilligt.

Så länge som alla skapade väsen var förenade genom kärlekens band rådde det fullkomlig harmoni i Guds världsallt. Att utföra sin Skapares syften var de himmelska härskarornas glädje. De gladde sig över att återspegla hans härlighet och prisa honom. Så länge de älskade Gud över allting hyste de tillitsfull och osjälvisk kärlek till varandra. Ingen disharmoni störde den himmelska harmonin” (Ellen White: Det var mycket gott, s. 17).

**Samtalsstart**

När var första gången ni hörde de tre änglarnas budskap? Hur skulle ni sammanfatta dem? Har ni alla samma åsikt om vad som är viktigast i dem?

**Förbön**

Be att Gud ska hjälpa er att få en djupare förståelse av hur evangeliet visar sig i de tre änglarnas budskap.

**Samtalsfrågor**

`Varför är Upp. 12 en lämplig introduktion till de tre änglarnas budskap, särskilt med tanke på den kommande konflikten på jorden?`

`På vilket sätt tröstar Upp. 12 dig personligen i frestelser och prövningar som du dagligen möter?`

`Det finns de som tror att våra handlingar till stor del styrs av vårt arv och vår miljö. Håller du med eller inte? Vilken roll har ditt val spelat i hur ditt beteende blivit? Samtala om relationen mellan våra val och Guds kraft som verkar i våra liv.`