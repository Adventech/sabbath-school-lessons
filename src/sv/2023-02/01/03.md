---
title:  Satans attack
date:  27/03/2023
---

Från första början försökte Satan förgöra Kristus (se Upp. 12:4, 5). Men varje försök misslyckades. T.ex. vid Kristus födelse varnade en ängel Josef och Maria för Herodes sluga plan, och de flydde till Egypten. Jesus mötte Satans bedrägliga prövningar i öknen med ”Det står skrivet” och fann därmed skydd i Guds Ord. Genom sin död på korset visade han sin kärleks storhet och befriade oss från syndens fördömelse. Genom sin uppståndelse och som vår levande överstepräst befriar han oss från syndens makt i våra liv.

**Läs Upp.12:4–6; Ef. 5:25–27, 32; Ps. 2:7–9 och förklara följande symboler:**

`Draken`

`En son`

`En stav av järn`

I Bibeln symboliserar en stav makt eller herravälde. En stav av järn är en symbol för ett obrytbart, allsmäktigt, oövervinnligt herravälde. Jesus mötte varje typ av frestelse som vi möter men kom därifrån segrande. Djävulen är en slagen fiende. Kristus har triumferat över honom i sitt liv, sin död och uppståndelse. Eftersom Jesus redan har besegrat djävulen på Golgotas kors kan också vi bli segerrika. Hans seger över Satan var fullständig, men den stora striden mellan honom och Satan är ännu inte över.

Men när vi genom tro tar emot vad Kristus har gjort för oss utplånas vår syndaskuld och vi får förlåtelse. Vi står fullkomliga inför Gud, täckta av Kristus rättfärdighet. Som Paulus skriver får vi ”leva i honom, inte med den rättfärdighet som lagen ger utan med den som kommer av tro på Kristus, den rättfärdighet som Gud ger åt dem som tror” (Fil. 3:9). Har vi fått förlåtelse finns där ingenting vi kan anklagas för. Jesus besegrade och övervann för evigt det värsta som synden kunde göra honom. Han slog ondskan fullständigt och besegrade den. När vi tar emot Jesus genom tro är hans seger vår.

`Varför är frälsningsvissheten tack vare Kristus seger över Satan så avgörande för oss? Hur kan det som Paulus skriver i Fil. 3:9 bli vår egen erfarenhet?`