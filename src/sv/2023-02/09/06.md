---
title:  'Babylon: avguderiets centrum'
date:  25/05/2023
---

Här finns ytterligare en nyckel till identifieringen av det stora Babylons mysterium. Avgudadyrkan fanns i den babyloniska tillbedjans hjärta.

`Läs Jer. 50:33–38 och 51:17, 47. Vad upptäcker du i dessa verser om det forntida Babylons tillbedjan av bilder och Guds reaktion på den?`

Jer. 50 och 51 förutsäger Babylons förstörelse av mederna och perserna. En orsak till Babylons undergång var deras avguderi. Babylonierna trodde att dessa bilder representerade deras gudomar. I den babyloniska religionen betraktades rituell omsorg om och tillbedjan av bildstoder som helig; gudarna levde i sina statyer i templet och i de naturkrafter som de representerade. Plundring eller förstörelse av avgudar betraktades som förlust av gudomligt beskydd. Under den nybabyloniska tiden flydde prins Marduk-apla-iddina II till södra Mesopotamiens våtmarker med de babyloniska gudastatyerna för att rädda dem från Sanheribs arméer (Jane R. McIntosh: Ancient Mesopotamia: New Perspectives, ABC-CLIO, Inc., Santa Barbara, CA, 2005, s. 35–43).

Bibelns profeter sätter tillbedjan av dessa livlösa bilder i motsatsförhållande till Gud, Skaparen, som är både levande och ger liv (Jer. 51:15, 16, 19).

`Läs 2 Mos. 20:4–6 och Ps. 115:4–8. Vad lär de om avgudadyrkan?`

Fastän frågor kring det andliga Babylons avgudadyrkan går djupare än att bara böja sig ner inför bilder av trä och sten är det andliga Babylon en parallell till det forntida Babylon med sina bilder som förts in i gudstjänsten. Användningen av bilder, så kallad ”(helgon)vördnad”, är ett brott mot det andra budordet eftersom det begränsar den heliga Andens kraft att pränta in i våra sinnen eviga ting och reducerar Guds majestät till en livlös staty. Dessa bilder fördes in i kristendomen på trehundratalet för att göra den kristna tron mer acceptabel för hedningarna. Tyvärr ges dessa bilder ofta den helighet och respekt som bara tillhör Gud, vilket gör det hela andligt nedbrytande.