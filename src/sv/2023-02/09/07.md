---
title:  Studiehjälp
date:  26/05/2023
---

”Det budskap i Uppenbarelsebokens fjortonde kapitel som förkunnar Babylons fall bör kunna tillämpas på sådana församlingar som en gång har varit rena men som nu har blivit förfallna. Eftersom detta budskap följer efter budskapet om domen måste det bli förkunnat under den sista tiden. Därför kan det inte vara avsett enbart för den katolska kyrkan, eftersom den har befunnit sig i ett fallet tillstånd under många hundra år” (Ellen White: Från mörker till ljus, s. 332).

Dan. 3, berättelsen om de tre hebreerna som befallts att ”tillbe den gyllene staty som kung Nebukadnessar har rest” (Dan. 3:5) i det forntida Babylon står som en symbol för, en förebild på, det som ska hända när den sista tidens andliga Babylon också påtvingar tillbedjan av falska ”bilder” (se Upp. 13:15; 14:9, 11; 16:2; 19:20; 20:4). Visst är det intressant att budet som de tre hebreerna skulle ha brutit mot var det andra budet (2 Mos. 20:4, 5). Det var ett av de två buden som denna makt hade manipulerat. I Dan. 7:25 sägs det ju att den ville ändra på ”högtider och lagar”.

Vad var det andra budet som den makten gav sig på? Naturligtvis det fjärde. Som vi redan har sett och kommer att se igen står det budet i centrum av hela frågan om tillbedjan. Det ska bli centralt i den sista krisen när vi möter frågan om vi ska tillbe honom som skapade ”himlen och jorden och havet och allt vad de rymmer, men på den sjunde dagen vilade han” (2 Mos. 20:11; se även Upp. 14:7), eller tillbe odjurets bild.

**Samtalsstart**

Kan även ateister ha avgudar? T.ex. ”idoler” betyder ju egentligen avgudar på engelska. Hur vill ni definiera så brett som möjligt vad en avgud är?

**Förbön**

Be även att kärleken till Gud och till andra människor inte ska konkurrera utan komplettera i våra tankar och liv.

**Samtalsfrågor**

`Vad har Babels torn för relation till det moderna andliga Babylon? Vad finns det för likheter och skillnader mellan dem?`

`Hur harmonierar du två motsatta idéer? Jesus har gett auktoritet till hans församling, men det är farligt att lämna våra religiösa erfarenheter i någon andlig ledares händer. Vad har församlingens auktoritet för gränser?`

`Hur kan vi lära oss att avguderi, en av Babylons synder, inte bara är att böja sig ner inför en staty? På vilka sätt kan även protestanterna falla i avgudadyrkan?`

`Vilka paralleller kan du finna mellan Dan. 3 och den påtvingade tillbedjan där och vad vi varnats för i den sista tiden?`