---
title:  En stad som kallas förvirring
date:  20/05/2023
---

> <p>Nyckeltext</p>
> ”De skall strida mot Lammet, och Lammet med sina kallade och utvalda och trogna skall besegra dem, eftersom det är herrarnas herre och konungarnas konung” (Upp. 17:14).

### Veckans Huvudtexter
Upp. 17:1, 2, 15; 18:1–4; 17:4–6; Matt. 16:18; Jer. 50:33–38; Ps. 115:4–8.

Den stora stridens tema sammanfattas i Uppenbarelseboken med två kvinnor som symboler: den ena klädd i solen i Upp. 12, den andra klädd i scharlakansrött i Upp. 17.

Den slående symbolen av kvinnan klädd i solen, Kristus bländande härlighet, finns i Upp. 12. Hon är trogen mot sin sanna älskade, Jesus. Hon är inte orenad av de falska lärornas korruption. I hela Bibeln symboliserar en ren kvinna Jesus brud, den sanna församlingen. I Jer. 6:2 talar profeten om ”Sion, du vackra och bortskämda dotter”. Profeten använder uttrycket ”dotter Sion” eller en trogen kvinna för att beskriva Guds folk. (Se även Ef. 5:25–32 och Hos. 2:20.)

Som kontrast jämför Bibeln avfall med otukt eller otrohet (Jak. 4:4). När Hesekiel talar om Israels uppror och otrohet klagar han: ”Äktenskapsbryterskan bedrar sin man med andra” (Hes. 16:32).

I den här veckans studium ska vi studera dessa två kvinnor i Uppenbarelseboken och utforska djupare konflikten mellan sanning och villfarelse.