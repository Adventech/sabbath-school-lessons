---
title:  Två motsatta system
date:  21/05/2023
---

`Läs Upp. 12:17 och 17:14. Hur beskrivs Guds församling, och vad är Satans reaktion på den?`

Genom århundradena har Gud alltid haft människor som förblivit honom trogna. Upp. 12:17 beskriver deras trohet som de som ”håller Guds bud”, och i Upp. 17:14 beskrivs de som ”kallade och utvalda och trogna”.

`Läs Upp. 14:8 och 17:1, 2. Vilket allvarligt meddelande ger ängeln, och vad har Babylon gjort för att förtjäna detta uttalande?`

Johannes skrev Uppenbarelseboken vid slutet av första århundradet. På den tiden var den forntida staden Babylon en askhög. När Johannes skrev Uppenbarelsebokens budskap hade den bokstavliga staden Babylon legat förstörd i århundraden.

I Uppenbarelseboken används staden Babylon som symbol för den sista tidens Babylon. I Uppenbarelsebokens profetior symboliserar Babylon ett falskt religiöst system som har liknande egenskaper som Gamla testamentets Babylon. Principerna som rådde i det forntida Babylon är också den underliggande strukturen i det moderna, andliga Babylon.

I Upp. 17:1–6 framträder en kvinna klädd i purpur och scharlakansrött som färdas över tidens landskap. Denna kvinna rider på ett scharlakansrött odjur. Bibeln kallar henne för sköka. Hon har lämnat sin sanna älskade, Jesus Kristus. Här ger aposteln Johannes oss en bildlig framställning av ett fallet religionssystem som har ett kraftfullt inflytande över världen. Se på formuleringen: det är denna makt som ”kungarna på jorden horat med, och jordens invånare har berusat sig med hennes otukts vin” (Upp. 17:2). Berusat sig med? Alltid en negativ bild i Bibeln. Horat med? Symbol för falska läror, falska doktriner och falska tillämpningar.

`Både ledarna och vanligt folk har påverkats negativt av denna makt. Vad är vårt enda skydd? (Läs Ef. 6:10–18.)`