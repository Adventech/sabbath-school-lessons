---
title:  Studiehjälp
date:  16/06/2023
---

”När protestantismen räcker ut sin hand över klyftan till den romerska maktens hand, när den når över avgrunden till att skaka hand med spiritualismen, då ska vårt land [USA] under inflytande av denna trefaldiga union förkasta varje princip i dess konstitution som en protestantisk och republikansk regering och förbereda för införande av påvliga falskheter och villfarelser, då vet vi att tiden har kommit för Satans stora verkan och att slutet är nära” (Ellen White: Testimonies for the Church, vol. 5, s. 451).

”Vi har varit benägna att förbise det faktum att söndagen är de motsatta krafternas tillbedjansdag … i Uppenbarelsebokens berättelseföljd. Söndagen är en extremt viktig symbol som uppenbarar drakens otroliga slughet och spetsfundighet … Denna … ändring av Guds lag är det väsentliga i drakens hat mot Gud i den kosmiska konflikten. Dess enkelhet är högst bedräglig. Draken har försökt ta Guds plats i kosmos genom att beskriva sig själv som det sanna objektet för tillbedjan och genom att hävda att Guds lag är orätt och bör ändras. Draken ändrade lagen i dekalogen på den punkt där Gud identifieras som Skaparen och återlösaren, den enda som är värdig tillbedjan (2 Mos. 20:8–11; 5 Mos. 5; jfr Upp. 4:11; 5:9, 13, 14). Ändringen av lagen visar inte bara drakens hat mot Herrens vilja (lagen) utan också dess strävan att ta Guds plats genom att göra sig till ett objekt för tillbedjan … Att denna ändring av lagen gjorts universell skulle säkra drakens seger” (Ángel Manuel Rodriquez: “The Closing of the Cosmic Conflict: Role of the Three Angels’ Messages”, s. 53, 54).

**Samtalsstart**

Det finns ett judiskt talesätt som lyder ungefär: ”Det är inte judarna som har bevarat sabbaten utan sabbaten som har bevarat judarna.” Hur upplever du att sabbaten hjälper oss att hålla oss nära Gud, hans Ord och vilja?

**Förbön**

Tack för den vägledning och förvarning vi får i ditt Ord för våra liv.

**Samtalsfrågor**

`Varför behöver vi, fastän vi lever i förväntan på de sista händelserna, akta oss för att bli fanatiska, sätta datum eller spekulera utöver vad som har uppenbarats genom inspiration? Vilka faror finns där om vi gör det? Vad har resultaten blivit när de förväntade händelserna inte har inträffat när och på det sätt som man har sagt att de skulle göra?`

`Vi behöver akta oss för faror som diskuterades i föregående fråga, men hur svarar vi dem som säger att vårt scenario kring odjurets märke och förföljelse inte kan inträffa eftersom det inte verkar möjligt med tanke på den nuvarande världssituationen?`