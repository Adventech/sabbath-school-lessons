---
title:  Guds sigill och odjurets märke – del 2
date:  10/06/2023
---

> <p>Nyckeltext</p>
> ”Och jag såg en annan ängel stiga upp från öster med den levande Gudens sigill, och han ropade med hög röst till de fyra änglarna, som hade fått rätt att skada jorden och havet: ’Skada inte jorden eller havet eller träden förrän vi har märkt vår Guds tjänare med sigill på deras pannor’ ” (Upp. 7:2, 3).

### Veckans Huvudtexter
Upp. 12:6, 14; Dan. 7:25; 2 Thess. 2:3, 4; 5 Mos. 6:8; 11:18; 2 Mos. 20:8–11.

På 1400-talet var Piedmontdalarna, högt uppe i Alperna i norra Italien, valdensernas hem. De hade bestämt sig för att förbli trogna mot sin förståelse av Bibeln. Som resultat av sin fasta lojalitet mot Kristus blev de intensivt förföljda. År 1488 mördades valdenserna brutalt för sin tro i Loysedalen av den romerska kyrkan.

En annan våg av förföljelse kom på 1600-talet när hertigen av Savoy sände ut en armé på 8 000 man till deras område och befallde att lokalbefolkningen skulle inkvartera hans trupper i sina hem. De gjorde som han krävde, men detta var en strategi för att ge soldaterna tillträde till sina offer. Den 24 april 1655, vid tvåtiden på eftermiddagen, gavs order om en massaker. Den här gången blev antalet dödsoffer över 4 000.

Olyckligtvis upprepas historien ofta. Profetian om ”odjurets märke” handlar om den sista länken i en kedja av religiös förföljelse som går tillbaka genom tiderna. Liksom förföljelserna i det förflutna är dess syfte att påtvinga var och en att bekänna sig till ett visst sätt att tro och ett visst accepterat sätt att tillbe. Men, som alltid har Gud ett folk som inte ger efter.