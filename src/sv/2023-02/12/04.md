---
title:  Satans slutliga strategi
date:  13/06/2023
---

Undersökningar visar en djupt bristande tillit till institutioner och regeringar. Miljoner människor undrar: ”Var finns den som är moraliskt lämpad att leda världen?” Uppenbarelsebokens profetior identifierar odjurets makt som den som med stöd av en religiös-politisk förening ska bli den makt som man tror kan uppfylla den rollen.

`Läs Upp. 17:12–14. Hur beskriver Johannes dessa sista scener av jordens historia? Vilken kraftfull kontrast finns här?`

Här finns tre viktiga poänger som Johannes gör. För det första: de politiska makterna ”har en och samma avsikt och lämnar sin kraft och makt åt odjuret”. För det andra krigar dessa sammanfogade villfarelser mot Jesus, Lammet. För det tredje triumferar Kristus och hans efterföljare i denna jordens sista krig. Odjuret segrar inte, det gör Jesus.

Har du någonsin undrat vilken strategi djävulen kan använda för att ena nationerna? Historia upprepar ofta sig själv. Vi upptäcker värdefulla lärdomar i Romarrikets kollaps. När de germanska invasionerna från norr härjade i västra Europa vände sig den romerske kejsaren Konstantin till religionen. Kyrkans auktoritet, kombinerad med statlig makt, blev själva redskapet som Konstantin behövde. När söndagens helighet ständigt stärktes under trehundratalet var detta ett kalkylerat politiskt och religiöst grepp för att ena riket i en tid av kriser. Konstantin ville ena sitt rike, och den romerska kyrkan ville få det att bli ”omvänt”. Historiker Arthur Weigall konstaterar klart: ”Kyrkan gjorde en helig dag av söndagen … till stor del eftersom den var solens högtidsdag i veckan; för det var en bestämd kristen policy att ta över hedniska högtider som av tradition var omhuldade av folket och ge dem en kristen innebörd” (The Paganism in Our Christianity, New York: G. P. Putnam’s Sons, 1928, s. 145).

I tider av stora kriser när hela världen är skrämd, lider och är orolig vill människor ofta desperat ha någon som ger lite stabilitet och skydd. Det är så tyranni har uppstått i det förflutna, och det finns ingen anledning att tro att det inte kan hända igen. Enligt profetian kommer någonting att föra med sig dessa sista händelser.

Även om det är svårt att veta hur allt detta kan utvecklas har världen redan sett hur stora förändringar kan komma, och dessutom mycket snabbt. Fastän vi inte känner till detaljer kring vad som ska komma behöver vi vara redo för vad det än är som kommer.