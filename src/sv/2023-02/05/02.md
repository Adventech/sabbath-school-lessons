---
title:  Betydelsen av den stundande domen
date:  23/04/2023
---

Bibelns sista bok, Uppenbarelseboken, koncentrerar sig på att tids-åldrarnas strid mellan gott och ont kulminerar. Djävulen, den upproriska ängeln, ifrågasatte Guds rättvisa, rätt och vishet. Han hävdade att Gud var orättvis i sitt sätt att hantera universum. Uppen-barelsebokens sista dom gäller just centrumet av denna konflikt över Guds karaktär.

`I Upp. 14:7 står det: ”Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna.” Varför är det av betydelse att den första ängelns budskap talar om Guds dom direkt efter det har talat om ett ”evigt evangelium”? Vad har ”evigt evangelium” med Guds dom att göra?`

Evangeliet och domen är båda delar av den första ängelns budskap, och de är oskiljaktigt sammanvävda. Skulle det inte vara för det ”eviga evangeliet” skulle vi inte ha något hopp vid domen. Som vi kommer att se är det ”eviga evangeliet” faktiskt vårt enda hopp vid domen. Det råder ingen tvekan om att en del av evangeliet är domsförkunnelsen.

Under denna dom ska de världar som inte har fallit se att Gud har gjort allt han kan för att rädda varje människa. Denna dom visar Guds rättvisa och nåd. Den säger någonting om hans kärlek och lag. Den talar om hans nåd att rädda och hans makt att befria.

Domen är en del av Guds lösning på syndens problem. I den stora striden mellan gott och ont i universum svarade Gud på Satans anklagelser på korset, men i domen visar han att han har gjort allt som är möjligt för att rädda oss och leda oss till korset.

Himlens oändliga, minutiösa, exakta böcker öppnas (se Dan. 7:10). Vi är så dyrbara för Gud att hela universum stannar för att betrakta de val vi har gjort i ljuset av den heliga Andens maningar och den återlösning som fritt förberetts av Kristus på Golgota kors.

`Läs noggrant Ps. 51:3–6, särskilt v. 6. Hur belyser dessa verser meningen och syftet med domen?`