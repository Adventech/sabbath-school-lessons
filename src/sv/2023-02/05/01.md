---
title:  Goda nyheter om domen
date:  22/04/2023
---

> <p>Nyckeltext</p>
> ”och han sade med hög röst: ’Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna’ ” (Upp. 14:7).

### Veckans Huvudtexter
Upp. 14:7; Ps. 51:1–4; Upp. 20:12; Dan. 7:9, 14, 26; Upp. 4:2–4; 5:1–12.

Något Bibeln är mycket tydlig med är att Gud är en domens Gud, och förr eller senare, på ett eller annat sätt kommer domen – som så mycket saknas här och nu. Den kommer från Gud själv, ”hela jordens domare” (1 Mos. 18:25; se även Ps. 58:12; 94:2; 98:9). Eller som Paulus själv skrev: ”Alltså skall var och en av oss avlägga räkenskap inför Gud” (Rom. 14:12).

Visst är det en skrämmande tanke? Att behöva göra räkenskap om oss själva inför Gud, den Gud som känner till det djupaste, den Gud om vilken det står i Pred. 12:14: ”Ja, för varje gärning skall Gud kräva räkenskap, också för allt som är dolt, gott som ont”?

Men ytterst visar domen Guds godhet och nåd och att han är både rättvis och nådig i sin relation med de frälsta och även med de förlorade.

Den här veckan ska vi djupare utforska temat om domen i relation till den stora striden som rasar i universum. Vi ska särskilt se på vad som händer när Guds trogna folk själva ska möta den oundvikliga ”kommande domen” (Apg. 24:25).