---
title:  Studiehjälp
date:  28/04/2023
---

Se på de kraftfulla insikter som Ellen White ger oss i fråga om Guds folks tillstånd i den sista tiden, i tiden för dom och världens slut.

”Deras enda hopp finns i Guds nåd. Deras enda försvar är bön. Som Josua vädjade inför ängeln så ska den församling som finns kvar, med hjärtats brustenhet och uppriktig tro, vädja om förlåtelse och befrielse genom Jesus, deras försvarare. De är fullt medvetna om syndfullheten i sina liv, de ser sin svaghet och ovärdighet, och när de ser på sig själva håller de på att bli missmodiga. Frestaren står där för att anklaga dem, liksom han stod redo att stå emot Josua. Han pekar på deras orena kläder, deras bristfälliga karaktärer. Han presenterar deras svaghet och dåraktighet, deras synder av otacksamhet, deras brist på kristuslikhet, som vanärat deras återlösare … Guds folk har i många avseenden brustit mycket. Satan har noggrann kunskap om synder som han frestat dem till att begå, och han presenterar dessa i ett överdrivet ljus och säger: ’Ska Gud förvisa mig och mina änglar från sin närvaro och ändå belöna dem som har begått samma synder? Du kan inte göra det, Herre, i rättvisa. Din tron kommer inte att bestå i rättvisa och dom. Rättvisan kräver att en dom ska uttalas mot dem.’ Men medan Kristus efterföljare har syndat har de inte överlämnat sig själva i den ondes kontroll. De har lagt bort sina synder och sökt Herren i ödmjukhet och ånger, och Försvararen vädjar för dem. Han som mest drabbats av deras otacksamhet, som känner till deras synd och också deras ånger säger: ’Må Herren tillrättavisa dig, Satan.’ Jag gav mitt liv för dem. De är skrivna i mina händer” (Ellen White: Testimonies for the Church, vol. 5, s. 473, 474).

**Samtalsstart**

Har du blivit orättvist dömd på något sätt någon gång? Hur kändes det?

**Förbön**

Ge oss hopp om vi tvivlar på din godhet. Ge oss den förståelse vi behöver för de situationer vi går igenom.

**Samtalsfrågor**

`Hur påverkar kunskapen om att ”stunden för hans dom är inne” våra dagliga liv? Om de flesta av oss är ärliga säger vi troligen att det inte gör det. Är det något som borde ändras? Varför?`

`Varför är domen goda och inte dåliga nyheter? Samtala i studiegruppen om Jesus roll för oss i domen. Hur kan detta motivera oss till att vara trogna mot honom?`

`Hur visar domen Guds karaktär för universum? Hur passar denna tanke väl in i hela den stora stridens scenario?`