---
title:  Studiehjälp
date:  12/05/2023
---

Tillbedjan av Gud är central i Bibeln och har alltid varit en tvistefråga för människor och för Guds folk. Genom Gamla testamentet tillrättavisade profeterna Guds folk för att de tillbad andra gudar eller tillbad Herren med seder och bruk från den hedniska världen. Konflikten mellan tillbedjan av Gud och andra gudar tillhör själva centrumet i den kosmiska konflikten och kom åtföljd av missaktning mot Guds lag.

”Tillbedjan riktar sig mot de mest fundamentala aspekterna av mänskligt liv i och med att den har att göra med vad människor som levande varelser bör göra när de konfronteras av Skaparens närvaro … Bara de levande kan tillbe Herren; de döda kan inte prisa och tillbe honom … Han som skapade oss inbjuder oss att överlåta våra liv i tillbedjan för att få dem tillbaka från honom rikare, för att användas till nytta för andra. Tillbedjan har att göra med naturen av och syftet med hela vår existens, och med behovet att ha ett centrum utanför oss själva som befriar oss från själviskhet. Att inte tillbe Gud är att förlora skälet till vår existens. Det är att existera i ett tillstånd av desorientering och därför vara döende, på väg mot fullständig utplåning eftersom vi är bortkopplade från livets själva källa” (Ángel Manuel Rodríguez: ”The Closing of the Cosmic Conflict: Role of the Three Angels’ Messages”, s. 42)

**Samtalsstart**

Finns det något i Guds skapelse som påminner dig på ett särskilt sätt om hans närvaro och skaparkraft?

**Förbön**

Tacka Gud för hur underbart ni är skapade, och be för att ni med era liv ska kunna ära Gud.

**Samtalsfrågor**

`Fundera över varför det inte räcker att bara vara skapad av Gud i en fallen värld. Varför behöver vi också löftet om återlösning?`

`Tänk på en erfarenhet där du utan tvekan såg Guds kraft verka i ditt liv, något som visade Guds kärlek för dig personligen. Stanna sedan inför faktumet att det är samma Gud som skapade kosmos! Denne Gud älskar dig så mycket att han har omsorg om ditt liv. Hur kan denna verklighet inte bara trösta oss utan också göra oss ödmjuka?`

`Om evolutionen skulle vara sann, tänk på hur vi skulle kallas till tillbedjan av en Skapare som använde sig av miljarder år med död, våld, förstörelse och lidande för att skapa oss, medan han samtidigt ger oss en helt annan berättelse om vår skapelse i Första Moseboken. Hur skulle vi då uppleva den första ängelns maning att tillbe honom?`