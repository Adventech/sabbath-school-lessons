---
title:  En vän i prövningen
date:  07/05/2023
---

Efter sin himmelsfärd (Apg. 1:9) besökte Jesus den sista av de apostlar som fortfarande vad vid liv, nämligen Johannes. Han befann sig på ön Patmos efter att ha förvisats dit av den grymme romerske kejsaren Domitianus.

`Läs Upp. 1:9. Se även Matt. 13:21; Apg. 14:22 och Joh. 16:33. Vad är budskapet till alla som försöker följa Jesus i den här världen?`

Utan stöd från sin familj, sina vänner och den kristna gemenskapen var Johannes utlämnad i de svårigheter och prövningar som han mötte som Jesus efterföljare. Hans verksamhet var inte över. Hans vittnesbörd var inte komplett. En ängel omgiven av bländande ljus besökte Johannes på den där ensliga ön och hade med sig ett budskap till honom direkt från Guds tron. Detta budskap från Jesus skulle eka genom århundraden. Det var ett hoppets budskap för varje generation men särskilt ett budskap för att förbereda Guds folk i den sista tiden för Jesus återkomst. Det är både ett allvarligt varningsbudskap och ett budskap om uppmuntran när vi gör oss redo att möta den sista tidens prövningar (eller prövningar som man kan möta nu).

Om du skulle träda in i grottan där man antar att Johannes fick besök av en ängel från himlen med Uppenbarelsebokens profetiska syn skulle du genast lägga märke till dessa ord på ett plakat vid ingången med en sammanfattning av hela Uppenbarelseboken: ”Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna” (Upp. 14:7).

Det centrala i Uppenbarelseboken är tillbedjan. Vi är skapade som tillbedjande varelser. Var och en av oss tillber någonting eller någon. Sann tillbedjan, tillbedjan av Skaparen, gör det möjligt för oss att upptäcka livets sanna mening. Det ger oss skäl att leva. Det ger oss inte bara någonting att dö för, utan ännu viktigare, någonting att leva för, och om det behövs, uthärda prövningar för. När den sista krisen kommer ska vi verkligen förstå dessa ord bättre: ”Vi måste gå igenom många lidanden för att komma in i Guds rike” (Apg. 14:22).

`Om Guds trogna tjänare som Johannes möter lidande och prövningar, är det då rimligt att tro att vi själva inte skulle möta problem? (Se 1 Pet. 4:12–15.)`