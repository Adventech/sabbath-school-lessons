---
title:  Evangelium, dom, skapelse
date:  10/05/2023
---

Se på den första ängelns budskap. Evigt evangelium. Stunden för domen. Tillbe Skaparen. Se på hur nära relaterade dessa tankar är. När vi står inför vår Skapare vid domen är det bara evangeliet som ger oss hopp över huvud taget. ”Nu blir det alltså ingen fällande dom för dem som tillhör Kristus Jesus” (Rom. 8:1). Ingen fällande dom nu, och självklart ingen vid domen.

Budskapet om Gud som Skaparen är så relevant i vår tid, särskilt eftersom evolutionen, även när den kläs i ”kristen” täckmantel, hotar att förstöra hela den kristna trons grund.

Men Gud har rest en församling, ett folk vilkas själva namn vittnar mot tanken om evolution, ett folk som ska förkunna den grundläggande sanningen om Gud som vår Skapare och återlösare.

`Läs Ef. 3:9; Kol. 1:13–17; Upp. 4:11 och Rom. 5:17–19. Vad lär dessa texter om Jesus som Skaparen och återlösaren?`

Se på hur nära sammanbunden Jesus som Skaparen är med Jesus som återlösaren. Så snart hans roll som Skaparen förminskas, som evolutionen oundvikligen gör, ifrågasätts också hans roll som vår återlösare. Kan Jesus rädda oss från synd, död, lidande och våld, när synd, död, lidande och våld är, som evolutionen lär, redskap för själva skapelsen? I så fall återlöser Gud oss från själva processen han använde för att skapa oss från början. Nej, det är en farlig lögn.

Det som gör det ännu värre är att evolutionen hånar själva tanken om Jesus död på korset. Varför? Paulus (se Rom. 5:17–19) kopplar oskiljaktigt samman syndens början från Adam med Jesus död. Där finns en direkt koppling mellan Adam och Jesus. Det finns ingen evolutionsmodell där en syndfri Adam kunde ha fört in döden, eftersom döden, miljoner år av död, antas ha varit den drivande kraften som behövdes för att över huvud taget skapa Adam.

Redan från början förstör därför evolutionen korsets bibliska grund. Däremot är alla kristna som kallar världen till att tillbe Skaparen levande vittnen mot denna villfarelse.