---
title:  Tillbe Skaparen
date:  06/05/2023
---

> <p>Nyckeltext</p>
> ”Du, vår Herre och Gud, är värdig att ta emot härligheten och äran och makten. Ty du har skapat världen, och genom din vilja blev den till och skapades den” (Upp. 4:11).

### Veckans Huvudtexter
Upp. 1:9; Jes. 40:26; 2 Kor. 5:17; Kol. 1:17; Upp. 4:11; Joh. 19:16–30.

Det är lätt att ta saker och ting för givet, särskilt sådant som vi alltid känt till och varit med om. Hur lätt är det t.ex. inte för småbarn att ta sina föräldrar för givna som de känt hela sitt korta liv? Hur lätt är det inte för oss också att ta solen, himlen, luften eller marken under oss som någonting givet?

Men har du någonsin tänkt på hur mycket vi tar själva existensen för given? Hur ofta stannar vi upp och ställer den berömda filosofiska frågan: Varför finns det någonting i stället för ingenting?

Varför finns universum i sig och allt det majestätiska, storartade och häpnadsväckande där över huvud taget? Det är omöjligt att föreställa sig en verklighet där universum inte existerar. Men enligt den senaste vetenskapliga teorin (de tenderar att skifta) har vårt universum inte alltid funnits. Med andra ord är vår existens villkorlig, och det är ett mirakel att vi är här över huvud taget. Trots alla sorters teorier om universums uppkomst ur absolut ingenting eller från någon sorts matematisk ekvation finns vårt universum därför att Gud, Skaparen, gjort det och allting däri.