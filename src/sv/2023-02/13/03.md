---
title:  Att känna till sanningen
date:  19/06/2023
---

`Läs Joh. 8:32; 7:17 och 17:17. Vad lovar Jesus när det gäller att känna till sanningen och var den finns?`

Guds sista vädjan till hans folk är att fly från Babylons synder och vandra i den eviga sanningens ljus som finns i hans Ord. Nyckeln till allting är Bibeln. Så länge människor håller sig till Bibeln och följer dess undervisning vilseleds de inte i den sista krisen, särskilt i fråga om sabbaten.

Den andra ängelns budskap vädjar till oss att ta emot sanningen och inte villfarelsen, Bibeln och inte traditionen, och Guds Ord i stället för de falska lärornas doktriner.

Den tredje ängelns budskap som följer de två första änglarnas, presenterar en varning för odjurets märke. Överallt i Bibelns profetior representerar odjur politiska eller religiösa makter. Havsodjuret i Upp. 13 och 14 reser sig ut ur Rom som ett världsvitt system av tillbedjan. Till slut sträcker dess inflytande sig över hela världen och leder till en rörelse som förenar kyrkan och staten. Målet blir att uppnå en global enhet i en tid av ekonomisk turbulens, naturkatastrofer, social oro, internationella politiska kriser och en global konflikt.

USA ska till slut ta ledningen i denna globala koalition. ”Med hjälp av två stora villoläror, nämligen lärorna om själens odödlighet och söndagens helighet, kommer Satan att bedra människorna. Medan den förstnämnda läran lägger grunden till spiritismen skapar den senare en förbindelselänk med den romerska kyrkan. Protestanterna i Förenta staterna blir de första som räcker händerna över klyftan för att gripa spiritismens hand. De kommer också att sträcka sig ut över avgrunden för att gripa den romerska kyrkans hand. Påverkade av detta tredubbla förbund kommer detta land att följa i katolicismens spår och trampa samvetets rättigheter under fötterna” (Ellen White: Från mörker till ljus, s. 507, 508).

Dessa budskap avslutar en intensiv vädjan till Kristus trogna efterföljare att hålla Guds bud genom att leva av tro på Jesus som bor i deras hjärtan (Upp. 14:12).

`Hur förstår du Jesus ord att ”sanningen ska göra er fria”? Vad betyder det? Hur har sanningen gjort dig fri? Vad betyder det att vara ”fri” i detta sammanhang?`