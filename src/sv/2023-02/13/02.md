---
title:  Förberedelse för den sista krisen
date:  18/06/2023
---

`Läs 1 Thess. 5:1–6. Vilken maning ger Paulus oss när det gäller de sista dagarna av mänsklighetens historia?`

Aposteln Paulus uppmanade de troende i Thessalonike att hålla sig ”vakna och nyktra” i samband med Kristus andra ankomst. Om Paulus sade det till de troende då, vad skulle han säga till oss i dag?

Han sade också att de var ”ljusets söner” (1 Thess. 5:5) och: de ”lever inte i mörkret, och dagen [Kristus återkomst] kan inte överraska er som en tjuv” (1 Thess. 5:4). Jesus använde ordet ”vaka” i samband med uppriktig, helhjärtad bön (Matt. 24:42; 26:40, 41). Att vaka är att vara andligt alert. Att var nykter är att ta på allvar den tid vi lever i och koncentrera sig på det som verkligen har betydelse.

Ellen White tillägger: ”Vi som känner till sanningen bör förbereda oss för det som snart ska komma till världen som en överväldigande överraskning” (Testimonies for the Church, vol. 8, s. 28).

Det kan överraska världen men borde inte överraska oss. Fastän vi inte vet när det ska inträffa kan vi se tillräckligt för att veta att det kommer och att nu, i dag, är dagen då vi ska vara redo.

`Se på Dan. 2 och lägg märke till följden av riken som har kommit och gått, precis som det var förutsagt. Vad kan detta lära oss om hur vi kan förtrösta på att det Gud säger verkligen kommer att ske?`

Kristus har gett oss dessa budskap för den sista tiden för att vi ska kunna förbereda oss för det när vi vet att det ska komma. Daniels och Uppenbarelsebokens profetior ger oss, tillsammans med den moderna profetiska gåvan, gudomlig insikt i vad som ska komma över världen. Det profetiska gudsordet ger en skiss av frälsningshistorien i förväg, och Dan. 2 ger ett kraftfullt, rationellt belägg för att vi kan lita på Gud.

`Paulus säger att vi inte ska ”sova” som andra gör. Vad betyder det? Hur kan vi veta om vi verkligen sover, och om vi gör det, vad ska få oss att vakna?`