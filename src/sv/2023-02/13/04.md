---
title:  Reformationen fortsätter
date:  20/06/2023
---

Gud har rest upp ett folk i den sista tiden till att stå på gångna tiders stora reformatorers sida med Bibeln som deras enda lära, Kristus som deras enda källa till frälsning, den heliga Anden som deras enda källa till styrka, och vår Herrens återkomst som uppfyllelsen av hela deras hopp. Sanningar som länge har höljts i villfarelsens och traditionens mörker, den sanna bibliska sabbaten medräknad, kommer att förkunnas för världen strax före vår Herres återkomst.

De tre änglarnas budskap gav upphov till denna rörelse i den sista tiden för att den ska fullfölja reformationen och delta i Kristus avslutande verk på jorden. Bibelns stora profetior i dess sista bok uppenbarar en gudomlig rörelse som uppstår ur en besvikelse och att den ska förkunna Guds sista budskap för världen. Upp. 14 beskriver en världsvid kyrka som sträcker sig över jordklotet med goda nyheter om det eviga evangeliet.

De tre änglarna i Upp. 14 förenar sig med en fjärde ängel i Upp. 18. Denna ängel ger kraft till förkunnelsen av de tre änglarnas budskap så att ”jorden lystes upp av hans [Guds] härlighet” (Upp. 18:1). Kapitel 18 koncentrerar sig på de huvudsakliga händelser som leder till den mänskliga historiens klimax och den slutliga, yttersta triumfen av evangeliet.

`Läs Upp. 18:1. Vilka tre saker säger Johannes om denna ängel? (Se även Hab. 2:14.)`

Ängeln som kommer ner från Guds härlighets närvaro i tronsalen i helgedomen befalldes att förkunna Guds sista budskap om nåd och varna jordens invånare för vad som skulle komma över jorden.

Texten säger att ängeln kommer med ”stor makt”. Nya testamentets grekiska ord för ”makt” är exousia. Jesus använder detta ord i Matteusevangeliet i samband med att han sänder ut sina lärjungar. I Matt. 10:1 ger han sina lärjungar ”makten” över ondskans herravälden och krafter. Han sänder ut dem med Guds kraft för att vara segerrika i striden mellan gott och ont. I Matt. 28:18, 19 sänder han ut dem igen, nu med orden: ”Åt mig har getts all makt i himlen och på jorden. Gå därför ut och gör alla folk till lärjungar.”

`Hur kommer frågorna i den sista tiden (som de faktiskt gör varje dag) att handla om auktoritet? Vems auktoritet följer vi, Guds, vår egen, odjursmakternas, eller någon annans? Vems auktoritet följer du nu?`