---
title:  Upplyst av Guds härlighet
date:  17/06/2023
---

> <p>Nyckeltext</p>
> ”Sedan såg jag en annan ängel komma ner från himlen. Han hade stor makt, och jorden lystes upp av hans härlighet” (Upp. 18:1).

### Veckans Huvudtexter
1 Thess. 5:1–6; Joh. 8:32; Upp. 18:1; 4:11; 2 Mos. 33:18, 19; Upp. 5:6, 12; 13:8.

Förr eller senare inträffar de sista händelserna. Exakt när och hur får vi inte veta. Det kommer någon form av lagstiftning som påtvingar söndagsfirandet, i motsats till att hålla fjärde budet. Uppenbarelse-boken har uppenbarat för oss avgörande saker som står på spel, avgörande personer som spelar sina roller. I det stora hela har den talat om för oss vad som ska hända när. I kontrast mot tillbedjan av ”honom som har skapat himlen och jorden och havet och vattenkällorna” (Upp. 14:7) kommer ”var och en som inte från världens skapelse har sitt namn skrivet i livets bok hos Lammet som blev slaktat” (Upp. 13:8) att tillbe odjuret och dess bild. Med andra ord: alla som valt att följa Herren Jesus Kristus och lyda hans bud, deras namn förblir i livets bok. Hur mycket bättre är det inte att vara i Guds register än i människans?

Gud har rest Adventistsamfundet till att förkunna detta budskap för världen. Vi behöver därför själva vara överlåtna till sanningen som den är i Jesus och vara förvandlade och gjorda nya av det ”eviga evangeliet” i Upp. 14:6, vars centrum är Kristus död för oss, försäkran om vår frälsning i honom.