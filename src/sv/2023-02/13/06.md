---
title:  Lammet som var slaktat
date:  22/06/2023
---

Det finns många symboler i Uppenbarelseboken, viktiga bibliska symboler: draken i himlen (Upp. 12:3, 4, 7), änglar som flyger över himlens mitt (14:6), en kvinna som rider på ett scharlakansrött odjur (17:3), osv. De finns i Guds Ord; den heliga Anden inspirerade Johannes till att skriva dem där, och de har även viktiga roller i uppenbarelsen av sanningen för dem som läser orden i denna bok, och som det står: ”Salig den som läser upp och saliga de som hör orden i denna profetia och bevarar det som står skrivet i den. Ty stunden är nära” (Upp. 1:3).

Det finns dock en annan bild som visar sig, om och om igen, i hela Uppenbarelseboken. Vad är det för bild, och vad står den för?

`Läs Upp. 5:6, 8, 12; 7:17; 14:1; 15:3; 19:7; 21:22, 23 och 22:1, 3. Vad är meningen med symboliken om Lammet, och varför skulle det visa sig så många gånger i Uppenbarelseboken?`

Som det står i öppningsorden i boken är den naturligtvis ”Jesu Kristi uppenbarelse”. Och inte bara ett Lamm, utan ett ”slaktat” Lamm (Upp. 5:6, 12; 13:8). Alltså Jesus Kristus som korsfäst. Här är hjärtat och själen, inte bara hos hela Bibeln utan också hos Uppenbarelse-boken och de tre änglarnas budskap. Vi kan inte vara trogna vår kallelse, inte utföra det verk som Gud har rest detta samfund till att göra, om vi inte har Lammet, det slaktade Lammet, Jesus som korsfäst, ett offer för våra synder, som det centrala i vårt budskap.

”Vi behöver avsiktligt placera Lammet som var slaktat i själva centrumet av våra lärosatser och vår mission och i hjärtat av varje predikan vi predikar, varje artikel vi skriver, varje sång vi sjunger, varje bibelstudium vi ger, och i allting vi gör. Låt den kärlek som Lammet uppenbarar på korset förvandla det sätt vi behandlar varandra och även påverka oss till att visa omsorg om världen” (Ángel Manuel Rodriguez: ”The Closing of the Cosmic Conflict: Role of the Three Angels’ Messages” s. 70).

Mitt bland bilderna på farliga odjur, en drake som ger sig ut i krig, plågorna, förföljelsen och odjurets märke finns där främst och centralt Lammet, det slaktade Lammet. Endast han och vad han gjort för oss och gör nu, och kommer att göra innan allting är över – han är ytterst vad de tre änglarnas budskap handlar om.

`Varför är det avgörande att vi håller det slaktade Lammet i centrum för vårt budskap inte bara för att leda andra till det utan också för vårt eget andliga liv?`