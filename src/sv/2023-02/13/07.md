---
title:  Studiehjälp
date:  23/06/2023
---

”Med ansikten som lyser upp och strålar av helig hängivenhet kommer Guds tjänare att skynda från plats till plats för att förkunna himlens budskap. Tusentals röster överallt på jorden förkunnar varningen. Underverk utförs, sjuka botas och tecken och under följer de troende. Men Satan verkar också med falska tecken och under. Han får till och med eld att falla ner från himlen inför människors ögon (se Upp. 13:13). Så kommer jordens invånare att ställas inför nödvändigheten att välja ståndpunkt.

Budskapet kommer inte att bäras så mycket av argument som av Guds Andes djupa överbevisning. Argumenten har lagts fram. Säden har såtts, och nu kommer den att växa upp och bära frukt. Litteratur har spritts av litteraturevangelister som utövat sitt inflytande, men många som påverkades i sina hjärtan hindrades från att helt förstå sanningen eller från att lyda den. Nu tränger ljuset igenom överallt. Sanningen blir klarare. Guds uppriktiga barn bryter de band som tidigare har hindrat dem. Varken familjeband eller församlingstillhörighet har längre någon kraft att hindra dem. Sanningen är mer värd för dem än allt annat. Trots alla krafter som har förenat sig mot sanningen, går ett stort antal människor över på Herrens sida” (Ellen White: Från mörker till ljus, s. 527).

**Samtalsstart**

Lammet är centrum i Uppenbarelseboken. Hur är Kristus centrum i våra liv och vår församling idag?

**Förbön**

Herre, vi ber att du ska skingra det som distraherar oss från att ha dig i centrum av våra liv.

**Samtalsfrågor**

`Ellen White konstaterar att ”budskapet om rättfärdiggörelse genom tro är den tredje ängelns budskap … i sanning” (Evangelism, s. 190). Vad betyder det? Vilken relation har rättfärdiggörelse genom tro och de tre änglarnas budskap?`

`Läs Upp. 14:12 på nytt. Vad är skillnaden mellan att hålla Guds bud och legalism? När blir lydnad legalism? På vilka sätt kan någon som inte håller Guds bud fortfarande vara en legalist?`

`Vad svarar du dem som kritiserar oss när vi talar om skrämmande djur och fruktansvärda varningar i Uppenbarelseboken? Vad mer kan du svara, förutom det uppenbara svaret att vi talar om dem därför att de står där, skrivna i boken?`

`Samtala i studiegruppen om nuvarande världshändelser. Vad har du sett hända som kan leda till de sista händelserna? Hur håller vi balans mellan att vara medvetna om tiden vi lever i men samtidigt inte fångas upp av fruktlösa spekulationer kring det som ännu inte har uppenbarats för oss?`