---
title:  Studiehjälp
date:   13/06/2025
---

Läs Ellen White, ”Israels förste kung”, s. 562, 563, i Det var mycket gott.

”Satan ska uppväcka vrede mot den lilla gruppen som vägrar att acceptera allmänt godtagna seder och traditioner. Män med ställning och anseende ska förena sig med de laglösa och de avskyvärda för att lägga planer mot Guds folk. Rikedom, begåvning och bildning ska samverka för att dränka dem med förakt. Politiska ledare, ministrar och kyrkomedlemmar ska samarbeta för att förfölja dem. De ska använda talade och skrivna ord, skryt, hotelser och förlöjliganden för att försöka få dem att överge sin tro. Genom falska påståenden och hatiska vädjanden ska människor hetsa upp folkets känslor. Eftersom de inte har ett ‘Så säger Skriften’ att sätta emot den bibliska sabbatens försvarare, ska de i stället tillgripa förtryckande lagar. För att försäkra sig om popularitet och stöd ska lagstiftare ge efter för kravet på söndagslagar. Men de som fruktar Gud kan inte godta en inrättning som överträder ett bud i dekalogen. På detta slagfält kommer den sista stora striden att utkämpas mellan sanning och villfarelse. Vi lämnas inte i tvivel om utgången. I vår tid, liksom på Esters och Mordokajs tid, kommer Herren att försvara sin sanning och sitt folk” (Ellen White, Från makt till maktlöshet, s. 408).

#### Samtalsstart

Många människor känner att Gud i grund och botten är ovillig att släppa in dem i sitt rike. Är Gud verkligen sådan? Vad sa Jesus?

#### Förbön

Tacka Gud för att Jesus inte visar bort någon människa som kommer till honom.

#### Samtalsfrågor

`Varför tror du att Gud tillåter sitt folk att gå igenom svåra tider? Vad är poängen med att tillåta det?`

`Hur förbereder sig en troende för eventuella svårigheter som kan komma som en följd av lojaliteten mot Kristus? Var finner du hopp mitt i svåra omständigheter?`

`Varför tror du att vi har en tendens att uppehålla oss vid de svårare sakerna i profetiorna och låta dem överskugga den större bilden som ger goda nyheter?`

`En vän kommer till dig efter att ha läst Uppenbarelseboken och berättar att hon tycker att den är ”skrämmande”. Hur skulle du göra för att hjälpa henne att förstå mer klart och finna sinnesfrid?`

`Någon säger: ”Jag är inte övertygad om att Gud älskar mig eller vill ha mig. Om du visste vad jag har gjort skulle du förstå varför.” Vilket svar skulle du ge? Hur påverkar berättelserna om Rut och Ester ditt förhållningssätt?`