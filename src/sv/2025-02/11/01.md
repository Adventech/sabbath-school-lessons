---
title:  Rut och Ester
date:   07/06/2025
---

> <p></p>
> ”När kungen såg drottning Ester stå på borggården fann hon nåd för hans ögon, och kungen räckte ut guldspiran som han hade i sin hand. Då gick Ester fram och rörde vid spetsen av spiran” (Est. 5:2, FB).

### Veckans huvudtexter

Rut 1:1–5; 2:5–20; Job 1:6–11; Matt. 4:8, 9; Est. 3:1–14; Upp. 12:14–17.

Den här veckan fortsätter vi att utforska berättelser som förebådar händelser i den sista tiden. Genom att använda verkliga händelser och människor hjälper Gud oss att se saker ur hans perspektiv och hjälper oss att förstå hur vi ska tolka de profetior som kommer senare och som ges för att stärka vår tro.

Vår uppmärksamhet riktas mot två viktiga kvinnor vars berättelser har berört hjärtat hos otaliga generationer: Rut och Ester. Den ena är en utblottad änka som finner hopp efter att ha träffat den vänlige Boas, hennes släktings återlösare. Deras äktenskap har blivit en älskad kärlekshistoria för kristna på grund av det sätt som det återspeglar Kristus kärlek till oss. Den andra är en ung flicka som bor i ett främmande land och som blir medveten om en komplott för att förgöra sitt folk och finner sig själv kastad in på huvudscenen i det drama som utspelar sig för att rädda dem.

I profetiorna är kvinnan naturligtvis en kraftfull symbol för Guds kyrka, som kastar mycket ljus över hur Gud ser på sitt folk. Låt oss titta på de bibliska berättelserna om dessa två kvinnor, vars livsomständigheter har förevigats i Guds ord, och försöka dra de lärdomar vi kan av deras erfarenheter.

_Studiematerial för den 7–13 juni 2025._