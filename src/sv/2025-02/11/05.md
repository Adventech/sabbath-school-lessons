---
title:  Haman och Satan
date:   11/06/2025
---

I berättelsen om Ester möter vi Haman, som hungrar efter position och makt. Han får en mycket framskjuten ställning i imperiet framför alla andra furstar (Est. 3:1).

Om vi läser Hes. 28:11–15 och Jes. 14:12–15 om Satans fall kan vi hitta vissa paralleller till Haman, en ond antagonist till Guds utvalda folk, som vägrar att böja sig för Guds överhöghet. Satans övergripande avsikter avslöjas i berättelsen om Kristus frestelse, där han tar Jesus till en hög plats för att visa honom världens riken (Matt. 4:8–11). Kristus kom, som vi har sett, för att återlösa världen och göra anspråk på den som sin egen – och han gjorde det som en av oss. Jesus är släktens återlösare, och det pris han betalade för att återlösa världen var naturligtvis oerhört högt.

I Uppenbarelseboken ser vi att Satans begär efter makt och tillbedjan leder världen till dess slutliga kris. Hans bedrägerier övertygar världen som grips av ”beundran” och följer odjuret (Upp. 13:3, 4), med undantag för några få personer som vägrar att tillbe honom. Med dessa människor tar han till våld.

Haman märker att Mordokaj – en av Guds utvalda – inte underordnar sig honom eller erkänner vad han anser vara hans rätt att ”tillbe”. Då ”fylldes han av vrede” (Est. 3:5, 6), och han blir fast besluten att utrota hela Mordokajs folk från jordens yta.

`Läs Est. 3:1–14; Upp. 12:14–17; och 13:15. Vilka paralleller finner du mellan dessa avsnitt? På vilket sätt liknar Johannes beskrivning av Guds kvarlevande kyrka Hamans beskrivning av Guds folk?`

Djävulen har gjort anspråk på denna värld, men närvaron av människor som förblir lojala mot Gud – som håller hans bud – motbevisar hans anspråk på fullständig överhöghet. ”När sabbaten blir den särskilda tvistefrågan i hela kristenheten, kommer en liten minoritets ihärdiga vägran att ge efter för folkets krav att göra dem till föremål för allmän avsky” (Ellen White, Signs of the Times, 22 februari 1910).

`Kan du känna dig trygg när den stora prövningen kommer? Tänk på vad Jesus har sagt i Luk. 21:28.`