---
title:  Missionsnytt Från Hela Världen
date:   23/05/2025
---

### Konstiga ljud på natten

Kort efter att James hade flyttat in i huset han hade hyrt berättade ett grannpar för honom att huset var hemsökt.

”Det bor andar i ditt hus”, sa mannen.

”Vi hör dem ofta på natten, och kan inte sova”, tillade hustrun. ”Vi hör ovanliga röster, mystiska fotsteg och ljudet av konstiga föremål som tappas på golvet.”

Ingen hade bott i huset på ett bra tag, men James var inte orolig. Han var studentmissionär och var inte rädd för hemsökta hus eller oroliga andar. Han hade läst i Bibeln att de döda sover i graven och blir levande igen först när Jesus kommer tillbaka. James var säker på att Gud skulle skydda honom från alla oförklarliga ljud.

James tackade paret för att de hade berättat det. ”Men jag har inte märkt något själv”, sa han.

James bodde i det lilla trähuset tillsammans med en kamrat. 1000 Missionary Movement hade sänt dem till en avlägsen ö i Filippinerna för att arbeta där i ett år som missionärer.

De flesta människor på ön var inte kristna. Men det fanns några som var det, och James uppgift var att ta kontakt med människor som tidigare hade varit adventister och uppmuntra dem att hitta tillbaka till Jesus.

Grannparet som hade berättat om kusliga andar tillhörde ett annat kristet samfund. James och hans vän erbjöd sig att studera Bibeln med dem. Men paret vägrade. De ville inte ens ta emot andlig litteratur.

Varje dag höll James och hans vän en andaktsstund tillsammans. De resonerade så att om väggarna i deras hus var så tunna att grannarna kunde höra

konstiga ljud om natten, så kunde de säkert höra deras morgonoch kvällsandakter. Kanske sång och bön skulle hjälpa paret att förstå att Guds Ande skyddade huset och att det inte fanns något att vara rädd för.

Månaderna gick, och James lade inte märke till något ovanligt med huset. Han kände ingen konstig närvaro när han var ensam. Han hörde inga konstiga ljud. De enda ljuden på natten kom från syrsor, grodor och andra nattliga varelser som Gud hade skapat.

James och hans vän tillbringade året med att uppmuntra och be tillsammans med adventister som hade tappat bort sin tro. De fick glädjen att se den lilla församlingen växa.

Dop var inte en specifik del av deras uppgift, men innan James och hans vän avslutade sin vistelse bad två ungdomar om att få bli döpta. Båda ungdomarna kom från familjer som inte var adventister. James tackade Gud för att han hade rört vid deras hjärtan.

När det gällde grannparet visste inte James och hans kamrat om deras andaktsstunder hade haft någon inverkan. Men när paret märkte att James höll på att flytta bad de honom att stanna.

”Vi har kunnat sova lugnt på nätterna efter att du och din kamrat flyttade in”, sa mannen.

I det ögonblicket insåg James att Gud verkligen talade till deras hjärtan.

Centret där James blev utbildad till missionär av 1000 Missionary Movement ligger utanför huvudstaden Manila i Filippinerna. Det byggdes med stöd av gåvor som gavs 1996 till speciella missionsprojekt. Tack för era gåvor!

_Av Andrew McChesney | Filippinerna | Södra Asien–stilla Havet Divisionen_