---
title:  "I Psaltaren: del 1"
date:   17/05/2025
---

> <p></p>
> ”Och jag såg, och se: Lammet stod på berget Sion och tillsammans med Lammet etthundrafyrtiofyra tusen som hade hans namn och hans faders namn skrivet på pannan” (Upp. 14:1).

### Veckans huvudtexter

Heb. 9:11–15; Ps. 122; 15; 24; 2 Mos. 33:18–23; Ps. 5; 51:3–17.

Sjundedagsadventister är vana vid att söka efter Uppenbarelsebokens symboler i Gamla testamentets berättelser för att bättre förstå deras innebörd. Dessa berättelser är dock långt ifrån den enda bra gammaltestamentliga källan, utan man hittar dem överallt i Gamla testamentet.

En särskilt rik källa till information är Psaltaren, en samling helig poesi som utforskar många mänskliga erfarenheter och möjliga interaktioner med Gud – allt från förtvivlan över synd och lidande till ohämmad glädje över hans närvaro och hans upprepade löften om förlåtelse och frälsning.

En noggrann läsning av psalmerna ger detaljer som gör Uppenbarelseboken levande, särskilt Upp. 14, som beskriver det slutliga arbetet för Guds kvarlevande kyrka på jorden. Guds folk i de sista dagarna har fått samma uppdrag som det gamla Israel: vi ska vara ett ljus för nationerna, en sista barmhärtig uppmaning till alla människor att dyrka och lyda sin Skapare.

Vissa detaljer i Guds sångbok kan ge oss nya sätt att förstå och uppskatta vår roll i de sista ögonblicken av jordens historia.

_Studiematerial för den 17–23 maj 2025._