---
title:  Studiehjälp
date:   23/05/2025
---

”Davids psalmer beskriver hela bredden av människans erfarenhet, från en djup känsla av skuld och självförebråelse till den mest upphöjda tro och innerliga förening med Gud. Berättelsen om hans liv visar att synd bara leder till skam och elände, men att Guds kärlek och nåd kan nå ner i de största djup. Davids erfarenhet lär oss att när människan ångrar sig kan hon upprättas och bli mottagen som Guds barn. Allt detta sker genom tron. Davids liv är ett av de mest kraftfulla vittnesbörden i Guds Ord om Guds trohet, rättvisa och nåd” (Ellen White, Det var mycket gott, 702).

”‘Jag har slutit förbund med min utvalde, gett min ed till min tjänare David: … Min hand ska stödja honom, min arm ska styrka honom. … Min trofasthet och nåd ska vara med honom, i mitt namn ska hans horn bli upphöjt. Jag ska lägga havet under hans hand, floderna under hans högra hand. Han ska ropa till mig: ”Du är min Far, min Gud och min frälsnings klippa!” Jag ska göra honom till den förstfödde, till den högste bland kungarna på jorden. Jag ska bevara min nåd mot honom för evigt, mitt förbund med honom ska stå fast’ (Ps. 89:4, 22, 25–29)” (Ellen White, Det var mycket gott, 703).

#### Samtalsstart

Har du någon gång varit rädd för domen? Hur påverkade det din syn på Gud?

#### Förbön

Tacka Gud för den frälsande nåden.

#### Samtalsfrågor

`Människosläktet har varit ett eländigt misslyckande när det gäller att hålla vår del av Guds förbund . David kallas ”en man efter Guds eget hjärta”. Trots några stora misstag användes han ändå på ett kraftfullt sätt för att förmedla villkoren för vår frälsning till oss. På vilket sätt förebådar David Jesus, som verkligen höll Guds förbund fullkomligt för vår räkning? Och varför är det som Jesus gjorde för vår skull vårt enda hopp?`

`Vilka avsnitt i psalmerna har du funnit särskilt hjälpsamma eller meningsfulla genom att de återspeglar den typ av erfarenheter som du själv har gått igenom?`

`Varför hänvisar psalmerna så ofta till templet? Vad kan vi lära oss av Davids kärlek till helgedomen? Hur kan detta hjälpa oss att uppskatta vad vi har i Jesus, som vår himmelske överstepräst som ”sitter på Guds högra sida och vädjar för oss” (Rom 8:34)? Varför behöver vi, även som återlösta människor, Kristus som vädjar och går i förbön för oss i himlen?`

`Läs åter igen Ellen White-citaten ovan. Hur har du själv upplevt hur Gud har lyft upp din ”ångerfulla själ till att få del av Guds söners arvsrätt” efter syndens ”skam och ve”?`