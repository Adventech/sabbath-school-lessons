---
title:  På Sions berg
date:   19/05/2025
---

I Upp. 14 finner vi Guds folk stående på Sions berg. Det ursprungliga Sions berg låg strax väster om dagens gamla stad Jerusalem och betraktades som platsen för Guds tron, eller närvaro, bland hans folk. Med tiden kom även tempelberget, som ligger på Moriaberget, att identifieras med Sions berg.

Med andra ord presenteras denna viktiga skildring av Guds sista dagars återstod på helgedomens språk, precis som de flesta nyckelscenerna i Uppenbarelseboken. Tack vare Lammet befinner sig Guds folk på hans heliga kulle!

`Läs Ps. 15 (se även 24: 3, 4), där David ställer en mycket viktig fråga: ”Vem får bo på ditt heliga berg?” Jämför hans svar i dessa psalmer med beskrivningen av de människor som står på Sion i Upp. 14:1–5. Vilka paralleller finner du? Hur blir man en del av denna grupp? Vilken betydelse har det faktum att Faderns och Lammets namn är skrivet på deras pannor? (Upp 14:1).`

Den beskrivning som Davids psalm ger av dem som får komma in i Guds närhet är känns ganska ouppp för vanliga syndare. Vem av oss kan ärligt säga att vi alltid har vandrat rättfärdigt? Eller att vi alltid har talat sanning (Ps. 15:2)? Ingen av oss kan säga att vi ”ska aldrig någonsin vackla” (Ps. 15:5, nuB). Om vi säger att vi är syndfria och att vi aldrig har syndat, lär Bibeln, har vi ingen sanning i oss (1 Joh 1:8, 10).

Vi kan inte komma till någon annan slutsats än att det är Lammet som gör det möjligt för oss att stå på Sion. Lammet nämns inte i Davids psalm, men plötsligt dyker han upp i beskrivningen i Upp. 14. Det är nästan som om Upp. 14 besvarar Davids fråga. Nu när Guds Lamm är etablerat på Sions berg, i helgedomen, kan vi också vara närvarande där tack vare hans fullkomliga rättfärdighet som tillgodoräknas oss genom tro. Vi kan ”tack vare Jesu blod frimodigt gå in i helgedomen på den nya och levande väg genom förhänget – hans kropp – som han har invigt åt oss” (Heb. 10:19, 20). Utan Jesus död skulle vi inte ha något hopp.

`Tänk på alla Bibelns löften om seger över synden. Varför kan vi trots dessa löften ändå inte leva upp till det fullkomliga exempel som Jesus har gett oss, och varför behöver vi hans fullkomliga liv som vår ställföreträdare?`