---
title:  Några principer för profetior
date:   29/03/2025
---

> <p></p>
> ”Den som vill vara stolt skall vara stolt över detta: att han har insikt och kunskap om mig, om att jag, Herren, verkar i kärlek, i rätt och rättfärdighet på jorden, ty däri har jag min glädje, säger Herren” (Jer. 9:24).

### Veckans huvudtexter

Jer. 29:23, 24; Ps. 139:1–6; Dan. 12:4; Upp. 22:10; 2 Tim. 3:15–17; Heb. 4:12.

Som med en del annat i Bibeln är kristna oense om Bibelns profetior, vilket ofta övertygar andra om att profetiorna är slöseri med tid. För om de kristna bråkar om varje liten detalj i profetiorna, hur giltiga kan de då vara? Tyvärr börjar många troende också tro att vissa böcker i Bibeln, som Uppenbarelseboken, helt enkelt är obegripliga. I stället för att läsa dem undviker de dem, ibland med uppmuntran från en välmenande pastor som tror att studier av profetior orsakar fler problem än de löser.

Så har det inte alltid varit. Under de första arton århundradena av kristendomens historia var de flesta kristna mycket bekväma med de bibliska profetiorna, och det fanns en förvånansvärd grad av enighet om vad som var de viktigaste budskapen i profetiorna. Det var så här Gud hade tänkt sig att det skulle vara: ”Men i vår herre Jesu Kristi namn uppmanar jag er, bröder, att vara överens och inte dela upp er i olika läger, utan återigen stå eniga i tankar och åsikter” (1 Kor. 1:10).

Den här veckan kommer vi att utforska några principer som ger en konsekvent och tillförlitlig förståelse av Bibelns profetior.

_Studiematerial för den 29 mars – 4 april 2025._