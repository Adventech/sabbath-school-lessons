---
title:  "Nationerna: del 1"
date:   19/04/2025
---

> <p></p>
> ”Åt honom gavs makt, ära och herravälde, så att människor av alla folk, nationer och språk skulle tjäna honom. Hans välde är evigt, det skall aldrig upphöra, och hans rike skall aldrig gå under” (Dan. 7:14).

### Veckans huvudtexter

1 Mos. 10:1–12; 12:1–9; 1 Sam. 8:4–18; Matt. 20:25–28; Upp. 18:1–4.

Uppenbarelseboken visar oss Guds lösningar för vår fallna värld. I de sista kapitlen återställs åtkomsten till livets träd, förbannelsen hävs och vi får åter tillträde till Guds närvaro. Uppenbarelseboken är på sätt och vis den omvända Första Moseboken, vilket är anledningen till att Första Moseboken fortfarande är en viktig nyckel till att förstå hur världens problem uppstod från första början.

En av de viktigaste frågorna i både Daniel och Uppenbarelseboken är makten över världen. Efter en lång rad mänskliga försök att kontrollera en planet som rättmätigt tillhör Gud kommer denne – när denna fruktansvärda episod av synd och uppror för alltid är över– slutligen att härska i rättfärdighet.

Det är en mycket lång process som leder fram till detta ögonblick, som omfattar tusentals år av mänskliga experiment med självständig styrning. De har aldrig fungerat; även de som har uttryckt de högsta idealen har inte förmått att leva upp till dem utan har ofta misslyckats kapitalt. Så mycket av mänsklighetens sorgliga historia genom årtusendena är ingenting annat än skildringar av den tragedi som dessa misslyckade system har dragit över oss. Och det kommer bara att bli värre tills Gud slutligen kommer att upprätta ett ”evigt rike” (Dan. 7:27).

_Studiematerial för den 19–25 april 2025._