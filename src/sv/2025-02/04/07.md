---
title:  Studiehjälp
date:   25/04/2025
---

Läs Jes. 44:24 – 45:13.

”Steg för steg genomförde ‘laglöshetens hemlighet’ sitt bedrägliga, hädiska verk. Den arbetade till att börja med smygande och i tysthet men sedan alltmer öppet, efter hand som den växte till i styrka och vann insteg i människornas sinnen. Nästan omärkligt trängde hedniska seder in i den kristna församlingen. Så länge hedendomens våldsamma förföljelse mot den kristna församlingen pågick, hölls benägenheten att kompromissa och att vika av från den sanna tron tillbaka. Men när förföljelserna upphörde och kristendomen fick tillträde till kungliga hov och palats övergav man den ödmjuka enkelhet som Kristus och hans apostlar hade visat och föll offer för de hedniska prästernas och härskarnas prakt och stolthet. Guds krav ersattes av mänskliga teorier och traditioner. Kejsar Konstantins formella omvändelse i början av trehundratalet väckte stor glädje. Så vandrade världen, iklädd rättfärdighetens kappa, in i kyrkan. Nu ökade fördärvet snabbt. Hedendomen, som skenbart hade blivit besegrad, blev nu segraren. Dess anda behärskade kyrkan. Dess läror, ceremonier och vidskepelser införlivades med tron och gudstjänsten bland Kristus bekännande efterföljare” (Ellen White, Från mörker till ljus, s. 47, 48).

I linje med frågan i slutet av onsdagens studium bör vi fråga oss själva om vi inte alla är i fara, särskilt ju längre vi är här, att överge ”den ödmjuka enkelhet som Kristus och hans apostlar hade visat” för världens pompa och ståt, makt, hyllningar och frestelser. Om vi tror att vi inte är det, så lurar vi oss själva.

#### Samtalsstart

Varför har andras sätt att leva en så stark dragningskraft? Varför vill vi så gärna bli som alla andra?

#### Förbön

Be om nåd att förstå vidden av ”den ödmjuka enkelhet som Kristus och hans apostlar” visade, och att leva efter den.

#### Samtalsfrågor

`När Gud förvisade sitt folk till Babylon var det ett särskilt smärtsamt ögonblick. Abraham hade kallats ut ur Kaldéen för att etablera ett förbundsfolk som ett ljus för världen, och nu fördes folket bort i kedjor. Under fångenskapen visade Gud Israel vad som kunde ha hänt om de hade varit trogna. Nebukadnessar, själva överhuvudet för ett system som var helt emot Gud, kommer till Herren (Dan. 4). I slutet av fångenskapen upphöjde Gud en persisk kung till en förebild på Kristus då han befriade Guds folk från Babylon och lät dem återvända till landet som Gud en gång hade gett dem. Kyros var inte israelit, men ändå valde Gud honom för att demonstrerafrälsningsplanen för världen när kungen lät Guds förbundsfolk återvända till Jerusalem. Vilka lärdomar kan vi dra om Guds människosyn av det faktum att han använde människor utanför Israel för att uppnå sina mål?`

`Vi befinner oss kanske inte i Babylon, men hur mycket av Babylon kan finnas i oss? Hur känner vi igen detta problem, och hur kan vi därefter förändra oss?`