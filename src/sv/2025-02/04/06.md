---
title:  Ett ljus för hedningarna
date:   24/04/2025
---

Det främsta syftet med att Gud upprättade nationen Israel var inte att fördöma resten av världen, utan att rädda den. De flesta av oss känner sig förvisso fördömda när vi konfronteras med någon annans rättfärdiga beteende. På liknande sätt tjänade också Israels existens till att belysa synden och själviskheten hos nationerna runt omkring dem. Troende som lever i harmoni med Gud framhäver hans rättfärdiga karaktär, vilket naturligtvis leder till övertygelse. Idealiskt sett borde livet för människor som ” bevarar Guds bud” (Upp. 14:12) visa upp hans karaktär.

Men om israeliterna hade handlat som de borde och gjort vad de hade blivit tillsagda att göra, skulle nationerna ha kommit till dem i fred och försökt få veta mer om dem och deras Gud. Som den babyloniska fångenskapen visade kom dessa nationer tragiskt nog i stället för att föra krig. Det ultimata exemplet på Guds karaktär var naturligtvis Jesus – den enda människa som på ett fulländat sätt har demonstrerat den. Men hans perfekta exempel, som verkligen fick hjärtan att bli övertygade, var avsett som en inbjudan (se Joh. 3:16–21).

Det yttersta syftet med att grunda nationen Israel var detsamma som Guds syfte med att grunda kyrkan: han längtar efter att använda sitt folk för att dra syndare till Kristus. Kallelsen i de tre änglarnas budskap, som förmedlas genom hans kyrka, går inte ut till några få utvalda utan till ”alla länder och stammar och språk och folk” (Upp 14:6). I Upp. 18:1 förutsägs att hela jorden kommer att lysas upp av Guds härlighet före Kristus återkomst.

**Vad lär oss följande avsnitt om Guds tilltänkta roll för sitt folk i denna värld? Hur kan vi tillämpa dessa principer på oss själva?**

`4 Mos. 14:17–21`

`Jes. 42:6; 49:6; 60:3`

`Upp. 18:1–4`

`Läs åter igen Upp. 18:1–4, uppmaningen till ”mitt folk”, dvs. Guds folk, att komma ut ur Babylon. Hur skall det gå till? Med andra ord, hur kan vi, som en kyrka som inte befinner sig i Babylon, användas av Gud för att kalla ut Guds folk som fortfarande befinner sig i Babylon?`