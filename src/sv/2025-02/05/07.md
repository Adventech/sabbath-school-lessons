---
title:  Studiehjälp
date:   02/05/2025
---

Läs Ellen White, ”Babels torn”, s. 98–103, i Det var mycket gott.

”‘Och jag såg en ny himmel och en ny jord. Den första himlen och den första jorden var borta’ (Upp. 21:1). Samma eld som förtär de ogudaktiga renar jorden. Varje spår av förbannelse är nu borta. Inget evigt brinnande helvete ska påminna de återlösta om syndens fruktansvärda följder.

Endast ett minne blir kvar: vår Återlösare ska alltid bära märkena efter sin korsfästelse. På hans sårade huvud, i hans sida och på hans händer och fötter finns de enda spåren efter syndens fruktansvärda makt. Profeten som såg Kristus i hans härlighet säger: ‘Hans glans är som ljuset, strålar går ut från hans hand, där är hans styrka dold’ (Hab. 3:4). Från den genomstungna sidan strömmade det blod som försonade människor med Gud – där finns Frälsarens härlighet. Genom återlösningens offer blev han ‘mäktig att frälsa’, och därför kunde han också fullborda domen över dem som föraktat Guds nåd. Märkena efter hans förödmjukelse är hans högsta ära. Genom eviga tider ska såren från Golgata förkunna hans lov och makt” (Ellen White, Från mörker till ljus, s. 579, 580).

#### Samtalsstart

Vad skulle du säga utmärker en bra nation?

#### Förbön

”Vår fader … Låt ditt rike komma. Låt din vilja ske, på jorden så som i himlen.”

#### Samtalsfrågor

`I slutändan kommer alla jordiska prestationer, oavsett hur storslagna, oavsett hur fantastiska, oavsett hur imponerande och härliga, att förvandlas till damm, till aska och slutligen tillintetgöras för alltid. Det inkluderar alla stora och härliga jordiska saker som du kan ha åstadkommit eller åstadkommer nu. Varför är det så viktigt att alltid ha detta perspektiv i åtanke? Hur kan det här perspektivet hjälpa dig att hålla ordning på dina prioriteringar?`

`Titta noga på havsdjuret i Upp. 13:1–10. På vilket sätt är detta vilddjur den naturliga följden av Babels tankevärld? Det är helt klart summan av alla mänskliga ”nationer”, från Babylon till det lilla hornets makt. Vilka kännetecken för varje imperium har du lagt märke till som har bestått genom tiderna? På vilka sätt återspeglar världen fortfarande de värderingar som fanns i till exempel Babylon eller Rom?`

`Hur gör vi som kristna för att hitta rätt balans mellan att följa Herren och att lyda landets lagar? Vad händer när lydnad mot det ena leder till olydnad mot det andra?`