---
title:  Profetera igen
date:   01/05/2025
---

Adventrörelsen uppstod i den nya världen, just dit de som sökte religionsfrihet hade flytt under 1600- och 1700-talen. Med tanke på de långvariga religiösa och politiska hinder som fanns på andra håll är det tveksamt om denna rörelse skulle ha startat lika snabbt eller kraftfullt på någon annan plats som i det nya land som blev USA.

`Läs Upp. 10:1–11, som beskriver rörelsens födelse. Leta efter några av de element som vi har studerat, till exempel ”folk”, land och hav.`

Ängeln ropar med hög röst, precis som de tre änglarna i Upp. 14 och ängeln i Upp. 18 gör. Detta är ett brådskande ögonblick i historien då Adventrörelsens arbete etableras till förmån för ”många länder och folk och språk och kungar” (Upp. 10:11).

Ängeln håller i en ”liten bok” – troligen Daniels bok (se Dan. 12:4) – som är uppslagen för första gången på många generationer. Han har en fot på havet och en annan på jorden. Detta kan syfta på tanken att budskapet omfattar hela jordklotet, både den gamla och den nya världen. Det kan också vara en hänvisning till att budskapet gäller alla nationer.

Världen kommer äntligen att lysas upp av Guds härlighet, och de sista budskapen i Upp. 14 kommer att förmedlas till alla. Precis som för Israel är det vår uppgift som kyrka att predika evangeliet ”i hela världen och bli till ett vittnesbörd för alla folk. Sedan skall slutet komma” (Matt. 24:14).

Gud driver den mänskliga historien mot dess dramatiska slut: slutet på de mänskliga rikena och Kristus permanenta trontillträde. Läs Dan. 2:34, 35, 44, 45. Bibeln gör det fullständigt klart, utan någon som helst tvetydighet, att alla dessa världsliga riken kommer att utplånas så att inte ett spår av dem och deras vidriga arv finns kvar, och att de kommer att ersättas av Guds eviga rike, där synd, lidande, sjukdom, ondska och död aldrig kommer att återuppstå.

`Titta på hur exakt profetiorna i Dan. 2 och 7 förutsade alla dessa världsliga rikens uppgång och fall. Varför skulle denna exakthet, som är fantastisk om man tänker på när Daniels bok skrevs, hjälpa oss att lita på Gud när det gäller löftet om Guds slutliga och eviga riket?`