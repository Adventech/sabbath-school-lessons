---
title:  Mellan land och hav
date:   30/04/2025
---

Bibelns bildspråk om jord och hav kan vara mycket lärorikt. Ta till exempel symbolerna för jord och hav i Bibelns profetior, där de två står i skarp kontrast till varandra.

”Symboliskt sett, när jord och hav ställs mot varandra, representerar jorden ofta den ordnade världen, eller till och med Israels land, medan havet syftar på de icke-judiska nationer som hotar det på samma sätt som havet hotar landet” (Beatrice S. Neall, ”Sealed Saints and the Tribulation”, i Symposium on Revelation, Book 1, red. Frank B. Holbrook, Silver Spring, MD: Biblical Research Institute, General Conference of Seventh-day Adventists, 1992, s. 260).

I detta tänkande är jorden en plats av stabilitet, grundad på Guds regering, medan havet representerar den instabila oron hos nationer som är grundade på mänsklig stolthet.

`Läs Upp. 12:15, 16 och 13:1, 11 med ovanstående tanke som bakgrund. Lägg märke till motsatsförhållandet mellan vatten och jord. Hur används de, och vad kan de lära oss om hur vi ska förstå profetior?`

Lägg märke till att draken använder vatten till att förfölja kvinnan (församlingen). Som vi har sett symboliserar vatten i profetior ofta världslig makt och oredan som den ofta medför. Därav ser vi hur Satan kunde använda människomassorna, sporrade av sin ledare, till att förfölja Guds folk under mycket av kyrkans historia.

Sjundedagsadventister har även förstått Upp 12:16 som en hänvisning till migrationen av förföljda troende till den nya världen. Om vår förståelse av land och hav är korrekt, vad säger det om den amerikanska republikens grundande?

Kan vi betrakta Amerika som en plats som räddade Guds folk? Kan det vara därför som landdjuret först ser ut att vara lammliknande? Även om Amerika aldrig har varit det ”nya Israel” som några av dess tidiga grundare ville se det, har det under lång tid varit ett land med religionsfrihet för miljontals av världens religiöst förtryckta.

Tyvärr kommer detta lammliknande odjur en dag att tala ”som en drake” (Upp. 13:11). USA, som så länge varit en ledstjärna för religionsfrihet för de förföljda, kommer att bli den dominerande religiösa förföljaren! Detta är ytterligare ett exempel på vad som hände när mänskligheten valde att styra sig själv i stället för att låta sig styras av Gud.