---
title:  "Nationerna: del 2"
date:   26/04/2025
---

> <p></p>
> ”Lugn! Besinna att jag är Gud, upphöjd över folken, upphöjd över jorden” (Ps. 46:11).

### Veckans huvudtexter

1 Mos. 2:9–17; Dan. 2:31–35; Jes. 17:12, 13; Dan. 7:1–3; Rom. 3:10–19; Upp. 12:15, 16; 10:1–11.

Genom århundradena har vissa människor hävdat att Gud ville ha syndafallet, att det var hans avsikt att människorna skulle sjunka ner i synd och död och därmed leda honom själv – i Jesus person – till korset. Hur skulle han annars så kraftfullt och överskådligt ha kunnat visa djupet av sin kärlek till mänskligheten än genom att dö på korset för dem? Kort sagt menar man att Gud behövde mänsklighetens fall.

Det är en fruktansvärd och ondskefull ståndpunkt att inta. Det var aldrig Guds avsikt att vare sig Satan eller mänskligheten skulle falla. Satans och sedan mänsklighetens uppror var en tragedi av oerhörda konsekvenser, och vår glädje i Gud skulle ha förblivit fullständig om våra första föräldrar inte hade fallit.

Den här veckan kommer vi att fortsätta att titta på de problem som orsakades av syndafallet och önskan om mänskligt styre i motsats till Guds styre. Dessa sanningar avslöjas på ett kraftfullt sätt i Daniels bok, som visar att Gud hade rätt när han varnade sitt folk för vad som skulle hända när de vände sig bort från honom och i stället valde jordiska monarker. Det var precis vad de fick: jordiska monarker i stället, och syndare som härskade över syndare – vilket aldrig är en bra kombination.

_Studiematerial för den 26 april – 2 maj 2025._