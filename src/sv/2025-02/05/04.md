---
title:  Daniel 7
date:   29/04/2025
---

Drömmen i Dan. 2 presenterades först för en babylonisk kung. Visionen i Dan. 7 presenterades däremot för en hebreisk profet, en medlem av Guds förbundsfolk.

Daniel får se samma sak som Nebukadnessar men ur ett annat perspektiv. I stället för en staty ser han en rad nationer som stiger upp ur havet, resultatet av att vinden har rört upp vattnet. Dessa nationer befann sig i ett ständigt tillstånd av strid, vilket orsakade ett ständigt maktskifte mellan dem. Verser som Ps. 65:6–9; Jes. 17:12, 13; och Jer. 46:7, 8 använder analogin med översvämningar och vågor för att skildra tumultet bland nationerna.

I kontrast till detta existerade det förlovade landet som under en tidsperiod (åtminstone innan kungaperioden och under Salomos tid) var en ö av fred och säkerhet mitt i ett hav av hedniska riken. Det landet var en helig nation etablerad på den solida grunden av Guds regering i motsats till de oregerliga nationerna runt omkring.

`Läs Dan. 7:1–3. Det är mycket rörelse i den här scenen. Vilka lärdomar kan vi dra av detta bildspråk, till exempel att odjuret först stiger upp ur havet?`

Från stranden betraktar Daniel kaoset i hedningarnas krigföring när djur plötsligt börjar komma upp på land. Synen visar hur hedningarna nu har tagit makten över området där hans folk har bott. Hedningarnas problem har blivit hans folks problem. De hade valt att leva som icke-judar, så nu skulle de leva med (och under) icke-judar. Från och med det babyloniska herraväldet åtnjöt Guds förbundsfolk aldrig mer fullständig eller långvarig självständighet.

Denna förlust av autonomi för Guds folk idag kommer att bestå fram till tidens slut då Kristus slutligen återställs till sin rättmätiga plats som vår kung. I Nya testamentet fortsatte Guds folk att lida under det romerska imperiets grepp för att sedan bli förföljt av det lilla hornet, det hedniska Roms efterträdare.

Även om vissa nationer historiskt sett har varit bättre än andra, och vissa epoker har varit fredligare än andra har den stora majoriteten av nationernas, folkens och imperiernas historia helt enkelt gått från den ena tragedin till den andra, från den ena förtryckaren till den andra. Och ofta sker allt detta under härskare som bara hävdar att de har de bästa avsikter för sitt eget folk. Vilken kontrast till det styre som Gud hade velat ha för sitt folk om de bara hade valt det.

`Hur kan Rom. 3:10–19 hjälpa till att förklara så mycket i vår värld? Hur visar särskilt vers 19 varför vi är i så desperat behov av evangeliet i våra liv?`