---
title:  Eufrats torrläggning
date:   25/06/2025
---

En av Babylons styrkor var att floden Eufrat flöt under dess murar och försåg staden med obegränsad vattentillgång. Men det visade sig också vara en svaghet. Nitokris, en forntida babylonisk drottning, hade skapat vallar längs floden för att utveckla den som en väg till staden, och i processen hade hon avlett floden till ett träsk för att göra det möjligt för arbetarna att arbeta bekvämt. Kyros insåg att han kunde göra samma sak och torka upp Eufrat tillräckligt mycket för att han bekvämt skulle kunna marschera under muren med sina trupper. Väl innanför stadsmuren upptäckte han att försvarsmuren som följde floden genom staden var obevakad, och staden föll på en enda natt. Den grekiske historikern Herodotos berättar att ”de som bodde i Babylons centrum hade ingen aning om att förorterna hade fallit, för det var en högtid och alla dansade och ägnade sig åt nöjen” (Herodotos, The Histories, Tom Holland, trans. New York: Penguin, 2015, s. 94). Kan det vara samma fest som beskrivs i Daniel 5?

`Läs Dan. 5:18–31 och Upp. 16:12–19. Vilka paralleller finner du mellan några av plågorna i Uppenbarelseboken och berättelsen om Babylons fall?`

När Jesus förklarade hur man skulle urskilja tidens tecken varnade han sina lärjungar: ”‘Håll er därför vakna, ty ni vet inte vilken dag er herre kommer. Det förstår ni ju att om husägaren visste vid vilken tid på natten tjuven kom, skulle han hålla sig vaken och hindra honom från att bryta sig in i huset’” (Matt. 24:42, 43).

Precis som vid Babylons fall kommer Kristus plötsliga framträdande att ta det moderna Babylon med överraskning. Men så behöver det inte vara; vi har fått rikligt med bevis för Jesus snara ankomst i en mängd detaljerade profetior.

Världen kommer inte att bli överraskad bara för att den är okunnig om vad Gud har förutsagt; den kommer att bli överraskad för att den har valt att inte tro på vad Gud har sagt skulle hända.

`Läs Upp. 16:15. Vilket evangeliskt budskap finns där, trots alla dessa varningar för den yttersta tiden? Vad innebär det att inte ”vandra naken”?`