---
title:  Bilder av slutet
date:   21/06/2025
---

> <p></p>
> ”‘Jag är hebré’, svarade han, ‘jag dyrkar Herren, himlens Gud, han som har gjort både hav och land’” (Jona 1:9).

### Veckans huvudtexter

Matt. 12:38–42; Jona 3:5–10; Upp. 18:4; Dan. 5:1–31; Upp. 16:12–19; 2 Krön. 36:22, 23.

Denna vecka kommer att vara vår sista titt på berättelser som hjälper oss att belysa vår förståelse av händelserna i den sista tiden. Den här gången tittar vi på Jonas uppdrag till Nineve, Babylons fall och Kyros uppgång, den persiske kungen som befriade Guds folk och gjorde det möjligt för dem att återvända till löftets land.

Precis som med de andra berättelserna vi har granskat har dessa historiska redogörelser haft en djupgående betydelse för varje generation. Men de har också en särskild relevans för de sista generationerna som lever innan Kristus återvänder. Det vill säga, vi kan ur dessa historiska berättelser utvinna olika element som kan hjälpa oss att bättre förstå vad vi kallar ”sanningen för vår tid”.

Samtidigt måste vi komma ihåg en sak när det gäller alla dessa berättelser som tycks förebåda händelser i den yttersta tiden: vi måste vara noga med att se till övergripande teman och allusioner och inte försöka analysera varje detalj så att vi skapar profetiska absurditeter. Precis som i Jesus liknelser bör vi leta efter de viktigaste punkterna och principerna. Vi ska inte mjölka varje detalj i hopp om att hitta någon dold sanning. I stället ska vi leta efter huvuddragen, principerna; och utifrån dessa kan vi upptäcka element som är relevanta för de sista dagarna.

_Studiematerial för den 21–27 juni 2025._