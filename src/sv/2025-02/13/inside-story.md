---
title:  Missionsnytt Från Hela Världen
date:   27/06/2025
---

### Underverket i djungeln – del 2

_Förra veckan: Armi, en missionär som undervisar barn på en missionsskola i djungeln i Papua i Indonesien, gjorde en åtta timmar lång vandring uppför ett berg för att besöka en ensamstående mamma som inte kunde gå. Hon hade fallit ner från ett träd sju år tidigare. Armi behövde få medicinsk rådgivning för att kunna hjälpa henne på bästa sätt. Men Armi och hans vän som hade följt med honom till byn hade inte haft någon mobiltäckning i djungeln på flera månader. Hur skulle de då kunna ringa ett samtal?_

Bara några dagar efter hans besök hos mamman befann sig Armi och hans vän på en annan avlägsen plats i Papua i Indonesien. Det plingade plötsligt i Armis telefon. Han såg att han hade fått ett e-postmeddelande. Det betydde att han hade en mobilanslutning.

Armi bläddrade snabbt igenom sina telefonkontakter. Han hittade en vän som var sjuksköterska, och han ringde henne.

Armi beskrev situationen, och sjuksköterskan gav honom råd om hur såret på mammans högra knä skulle rengöras. Hon föreslog också att Armi skulle ta med sig antibiotika som han hade hemma och ge tabletterna till mamman så att hon kunde ta dem mot inflammationen. Efter två minuter försvann signalen. Men det räckte. Armi hade fått det råd han behövde.

De följande två månaderna besökte Armi och hans vän mamman varje vecka. Varje gång rengjorde de såret och gav henne antibiotika mot infektionen som hade fått hennes knä att bli svullet. De uppmanade henne att be.

Mamman kände inte Jesus, så Armi berättade bibelberättelser om honom för henne. Grannar kom för att se på, och de lyssnade på berättelserna.

Med varje besök blev svullnaden mindre och såret läkte gradvis. Sedan kunde de två missionärerna inte besöka mamman på en månad.

När missionärerna till slut hade möjlighet att besök mamman stod hon utanför sin gräshydda. Armi började gråta. Han kunde inte tro sina ögon. Mamman, som inte hade kunnat gå på sju år, stod med hjälp av en käpp utanför sin hydda.

”Jag fortsatte att be och smärtan försvann”, säger hon. ”Jag tror att det är tack vare Jesus”.

Ytterligare en månad gick, och mamman kunde gå utan käppen. Hon var inte helt botad, men hon kunde återuppta sina normala aktiviteter hemma och på jordlotten där hon odlade grödor.

Grannarna var förbluffade. De började be till Jesus tillsammans med henne.

Strax innan Armi slutade sin tid som missionär i Papua träffade han mamman en sista gång.

”Får jag besöka din kyrka?” frågade hon.

”Du är mycket välkommen, mamma”, svarade Armi. ”Men kyrkan är så långt borta.

”Jesus har botat mig”, sa hon. ”Så jag ska gå till kyrkan för att tillbe honom.”

Hon skickade också alla sina fyra barn till djungelmissionsskolan där Armi hade varit lärare.

Till Armis förvåning var det inte bara hennes barn som kom till skolan, utan även alla andra barn från byn. Grannarna hade upplevt Jesus makt, och de ville att deras barn också skulle lära känna honom.

”Det som är omöjligt för mig är inte omöjligt för Gud”, säger Armi.

_Trettonde Sabbaten | Södra Asien–stilla Havet Divisionen_