---
title:  Studiehjälp
date:   27/06/2025
---

”Läs Ellen White, ”Babylon går under”, s. 359–361 i Från makt till maktlöshet.

”Varje nation som har kommit upp på världshistoriens scen har tillåtits ta sin plats på jorden i besittning, för att det ska kunna avgöras om den skulle fullgöra Väktarens och den Ende Heliges planer. Profetian har dragit upp riktlinjerna för världsrikenas uppkomst och utveckling – Babylon, Medien-Persien, Grekland och Rom. För vart och ett av dessa, liksom för nationer med mindre makt, har historien upprepat sig. Var och en har haft sin prövotid. Var och en har misslyckats, dess berömmelse bleknat, dess makt upphört. Folk har förkastat Guds principer, och på det sättet har de framkallat sin egen undergång. Men samtidigt har en gudomlig plan som behärskade alltsammans varit verksam genom århundradena” (Ellen White, Från makt till maktlöshet, s 360).

I Jer. 18 observerar Jeremia en krukmakare som gör vad en krukmakare gör: knådar, modellerar och formar det han arbetar med. Det är detta bildspråk, en krukmakare som formar sin lera, som Gud använder för att förklara principen om villkorlighet i bibliska profetior (Jer. 18:1–12). Och bara för att vara säker på att vi förstår, talar Herren genom Jeremia och säger: ”Ena gången hotar jag att rycka upp, vräka omkull och förstöra ett folk och ett rike. Men om det folk jag hotat vänder om från sin ondska, ångrar jag mig och gör inte det onda jag tänkt tillfoga dem. En annan gång lovar jag att bygga upp och plantera ett folk och ett rike. Men om de gör det som är ont i mina ögon och inte lyder mig, ångrar jag mig och gör inte det goda jag lovat dem” (Jer. 18:7–10).

#### Samtalsstart

Se tillbaka på berättelsen om Jona. Finns det något gott exempel som vi kan dra från hans person och berättelse?

#### Förbön

Käre Gud, framtiden kan verka vara mörk och det är inte många som ser ljust på den. Hjälp oss att hitta och hopp för vårt dagliga liv och kunna dela med oss av ljus och värme.

#### Samtalsfrågor

`Tänk på Jesus uttalande om att domen kommer att bli lättare för Nineve än för Guds folk som hade avvikit från sanningen (se Matt. 12:39–42). Vilken lärdom kan Guds kyrka dra av denna varning?`

`A. Lägg märke till Ellen Whites uttalande att med varje efterföljande imperium har ”historien upprepat sig” (Ellen White, Från makt till maktlöshet, s. 359). Vad ser du som gemensamma nämnare för alla de imperier som nämns i profetiorna? På vilket sätt följde de samma profetiska väg? På vilket sätt följer vår nuvarande värld också dem?`

`B. Hur kan vi vittna på ett sätt som talar direkt till folks hjärtan?`