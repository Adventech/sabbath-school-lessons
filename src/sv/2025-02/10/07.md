---
title:  Studiehjälp
date:   06/06/2025
---

Läs Ellen White, ”Floden”, s. 82, 83, i Det var mycket gott.

”Översteprästen kan inte försvara sig själv eller sitt folk mot Satans anklagelser. Han påstår inte att Israel är fritt från fel. Som representant för folket bär han orena kläder som är en symbol på folkets synder. Dem bär han i deras ställe, och framför ängeln bekänner han deras skuld. Men han framhåller också deras ånger och ödmjukhet och litar på nåden hos en Återlösare som förlåter synder. I tro och tillit gör han anspråk på Guds löften …

Satans anklagelser mot dem som söker Herren orsakas inte av missnöje med deras synder. Han gläder sig åt deras ofullkomliga karaktärer. Han vet nämligen att det bara är genom deras överträdelser av Guds lag som han kan få makt över dem. Hans anklagelser uppstår enbart ur hans fiendskap mot Kristus. Genom frälsningsplanen bryter Jesus Satans grepp om den mänskliga familjen och befriar människor från hans makt …

I sin egen styrka kan inte människan möta fiendens anklagelser. Hon står inför Gud i kläder som är fläckade av synd och bekänner sin skuld. Men Jesus, vår Försvarare, lägger fram en verkningsfull förbön för alla som genom ånger och tro har överlämnat vården av sina själar till honom. Han försvarar deras sak. Genom Golgatas mäktiga bevis övervinner han deras anklagare. Jesus fullkomliga lydnad mot Guds lag har gett honom all makt i himlen och på jorden. Han gör anspråk på att hans Far ska ge nåd och försoning till den syndiga människan” (Ellen White, Från makt till maktlöshet, s. 393–395).

#### Samtalsstart

När kristna har talat om domen har den ofta beskrivits som hotfull och skrämmande. Är det vad Bibeln säger? Är ni oroliga inför domen?

#### Förbön

Tacka Gud för att han längtar efter att frikänna er i domen.

#### Samtalsfrågor

`Jesus sa till sina lärjungar att de var i världen, men inte av världen. (Se Joh. 15:19; 17:14–16.) Hur balanserar vi vårt ansvar att vinna världen med behovet att hålla oss själva ”obesmittad av världen” (Jak. 1:27)?`

`Vad lär oss Noas offentliga gärning före syndafloden om hur den stora striden fungerar? På vilket sätt spelar vi samma roll idag?`

`Innan Gud förintar de ogudaktiga med eld från himlen (som han gjorde med Sodom), uppväcker han dem från de döda och låter Satan arbeta med dem under en kort tid (Upp. 20:7–9). Vilka skäl kan du tänka dig till att detta skulle vara ett nödvändigt sista steg innan Gud ställer allt till rätta?`

`När du tänker på de berättelser vi har studerat den här veckan, vilka varningar finner du för ditt eget liv? Vad lär dig dessa berättelser om ditt hopp i Kristus?`