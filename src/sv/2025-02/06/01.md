---
title:  Hur ska vi förstå offren?
date:   03/05/2025
---

> <p></p>
> ”Och de sjöng en ny sång: Du är värdig att ta boken och bryta dess sigill, ty du har blivit slaktad, och med ditt blod har du friköpt åt Gud människor av alla stammar och språk och länder och folk” (Upp. 5:9).

### Veckans huvudtexter

Jes. 1:2–15; Heb. 10:3–10; 2 Mos. 12:1–11; 1 Kor. 5:7; Hag. 2:7–9; Jes. 6:1–5; Upp. 4:7–11.

När Jesus kom emot honom, förklarade Johannes döparen: ”Där är Guds lamm som tar bort världens synd!” (Joh. 1:29). Detta var en omisskännlig hänvisning till idén om djuroffer, som alla pekade på Kristus ställföreträdande död för hela mänsklighetens räkning.

I Bibeln kan vi inte undgå temat djuroffer; det löper som en blodröd tråd genom dess sidor och spelar en central roll i den storslagna scenen i Uppenbarelseboken, där Johannes leds in i Guds tronsal (Upp. 4 och 5). Det faktum att Jesus framträder i denna centrala scen och ser ut som ett slaktat lamm (Upp. 5:6) är en viktig nyckel till förståelsen av hela den profetiska episoden.

Den här veckan ska vi titta på några av de offermotiv som ligger till grund för vår förståelse av Jesus, det slaktade lammet, som är den tydliga huvudpersonen i scenen i tronsalen. Han accepteras som värdig där ingen annan är det, och hans unika värdighet talar sitt tydliga språk om vad Herren gjorde genom offersystemet. Det avslöjar honom som en Gud med oändlig kärlek som gjorde det ultimata offret, en handling som vi, och hela universum, kommer att förundras över i all evighet.

_Studiematerial för den 3–9 maj 2025._