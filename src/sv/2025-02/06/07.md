---
title:  Studiehjälp
date:   09/05/2025
---

Bibeln klargör att Kristus är den ende som är värdig att säkra vår frälsning. Hans liv var det enda syndfria människolivet, det enda exemplet på ett liv som gav fullkomlig tillfredsställelse till Faderns ära. Han är Guds fläckfria lamm, och nu står han i spetsen för mänskligheten som vår eviga trygghet. Samtidigt tog han på sig vår skuld och tillfredsställde den dom som är Guds svar på ondskan. När Johannes bevittnar den otroliga scenen med himmelska varelser samlade runt Guds tron, blir han tillsagd att sluta gråta eftersom ”han har segrat, lejonet av Juda stam” (Upp. 5:5).

Tänk också på hur ond synden är och hur fallet människosläktet verkligen är, då endast Jesus död, Guds egen död, räckte till för att lösa syndens problem. Om det hade funnits något annat sätt för Gud att rädda oss, utan att bryta mot principerna för sin gudomliga regering, skulle han säkert ha gjort det.

”Hans brutna lag krävde syndarens liv, och i hela världsalltet fanns det bara ett väsen som kunde tillfredsställa lagens krav i människans ställe. Den gudomliga lagen är lika helig som Gud själv, och därför kunde endast en som är jämlik Gud sona överträdelsen. Det var endast Kristus som kunde återlösa den fallna människan från lagens förbannelse och åter föra henne in i samförstånd med himlen. Kristus skulle ta på sig skulden och vanäran för synden. Den var så anstötlig för en helig och rättfärdig Gud att den måste skilja Fadern från sin Son. Kristus skulle stiga ner till eländets djupaste avgrund för att rädda det fördärvade människosläktet” (Ellen White, Det var mycket gott, s. 46).

#### Samtalsstart

Offer är så främmande i vår tid. Hur skulle du bäst förklara innebörden av Bibelns offersystem samt Jesus offer för en människa idag utan några förkunskaper?

#### Förbön

Ta tid till att tacka Jesus för hans offer.

#### Samtalsfrågor

`Johannes ser Lammet gå in i tronsalen och det ser ut som om det har blivit ”slaktat”. Upp. 13:8 berättar att Jesus har varit ”slaktad” sedan världens begynnelse. Vad kan vi lära oss om Gud genom det faktum att frälsningsplanen fanns på plats redan innan vi behövde den?`

`Många ateister tror att vi är ensamma i ett kallt och ointresserat universum. I kontrast till detta talar Bibeln inte bara om Gud utan också om att han älskade världen så mycket att han kom ner till den och till och med dog för den. Hur annorlunda bör vi se på världen och vår plats i den jämfört med dem som inte tror på Gud överhuvudtaget? Med andra ord, hur bör korsets verklighet påverka allt vi gör?`

`Varför var Kristus liv, död och uppståndelse det enda sättet för människosläktet att bli räddat? Återigen, vad säger en sådan kostnad oss om hur ond synden verkligen är?`