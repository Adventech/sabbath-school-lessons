---
title:  Påskalammet (=påsklammet som syndoffer)
date:   06/05/2025
---

I Uppenbarelseboken omnämns Jesus som ”Lammet” nästan trettio gånger. Från de tidigaste dagarna i frälsningsplanen har Guds folk använt lamm som en symbol för den kommande Messias. Abel offrade ”av de förstfödda djuren i sin hjord” (1 Mos. 4:4), och innan Israel lämnade Egypten för löftets land fick de instruktioner om att lösa ut varje förstfödd person eller djur med ett lamm som var ett år gammalt (2 Mos. 12:5).

`Läs 2 Mos. 12:1–11; Jes. 53:7, 8; 1 Kor. 5:7, 8; och Upp. 5:6. Vad lär oss dessa verser om Jesus som påskens offer? Vad betyder det för var och en av oss?`

Flera år efter Kristus död, uppståndelse och himmelsfärd reflekterade Petrus över vad som hade hänt, och han skrev: ”Ni vet att det inte var med förgängliga ting, silver eller guld, som ni friköptes från det meningslösa liv som ni övertagit från era fäder. Nej, det var med blodet från ett lamm utan fel eller fläck, Kristi dyrbara blod” (1 Petr. 1:18, 19).

Jesus levde det enda människoliv som tillfredsställde Guds helighet; resten av oss har syndat, och det sätt på vilket vi lever våra syndiga liv berättar bokstavligen lögner om vår Skapares natur.

Jesus blev emellertid den ”siste Adam” (1 Kor. 15:45). Där vi hade misslyckats levde han fullkomligt. I sin mänsklighet var han allt det som människosläktet var tänkt att vara. Han återspeglade Guds härlighet på ett fulländat sätt. ”Den som har sett mig har sett Fadern”, sa han till Filippos (Joh. 14:9).

Jesus korsfästes däremot under påsken, vilket ytterligare visar att han är det antitypiska Lammet. I Joh. 18:19, 20 sa Jesus att han ”har talat öppet” om sin lära. På ett parallellt sätt, när det gäller påskalammet i 2 Mos. 12:5, 6, instruerades Israels barn att välja ett lamm till påsken och ”spara det” eller visa upp det under dagarna fram till offret. När översteprästen frågade Jesus om hans lära, hänvisade han till det faktum att han själv hade visat sig öppet i templet så att alla kunde betrakta honom. Hans liv, hans gärningar, hans undervisning – allt avslöjade vem han verkligen var. Han är Lammet utan fläckar, det mest kraftfulla uttrycket för Guds rättfärdighet och härlighet.

`På vilket sätt kan vi bättre återspegla Jesus fullkomliga karaktär i våra egna liv?`