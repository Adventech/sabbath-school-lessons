---
title:  Meningslösa offer?
date:   04/05/2025
---

Ibland kan det vara mycket lärorikt att kontrastera två idéer. Mycket kan läras om offrets natur i det bibliska perspektivet från när Gud faktiskt förkastade sitt folks offer.

`Jämför Jes. 1:2–15 med 56:6, 7 och Ps. 51:18, 19. Vilka viktiga lärdomar om offer ges här?`

Denna tragiska episod i Israels historia var inte första gången som Gud förkastade ett offer; något liknande hände i början av frälsningshistorien, när Abels offer godkändes och erkändes av Gud, men inte Kains. Denna tidiga episod ger oss ytterligare ett tillfälle att jämföra acceptabla och oacceptabla offer (se 1 Mos. 4:3–7 och Heb. 11:4).

På Jesajas tid gjorde Israel allt de kunde, de kryssade mentalt i religiösa rutor i ett minimalt försök att blidka Gud, samtidigt som de levde som de ville. Deras offer var förankrade i det egna jaget, precis som Kains, och inte i en attityd av överlåtelse och underkastelse till Gud.

Det är samma anda som driver denna världens riken: självtillräcklighetens anda. Kain verkar ha levt som han ville och utförde enbart ritualer inför Gud på sina egna villkor. Man kan bara anta att han betraktade Gud som ett besvär, ett hinder för att han skulle kunna bestämma sin egen väg, men att han fruktade Gud tillräckligt mycket för att göra det han skulle.

Abel däremot offrade det offer som Gud hade begärt, det offer som visade på det löfte som Gud hade gett om en kommande Messias (1 Mos. 3:15): ett lamm, som pekade framåt mot Kristus frälsningsgärning på Golgata.

”Abel förstod återlösningens stora grundsatser. Han insåg att han själv var en syndare, och han förstod att synden och dess straff, döden, stod mellan hans själ och gemenskapen med Gud. Han förde fram det dödade offret, och på så sätt erkände han den brutna lagens anspråk. I det utgjutna blodet såg han bilden på det framtida offret – Kristus som dog på Golgatas kors. Han förlitade sig på den försoning som skulle ske där. Därför fick han vittnesbördet att han var rättfärdig, och hans offer blev mottaget” (Ellen White, Det var mycket gott, s. 57).

`Hur viktigt är det inte att vi skyddar oss själva från att tanklöst gå genom livet! Hur kan var och en av oss få uppleva vad det innebär att vara helt beroende av Jesus död som vårt enda hopp om frälsning?`