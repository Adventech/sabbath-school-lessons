---
title:  Odjurets märke
date:   19/06/2025
---

Allteftersom åren har gått och de slutliga händelserna såsom dödsdekretet och verkställandet av odjurets märke, ännu inte har inträffat, har vissa uttryckt tvivel. Det finns också skepticism mot vår tolkning av de slutliga händelserna, inklusive hur sabbaten och söndagen kan vara centrala i den slutliga konflikten.

Uppenbarelseboken är tydlig: antingen tillber vi Skaparen eller så tillber vi odjuret och dess avbild. Och eftersom sjundedagssabbaten är det grundläggande tecknet – som går tillbaka till själva Eden (se 1 Mos. 2:1–3) – på Gud som Skapare, borde det inte vara förvånande att sabbaten skulle vara central i en fråga som handlar om att tillbe Skaparen. Det är heller ingen slump att odjurets makt är samma makt som ändrade sabbatsbudet från den bibliska dagen till söndagen, som inte har någon sanktion i Bibeln. Med denna bakgrund i åtanke är tanken på att sabbaten och söndagen är inblandade i frågan om tillbedjan – återigen, antingen Skaparen (se Upp. 14:6, 7) eller odjuret – helt logisk.

`Vi har också i Nya testamentet en föregångare till frågan om sjundedagssabbaten kontra mänsklig lag. Läs följande verser: Matt. 12:9–14; Joh. 5:1–18. Vad var det som fick de religiösa ledarna att vilja döda Jesus?`

Hur reagerade de religiösa ledarna i Matt. 12 efter att Jesus på sabbaten hade botat mannen med den förtvinade handen (Matt. 12:9–13)? ”Fariseerna gick då ut och överlade om hur de skulle röja Jesus ur vägen” (Matt. 12:14). Dödsstraff på grund av sabbaten? I Joh. 5:1–16 beskrivs ännu ett mirakulöst helande på den sjunde dagen. Efter det helandet ”började judarna förfölja Jesus, eftersom han hade gjort detta på en sabbat” (Joh. 5:16).

Dödsdom på grund av mänsklig tradition kontra sjundedagssabbaten? Inget i Gamla testamentet förbjöd helande på sabbaten, precis som inget i Bibeln har ersatt sabbaten med söndag. Även om den specifika tvistefrågan här med Jesus inte är densamma som i de sista händelserna, är den tillräckligt nära: mänsklig lag kontra Guds, och i båda fallen handlar den omtvistade lagen om den bibliska sabbaten.

`Jesus visste att hans lärjungar skulle ställas inför hot och prövningar. Vad lovade han dem (se Matt 28:20)? Vad betyder det löftet för dig? Jämför med Joh. 14:1.`