---
title:  Studiehjälp
date:   20/06/2025
---

Läs Ellen White, ”Guds folks befrielse”, s. 548–561, i Från mörker till ljus.

”Under alla tider har Gud verkat genom änglar för att hjälpa och befria sitt folk. Himmelska väsen har tagit verksam del i människors angelägenheter. De har visat sig med kläder av bländande ljus. De har kommit i mänsklig gestalt klädda som resenärer. Änglar har uppenbarat sig som människor för Guds folk. De har vilat som om de varit trötta under ekarna vid middagstiden. De har tagit emot gästfriheten i människors hem. De har kommit som vägledare för resande som överraskats av mörkret. De har med sina egna händer tänt elden på altaret. De har öppnat fängelsedörrar och befriat Guds tjänare. Klädda i himlens rustning kom de och rullade undan stenen framför Frälsarens grav.

Änglar har ofta varit närvarande i mänsklig gestalt där de rättfärdiga har församlats. De besöker också de ogudaktigas sammankomster, som då de kom till Sodom för att skriva ner berättelsen om invånarnas gärningar och avgöra om de hade överskridit gränsen för Guds tålamod. Herren vill visa barmhärtighet. För några fås skull, som verkligen tjänar honom, håller han olyckorna tillbaka och förlänger freden bland folken. Syndare förstår inte att de har de få rättfärdiga, som de finner glädje i att håna och förtrycka, att tacka för att deras egna liv har skonats” (Ellen White, Från mörker till ljus, s. 542).

#### Samtalsstart

När du sitter lugnt, stilla och säkert på din kyrkbänk, hur kan du börja förstå någon som behövt fly sitt land för inte bli dödad på grund av sin tro? (Du kanske till och med känner någon som gått igenom det. Prata med den personen i så fall).

#### Förbön

Vi ber för alla som riskerar att dö för att de väljer att tro på Jesus.

#### Samtalsfrågor

`Läs 2 Tim. 1:7. Finns det något i profetiorna om sista tiden, och i så fall vad, som kan göra dig orolig? Hur kan vi skaka av oss rädslans ande och finna Guds budskap om hopp även bland de profetior som talar om förföljelse för vår tro?`

`Även om det just nu kan vara svårt att se hur sabbaten och söndagen skulle kunna hamna i centrum för de slutliga händelserna, så se bara på hur snabbt världen kan förändras. Vad bör denna sanning lära oss om att inte basera vår tro på aktuella händelser, som kan förändras på ett ögonblick, utan endast på Guds uppenbarade Ord?`

`Tänk på Dan. 2 (och även Dan. 7). Alla imperier kom och gick precis som förutsagts. Från vårt perspektiv idag är det bara ett rike till som ska komma. Vilket är det, och varför kan vi vara säkra på att det verkligen kommer att komma som förutsagts?`