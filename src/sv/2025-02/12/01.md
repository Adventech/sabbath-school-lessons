---
title:  Föregångare
date:   14/06/2025
---

> <p></p>
> ”Ty Gud har inte gett oss modlöshetens ande utan kraftens, kärlekens och självbesinningens” (2 Tim. 1:7).

### Veckans huvudtexter

Dan. 2:31–45; 3:1–12, 17, 18; Upp. 13:11–17; Rom. 1:18–25; Apg. 12:1–17; Matt. 12:9–14.

Den här veckan kommer vi att studera ytterligare två bibelberättelser som förebådar den sista dagens händelser i anmärkningsvärd detalj.

Först kommer vi att granska berättelsen om Shadrak, Meshak och Aved-Nego (se Dan. 3), som har uppenbara anspelningar på de frågor som skildras i Upp. 13. Sedan vänder vi oss till Nya testamentet, där vi finner att de tidiga kristnas erfarenheter också kan hjälpa oss att förstå vad vi kan förvänta oss mellan nu och Kristus återkomst.

Båda exemplen visar på ett enastående mod och ger nycklar till hur man kan finna sinnesfrid under de mest prövande omständigheter.

Om och om igen sa Jesus saker som ”Var inte rädd” (t.ex. Mark. 5:36) och ”Gör er inga bekymmer” (t.ex. Matt. 6:34). Det är viktigt att komma ihåg att de flesta profetiors fokus är Kristus, och därför måste vi kunna finna samma uppmaning i de scener som skildras i jordens sista ögonblick. ”Känn ingen oro”, lärde han sina lärjungar, ”Tro på Gud, och tro på mig” (Joh. 14:1).

Med andra ord:, den sista tidens händelser kommer att vara svåra och prövande för dem som försöker vara trogna Gud. Men ändå ska vi betrakta dessa händelser med hopp, inte rädsla.

_Studiematerial för den 14–20 juni 2025._