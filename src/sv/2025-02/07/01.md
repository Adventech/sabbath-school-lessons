---
title:  Grunderna för profeterande
date:   10/05/2025
---

> <p></p>
> ”Och jag hörde Herrens röst. Han sade: ‘Vem skall jag sända, vem vill vara vår budbärare?’ Jag svarade: ‘Jag, sänd mig!’” (Jes. 6:8).

### Veckans huvudtexter

Jes. 6:6–8; 1 Mos. 3:21–24; Hes. 1:4–14; Upp. 4; 4 Mos. 3:3–26; Jes. 14:12–14.

Guds rätt att härska över universum grundar sig på det faktum att han är alltings Skapare (Upp. 4:11) och även på hans karaktär. Det är genom att upptäcka Guds rättfärdiga karaktär som vi börjar förstå hur och varför syndiga människor har gått miste om härligheten från Gud (Rom. 3:23).

Den här veckan går vi vidare in i synen om tronsalen och funderar på hur människosläktet förhåller sig till en helig Gud och hur Kristus offer återställer oss och för oss nära tronen. Gud planerar att återupprätta oss, inte bara som individer utan också som en ny mänsklighet, så att vi återigen kan uppenbara hans härlighet för resten av skapelsen. Genom att söka igenom resten av Bibeln kan vi hitta viktiga ledtrådar som hjälper oss att förstå och börja uppskatta den höga kallelse som Gud har gett oss, ett släkte av förlåtna och återlösta syndare.

Människans uppror kommer till slut och för alltid att upphöra. Och mer än så, Guds älskande karaktär, hans självförnekande och självuppoffrande karaktär, kommer att lysa ännu klarare än den gjorde i hans ursprungliga design för mänskligheten. Även om Gud aldrig hade för avsikt att mänskligheten skulle falla, har Guds kärleksfulla karaktär visats upp på ett anmärkningsvärt sätt genom korset.

_Studiematerial för den 10–16 maj 2025._