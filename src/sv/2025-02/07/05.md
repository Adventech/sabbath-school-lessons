---
title:  Gud bland sitt folk
date:   14/05/2025
---

När israeliterna följde Guds närvaro i molnet stannade de på sin väg till det förlovade landet och satte upp tabernaklet. Sedan slog stammarna upp sina läger runt det – tre stammar på varje sida. Guds närvaro skulle stiga ned i det allra heligaste och bosätta sig mitt ibland hans folk.

**Det fanns en dominerande stam på var och en av de fyra sidorna av tabernaklet. Vilka var dessa fyra dominerande stammar enligt 2 Moseboken?**

`4 Mos. 2:3 (Östra):`

`4 Mos. 2:10 (Södra):`

`4 Mos. 2:18 (Västra):`

`4 Mos. 2:25 (Norra):`

Lägg märke till att varje dominerande stam hade sitt eget baner, eller speciella flagga, för att visa vilka de var. Bibeln beskriver inte uttryckligen vad som fanns på varje baner, men det finns en intressant tradition – fritt baserad på de stamegenskaper som beskrivs i 1 Mos. 49 och 5 Mos. 33 – som tilldelar ett av de fyra ansiktena till var och en av de fyra väderstrecken. ”Enligt rabbinsk tradition hade Judas baner formen av ett lejon, Rubens formen av en man eller ett manshuvud, Efraims formen av en oxe och Dans formen av en örn, så att de fyra levande varelserna, förenade i de kerubiska former som beskrivs av Hesekiel, var representerade på dessa fyra baner” (Carl Friedrich Keil och Franz Delitzsch, Commentary on the Old Testament, vol. 1, Peabody, MA: Hendrickson, 2011, s. 660).

Det är naturligtvis möjligt att läsa in för mycket i traditionen, men det är ändå intressant att jämföra denna gamla tradition med Bibelns beskrivning av det nya Jerusalem. Ett intressant mönster framträder då: det finns portar som representerar tre stammar på alla fyra sidor av staden (Upp. 21:12, 13).

Beskrivningarna av både Israels läger och det nya Jerusalem understryker ett avgörande faktum: Gud har för avsikt att dra mänskligheten nära sin tron. Uppenbarelseboken lär oss att ”Herren Gud, den Allsmäktige, är stadens tempel, han och Lammet” (Upp. 21:22).

`Naturligtvis lever vi inte i Israels läger. Men på vilket sätt kan vi i våra egna liv nu komma nära Guds närvaro?`