---
title:  Studiehjälp
date:   30/05/2025
---

Läs Ps. 133; Apg. 1:4–9 och Upp. 5:4–7.

”På patriarkernas tid hade den helige Andes inflytande ofta uppenbarats på ett tydligt sätt, men aldrig i sin fullhet. Nu lydde apostlarna Jesus uppmaning och bad om att få den gåvan. I himlen vädjade Kristus för dem. Han gjorde anspråk på Anden så att han skulle kunna utgjuta den över sitt folk” (Ellen White, Genom vatten och eld, s. 37).

Lärjungarna fick i uppdrag att vittna om Kristus ”ända till jordens yttersta gräns” (Apg. 1:8), ett arbete som skulle förebåda Kristus återkomst (Matt. 24:14). Vi ska fortsätta det som de hade påbörjat.

När Kristus sa åt oss att bära evangeliet till världen lämnade han oss inte ensamma att fundera ut hur det skulle gå till. Arbetet styrs från himlens helgedom. Vårt arbete är intimt sammankopplat med Kristus: han vägleder oss och ger oss kraft. Detta är hans arbete, inte vårt: vi ombeds att följa hans ledning. Du kommer att märka att det var så här det fungerade med Israel: Gud bad dem att följa hans instruktioner, och sedan lät han det omöjliga ske. Anden verkar redan i våra nästas hjärtan; vi ombeds att vara där när ögonblicket för beslut kommer, så att vi kan bjuda in dem att ansluta sig till Guds folk som står med Lammet på Sion. Vi behöver inte uppfinna nya medel och metoder, eftersom vi aldrig har varit ansvariga för arbetet.

#### Samtalsstart

Vad gör du för att hålla dig lugn under stressiga omständigheter?

#### Förbön

Be för att Gud ska leda dig när du möter människor som är sökare, så att du kan hjälpa dem att lära känna Jesus.

#### Samtalsfrågor

`Det finns många onådda människor, trots att de tre änglarnas budskap har nått ut över hela världen. Diskutera i gruppen hur vi som kyrka bättre kan fullgöra den uppgift som Kristus använder oss för att fullgöra. Hur kan vi lära oss att inte misströsta när det fortfarande är så många människor som inte har hört talas om dessa sanningar för den yttersta tiden?`

`I Upp. 5 bevittnar Johannes hur den förseglade bokrullen ges till Lammet, eftersom han är värdig. När sigillen på bokrullen bryts i Upp. 6 ser vi den nytestamentliga församlingens historia tydligt förutsagd ända fram till tidens slut. Vilka lärdomar kan vi dra av denna beskrivning om hur Gud avser att avsluta arbetet?`

`Vilka är de aktuella händelser vi ser i världen som lätt kan leda till det som vi vet kommer i Upp. 13 och 14? Vilka hinder återstår?`