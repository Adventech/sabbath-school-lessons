---
title:  För att din frälsning ska bli känd
date:   29/05/2025
---

`Läs Ps. 67. Hur påverkar denna lovsång din förståelse av Guds folks roll i Upp. 14:6–12?`

Ingenjörer vid MIT (Massachusetts Institute of Technology – ett amerikanskt privatägt universitet och forskningsinstitut) har skapat en ny svart beläggning som gör föremål som målats med den nästan osynliga. Den är skapad av nanorör och är många gånger mörkare än något annat svart material som tidigare skapats. Det nya materialet kan absorbera 99,995 procent av allt synligt ljus. Inte ens det starkaste ljuset gör att föremål som är täckta med denna beläggning syns.

Ps. 67 inleds med en vädjan till Gud att ”låt ditt ansikte lysa mot oss, så att hela jorden lär känna vad du gör” (Ps. 67:2, 3). I frälsningsplanen har Gud tillhandahållit ett sätt för syndare att åter igen få komma in i hans omedelbara, härliga närvaro utan att förintas av hans härlighet; och även nu, i detta liv, gör korset det möjligt för Guds ansikte att lysa på oss.

Men det finns mer: Gud vill att vi ska återspegla hans ljus för resten av världen. Detta var den uppgift som Israel fick. Templet skulle vara ett bönens hus för alla nationer: ”Främlingar som sluter sig till Herren och vill göra tjänst hos honom, älska Herrens namn och vara hans tjänare, ja, alla som iakttar sabbaten och inte vanhelgar den och håller fast vid mitt förbund får komma till mitt heliga berg och glädjas i mitt bönehus, och deras brännoffer och slaktoffer skall jag ta emot på mitt altare. Mitt hus skall kallas ett bönens hus för alla folk” (Jes. 56:6, 7).

I Ps. 67 påminner David oss om att Gud vill att hans ”väg [ska] bli känd på jorden, din frälsning bland alla hednafolk” (Ps. 67:3, FB). Tragiskt nog har Guds folk ofta misslyckats med denna uppgift. Israels historia i Gamla testamentet innehåller en del mörka kapitel, och det gör även den kristna kyrkans historia under de senaste två årtusendena. Det är som om vi har målat våra hjärtan med en ultramörk substans och nöjer oss med att absorbera Guds ljus utan att återspegla det.

Ibland behandlar vi Guds rörelse i den sista tiden som ett slags privilegierad flygplatslounge som är reserverad för andliga frekventa flygresenärer, och vi verkar helt nöjda med att resten av världen måste sitta i den bullriga och obekväma avgångshallen, oförberedda för den resa som väntar. Den den rest av kyrkan som beskrivs i Upp. 14 nöjer sig dock inte med att bara stå på Sion med Kristus och sola sig i hans närvaro. I stället flyger de över hela jorden och uppmanar världen att göra dem sällskap på Guds heliga berg.

`Hur kan vi som kyrka, och som individer, se till att andra får lära känna de sanningar som vi älskar så mycket?`