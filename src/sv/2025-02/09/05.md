---
title:  Vin och blod
date:   28/05/2025
---

`Läs Ps. 75. Läs också Matt. 26:26–29 och Upp. 14:9–12. Vad avslöjar denna psalm om några av de frågor som står på spel i domen, och hur hjälper dessa andra texter oss att förstå dessa frågor?`

Det finns en del som tror att denna psalm skulle ha sjungits efter den mirakulösa förintelsen av Sanheribs armé (2 Krön. 32; 2 Kung. 19) – en berättelse som påminner om den slutliga förintelsen av de ogudaktiga i Upp. 20. Guds folk är inne i den heliga staden med sin rättfärdige kung när ondskans arméer kommer upp och omringar dem, och sedan förgörs de av Gud själv.

En av de saker som Gud rättar till i domen är det maktmissbruk som har ägt rum i vår fallna värld. Den fallna människan lever inte längre för andra eller för Guds ära, utan för sig själv. I dag lever vi på många sätt med konsekvenserna av att vi har valt att tro att det inte finns någon mening eller objektiv moralisk standard i universum. Filosofen Friedrich Nietzsche menade att om det ska finnas en mening så måste vi uppfinna den själva och låtsas som om universum existerar för vår egen skull. Varje individ beter sig i själva verket som om han eller hon vore en gud.

Hur allvarliga problemen än är, påminns vi som troende om att leva med hopp och att inte döma framtiden utifrån aktuella händelser. Det är lätt att bli förtvivlad när vi ser hur civilisationens grundpelare stadigt nöts bort av de gudlösas hjärtan och sinnen, eller av dem vars syn på Gud inte återfinns i Bibeln. Vi lever för närvarande i en tid då moraliska värden har utsatts för angrepp, åtminstone i vissa delar av världen. Vissa typer av omoral, saker som många människor skulle ha skämts för att tala om, till och med privat, hyllas och applåderas nu offentligt. Det är så illa det håller på att bli.

`Här och nu måste vi göra vår del för att försöka göra livet bättre för andra. Men varför är det ändå alltid viktigt att komma ihåg att det kommer att krävas en total förstörelse av den här världen och en övernaturlig återskapelse av den innan allt till slut blir rätt?`