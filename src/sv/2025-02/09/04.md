---
title:  Under hans fötter
date:   27/05/2025
---

`Läs Ps. 47:2–5. Vad säger de verserna om vår slutgiltiga plats i Kristus kungarike?`

På lång sikt är framtiden ljus. Fram till dess har mänskligheten överlåtit herraväldet över planeten till Satan, och när han framträdde vid det himmelska rådslaget som beskrivs i Jobs bok skröt han med att jorden tillhörde honom. ”Var har du varit?” frågade Gud. ”Jag har vandrat kors och tvärs över jorden”, svarade han (Job 1:7).

Satan deklarerade äganderätt; foten användes i antiken för att representera äganderätt. ”Vandra genom landet i hela dess längd och bredd”, instruerade Gud Abraham, ”ty åt dig skall jag ge det” (1 Mos. 13:17).

`Jämför 1 Thess. 4:13–17 och Sak. 14:4, och lägg märke till vad var och en av texterna säger eller inte säger om Kristus fötter. Vilken skillnad finner du mellan dessa avsnitt, och vad lär de oss om dessa två olika, men relaterade, aspekter av Kristus yttersta suveränitet över denna värld?`

Om vad Kristus gör i slutet av tusenårsriket skrev Ellen White: ”Kristus stiger ner på Olivberget. Från den platsen for han upp till himlen efter sin uppståndelse, och där upprepade änglar löftet om att han skulle komma tillbaka. Profeten säger: ‘Då ska Herren min Gud komma och alla heliga med dig.’ ‘På den dagen ska han stå med sina fötter på Olivberget, mitt emot Jerusalem, österut. Och Olivberget ska klyvas mitt itu ... till en väldig dal.’ ‘Herren ska vara kung över hela jorden. På den dagen ska Herren vara en och hans namn ett’ (Sak. 14:5, 4, 9). När det nya Jerusalem kommer ner från himlen i sin bländande härlighet ska det vila på denna plats som är renad och beredd att ta emot det. Och Kristus, hans folk och änglarna går in i den heliga staden” (Ellen White, Från mörker till ljus, s. 570, 571).

`Se på det hopp som vi har fått i Jesus. Tänk på hur svårt livet skulle vara om allt för evigt slutade med döden. I stället fyller Jesus livet med mening.`