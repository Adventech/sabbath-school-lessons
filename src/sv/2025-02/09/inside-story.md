---
title:  Missionsnytt Från Hela Världen
date:   30/05/2025
---

### Så många regler

I Indonesien drabbades Febiola av en stor förlust redan medan hon låg i sin mammas mage. Fabiolas pappa dog när hennes mamma var gravid i tredje månaden.

När Febiola sedan var 18 år dog hennes mamma. Två år senare dog mormor. Mormors död gjorde mest ont. Febiola hade bott hos sin mormor under större delen av sitt liv, och hon kunde inte tänka sig att leva utan henne.

När mormor dog höll Febiola på att studera till sjuksköterska. Hon bodde på studentinternatet vid Klabat University. Universitetet hade hennes storasyster rekommenderat till henne.

”Du får bo på internatet”, hade hennes syster sagt. ”Det finns regler, men reglerna är bra.”

Febiola var inte så säker på att reglerna var bra. Universitetet verkade ha så många regler. Så hade det inte varit hemma hos mormor.

En regel sa att eleverna måste delta i morgonoch kvällsandakterna som hölls på internatet. En annan regel sa att eleverna måste delta i gudstjänsterna som hölls varje sabbat i universitetskyrkan.

Febiola var inte intresserad av Gud eller Bibeln, och hon klagade hos sin syster över reglerna.

”Fortsätt bara”, svarade hennes syster. ”Du kommer inte att ångra dig. Reglerna är bra.”

Febiola var fortfarande inte så säker på att reglerna var bra. Men hon bestämde sig för att ge universitetet en chans.

Febiola hade tre rumskamrater. De var adventister, och på fredagskvällarna inbjöd de henne att delta i solnedgångsandakter som de höll på rummet.

Febiola var inte förtjust i den obligatoriska närvaron vid kvällsoch morgonandakterna på studenthemmet eller gudstjänsterna i kyrkan. Hon kunde inte förstå varför hennes rumskamrater inte bara njöt av de obligatoriska samlingarna utan också frivilligt ville hålla fler på rummet. Hon blev nyfiken.

”Varför ska vi fira gudstjänst på sabbaten?” frågade hon sina rumskamrater.

”Om du vill veta mer om sabbaten kan vi be pastorn att berätta mer för dig”, svarade en rumskamrat.

Febiola sa att hon inte kände sig redo att diskutera Bibeln med pastorn.

”Det är okej om du inte känner dig bekväm med det”, sa rumskamraten. ”Vi får alla läsa kurser i kristen tro på universitetet. Du kan lära dig mer om sabbaten där.”

Alla eleverna vid Klabat University måste ta ett visst antal lektioner i kristen tro och Febiola hittade svar på sin sabbatsfråga under dessa lektioner. När hon var klar med den sista lektionen, som handlade om Uppenbarelseboken, sa hon till läraren att hon ville studera Bibeln. Efter en tid bestämde sig Febiola för att följa Jesus och bli döpt.

Under de månader som gått sedan Febiolas dop har glädje fyllt hennes hjärta. Hon har förlorat sin pappa, mamma och mormor, men hon har fått en ny familj på universitetet. Husmor och hennes man är som föräldrar för henne, och hennes rumskamrater är som systrar. Dessutom upplever hon inte längre universitetets regler som betungade.

”Idag tycker jag att reglerna finns för mitt eget bästa”, säger hon med ett leende.

_Av Andrew McChesney | Indonesien | Södra Asien–stilla Havet Divisionen_