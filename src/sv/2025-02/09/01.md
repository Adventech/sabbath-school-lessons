---
title:  "I Psaltaren: del 2"
date:   24/05/2025
---

> <p></p>
> ”Folken skall tacka dig, o Gud, ja, alla folk skall tacka dig. Alla länder skall jubla av glädje, ty du råder rättvist över folken och leder länderna på jorden” (Ps. 67:4, 5).

### Veckans huvudtexter

Ps. 46; Jer. 4:23–26; Ps. 47:2–5; 1 Thess. 4:13–17; Ps. 75; Upp. 14:6–12.

När vi tänker på slutliga händelser tenderar vi att fokusera på djuren och krafterna i Uppenbarelseboken. Och visst har de en stor roll, och en viktig sådan. Annars skulle Gud inte ha skrivit dem i Bibeln för att vi skulle kunna förstå dem (se Upp. 1:3).

Men profetiorna handlar också om viktiga frågor som har att göra med synd och lidande, dom, kampen mellan gott och ont, rättvisa och orättvisa, förföljelse och mycket annat.

Psalmerna behandlar också dessa frågor på ett djupgående sätt och utforskar nästan alla möjliga mänskliga känslor – från mörk förtvivlan till ohämmad glädje. Vi ser hur Israel förbereder sig för strid mot mörkrets krafter. Vi läser om människor som brottas med frågan om varför Gud inte tar itu med ondskan mer direkt och omedelbart, en fråga som vi säkert alla har ställt oss. Vi hänvisas till helgedomen för att få svar, och det finns också upprepade vädjanden till Guds status som Skapare. Är inte detta frågor som vi också brottas med i vårt sammanhang i dag?

Självklart – och det är därför vi kommer att fortsätta att analysera psalmer för att lära oss mer om dess viktiga sanningar.

_Studiematerial för den 24–30 maj 2025._