---
title:  En hjälp i nöden, som aldrig svikit
date:   25/05/2025
---

`Läs Ps. 46. Vilket budskap av hopp kan vi ta med oss från detta mitt i livets tumult nu och det som vi vet kommer att komma över jorden under de sista dagarna när den stora striden utspelar sig här?`

Ps. 46 tycks beröra ett tema som vi också finner i Hebreerbrevet: det om något bättre. Jesus är bättre än den jordiske översteprästen, hans offer är bättre än alla djuroffer, och den himmelska helgedomen är bättre än de förebilder som fanns på jorden.

Den här psalmen har dock ett annat angreppssätt. Författaren tar inte goda ting och kontrasterar dem med bättre saker; han kontrasterar en värld i uppror – och de fruktansvärda konsekvenser som det har medfört – med löfte om de bättre saker som Gud planerar för oss.

Denna psalm är verkligen fylld av hopp och löftet om att vi, även mitt i den ödeläggelse och de prövningar och lidanden och konflikter som vi möter, i slutändan ska ”bli stilla och inse att jag är Gud” (Ps 46:11, nuB), och vila i förvissningen om att allt detta en dag kommer att ta slut och att Gud kommer bli ”upphöjd över folken, upphöjd över jorden” (Ps 46:11).

Lägg också märke till vad som står skrivet här. ”Därför räds vi inte om än jorden skälver och bergen störtar i havets djup” (Ps. 46:3).

Man kan inte låta bli att påminna sig om de scener som kommer att äga rum vid Jesus återkomst: ”Och himlen drogs undan som när en bokrulle rullas ihop, och alla berg och öar flyttades från sina platser” (Upp. 6:14). Och så detta: ”medan ni väntar på Guds dag och påskyndar dess ankomst, dagen som får himlarna att upplösas i eld och himlakropparna att smälta i hetta” (2 Pet. 3:12). Vår nuvarande värld, med all dess ondska, kommer inte att vara för evigt, och det som kommer efteråt lovar oss något som våra sinnen nu knappt kan förstå. Men för tillfället behöver vi bara hålla ut, bevara tron och klamra oss fast vid den uppenbarelse av Gud som vi har, särskilt i Jesus på korset.

`Vilket hopp kan du hämta från din kunskap om Guds godhet, kraft och karaktär (tänk: korset) hur illa det än är i den här världen (även när vi vet att det kommer att bli värre)?`