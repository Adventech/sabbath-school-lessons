---
title:  Isak och Rebecka
date:   16/04/2025
---

När Abraham var gammal och utan tvekan tänkte på de löften som Gud hade gett honom om hans efterkommande (se 1 Mos. 15:5), gav han sin äldsta och mest betrodda tjänare en högtidlig uppgift.

`Läs 1 Mos. 24:1–4. Varför var det så viktigt för Abraham att hans son inte skulle gifta sig med någon av ”de kanaaneiska flickorna” (1 Mos. 24:3, nuB)?`

Hur utestängande hans förmaning än kunde verka, var frågan för Abraham andlig, inte etnisk; den var teologisk, inte nationell. Abraham kände mycket väl till det moraliska förfallet i kanaaneernas religiösa sedvänjor, för att inte tala om deras dyrkan av falska gudar, och han visste hur lätt det skulle vara för hans son att falla in i dessa sedvänjor om han gifte sig med någon från dem.

Historien om så mycket av det gamla Israel, och även om den kristna kyrkan genom århundradena, har varit en historia där Guds folk, som borde ha vittnat för världen, i stället fångas upp av världen och dess falska läror och religiösa övertygelser. Det kanske främsta exemplet på denna sorgliga verklighet har varit införandet av söndagen, den hedniska solens dag, i stället för den bibliska sjundedagssabbaten, en verklighet som kommer att spela en framträdande roll i den yttersta tiden.

`Läs 1 Mos. 24:57–67. Kan vi finna några paralleller mellan den här berättelsen och Kristus förhållande till sin kyrka?`

Vi är utan tvekan besläktade med vår Skapare, eftersom vi ursprungligen skapades till hans avbild. Vi har skilts från honom genom synd, men vi anses ändå vara den rätta bruden för honom, även om vi genom våra val kan göra äktenskapet mer turbulent än det behöver vara.

`Ja, Gud älskar oss, sin brud, mer än vi älskar honom. Vilka val kan vi göra, och bör vi göra, varje dag som kan stärka vår kärlek till Gud? Vilka val kommer bara att försvaga vår kärlek?`