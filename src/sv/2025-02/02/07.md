---
title:  Studiehjälp
date:   11/04/2025
---

Läs Ellen White, ”Uppenbarelsen”, s. 431–440 i Genom vatten och eld.

I många världsreligioner handlar det bara om idéer, men de idéer som finns i den kristna religionen är fast förankrade i historiska händelser. Bibeln är berättelsen om Guds samspel med mänskligheten genom historien, och genom att studera tusentals år av sådant samspel kan vi lära oss mycket om Guds konsekventa karaktär.

Ibland klagar dock kristna över att de börjar bli trötta på att höra samma saker. Ibland, när vårt särpräglade profetiska budskap predikas offentligt, tror vi att vi redan har hört det och inte har något nytt att lära. Det faktum att vårt budskap är oföränderligt och konsekvent betyder dock inte att det är förenklat eller utan utmaningar. Tvärtom: när man studerar information som vidarebefordrats till oss från en oändlig Guds sinne, upptäcker man snabbt att man aldrig kommer att nå slutet på ett ämne.

Ett av de skäl som Ellen White anger som orsak till att Uppenbarelseboken skrevs var att förankra den kristna kyrkan i dess historiska budskap för all framtid. ”Några av de yngre förkunnarna [vid den tiden] ... hade börjat tröttna på sanningarna som upprepades så ofta. De längtade efter något nytt och uppseendeväckande. Därför försökte de introducera nya nyanser i lärosatserna” (Genom vatten och eld, s. 432). I den meningen är det inte bara en bok om framtiden, utan också en bok om det förflutna, som är avsedd att hålla oss förankrade i vår historiska tro så att vi inte leds vilse av en önskan att söka originalitet.

#### Samtalsstart

Hur har Gamla testamentets hjälpt er att förstå profetior som finns i Nya testamentet? Berätta gärna för varandra hur Gamla testamentet har belyst Nya testamentet.

#### Förbön

Be att Gud ska hjälpa er att ännu bättre förstå hur Gamla och Nya testamentet kompletterar varandra.

#### Samtalsfrågor

`Bibeln ger ständigt ny information och ny förståelse. Hur balanserar man en önskan att lära sig något nytt mot vikten av att hålla sig förankrad i de sanningar som vi redan har fått?`

`Hur ska kyrkan reagera på nya tolkningar av profetior? Vi vet att det alltid finns mer att lära, men hur kan vi avgöra om det nya ljuset är väsentligt eller bara en nymodighet, eller till och med fel?`

`Under andra världskriget låg en sjöman i Stilla havet döende. Han ropade då till sjukvårdaren: ”Jag är föräldralös. Vem kommer att minnas mig när jag dör?” Sjukvårdaren svarade: ”Jag kommer alltid att minnas dig.” Hur välmenande sjukvårdarens ord än var, skulle han själv förr eller senare också dö, och med honom i graven skulle också minnet av den föräldralöse sjömannen försvinna. Hur kan denna berättelse hjälpa oss att inse det meningslösa i alla våra liv om döden i slutändan har sista ordet?`