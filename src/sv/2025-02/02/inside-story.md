---
title:  Missionsnytt Från Hela Världen
date:   11/04/2025
---

### Den ende levande Guden

När Surachet började studera på Adventistsamfundets gymnasieskola i Thailand gav han sig själv ett löfte. Han tänkte: ”Jag blir tvungen att bo på internatet, men jag kommer aldrig att byta religion.”

Surachet hade uppfostrats i en ickekristen världsreligion. Majoriteten av Thailands befolkning tillhör samma religion. Han valde en kristen skola eftersom den hade ett internat. Surachets hem låg i norra Thailand, över 100 mil därifrån.

I skolan blev Surachet fascinerad av historia och lektioner som handlade om världscivilisationer. Under bibellektionerna blev han förvånad när han hörde en profetia i Daniels bok om de stora världscivilisationernas uppgång och fall.

Ungefär samtidigt lade Surachet märke till rubriker i tidningarna om sexdagarskriget 1967, som nyligen hade slutat med att Israel segrade. Han visste bara att Israel var ett litet land som grundades 1948. Israels seger gjorde honom nyfiken på det judiska folkets historia och ursprung.

Han sökte efter mer information och hittade en bok om det judiska folket skriven av en thailändsk filosof. Författaren, som i likhet med Surachet inte var kristen, hade skrivit om Israels historia som sträckte sig över flera tusen år.

När Surachet läste Bibeln fick han veta att Israels Gud hade vädjat till sitt folk för tusentals år sedan att inte böja sig för bilder av sten och trä. I Surachets religion böjde man sig för bilder av sten och trä.

Surachet läste att Bibeln säger att Israels Gud var den ende levande Guden och inte var formad av människohänder.

Surachet anmälde sig till en bibelkurs från ”Voice of Prophecy” (Hoppets Röst). På 60-talet hade ”Voice of Prophecy” en växande verksamhet i Thailand. Med stöd av ett kvartals missionsgåvor 1961 hade bibelbrevskolan fått en egen byggnad i Thailands huvudstad, Bangkok. Surachet läste hela kursen på bara en vecka och bestämde sig för att ge sitt hjärta till den sanne och levande Guden.

Surachets far blev rasande när han bad om tillåtelse att bli döpt. ”Kom inte hem igen om du vill vara kristen”, sa han.

Surachet gjorde precis som hans far sa. Han fortsatte med att ta kandidatoch magisterexamen i teologi och en doktorsexamen i missiologi. Han har arbetat som pastor, kommunikationschef för Adventistsamfundet i Thailand och regionchef för Adventist World Radio. Hans önskan är att undervisa andra om den levande Guden. Idag undervisar han vid Asia-Pacific International University i Thailand. Universitetet byggdes med stöd av gåvor som Adventistsamfundets medlemmar gav till speciella missionsprojekt 1988.

Asia-Pacific International University, där Surachet undervisar, har gett tusentals ungdomar en kristen utbildning. Varje år blir elever från icke-kristna hem döpta. Voice of Prophecy-byggnaden, som öppnades i Bangkok 1961, har sedan dess rivits. Men Adventistsamfundet har ersatt den med nya byggnader. Där fortsätter man att bedriva missionsverksamhet som gör en viktig skillnad i Surachets och andra människors liv. Tack för era misssionsgåvor! Be att projekten som vi stöder det här kvartalet ska ha en långvarig inverkan.

_Av Andrew McChesney | Thailand | Södra Asien–stilla Havet Divisionen_