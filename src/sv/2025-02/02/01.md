---
title:  På Första Mosebokens grund
date:   05/04/2025
---

> <p></p>
> ”Nästa dag såg han Jesus komma, och han sade: ‘Där är Guds lamm som tar bort världens synd’” (Joh. 1:29).

### Veckans huvudtexter

Jes. 40:7, 8; 1 Mos. 22:1–13; Joh. 3:16; Upp. 5:5–10; 1 Kor. 15:15–19; Upp. 12:1–9.

Ett av de största problemen med moderna tolkningar av Bibelns profetior, som i Uppenbarelseboken, är att de inte erkänner Uppenbarelsebokens antika rötter. Uppenbarelsebokens författare förutsätter att läsaren besitter kunskap om Gamla testamentet och använder begrepp som skulle ha varit välkända för hans publik. Även om det är bra att söka i hela Bibeln efter avsnitt som liknar den text du studerar i Uppenbarelseboken, finns det också kärntexter som ger bättre förutsättningar för att förstå boken än vad andra texter gör. Dit hör särskilt Första Moseboken, som beskriver hur vår värld sjönk ner i ett syndigt kaos. Nästan alla nyckelbegrepp som nämns i Uppenbarelseboken förekommer – i någon form – i Bibelns inledande kapitel.

Den här veckan ska vi studera en handfull stora begrepp som utgör kärnan i Uppenbarelseboken. Det finns många, så vi väljer några få för att illustrera den viktiga poängen att en förståelse av Uppenbarelsebokens antika bakgrunder gör det möjligt att se otaliga nyanser i texten. Dessa kan var och en ge viktiga lärdomar om mänsklighetens natur, om Gud och om den konflikt som utkämpas i vårt universum och därmed också i våra liv.

_Studiematerial för den 5–11 april 2025._