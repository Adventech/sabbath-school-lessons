---
title:  Missionsnytt
date:  09/09/2022
---

#### Söka efter sanningen

Naiara var adventist. Hon hade länge önskat att hennes bror Liu skulle följa med henne till Adventkyrkan i Brodowski i Brasilien. Hon såg en möjlighet att inbjuda honom dit när Liu och hans fru Cris började leta efter en kyrka som de kände följde det som Bibelns lär. I alla fall som de förstod det.

Naiara gav Liu och Cris adventist-böcker. Hon erbjöd sig att studera Bibeln tillsammans med dem. Men Liu verkade inte intresserad. Han förstod inte varför adventisterna gick i kyrkan på lördagarna istället för på söndagarna. Men hans fru Cris var nyfiken på att få veta mer om Uppenbarelseboken. I hennes kyrka undervisade man aldrig om den boken eller diskuterade den. Men hon ville inte studera Bibeln med någon om hennes man inte var interesserad.

Naiara gav inte upp hoppet om att hennes släktingar en dag skulle följa med henne till kyrkan. Hon berättade för Cris om bibelstudierna som hölls under sabbatsskolan i hennes kyrka.

”Det är så trevligt att samlas i grupper före gudstjänsten för att stu-dera Bibeln”, sa Naiara.

Cris gillade tanken på att studera Bibeln i kyrkan varje vecka. Hon före-ställde sig att hon satt och deltog i en av dessa samtalsgrupper trots att hon aldrig hade satt sin fot i en adventkyrka.

Naiara skickade kristna sånger till Cris och Liu som de kunde lyssna till på sina mobiltelefoner om de ville. Hon skickade dem en DVD med adventistpredikningar på portugisiska från Novo Tempo tv, en av Hope Channels kanaler. Cris ville inte skapa en konflikt om religion hemma, så hon tittade på predikningarna medan hennes man var på jobbet.

Så en dag blev Liu allvarligt skadad i huvudet i en arbetsolycka. Han föll från en lastbil på jobbet och fördes till sjukhuset. Medan han blev opererad tröstade Naiara Cris i väntrummet.

”Pastorn och andra i kyrkan ber för Liu”, sa Naiara.

Efter operationen berättade kirurgen att allt hade gått bra. Han sa att skadan hade varit allvarlig men att Liu skulle bli helt återställd.

Nästa dag, när Cris besökte sin man på sjukhuset, sa han att en adventist-pastor hade varit där tidigare för att be med honom.

Naiara frågade Cris igen om hon hade lust att studera Bibeln. Det hade Cris, men det kändes inte rätt att hålla det hemligt för Liu. Hon berättade för honom om erbjudandet. Då hade han fått komma hem och blivit frisk. På dagen för det första bibelstudiet gick Liu inte till jobbet som vanligt. Istället stannade han hemma för att studera Bibeln tillsammans med Cris och Naiara.

Under de följande månaderna studerade Liu och Cris alla 28 avsnitten i bibelkursen som Naiara ledde. Efter den sista lektionen var de överens om att de hade hittat det som de hade sökt och en församling där de skulle trivas.

Cris döptes tillsammans med parets son Hesekiel. Ett år senare blev Liu och deras dotter Tamiris döpta. Idag är Liu och Cris sabbatsskoleledare i advent-kyrkan i Brodowski. Sabbatsskolans motto speglar deras egna liv: ”Jag och min familj tjänar Gud med glädje.”