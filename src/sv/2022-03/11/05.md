---
title:  'Elia: problemet med att rusa iväg'
date:  07/09/2022
---

Kraftmätningen på berget Karmel är över (se 1 Kung. 18). Eld har fallit från himlen, och hela folket har visat att de känner Gud. De falska profeterna är döda. Gud har segrat. Man skulle tro att Elia har stärkt sin andliga kraft under dagens lopp, men plötsligt hör han något som skrämmer honom så mycket att han blir livrädd. Läs resten av berättelsen i 1 Kung. 19:1–9. De sista orden är sorgliga: ”Varför är du här, Elia?” (1 Kung. 19:9). Tydligen är Elia så rädd att han flyr och plötsligt befinner sig på fel plats.

`Efter Guds mäktiga ingripande på berget Karmel bör Elia ha varit fylld av tro och tillit, men i stället flyr han för sitt liv. Vad kan vi lära oss från hans agerande?`

Berättelsen illustrerar något viktigt: när vi rusar iväg kan vi lätt hamna fel. I Elias fall är det rädsla som överväldigar honom och får honom att rusa ut i öknen och önska att han aldrig hade blivit född. Men det finns annat som kan få oss att fly från Guds plan.

`Läs följande bibeltexter: 1 Mos. 16:1–3; 4 Mos. 20:10–12; Dom. 14:1–3; Matt. 20:20, 21; Luk. 9:52–56; Apg. 9:1. Vad är det som får personerna där att rusa bort från Guds vilja?`

Så lätt det är att låta sådant som ambitioner, vrede, begär, brist på tro eller skenbar iver för Herren få oss att rusa iväg när vi inte bör göra det. Ingen är immun mot sådana faror. Lösningen är att vi vårdar vår tro och litar på Guds godhet och barmhärtighet, för vi vet att han älskar oss och vill vårt bästa. Det sker inte automatiskt. Tron är visserligen en gåva, men det är en gåva som vi behöver vårda, ge näring och bevara.