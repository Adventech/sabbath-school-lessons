---
title:  Väntan i prövningen
date:  03/09/2022
---

> <p>Nyckeltext</p>
> ”Andens frukter är ... tålamod” (Gal. 5:22).

### Veckans Huvudtexter
Rom. 5:3–5; 15:4, 5; 1 Sam. 26; Ps. 37:1–11;.

En forskargrupp utförde ett experiment med marshmallows på fyraåriga barn. En forskare sa till varje barn att de skulle få en marshmallow, men om de väntade tills forskaren kom tillbaka från ett ärende skulle de få två. Somliga barn tryckte in sin marshmallow i munnen i samma ögonblick som forskaren gick medan andra väntade. Så markerade man skillnaderna.

Forskarna följde sedan barnen genom tonåren. De som hade väntat visade sig vara bättre anpassade, duktigare elever och självsäkrare än de som inte hade väntat. Det verkar som om tålamod är ett tecken på något viktigt i människans karaktär. Därför är det inte så konstigt att Gud säger att vi ska ha tålamod.

Den här veckan ska vi läsa om vad som kan ligga bakom några av de svåraste av alla prövningar, nämligen väntandets prövning.

**Frågor inför veckans studium:**:

Varför måste vi ibland vänta så länge? Vad kan vi lära oss om tålamod när vi prövas?