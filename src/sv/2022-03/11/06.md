---
title:  Var glad Gud
date:  08/09/2022
---

> <p></p>
> ”Ha din glädje i Herren, han ger dig allt vad ditt hjärta begär” (Ps. 37:4).

I Ps. 37:4 finns ett underbart löfte. Föreställ dig att du får det du alltid velat ha. Att få allt vad vårt hjärta begär är beroende av att vi är glada i Gud. Vad betyder det att ”ha sin glädje i Herren”?

Läs Ps. 37:1–11. Verserna runt vers 4 är kanske lite överraskande. David skriver om att han är omgiven av människor som motarbetar både Gud och honom själv. När vi blir motarbetade är vår naturliga reaktion ofta att vi blir arga eller vill försvara oss. Men David kommer med andra råd.

**Vilka råd ger David Guds folk i följande verser:**

`Ps. 37:1`

`Ps. 37:5`

`Ps. 37:7`

`Ps. 37:8`

`Läs Ps. 37:4 en gång till. Vad betyder det att ”ha sin glädje i Herren” med tanke på vad du svarat här ovan?`

David upprepar det om och om igen: Lita på att Gud ska handla. Reta inte upp dig, för Gud är din Gud och han verkar för din sak hela tiden. Du behöver inte rusa in och klara av allting själv. Din Far i himlen har ansvaret. Lita på honom. Lita helt på honom.

I det sammanhanget skriver David om att glädjas i Gud. Att glädjas i Gud betyder att vi litar fullständigt på honom. Inget kan störa vårt lugn, för Gud är här och han är verksam. Vi kan lovprisa honom och till och med le, för ingen kan överträffa Gud i visdom. När vi lär oss det kommer vi verkligen att få det hjärtat längtar efter, det som vår kärleksfulle Far vill ge oss och vid den tidpunkt där det är till störst nytta för oss och för hans rike.

`Hur kan du lära dig att ”ha din glädje i Herren”? Be till Gud och sök hans ledning så att det kan bli verkligt i ditt liv.`