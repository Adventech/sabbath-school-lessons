---
title:  Studiehjälp
date:  09/09/2022
---

Läs gärna Ellen White: Det var mycket gott, s. 592–596.

Guds plan kan kräva att vi väntar länge, och det kan kännas som ett eldprov. Vi kan stärka vårt tålamod under tiden och se på Gud och lita på att han verkar för oss. Det finns många skäl att vänta, men de handlar alla om att uppfylla Guds planer för oss och för sitt rike. Mycket kan gå förlorat om vi rusar iväg före Gud, men vi kan vinna mycket när vi litar på honom och är glada i honom. Herren Jesus Kristus väger och mäter varje prövning.

”Jag kan inte se Guds avsikt i mina svårigheter, men han vet vad som är bäst och jag överlåter min själ, kropp och ande till honom som till min trofaste skapare. ’Jag vet vem jag tror på, och jag är viss om att det står i hans makt att bevara det som jag har fått mig anförtrott, ända fram till den dagen.’ (2 Tim. 1:12). Om vi lär oss att ha större tro, kärlek, tålamod och tillit till vår Far i himlen vet jag att vi får mer lugn och ro och lycka varje dag när vi går genom livets strider

Gud gläder sig inte över att vi oroar oss så att vi hamnar utanför Jesus armar. Det behövs mer av tyst väntan och avvaktan. Vi tror att om vi inte har känslor befinner vi oss inte på rätt spår, och vi söker inom oss efter något tecken som passar omständigheterna. Men det handlar inte om känslor utan om tro” (Ellen White: Selected Messages, band 2, s. 242).

**Samtalsstart**

Har du svårt för att vänta? Har det varit en bra eller en dålig egenskap i ditt liv?

**Förbön**

Be att Gud ska ge er tro och tillit till honom så att ni kan lita på att han hjälper er när han ser att tiden är den rätta.

**Samtalsfrågor**

`Vad betyder det att Jesus ”väger och mäter” alla prövningar? Hur kan svaret hjälpa oss medan vi väntar?`

`Finns det några i er studiegrupp som kan ge personliga vittnesbörd om vad det innebär att vänta tålmodigt? Vilken rädsla har ni upplevt? Vilken glädje? Hur har ni lyckats? Vad har ni lärt er? Vilka löften har ni hållit fast vid?`

`Vad kan ni göra som församling för att hjälpa dem som går igenom svåra prövningar medan de väntar?`

`Vilken roll spelar bönen för att vi ska ha mer tålamod? Finns det några ni kan be för så att Anden ger dem tålamod?`