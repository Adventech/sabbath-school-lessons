---
title:  De egensinniga israeliterna
date:  25/07/2022
---

Vi kan lära oss mycket av berättelsen om Hosea. Hans situation är märklig. Hans hustru Gomer rymmer och får barn med andra män. Fastän hon är otrogen kallar Gud Hosea till att ta tillbaka henne och visa henne sin kärlek igen. Berättelsen är en liknelse om Gud och israeliterna som har lämnat Gud och som säljer sig andligt till andra gudar. Men Gud älskar dem fortfarande och visar dem sin kärlek. Men se på hans metoder!

`Vilka metoder använder Gud för att dra israeliterna tillbaka till sig? Hur kan det ha känts för dem? Se Hos. 2:2–10.`

Berättelsen tar upp två viktiga saker om hur vi upplever Gud när han leder oss till omvändelse.

För det första riskerar vi att inte förstå att det är Gud som handlar. När israeliterna går igenom sådant som är svårt och smärtsamt kan det ha varit svårt för dem att inse att deras Gud arbetar med att rädda dem. När vår väg är stängd av törnen eller när vi är instängda bakom en mur så att vi inte vet vart vi är på väg – är det då Gud som har gjort det (Hos. 2:6)? När våra grundläggande behov försvinner eller när vi känner oss generade – kan då Gud finnas mitt i allt det (Hos. 2:9, 10)? Sanningen är att vad vi än känner så vill Gud alltid leda oss till att vända om, för han älskar oss så mycket.

För det andra riskerar vi att missuppfatta det Gud gör. Vi kanske inser att han gör något, men vi tycker inte om det. Samtidigt som vi känner oss sårade och generade är det lätt att skylla på att Gud är grym som inte ingriper eller inte bryr sig om oss. Men Gud vill alltid förnya sitt kärleksförbund med oss.

`Läs Hos. 2:14–23. Vad visar de verserna om Gud? Be den heliga Anden att visa dig om du har gått bort från Gud på något område i ditt liv. Vad är det som hindrar dig från att överlåta allt till Gud?`