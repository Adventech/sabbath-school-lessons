---
title:  Extrem hetta
date:  23/07/2022
---

> <p>Nyckeltext</p>
> ”Herren tog sig an den han sargat, botade den som gjort sig till ett skuldoffer. Han skall få ättlingar och ett långt liv, och Herrens vilja skall förverkligas genom honom” (Jes. 53:10).

### Veckans Huvudtexter
1 Mos. 22; Hos. 2:1–12; Job 1:6– 2:10; 2 Kor. 11:23–29; Jes. 43:1–7.

Strax innan hustrun till den kände brittiske kristne författaren C. S. Lewis (1898–1963) dör, skriver han: ”Inte för att jag (tror jag) riskerar att sluta tro på Gud. Den verkliga risken är att börja tro illa om honom. Den slutsats jag är mest rädd för är inte: ’Så det finns alltså ingen Gud’, utan ’Jaså, det är sådan här Gud egentligen är’ ” (C. S. Lewis: A Grief Observed, 1961, s. 6, 7).

När vi går igenom något mycket smärtsamt förkastar en del av oss Gud helt. För andra, som Lewis, finns det en frestelse att ändra synen på Gud och inbilla sig allt möjligt förfärligt om honom. Frågan är: Hur hett kan det egentligen bli? Hur mycket eld är Gud villig att riskera att låta sitt folk gå igenom för att åstadkomma det egentliga syftet, nämligen att forma oss till sin sons bild (Rom. 8:29)?

**Frågor inför veckans studium:**:

Varför tror du att Gud är villig att riskera att bli missförstådd av dem som han vill ska känna honom och älska honom? Hur mycket tror du att Gud är villig att bli missförstådd för att forma dig till sin sons bild?