---
title:  Överlevnad genom hoppet
date:  27/07/2022
---

> <p></p>
> ”Jag vill att ni ska ha klart för er, bröder, hur svårt vi hade det i Asien. Vi pressades så långt över vår förmåga att vi rent av misströstade om livet. Men en dödsdom har vi alltid haft inom oss, för att vi inte skulle förlita oss på oss själva utan på den Gud som uppväcker de döda” (2 Kor. 1:8, 9).

Som Guds apostel får Paulus stå ut med mer än de flesta. Ändå blir han inte nertryckt. I stället lovprisar han ständigt Gud. Läs listan om hans svårigheter i 2 Kor. 11:23–29, och läs sedan 2 Kor. 1:3–11.

I 1 Kor. 1:4 skriver Paulus att anledningen till att Gud tröstar honom är ”så att vi ... kan trösta var och en som har det svårt”. Hur kan lidandet vara en kallelse till att tjäna? Hur kan vi bli bättre medvetna om den möjligheten?

Gud vill tjäna lidande människor genom oss. Det betyder att han först låter oss uppleva samma smärta som de. Därefter kan vi inte ge bara teoretisk uppmuntran utan också praktisk tack vare vår erfarenhet av att Gud tröstar. Det är en princip i Jesus liv (Heb. 4:15).

Paulus beskrivningar av sina lidanden är inte till för att vi ska tycka synd om honom. Även när vi känner oss nere kan Fadern ingripa med tröst och medlidande.  Vi kanske till och med misströstar om livet, men var inte orolig, Gud har lärt oss att lita på honom. Vi kan lita på honom för vår Gud ”uppväcker de döda” (2 Kor. 1:9).

När Paulus fortsätter att förkunna det kristna budskapet vet han att Gud ska rädda honom i framtiden också. I 2 Kor. 1:10, 11 nämns det minst tre orsaker till att Paulus står fast. För det första Guds tidigare handlingssätt: ”Han räddade oss från dessa dödens angrepp och kommer att rädda oss igen” (2 Kor. 1:10). För det andra Paulus beslut att hålla sig till Gud: ”Till honom står vårt hopp, han skall rädda oss” (2 Kor. 1:10). För det tredje de heligas ständiga förböner: ”Ni skall hjälpa till med er bön för oss” (2 Kor. 1:11).

`Vad kan du lära dig av Paulus som kan hjälpa dig att inte falla ner i självömkan?`