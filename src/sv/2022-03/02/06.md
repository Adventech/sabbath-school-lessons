---
title:  Mognadens eldprov
date:  07/07/2022
---

> <p></p>
> ”För de väldiga uppenbarelsernas skull, för att jag inte skall bli högfärdig, har jag fått en tagg som sticker mig, en ängel från Satan som misshandlar mig så att jag inte blir högfärdig” (2 Kor. 12:7).

Det är stor skillnad mellan att skära ner och att beskära. Vi skär ner växter vi inte vill ha längre. Vi beskär växter som vi vill ska utvecklas och bli frodigare. Båda kräver en vass kniv. När man beskär måste man skära bort delar av växten, och för en nybörjare kan det verka som om man förstör den. Det finns en andlig tillämpning: ”Ber du om Guds överflödande välsignelser och vädjar om att han ska göra dig mer lik sin son? Om svaret är ja, ber du om en trädgårdssax” (Bruce Wilkinson: Secrets of the Vine, 2001, s. 60).

Många har undrat vad Paulus egentligen menar med att han har en tagg som sticker honom (2 Kor. 12:7). Förslagen varierar från att Paulus utsätts från ständiga anfall från sina fiender till att han kan ha talsvårigheter. Det verkar som om han egentligen har problem med synen. Intressant nog tror Paulus att han har ”fått” taggen.

`Vad tror du att Paulus menar med att han har ”fått” taggen? Av vem? Hur kan Gud använda den till nytta för Paulus?`

Paulus ”tagg” har ett klart syfte, nämligen att hindra honom från att bli högfärdig (vers 7). Det är inte för någon synd han har begått, utan för att hindra honom från att synda i framtiden. Paulus förstår att han har en tendens att synda och att ”taggen” kan hindra honom.

`Läs 2 Kor 12:7–10. Hur behandlar Paulus sin ”tagg”? Tror du att hans svaghet ger honom andra andliga fördelar? Hur kan Paulus reaktion hjälpa dig att ta hand om ”taggar” som du har?`

`Hur kan Guds tankar om din andliga utveckling skilja sig från dina egna? Fundera över om det finns områden i ditt liv där du behöver bära bättre frukt. Vilka andliga egenskaper vill du be Gud att utveckla i dig när han ”beskär” dig?`