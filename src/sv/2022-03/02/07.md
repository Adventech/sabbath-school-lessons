---
title:  Studiehjälp
date:  08/07/2022
---

> <p></p>
> ”Han som läser människors hjärtan känner deras karaktär bättre än de själva gör. Han ser att några har begåvning och följsamhet som, om de leds i rätt riktning, kan användas för att främja hans verk. I sin försyn leder han dessa personer in i olika situationer och omständigheter så att de kan upptäcka de karaktärsbrister som tidigare varit dolda för dem. Han ger dem tillfälle att rätta till dessa brister och göra sig passande för att tjäna honom. Ofta tillåter han prövningens eld att komma över dem för att de skall bli renade” (Ellen White: Hälsa för hela människan, s. 412).

**Samtalsstart**

I Joh. 15:1, 2 säger Jesus att vi är som grenar i en vinranka. Varje gren som bär frukt rensar han. Vad menar han med det? Hur har du upplevt det i ditt liv?

**Förbön**

Be att ni ska låta Gud beskära och forma er så att ni bär frukt för honom.

**Samtalsfrågor**

`Det kan vara svårt att skörda följderna av synden. ”Kommer jag någonsin att bli rättfärdig inför Gud igen?” Hur uppmuntrar Gud oss att inte ge upp? Vad kan vi säga till någon som ställer den frågan? Läs vad Paulus skriver i Rom. 5:1–11.`

`Vad menar Ellen White med Guds ”försyn” ovan? Hur fungerar den? Hur kan ni veta när något händer genom Guds försyn? När har Guds försyn lett till prövningar i ert liv? Hur kan ni hjälpa någon som undrar om något är ”Guds försyn”?`

`Om ni känner någon som går igenom ett eldprov nu, spelar det då någon roll eller bör det spela roll vad som har orsakat det? Hur ska vi reagera inför dem och deras lidande, oavsett orsak?`

`En kristen man i Sydamerika gick igenom en svår prövning. Därefter flyttade han till Europa och senare sa han till någon: ”Jag lämnade min döda kropp i Sydamerika.” Vad kan han ha menat? Varför måste vi alla på något sätt lämna vår döda kropp nånstans? Vilken roll spelar prövningar i det?`

`Planera en utflykt för gruppen till ett åldringsboende eller någon annan plats där ni kan vara till hjälp, tröst och uppmuntran för dem som av någon anledning har tvingats in i prövningar.`