---
title:  Satans eldprov
date:  04/07/2022
---

> <p></p>
> ”Var nyktra och vaksamma. Er fiende djävulen går omkring som ett rytande lejon och söker efter någon att sluka” (1 Pet. 5: 8).

`Vad är budskapet till dig i dagens text? Hur allvarligt tar du de orden? Vad gör du i ditt liv som visar om du tar dem på allvar?`

Har du nån gång sett ett hungrigt lejon? Det är skräckinjagande, för du vet att det kan fånga och äta nästan vad det vill. Petrus skriver att djävulen stryker omkring på samma sätt. När vi ser oss omkring kan vi se följderna av hans önskan att döda. Död, lidande och förvrängd och förvanskad moral finns överallt. Vi kan inte undgå att se Satans verk.

`Hur bör vi kristna reagera på Satans jakt? 1 Pet. 5:8–11. Vad lovar Gud alla som lider? 1 Pet. 5:10.`

Petrus skriver detta i samband med Satans anfall på den kristna tron, men Satan arbetar också på många andra sätt. Vi måste vara medvetna om att vår fiende är verklig och att han har makt. Men vi får aldrig bli missmodiga, för vi ska alltid tänka på att Jesus har besegrat Satan. Bara vi håller kontakten med Jesus, bara vi håller oss till honom i tro så kan vi heller aldrig förlora. Jesus seger är vår seger därför att han har dött för oss på korset.

`Tänk på några andra sätt som Satan använder för att orsaka lidande. Hur kan vi bli hjälpta av att läsa 1 Pet. 5:8–11 när vi handskas med den ångest vi upplever därför att vi måste leva i en syndig värld där Satan ställer till med förödelse?`