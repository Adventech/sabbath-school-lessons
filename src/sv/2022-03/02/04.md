---
title:  Syndens eldprov
date:  05/07/2022
---

> <p></p>
> ”Guds vrede uppenbaras från himlen och drabbar all gudlöshet och orätt hos de människor som håller sanningen fången i orättfärdighet” (Rom. 1:18).

Allt vi gör får konsekvenser. Om vi står i den varma solen med en glass kommer den att smälta. Orsak och verkan hör ihop. Hur gärna vi än vill att det ska vara annorlunda så är det samma sak med synden. Den får alltid konsekvenser. Det är inte så att Gud sitter i himlen och undrar vilka förfärliga saker han kan göra med människor som syndar. Nej, synden själv medför följder.

Problemet är att vi ofta tror att vi på något sätt kan överlista Gud och synda utan följder. Det går aldrig. Paulus skriver tydligt att synden inte bara får följder för evigheten, utan att den också får smärtsamma och sorgliga följder nu.

`I Rom. 1:21–32 beskriver Paulus hur det går till när människan syndar och får ta följderna av sina synder. Läs de verserna noga under bön och sammanfatta vad han säger. Tänk särskilt på stegen i synden och dess följder.`

Några verser tidigare kallar Paulus följderna ”Guds vrede” (vers 18). Guds vrede i det avsnittet är helt enkelt att Gud låter människorna skörda vad de sår. Inte ens för oss kristna ingriper Gud alltid genast och avlägsnar den smärta som följer av våra handlingar. Många gånger låter han oss uppleva följderna för att vi ska förstå hur skadlig och obehaglig vår synd är.

Vi har sett följderna av att bryta Guds moraliska lagar. Men hur är det med att bryta Guds lagar om hälsa? Vår kropp är Guds hem. Om vi misshandlar den och låter bli att äta sunt eller motionera eller om vi regelbundet arbetar för mycket, så är det också synd mot Gud och det får följder som kan leda till ett eldprov.

`Har du i ditt liv någon gång skördat omedelbara följder av dina synder? Vad har du lärt dig av det? Vilka förändringar behöver du göra för att inte gå igenom samma sak igen?`