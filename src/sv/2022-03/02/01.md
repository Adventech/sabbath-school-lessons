---
title:  Kommande prövningar
date:  02/07/2022
---

> <p>Nyckeltext</p>
> ”Mina kära, bli inte överraskade av det eldprov ni måste gå igenom, som om det vore något oväntat som hände er. Gläd er i stället över att ni delar lidandena med Kristus, ty då får ni jubla av glädje också när hans härlighet uppenbaras” (1 Pet. 4:12, 13).

### Veckans Huvudtexter
1 Pet. 4:12–19; 1 Pet. 5:8–11; Rom. 1:21–32; Jer. 9:7–16; 2 Kor. 12:7–10.

I kemilaboratorier placerar man ofta olika material i små behållare och hettar upp dem till extrem temperatur. Efter hand som behållaren blir varmare antingen smälter, småfräser, stänker eller brinner materialen beroende på vad de består av. En sådan behållare brukar kallas en smältdegel.

En smältdegel definieras enligt lexikon som 1) en typ av eldfast och kemikaliebeständig skål, 2) ett svårt prov, 3) ett ställe eller en situation där koncentrerade krafter samverkar för att orsaka eller påverka förändring eller utveckling.

De definitionerna hjälper oss att förstå vad som händer i vårt andliga liv. Den här veckan ska vi se på några skäl till varför vi kanske plötsligt känner oss pressade och upplever prövningar på platser där förhållandena får vår karaktär att förändras, utvecklas och växa. De hjälper oss att bli medvetna om vad Gud gör i vårt liv så att vi vet hur vi ska reagera när vi befinner oss i smältdegeln.

**En fråga inför veckans studium**:

Vad är det som orsakar de svåra tider som vi upplever i vårt liv?