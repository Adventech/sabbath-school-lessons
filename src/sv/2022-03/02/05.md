---
title:  Reningens eldprov
date:  06/07/2022
---

> <p></p>
> ”Därför säger Herren Sebaot: Jag smälter ner dem och prövar dem. Vad skall jag ta mig till med mitt folks ondska?” (Jer. 9:7).

”Om Guds ande påminner dig om ett ord från Gud som gör ont, kan du vara säker på att det finns något han vill ska göra dödligt ont” (Oswald Chambers: My Utmost for His Highest, 1963, s. 271).

`Hur uppfattar du ovanstående citat och bibeltext? Vilka erfarenheter har du själv av smärta i samband med reningsprocessen?`

`Läs Jer. 9:7–16. Gud säger att han ska ”smälta ner och pröva” Juda och Jerusalem. I andra översättningar står det att han ska ”rena och pröva”. Vilka två skäl ger Gud till det? Hur kommer prövningen att gå till? Se v. 15, 16.`

Guds rening och prövning är drastisk. Det finns tre skäl till att hans rening och prövning kan kännas som ett eldprov. För det första är det smärtsamt när Gud använder omständigheterna för att göra oss uppmärksamma på vår synd. Lite tidigare skriver Jeremia bekymrat: ”Blåsbälgen flåsar, men ur elden flyter bara bly. Smältarens arbete är förgäves: det onda kan inte skiljas ut” (Jer. 6:29). Alltså kan det ibland behövas drastisk handling för att göra oss uppmärksamma. För det andra gör det ont när vi känner sorg över den synd vi nu ser tydligt. För det tredje blir vi frustrerade när vi försöker leva annorlunda. Det kan vara ganska obehagligt och svårt att välja att sluta med sådant som varit så stor del av vårt liv.

`Tänk på de synder du har problem med. Vad skulle Gud göra om han skulle rena och pröva dig i dag? Vad kan du göra nu för att bli fri från de synderna?`