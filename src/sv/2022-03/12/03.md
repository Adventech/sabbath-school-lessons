---
title:  Dö för att veta Guds vilja
date:  12/09/2022
---

Många kristna söker uppriktigt efter Guds vilja i deras liv. ”Om jag bara visste vad Gud vill med mitt liv, skulle jag offra allt för honom.” Till och med när vi har lovat Gud detta är vi ibland osäkra på vad han vill. Skälet till vår osäkerhet kan finnas beskrivet i Rom. 12:1, 2. Paulus beskriver hur vi kan lära känna Guds vilja och betonar: Om du vill veta vad Guds vilja är, måste du först offra!

Paulus skriver att vi kan avgöra vad som är Guds vilja:

När vi förstår hur barmhärtig Gud är mot oss (Rom. 12:1).
				När vi frambär oss själva som ett ”levande och heligt offer” till Gud (vers 1).
				När våra tankar förnyas (vers 2).

Bara förnyade tankar kan förstå Guds vilja, men förnyelsen är beroende av att vi dör bort från oss själva. Det räcker inte att Jesus har lidit för oss – han måste dö också. På liknande sätt måste vi dö bort från vår egen själviska vilja.

`Be den heliga Anden att visa dig på vilka områden du inte är helt ”död”. Vad kräver Anden att du ska sluta med för att bli ett ”levande offer” för Gud?`

När vissa delar av vårt liv inte helt har dött bort från jaget låter Gud svåra prövningar visa oss vilka de är. Men vårt lidande hjälper oss inte bara att ta itu med synden, utan det ger oss också insikt om att Jesus har gett sitt liv för oss. ”När vi överlåter hjärtats djupaste längtan är vi kanske så nära vi kan komma att förstå korset ... vår egen erfarenhet av korsfästelse, även om den är oändligt mindre än vår frälsares, ger oss ändå möjlighet att börja lära känna honom i gemenskap med hans lidande. Hur vårt lidande än ser ut kallar han oss till den gemenskapen” (Elisabeth Elliot: Quest for Love, 1996, s. 182).

`Be Gud att hjälpa dig att förstå Rom. 12:1, 2. Tänk på vad du behöver avstå från för att bli ett offer. Hur hjälper det dig att förstå vad Jesus har lidit för dig på korset? Hur kan det hjälpa dig att få gemenskap med Jesus och hans lidanden?`