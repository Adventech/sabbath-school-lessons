---
title:  Villig att lyssna
date:  13/09/2022
---

> <p></p>
> ”Då kom Herren och ställde sig där och ropade som förut: ’Samuel, Samuel!’ och han svarade: ’Tala, din tjänare hör’ ” (1 Sam. 3:10).

Har du någon gång hört den heliga Andens stilla röst men struntat i den? Troligen gick allt fel och du tänkte för dig själv: Åh nej, varför lyssnade jag inte?

Först beskriver Samuel en gammal man med två ogudaktiga söner som inte lyssnar på Gud, och sedan en liten pojke som faktiskt gör det. Gud ger allvarliga varningar, men de som behöver förändra sina vägar vill inte lyssna.

`Läs berättelserna i 1 Sam. 2:12–3:18. Vilka skillnader är det mellan dem som lyssnar på Gud och dem som inte gör det?`

Elis söner har annat i tankarna än Gud. Till och med när Eli talar med dem när han har hört vad Gud vill ändrar de inte sina liv. Hans söner är tydligen inte beredda att överlåta alla detaljer i livet åt Guds vilja. Vilken kontrast mot den unge Samuel!

Predikanten Charles Stanley beskriver hur viktigt det är att vara öppen för Guds röst och kallar det ”växla till friläge”. Han skriver: ”Den heliga Anden talar inte bara för att förmedla information. Han talar för att få svar. Och han vet när våra egna önskningar och målsättningar tar en så stor del av vår uppmärksamhet att det är slöseri med tid att antyda något annat. Vid sådana tillfällen är han ofta tyst. Han väntar på att vi ska vara i friläge så att vi kan höra och sedan lyda” (Charles Stanley: The Wonderful Spirit–Filled Life, 1992, s. 179, 180).

`Vad tror du att Stanley menar med ”i friläge”? När du tänker på hur öppen du är för Gud, vad är det då som ofta hindrar dig från att vara i friläge så att du kan höra och sedan lyda? Vad behöver du göra för att lära dig att vara öppen för Guds röst och besluta dig för att följa hans ledning?`