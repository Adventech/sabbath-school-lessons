---
title:  Ödmjukhet och vilja att tjäna
date:  11/09/2022
---

`Vilket viktigt budskap ger Paulus i Fil. 2:5–9?`

Vår nutida kultur uppmanar oss att kräva vår rätt och att stå på oss. Det är bra, och det är ofta så det ska vara. Men precis som med Jesus kanske Gud ber oss att frivilligt avstå från vår rätt för att tjäna honom för att den ska få en evig verkan för Guds rike. Det kan vara svårt att avstå från det vi har rätt till, och vi kan uppleva det som en svår prövning. Läs Fil. 2:5–8. De verserna visar hur Jesus gör det. De beskriver tre steg som Jesus tar för att foga sig under Faderns vilja. Till att börja med påminner Paulus oss: ”Låt det sinnelag råda hos er som också fanns hos Kristus Jesus” (vers 5).

- För att kunna rädda oss ger Jesus upp sin jämlikhet med Fadern och tar på sig mänsklig form och mänskliga begränsningar här på jorden (vers 6, 7).
- Jesus kommer inte som en stor och fantastiskt förnäm människa utan som tjänare åt andra människor (vers 7).
- Som mänsklig tjänare lever Jesus inte ett långt och fredligt liv utan han är ”lydig ända till döden, döden på ett kors” (vers 8).

`På vilka områden i livet är Jesus en förebild för oss? Om rättigheter och jämlikhet är bra och om vi ska värna om dem, hur kan vi då förklara logiken i att vi ibland måste avstå från dem? Läs nu Fil. 2:9. Hur hjälper den versen oss att förstå logiken i att foga sig under Faderns vilja?`

`Be den heliga Anden att ge dig vishet och säg: ”Vilka rättigheter ska jag avstå från nu eftersom de kan hindra mig från att foga mig under Jesus vilja när jag tjänar min familj, min församling och människorna omkring mig?” Hur villig är jag att stå ut med obehag för att tjäna andra mer effektivt?`