---
title:  Att dö som ett vetekorn
date:  10/09/2022
---

> <p>Nyckeltext</p>
> ”Sannerligen, jag säger er: om vetekornet inte faller i jorden och dör förblir det ett ensamt korn. Men om det dör ger det rik skörd” (Joh. 12:24).

### Veckans Huvudtexter
Fil. 2:5–9; Rom. 12:1, 2;1 Sam. 2:12–3:18; 13:1–14; Sak. 4:1–14.

Jesus beskrivning av ett vetekorn som dör är en fascinerande bild på hur vi fogar oss efter Guds vilja. Först faller det. Vetekornet som faller från strået kan inte bestämma var det faller på marken, eller hur? Det kan inte styra över jorden som ligger omkring det och sedan pressas ner ovanpå det.

Sedan väntar det. När vetekornet ligger i jorden vet det inte vad framtiden för med sig. Det kan inte ”föreställa sig” hurdant livet i framtiden ska bli, för det är bara ett vetekorn.

Därefter dör det. Vetekornet kan definitivt inte bli ett strå om det inte överger sitt trygga, bekväma tillstånd som korn. Det måste ”dö”, det vill säga det måste lämna allt som det tidigare varit för att förvandlas från korn till fruktbärande växt.

**Frågor inför veckans studium:**:

Om vi vet att Guds vilja är bäst för oss, varför har vi då så svårt för att godta det? Vilket exempel på underkastelse har Jesus gett oss? Hur kan vi tillämpa jämförelsen med vetekornet på vårt liv?