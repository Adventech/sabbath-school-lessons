---
title:  Studiehjälp
date:  16/09/2022
---

Läs gärna Ellen White: Det var mycket gott, s. 531–537, 573–581.

Vi lär oss att foga oss under Guds vilja när vi lämnar våra egna önskningar och ambitioner. Det öppnar dörren till att tjäna andra. Vi kan inte leva för Gud utan att bli offer som ständigt lyssnar på Guds röst. För att foga vår vilja efter Guds vilja måste vi inse farorna med att lita på oss själva och på sådant som ersätter Guds ord och makt. I hjärtat av ett kristuslikt liv finns en underkastelse för Guds vilja, och Gud kan använda svåra prövningar för att lära oss att lita på honom.

”Elis försummelse är tydlig för alla föräldrar. Till följd av hans ohelgade känslor eller hans ovillighet att utföra en obehaglig plikt skördar han ogudaktighet hos sina perversa söner. Både den förälder som tillåter ogudaktighet och de barn som utövar den är skyldiga inför Gud, och han tar inte emot något offer för deras överträdelse” (Ellen White: Child Guidance, s. 276).

**Samtalsstart**

Har du någon gång avstått från något som du hade rätt till? Varför gjorde du det? Upplevde du att Gud ledde dig till att göra det?

**Förbön**

Be att Gud ska göra er mer öppna för hans ledning.

**Samtalsfrågor**

`Samtala om Guds sons godhet när han kommer till jorden som människa för att dö för våra synder. Vad visar det om självuppoffring och självförnekelse? Vi kan inte göra något sådant som Jesus gjorde, men principen finns och vi bör alltid ha den i åtanke. Hur kan vi ta efter Jesus foglighet och hans offer på korset?`

`För många kan det vara skrämmande att överlåta sig åt Gud utan att veta vad som kommer att hända. Vilka råd kan vi ge den som litar på sig själv i stället för på Gud? Vad kan vi säga som tar bort deras rädsla?`

`Be för personer ni känner som har svårt att foga sig under Guds vilja. Be att de ska förstå att den enda vägen till varaktig fred är att lita på Gud. Vad kan ni göra praktiskt för att hjälpa dem att förstå att de kan överlåta sig åt Gud och att den vägen är bäst? Hur kan Gud använda er för att hjälpa andra att lära känna hans kärlek och villighet att hjälpa?`