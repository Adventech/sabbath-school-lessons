---
title:  Till hans avbild
date:  17/07/2022
---

> <p></p>
> ”Dem han i förväg har utvalt har han också bestämt till att formas efter hans sons bild, så att denne skulle vara den förstfödde bland många bröder” (Rom. 8:29).

I tidens början skapar Gud människan till sin avbild, men synden vanställer den bilden (se 1 Mos. 1:27).

`Hur har Guds bild i människan har vanställts?`

Det är enkelt. Vi är alla vanställda av synden (Rom. 3:10–19). Ändå vill Gud återupprätta oss och göra oss sådana som vi ursprungligen skulle vara. Då passar dagens text bra. Den visar Guds plan om att de som överlåter sitt liv till den heliga Anden ”formas efter hans sons bild” (Rom. 8:29). Men det finns också en annan dimension. ”Själva Guds bild skulle återskapas i mänskligheten. Guds ära, Kristus ära har knutits till att hans folks karaktär blir fullkomnad” (Ellen White: Messias, s. 626).

`Hur tolkar du det Ellen White skriver ovan? Läs också Job 1; Matt. 5:16; 1 Kor. 4:9; Ef. 3:8–10.`

Som kristna får vi aldrig glömma att vi befinner oss mitt i ett kosmiskt drama. Den stora striden mellan Jesus och Satan pågår runt omkring oss. Den har många former och visar sig på olika sätt. Mycket är fördolt, men vi kan förstå att vi som är Jesus efterföljare spelar en roll i dramat, och att vi kan ära Jesus i vårt liv.

`Vad betyder det för dig att Gud vill forma oss ”efter hans sons bild” (Rom. 8:29). Hur har Gud gjort det i ditt liv?`