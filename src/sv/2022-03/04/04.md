---
title:  Jesus sista ord
date:  19/07/2022
---

Jesus befinner sig i Jerusalem och ska snart dö. Enligt Matteus evangelium använder han sin sista undervisningstimme till att tala med lärjungarna. Då ingår liknelsen om de tio brudtärnorna och liknelsen om fåren och getterna. Han beskriver hur vi ska leva medan vi väntar på att han ska komma tillbaka. Det är viktigare för oss i dag än någonsin tidigare, för tecknen på att Jesus snart kommer tillbaka finns överallt.

När det gäller liknelsen om de tio brudtärnorna i Matt. 25:1–12 har många påpekat att oljan symboliserar den heliga Anden. Ellen White håller med men skriver också att oljan är en symbol på karaktären och att den inte är något som någon annan kan ge oss.

`Läs liknelserna i Matt. 25:1–30. Hur förändras betydelsen beroende på om man ser oljan som symbol på den heliga Anden eller på en god karaktär? Vad innebär berättelsen för dig om oljan representerar den heliga Anden eller en Jesuslik karaktär?`

Den heliga Anden:

Min karaktär:

`Läs liknelsen om fåren och getterna i Matt. 25:31–46. Vad är det som skiljer dem åt?`

Kungen skiljer fåren och getterna på grundval av deras gärningar, det vill säga deras karaktär.  Jesus undervisar inte om räddning genom gärningar, men utvecklingen av karaktären är viktig i Guds plan om räddning, och de som har blivit räddade av Jesus återspeglar hans räddning i liv och karaktär.

`Man har sagt att ”karaktären är det som en människa är när det är mörkt”. Hurdan är du när ingen tittar? Vilka förändringar behöver du göra?`