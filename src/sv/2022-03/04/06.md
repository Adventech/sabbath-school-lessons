---
title:  Karaktären och gemenskapen
date:  21/07/2022
---

En gammal sång lyder: ”Jag är en klippa och jag är en ö.” Har du någonsin känt att du står ensam och vill göra det? Du har kanske till och med hört andra säga: ”Min vandring med Gud är min privatsak. Det är inget jag vill tala om.”

`Vad framhåller Paulus i Ef. 4:11–16? Vilken roll spelar gemenskapen?`

När Paulus skriver till de kristna i Efesos beskriver han församlingen som en kropp. Jesus är huvudet och hans folk är resten av kroppen. I Ef. 4:13 står det hur viktigt det är att leva i en sådan gemenskap och att uppleva ”enheten i tron och i kunskapen om Guds son”. För det behöver vi varandra.

Det går att vara ensam kristen. Många har under århundradenas lopp blivit hånade eller förföljda och har därför inte kunnat undvika att vara ensamma. Människor som inte ger efter för påtryckningar är stora vittnen om Guds makt. Men Paulus betonar också något annat viktigt, nämligen att vi bara får uppleva Kristus fullhet när vi samarbetar med varandra.

`Vad skriver Paulus måste ske för att Kristus fullhet ska uppenbaras i vår kristna gemenskap?`

`Hur skiljer sig ett gemensamt vittnesbörd om Kristus fullhet från en enskild person som vittnar om den? Vad har det för samband med den stora striden? Ef. 3:10.`

`Det är lätt att vara trevlig när man är ensam eller med främmande. Men det kan vara mycket svårare att vara trevlig mot dem som man känner mycket väl eller dem man inte tycker om. Det betyder att när vi visar de personerna godhet och vänlighet så är vi oemotståndliga vittnen för budskapet om Gud.`