---
title:  Titta på guld-smedens ansikte
date:  16/07/2022
---

> <p>Nyckeltext</p>
> ”Alla vi som utan slöja för ansiktet skådar Herrens härlighet förvandlas till en och samma avbild; vi förhärligas av denna härlighet som kommer från Herren, Anden” (2 Kor. 3:18).

### Veckans Huvudtexter
Matt. 5:16; 1 Kor. 4:9; Ef. 3:10; Job 23:1–10; Matt. 25:1–12; Dan. 12:1–10; Ef. 4:11–16.

Amy tog med sig en grupp barn till en gammaldags guldsmed i Indien. Mitt i kolelden låg en böjd tegelplatta, och på tegelplattan låg en blandning av salt, tamarindfrukt och tegeldamm. Och inblandat i detta fanns guld. Efter hand som elden förstörde blandningen blev guldet allt renare. Guldsmeden tog då och då ut guldet med en tång, och om det inte var rent nog lade han tillbaka det i elden med en ny blandning. Varje gång han lade tillbaka guldet ökade han värmen. Barnen frågade: ”Hur vet man när guldet är rent?” Han svarade: ”När jag kan spegla mig i det” (Amy Carmichael: Learning of God, 1989, s. 50).

Gud vill rena oss som guld och förvandla oss till sin avbild. Det är ett förvånansvärt och samtidigt fantastiskt mål, och det är ännu mer förvånansvärt och fantastiskt att vi måste gå igenom livets eldprov för att få en kristuslik karaktär.

**Frågor inför veckans studium:**:

Vilken roll spelar lidandet i reningsprocessen? Hur uppfattar vi allt detta i samband med den stora striden?