---
title:  ”De insiktsfulla”
date:  20/07/2022
---

I går läste vi om karaktärens betydelse för dem som väntar på Jesus andra ankomst. I dag ska vi se på karaktärens betydelse för dem som lever när Jesus kommer tillbaka.

`Vilken tid i världens historia handlar Dan. 12:1–10 om? Vad kan vi lära oss om hurdan karaktären är hos de människor som hör till Guds folk på den sista tiden? Vilka egenskaper har de som de ogudaktiga inte har? Läs också Upp. 22:11.`

Daniel får veta att alldeles innan Jesus kommer ska det bli en tid av betryck som aldrig tidigare. Dan. 12:3, 10 beskriver de rättfärdiga och de ogudaktiga på den sista tiden.

Lägg märke till att de ogudaktiga fortsätter att synda i motsats till de rättfärdiga som strålar som stjärnor, kanske därför att de har renats och luttrats. De ogudaktiga förstår inte, men de rättfärdiga har ”nått insikt”.

Vad är det då de förstår? Matematik, naturvetenskap, den högre kritiken? I Ords. 1:7 står det: ”Gudsfruktan är kunskapens begynnelse.” I det sammanhanget kanske de som ”nått insikt” har gjort det därför att de förstår vad händelserna under den sista tiden betyder. De blir inte överraskade, för tack vare sina studier i Guds ord vet de vad som ska ske. Det viktigaste är att de vet tillräckligt för att låta den svåra tiden rena och luttra dem. De ogudaktiga å andra sidan blir alltmer envisa i sitt uppror och fortsätter i sin ogudaktighet.

Det viktiga här är att vi ser ett folk som gått igenom en renande och luttrande process.

`De här texterna handlar om den allra sista tiden. Men vilka principer finner vi i dem som kan hjälpa oss att förstå bättre vad den renande och luttrande processen handlar om för oss i dag?`