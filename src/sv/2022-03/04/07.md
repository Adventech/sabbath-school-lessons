---
title:  Studiehjälp
date:  22/07/2022
---

Läs gärna Ellen White: Såningsmannen, s. 338–350 och Från mörker till ljus, s. 528–544.

”Det viktigaste uppdrag människan någonsin fått sig anförtrott är att hon ska utveckla sin karaktär. Aldrig har det varit så viktigt att i detalj ägna sig åt den som nu. Aldrig har någon tidigare generation stått inför så betydelsefulla frågor som vi gör idag, och aldrig tidigare har ungdomarna stött på så stora faror som idag” (Ellen White: Vägen till mognad, s. 245).

”I liknelsen ber de oförståndiga brudtärnorna förgäves om olja. De har utvecklat sin karaktär till att klara av kriser. Det är som om de skulle gå till sina grannar och säga: ’Ge mig er karaktär, annars går jag under.’  De kloka kan inte dela med sig av sin olja till de oförståndigas fladdrande lampor. Man kan inte ge sin karaktär till någon annan. Var och en måste utveckla sin egen” (Ellen White i The Youth’s Instructor, den 16 januari 1896).

**Samtalsstart**

Man brukar säga att vi lär oss av våra erfarenheter. Har du haft några andliga erfarenheter som har lärt dig mer om hur du ska leva i gemenskap med Gud?

**Förbön**

Be att Gud ska få en allt större roll i era liv.

**Samtalsfrågor**

`Vad betyder det att ”utveckla karaktären”? Hur gör vi det? Prioriterar vi det i vårt eget liv och i församlingen?`

`Gemenskapen är viktig. Hur fungerar er lokala församling som Jesus kropp? Hur kan ni bli bättre?`

`Varför är det är viktigt att utveckla karaktären fastän vi blir räddade enbart av tro på Jesus? Om hans rättfärdighet och fullkomliga karaktär räddar oss, varför ska vi då utveckla vår karaktär?`

`Helen Keller, som var både döv och blind, har skrivit: ”Man kan inte utveckla karaktären enkelt och stilla. Det är bara prövningar och lidande som ger oss en starkare själ, klarare syn, inspirerad ambition och framgång” (Leadership, band 17, nr 4). Håller ni med? Samtala om sambandet mellan karaktär, lidande och den stora striden.`