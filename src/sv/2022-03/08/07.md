---
title:  Studiehjälp
date:  19/08/2022
---

Läs gärna Ellen White: Från makt till maktlöshet, s. 404–408.

”Har Gud inte sagt att han ska ge den heliga Anden till dem som ber honom? Är inte Anden en verklig och sann ledare? Somliga verkar rädda för att ta Gud på orden som om det skulle få dem att framstå som alltför självsäkra. De ber Gud att undervisa dem, men ändå är de rädda för att tro på Guds ord och tro att de har blivit undervisade av honom. Om vi kommer till vår himmelske Far i ödmjukhet och är villiga att lära oss ... varför skulle vi då tvivla på att Gud uppfyller sitt löfte? Vi får inte ett ögonblick tvivla på honom och på så sätt vanära honom. När vi har sökt efter att göra hans vilja är vår del i umgänget med Gud att tro att han ska leda oss och välsigna oss när vi gör hans vilja. Vi kanske inte litar på oss själva av rädsla för att feltolka hans undervisning, men även det bör vi göra till ett böneämne och lita på honom. Vi ska fortsätta att lita på honom till det yttersta, på att hans heliga Ande ska leda oss till att tolka hans planer och hans försyn rätt” (Ellen White: Manuscript Releases, band 6, s. 225).

”Tron blir starkare genom konflikter med tvivel och motstridig påverkan. Den erfarenhet sådana prövningar ger oss är mer värdefull än de dyrbaraste smycken” (Ellen White: Testimonies for the Church, band 3, s. 555).

**Samtalsstart**

Tror du att Gud älskar dig? Varför tror du det? Hur har han visat att han älskar dig?

**Förbön**

Be att du ska kunna hjälpa människor omkring dig att inse att Gud älskar dem.

**Samtalsfrågor**

`Samtala om det vi tror på men inte ser, det som vi vet är verkligt men som ändå inte finns inom synhåll. Hur kan det hjälpa oss att förstå vad det betyder att ”se den Osynlige”?`

`Samtala om den sista frågan i onsdagens studium. Hur ofta står vi i en sådan situation? Vad kan vi göra för att lita mer på att Guds väg är bäst även om den inte är vad vi vill?`

`Om ”tron blir starkare genom konflikter med tvivel” och det leder till något mycket ”mer värdefullt än de dyraste smycken” – hur kan det forma vårt sätt att se på en sådan konflikt?`

`De flesta av oss har sett människor, även kristna, i situationer som är fruktansvärda, åtminstone utifrån vårt perspektiv. Det värsta tänkbara har inträffat trots våra böner och bästa ansträngningar. Hur förstår vi detta utifrån vårt studium?`