---
title:  Se den osynlige
date:  13/08/2022
---

> <p></p>
> ”I tro lämnade han Egypten och fruktade inte kungens vrede utan höll ut, därför att han liksom såg den Osynlige” (Heb. 11:27).

### Veckans Huvudtexter
Rom 8:28–39; Joh. 14:1–14; Ef. 1:18–23; Jes. 40:27–31.

Definitionen på tro i Hebreerbrevet är en ständig utmaning. ”Tron är grunden för det vi hoppas på; den ger oss visshet om det vi inte kan se” (Heb. 11:1). Hur kan vi vara säkra på något vi inte kan se? Det är precis det veckans nyckeltext om Mose handlar om: Han ”höll ut, därför att han liksom såg den Osynlige” (Heb. 11:27).

Det är en ännu större utmaning att inse att vi är kallade till att inte bara se på den Osynlige när allt går bra, utan särskilt när det går dåligt. Det kräver en kristuslik tro som behöver formas av budskapet om Gud och Guds rike. Sanningen att vår Far är god, kraften i namnet Jesus, styrkan i uppståndelsen och Guds medkänsla är viktiga saker som hjälper oss att vara starka när vi befinner oss i svåra prövningar och kanske blir frestade att tvivla på det mesta.

**En fråga inför veckans studium**:

Vad vet vi om Gud som kan hålla oss uppe till och med i de svåraste situationer?