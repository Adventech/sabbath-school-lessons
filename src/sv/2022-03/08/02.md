---
title:  Guds oändliga godhet
date:  14/08/2022
---

> <p></p>
> ”Om Gud verkligen älskade mig skulle han göra det här för mig!” Jag undrar hur många gånger den tanken har rusat genom huvudet på oss. Vi ser på vårt liv och sedan börjar vi undra om Gud verkligen älskar oss, för om han faktiskt gör det skulle allt vara annorlunda.

Det finns två logiska grunder som ibland får oss att tvivla på Guds godhet. 1) När vi har en brinnande önskan inom oss om något som vi tror är bra för oss, verkar tanken på att Gud kanske vill något annat löjlig. 2) Vi kanske tvivlar på Guds godhet därför att vår erfarenhet inte stämmer överens med det vi tror. Om något ser bra ut eller känns bra eller låter bra eller smakar bra, så måste det vara bra. På så sätt blir vi irriterade på Gud när vi inte kan få det vi vill.

Det är här tron kommer in. Tron börjar precis vid de tillfällen då vi frestas att tvivla på Gud och hans godhet.

`Rom. 8:28–39 är ett viktigt bibelavsnitt som beskriver Guds godhet mot oss. Vilka skäl kan du hitta i texten som kan hindra oss från att tvivla på Guds godhet?`

I Rom. 8:32 finns det något som kan skydda oss från att låta omständigheterna överväldiga oss. Om Gud inte tvekar att ge oss allting, om han ser vår situation och utsätter sig själv för det värsta tänkbara och sänder sin ende son, finns det då något han över huvud taget inte gärna skulle göra för oss? Hur kan vi ens tänka oss att Gud skulle sända Jesus för att dö för oss och sedan bli gemen och snål?

Det betyder att Guds frikostighet mot oss, som visar sig i Jesus död, måste påverka våra tankar mer än alla tvivel som prövningar kan leda till inom oss.

`Hur är det möjligt att något som är sant (Guds godhet) kan påverka dig mer än dina tvivel? Tänk på att Gud har sänt Jesus för att dö i stället för dig, och att hans otroliga frikostighet fortsätter på tusentals olika sätt för dig i dag. Hur påverkar det din tro?`