---
title:  Uppståndelsens kraft
date:  16/08/2022
---

Uppståndelsen visar hur maktlösa vi människor är. När vi tänker på Jesus liv, död och uppståndelse ser vi ofta på Jesus död som den händelse som gör att vårt förhållande till Gud är juridiskt rätt. Det är förstås riktigt.

Uppståndelsen ger räddningen en helt ny dimension. Jesus uppståndelse är viktig inte bara därför att den visar oss att vi också ska uppstå en dag. Genom uppståndelsen intar Jesus sin plats på Faderns högra sida, och han får auktoritet och makt. Den här uppståndelsekraften är samma kraft som Gud gör tillgänglig för oss idag!

`I Ef. 1:18–23 skriver Paulus om Guds styrka. Vad kan de verserna lära oss om kraften i uppståndelsen? Vilket hopp och vilka löften som gäller dig kan du hitta i texten?`

Paulus ber att de kristna i Efesos ska förstå åtminstone två saker som bara går att förstå med Guds hjälp. 1) Det finns hopp om förvandling och en evig framtid som Jesus har kallat oss till. 2) Han ber också om att vi ska förstå den kraft som uppenbaras för vår skull.

Därefter försöker Paulus beskriva hur förunderlig den kraften är. Den kraft som vi har tillgång till i dag är samma kraft som inte bara uppväckt Jesus från graven och tillbaka till livet utan också har gett honom en plats med makt på Faderns högra sida.

Men Paulus slutar inte med det. Uppståndelsen ger inte bara Jesus vilken makt som helst utan makt att härska över allt som hans folk någonsin kan tänkas behöva – för hela evigheten.

`Gör en lista på områden i ditt liv där du behöver kraft från Jesus som har uppstått. När du är färdig, be då Gud att han ska tillämpa den kraften på alla dina behov. Tänk efter vad du kan göra bättre, och vilka val du kan göra för att låta kraften verka mer i ditt liv.`