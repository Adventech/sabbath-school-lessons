---
title:  Lovprisning och glädje
date:  20/08/2022
---

> <p>Nyckeltext</p>
> ”Gläd er alltid i Herren. An en gång vill jag säga: gläd er” (Fil. 4:4).

### Veckans Huvudtexter
Fil. 4:4–7; Jos. 5:13– 6:20; Ps. 145; Apg. 16:16–34; 2 Krön. 20:1–30.

Det är lätt att ropa till Herren med glädje när vi är glada. Men det är inte lika lätt när allt går emot oss, eller när vi befinner oss i de värsta tänkbara situationer, och när eldprovet bränner oss. Ändå är det då som vi kanske mer än någonsin behöver lovprisa Gud, för det är ett sätt att hjälpa oss att bevara vår tro.

Lovprisning kan till och med förvandla de mörkaste situationer. Det förändrar kanske inte alla fakta, men det kan förändra oss och dem omkring oss på ett sätt som hjälper oss att möta utmaningarna.

Lovprisning är tro omsatt i handling. Det kanske inte alltid känns naturligt för oss, men när vi övar oss i att lovprisa så att det blir en naturlig del av vårt liv har det kraft att både förvandla och besegra.

**Frågor inför veckans studium:**:

Vad är lovprisning? Hur kan lovprisningen vara ett så starkt andligt vapen i svåra omständigheter? Hur kan den förvandla oss och vår omgivning?