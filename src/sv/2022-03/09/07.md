---
title:  Studiehjälp
date:  26/08/2022
---

Läs gärna Ellen White: Från makt till maktlöshet, s. 130–137; Det var mycket gott, s. 446–455.

”Låt oss därför fostra våra hjärtan och våra läppar att prisa Gud för hans ojämförliga kärlek. Låt oss lära oss att vara hoppfulla och att dröja kvar i ljuset som lyser från Golgata kors. Vi får aldrig glömma att vi är den himmelske Kungens barn, söner och döttrar till härskarornas Herre. Det är vår förmån att förbli i en stilla vila i Gud” (Ellen White: Hälsa för hela människan, s. 216).

”Samtidigt som jag beundrar och prisar Gud vill jag att ni ska prisa honom tillsammans med mig. Lovprisa Herren även när det verkar mörkt. Prisa honom även i frestelser. Paulus skriver: ’Gläd er alltid i Herren. Än en gång vill jag säga: gläd er.’ Kommer det att ge er mörker och dysterhet i familjen? Nej, absolut inte, utan det blir en solstråle. Ni kommer att samla strålar av evigt ljus från härlighetens tron och sprida dem omkring er. Låt mig uppmuntra er att ägna er åt att sprida ljuset omkring er, inte bara på er egen väg utan på vägen för dem ni umgås med. Låt ert syfte vara att förbättra människor omkring er, att uppmuntra dem, att visa dem vägen till himlen och härligheten och att leda dem till att söka det eviga framför allt jordiskt, det odödliga arvet, rikedomar som är oförgängliga” (Ellen White: Testimonies for the Church, band 2, s. 593, 594).

**Samtalsstart**

Fundera över vad du brukar be om. Brukar du prisa och tacka Gud i dina böner? Varför/varför inte?

**Förbön**

Gör tillsammans en lista över saker som ni vill tacka Gud för. Lova honom för allt han har gjort för er.

**Samtalsfrågor**

`Vilken roll spelar gemensam lovsång i den kristnes liv? Hur skulle du beskriva lovsången i er sabbatsgudstjänst? Uppmuntrar den medlemmarna att förbli trofasta i prövningar och trauman? Om inte, vad kan ni göra?`

`Vad betyder det att ”lovprisa Herren även när det verkar mörkt” eller att ”prisa honom även i frestelser”? Hur kan lovprisning hjälpa oss i sådana situationer?`

`Låt medlemmarna i gruppen vittna om hur deras liv har påverkats när de har prisat Gud. Vad kan ni lära er av varandra?`

`Välj en psalm som är en lovsång och läs den i gruppen. Vad lär den er om lovsång? Hur påverkar lovsången er tro?`