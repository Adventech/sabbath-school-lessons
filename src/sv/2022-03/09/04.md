---
title:  Ett liv fyllt av lovprisning
date:  23/08/2022
---

Det känns kanske inte naturligt att lovprisa Gud ens under goda dagar. Hur mycket svårare är det då inte när allt går dåligt? Ändå är det just det vi är uppmanade att göra. Lovprisning är något vi behöver öva oss i tills det ändrar sig från att vara något vi gör vid ett särskilt tillfälle till att vara ett tillstånd vi lever i. Lovprisning är inte främst en handling utan ett sätt att leva.

`Vilka skäl ger David för att lovprisa Gud i Ps. 145? Hur kan vi göra psalmens ord till våra egna?`

Den store brittiske predikanten C. H. Spurgeon (1834–1892) har skrivit en bok som heter The Practice of Praise. Den grundar sig på vers 7 i Psalm 145. I den korta versen drar Spurgeon vår uppmärksamhet till tre viktiga saker som kan hjälpa oss att utveckla vår lovprisning.

- Vi lovprisar när vi ser oss omkring. Om vi inte ser oss omkring och ser Guds storhet har vi inga skäl att lovprisa honom. Vad kan du se i världen som är värt att lovprisa för skönheten i Guds skapelse? Vad kan du se i den andliga världen som är värt att lovprisa, till exempel en ung kristen som växer i tron?
- Vi lovprisar när vi kommer ihåg det vi har sett. Om vi vill prisa Gud måste vi kunna veta varför vi gör det. Hur kan vi påminna oss Guds storhet så att hans godhet och alla fakta om honom inte försvinner ur våra tankar?
- Vi lovprisar när vi talar. Lovprisning är inget vi gör inne i huvudet. Det kommer från läpparna så att andra omkring oss kan höra det.  Vilka skäl kan du komma på för att lovprisa Gud med läpparna? Vad blir följden av sådan lovprisning? För vem?

`Ta fram papper och penna och ta en stund och arbeta dig igenom de här tre punkterna. Hur kan du göra det till en vana att lovprisa Gud?`