---
title:  Vår Far fostrar oss
date:  11/08/2022
---

`Vilket budskap finns det för oss i Heb. 12:5–13, och hur passar det ihop med det vi har läst om under kvartalet?`

I Heb. 12:5–13 beskriver författaren prövningar som har med fostran att göra. Ordet ”fostran” upprepas flera gånger. Det grekiska ordet kan också översättas med ”utbildning”. Att förstå fostran är att förstå hur Gud utbildar oss i trons skola som författaren har skrivit om tidigare i Heb. 11.

I Heb. 11 har författaren målat bilder av människor med stark tro. Deras tro har hållit dem uppe när de har mött alla slags svåra situationer. I början av kapitel 12 vänder författaren sig till oss sina läsare och skriver att eftersom så många har varit uthålliga tidigare kan vi, trots otroliga odds, också leva och avsluta ett liv i tro. Lösningen är att ha blicken fäst på Jesus som är vår förebild när livet är svårt (Heb. 12:2, 3). När vi läser kapitel 12 är det som att få ett par läsglasögon. Utan dem ser alla våra svårigheter suddiga ut. Men om vi tar på oss glasögonen rättar de till den suddiga förklaringen på det lidande som kulturen pressar på oss. Då kan vi förstå klart, och vi kan reagera intelligent på svårigheterna.

**Läs nu Heb. 12:1–13 med ”glasögonen” på. Koncentrera dig på vers 5–13.**

`Vem är det som fostrar?`

`Hur reagerar vi på fostran?`

`Vad är syftet med fostran?`

`Läs igenom Heb. 12:1–13 en gång till. Gör en lista på alla anledningar du kan hitta som ger skäl till hopp. Hur har du upplevt det hoppet under din andliga ”fostran”?`