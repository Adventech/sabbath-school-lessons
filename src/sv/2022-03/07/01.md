---
title:  Det ständiga hoppet
date:  06/08/2022
---

> <p>Nyckeltext</p>
> ”Hoppet sviker oss inte, ty Guds kärlek har ingjutits i våra hjärtan genom att han har gett oss den heliga anden” (Rom. 5:5).

### Veckans Huvudtexter
Hab. 1:1–4; Job 38–41; Jes. 41:8–14; Jer. 29:1–10; Heb. 12:1–13.

När vi sitter i kyrkan omgivna av leende människor är det lätt att tala och sjunga om hopp. Men när vi befinner oss i en svår prövning är det inte alltid så lätt att hoppas. Omständigheterna trycker på, och vi börjar ifrågasätta allt och särskilt Guds visdom.

I en av sina böcker skriver den brittiske författaren och litteratur-vetaren C. S. Lewis (1898–1963) om ett låtsaslejon. En person vill gärna träffa lejonet och frågar om lejonet är ofarligt. Svaret är att det inte är ofarligt, ”men han är god”.

Vi förstår inte alltid Gud, och ibland verkar det som om han gör oförutsägbara saker.  Det betyder dock inte att Gud är emot oss. Det betyder bara att vi inte har hela bilden än. Men vi kämpar med tanken på att för att vi ska få ro, tillförsikt och hopp, så måste vi kunna förstå och förutsäga Gud. I våra tankar måste han vara ”ofarlig”. Det leder till att vi öppnar oss för att bli besvikna.

**En fråga inför veckans studium**:

Hur kan vi bevara hoppet i eldprovet om vi förstår Guds karaktär?