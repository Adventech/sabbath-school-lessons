---
title:  Hela bilden
date:  07/08/2022
---

När vi lider är det lätt att tro att det som händer oss är det enda som spelar någon roll. Men bilden är faktiskt större än bara ”jag” (Upp 12:7; Rom 8:22).

`Vad står profeten Habackuk inför i Hab. 1:1–4?`

Man kan tänka sig att Gud skulle säga något i stil med: ”Det är verkligen hemskt, Habackuk, låt mig komma och hjälpa dig nu med en gång.” Men Gud gör tvärtom. Han säger till Habackuk att det ska bli värre. Läs Hab. 1:5–11.

Israeliterna har tagits till fånga av assyrierna, men Gud lovar att det ska bli värre. Babylonierna kommer att föra bort Judas folk. Habackuk vädjar återigen i vers 12–17, och sedan väntar han på att få höra vad Gud ska säga.

`På vilket sätt ger Gud ändå hopp när han talar om Babyloniens utlovade undergång i Hab. 2:2, 3?`

I kapitel 2 i Habackuks bok kommer Guds löfte om att babylonierna ska gå under. I Heb. 10:37 citeras Hab. 2:3, och löftet antyder Messias i framtiden.  Med samma visshet som löftet om att Babylonien ska gå under kan vi också vara säkra på att ”det stora Babylon” ska gå under (Upp. 18:2).

Habackuk är fångad mellan allt det onda omkring sig och Guds löfte om att det ska bli värre. Ändå är det precis på samma ställe vi befinner oss i berättelsen om Guds räddning. Det finns mycket ont omkring oss, men i Bibeln förutsägs det att det ska bli mycket värre. Förklaringen till att Habackuk överlever är att han får se hela bilden. I kapitel 3 prisar han därför Gud med en fantastisk bön för vad Gud ska göra i framtiden.

`Läs Hab. 3:16–19. Vilka skäl till hopp ser Habackuk? Vilket hopp har vi som Guds folk medan vi väntar på att de sista profetiska händelserna ska äga rum? Hur kan du göra det till ditt hopp?`