---
title:  Studiehjälp
date:  12/08/2022
---

Läs gärna Ellen White: Vägen till mognad, s. 321–329 och Hälsa för hela människan, s. 412–415.

”I varje människas erfarenhet kommer det tider med intensiv besvikelse och fullständig modlöshet. Det finns dagar då sorg och bedrövelse är ens lott och då det är svårt att tro att Gud fortfarande är sitt jordiska barns gode välgörare, dagar då bekymmer plågar själen tills döden tycks vara att föredra framför livet. Det är då som många förlorar sitt fäste i Gud. Människor blir då lätt slavar under tvivel, trälar under otro. Om vi under sådana tider kunde ha andlig insikt till att urskilja meningen med Guds kloka omsorg skulle vi se änglar som försöker rädda oss från oss själva. Vi skulle se att de strävar efter att placera våra fötter på en ännu fastare grund än de eviga höjderna. Ny tro och nytt liv skulle då växa fram.” (Ellen White: Från makt till maktlöshet, s. 110).

**Samtalsstart**

När vi drabbas av svårigheter brukar vi be Gud om att han ska hjälpa oss att lösa dem. Brukar du då också be om att Guds vilja ska ske? Varför är det viktigt?

**Förbön**

Be att Gud ska stärka er tro så att ni fortsätter att lita på honom, även när ni drabbas av svårigheter.

**Samtalsfrågor**

`Ellen White skriver att alla upplever ”svåra besvikelser och motgångar”. Hur mycket lägger vi märke till varandra när vi går igenom sådant? Hur kan vi lära oss att förmedla hopp?`

`Samtala om era svar på den sista frågan i tisdagens studium. Vilken skillnad har det gjort i ert liv när ni hela tiden tänkt på att Gud verkligen är nära er?`

`Vilken bild av Gud ser ni i Job 38–41? Hur hjälper det er att hålla Guds natur och karaktär för ögonen?`

`Ett hopp som förvandlar kommer från Gud. Det betyder att vi kan be om hopp i varandras liv. Be tillsammans för dem vars hopp börjat falna och om att deras hopp ska förnyas. Vad kan ni göra för dem som förlorat i kampen om hoppet?`