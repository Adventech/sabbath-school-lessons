---
title:  Studiehjälp
date:  15/07/2022
---

Läs gärna Ellen White: Messias, s. 97–106.

”På israeliternas tid leder Herren sitt folk till Refidim, och han kan välja att också leda oss dit för att pröva vår trohet. Han leder oss inte alltid till trevliga platser. Om han gjorde det skulle vi i vår självgodhet glömma att han är vår hjälpare. Han längtar efter att få uppenbara sig för oss och visa oss de rika förråd vi förfogar över. Och han tillåter att prövning och besvikelse drabbar oss för att vi ska inse vår hjälplöshet och lära oss att be honom om hjälp. Han kan få svalkande strömmar att rinna ut ur den stenhårda klippan. Vi kommer aldrig att veta förrän vi står ansikte mot ansikte med Gud ... hur många bördor han har burit för oss, och hur många bördor han gärna skulle ha burit om vi med barnatro hade låtit honom bära dem” (Ellen White, i Review and Herald, den 7 juli 1903).

**Samtalsstart**

Har du upplevt att Guds Ande har lett dig i ditt liv? Hur har han gjort det? Var det alltid lätt att följa Andens ledning?

**Förbön**

Be att ni ska vara öppna för att låta Anden leda er.

**Samtalsfrågor**

`Vi talar ofta om frestelser som något personligt, vilket de förstås är. Samtidigt finns det gemensamma frestelser, sådant som vi som samfund eller församling behöver skydda oss mot som grupp. Vad kan det vara?`

`Samtala om några ”otrevliga ställen” ni har varit på. Vad kan ha gjort dem otrevliga? Skulle ni se annorlunda på dem om ni återvände dit nu?`

`Vi förstår principen bakom att Gud renar oss genom prövningar. Men hur uppfattar ni en situation där prövningarna verkar meningslösa (till exempel när någon dör omedelbart vid en bilolycka)? Försök hitta tänkbara svar.`

`Känner ni någon som har stått inför prövningar och gått vilse? Vad kan ni som grupp i så fall göra rent praktiskt för att hjälpa till att leda den personen tillbaka?`