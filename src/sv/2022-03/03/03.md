---
title:  Inget gott vatten
date:  11/07/2022
---

> <p></p>
> ”Hela Israels menighet bröt upp från Sinaiöknen och drog från lägerplats till lägerplats enligt de befallningar Herren gav. De slog läger i Refidim, men där fanns inget vatten att dricka för folket” (2 Mos. 17:1).

Vi kanske inte får allt vi vill av Gud, men kan vi inte förvänta oss att få det vi behöver? Inte det vi tror att vi behöver, utan det vi verkligen behöver?

När Gud har lett israeliterna i molnet genom Sävhavet följer de honom i tre dagar genom den heta, torra öknen. Det finns en sak som israeliterna verkligen behöver och det är vatten. Man kan förstå att de blir desperata i öknen där det är så livsviktigt att finna vatten. När ska de få det vatten de behöver?

Vart leder Gud dem då? Pelaren för dem till Mara där det åtminstone finns vatten. De måste vara upphetsade. Men när de smakar på vattnet spottar de ut det med en gång, för det smakar beskt. ”Folket knotade mot Mose och frågade honom: ’Vad skall vi dricka?’ ” (2 Mos. 15:24).

Några dagar senare gör Gud det igen. Men den här gången finns det faktiskt inget vatten alls där pelaren stannar (2 Mos. 17:1).

`Vad visar Gud israeliterna om sig själv vid Mara och Refidim? Vad bör de ha lärt sig av det? Se 2 Mos. 15:22–27; 17:1–7.`

`Vilka frågor ställer israeliterna i Refidim? Se 2 Mos. 17:7. Har du någonsin ställt någon sådan fråga? I så fall varför? Hur kändes det, och vad har du lärt dig av svaret? Hur många gånger behöver vi få svar innan vi helt slutar fråga?`