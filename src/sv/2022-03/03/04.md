---
title:  Den stora ökenstriden
date:  12/07/2022
---

> <p></p>
> ”Jesus återvände från Jordan uppfylld av helig ande, och ledd av Anden var han fyrtio dagar ute i öknen, där han sattes på prov av djävulen” (Luk. 4:1, 2).

`Vad kan du lära dig av berättelsen om hur man övervinner frestelser och inte ger efter för synden? Luk. 4:1–13.`

Frestelser kan vara svåra för de riktar sig till sådant vi gärna vill, och de verkar komma när vi är som allra svagast.

Berättelsen om när Satan frestar börjar i Lukas 4. Jesus och vi ställs inför några svåra frågor. Först ser det ut som om den heliga Anden leder Jesus in i frestelse. Men Gud frestar oss aldrig (Jak. 1:13). I stället leder han oss dit där vi prövas. Den heliga Anden kan leda oss till prövningar där vi utsätts för Satans svåra frestelser. När vi blir frestade är det lätt att missförstå det och tro att vi inte har följt Gud. Men det är inte nödvändigtvis så. ”När vi befinner oss i en svår situation tvivlar vi ofta på att Guds Ande har lett oss. Men det var genom Andens ledning som Jesus fördes ut i öknen för att frestas av Satan. När Gud leder oss in i prövningar har han en avsikt med det, och han vill förverkliga den eftersom den är till vårt bästa. Jesus missbrukade inte Guds löften genom att utsätta sig för frestelser i onödan. Han gav inte heller upp och blev missmodig när han drabbades av frestelser. Det borde inte heller vi göra.” (Ellen White: Messias, s. 109).

Ibland blir vi brända snarare än renade i eldprovet. Därför är det skönt att veta att vi kan hoppas igen när vi faller ihop under frestelserna, för Jesus stod fast. Den goda nyheten är att Gud inte har förkastat eller övergett oss för Jesus har burit våra synder. Han har tagit straffet för våra misslyckanden med att klara av frestelserna, för han har gått igenom ett eldprov som är värre än det någon av oss någonsin kommer att göra. Det finns hopp även för den största syndaren (1 Tim. 1:15).

`Vilka frestelser står du inför nu? Be Gud att lära dig hur du ska tillämpa Jesus exempel i ditt liv. Du får aldrig någonsin ge efter för frestelser, och tänk på att om du faller har du en räddare.`