---
title:  Missionsnytt
date:  15/07/2022
---

#### En sång i mitt hjärta

Gabriela växte upp i staden La Paz i Bolivia. Från födseln lärde hennes mor henne om Jesus kärlek. Och när Gabriela var nio år gammal gav hon sitt hjärta till Jesus och blev döpt.

En del välkända sångare får sin passion för musik redan i barndomen. Så var inte fallet med Gabriela. Hon tyckte om att sjunga men bara för att hon tyckte att det var trevligt. Sedan blev hon inbjuden att gå med i en musikgrupp. Hon gick gärna med, och det var då hon började fundera på om hon var duktig nog att satsa på en sångkarriär och bli känd. Vid 19 års ålder var hon säker på att sången skulle bli hennes liv.

Under studietiden vid ett universitet sjöng Gabriela tillsammans med flera musikgrupper. Hon tog sin kandidat-examen i psykologi.

Efter detta bildade hon och några vänner en ny musikgrupp som möttes av omedelbar framgång. Gruppen uppträdde på många evenemang. Gabriela gillade att sjunga, gå på fester och ha råd med lyxiga saker. Men när hon inte sjöng eller spenderade pengar kände hon sig tom inombords. Livet verkade då sakna mening.

Gabriela hade inte slutat helt och hållet att gå till adventkyrkan. Hon var kristen vissa sabbatsmorgnar, men återvände till sitt andra liv efter gudstjänsterna.

En sabbatsmorgon satt hon i kyrkan och lyssnade på dagens sånginslag när en önskan började gro i hennes hjärta. ”Jag skulle vilja sjunga i kyrkan”, tänkte hon.

Snart kom Gabriela regelbundet till kyrkan, och inte bara till gudstjänsten utan också till eftermiddagsprogrammet. Hon lyssnade till adventistsångare. Men samtidigt kämpade hon med en önskan att bli känd.

Hon bad till Gud om hjälp. Då stängde covid-19-pandemin ner allt. Det var inte längre möjligt för Gabriela eller någon annan att uppträda på scen. Men istället för förtvivlan kände hon en enorm känsla av lättnad.

Hon kände att Gud gav henne en ny möjlighet att leva för honom.

Hon bytte scenen mot Zoom där hon sjöng för att ära Guds. Hon blev ombedd av samfundets ledare att hålla bibelstudier och psykologiseminarier online. Gabrielas verksamhet har lett till att fyra personer har blivit döpta under pandemin.

Gabriela har något viktigt som hon vill säga till unga människor som blir frestade av något som får dem att lämna vägen som leder till Jesus:

”Slösa inte din tid på att jaga pengar eller berömmelse”, säger hon. ”Varje person har gåvor och talanger, och du behöver bara hitta dina och använda dem till Guds ära.”

Ett av detta kvartals speciella missionsprojekt är att bygga en ny adventkyrka i Gabrielas hemstad La Paz i Bolivia. Tack för att du planerar att ge en generös gåva den 24 september!