---
title:  Fågelburen
date:  09/07/2022
---

> <p>Nyckeltext</p>
> ”Därför kan ni jubla, även om ni just nu en kort tid skulle få utstå prövningar av olika slag” (1 Pet. 1:6).

### Veckans Huvudtexter
2 Mos 14; 15:22–27; 17:1–7; Ords 3; Luk 4:1–13; 1 Pet 1:6–9.

”I fullt dagsljus och när burfågeln hör ljudet av andra röster, kommer den inte att sjunga den sång som dess mästare försöker lära den. Den lär sig ett kort stycke här, och en drill där, men aldrig någon bestämd och fullständig melodi. Men mästaren täcker över buren och ställer den där fågeln bara kan lyssna till den sång den skall lära sig att sjunga. I mörkret försöker fågeln att sjunga den sången om och om igen ända tills den har lärt sig den, och så bryter den ut i en fullkomlig melodi. Sedan tas fågeln fram, och därefter kan den alltid sjunga den sången i ljuset. På samma sätt handlar Gud med sina barn. Han har en sång han vill lära oss, och när vi lärt den sången i prövningens skuggor kan vi därefter alltid sjunga den” (Ellen White: Hälsa för hela människan, s. 413, 414).

Lägg märke till att den som bär fågeln in i mörkret är dess herre. Det är lätt att förstå att Satan kan orsaka lidande, men skulle Gud själv ta aktiv del i att leda oss in i prövningar där vi upplever förvirring och lidande?

**Frågor inför veckans studium**:

Vilka exempel i Bibeln kan du tänka på där Gud leder människor till erfarenheter som han vet kommer att innebära lidanden? Vilka nya sånger tror du att han vill att de ska sjunga?