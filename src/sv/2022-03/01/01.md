---
title:  Herdens eldprov
date:  25/06/2022
---

> <p>Nyckeltext</p>
> ”Han ger mig ny kraft och leder mig på rätta vägar, sitt namn till ära” (Ps. 23:3).

### Veckans Huvudtexter
Ps. 23; Rom. 12:18–21.

Sofie lutade sig mot insidan av sovrumsdörren och sjönk ner på golvet. Tårarna strömmade och det tog bara någon sekund innan hon började snyfta. ”Hur kan han? Hur kan han bara?” Sofie hade just fått höra det som krossat hennes hjärta. Någon som hon hade trott var hennes vän, någon hon respekterade och litade på hade spridit skvaller om henne för att förstöra hennes rykte och det arbete hon hade utfört. Hon ryckte till sig Bibeln som låg på sängen och märkte att hon stirrade på välbekanta ord: ”Han ger mig ny kraft och leder mig på rätta vägar, sitt namn till ära. Inte ens i den mörkaste dal fruktar jag något ont, ty du är med mig, din käpp och din stav gör mig trygg” (Ps. 23:3, 4).

”Det kan inte vara så!” slapp det ur henne. Men logiken verkade ofrånkomlig. Herden i psalmen leder sina får på rätta vägar, men samma vägar verkar också slingra sig genom den mörkaste dal. Kan det vara möjligt att Gud använde till och med hennes kompis outhärdliga bedrägeri – den mörka dalen – för att lära henne att gå på rätta vägar?

**Frågor inför veckans studium:**:

När har du växt mest andligt sett? När livet har varit svårt eller när det har varit lätt?