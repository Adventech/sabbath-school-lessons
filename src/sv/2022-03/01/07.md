---
title:  Studiehjälp
date:  01/07/2022
---

Läs gärna Ellen White: Messias, s. 444–450.

”De som till slut segrar kommer att uppleva förvirring och prövningar i sitt andliga liv, men de får inte förlora sin tillförsikt, för den är en del av ordningen i Jesus skola och är viktig för att allt orent ska rensas bort. Guds tjänare måste med kraft stå emot fiendens anfall och hans smärtsamma glåpord, och de måste övervinna de hinder som Satan lägger i deras väg ... Om du ser uppåt och inte på dina egna svårigheter kommer du inte att försvagas på vägen. I stället kommer du snart att se hur Jesus sträcker ut sin hand för att hjälpa dig, och du ger honom bara din hand i enkel förtröstan och låter honom leda dig. Efter hand som din tillit växer får du större hopp ... Du märker att Jesus hjälper dig att forma en stark, harmonisk och skön karaktär.  Satan kan inte släcka det ljus som lyser från en sådan karaktär ... Gud har gett oss sin bästa gåva, nämligen sin ende son för att lyfta, förädla och förbereda oss och klä oss i sin egen fullkomliga karaktär så att vi passar in i ett hem i hans rike” (Ellen White: Messages to Young People, s. 63, 64).

**Samtalsstart**

Påminn dig själv om något tillfälle då du upplevde att Gud var mycket nära dig i dina svårigheter. Berätta om det för gruppen.

**Förbön**

Be att det här kvartalets studier ska stärka din tro på att Gud är med dig även när du drabbas av svårigheter.

**Samtalsfrågor**

`Har du märkt att förvirringen och prövningarna i ditt liv kanske faktiskt är en del av din undervisning i Jesus skola?`

`Hur kan vi hjälpa, trösta och uppmuntra dem som befinner sig i en djup dal och därmed vara en del i Herdens sätt att hjälpa människor i deras kriser? Vad kan vi göra för att Gud ska använda oss bättre för att hjälpa dem som har behov?`

`Samtala om hur godhet och nåd har ”förföljt” er. Vad kan ni lära er av varandras erfarenheter?`

`Tänk på de sista timmarna i Jesus liv. Hur kunde Jesus som var människa klara av det? Sök dina svar i Bibeln eller hos Ellen White. (Boken Messias är en bra källa.) Vad kan vi lära oss av hans exempel i de svåra prövningar vi möter?`