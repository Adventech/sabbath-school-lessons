---
title:  Ett tryggt löfte på resan
date:  30/06/2022
---

> <p></p>
> ”Din godhet och nåd skall följa mig varje dag i mitt liv, och Herrens hus skall vara mitt hem så länge jag lever” (Ps. 23: 6).

När vi befinner oss i dalen och är omgivna av fiender är det ibland frestande att tro att vi har lämnats ensamma. Det känns inte alltid som om Gud gör så mycket. Vi resonerar som så att om Gud hade hjälpt till skulle vi inte ha befunnit oss i den situationen. David ser det uppenbarligen inte så.

`Vilka två saker säger David i Ps. 23:6 att han är säker på trots sina prövningar? Läs också Ef. 1:4; 2 Pet. 1:10; Heb. 11:13–15.`

I en del översättningar står det att godhet och aldrig svikande kärlek (Guds nåd) ska ”följa” oss varje dag i vårt liv. På originalspråket är ordet mycket starkare och betyder att godhet och aldrig svikande kärlek ska ”förfölja” oss hela vårt liv. Det är samma verb som används i till exempel 1 Mos. 14:14, Jos. 10:19 och 1 Sam. 25:29.

`Vilken bild får du i tankarna om du föreställer dig att godhet och aldrig svikande kärlek ”förföljer” dig? Vad tror du David vill säga oss om Gud när han beskriver Guds omsorg om oss?`

Hur djup dalen än är och hur envisa fienderna än är, är Guds godhet och aldrig svikande kärlek lika säkra liksom vissheten om att han leder oss tills vår resa är slut. Om de tankarna kan stärka Jesus på Golgota kan vi också fatta mod. Det finns tillfällen då vi ställs inför frågor. Det bästa är ofta att inte komma med någon teologisk beskrivning om vad Gud kan göra utan att göra som David och dela med oss av övertygelsen om det vi vet om vår Gud.

`Hur vet du att Guds godhet och aldrig svikande kärlek förföljer dig? Vilka bevis från Bibeln kan du lägga till? Hur kan du dela med dig av det till andra?`