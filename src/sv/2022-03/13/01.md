---
title:  Jesus i prövningen
date:  17/09/2022
---

> <p>Nyckeltext</p>
> ”Vid nionde timmen ropade Jesus med hög röst: ’Eli, Eli, lema sabachtani?’ (vilket betyder: Min Gud, min Gud, varför har du övergivit mig?)” (Matt. 27:46).

### Veckans Huvudtexter
Luk. 2:7, 22–24; Matt. 2:1–18; Joh. 8:58, 59; Luk. 22:41–44; Matt. 27:51, 52; Rom 6:23; Tit. 1:2.

Som alltid när vi ser på lidandet kommer frågan: Hur har synden och lidandet först blivit till? Gud har gett tydliga svar. De har blivit till därför att fria människor missbrukade den frihet som Gud hade gett dem. Det leder till nästa fråga: Har Gud vetat i förväg att människorna ska falla? Ja, men tydligen tycker han att det ”är värt risken” som den brittiske författaren och litteraturvetaren C. S. Lewis (1898–1963) skriver.

Värt risken? För vem? För oss när Gud sitter på sin tron i himlen? Inte riktigt. Alla Guds skapade människor har en frihet som är så helig att i stället för att ta ifrån oss vår fria vilja väljer Gud att själv ta på sig det lidande som följer av att vi missbrukar den. Vi ser lidandet i Jesus liv och död, för han är den som, när han led som människa, knöt banden mellan himlen och jorden, och de banden ska bestå genom evigheten.

**Frågor inför veckans studium:**:

Hur mycket har Jesus lidit för vår skull? Vad kan vi lära oss av hans lidande?