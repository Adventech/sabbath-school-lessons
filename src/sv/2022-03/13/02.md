---
title:  De tidiga åren
date:  18/09/2022
---

Det står inte mycket i Bibeln om Jesus tidiga år, men några få verser visar oss en del om de förhållanden och den värld som vår frälsare växer upp i.

`Läs Luk. 2:7, 22–24; 3 Mos. 12:6–8; Matt. 2:1–18. Vad finns det i de verserna som visar vilket slags liv som Jesus står inför redan från början?`

Jesus är förstås inte den förste som lever i fattigdom eller står inför människor som vill döda honom redan när han är liten. Det finns en annan sak som hjälper oss att förstå det unika i det som Jesus får lida redan tidigt i livet.

`Vad tillför Joh. 1:46 för att hjälpa oss att förstå vilket lidande den unge Jesus drabbades av?`

Med undantag för Adam och Eva före syndafallet är Jesus den enda syndfria människan som någonsin levt på jorden. I sin renhet och syndfrihet är han omgiven av en värld i synd. Vilken tortyr det måste ha varit för hans rena själ att till och med som barn komma i kontakt med synden. Till och med vi som har härdats av synden ryggar ofta tillbaka inför synder och ondska som vi finner motbjudande. Föreställ dig hur det måste ha varit för Jesus som är ren och som inte är det minsta fläckad av synden. Tänk på den skarpa kontrasten mellan honom och människorna omkring honom i det hänseendet. Det måste ha varit ytterst smärtsamt för honom.

`Ställ dig frågan: ”Hur känslig är jag för den synd som finns överallt omkring oss? Bekymrar den mig, eller är jag härdad?” Om du är härdad kan det bero på sådant som du läser, ser på eller till och med gör. Tänk på det.`