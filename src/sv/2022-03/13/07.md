---
title:  Studiehjälp
date:  23/09/2022
---

Läs gärna Ellen White: Messias, s. 638–648, 692–707.

”Tre gånger hade han bett denna bön. Tre gånger hade hans mänskliga natur ryggat tillbaka för detta sista, största offer. Men nu ser världens Återlösare mänsklighetens historia för sin inre syn. Han ser att lagens överträdare måste gå under om de överlämnas åt sig själva. Han ser människans hjälplöshet. Han ser syndens makt. En förtappad världs olyckor och klagan visar sig för honom. Han ser ödet som väntar dem. Han fattar sitt beslut. Han ska frälsa människan, hur mycket det än ska kosta honom. Han tar emot blodsdopet för att miljoner människor som är på väg mot sin undergång ska kunna vinna evigt liv genom honom. Han har lämnat himlen där allt är renhet, lycka och härlighet för att frälsa det enda förlorade fåret, den enda världen som har fallit på grund av överträdelse. Och han vill inte svika sitt uppdrag. Han vill bli försoningen för mänskligheten som har valt att synda. Nu utrycker hans bön endast att han underkastar sig: ’Min Far, om den inte kan gå förbi mig utan jag måste dricka den, så ske din vilja’ ” (Ellen White: Messias, s. 643, 644).

**Samtalsstart**

Finns det några bibellöften som har hjälpt dig när du har haft det svårt? Berätta om dem för gruppen.

**Förbön**

Be att Gud ska ge er större tro på att han ska uppfylla sina löften för er.

**Samtalsfrågor**

`Hur kan det hjälpa oss när vi lider att veta att Jesus själv har lidit mer än någon av oss? Vad betyder det för oss att Jesus har lidit i stället för oss? Vilken tröst ger det oss?`

`Gå igenom Jesus lidanden i veckans studium. Vilka eldprov stod Jesus inför? Hur liknar de våra egna och hur skiljer de sig, och vad kan vi lära oss som kan hjälpa oss i stora svårigheter när vi ser hur han handskas med utmaningar?`

`Nämn några av dina favoritlöften i Bibeln, löften som du kan hålla fast vid mitt i sorg och smärta.`

`Skriv kort om det viktigaste du har lärt dig det här kvartalet. Vilka frågor har fått svar? Vilka är fortfarande obesvarade? Hur kan vi hjälpa varandra att bearbeta sådant som fortfarande förvirrar och bekymrar oss?`