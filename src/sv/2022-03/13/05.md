---
title:  Gud blir korsfäst
date:  21/09/2022
---

På Jesus tid var korsfästelse ett av de hårdaste straffen som romarna dömde någon till. Det sägs att det är det värsta sättet att dö. Så fruktansvärt för någon att bli dödad på det sättet, särskilt för Guds son! Vi får inte glömma att Jesus var människa som vi. Hans fysiska smärta måste ha varit outhärdlig! Slagen, piskrappen och spikarna som hamras in i händerna och fötterna på honom och vikten av hans kropp som river sönder såren! Det är ett hårt straff till och med för den värste av brottslingar. Så orättvist då att Jesus som är oskyldig till allting ska möta ett sådant öde.

Ändå vet vi att Jesus fysiska lidanden var milda jämfört med det som faktiskt skedde. Detta handlade om mer än att bara döda en oskyldig man.

**Vilka händelser vid Jesus död visar att det var mer som skedde än vad de flesta som är med förstår? Vilken betydelse har följande händelser som bidrar till att visa vad som skedde?**

`Matt. 27:45`

`Matt. 27:51, 52`

`Mark. 15:38`

Det är tydligt att det var något mer som skedde här än bara en oskyldig mans död, hur orättvis den än var. Enligt Bibeln var det Jesus som drabbades av Guds vrede över synden. På korset drabbades han av en rättfärdig Guds rättfärdiga harm över synden, hela världens synder. Jesus led av något djupare, mörkare och mer smärtsamt än någon människa någonsin får uppleva.

`Vilket hopp och vilken tröst kan det ge dig i dina svårigheter att Jesus verkligen har lidit för dig på korset?`