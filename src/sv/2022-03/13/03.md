---
title:  Föraktad och övergiven
date:  19/09/2022
---

`Läs Matt. 12:22–24; Luk. 4:21–30; Joh. 8:58, 59 och tänk på att Jesus är Gud och den som har skapat himlen och jorden. Tänk också på att han kom för att vara ett offer för hela världens synder. Hur hjälper de här bibeltexterna oss att förstå vilka lidanden som Jesus ställdes inför här på jorden?`

Oavsett om det är ledare eller vanliga människor som ständigt missförstår Jesus liv, handlingar och undervisning leder det till att de som han kom för att rädda förkastar och hatar honom. På ett sätt måste det vara som när en förälder ser ett barn som har gått vilse och behöver hjälp. Föräldern är villig att ge allt för det barnet. Ändå vänder barnet sig bort från föräldern och hånar och förkastar den som kanske är den enda personen som kan hindra barnet från fullständig undergång. Det får Jesus stå ut med på jorden. Så ont det måste ha gjort.

`Vad har Matt. 23:37 att säga om hur Jesus kände sig när han blev avvisad? Ställ dig frågan: ”Mådde han dåligt för sin egen skull (som vi ofta gör när vi blir avvisade) eller finns det andra skäl?” I så fall vilka?`

Vi har alla upplevt hur ont det gör när vi blir avvisade, och kanske liknar det Jesus smärta därför att den är osjälvisk. Det gör ont i oss, inte därför att vi har blir avvisade utan på grund av vad avvisningen kan betyda för den som avvisar oss (kanske någon vi bryr oss om men som vägrar att ta emot Jesus räddning). Tänk dig då hur det måste ha känts för Jesus som vet vad han står inför för att rädda dem och samtidigt vet vad följderna av deras avvisning blir. ”Det är på grund av att Jesus är oskyldig som han känner Satans anfall så starkt” (Ellen White: Selected Messages, band 3, s. 129).

`Vad kan du lära dig av Jesus som kan hjälpa dig att bättre klara av smärtan i att bli avvisad? Vad visar hans exempel dig? Hur kan du tillämpa det på ditt liv?`