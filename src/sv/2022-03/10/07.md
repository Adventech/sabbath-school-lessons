---
title:  Studiehjälp
date:  02/09/2022
---

Läs gärna Ellen White: Messias, s. 269–284 och Hälsa för hela människan, s. 397, 398.

”Svårigheterna som vi måste möta kan bli mycket mindre om vi visar ödmjukheten som finns dold i Kristus. Om vi äger vår Mästares ödmjukhet kan vi höja oss över hånet, motgångarna och svårigheterna som vi drabbas av varje dag. De har inte längre makt att göra vårt sinne dystert. Självbehärskning är det bästa beviset på att en kristen människa har ett ädelt sinnelag. Den som inte kan vara lugn och tillitsfull när han blir hånad eller illa behandlad berövar Gud hans rätt att uppenbara sin egen fullkomliga karaktär i honom. Ödmjukhet är den kraft som ger seger åt Kristus efterföljare. Den är tecknet på deras gemenskap med himlen” (Ellen White: Messias, s. 272, 273).

**Samtalsstart**

Bibeln uppmanar oss att vara ödmjuka. Fungerar det i dagens värld? Har du någon gång kunnat reda ut en besvärlig situation genom att vara ödmjuk?

**Förbön**

Be att Gud ska hjälpa er att förstå vad sann ödmjukhet är och hur ni ska kunna visa det i era liv.

**Samtalsfrågor**

`Hur kan ödmjukheten höja oss över smärta och irritation? Vad tror du är den viktigaste egenskapen i en ödmjukhet som låter det ske?`

`Hur ser man på ödmjukhet i vår svenska kultur? Respekterar man den eller föraktar den eller ...? Vilka påtryckningar står du inför i vår kultur som hindrar dig från att arbeta på att vara ödmjuk?`

`Finns det några bra exempel på ödmjuka människor i dag? Vilka är de i så fall, och hur har de visat sin ödmjukhet? Vad kan ni lära er av dem?`

`Varför sätter vi ofta likhetstecken mellan ödmjukhet och svaghet?`

`Vi har läst om hur David söker tillflykt hos Herren. Men hur fungerar tillflykten, och hur visar den sig? Hur kan vi som ett samfund vara en tillflykt för dem som behöver det? Vilken tillflykt utgör er församling? Vad kan ni göra för att bidra till att församlingen ska bli en tillflykt för dem som behöver det?`