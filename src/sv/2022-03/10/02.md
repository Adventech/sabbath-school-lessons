---
title:  Brutet bröd
date:  28/08/2022
---

`Den brittiske prästen och arkeologen Oswald Chambers (1874–1917) har sagt att vi ska vara som ”brutet bröd” för andra. Vad tror du att han menar med det?`

I hela Bibeln finns det exempel på människor som ”bryts” för att tjäna andra. Mose blir kallad att stå ut med oändliga mängder skvaller och kritik när han leder folket till det utlovade landet. Josef blir kallad till en resa där förräderi och fängelse är en del på vägen mot en hög tjänst i Egypten. I samtliga fall tillåter Gud situationer för att hans folk i sina liv ska visa hans barmhärtighet och omsorg, inte bara mot dem själva utan också mot andra. Gud kanske använder oss på samma sätt. Det är lätt att känna sig arg eller sårad i sådana situationer, men ödmjukheten är en förmåga vi får från Gud för att kunna stå ut med sådant med ”tålamod utan att hysa någon ovilja”.

`Vad är det som händer i Hes. 24:15–27? Varför måste Hesekiel gå igenom det svåra eldprovet?`

I Hes. 24:24 säger Gud: ”Hesekiel skall vara ett tecken för er. Vad han gör kommer också ni att få göra. Då detta sker skall ni inse att jag är Herren Gud.” Genom Hesekiels exempel skulle israeliterna bli övertygade om sanningen om Gud när de upplever att den profetia som Hesekiels liv och hans lidande symboliserar blir uppfylld. Vem vet hur många som får se Gud genom oss när vi är nerbrutna?

`Förr eller senare bryter livet oss. Vad har du upplevt av att vara bruten? Vad har du lärt dig av det? Hur kan du använda din trasiga själ för att hjälpa andra?`