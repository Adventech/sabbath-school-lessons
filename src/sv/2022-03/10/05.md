---
title:  Håll munnen stängd
date:  31/08/2022
---

Jesus är det bästa exemplet på ödmjukhet i eldprovet. Han säger: ”Lär av mig, som har ett milt och ödmjukt hjärta” (Matt. 11:29). Han menade detta på sätt som vi antagligen inte ens kan föreställa oss.

`Läs 1 Pet. 2:18–25. Petrus kommer med överraskande råd åt slavarna. Han beskriver hur Jesus reagerar på orättvis och smärtsam behandling och antyder att Jesus har gett dem ett exempel för att de ska följa i hans fotspår (1 Pet. 2:21). Vilka principer om ödmjukhet i prövningarna kan vi lära oss av Jesus exempel?`

Det är förfärligt att se någon som behandlar en medmänniska orättvist, och det gör mycket ont när det är vi som blir behandlade så. Eftersom vi normalt har en stark känsla för rättvisa försöker våra instinkter ”rätta till” orättvisor samtidigt som vi hyser det vi tror är rättfärdig och rättvis vrede.

Det är inte lätt att leva så. Det är kanske omöjligt om vi inte tar till oss ett viktigt faktum, nämligen att vi i alla orättvisa situationer måste tro att vår Far i himlen är den som styr och att han handlar på våra vägnar enligt sin vilja. Det betyder också att vi måste vara öppna för möjligheten att vi liksom Jesus inte alltid slipper orättvisor. Vi får inte glömma att vår Far i himlen alltid är med oss och är den som styr.

Petrus råd är utformade efter Jesus liv och verkar lite överraskande, för det ser ut som om de innebär att tystnad är ett bättre vittnesbörd om Gud än att ”rätta till” när vi blir orättvist behandlade. När Kajafas och Pilatus frågade ut Jesus skulle han ha kunnat säga mycket för att rätta till situationen och försvara sig, men det gjorde han inte. Tystnaden vittnar om att han är ödmjuk.

`Hur handskas du med situationer där du har blivit orättvist behandlad? Hur kan du bättre tillämpa de principer vi har läst om?`