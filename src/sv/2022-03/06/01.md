---
title:  Med all kraft
date:  30/07/2022
---

> <p>Nyckeltext</p>
> ”Det är för detta jag strävar och kämpar med den kraft som han så mäktigt låter verka i mig” (Kol. 1:29).

### Veckans Huvudtexter
Joh. 16:5–15; Kol. 1:28, 29; 1 Pet. 1:13; Matt. 5:29; 1 Mos. 32.

En man och en kvinna satt tillsammans i en pratshow. Båda hade varit med om att ett barn blivit mördat. Kvinnans son hade mördats 20 år tidigare, och hennes vrede och bitterhet var lika starka som någonsin. Mannen var helt annorlunda. Hans dotter hade mördats av terrorister några år tidigare. Han talade om förlåtelse för dem som dödat flickan, och om hur Gud hade förvandlat hans smärta. Fastän smärtan var förfärlig var mannen ett levande bevis på att Gud kan hela även de mörkaste ögonblicken i vårt liv.

Hur kan två människor reagera så olika? Hur sker det en andlig förändring i vårt kristna liv så att vi mognar av livets prövningar och inte låter dem fullständigt krossa oss?

**Frågor inför veckans studium:**:

Vilken roll spelar vår vilja och vår viljekraft i kampen mot jaget och synden? Hur kan vi undvika att låta våra känslor styra de beslut vi fattar? Varför måste vi vara uthålliga och inte ge upp under eldprovet?