---
title:  Ett radikalt engagemang
date:  03/08/2022
---

> <p></p>
> ”Om ditt högra öga förleder dig, så riv ut det och kasta det ifrån dig. Det är bättre för dig att en del av din kropp går förlorad än att hela kroppen kastas i helvetet” (Matt. 5:29).

`Tänk igenom Jesus ord i den texten. Skulle du kalla dem radikala? I så fall varför?`

De radikala handlingarna behövs, inte därför att Gud har gjort det kristna livet svårt utan därför att vi och vår kultur har glidit så långt bort från Guds plan för oss. Människor vaknar ofta till och undrar: ”Hur kan jag ha gått så långt bort från Gud?” Svaret är alltid detsamma: ett steg i taget.

Läs Matt. 5:29, 30. Jesus talar om sexuell synd. Men de underliggande principerna gäller vid andra synder också. Principerna kan tillämpas generellt på vår tillväxt i Jesus.

`Vilken viktig poäng har Jesus med sina ord? Uppmanar han oss verkligen att stympa oss?`

Jesus uppmanar oss inte att skada vår kropp fysiskt – inte alls! Snarare uppmuntrar han oss att styra vårt sinne och därmed vår kropp oavsett vad det kostar. Lägg märke till att det inte står i texten att vi ska be och att Gud ögonblickligen avlägsnar de syndiga böjelserna i vårt liv. Ibland gör han det av nåd, men ofta uppmanar han oss att engagera oss radikalt för att sluta med något eller börja med något som vi kanske inte alls känner för att göra. Vilket eldprov det kan bli! Ju oftare vi gör rätt val desto starkare blir vi, och desto svagare blir frestelserna i vårt liv.

Ibland använder Gud eldprov för att fånga vår uppmärksamhet när det finns mycket omkring oss som stör. Det är i smältdegeln som vi inser hur långt bort vi glidit från Gud. Den kan vara Guds kallelse till oss att fatta ett radikalt beslut att vända tillbaka till hans plan för oss.