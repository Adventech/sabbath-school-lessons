---
title:  Studiehjälp
date:  05/08/2022
---

Läs gärna Ellen White: Det var mycket gott, s 170–176; Vägen till Kristus, s. 49–58.

”Människans vilja är en så viktig faktor i hennes karaktär. Vid syndafallet faller den i Satans händer. Ända sedan dess har han påverkat henne till att vilja ha sina egna nöjen, men det har lett till undergång och elände” (Ellen White: Testimonies for the Church, band 5, s. 515).

”För att människan ska få Guds hjälp måste hon inse sin svaghet och ofullkomlighet. Hon måste medverka vid den stora förändring som ska utföras hos henne, hon måste väckas till att allvarligt och ståndaktigt be och arbeta. Dåliga vanor och bruk måste avlägsnas, och segern kan endast vinnas genom att hon beslutsamt strävar efter att rätta till sina fel och följa rätt principer. Många uppnår aldrig den ställning som de kunde inneha eftersom de väntar på att Gud ska utföra det som han har gett dem förmåga att göra själva. Alla som passar för något arbete måste utvecklas genom sträng andlig och moralisk disciplin, och Gud ska bistå dem genom att förena gudomlig kraft med mänskliga ansträngningar.” (Ellen White: Det var mycket gott, s. 223).

**Samtalsstart**

Tänk dig att du måste fatta ett viktigt beslut. Hur viktiga är då dina känslor i den situationen?

**Förbön**

Be att Gud ska hjälpa er att förlita er på hans Ord och ledning och inte på känslorna.

**Samtalsfrågor**

`Förstår vi att vår vilja föll i Satans händer vid syndafallet? Hur kan vi se på Jesus för att förstå hur djupt vi har fallit och hur stor Guds nåd mot oss är?`

`Läs berättelsen om Jesus i Getsemane i Matt. 26:36–42. Vilka känslor och önskningar har Jesus i motsats till Guds vilja? Vad kan vi lära oss av det exemplet?`

`Samtala om något specifikt i samhället som kan bidra till att bryta ner vårt försvar och göra oss mer utsatta för Satans anfall.`

`Finns det någon i er församling som inte har varit i kyrkan på ganska länge, någon som kanske håller på att ge upp eller redan har gett upp? Vad kan ni som grupp göra för att uppmuntra den personen och hjälpa honom eller henne att inte vända sig bort från Jesus? Vad kan ni göra praktiskt?`