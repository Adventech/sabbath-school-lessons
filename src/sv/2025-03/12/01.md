---
title:  ”Låt mig få se din härlighet!”
date:   13/09/2025
---

> <p></p>
> ”Och Herren gick förbi honom och ropade: ’Herren, Herren är en barmhärtig och nådig Gud, sen till vrede och rik på kärlek och trofasthet. Han håller fast vid sin kärlek mot tusenden, han förlåter synd och skuld och brist men lämnar inte den skyldige ostraffad utan låter straffet för fädernas skuld drabba barn och barnbarn intill tredje och fjärde led’” (2 Mos. 34:6, 7).

### Veckans huvudtexter

2 Mos. 33:7–34:35; 5 Mos. 18:15, 18; Joh. 17:3; Rom. 2:4; Joh. 3:16; 2 Kor. 3:18.

Vi behöver alla växa i vår vandring med Gud. Utan tillväxt är vi döda. Aposteln Petrus förklarar: ”Väx till i nåd och i kunskap om vår herre och frälsare Jesus Kristus. Hans är härligheten, nu och till evighetens dag, amen” (2 Pet. 3:18). Vi måste vara villiga att växa. Vi befinner oss dagligen på Guds universitet, där det inte finns någon examen utan en ständig inlärningsprocess. I varje tillväxtfas kan du bli fullkomlig om du tillåter Gud att forma dig till den person som han i Kristus kallar dig att vara.

Tänk på en skola. Om förstaklassare lär sig läsa och räkna till 100 får de godkänt eftersom deras kunskaper är fullkomliga i det stadiet och i den skalan av tillväxt. Men om samma kunskapsnivå, och inte mer, skulle upptäckas hos en gymnasieelev, skulle det tyda på ett kolossalt misslyckande i hans eller hennes utbildning. Det är på samma sätt med vår tillväxt i Guds nåd och kunskap. I varje steg av vår utveckling kan vi vara lika fullkomliga i vår sfär som Kristus var i sin.

Den här veckan studerar vi hur Mose, genom att känna till och följa Guds instruktioner, växte i sin vandring med Herren.

_Studiematerial för den 13–19 september 2025._