---
title:  Förbundet på Sinai
date:   16/08/2025
---

> <p></p>
> ”Ni har sett vad jag gjorde med egypterna och hur jag har burit er på örnvingar och fört er hit till mig. Om ni nu lyssnar till mig och håller mitt förbund skall ni vara min dyrbara egendom framför alla andra folk – ty hela jorden är min – och ni skall vara ett rike av präster och ett heligt folk som tillhör mig. Detta är vad du ska säga till Israels folk” (2 Mos. 19:4–6).

### Veckans huvudtexter

2 Mos. 19:1–20:17; Upp. 21:3; 5 Mos. 5:6–21; Jak. 1:23–25; Rom. 3:20–24; 10:4.

Vart ledde Gud Israel efter att han hade befriat dem från Egypten? Till det utlovade landet – vart annars? Hur geografiskt korrekt detta svar än är, så är det teologiskt fel. Gud själv svarar på det: ”Ni har sett vad jag gjorde mot egypterna och hur jag har burit er på örnvingar och fört er hit till mig” (2 Mos. 19:4; betoning tillagd). Det biblisk-teologiska svaret på frågan avslöjar alltså Guds prioritet och mål: Herren förde dem till sig själv.

När människor avviker från Gud söker han efter dem och kallar dem tillbaka till sig. Den bästa modellen för denna djupgående sanning finner vi i Edens trädgård, när Adam och Eva syndade mot Gud, inte lydde hans befallning och gömde sig för honom. Han tog initiativet och ropade: ”Var är du?” (1 Mos. 3:9). Han tar alltid det första steget. Jesus uttrycker detta på ett vältaligt sätt: ”Kom till mig, alla ni som arbetar och är tyngda av bördor, så skall jag ge er vila. Ta på er mitt ok och lär av mig, för jag är mild och ödmjuk i hjärtat. Då ska ni finna ro för era själar” (Matt. 11:28, 29).

Gud kallar på oss alla; vårt eviga öde beror på vårt svar.

_Studiematerial för den 16–22 augusti 2025._