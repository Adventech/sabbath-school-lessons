---
title:  Studiehjälp
date:   22/08/2025
---

Läs Ellen White, ”Israel får Guds lag”, s. 269–276, och ”Satans fiendskap mot lagen”, s. 295–305, i Det var mycket gott.

”Guds syfte var att uttalandet av hans lag skulle vara en händelse som var enastående storslagen i enlighet med lagens upphöjda karaktär. Folket måste lära sig inse att allt som var förbundet med Herrens tjänst skulle hållas i största möjliga vördnad” (Ellen White, Det var mycket gott, 270).

Denna princip om vördnad är giltig även idag. Den bottnar i en förståelse av Guds storhet, övermänsklighet och majestät. Att se Guds härlighet skapar tacksamhet i våra hjärtan och gör oss ödmjuka i förhållande till vår stolthet. Ju närmare vi ser Guds helighet, desto fler ofullkomligheter kommer vi att urskilja i våra liv, vilket leder till att vi törstar ännu mer efter hans förvandlande närvaro och att vi önskar bli mer lika honom.

Och vetskapen om vad vi är i kontrast till honom och hans heliga lag gör oss också helt beroende av Kristus ställföreträdande död för oss.

Samtidigt klargjorde Jesus att om vi ödmjukt accepterar Gud som vår Herre och Kung, är hans befallningar inte svåra att lyda (Matt. 11:28–30). Kristus klargjorde att den gudomliga lagen har permanent giltighet (Matt. 5:17–20). När vi håller Guds lagar av kärlek och tacksamhet till honom för den frälsning som han frivilligt har skänkt oss, kan vi uppleva fullheten i en frälsande relation med honom. Samtidigt som vi kan njuta av de stora fördelarna med att hålla lagen (se bara på de konsekvenser av smärta och svårigheter som det innebär att bryta mot den kan ge), kan vi också njuta av tryggheten i att veta att vår frälsning finns i Jesus, inte i vår laglydnad.

### Samtalsstart

Vilken regel var viktig för dina föräldrar att du följde när du var barn? Varför var den regeln så viktig?

### Förbön

Be att Gud ska föra dig till sig, så att du får uppleva en djupare tillhörighet i Gud.

### Samtalsfrågor

`Förberedelserna för att ta emot lagen hjälpte folket att förstå vilken insikt de behövde om vad vördnad innebär Var finns det en liknande känsla av vördnad och respekt inför Gud idag, i vår församling och vårt församlingsliv? Eller har vi långsamt och på något sätt förlorat den?`

`Fundera mer på denna förbundsformel: ”Jag skall vara deras Gud, och de skall vara mitt folk.” Vad betyder detta för oss idag, och hur bör det uppenbaras både individuellt och som ett gemensamt folk?`

`Det som Gud befaller oss att göra möjliggör han för oss. Ellen White säger: ”Allt han kräver går att genomföra” (Guds rike är som ..., s. 264). Hur omsätter man detta löfte, detta dabar, i praktiken?`

`Hur ska vi förhålla oss till argumentet att lagen har avskaffats efter korset? I de flesta fall, vad är det egentligen som de säger har avskaffats?`