---
title:  Studiehjälp
date:   01/08/2025
---

Läs Ellen White, ”Påsken”, s. 244–249, i Det var mycket gott.

”Påsken skulle vara en påminnelse och en symbolhandling. Den skulle inte bara peka tillbaka på befrielsen från Egypten utan även framåt mot den större befrielsen. Den skulle Kristus utföra genom att befria sitt folk ur syndens slaveri. Offerlammet föreställer ’Guds Lamm’ som är vårt enda hopp om frälsning. Aposteln säger: ’Vårt påskalamm Kristus har blivit slaktat’ (Joh. 1:29; 1 Kor. 5:7). Det var inte tillräckligt att döda påskalammet, utan lammets blod måste strykas på dörrposterna. På samma sätt måste förtjänsterna från Kristus blod rena själen. Vi måste inte bara tro att han dog för världen, utan också att han dog för var och en av oss personligen. Vi måste ta till oss förmånen som vi får genom försoningsoffret” (Ellen White, Det var mycket gott, s. 246).

Än i dag firar judiska familjer runt om i världen påsk, pesach. Firandet börjar med vad de kallar en ”påsk seder” (”seder” betyder ”ordning/arrangemang”) under vilken de berättar om uttåget ur Egypten och sedan avnjuter en speciell måltid tillsammans med familjen. Det är fantastiskt att detta bokstavligen har hållits sedan tiden för uttåget ur Egypten! Endast sjundedagssabbaten, som rättrogna judar också håller, går ännu längre tillbaka i tiden.

### Samtalsstart

Vi fattar en massa beslut varje dag, nästan utan att tänka. Men hur handskas vi med svåra beslut? Vilka tips skulle du ge någon som frågar?

### Förbön

Be att många fler ska välja Kristus och få uppleva den befrielse och det hopp som bara han kan ge?

### Samtalsfrågor

`Hur kan vi förstå Herrens ”rättvisa” i att slå ihjäl de förstfödda, av vilka många säkert var ”oskyldiga”? Hur kan vi förena detta med den mäktiga verkligheten att Gud är kärlek? Tänk också på syndafloden. Hur ska vi förstå detta?`

`Vad är innebörden av det symboliska uttrycket att de troende är täckta av Jesus blod, och att hans blod renar dem från alla deras missgärningar?`

`Läs följande ord: ”Kristus efterföljare måste bli delaktiga av hans erfarenhet. De måste ta emot och tillämpa Guds Ord så att det blir drivkraften i deras liv och verksamhet. De måste bli förändrade genom Kristus kraft, så att de liknar honom och återspeglar de gudomliga egenskaperna … Kristus anda och verk måste bli hans lärjungars anda och verk” (Ellen White, Det var mycket gott, s. 247). Hur kan vi möjliggöra för Kristus att i oss göra det som står skrivet här?`