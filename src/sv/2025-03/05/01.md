---
title:  Påsken
date:   26/07/2025
---

> <p></p>
> ”Och när era barn frågar er: Vad betyder detta bruk? skall ni svara: Det är ett påskoffer åt Herren; när han dödade egypterna gick han förbi israeliternas hus och skonade våra hem” (Ps. 46:11).

### Veckans huvudtexter

2 Mos. 11:1–10; Mik. 6:8; 2 Mos. 12:1–30; 1 Kor. 5:7; 2 Mos. 13:14–16; Heb. 11:28.

Den tionde och sista plågan är på väg att falla över Egypten. Den sista varningen är uttalad – det slutliga beslutet måste fattas. Det är verkligen en fråga om liv eller död. Det är inte bara en enskild människas liv som står på spel, utan även familjers och hela nationens välstånd. Farao och hans tjänstemän kommer att vara ansvariga för många människors öde, antingen för liv eller för död. Deras inställning till Israels levande Gud kommer inte bara att avgöra deras egen framtid, utan även hela nationens.

Hur känner vi oss, och vad gör vi, när omständigheternas allvar tynger oss och vi måste välja nästa steg och riktning, ett val som kan ha stor inverkan på livet för många andra än oss själva?

Gud är mer än villig att ge oss visdom, förståelse och kraft att göra det som är rätt (1 Kor. 1:30; Fil. 2:13).

Problemet är dock att vi i våra egna motsträviga hjärtan inte alltid vill göra det som är rätt. Vi vet vad det är, men vi vägrar att göra det. I berättelsen om uttåget ur Egypten ledde en mans vägran att underkasta sig Gud, trots överväldigande bevis, till att många andra än han själv drabbades av tragedi, och det är ofta så det ändå fungerar.

_Studiematerial för den 26 juli – 1 augusti 2025._