---
title:  Pesach
date:   29/07/2025
---

`Läs 2 Mos. 12:17–23. Vilken roll spelar blod i firandet av denna nya högtid?`

Blodet från det offrade djuret är en viktig del av firandet. De som deltog i denna högtid hade strukit det slaktade lammets blod på dörrkarmarna till sina hus. På så sätt visade de sin tro på Gud och trodde att han skulle befria dem från det som de som inte hade strukit blod på sina dörrkarmar, skulle ställas inför.

Vilket kraftfullt uttryck för evangeliet!

Påskalammet måste vara felfritt, eftersom det pekade på Jesus Kristus, ”Guds lamm som tar bort världens synd” (Joh. 1:29). Djurets blod spelade en avgörande roll: det symboliserade skydd och var ett tecken på liv i en tid av död.

”Blodet ska vara ett tecken för er på husen där ni är. När jag ser blodet ska jag gå förbi er. Ingen straffdom ska drabba er med fördärv när jag slår Egyptens land” (2 Mos. 12:13, FB).

Hela evangeliet var förknippat med påskfirandet eftersom det inte bara pekade på friheten från slaveriet och resan till det utlovade landet, utan också på Jesus Kristus offer för våra synder och hans förtjänster som gäller för alla som täcks av hans blod.

Århundraden senare, när Paulus såg tillbaka på detta firande, skrev han: ”Rensa bort den gamla surdegen så att ni blir en ny deg, för ni är osyrade. Vårt påskalamm Kristus har blivit slaktat” (1 Kor. 5:7, FB).

Jäst, eller surdeg, användes för att tillreda deg av olika slag. När den först omnämns i Bibeln är det i samband med tillredningen av det osyrade brödet inför israeliternas avfärd från Egypten. Jäst måste också tas bort från deras hem (2 Mos. 12:8, 15–20; 13:3–7). I just det här sammanhanget var jäst en symbol för synd (1 Kor. 5:6–8), och därför fick jäst inte användas under påskhögtiden som varade i en vecka.

Det osyrade brödet är en symbol för den syndfria Messias, som övervann alla frestelser och gav sitt liv för oss (Joh. 1:29; 1 Kor. 5:7; Heb. 4:15). Ett knippe ”isop”, som blodet doppades i, symboliserade Guds renande nåd (Ps. 51:9). Kort sagt, under hela pesach uppenbaras Jesus återlösande verk.

`Det faktum att det krävdes blod från Jesus, Gud själv, för att sona synden – vad lär det oss om hur fördärvlig synden verkligen är?`