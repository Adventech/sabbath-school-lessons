---
title:  Studiehjälp
date:   08/08/2025
---

Läs Ellen White, ”Israeliterna drar ut ur Egypten”, s. 250–257, i Det var mycket gott.

Gud var för israeliterna trots deras svaga tro. Han ville undervisa och vägleda dem i hur de skulle tänka och uppföra sig som hans utvalda folk. Gud ledde dem tålmodigt och förde dem till en plats där de skulle stöta på färre utmaningar. Ellen White förklarar:

”Israeliterna … visste inte mycket om Gud och hade svag tro på honom, och de skulle ha blivit förskräckta och modfällda. De var obeväpnade och ovana vid krig. Den långa tiden som slavar hade brutit deras mod, och de hindrades av kvinnor och barn och boskapshjordar. Genom att leda dem till Röda havet uppenbarade sig Herren för dem som en medlidsam och omtänksam Gud” (Ellen White, Det var mycket gott, s. 251).

Andrews Universitets bibelkommentar säger följande om Moses sång: ”Vissheten om denna Guds frälsande handling i historien försäkrar oss om att vi inte har något att frukta inför framtiden. Den sista strofen fokuserar på framtida fiender som de skulle möta i erövringen av Kanaan. På grund av Guds mäktiga ’arm’ skulle de bli som ’förstenade’ (2 Mos 15:16). När vi står inför vissa omöjligheter, när vi känner oss trängda i ett hörn och inte vet vart vi ska vända oss, kan vi finna trygghet i ’Moses sång’, eftersom den påminner om en stor händelse i Guds folks historia” (Andrews Bible Commentary, “Exodus” [Berrien Springs, MI: Andrews University Press, 2020], s. 214).

### Samtalsstart

Berätta om något tillfälle då du varit i en trängd situation och alla vägar såg mörka ut, men så ledde Gud dig genom den.

### Förbön

Tacka Gud för att han ser så mycket längre än vad vi förmår.

### Samtalsfrågor

`Varför befinner vi oss så ofta i samma situation som hebréerna efter deras otroliga befrielse från Egypten, men före utmaningen vid Sävhavet? Det vill säga, trots så många bevis för Guds godhet mot oss och för hans makt, varför tycker vi fortfarande att det är så lätt att visa, och till och med uttrycka, brist på tro?`

`Trots allt som hade hänt, inklusive förlusten av de förstfödda sönerna, varför fortsatte Farao att förfölja Israel? Vad säger detta oss om hur farligt det är för oss att förhärdas av synd (eller att synda)?`

`Även om vi alla ställs inför fruktansvärda prövningar ibland, har många av oss haft (och har fortfarande) några mycket bra dagar, några mycket bra tider, då inget ont händer oss eller våra nära och kära. Varför ska vi se dessa tider som bevis på Guds nåd och beskydd, eftersom vi trots allt förstår att vi lever i ”fiendens” territorium? Det vill säga, varför ska vi alltid komma ihåg att prisa Gud under de goda tiderna, eftersom vi aldrig vet vilka olyckor vi har skonats från?`