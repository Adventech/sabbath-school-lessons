---
title:  Framåt marscherar vi i tro
date:   06/08/2025
---

`Läs 2 Mos. 14:13–31. Vad gjorde Gud för Israels barn trots deras brist på tro?`

Eftersom Mose helhjärtat litade på Gud och hans ord, uppmuntrade han folket. Han presenterade fyra viktiga punkter om hur man ska agera i svåra situationer:

1. ”Var inte rädda” (2 Mos. 14:13). Den första uppmaningen är att lita på Herren, för det är bara på det sättet som rädslan kan övervinnas. Jesaja påminner oss om denna sanning genom att säga att de troende är i Guds händer och att han kommer att handla för dem när de accepterar honom som sin Gud och Herre: ”Var inte rädd, jag är med dig. Ängslas inte, jag är din Gud. Jag ger dig styrka och hjälper dig, stöder och räddar dig med min hand” (Jes. 41:10); ”Ty jag är Herren, din Gud, jag tar dig vid handen och säger till dig: Var inte rädd, jag hjälper dig” (Jes. 41:13).
2. ”Stanna bara lugnt där ni är” (2 Mos. 14:13, nuB). Detta betyder inte att bara sluta klaga och förvänta sig stora saker, utan att lita på Gud och att tålmodigt vänta på hans mäktiga ingripande, för han kommer att handla.
3. ”... så ska ni få se på vilket fantastiskt sätt Herren ska rädda er idag” (2 Mos. 14:13, nuB). För att vår tro ska växa är det viktigt att vi känner igen Guds ledarskap och hjälp och att vi är tacksamma för hans utlovade bistånd. Att ”se” betyder att öppna ögonen (eftersom misstro är blindhet). Endast Gud kan ge oss seger, trygghet och frälsning. Gud är alltid för oss, har omsorg och ger det som behövs vid rätt tidpunkt.
4. ”Herren skall strida för er” (2 Mos. 14:14). Detta indikerar vad Gud kommer att göra: han kommer personligen att kämpa för sitt folk. Golgata är det yttersta beviset på detta, för på korset besegrade Kristus Satan för att ge oss evigt liv (Joh. 5:24; Heb. 2:14; Upp. 12:10, 11). Senare insåg till och med egyptierna att Herren kämpade för israeliterna (2 Mos. 14:25).

Guds befallning till Mose var tydlig: ”… dra vidare.” Gud utvecklade sin handlingsplan steg för steg: (1) Guds ängel och molnpelaren flyttade sig från framsidan av Israels läger och stod bakom dem och skyddade dem från den egyptiska armén; (2) i tro var Mose tvungen att sträcka ut sin hand över havet; (3) Herren delade vattnet och torkade upp det med en stark vind; och (4) resultatet blev att israeliterna gick säkert genom havet på torr mark till andra sidan. Egyptierna förföljde dem i blindo, eftersom de inte såg att Gud gjorde extraordinära saker för sitt folk; det vill säga, de såg det inte förrän det var för sent, vilket deras bekännelse i 2 Mos. 14:25 avslöjade.