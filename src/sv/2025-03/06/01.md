---
title:  Genom Sävhavet
date:   02/08/2025
---

> <p></p>
> ”Men Mose sa till folket: ’Var inte rädda! Stanna bara lugnt där ni är, så ska ni få se på vilket fantastiskt sätt Herren ska rädda er idag. Detta är sista gången ni ser dessa egypter. Herren ska strida för er, och ni ska vara stilla’” (2 Mos. 14:13, 14, nuB).

### Veckans huvudtexter

2 Mos. 12:31–36; Jak. 2:17–20; 2 Mos. 13:1–14:31; Heb. 11:22; 2 Mos. 15:1–21; Upp. 15:2–4.

Uttåget från Egypten är den mest dramatiska och storslagna upplevelsen för Guds folk i Gamla testamentet. Denna händelse är den gudomliga modellen för hur Gud besegrade hebréernas fiender och förde israeliterna segerrikt in i det utlovade landet. Det är också en symbol för frälsningen och återlösningen i Kristus.

Ur mänsklig synvinkel befann sig Israels barn i en desperat, till och med omöjlig, situation – en situation som de i sig själva inte kunde rädda sig ur. Om de skulle bli befriade måste det ske genom en gudomlig handling. Det är samma sak med oss och synden: i och för sig befinner vi oss i en hopplös situation. Vi behöver något ännu mer dramatiskt än uttåget från Egypten. Och vi fick det: Kristus kors, och vad Kristus gjorde där för oss alla.

Händelserna från Israels avfärd från landet Goshen (se 2 Mos. 9:26), som nämns i 2 Mos. 12, fram till Moses sång, som sjungs med glädje i 2 Mos. 15, är hisnande och otroliga. Guds tecken, underverk och mirakulösa återlösningsverk är på sin absoluta topp.

Men inte ens dessa kan jämföras med det som Kristus gjorde för oss på korset, och som dramat i uttåget från Egypten bara var en föraning om.

_Studiematerial för den 2–8 augusti 2025._