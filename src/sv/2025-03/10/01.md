---
title:  Förbundet och ritningen
date:   30/08/2025
---

> <p></p>
> ”När Mose kom och underrättade folket om vad Herren hade sagt och om alla hans stadgar svarade alla med en mun: ’Allt vad Herren har sagt vill vi göra’” (2 Mos. 24:3).

### Veckans huvudtexter

2 Mos. 24:1–18; 1 Kor. 11:23–29; Lev. 10:1, 2; Hes. 36:26–28; 2 Mos. 25:1–9; 31:1–18.

Som deras Gud, Skapare och Återlösare önskade Herren att vara med sitt folk och bo mitt ibland dem. Han skapade oss för att vara i nära gemenskap med honom. Men om meningsfulla relationer med andra människor bara kan byggas upp med tid och ansträngning, så är det samma sak med vår vertikala relation med Gud. Den kan vara en upplyftande och tillväxtfylld upplevelse, men bara om vi tillbringar tid med honom. I praktiken innebär det att vi studerar hans Ord (Gud talar till oss), ber (öppnar våra hjärtan för Gud) och vittnar för andra om Kristus död, uppståndelse och återkomst (engagerar oss i Guds mission). När Gud välsignar oss kommer vi att vara en kanal för välsignelser till andra.

Fokus bör ligga på Gud, inte på oss själva (Heb. 12:1, 2). Genom att vi knyter an till honom kan Gud ge oss kraft att följa hans lära, vilket innebär lydnad mot hans Ord. Inte undra på att Kristus efterföljare i den sista tiden beskrivs som människor ”som bevarar Guds bud och tron på Jesus” (Upp. 14:12).

Det är egentligen enkelt: vi älskar Gud, och därför lyder vi honom.

_Studiematerial för den 30 augusti – 5 september 2025._