---
title:  Studiehjälp
date:   05/09/2025
---

Läs Ellen White, ”Helgedomen och dess gudstjänster”, s. 308–316, i Det var mycket gott.

Tabernaklet var en speciell plats där försoning åstadkoms för de synder som Guds folk erkände. Det var den plats där hela frälsningsplanen hade uppenbarats, och i vissa detaljer även för Israels barn medan de var i öknen. Rättfärdiggörelse, helgelse och dom lärdes alla ut där. Varje djuroffer pekade på Jesus död, syndernas förlåtelse och så småningom på att synderna skulle utplånas. Tillsammans med offren var också Guds lag, rättfärdighetens måttstock, närvarande.

”Guds lag som fanns i arken var den stora rättfärdighets- och domsregeln. Lagen dömde överträdaren till döden. Men ovanför lagen fanns nådastolen, och där uppenbarade Gud sig. Tack vare försoningen benådades den ångerfulle syndaren. Därför kan man säga att ”Nåd och sanning ska mötas, rättfärdighet och frid ska kyssas” (Ps. 85:11) i Kristus verk för vår återlösning som avbildas genom tjänsten i helgedomen” (Ellen White, Det var mycket gott, s. 312).

### Samtalsstart

Vilka fördelar har ni upplevt med att studera om dagens ämne?

### Förbön

Be om att Guds Ande ska ge er mer förståelse av vad Gud hade för avsikter med att befalla att helgedomen skulle byggas.

### Samtalsfrågor

`Hur många gånger har du sagt: ”Allt vad Herren säger åt mig att göra, det vill jag göra”? Hur framgångsrik var du i dina ansträngningar?`

`I slutet av Moses 40 dagar långa vistelse hos Herren på berget Sinai betonade Gud att israeliterna måste iaktta hans sabbat, eftersom det skulle vara ett tecken mellan Gud och dem att det var Herren som skulle göra dem heliga. Vilken roll spelar helighet och helgelse när det gäller att fira sabbaten?`

`Herren ville att israeliterna skulle bygga en helgedom så att ”jag kan bo mitt ibland dem”. Det är fascinerande att denna plats var centrum för Israels frälsning. Det var här – i denna helgedom, där Gud bodde bland sitt folk – som frälsningsplanen utmejslades i symboler och spegelbilder. Vad säger detta oss om vårt totala beroende av Gud för vår frälsning?`

`Vad betyder det att alla människornas synder genom blodet fördes till helgedomen, Guds hus? Hur återspeglar denna fantastiska sanning, om än svagt, vad Jesus gjorde för oss på korset och vad han gör för oss nu i den himmelska helgedomen?`