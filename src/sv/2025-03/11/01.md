---
title:  Avfall och förbön
date:   06/09/2025
---

> <p></p>
> ”Mose gick tillbaka till Herren och sade: ’Detta folk har begått en svår synd, de har gjort sig en gud av guld. Om du ändå ville förlåta deras synd! Utplåna annars mitt namn ur din bok!’” (2 Mos. 32:31, 32).

### Veckans huvudtexter

2 Mos. 32:1–6; Ps. 115:4–8; Jes. 44:9, 10; Rom. 1:22–27; 2 Mos. 32:7–32; Jes. 53:4.

Mose hade varit frånvarande från Israels läger i bara 40 dagar och vad hade hänt? Guds folk hade vänt sig bort från honom och dyrkade en människotillverkad avgud, guldkalven. Efter så många mäktiga tecken, upplevelser och mirakel, hur kunde de göra det?

Det kan finnas många svar, och kanske finns det någon sanning i dem alla. Förstod folket inte vem Gud egentligen var? Eller överskuggades deras mäktiga upplevelser av honom av deras köttsliga och syndiga begär? Uppskattade de inte vad Gud hade gjort för dem, utan tog i stället allt för givet? Var deras förståelse fördunklad, fördärvad av deras vardagliga bekymmer och gamla syndiga tänkande? Var de helt enkelt otacksamma över Guds barmhärtiga handlingar för deras räkning? Glömde de så snabbt bort Guds mäktiga gärningar (Ps. 106:13, 19–23)? Eller kunde allt skyllas på Arons misslyckade ledarskap? ”På Aron var Herren så förbittrad att han ville förgöra honom” (5 Mos. 9:20).

Oavsett orsakerna till detta fruktansvärda avfall, vilka lärdomar kan vi dra av det, inte bara om människans syndfullhet utan om Guds nådiga kärlek till människan, trots hennes syndfullhet?

_Studiematerial för den 6–12 september 2025._