---
title:  Studiehjälp
date:   12/09/2025
---

Läs Ellen White, ”Avgudadyrkan vid Sinai”, s. 281–291, i Det var mycket gott.

Veckans bibelstudium har ett särskilt fokus på Guds verk i de troende. Herren kan göra i oss ”långt mer än vi kan begära eller tänka” (Ef. 3:20). Vi ska inte fokusera på oss själva och tillfredsställa våra personliga önskningar, eftersom detta leder till avgudadyrkan. I stället ska vi rikta vår uppmärksamhet mot Gud och hans kraft. Han ger oss den styrka som leder till ett nytt och segerrikt liv (Fil. 4:13; Jud. 1:24, 25).

”Både kärleken och rättvisan krävde att denna synd skulle bli bestraffad. Gud är både sitt folks beskyddare och furste. Han förgör dem som har beslutat sig för att göra uppror för att de inte ska dra andra i fördärv. När Gud skonade Kains liv hade han visat världsalltet vad följden blir när synden inte bestraffas. Inflytandet som hans liv och lärdomar utövade på hans avkomlingar ledde till det tillstånd av ogudaktighet som krävde att hela världen gick igenom en flod. Berättelsen om människorna som levde före floden vittnar om att långt liv inte är en välsignelse för syndaren. Guds stora tålamod tryckte inte tillbaka deras ondska, utan ju längre de levde desto mer korrupta blev de. Samma sak gällde för avfallet vid Sinai. Om inte synden hade straffats snabbt skulle samma resultat snart ha visat sig” (Ellen White, Det var mycket gott, s. 289).

### Samtalsstart

”Synden straffar sig själv” var ett romerskt ordspråk. Håller ni med om detta?

### Förbön

Be tillsammans för de människor ni upplever behöver särskild hjälp från Gud just nu.

### Samtalsfrågor

`Fundera mer på frågan som ställdes i slutet av måndagens studium. På vilka sätt kan vi lyckas tillbe skapelsen i sig, i motsats till Skaparen? Hur kan vi t.ex. försöka vara goda förvaltare av jorden och försöka skydda miljön utan att tillbe den eller göra den till en avgud?`

`Man kan bedöma situationens allvar genom konsekvenserna och resultaten av en handling eller genom hur allvarlig reaktionen på händelsen är. Varför beordrade Mose att de som envist vägrade att omvända sig och fortsatte att göra uppror mot Gud och hans undervisning skulle avrättas?`

`Varför är den ställföreträdande försoningen den enda korrekta modellen för försoningen? Varför är varje teori om försoning, som förnekar eller bagatelliserar att evangeliet bygger på ställföreträdande, ett allvarligt teologiskt fel? Läs 1 Pet. 2:24. Hur avslöjar det på ett kraftfullt sätt idén om Jesus som vår ställföreträdare?`