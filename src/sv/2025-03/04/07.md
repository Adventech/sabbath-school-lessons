---
title:  Studiehjälp
date:   25/07/2025
---

Läs Ellen White, ”Plågorna drabbar Egypten”, s. 236–243 i Det var mycket gott.

”Han hade låtit sitt folk stå ut med egyptiernas grymhet och förtryck för att det inte skulle bli bedraget angående det förnedrande inflytande som avgudadyrkan utövar. I sitt handlingssätt mot farao uppenbarade Herren sitt hat mot avgudadyrkan och sitt beslut att straffa grymhet och förtryck.

Gud hade sagt om farao: ’Men jag ska göra hans hjärta hårt så att han inte släpper folket’ (2 Mos. 4:21). Ingen övernaturlig kraft användes för att göra kungens hjärta hårt. Gud gav farao tydligast tänkbara bevis på sin kraft, men kungen vägrade envist att bry sig om ljuset. Varje demonstration av den gudomliga makten som han förkastade gjorde honom ännu mer trotsig i sitt uppror. De upprorsfrön som han sådde när han förkastade det första underverket bar nu sin skörd” (Ellen White, Det var mycket gott, s. 239).

”Egyptierna dyrkade solen och månen, och genom detta hemlighetsfulla mörker blev både folket och dess gudar bestraffade av den makt som hade åtagit sig slavarnas sak. Men även om denna straffdom var så fruktansvärd var den ändå ett bevis på Guds medlidande och att han inte ville förgöra egyptierna. Han ville låta folket få tid till att inse sina synder och omvända sig innan han lät den sista och mest fasansfulla av plågorna drabba dem” (Ellen White, Det var mycket gott, s. 243).

### Samtalsstart

Ge exempel från din egen erfarenhet av att ”bränt barn skyr elden”. Men varför är det inte alltid så?

### Förbön

Be för dem som är förblindade av syndens makt att bedra.

### Samtalsfrågor

`Fundera mer på frågan om varför farao lät sig förhärdas så till den grad att han trots det som måste ha varit det självklara och rätta valet – låta folket gå – ändå vägrade. Hur kunde någon bli så självbedragen? Vilka andra personer i Bibeln har begått samma slags misstag? Tänk till exempel på Judas. Finns det lärdomar som vi kan dra av detta för oss själva?`

`Vid ett tillfälle, mitt i den förödelse som farao hade orsakat över sitt eget land och folk, förklarade han: ”Den här gången har jag syndat. Det är Herren som är rättfärdig, och jag och mitt folk har handlat orätt” (2 Mos 9:27, nuB). Även om det var en underbar syndabekännelse vid den tidpunkten, hur vet vi att den inte var äkta?`