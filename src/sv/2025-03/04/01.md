---
title:  Plågorna
date:   19/07/2025
---

> <p></p>
> ”Farao var obeveklig: han släppte inte israeliterna, alldeles som Herren hade sagt genom Mose” (2 Mos. 9:35).

### Veckans huvudtexter

2 Mos. 7:8–10:29; 4 Mos. 33:4; Rom. 1:24–32; Ps. 104:27, 28; Jes. 28:2, 12–17; 44:9, 10, 12–17.

En bonde försökte få sin åsna att röra på sig, men djuret ville inte flytta sig. Så bonden tog en tjock gren och slog till den. Han talade återigen till åsnan, som då började röra på sig.

När någon frågade bonden varför det fungerade svarade han: ”Först måste du få dess uppmärksamhet.”

Om man bortser från alla frågor man kan ställa om grymhet mot djur, finns det en poäng här, särskilt i samband med hebreernas uttåg ur Egypten. Mose har fått sina marschorder och går till farao med Guds berömda ord, shalach et ami, det vill säga ”Låt mitt folk gå!”

Farao vill dock inte låta Guds folk gå. Bibeln förklarar aldrig uttryckligen varför farao var så motvillig, trots det militära hot som egyptierna fruktade att hebreerna kunde utgöra (se 2 Mos. 1:10). Troligtvis, som ofta är fallet med slaveri, var det ren ekonomi. De var billig arbetskraft, och därför ville han inte förlora de ekonomiska fördelar som slavarna gav honom. Därför behövde han övertalas, inte bara för att få hans uppmärksamhet utan också för att få honom att ändra sig.

_Studiematerial för den 19–25 juli 2025._