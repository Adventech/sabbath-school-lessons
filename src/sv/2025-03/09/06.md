---
title:  Hämnd
date:   28/08/2025
---

> <p></p>
> ”Ta inte rätten i egna händer, mina kära, utan låt Guds vrede ha sin gång, ty det står skrivet: ’Min är hämnden, jag skall utkräva den’, säger Herren” (Rom. 12:19, se även 5 Mos. 32:35).

`Vilket löfte och vilken befallning finns i dessa verser, och hur hänger de nära samman?`

Tills Herren kommer med den rättvisa som saknas nu, var det domarnas plikt i det gamla Israel att tillämpa lagen och fastställa ett rättvist straff när skada eller kränkning inträffade. Men de behövde fakta först. Problemet var att lagens lärare på Kristus tid tillämpade denna lag på ett sätt som öppnade dörren för personlig hämnd. Genom att göra det togs principen ur sitt sammanhang och det ursprungliga syftet missades. Följaktligen försvarade de det som lagen faktiskt förbjöd.

`Läs Matt. 6:4, 6; 16:27; Luk. 6:23; och 2 Tim. 4:8. Vad säger dessa texter om hur Jesus såg på principerna om belöning och bestraffning?`

Jesus var inte emot principen om belöning och bestraffning. Rättvisa är en principfråga och en viktig del av livet. Men ingen människa får ta på sig rollen som domare, jury och ”bödel”. Hur lätt skulle det inte vara för oss att förvränga rättvisan! Det är inte upp till oss att hämnas en skada. Om något ont ska åtgärdas måste detta göras av en objektiv domstol; det är domarnas uppgift.

I detta sammanhang säger Jesus att vi skall vara lika fullkomliga som vår ”fader i himlen är fullkomlig” (Matt. 5:48). Hur kan vi vara lika fullkomliga som Gud själv? Oegennyttig kärlek är Guds övergripande kännetecken. Han lär sina efterföljare hur de ska älska sina fiender och be för dem som förföljer dem. Sann fullkomlighet är att älska, att förlåta och att vara barmhärtig (Luk. 6:36), även mot dem som inte förtjänar det. Denna princip, och de handlingar den leder till, är vad det innebär att återspegla Guds karaktär.

`På vilket sätt kan vi dag för dag lära oss att älska på det sätt som vi har blivit befallda att göra? Varför innebär detta alltid själviskhetens död?`