---
title:  Ett liv byggt på lagen
date:   23/08/2025
---

> <p></p>
> ”Herren sade till Mose: Så skall du säga till israeliterna: Ni har själva sett att jag talade till er från himlen. Ni skall inte göra någon gud att ha vid sidan om mig; gudar av silver och guld skall ni inte göra er” (2 Mos. 20:22, 23).

### Veckans huvudtexter

2 Mos. 21:1–32; 22:16–23:33; 2 Kung. 19:35; Matt. 5:38–48; Rom. 12:19; Matt. 16:27.

Gud ville att hans folk skulle vara annorlunda än de omgivande nationerna. Han ville att de skulle etableras som en hängiven trosgemenskap som skulle leva under hans ledarskap och auktoritet. Alla skulle vara underkastade hans lag. Domare skulle utses för att förvalta lagen, och prästerna skulle undervisa om den. Föräldrarna spelade också en avgörande roll.

I alla kulturer avslöjar lagarna lagstiftarens ideal, mål, avsikter och karaktär. När till exempel farao beordrade att alla hebreiska pojkar skulle dödas, avslöjade denna lag hur han var: ond. Om en kung däremot stiftade en lag om att alla 18-åringar i riket skulle få gratis högre utbildning, skulle många anse att detta var ett bevis på kungens generositet och önskan om att landet skulle blomstra.

Guds lag uppenbarar honom, det vill säga hans godhet, kärlek, värderingar, rättfärdighet och hans återhållsamhet mot det onda. Liksom lagen är helig och rättvis, så är Gud det också. Samtidigt som lagen skapar utrymme för ett rikt liv, hjälper den också till att skydda oss från faror och olyckor. Respekt för Gud, för varandra och för livets värden var grunden för Guds lagstiftningssystem.

_Studiematerial för den 23–29 augusti 2025._