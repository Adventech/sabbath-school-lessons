---
title:  Studiehjälp
date:   29/08/2025
---

Läs Ellen White, ”Israel får Guds lag”, s. 276–280 i Det var mycket gott.

Eftersom vi lever i vår fiendes territorium är det inte konstigt att vi kan skadas i verkliga livet av hans skickliga och bedrägliga planer. Vem av oss har inte upplevt smärta och lidande, allt på grund av synden och den syndiga, fallna värld som vi lever i? Det är tyvärr bara en del av livet nu. Men Gud ger oss kraft att klara av det.

”Den dyrbare Frälsaren kommer att sända hjälp just när vi bäst behöver den. Vägen till himlen är helgad av hans fotspår. Varje törne som sårar vår fot har sårat hans. Varje kors som vi måste bära har han burit före oss. Herren tillåter strider för att bereda oss för fred. Nödens tid är fruktansvärd för Guds folk. Men den är en tid för varje sann troende att blicka uppåt och genom tron kunna se löftets båge omge dem” (Ellen White, Från mörker till ljus, s. 543).

### Samtalsstart

Hur hanterar vi de lagar i Bibeln som vi inte förstår? Varför kan det vara viktigt att inte släta över eller relativisera de lidanden som människor utsattes för genom t.ex. slaveriet i Israel?

### Förbön

Be Gud om hjälp att förhålla dig till de lagar i Bibeln som är svåra att förstå.

### Samtalsfrågor

`Människor har genom århundradena kämpat med det faktum att Herren lät driva ut dessa hedniska nationer ur deras land, och ibland till och med utplåna dem. Det är verkligen oroande. Men hur kan insikten om att Guds kärlek också måste manifestera rättvisa hjälpa oss att lita på att hans kärlek, och inte bara hans rättvisa, uppenbarades även i dessa händelser?`

`Direkt efter alla sina ord om att älska andra, även våra fiender och även dem som hatar dig, säger Jesus till oss: ”Var fullkomliga, så som er fader i himlen är fullkomlig” (Matt 5:48). Fundera mer över detta faktum. Varför lät Jesus detta bud följa direkt efter de andra buden? Vad ville han säga oss här om vad det innebär att inte bara vara ”fullkomlig” utan att vara lika fullkomlig som ”er fader i himlen”`

`Aposteln Paulus hade en positiv och upplyftande inställning till Guds lag och dess funktioner, men han var ändå emot att lagen missbrukades. Vad betyder hans uttalande att ”ni står inte under lagen utan under nåden” (Rom. 6:14)? På vilka sätt kan vi missbruka lagen?`

`Vad är skillnaden mellan rättvisa och hämnd? Är de helt olika begrepp eller bara olika manifestationer av samma idé? Hur vet vi om vår önskan om rättvisa inte i själva verket är en önskan om hämnd?`