---
title:  Guds folk i Egypten
date:   29/06/2025
---

Andra Moseboken kallas på hebreiska shemot, bokstavligen ”namn” på svenska, enligt inledningsorden i detta gamla dokument. ”Detta är namnen” – det är så boken börjar. Namnen på patriarken Jakobs familj räknas upp redan i början.

`Läs 2 Mos. 1:1–7. Vilken avgörande sanning finns här?`

Andra Moseboken inleds med en påminnelse om Guds välsignelse. När patriarken Jakob och hans familj bosatte sig i Egypten var de bara 70 personer (1 Mos. 46:27; 2 Mos. 1:5), men ”israeliterna var fruktsamma och förökade sig, de växte till och blev så talrika att hela landet uppfylldes av dem” (2 Mos. 1:7). Vid tiden för uttåget räknades de emellertid till ”ungefär 600 000 män till fots, förutom kvinnor och barn” (2 Mos. 12:37).

`Läs 2 Mos. 1:8–11. Vilken var israeliternas situation vid tiden för uttåget ur Egypten?`

Den bibliska texten målar upp berättelsen om Israels barn i Egypten i mörka färger. Andra Moseboken börjar med att de förslavas av egyptiska arbetsledare och beskriver det förtryckande arbete som de tvingar hebréerna att utföra. Andra Moseboken slutar dock med Guds fridfulla och tröstande närvaro i tabernaklet, i mitten av det israelitiska lägret (se 2 Mos. 40). Mellan dessa två motsatta poler beskrivs Guds triumf. Genom att Herren befriar sitt folk från slaveri, genom att han öppnar Sävhavet och genom att han besegrar den tidens starkaste armé, uppenbaras Guds spektakulära seger över ondskans krafter.

Berättelsen betonar paradoxalt nog att ju mer deras fiender ”förtryckte dem, desto fler blev de och desto mer bredde de ut sig” (2 Mos. 1:12). Det vill säga, oavsett människans intriger är Gud fortfarande den som härskar, och han kommer att rädda sitt folk, även om omständigheterna verkar hopplösa, åtminstone ur ett mänskligt perspektiv.

`En ny kung uppstod, som inte kände Josef. Vad säger den här berättelsen om hur vi aldrig ska ta omständigheter för givna?`