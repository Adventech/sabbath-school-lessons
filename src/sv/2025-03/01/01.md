---
title:  "Förtryck: Bakgrund och Moses födelse"
date:   28/06/2025
---

> <p></p>
> ”Israeliterna suckade under sin träldom. De ropade i sin nöd, och deras klagan steg upp till Gud. När Gud hörde deras jämmer tänkte han på sitt förbund med Abraham, Isak och Jakob och tog sig an israeliterna och gav sig till känna för dem” (2 Mos. 2:23–25).

### Veckans huvudtexter

2 Mos. 1:1–22; 1 Mos. 37:26–28; 39:2, 21; Apg. 7:6; Gal. 3:16, 17; 2 Mos. 2:1–25.

Andra Moseboken genljuder av berättelser om de förtryckta, de marginaliserade, de förföljda, de utnyttjade och de förnedrade. Därför kan människor som idag känner sig övergivna, bortglömda och förslavade finna hopp, eftersom samma Gud som räddade hebréerna också kan rädda dem.

Andra Moseboken talar om livets existentiella strider och om de orättvisor och prövningar som är en del av detta liv. Alla kan bli uppmuntrade av berättelserna om Guds ingripanden till förmån för sitt lidande folk. Gud hör de förtrycktas rop, ser deras kamp, känner deras tårar och kommer till hjälp i deras ångest.

Gud tar initiativ till att befria dem som litar på honom. Vi behöver bara i tro ta emot det som han erbjuder oss. Det är därför som Andra Moseboken bör studeras, eftersom den pekar på vad Jesus har gjort för oss alla. Det är en bok om återlösning, befrielse och slutlig frälsning – allt detta är vårt, genom tro, i Kristus Jesus och det som han har säkrat för oss.

Om vi mitt i oron och mörkret har blicken fäst på Gud kan vi känna igen hans närvaro, omsorg och hjälp när han leder oss till det eviga ”förlovade landet”.

_Studiematerial för den 28 juni – 4 juli 2025._