---
title:  Studiehjälp
date:   15/08/2025
---

Läs Ellen White, ”Från Röda havet till Sinai”, s. 258–268, i Det var mycket gott.

Inte långt efter händelsen med vattnet stod nationen inför en ny fara (se 2 Mos. 17:8–16) – en våldsam och krigisk stam, amalekiterna, hade attackerat dem.

”Amalekiterna var inte okunniga om Guds natur eller om hans överhöghet, men i stället för att frukta honom hade de beslutat sig för att trotsa hans makt. De hånade underverken som Mose hade utfört hos egyptierna och förlöjligade rädslan hos nationerna runt omkring. De hade svurit vid sina gudar att de skulle förgöra hebréerna så att inte en enda skulle komma undan, och de skröt över att Israels Gud inte var mäktig nog att stå emot dem. De hade inte blivit skadade eller hotade av israeliterna. Deras anfall var helt oprovocerat. Det var för att visa sitt hat och trots mot Gud som de försökte förgöra hans folk. De hade länge varit övermodiga syndare och deras brott hade ropat till Gud om hämnd, men i sin nåd hade han fortsatt att uppmana dem till omvändelse. Men när amalekiterna överföll Israels barns uttröttade och försvarslösa led beseglade de sin nations undergång” (Ellen White, Det var mycket gott, s. 266).

### Samtalsstart

Berätta för gruppen om något tillfälle då Gud på ett förunderligt sätt stillat din längtan, din törst.

### Förbön

Tacka Gud för de tillfällen ni pratat om ovan.

### Samtalsfrågor

`Fundera mer på hur Jetro lärde sig om den sanne Guden genom det som Gud gjorde för sitt folk (Se 5 Mos. 4:4–8). Varför gäller den principen även idag? Fråga dig själv och studiegruppen: Vilken typ av vittnesbörd ger vår församling till världen? Vad säger vi till världen om vår Guds natur och karaktär?`

`Läs igen 1 Kor. 10:4. Vad bör den versen lära oss om den gamla irrläran, som en del tror på än idag, som säger att Gamla testamentets Gud var hämndlysten, hatisk och oförlåtande, i motsats till vad vi ser i Jesus? Hur visar den här versen varför den tron är felaktig?`

`Läs igen vad Ellen White skrev ovan om hur amalekiterna fick möjlighet att lära känna den sanne Guden. Jämför deras inställning med Jetros. Vad kan vi lära oss om varför Gud dömde inte bara dem, utan också många av de stammar i den antika världen som Israel kom i kontakt med?`