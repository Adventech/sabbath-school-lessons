---
title:  Livets bröd och vatten
date:   09/08/2025
---

> <p></p>
> ”Då sade Herren till Mose: ’Hur länge skall ni vägra att hålla mina bud och befallningar? Tänk på att det är Herren som har gett er sabbaten — därför ger han er den sjätte dagen mat för två dagar. Alla skall hålla sig i stillhet och ingen får gå hemifrån på den sjunde dagen’. Sedan höll folket sabbatsvila den sjunde dagen” (2 Mos. 16:28–30).

### Veckans huvudtexter

2 Mos. 15:22–16:36; 1 Mos. 3:1–6; 2 Mos. 17:1–7; 1 Kor. 10:4; 2 Mos. 18:1–27; 1 Kor. 10:11.

Efter att ha lämnat Egypten befann sig Israel på en okänd resa till det förlovade landet. Folket stod inför en krävande och lång vandring, och de behövde lära sig en mängd nya lärdomar. Herren skulle leda och ta hand om dem, och visst ville han hjälpa dem att växa, men de måste lära sig disciplin, självbehärskning, uppoffring, osjälviskhet, tillit till Herren och framför allt lydnad.

Mose var en synlig ledare, och folket var tvunget att följa honom och hans ledarskap om de skulle kunna segra. Det var avgörande för dem att hålla ihop, att samarbeta som en gemenskap och att hjälpa varandra. Det fanns många hinder och utmaningar framför dem. Mycket av deras andliga tillväxt skulle bero på hur de mötte dessa utmaningar och hur de reagerade på Mose, särskilt när utmaningarna blev stora.

Det välkända kinesiska talesättet att ”en resa på tusen mil börjar med ett enda steg” var sant i deras situation, och de behövde lita på Herrens anvisningar för varje fotsteg. Tragiskt nog, som vi kommer att se, lärde de sig inte dessa lärdomar så lätt.

Men å andra sidan, vem gör det?

_Studiematerial för den 9–15 augusti 2025._