---
title:  Den brinnande busken
date:   05/07/2025
---

> <p></p>
> ”Herren sade: ’Jag har sett hur mitt folk plågas i Egypten. Jag har hört deras klagorop över sina slavdrivare — ja, jag vet vad de får lida. Därför har jag stigit ner för att befria dem från egypterna och föra dem från Egypten till ett land som är rikt och vidsträckt och som flödar av mjölk och honung’ ” (2 Mos. 3:7, 8).

### Veckans huvudtexter

2 Mos 18:3, 4; 3:1–22; 1 Mos 22:11, 15–18; 2 Mos 6:3; Joel 2:32; 2 Mos 4:1–31; 1 Mos 17:10, 11.

Guds kallelse till oss ändrar ofta riktningen på våra liv. Men om vi följer den kallelsen upptäcker vi att Guds väg alltid är den bästa för oss. Men det kan ibland – åtminstone till en början – vara svårt att acceptera Guds kallelse.

Så är fallet med Mose och hans kallelse från Gud, som började vid mötet med Herren vid den brinnande busken. Även om Mose kanske inte kände till naturlagarna som styr förbränning visste han att det han såg var ett underverk, och det fångade verkligen hans uppmärksamhet. Det var ingen tvekan om att Herren kallade honom till en särskild uppgift. Frågan var bara: Skulle han svara på kallelsen, oavsett den radikala förändring i hans liv som denna kallelse skulle medföra? Till en början var han inte särskilt mottaglig för det.

Du kanske minns tillfällen då du hade specifika mål, men Gud lade om planerna. Det är sant att vi kan vara till nytta för Gud på många sätt, men att följa Guds kallelse i våra liv och göra det som han leder oss till att göra är helt klart vägen till den mest tillfredsställande tillvaron. Det kanske inte alltid är lätt, och det var det inte för Mose, men hur dumt är det inte att gå sin egen väg när Gud kallar oss i en annan riktning.

_Studiematerial för den 5 – 11 juli 2025._