---
title:  Herrens ängel
date:   07/07/2025
---

”Herrens ängel” uppenbarade sig för Mose i en eldslåga ”som slog upp ur en törnbuske” (2 Mos. 3:2). Det var Herren Jesus själv som talade till Mose ”ur törnbusken” (2 Mos. 3:4).

Låt dig inte förvillas av titeln ”Herrens ängel” som en beskrivning av Jesus Kristus. Själva termen ängel betyder helt enkelt ”budbärare” (hebreiska mal’akh), och det beror alltid på sammanhanget om denna ängel ska tolkas som mänsklig eller gudomlig (se Mal. 3:1). Det finns många exempel i Bibeln där ”Herrens ängel” syftar på den gudomliga personen (se t.ex. 1 Mos. 22:11, 15–18; 31:3, 11, 13; Dom 2:1, 2; 6:11–22; Sak 3:1, 2). Denna Herrens ängel talar inte bara i Herrens namn, utan han är Herren själv. Jesus är Guds budbärare som förmedlar Faderns ord till oss.

`Läs 2 Mos. 3:7–12. Hur förklarade Gud för Mose varför han ville ingripa till förmån för israeliterna som var förslavade i Egypten?`

Guds folks lidande i Egypten beskrivs på ett målande sätt som ett stönande och ett djupt rop på hjälp. Gud hörde deras rop och var oroad (2 Mos. 2:23–25). Han kallade dem ”mitt folk” (2 Mos. 3:7). Det vill säga, även före Sinai och ratificeringen av förbundet var de hans folk, och han skulle låta dem bo och ha framgång (om de lydde) i Kanaans land, som han hade lovat deras fäder.

Gud sade till Mose att han sände honom till farao för en särskild uppgift: ”Så gå nu: jag sänder dig till farao, och du skall föra mitt folk, israeliterna, ut ur Egypten” (2 Mos. 3:10). Återigen kallar Gud dem för ”mitt folk”.

Vilken uppgift Gud gav sin tjänare! Mose svarade därför med en fråga: ”Vem är jag?” (2 Mos. 3:11, nuB). Det innebär att Mose, som förstår betydelsen av vad som ska hända och vilken hans roll kommer att bli i allt detta, undrar varför någon som han själv skulle bli utvald. Här får vi tidigt en indikation på hans karaktär, hans ödmjukhet och hans känsla av att han är ovärdig det han är kallad att göra.

`Varför är ödmjukhet och en känsla av vår egen ”ovärdighet” så viktiga för alla som vill följa Herren och göra något för honom?`