---
title:  Studiehjälp
date:   11/07/2025
---

Läs Ellen White, ”Mose”, s. 224–229 i Det var mycket gott.

Det dramatiska samtalet vid den brinnande busken var förmodligen den mest omvälvande upplevelsen i Moses liv. Alla andra höjdpunkter i hans liv berodde på hans positiva, lydiga svar på Guds uppdrag att leda hebréerna ut ur Egypten och till det förlovade landet.

Visst, vi vet nu hur det hela slutade. Men sätt dig själv i Moses ställe vid tiden för den brinnande busken. Han hade flytt från Egypten för att rädda sitt liv. En ny generation hebréer hade kommit till under de 40 åren, och många av dem visste förmodligen inte mycket om honom. Det de hade hört om honom var kanske t.o.m. fel, filtrerat genom berättelser som med tiden blir förvrängda. Och ändå blev han nu kallad av Gud till att leda samma folk bort från en mäktig nation? Inte undra på att han var motvillig till en början!

Ja, det var en oerhört krävande uppgift, men tänk vad han skulle ha gått miste om ifall han hade sagt ett slutgiltigt ”nej” till Gud. Han hade kanske bara försvunnit ut ur historien i stället för att – genom Guds kraft som verkade i honom – bokstavligen skriva historia och bli en av de största och mest inflytelserika personerna, inte bara i Bibeln utan i hela världshistorien.

### Samtalsstart

Har ni någon gång upplevt att Gud har gett er en speciell uppgift? Hur gick det till? Vad var det för uppgift?

### Förbön

Be att Gud ska göra er villiga att alltid svara ja när han vill ge er en uppgift.

### Samtalsfrågor

`Under de lugna åren i öknen gjorde Mose det som Gud kallade honom till att göra: han var familjefar, tog hand om fåren och skrev minst en biblisk bok under Guds inspiration innan han kallades att bli en stor ledare för Guds folk. Vad lär oss Moses erfarenhet om våra plikter i livet?`

`Man skulle kunna hävda att på ytan var Moses ursäkter i och för sig ganska rimliga, eller hur? Varför skulle folket tro på mig? Vem är jag till att börja med? Jag kan inte tala väl. Vad kan den här berättelsen säga oss om hur vi kan lära oss att lita på att Gud kan göra det möjligt för oss att göra det han kallar oss till att göra?`

`Fundera mer på det som sades i söndagens studium om Moses författarskap till Första Moseboken och hur viktigt det verket är för att förstå den heliga historien och frälsningsplanen. Varför måste vi kämpa mot varje försök (och det finns många) att försvaga bokens auktoritet, särskilt genom att förneka historiken i framför allt de första 11 kapitlen?`