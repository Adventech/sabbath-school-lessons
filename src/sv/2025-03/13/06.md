---
title:  Jesus slog upp sitt tält bland mänskligheten
date:   25/09/2025
---

`Läs Joh. 1:14. Hur jämförs Kristus förkroppsligande med tabernaklet?`

Jesus människoblivande är både ett mysterium och en exklusiv vetenskap som de återlösta kommer att studera under hela evigheten. Aposteln Johannes säger att genom att ta på sig vår kropp uppenbarade Kristus att han bor hos oss på ett påtagligt sätt. Jesus här i köttet liknar Gamla testamentets Gud, som bodde hos israeliterna i tabernaklet på Sinai och i vildmarken på deras väg till det förlovade landet.

Genom att bli människa hade Jesus ”slagit upp sitt tält/tabernakel” bland mänskligheten. (Författaren till detta studium vill att vi till och med myntar ett nytt begrepp, att Gud ”tabernaklar”.) Vilket ofattbart tillmötesgående! Den evige Guden kommer ner till oss, som en av oss, för att försäkra oss om att han verkligen är ”Immanuel, Gud med oss”.

I Matt. 18:20 sade Jesus att om två eller tre samlas i hans namn, så ska han vara där bland dem. Kristus är med sitt folk genom den heliga Andens närvaro. Kristus inbjuder sina efterföljare att vara i nära relation med honom: ”Se, jag står vid dörren och bultar. Om någon hör min röst och öppnar dörren skall jag gå in till honom och äta med honom och han med mig” (Upp 3:20).

`Läs Upp. 21:1–3. Vad är det som presenteras för oss här?`

Det nya Jerusalem kommer att stiga ned från himlen till jorden, och Johannes förkunnar: ”Se, Guds tält står bland människorna, och han skall bo ibland dem, och de skall vara hans folk, och Gud själv skall vara hos dem” (Upp. 21:3). Det finns inget tempel i det nya Jerusalem (Upp. 21:22) eftersom hela staden är templet, Guds helgedom. Stadens längd, bredd och höjd är lika stora (Upp 21:16), precis som det var med det allra heligaste i helgedomen, som hade formen av en kub med alla sidor lika stora. I evighet, i en värld utan synd, död eller lidande, kommer vi att vistas i vår Guds omedelbara närvaro.

`Med tanke på vad vi har blivit lovade i Jesus, hur kan vi lära oss att hålla ut ända till slutet?`