---
title:  Studiehjälp
date:   26/09/2025
---

”Läs Ellen White, ”Helgedomen och dess gudstjänster”, s. 316–321 i Det var mycket gott.

”Uppförandet av helgedomen föregicks av en gudomlig frälsningsakt, nämligen Israels befrielse från Egyptens förslavande makt. Detta följdes i sin tur av Guds vilja att ingå ett permanent förbundsförhållande med sitt folk. Han skulle vara deras Gud och de skulle bli hans folk (2 Mos. 6:7). Det sätt på vilket de skulle förhålla sig till honom och till varandra definierades av förbundslagen. Tabernaklet var verkligen en mötesplats, en plats där Gud och människorna möttes. Det var först efter återlösningen och upprättandet av en permanent förening med Gud genom förbundet som folket fick tillgång till Gud i hans boning” (Andrews Bible Commentary: Old Testament, “Exodus” [Berrien Springs, MI: Andrews University Press, 2020], s. 226).

Samtidigt beskriver Ellen White syftet med helgedomsgudstjänsterna: ”Genom det som skedde i tabernaklet, och i templet som senare ersatte tabernaklet, fick människorna varje dag lära sig om de stora sanningarna som handlade om Kristus död och tjänstgöring. En gång varje år påmindes de om avslutningen på den stora striden mellan Kristus och Satan då världsalltet ska renas från synd och syndare” (Det var mycket gott, s. 321).

### Samtalsstart

Var tror du Jesus hade valt att leva och vad skulle han i så fall ha gjort där om han kom och bodde bland människor i vår moderna värld?

### Förbön

Jesus, vi ber att du ska komma och bo hos oss ännu tydligare, så vi verkligen förstår att du är mitt ibland oss.

### Samtalsfrågor

`Offer av djur var en central del av gudstjänsten i helgedomen i Gamla testamentet. Vad pekade alla dessa offer i slutändan på och när upphörde detta? Vad kan vara en central del i vårt gudstjänstfirande idag?`

`När du tänker på att Jesus kom till en värld som inte accepterade honom men ändå älskade alla, vad känner du då?`

`Det är fantastiskt att Gud, universums Skapare skulle bo i helgedomen och på så sätt bo bland sitt folk. Hur mycket mer häpnadsväckande är det ändå inte att han skulle komma för att bo bland oss som en av oss, en människa. Det skulle i sig vara ett fantastiskt uttryck för kärlek. Men att sedan offra sig själv som syndoffer – det vill säga att dö för vår skull? Vad lär oss detta om Guds karaktär? Och vad lär det oss om hur mycket Gud vill att vi ska bli frälsta och komma in i hans eviga rike?`

`Läs Heb. 8:1–6. Vad säger detta om hur den jordiska helgedomen återspeglade det som Jesus nu gör för oss i den himmelska helgedomen?`