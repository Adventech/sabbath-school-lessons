---
title:  Tabernaklet
date:   20/09/2025
---

> <p></p>
> ”Ett moln täckte uppenbarelsetältet och Herrens härlighet fyllde boningen … Herrens moln vilade över boningen om dagen, och om natten lyste en eld i molnet inför israeliternas ögon under hela deras vandring” (2 Mos. 40:34, 38).

### Veckans huvudtexter

2 Mos. 35:1–36:7; 1 Mos. 1:1; 2 Mos. 36:8–39:31; Heb. 7:25; 2 Mos. 40:1–38; Joh. 1:14.

Guds folks huvuduppgift i Gamla testamentet (liksom för oss idag) var att leva i nära relation med Herren, att tillbe och tjäna honom och att ge andra den rätta bilden av Gud (5 Mos. 4:5–8).

I Edens trädgård gömde sig Adam och Eva för Gud eftersom deras synd gjorde dem rädda för honom. Syndfullhet gör människor naturligt rädda för Gud, och denna rädsla förvränger vår syn på hans karaktär. Den goda nyheten är att Gud tar det första steget för att överbrygga denna klyfta, och på eget initiativ reparerar han klyftan och den brutna relationen. Han kallar syndaren tillbaka till sig själv: ”Var är du” (1 Mos. 3:9)?

Vår främsta uppgift är alltså att presentera Guds rätta karaktär och hans kärleksfulla och rättfärdiga handlingar för vår omgivning. När människor attraheras av Gud och är övertygade om hans osjälviska kärlek till dem, kommer de att ge sina liv till honom och lyda det han säger åt dem att göra, eftersom de vet att det är för deras eget bästa.

Helgedomen visade Guds närhet till mänskligheten och uppenbarade de största sanningarna för dem, nämligen hur han frälser dem som kommer till honom i tro.

_Studiematerial för den 20–26 september 2025._