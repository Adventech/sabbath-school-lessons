---
title:  En svår början
date:   14/07/2025
---

Även om Mose redan från början måste ha vetat att det som Herren hade gett honom i uppdrag inte skulle bli lätt (därav hans försök att ta sig ur det), hade han förmodligen ingen aning om vad som skulle komma.

`Läs 2 Mos. 5:3–23. Vilka var de omedelbara resultaten av Mose och Arons första dokumenterade möte med farao?`

Redan innan de gick till farao samlade Mose och Aron de äldste och Israels folk, berättade för dem om Guds budskap och visade dem Guds tecken, vilket ledde till att Israel trodde att Herren skulle befria dem från slaveriet. Därför tillbad de Herren (2 Mos. 4:29–31). Förväntningarna var verkligen höga: Herren skulle befria det hebreiska folket från deras slaveri – äntligen!

Mose gick sedan till Egyptens kung med Guds krav, och saker och ting blev ännu värre för israeliterna. Deras lidande ökade och det dagliga arbetet blev alltmer betungande och krävande. De anklagades för att vara lata, de behandlades hårdare och deras tjänstgöring blev svårare än den redan hade varit.

Deras ledare var inte glada, och konfrontationen mellan dem och Mose och Aron var mycket fientlig, och (som vi senare kommer att se) förebådade den helt enkelt den typ av konflikter som Mose skulle ha med sitt eget folk under många år framöver.

`Läs 2 Mos. 5:21 och sätt dig sedan i dessa mäns ställe när de konfronterade Mose och Aron. Varför skulle de säga det här?`

Det är inte så svårt att förstå varför de var upprörda över Mose (”Må Herren se vad ni gör och straffa er!”, sade de). De trodde att Mose skulle komma för att befria dem från egyptierna, inte för att göra deras liv under egypterna ännu svårare.

Förutom att förhålla sig till egyptierna var Mose och Aron alltså tvungna att förhålla sig till sitt eget folk också.

`Vilka är några bättre sätt för dig och andra att förhålla er till lokala församlingsledare när meningsskiljaktigheter uppstår, vilket de oundvikligen gör?`