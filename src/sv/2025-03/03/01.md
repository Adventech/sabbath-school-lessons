---
title:  Svår början
date:   12/07/2025
---

> <p></p>
> ”Därefter gick Mose och Aron till farao och sade: ‘Så säger Herren, Israels Gud: Släpp mitt folk så att de kan fira högtid i öknen till min ära.’ Farao svarade: ‘Vem är Herren? Skulle jag släppa Israel därför att han befaller det? Jag känner inte Herren, och Israel tänker jag inte släppa‘” (2 Mos. 5:1, 2).

### Veckans huvudtexter

2 Mos. 5:1–23; Upp. 11:8; 2 Mos. 6:1–13; Ps. 73:23–26; 2 Kor. 6:16; 2 Mos. 6:28–7:7.

Många troende tror att när man bestämmer sig för att följa Gud, kommer han eller hon bara att uppleva lycka, välstånd och framgång.

Så är dock inte nödvändigtvis fallet, vilket Bibeln själv ofta visar. Ibland dyker det upp många hinder och nya svårigheter. Detta kan vara mycket frustrerande, och det leder till svåra frågor som inte alltid har enkla svar eller, verkar det som, några svar alls.

De som litar på Gud kommer att möta många prövningar. Men när vi håller ut kommer Gud med lösningar som kommer på hans villkor och i hans tid. Hans sätt kan stå i konflikt med våra förväntningar på snabba och omedelbara lösningar, men vi måste lära oss att lita på honom oavsett.

Således är ämnet för den här veckan: Mose och befallningen att leda Guds folk ut ur Egypten – en så tydlig uppmaning från Gud som någon kan få. Den innehöll faktiskt underverk och Gud själv talade direkt till Mose och lät honom veta exakt vad han ville att Mose skulle göra.

Hur mycket lättare kunde det då inte ha varit för Mose att veta att han hade kallats av Gud och till och med fått en specifik uppgift?

Då borde det väl ha varit enkelt?

Läs vidare här.

_Studiematerial för den 12 – 18 juli 2025._