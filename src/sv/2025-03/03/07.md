---
title:  Studiehjälp
date:   18/07/2025
---

Läs Ellen White, ”Plågorna drabbar Egypten”, s. 230–236 i Det var mycket gott.

Se bara hur illa det började för Mose och hans folk när Mose först närmade sig farao.

”Kungen hade blivit ordentligt uppskrämd och misstänkte att israeliterna tänkte göra uppror mot att arbeta för honom. Missnöje beror på sysslolöshet, så han skulle se till att de inte fick tid till att lägga farliga planer! Han vidtog därför genast åtgärder för att dra åt deras bojor och krossa deras frihetsanda. Samma dag utfärdades det befallningar som gjorde deras arbete ännu grymmare och mer förtryckande. Det mest vanliga byggnadsmaterialet i landet var soltorkat tegel. Murarna i de finaste byggnaderna uppfördes med detta material och kläddes sedan med sten, och ett stort antal slavar var sysselsatta med att tillverka tegel. Eftersom skuren halm blandades med leran för att hålla ihop den behövdes det ganska mycket halm för arbetet. Kungen befallde nu att arbetarna själva måste skaffa fram halmen, men de måste ändå tillverka lika mycket tegel som förut.

Denna befallning skapade stor nöd bland israeliterna överallt i landet. De egyptiska fogdarna hade utnämnt hebréer till att vara förmän över folket. De var ansvariga för arbetet som utfördes av dem som de hade uppsikt över. När kungens förordning började gälla spred sig folket över hela landet för att samla strå i stället för halm. Men de fann att det var omöjligt att utföra lika mycket arbete som förut, och på grund av denna oförmåga blev de hebreiska förmännen grymt slagna” (Ellen White, Det var mycket gott, s. 231).

### Samtalsstart

Vad är det största som Gud har gjort för er? Vad ledde det till?

### Förbön

Tacka Gud för att han aldrig sviker eller överger er.

### Samtalsfrågor

`Tänk på en gång då du hörsammade Guds kallelse i ditt liv men saker och ting inte gick bra, eller i alla fall inte började bra. Vad har du med tiden lärt dig av den erfarenheten?`

`Berätta för andra hur Gud har ingripit i ditt liv när du har bett om hans hjälp eller när du inte förväntade dig det. Hur kan vi tro på Guds godhet när det händer dåliga saker, även för dem som litar på Herren?`

`Vad skulle du säga till någon som säger: ”Jag känner inte Herren”? Men tänk om personen som sade det inte gav uttryck för trots, utan bara som ett faktum i sitt liv? Vad skulle du kunna göra för att hjälpa honom eller henne att ”lära känna Herren” och förklara för personen varför det är viktigt att han eller hon gör det?`