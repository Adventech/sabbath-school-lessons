---
title:  Noa 
date:  12/04/2021
---

**Bland alla texter om ondskan i världen före floden står Noa som en kontrast till andra runt omkring honom. Se på texten ovan, på de tre särskilda punkter som Bibeln nämner om honom. Skriv ner efter bästa förmåga vad du tror att var och en av dem innebär:**

`1. Han var en ”rättfärdig man”.`

`2. Han var ”oförvitlig”.`

`3. Han ”levde i gemenskap med Gud”.`

Utan tvekan var Noa en person som hade en frälsande relation med Herren. Han var någon som Gud kunde arbeta med, en människa som skulle lyssna på Gud, lyda honom och förtrösta på honom. Det är därför Herren kunde använda Noa för att fullfölja sina syften och därför som Petrus i Nya testamentet kallar honom för ”rättfärdighetens förkunnare” (2 Pet. 2:5).

`Läs 1 Mos. 6:8. På vilket sätt hjälper denna text oss att förstå relationen mellan Noa och Herren?`

Ordet välvilja förekommer här för första gången i Bibeln och har klart samma betydelse som i nytestamentliga sammanhang, där Guds nådiga, oförtjänta välvilja (nåd) beskrivs, och som syndare får del av utan att ha förtjänat den. Därför behöver vi förstå att hur ”oförvitlig” och ”rättfärdig” Noa än var så var han fortfarande en syndare som behövde Guds oförtjänta välvilja. I den bemärkelsen skiljer sig Noa inte från någon av oss som uppriktigt försöker följa Herren.

`Noa behövde Guds välvilja (nåd) liksom vi alla. Se på ditt eget liv och fråga dig själv: skulle man kunna säga om mig, som om Noa, att jag är ”rättfärdig”, ”oförvitlig”, och lever ”i gemenskap med Gud”? Skriv ner dina egna skäl till vilken position du intar och (om du känner att du vill) dela med dig det i studiegruppen på sabbaten.`