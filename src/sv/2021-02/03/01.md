---
title:  ”Alla släkten på jorden”
date:  10/04/2021
---

> <p>Nyckeltext</p>
> ”Men Noa hade vunnit Herrens välvilja” (1 Mos. 6:8).

### Veckans Huvudtexter
1 Mos. 3:6; 6:5, 11; 6:18; 9:12–17; Jes. 4:3; Upp. 12:17.

Bakterier är organismer som är för små att kunna ses utan mikroskop. Om en enda liten, vanlig, rund bakterie förstoras tusen gånger är den inte större än en pennspets. Under gynnsamma omständigheter (tillräcklig med värme, fukt och näring) kan bakterier föröka sig extremt snabbt. T.ex. förökar sig vissa bakterier genom enkel delning: en mogen cell delar sig helt enkelt i två dotterceller. När en delning äger rum varje timme kan en bakterie producera över 18 miljoner nya bakterier på 24 timmar. Efter 48 timmar har hundratals miljarder bakterier tillkommit.

Detta mikroskopiska fenomen i naturen illustrerar ondskans snabba tillväxt efter syndafallet. Människosläktet hade begåvats med ett gigantiskt intellekt, god hälsa och lång livslängd, men det övergav Gud och sålde sina unika förmågor till att sträva efter ondska i alla dess former. Medan bakterier kan dö av solljus, kemikalier eller höga temperaturer valde Gud att ta tag i detta omfattande uppror genom en världsomfattande flod.

**Veckans översikt**

Vad gjorde synden med Guds skapelse? Vilka egenskaper hade Noa? Vad innefattade förbundet med Noa? På vilka sätt uppenbaras Guds nåd i förbundet med Noa före floden? Vad lär oss Guds förbund med mänskligheten efter floden om hans allomfattande kärlek till oss?