---
title:  Studiehjälp
date:  16/04/2021
---

Läs Ellen White: ”Floden”, s. 43–91 (kapitel 8) i Det var mycket gott.

”Regnbågen, ett naturligt, fysiskt fenomen, var en lämplig symbol för Guds löfte att aldrig mer förgöra jorden genom en flod. Klimatförhållandena på jorden skulle bli helt annorlunda efter floden. På de flesta håll i världen skulle regnet ersätta den tidigare daggen som fuktade jorden så väl. Därför behövdes det något som lugnade människors fruktan varje gång regnet började falla. I naturfenomenen kan det andliga sinnet se Guds uppenbarelse av sig själv (se Rom. 1:20). Därmed är regnbågen ett bevis för den troende att regnet blir till välsignelse och inte till en allomfattande förödelse” (The SDA Bible Commentary, vol. 1, s. 265).

**Sammanfattning**

I denna veckas studium har vi lagt märke till att Guds förbund med Noa är det första som uttryckligen diskuteras i Bibeln. Det visar hans välvilja och intresse för människofamiljen och hans önskan att träda in i en frälsande relation med dem. Gud återbekräftade sitt förbund med Noa, och det var Noas överlåtelse till Gud som skyddade honom från det allmänna avfallet och till slut räddade honom och hans familj från flodens förödande dom.

”Denna symbol [regnbågen] i molnen ska bekräfta allas tro och upprätta deras förtröstan på Gud, för den är ett tecken på Guds nåd och godhet mot människan. Den visar att fastän Gud provocerades till att förstöra jorden genom floden omfamnar hans nåd fortfarande jorden” (Ellen White: The Story of Redemption, s. 71).

**Samtalsstart**

Varför dras vi människor till det onda? Vad är det som är så lockande?

**Förbön**

Be att Gud ska hjälpa er att alltid välja det goda.

**Samtalsfrågor**

`Det finns en mesopotamisk flodberättelse som kallas Gilgamesheposet. Den berättar också om en stor flod som följde efter att människorna förökat sig mycket och blivit så upproriska att gudarna inte längre fick sova. Därför beslöt de sig för att utplåna människorna. Jämför denna anledning till floden med den som Bibeln ger.`

`Noa gjorde mer än att bara varna sin generation för Guds kommande dom. Syftet med varningen var att hjälpa människorna att inse sitt behov av räddning. Varför är sanningar om frälsning vanligtvis inte populära? Samtala om vad som kan hindra oss från att ta emot Guds plan för vår frälsning. Se Joh. 3:19; 7:47, 48; 12:42, 43; Jak. 4:4.`