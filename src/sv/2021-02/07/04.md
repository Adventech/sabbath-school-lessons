---
title:  Sinaiförbundet
date:  11/05/2021
---

2 Moseboken drar läsarens uppmärksamhet till tre viktiga händelser. Likt tre berg reser sig uttåget, instiftandet av förbundet och bygget av en helgedom över de mindre händelserna. Instiftandet av förbundet omtalas i 2 Mos. 19–24. Det var den högsta toppen av de tre. En kort sammanfattning av 2 Mos. 19–24 visar händelsernas ordning och inbördes relation.

Även om du inte hinner se på hela den ovan nämnda texten, koncentrera dig på följande händelser:

Israels ankomst och läger vid Sinai efter att Herren befriat dem (2 Mos. 19:1, 2)
				Guds förslag på förbund med Israel (2 Mos. 19:3–6)
				Israels svar och acceptans av förbundet (2 Mos. 19:7, 8)
				Förberedelse för att formellt ta emot förbundet (2 Mos. 19:9–25)
				Proklamation av de tio budorden (2 Mos. 20:1–17)
				Mose som medlare i förbundet (2 Mos. 20:18–21)
				Förbundets uttalade principer (2 Mos. 20:22–23:22)
				Bekräftelse av förbundet (2 Mos. 24:1–18)

Detta förbund spelar en viktig roll i frälsningsplanen. Det är det fjärde förbundet i Bibeln (efter förbundet med Adam, Noa och Abraham), och Gud uppenbarar sig själv mer fullständigt än tidigare, särskilt när helgedomstjänsten upprättas. Därmed blir helgedomen det medel genom vilket Gud visar den frälsningsplan för folket som de sedan ska visa för världen.

Fastän Herren hade befriat Israel från Egyptens slaveri ville han få dem att förstå att återlösning hade en större, mer betydande innebörd än bara frihet från fysiskt slaveri. Han ville rädda dem från synden, det yttersta slaveriet, och det kunde ske endast genom Messias offer, som förebilderna och symbolerna i helgedomstjänsten lärde. Så det är inte konstigt att kort efter sin befrielse från slaveriet fick israeliterna bygga upp helgedomen med tillhörande ritualer, för det var där Gud uppenbarade frälsningsplanen för dem, den sanna meningen och syftet med förbundet. För förbundet är ingenting om det inte är ett frälsningens förbund som Herren erbjuder den fallna mänskligheten. Det var det i Eden och är det vid Sinai.

`Varför var förbundet mellan Gud och Israels folk en nödvändighet? (Se 5 Mos. 29:10–13; observera återigen förbundets relationella aspekt.)`