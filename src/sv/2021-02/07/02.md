---
title:  På örnvingar
date:  09/05/2021
---

Som folk hade Israel sjunkit ner i egyptisk hedendom under flera långa, hårda århundraden. En erfarenhet som utan tvekan fördunklade deras kunskap om Gud, hans vilja och godhet.

Hur kunde Herren vinna dem tillbaka till sig?

Till att börja med skulle han visa uppriktigheten i sin kärlek till Israel, vilket han gjorde genom sina mäktiga handlingar för deras befrielse. Han började med att locka nationen till att ge en kärleksfull respons på hans förslag om ett förbund. Först påminde Gud nationen om sina nådiga handlingar för dem vid Sinai.

**Vilka två illustrationer beskriver Herrens sätt att leda Israel från Egypten till Sinai?**

`2 Mos. 19:4; 5 Mos. 32:10–12`

`5 Mos. 1:29–31; Hos. 11:1`

`Vad lär dessa illustrationer Israel (och oss) om Guds attityd mot sitt folk?`

Dessa illustrationer visar att vår Gud är mycket medveten om vår hjälplöshet. Läs Ps. 103:13, 14. I de båda bilderna av en örn och en förälder som bär sitt barn känner vi Guds omsorg om vårt välbefinnande. Han är mild, stödjande, beskyddande och uppmuntrande och önskar leda oss till full mognad.

”Örnen var känd för sin osedvanliga omsorg om sina ungar. Den levde också på bergstoppar. När den lärde sina ungar att flyga förde den dem på sin rygg till de höga höjderna på Sinaislätterna och släppte dem sedan ner mot djupet. Om den lilla ungen fortfarande var för ung och rädd för att flyga dök örnpappan ner under den, fångade den på sin rygg och flög upp igen med den till höjden över klipporna. Det är så, säger den gudomliga rösten, som ’jag förde dig ut ur Egypten’ ” (George A. F. Knight: Theology of Narration, Grand Rapids, MI: William B. Eerdmans Publishing Company, 1976, s. 128).

`Jämför Guds omsorg om oss och vår omsorg om varandra. Hur kan hans exempel inspirera vår omsorg om andra?`

`Vilka passande beskrivande bilder av Guds omsorg kan du komma på? Försök att komma på några bilder utifrån dina egna erfarenheter och den kultur du lever i. Dela med dig av dem i studiegruppen.`