---
title:  Studiehjälp
date:  14/05/2021
---

Läs Ellen White: ”Israeliterna drar ut ur Egypten”, ”Från Röda havet till Sinai”, och ”Israel får Guds lag” s. 250–280, 290 i Det var mycket gott.

”Fångenskapens ande kommer av strävan att leva i enlighet med en lagisk religion, genom att försöka fullfölja lagens krav i vår egen kraft. Det finns hopp för oss bara om vi kommer under förbundet som gavs till Abraham. Det är ett nådens förbund genom tron på Kristus Jesus. Evangeliet som predikades för Abraham, genom vilket han hade hopp, var samma evangelium som förkunnas för oss idag, genom vilket vi har hopp. Abraham såg på Jesus, som är vår tros upphov och fullkomnare” (Ellen G. White Comments, The SDA Bible Commentary, vol. 6, s. 1077).

”Under sin träldom i Egypten hade många av israeliterna till stor del förlorat kunskapen om Guds lag. De hade blandat dess föreskrifter med hedniska vanor och traditioner. Gud förde dem till Sinai, och med sin egen röst förkunnade han där sin lag för dem” (Ellen White: Det var mycket gott, s. 298).

**Sammanfattning**

Guds förbund med Israel vid Sinai var ett nådens förbund. Efter en väldig uppvisning av sin nåderika kärlek och omsorg genom befrielsen från Egyptens slaveri inbjöd Gud nationen till ett förbund med honom som skulle bevara och främja deras frihet. Israel svarade med en bekräftelse men saknade sann motivation genom kärlek. Deras senare historia visar att de för det mesta misslyckades med att förstå förbundets sanna natur och förvrängde det till ett system av frälsning genom gärningar. Vi behöver inte följa Israels misstag och ignorera den förunderliga nåd som getts syndare.

**Samtalsstart**

Vad betyder Guds nåd för dig?

**Förbön**

Hjälp oss att se din nåd klart var dag.

**Samtalsfrågor**

`På vilka sätt var förbundsrelationen planerad för att bevara Israels fysiska och andliga frihet? (Se 3 Mos. 26:3–13; jfr Mos. 28:1–15.)`

`Läs på nytt 2 Mos. 19:5, 6. Lägg märke till Herrens ord ”hela jorden är min”. Varför säger han så, särskilt i detta sammanhang, då han söker efter ett förbund med detta folk? Hur passar vår förståelse av sabbaten och dess betydelse in här?`

`Vi förstår att vi får förlåtelse för våra synder endast genom Guds nåd. Hur förstår vi hans nåds roll som möjliggörare för oss att leva ett trons och lydnadens liv?`