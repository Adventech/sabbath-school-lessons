---
title:  Förbundet vid Sinai
date:  08/05/2021
---

> <p>Nyckeltext</p>
> ”Ni har sett vad jag gjorde med egypterna och hur jag har burit er på örnvingar och fört er hit till mig” (2 Mos. 19:4).

### Veckans Huvudtexter
5 Mos. 1:29–31; Hos. 11:1; Upp. 5:9; 5 Mos. 29:10–13; 2 Mos. 19:4–6; Rom. 6:1, 2; Upp. 14:12; Rom. 10:3.

”En liten pojke, ett av sju barn, var med i en olycka och blev inlagd på sjukhuset. Hemma hos honom fanns det sällan tillräckligt av nåt. Han hade aldrig fått mer än en ett halvt glas mjölk. Om glaset var fullt skulle det delas mellan två av barnen, och den som drack först fick akta sig för att dricka för mycket. När den lille killen kommit in tryggt på sjukhuset kom en sköterska till honom med ett stort glas mjölk. Han såg på det en stund med längtan och frågade sedan, med de hårda omständigheterna hemifrån i minnet: ’Hur mycket får jag dricka?’ Sköterskan svarade med lysande ögon och med en klump i halsen: ’Drick upp allt, mitt barn, drick upp allt’ ” (H. M. S. Richards: ”Free Grace”, Voice of Prophecy News, juni 1950, s. 4).

Likt denna pojke hade det forntida Israel som sitt eget privilegium att dricka djupt ur frälsningens källa. Israels befrielse från århundraden av slaveri och förtryck var en förunderlig uppvisning av Guds nåd. På samma sätt finns Guds nåd med i vår egen befrielse från synd.

**Veckans översikt**

Vilken bild använde Herren för att beskriva sin relation med Israel? På vilka sätt är berättelserna om uttåget och Sinai paralleller till personlig frälsning? Vad var lagens roll i Sinaiförbundet?