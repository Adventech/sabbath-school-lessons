---
title:  Löften, löften … 
date:  13/05/2021
---

Vid första ögonkastet verkar allt vara väl. Herren befriar sitt folk, ger dem förbundslöftena, och de håller med: de ska göra allt Herren ber dem att göra. Det är en överenskommelse ”gjord i himlen”, eller hur?

**Läs följande texter. Vilken insikt ger de oss beträffande Israels respons på förbundet?**

`Rom. 9:31, 32`

`Rom. 10:3`

`Heb. 4:1, 2`

Vad Gud än ber oss att göra måste vår relation med honom vara grundad i tro. Tro utgör grunden för gärningar som följer. Gärningar i sig, hur rena motiven än är, hur uppriktiga och många de än är, kan inte göra oss acceptabla i en helig Guds ögon. De kunde inte göra det på Israels tid och kan inte göra det på vår tid heller.

`Men om Bibeln om och om igen betonar gärningar, varför kan gärningarna inte göra oss acceptabla inför Gud? (Se Jes. 53:6; 64:6; Rom. 3:23.)`

Olyckligtvis trodde hebreeerna att deras lydnad blev ett medel till frälsning och inte var ett resultat av den. De sökte en rättfärdighet i sin egen laglydnad, inte Guds rättfärdighet, som kommer av tro. Fastän Sinaiförbundet kom med mycket detaljerade föreskrifter och lagar var det tänkt som ett nådens förbund lika mycket som de föregående förbunden var. Denna fritt givna nåd skapar en hjärtats förvandling som leder till lydnad. Problemet var naturligtvis inte deras försök att lyda (förbundet förutsatte lydnad) utan vilken sorts ”lydnad” de visade upp. Det var ingen lydnad alls, vilket nationens fortsatta historia skulle visa.

`Läs Rom. 10:3 noggrant, särskilt den sista delen. Vad händer dem som försöker upprätta sin egen rättfärdighet? Varför leder sådana försök oundvikligen till synd, orättfärdighet och uppror?`