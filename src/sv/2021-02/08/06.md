---
title:  Om …
date:  20/05/2021
---

**Läs följande verser. Vad är den gemensamma poängen i dem, och vad lär det om förbundet?**

`1 Mos. 18:19`

`1 Mos. 26:4, 5`

`2 Mos. 19:5`

`3 Mos. 26:3`

Gud erkänner öppet ”att Abraham lydde mig och rättade sig efter vad jag befallt, mina bud och stadgar och lagar” (1 Mos. 26:5). Det antyds att Gud förväntade sig en sådan livsstil av sin mänskliga förbundspartner. Det fulla uttalandet av det bibliska förbundet vid Sinai gör det mycket tydligt att lydnaden som villkor är en av förbundets grundläggande aspekter.

2 Mos 19:5 gör det klart: ”om ni lyssnar till mig …” Förbundets villkorliga aspekt kan inte förnekas. Fastän det var av nåd, oförtjänt, en gåva till dem, var förbundslöftena inte ovillkorliga. Människorna kunde förkasta gåvan, förneka nåden och vända sig bort från löftena. Likt frälsningen omintetgör förbundet aldrig den fria viljan. Herren tvingar inte människor till en frälsande relation med honom. Han tvingar inte heller in dem i ett förbund. Han erbjuder det fritt åt var och en; alla är inbjudna att ta emot det. När någon gör det medför det förpliktelser, inte som ett medel för att förtjäna förbundets välsignelse utan som en yttre manifestation av att man har tagit emot den. Israel skulle lyda, inte för att förtjäna löftena utan för att löftena skulle uppfyllas genom dem. Dess lydnad var ett uttryck för vad det är att vara välsignad av Herren. Lydnad förtjänar inte välsignelserna så att Gud är skyldig att ge dem utan lydnad skapar en miljö där trons välsignelser kan manifesteras.

`Ni ska ”i allt följa den väg som Herren, er Gud, har befallt er att gå. Då får ni leva, det går er väl och ni får ett långt liv i det land ni tar i besittning” (5 Mos. 5:33). Säger Herren här till Israel att om de lyder förtjänar de dessa välsignelser, att de tillhör dem? Eller säger han att deras lydnad gör det möjligt för honom att välsigna dem på ett särskilt sätt? Vad är skillnaden mellan de två tankarna?`