---
title:  Förbundslagen
date:  15/05/2021
---

> <p>Nyckeltext</p>
> ”Du skall veta att det är Herren, din Gud, som är Gud, den trofaste Gud som håller sitt förbund och visar godhet i tusen släktled mot dem som älskar honom och håller hans bud” (5 Mos. 7:9).

### Veckans Huvudtexter
2 Mos. 19:6; Jes. 56:7; Heb. 2:9; 5 Mos. 4:13; 10:13; Amos 3:3; 1 Mos. 18:19.

Ett av de viktiga uttrycken i Ps. 23 antyder var Gud vill leda oss. Han ”leder mig på rätta vägar, sitt namn till ära”, säger David i vers 3 (kursiverat här). På grund av sin egen moraliska uppriktighet leder Gud oss aldrig vilse. Han förbereder säkra vägar för vår andliga vandring genom livet.

Vilka är dessa ”rätta vägar”? En annan Psalm svarar på frågan genom en bön: ”Led min vandring efter dina bud, den stigen går jag med glädje” (Ps. 119:35). Guds lag är en trygg, fast väg genom den mänskliga existensens oberäkneliga sumpmarker.

Vårt studium den här veckan kretsar sig kring Guds lag och dess plats i Sinaiförbundet.

**Veckans översikt**

Vad betydde Israels utvaldhet? Vad finns det för paralleller där till vår egen? Hur viktig var lagen i förbundet? Kom förbundet till utan villkor? Varför är lydnad en så viktig del av förbundsrelationen?