---
title:  Valet av Israel 
date:  16/05/2021
---

Judisk tradition lärde att Gud slöt förbundet med Israel bara för att andra folk förkastade det först. Fastän det inte finns bibliska belägg för detta klargör det ändå att oavsett vilka orsaker Herren hade när han valde den hebreiska nationen så var det inte därför att de förtjänade den stora äran och de privilegier Herren gett dem. De hade inga egna meriter som skulle ha gjort dem värdiga Guds kärlek och att han hade valt dem till att vara hans folk. De var få till sitt antal, en grupp slavar, och politiskt och militärt svaga. Dessutom var de kulturellt och religiöst blandade och utan mycket inflytande. Grundorsaken till deras utvaldhet låg därför i mysteriet av Guds kärlek och nåd.

**Samtidigt behöver vi dock vara försiktiga när vi tänker på utvaldhet, eftersom det finns möjligheter till att missförstå vad detta innebär teologiskt. Varför utvalde Gud Israel? Var det för att återlösa dem medan alla andra var utvalda till att bli förkastade och förlorade? Eller valdes de ut för att bli redskap som kunde ge världen vad de hade erbjudits? Hur hjälper följande texter oss att förstå svaren på dessa frågor?**

`2 Mos. 19:6`

`Jes. 56:7`

`Heb. 2:9`

Som adventister ser vi gärna oss själva som dagens motsvarighet till Israel, kallade av Gud, inte för att vara de enda återlösta, utan för att förkunna budskapet om återlösning, i samband med de tre änglarnas budskap för världen. Kort sagt tror vi att vi har något helt unikt att säga. Det är i princip också det forntida Israels situation. Syftet med valet av Israel var inte att göra den hebreiska nationen till någon sorts exklusiv förening som behöll löftet om frälsning och återlösning för sig själva. Nej, om vi tror att Kristus dog för hela mänskligheten (Heb. 2:9) är återlösningen som Herren gav Israel också given till hela världen. Israel skulle vara ett redskap som skulle förkunna denna återlösning. Vårt samfund är kallat till att göra detsamma.

`Vad kan du göra i din egen församling för att främja det verk vi har kallats till att utföra? Varför är det viktigt för dig att medverka aktivt i detta verk?`