---
title:  Ett evigt förbund
date:  17/04/2021
---

> <p>Nyckeltext</p>
> ”Jag skall upprätthålla mitt förbund, förbundet mellan mig och dig och dina ättlingar i släktled efter släktled, ett evigt förbund: jag skall vara din Gud och dina ättlingars Gud” (1 Mos. 17:7).

### Veckans Huvudtexter
2 Mos. 3:14; 1 Mos. 17:1–6; 41:45; Dan. 1:7; 1 Mos. 15:7–18; 17:1–14; Upp. 14:6, 7.

Hur många av oss minns tydligt en sjukdom från barndomen eller en lunginflammation som gjorde oss mycket sjuka och hade potential till att bli någonting ännu värre? Under en lång natt med feber kunde vi vakna ur halvsömnen och se mamma eller pappa sitta på en stol bredvid vår säng i nattlampans mjuka sken.

Precis så, bildligt och mänskligt talat, satt Gud vid bädden av en värld som var sjuk av synd när det moraliska mörkret började bli allt djupare århundradena efter floden. Av denna anledning kallade han Abram och planerade att genom sin trogna tjänare upprätta ett folk som han kunde anförtro kunskapen om sig själv och erbjuda frälsning.

Därför trädde Gud in i ett förbund med Abram och hans efterkommande. Förbundet betonade mer detaljerat Guds plan att rädda mänskligheten från syndens konsekvenser. Herren skulle inte lämna sin värld utan uppsikt, inte i en sådan fruktansvärd nöd. Den här veckan ska vi se på ytterligare förbundslöften.

**Veckans översikt**

Vad är Guds namn? Vad betyder det? Vad utmärkte de namn som Gud använde för att identifiera sig själv för Abram? Varför ändrade Gud Abrams namn till Abraham? Vilka villkor eller förpliktelser ingick i förbundet?