---
title:  Studiehjälp
date:  23/04/2021
---

**Läs Ellen White: ”Abraham kallas”, s. 106–112, i Det var mycket gott; ”Evangeliet ger frihet”, s. 147–156, i Genom vatten och eld.**

Regnbågen är ett tecken på Guds förbund med Noa. Läs 1 Mos. 17:10 för att upptäcka tecknet på Guds förbund med Abraham. Omskärelse ”förordnades: 1) för att skilja Abrahams ättlingar från hedningar (Ef. 2:11), 2) för att bevara minnet av Jahves förbund (1 Mos. 17:11), 3) för att uppfostra i moralisk renhet (5 Mos. 10:16), 4) för att representera rättfärdighet genom tro (Rom. 4:11), 5) för att symbolisera hjärtats omskärelse (Rom. 2:29), och 6) för att förebåda det kristna dopet (Kol. 2:11, 12)” (The SDA Bible Commentary, vol. 1, s. 322, 323).

Regnbågen förblir ett tecken på Guds löfte fram till världens slut, men det gör inte omskärelsens tecken. Enligt aposteln Paulus fick Abraham omskärelsen som ett tecken på den rättfärdighet han fick genom tro (Rom. 4:11). Men genom århundradena kom omskärelsen att markera frälsning genom lydnad för lagen. På Nya testamentets tid hade den mist sin betydelse. I stället är det väsentliga tron på Jesus Kristus, som leder till ett  förvandlat liv i lydnad. Läs Gal. 5:6; 6:15; 1 Kor. 7:18, 19.

**Sammanfattning**

Gud kallade Abraham till en speciell relation med honom, en relation som skulle visa frälsningsplanen för världen.

**Samtalsstart**

Alla håller inte vad de lovat. Vad har du upplevt när du har litat på människor, kanske även dig själv?  Varför kan vi lita på Guds löfte?

**Förbön**

Be om större tro att både lita på Guds löften och villighet att gå när han kallar så att våra liv som kristna är ett vittnesbörd om Guds frälsande makt.

**Samtalsfrågor**

`Samtala om relationen mellan tro och gärningar. Kan den ena finnas utan den andra? Om inte, varför inte?`

`”Många prövas fortfarande liksom Abraham blev prövad. De hör inte Guds röst tala direkt från himlen, men han kallar dem genom sitt Ords lärdomar och sådant som sker genom hans försyn. Kanske krävs det av dem att de överger en karriär som utlovar förmögenhet och ära. Kanske måste de lämna likasinnade och fördelaktiga sällskap och skilja sig från sin släkt för att träda in på en stig som tycks innebära självförsakelse, svårigheter och uppoffringar. Gud har ett verk för dem att utföra, men ett bekvämt liv och vänners och släktingars inflytande skulle hindra dem från att utveckla de karaktärsdrag som är väsentliga för att utföra uppgiften. Han kallar dem bort från mänskligt inflytande och bistånd och lär dem att känna sitt behov av hans hjälp, och att förlita sig endast på honom så att han kan uppenbara sig för dem. Vem är redo att överge påtänkta planer och släkt och vänner när Gud kallar?” (Ellen White: Det var mycket gott, s. 107, 108). Samtala om moderna exempel på människor som du känner till och som har fått samma kallelse.`