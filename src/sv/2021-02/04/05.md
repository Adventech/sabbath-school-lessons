---
title:  Förbundets steg 
date:  21/04/2021
---

I dessa två verser visas det första steget av Guds (tre) förbundslöften till Abram. Gud närmade sig Abram, gav honom en befallning och sedan ett löfte. Att han närmade sig Abram ger uttryck för Guds välvilliga val av Abram för att vara den första viktiga personen i hans särskilda nådesförbund. I befallningen ingår ett prov på en total förtröstan på Gud (Heb. 11:8). I löftet (1 Mos. 12:1–3, 7) som gavs till Abrams efterkommande ingår ytterst ett löfte till hela människosläktet (1 Mos. 12:3; Gal. 3:6–9).

**Det andra steget i Guds förbund med Abram finns i 1 Mos. 15:7–18. I vilka verser finner vi några av de steg som finns på det första steget?**

`Guds sätt att närma sig människan? Verser?`

`Maning till människans lydnad? Verser?`

`Guds löfte? Verser?`

I en högtidlig ritual på steg två visade sig Herren för Abram och gick mellan de noggrant placerade styckena av djuren. Vart och ett av de tre djuren var slaktade och delade, och de två halvorna var placerade mitt emot varandra, med ett utrymme mellan dem. Fåglarna var dödade men inte delade. De som gick in i förbundet skulle gå mellan de delade styckena, en symbolisk ed för ständig lydnad för det man högtidligt kommit överens om.

`Beskriv vad som hände på det tredje och sista steget av Guds förbund med Abraham. (Se 1 Mos. 17:1–14.)`

Betydelsen av namnet Abraham understryker Guds önskan och plan att rädda alla folk. De många folken skulle omfatta israeliter, judar och hedningar. Nya testamentet gör det mycket klart att Abrahams sanna efterkommande är de som har Abrahams tro och som förtröstar på den utlovade Messias förtjänster. (Se Gal. 3:7, 29.) Så långt tillbaka som Abraham var det alltså Herrens avsikt att rädda så många människor han bara kunde, oavsett vilket folk de tillhörde. Utan tvekan är det ingen skillnad idag.

`Läs Upp. 14:6, 7, den första ängelns budskap. Vilka paralleller kan du finna mellan det ängeln säger och det som hände i förbundet med Abraham? På vilka sätt är det samma saker?`