---
title:  Studiehjälp
date:  02/04/2021
---

I Bibeln finns ett överflöd av maningar till syndare och de fallna. Jämför Ps. 95:7, 8; Jes. 55:1, 2, 6, 7; Luk. 15:3–7; 19:10. Vilka andra maningar finner du?

Läs Ellen White: ”Skapelsen”, s. 35–53 (kapitel 2) i Det var mycket gott.

”Det fanns en predikan om evangelium, tror jag, i dessa tre ord från Gud när de trängde igenom mörkret och nådde flyktingarnas ringande öron: ’Var är du?’ Din Gud vill inte förlora dig; han kommer för att söka dig, så som han efter en tid kommer i sin Sons person, inte bara för att söka utan också rädda det som nu är förlorat” (Charles Haddon Spurgeon, The Treasury of the Bible, Grand Rapids, MI: Zondervan Publishing House, 1962, Old Testament, vol. 1, s. 11).

**Sammanfattning**

Gud skapade oss till sin egen avbild så att det kunde finnas en kärleksfull relation mellan honom och oss. Även om syndens ankomst splittrade den ursprungliga enheten försöker Gud återupprätta den relationen genom återlösningsplanen. Som bristfälliga varelser får vi mening och klarhet i våra liv bara när vi träder in i en gemenskap med vår Skapare.

**Samtalsstart**

Varje dag matas vi med teveprogram, podcaster, artiklar mm. som säger att människan har blivit till genom en lång utvecklingsprocess. Varför tror du i stället att Gud har skapat oss?

**Förbön**

Tacka Gud för att han har skapat oss och är vår Far.

**Samtalsfrågor**

`Vår milde och kärleksfulle Gud är den som söker människan. Hur kan vi nu idag reagera på detta kärleksuttryck från Fadern och Jesus Kristus? Hur förväntar sig Herren att vi svarar?`

`Den bibliska bilden av mänskligheten är att hon har fallit från en hög plats i Guds skapelse och är i behov av återlösning. Jämför den bilden med den evolutionistiska utvecklingsteorin. Vilken av dem ger mer hopp, och varför?`

`Hur väsentliga är kärleksfulla relationer för mänsklig lycka? Varför är en växande gemenskap med Gud nödvändig för sådana relationer? Samtala om hur sunda mänskliga relationer påverkar människorna i dessa relationer (föräldrar-barn, vän-vän, man-hustru, arbetsgivare-anställd osv.).`