---
title:  Vad hände?
date:  27/03/2021
---

> <p>Nyckeltext</p>
> ”Gud sade: ’Vi skall göra människor som är vår avbild, lika oss ...’ Gud skapade människan till sin avbild, till Guds avbild skapade han henne. Som man och kvinna skapade han dem” (1 Mos. 1:26, 27).

### Veckans Huvudtexter
Ps. 100:3; Apg. 17:26; 1 Mos. 2:7, 18–25; 1 Mos. 1:28, 29; 3:15.

Bibelns berättelse om människans skapelse är fylld med hopp, lycka och fullkomlighet. Varje skapelsedag slutade med att Gud konstaterade att det var ”gott”. Där fanns definitivt inga orkaner, jordbävningar, katastrofer eller sjukdomar.

Vad hände?

Den sjätte dagen i skapelsen slutade med att Gud konstaterade att det var ”mycket gott”. Det var för att Herren den dagen skapade varelser till sin egen avbild: människor. Det hade han inte gjort med någonting annat i berättelsen i 1 Mos. Dessa varelser var naturligtvis på alla sätt fullkomliga; det måste de vara. De var ju skapade till Guds avbild. Av ren nödvändighet fanns där inga mördare, tjuvar, lögnare, svindlare eller andra liknande sorters onda människor. Så vad hände?

Den här veckans studium ser på skapelsen, vad Gud först gjorde, och sedan vad som hände med den fullkomliga skapelsen. Till slut berörs kvartalets tema: vad Gud gör för att rätta till allting igen.

**Veckans översikt**

`Vad lär Bibeln om vårt ursprung? Vilken sorts relation ville Gud ha med människan? Vad var syftet med trädet som gav kunskap om gott och ont? Vilket hopp gavs till Adam och Eva omedelbart efter deras fall?`