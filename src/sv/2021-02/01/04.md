---
title:  Gud och människan tillsammans 
date:  30/03/2021
---

Lägg märke till de första orden som Gud talade till människan, åtminstone som de beskrivs i Bibeln. Han pekar på deras förmåga att föröka sig, reproducera fler av sin art. Han visar dem också själva jorden, skapelsen, och han säger till dem att bruka den, ställa den under sig och råda över den. Han pekar också på växter som de kunde äta. Kort sagt handlar Guds första ord till mannen och kvinnan, enligt Bibeln, specifikt om deras samverkan och relation med den fysiska världen.

`Vad säger 1 Mos. 1:28, 29 oss om hur Gud ser på den materiella världen? Antyder de verserna att det finns någonting ont i det materiella och i att vi njuter av det? Vad kan dessa tidiga scener i människans historia lära oss om hur vi bör förhålla oss till själva skapelsen?`

I dessa ord tar Gud också de första stegen mot en relation med mänskligheten. Han talar till dem, ger dem befallningar, säger vad de ska göra. Det finns också ett underförstått ansvar i dessa ord. Gud har bett dem att råda över hans underbara skapelse som han själv har gjort.

`1 Mos. 1:28 säger att Gud välsignade Adam och Eva. Vad betyder det? Hur såg relationen mellan dem och deras Skapare ut?`

Gud riktade sig till Adam och Eva som intelligenta varelser som kunde reagera på hans vänlighet och träda in i en gemenskap med honom. Som sin Skapares, sin Faders barn var Adam och Eva också beroende av hans välsignelse och omsorg. Han gav dem allt de behövde. De gjorde ingenting för att förtjäna vad han gav dem. De var enbart mottagare av något de inte förtjänade.

`När vi läser om mannens och kvinnans skapelse kan vi se aspekter före syndens ankomst som Gud vill att vi ska ha med honom nu, efter syndens ankomst. Se tillbaka på dagens studium och undersök vilka paralleller du kan finna som hjälper dig att förstå hur vi kan relatera till honom även i vårt fallna tillstånd.`