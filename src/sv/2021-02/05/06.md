---
title:  ”Göra ditt namn så stort” 
date:  29/04/2021
---

**”Där ska jag göra dig till ett stort folk. Jag ska välsigna dig och göra ditt namn stort, och du ska bli en välsignelse” (1 Mos. 12:2, FB)**

`I 1 Mos. 12:2 lovar Gud att göra Abrams namn stort, det vill säga göra honom känd. Varför skulle Gud göra det för en syndare, oavsett hur lydig och trogen han/hon är? (Se Rom. 4:1–5; Jak. 2:21–24.) Gav Gud Abram storhet för hans egen personliga skull, eller stod den för någonting mer? Förklara.`

`Jämför 1 Mos. 11:4 och 12:2. Vad är den stora skillnaden mellan dem? På vilka sätt representerar den ena ”frälsning genom gärningar” och den andra ”frälsning genom tro”?`

Hur mycket frälsningsplanen än vilar på Kristus gärning för oss är vi ändå, som mottagare av Guds nåd, fortfarande involverade. Vi har en roll att spela; vårt fria val blir framträdande. Tidsåldrarnas drama, striden mellan Kristus och Satan, pågår fortfarande i och genom oss. Både mänskligheten och änglarna ser på det som händer med oss i striden (1 Kor. 4:9). Vilka vi är, vad vi säger, vad vi gör är långt ifrån oviktigt bortom vår egen sfär, utan det har konsekvenser som i en bemärkelse kan ge eko genom världsalltet. Genom våra ord, handlingar och även genom våra attityder kan vi förhärliga Herren, som har gjort så mycket för oss, eller dra skam över honom och hans namn. När Herren alltså sade till Abraham att han skulle göra hans namn stort talade han verkligen inte om det på samma sätt som världen talar om någon med ett stort namn. Det som gör ett namn stort i Guds ögon är karaktär, tro, lydnad, ödmjukhet och kärlek till andra. Dessa egenskaper kan ofta vara respekterade i världen men är vanligtvis inte faktorer som enligt världens bedömning skulle göra någons namn stort.

`Tänk på några män och kvinnor som har ett ”stort” namn i världen idag, t.ex. skådespelare, politiker, artister, de förmögna eller andra. Vad finns det hos dem som har gjort dem kända? Jämför dem med Abrahams storhet och vad som skulle göra honom känd. Hur påverkar världens uppfattning om storhet även vår uppfattning om storhet? Hur kan vi se till att vår bild av storhet speglar Guds bild?`