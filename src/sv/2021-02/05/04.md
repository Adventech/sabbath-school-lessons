---
title:  Löftet om Messias – 2
date:  27/04/2021
---

**”För att njuta av sann lycka behöver vi resa till ett mycket avlägset land, och även ut ur oss själva” (Thomas Browne).**

`Se på citatet ovan, skrivet på 1600-talet. Håller du med eller inte? Läs det tillsammans med 1 Thess. 4:16–18 och Upp. 3:12.`

Augustinus skrev om det mänskliga tillståndet: ”Vad det första ursprunget beträffar är ju detta liv – om det nu skall kallas ett liv – i sitt myckna och svåra elände ett vittnesbörd om att hela människosläktet blivit fördömt. Vad annat visar denna hemska och djupa okunnighet – ur vilken all villfarelse uppstår – som i en mörk avgrund har uppslukat alla Adams söner, så att människan inte kan befrias från den utan möda, smärta och fruktan? Vad annat visar kärleken till så många intiga och fördärvliga ting, och det som följer därav – frätande bekymmer, sinnesrörelser, sorger, skrämmande inbillningar, vanvettiga glädjeutbrott, tvedräkt, tvister, krig, lömska anslag, vredesutbrott, fiendskap, bedrägeri, smicker, svek, stöld, plundring, trolöshet, högmod, ärelystnad, avund, mord, fadermord, grymhet, raseri, gemenhet, vällevnad, lättfärdighet, oförskämdhet, okyskhet, otukt, äktenskapsbrott, blodskam – och ett otal former av liderlighet och skändligheter, mot båda könens natur, som det är skamligt till och med att nämna – helgerån, kätteri, hädelse, mened, övergrepp mot oskyldiga, förtal, lagvrängeri, försumlighet, falska vittnesbörd, orättrådiga domar, övervåld, stråtröveri, och all annan ondska som jag inte kan erinra mig och som ändå inte vill försvinna från detta människors liv” (Augustinus: Guds stad, sv. övers. av Bengt Ellenberger, Artos Bokförlag 1997, bok XXII, kap. 22, s. 323).

Augustinuscitatet skulle kunna handla om de flesta moderna städer idag. Ändå skrev han för mer än femtonhundra år sedan. Mycket litet av människans situation har förändrats, och det är därför människor söker utvägar.

Hur tuff vår situation än är, är framtiden lyckligtvis ljus, men bara tack vare det som Gud har gjort för oss genom Jesus Kristus liv, död, uppståndelse och översteprästerliga tjänst – den yttersta uppfyllelsen av förbundslöftet till Abraham att genom hans ättling skulle alla folk på jorden bli välsignade.

`Fundera på citatet från Augustinus. Använd dina egna ord för att beskriva den sorgliga situationen i världen idag. Hitta några bibeltexter som talar om vad Gud har lovat oss i Jesus Kristus (t.ex. Jes. 25:8; 1 Kor. 2:9; Upp. 22:2–5). Reflektera över dessa löften och gör dem till dina egna så att du verkligen förstå vad förbundet handlar om.`