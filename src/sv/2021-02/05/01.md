---
title:  Löftets barn
date:  24/04/2021
---

> <p>Nyckeltext</p>
> ”Och jag är med er alla dagar till tidens slut” (Matt. 28:20).

### Veckans Huvudtexter
1 Mos. 15:1–3; Jes. 25:8; 1 Kor. 2:9; Upp. 22:1–5; 1 Pet. 2:9; 1 Mos. 11:4; 12:2.

”En far och hans tioåriga dotter var på semester på en havsstrand. En dag gick de ut för att bada i oceanen, och fastän båda simmade bra kom de ifrån varandra en bit bort från stranden. Pappan insåg att tidvattnet förde dem ut på havet, så han ropade till sitt barn: ’Mary, jag simmar till stranden för att skaffa hjälp. Om du blir trött, vänd dig på rygg. Du kan flyta så hela dagen. Jag kommer tillbaka till dig.’

Snart cirkulerade många sökare och båtar på havet i jakt efter en liten flicka. Hundratals människor på stranden hade hört nyheten och väntade ängsligt. Det tog fyra timmar innan de fann henne, långt från land, men hon flöt lugnt på rygg och var inte alls förskräckt. Tacksamhet och tårar av glädje och lättnad mötte räddningsmanskapet när de kom tillbaka till land med sin dyrbara last, men barnet tog det med ro. Hon verkade tycka att det var konstigt som de reagerade. Hon sade: ’Pappa sade att jag kunde flyta hela dagen på rygg och att han skulle komma tillbaka, så jag bara simmade och flöt, eftersom jag visste att han skulle komma” (H. M. S. Richards: “When Jesus Comes Back,” Voice of Prophecy News, mars 1949, s. 5).

**Veckans översikt**

Varför talade Herren om sig själv som Abrahams sköld? Hur skulle ”alla folk på jorden” välsignas genom Abraham? Vad är det största av alla förbundslöftena?