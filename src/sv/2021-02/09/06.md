---
title:  Tänk på sabbaten
date:  27/05/2021
---

**”Tänk på att hålla sabbatsdagen helig” (2 Mos. 20:8).**

Sabbaten var ett tecken som människan skulle ”tänka på”. Uttrycket att tänka på kan användas på  olika sätt. Det kan också användas i betydelsen komma ihåg, se tillbaka på det förgångna. I den betydelsen pekar sabbaten oss på skapelsen, som nådde sin höjdpunkt i att sabbaten instiftades som en vilodag varje vecka och för en speciell gemenskap med Gud.

Uppmaningen att tänka på har också konsekvenser för nuet. Vi ska inte bara tänka på sabbaten i betydelsen ”komma ihåg” (2 Mos. 20:8) utan också ”hålla” den helig (se 5 Mos. 5:12). Sabbaten har alltså viktiga konsekvenser för oss i nuet.

Slutligen pekar det också framåt att vi tänker på sabbaten. Den som tänker på sabbatshållandet har ett löfte om en rik och meningsfull framtid med sabbatens Herre. Han/hon förblir i förbundsrelationen eftersom han/hon förblir i Herren. Återigen, när vi förstår förbundet som en relation mellan Gud och mänskligheten blir sabbatens roll som stärkande för den relationen särskilt framträdande.

I och med att Guds folk tänker på skapelsen och dess Skapare tänker de faktiskt också på Guds nådefulla frälsningsgärningar (se 5 Mos. 5:15 där sabbaten i detta sammanhang ses som en symbol för uttåget ur Egypten, en symbol för den slutgiltiga frälsningen i Gud). Skapelsen och återskapelsen hör samman. Den förra gör den senare möjlig. Sabbaten är ett tecken som förkunnar att Gud är världens och vår frälsnings Skapare.

`”Genom att helighålla sabbaten ska vi visa att vi är hans folk. Hans Ord förkunnar sabbaten som ett tecken som särskiljer det folk som håller buden … De som håller Guds lag blir ett med honom i den stora striden som började i himlen mellan Satan och Gud” (Ellen White: Selected Messages, bok 2, s. 160).`

`Se på detta citat från Ellen White. Vad finns det i sabbaten, kanske mer än i något av de övriga buden, som gör den till något som särskiljer oss som ”det folk som håller buden”?`