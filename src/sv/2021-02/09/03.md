---
title:  Sabbat före Sinai
date:  24/05/2021
---

”Han svarade dem: ’Det är som Herren har sagt. I morgon är det sabbatsvila, en sabbat helgad åt Herren. Baka nu vad ni vill baka och koka vad ni vill koka; allt som blir över skall ni spara till i morgon’ ” (2 Mos. 16:23).

Ögna igenom 2 Mos. 16, berättelsen om mannat som Israel fick i öknen före Sinai. Lägg märke till vad berättelsen avslöjar:

- Bara en ordinarie portion manna kunde användas varje dag, men på den sjätte dagen skulle de samla det dubbla.
- Det gavs inget manna på sabbaten.
- Den extra portion som behövdes för sabbaten bevarades oförstörd från den sjätte dagen, medan samma manna inte höll någon annan dag.

`Vad uppenbarar denna berättelse om sabbaten innan lagen gavs vid Sinai? (Se 2 Mos. 16:23–28.)`

”Likställandet av sabbaten med den sjunde dagen, konstaterandet att Herren gav sabbaten till israeliterna och berättelsen att folket på Guds befallning vilade på den sjunde dagen pekar alla utan tvekan på sabbatens ursprungliga instiftande [vid skapelsen]” (G. F. Waterman: The Zondervan Pictorial Encyclopedia of the Bible, vol. 5, s. 184).

**Det står mycket mer om sabbaten i 2 Mos. 16 än det vi upptäcker vid första anblicken. Se vad det lär oss:**

`1. Vilken dag är sabbatens förberedelsedag?`

`2. Vilken veckodag är sabbaten?`

`3. Varifrån kom sabbaten?`

`4. Vilken sorts dag bör sabbaten vara?`

`5. Är sabbaten en fastedag?`

`6. Är sabbaten ett prov på lojalitet mot Gud?`

`Hur stämmer din förståelse av sabbaten idag överens med vad 2 Mos. 16 lär om sabbaten?`