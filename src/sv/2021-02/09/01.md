---
title:  Förbundstecknet
date:  22/05/2021
---

> <p>Nyckeltext</p>
> ”Israeliterna skall hålla sabbaten; de skall iaktta den genom alla släktled som en förbundsplikt för alla tider” (2 Mos. 31:16).

### Veckans Huvudtexter
1 Mos. 2:2, 3; 2 Mos. 20:11; 16; Heb. 4:1–4; 2 Mos. 31:12–17; 5 Mos. 5:14.

Sjundedags-sabbaten är som en vacker perenn som blommar varje vecka för att föra oss tillbaka till grunden för allt vad vi är och vad vi skulle kunna vara. Vi är så jäktade, springer hit och dit, spenderar pengar, tjänar pengar. Men plötsligt slår sabbaten ut och fäster oss åter vid våra rötter, början till allt som följer, eftersom allting som är meningsfullt för oss finns bara därför att Gud från början skapade det och oss.

Med obruten regelbundenhet och utan undantag svänger sabbaten sig stilla över horisonten och in i varje vrå och springa i våra liv. Den påminner oss om att varje vrå och springa tillhör vår Skapare, han som placerade oss här, han som i begynnelsen skapade himlarna och jorden. Det var en handling som påminner om hela den kristna trons obestridliga grund och som sjundedags-sabbaten är ett obestridligt och orubbligt tecken på.

Den här veckan ser vi på tecknet i samband med Sinaiförbundet.

**Veckans översikt**

Var har sabbaten sin början? Vad finns det för belägg för att sabbaten fanns före Sinai? Vad gör sabbaten till ett så lämpligt förbundstecken?