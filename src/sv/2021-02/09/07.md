---
title:  Studiehjälp
date:  28/05/2021
---

Läs Ellen White: s. 968-970 i The SDA Bible Commentary, vol. 7; ”The Observance of the Sabbath”, s. 349–351 i Testimonies for the Church, vol. 6; ”Från Röda havet till Sinai”, s. 258–264 i Det var mycket gott.

På ett begripligt och grundläggande sätt definierar sabbaten relationen mellan Gud och människa och de mellanmänskliga relationerna. I mitten av dekalogen finns sabbatsbudet. Det identifierar sabbatens Herre på ett speciellt sätt och antyder hans auktoritet och ägarskap. Lägg märke till dessa två aspekter: 1) Gudomens identitet: Jahve (Herren), som är Skaparen (2 Mos. 20:11; 31:17) och som har en unik ställning; 2) omfattningen av hans ägarskap och auktoritet, ”himlen och jorden och havet och allt vad de rymmer” (2 Mos. 20:11; jfr 31:17). I dessa två aspekter har sabbaten de egenskaper som är typiska för sigill för internationella forntida överenskommelser i Mellanöstern. Det är typiskt att de finns i centrum av dessa dokument, och de innehåller också 1) gudomens identitet (vanligtvis en hednisk gud) och 2) omfattningen av ägarskap och auktoritet (vanligtvis ett begränsat geografiskt område).

”Helgelsen genom Anden markerar skillnaden mellan dem som har Guds sigill och dem som håller en falsk vilodag.

När prövningen kommer visas det klart vad odjurets märke är. Det är söndagshållandet …

Gud har bestämt den sjunde dagen som sin sabbat [2 Mos. 31:13, 17, 16 citerat].

Så dras en skillnad mellan de lojala och de illojala. De som vill ha Guds sigill på sin panna måste hålla det fjärde budets sabbat” (Ellen G. White, The SDA Bible Commentary, vol. 7, s. 980, 981).

**Sammanfattning**

Sabbaten är ett förbundstecken som sträcker sig framåt till den tid då frälsningsplanen är fullbordad. Den pekar tillbaka på skapelsen och som ett tecken på nådens förbund pekar den på den slutliga återskapelsen när Gud gör allting nytt.

**Samtalsstart**

Om du firar sabbat, dela med dig av din viktigaste sabbatsaktivitet/rutin. Varför är den extra viktig för dig? Om du inte kommer på något, berätta om ett speciellt minne från en sabbat.

**Förbön**

Be för att du ska få uppleva sabbatens välsignelser, och att sabbaten ska bli ett tillfälle för dig att lära känna Gud mer och uppleva hans närvaro på ett särskilt sätt.

**Samtalsfrågor**

`Läs 3 Mos. 19:30. Lägg märke till hur versen kopplar samman helgedomen och sabbaten. Med tanke på vad vi hittills lärt oss om det sabbaten är ett tecken på, varför är den kopplingen så begriplig?`

`Fråga dig själv: har sabbatsfirandet stärkt min vandring med Herren? Om inte, vad kan du ändra på?`