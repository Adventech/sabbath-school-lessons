---
title:  Studiehjälp
date:  11/06/2021
---

”Den högste ängeln i himlen hade inte makt att betala lösesumman för en förlorad själ. Keruber och serafer hade bara den härlighet de fått av Skaparen som hans skapelser. Människans försoning kunde bara fullbordas genom en medlare som var lik Gud, ägde de attribut som gudomliggjorde och förklarade honom värdig att agera med den oändlige Guden för människan, och som också representerade Gud inför den fallna världen. Människans ställföreträdare och garant måste ha en människas natur, en koppling till människosläktet som han skulle representera. Och som Guds ambassadör måste han ha del av den gudomliga naturen, en koppling till den Oändlige, för att manifestera Gud för världen och vara en medlare mellan Gud och människan” (Ellen White: Selected Messages, bok 1, s. 257).

”Jesus fortsatte: På samma sätt som ni bekänner mitt namn inför människor ska jag bekänna er inför min Fader och hans änglar. Ni ska bli mina vittnen på jorden. Ni ska vara kanaler som min nåd kan flyta genom så att världen blir räddad. Därför ska jag bli er representant i himlen. Fadern ser inte på er bristfälliga karaktär, utan han ser att ni är klädda i min fullkomlighet. Himlens välsignelser ska nå er genom mig, eftersom jag är medlaren. Var och en som bekänner mig och delar mitt offer för de förlorade ska bli erkänd som en medarvinge som får del av de friköptas glädje och härlighet” (Ellen White: Messias, s. 328).

**Sammanfattning**

Det gamla förbundets offersystem ersattes av ett nytt. I stället för djuroffer som syndiga präster offrade i en jordisk helgedom har vi nu Jesus, vårt fullkomliga offer. Han företräder oss inför Fadern i helgedomen i himlen, och detta utgör grunden för det nya förbundet och dess löften.

**Samtalsstart**

Brukar du följa varje års löneförhandlingar i Sverige liksom andra länder? Jämför processen med hur Jesus fungerar som medlare. Vad ser du för likheter och skillnader?

**Förbön**

Skriv ner och be om det som du vill att ditt himmelska ombud ska hjälpa oss alla med.

**Samtalsfrågor**

`Läs Rom. 5:2; Ef. 2:18; 3:12. Vad säger dessa texter som hjälper oss att förstå vårt tillträde till Fadern genom Jesus?`

`Se på det andra citatet av Ellen White. Lägg märke till hur hon förklarar medlarens roll. När Fadern ser på oss ser han inte vår befläckade karaktär utan Kristus fullkomlighet. Reflektera över vad det betyder och samtala om det i studiegruppen.`

`Utifrån vad vi studerat denna vecka, fråga dig själv hur du skulle svara på dessa frågor: ”Ok, Kristus är alltså i helgedomen i himlen. Än sen då? Vad betyder det för mitt dagliga, praktiska liv?”`