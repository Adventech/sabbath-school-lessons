---
title:  Synd, offer och acceptans 
date:  07/06/2021
---

Gud hade bestämt att på Gamla testamentets tid var djuroffer det sätt som syndaren skulle frigöra sig från synd och skuld. Israeliternas offer står detaljerat omtalade i 3 Mos. 1–7. Noggrann uppmärksamhet fästes vid hur blodet användes och utgöts vid olika sorters offer. Blodets roll i offerritualerna är faktiskt ett av de förenande dragen i de israelitiska offren.

Den som hade syndat och så brutit förbundsrelationen och lagen som reglerade den kunde återupprättas till full gemenskap med Gud och människor genom ett ställföreträdande djuroffer. Offren med sina riter var av Gud bestämda medel för rening från synd och skuld. De var upprättade för rening av syndaren, för att enskilda synder och skuld skulle överföras till helgedomen genom att stänka blod. De skulle också återupprätta den ångrande syndarens fulla förbundsgemenskap med den personlige Gud som är den frälsande Herren.

`Hur hjälper dessa tankar oss att förstå frågorna i slutet av gårdagens studium?`

`Vilken profetisk betydelse fanns det i djuroffren? (Jes. 53:4–12; Heb. 10:4)`

Gamla testamentets djuroffer var gudomligt påbjudna medel för att befria syndaren från synd och skuld. De förvandlade syndarens ställning från att vara skyldig och förtjäna döden till att bli förlåten och återupprättad i förbundsrelationen mellan Gud och människa. Men i ett avseende var djuroffren profetiska till sin natur. Inget djur var ju en tillräcklig ställföreträdare för att försona mänsklighetens synd och skuld. Hebreerbrevets författare konstaterar det på sitt eget sätt: ”… ty blod från tjurar och bockar kan aldrig ta bort synder” (Heb. 10:4). Alltså skulle ett djuroffer peka framåt till ankomsten av en gudomlig-mänsklig Guds tjänare som skulle dö en ställföreträdande död för världens synder. Det är genom denna process som syndaren får förlåtelse och blir accepterad av Herren, och grunden för en förbundsrelation är upprättad.

`Sätt dig själv i någons situation som levde på Gamla testamentets tid, när man offrade djur i helgedomen. Med tanke på hur viktig boskap var för deras ekonomi, kultur och hela livsstil, vad avsågs dessa offer lära dem om syndens kostnader?`