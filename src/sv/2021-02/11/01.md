---
title:  Det nya förbundets helgedom
date:  05/06/2021
---

> <p>Nyckeltext</p>
> ”Därför är det ett nytt förbund som Kristus förmedlar, för att de kallade skall få det utlovade eviga arvet, sedan han dött för att befria dem från överträdelserna under det förra förbundet” (Heb. 9:15).

### Veckans Huvudtexter
2 Mos. 25:8; Jes. 53:4–12; Heb. 10:4; Heb. 9:14; Heb. 8:1–6; 1 Tim. 2:5, 6.

En månlös kväll med bläcksvart himmel dolde Frank i sin skugga när han promenerade hem på stadens gator. Efter en stund hörde han fotsteg bakom sig. Någon följde honom i mörkret. Personen kom ifatt i honom och sade: ”Frank, boktryckaren?”

”Ja, det är jag. Hur visste du det?”

”Nja”, svarade främlingen, ”jag känner dig inte. Men jag känner din bror väl, och redan i mörkret påminde din stil, ditt sätt att gå, din gestalt mig så mycket om honom att jag bara antog att du var hans bror, eftersom han har berättat för mig att han har en bror.”

Berättelsen uppenbarar en kraftfull sanning beträffande den israelitiska helgedomstjänsten. Bibeln säger att den var en skuggbild av den verkliga. Ändå fanns det tillräckligt i skuggorna och bilderna för att de klart skulle antyda och uppenbara de sanningar de skulle symbolisera: Kristus död och översteprästerliga tjänst i den himmelska helgedomen.

**Veckans översikt**

Varför ville Gud att israeliterna skulle bygga en helgedom? Vad lär helgedomen oss om Kristus som vår ställföreträdare? Vad gör Jesus i himlen som vår representant?