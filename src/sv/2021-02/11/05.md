---
title:  Det nya förbundets Överstepräst
date:  09/06/2021
---

Den jordiska helgedomen, där Gud valde att bo bland sitt folk kretsade sig kring djuroffren. Men tjänsten slutade inte med dessa offers död. Prästen tjänstgjorde med blodet i helgedomen för syndaren efter att själva offerdjuret var dödat.

Men hela denna tjänst var bara en skugga, en symbol på vad Kristus skulle göra för världen. Liksom symbolerna (helgedomstjänsten) inte slutade med djurets död slutade inte Kristus verk för oss heller med hans död på korset.

`Studera i dag Heb. 8:1–6. Be Herren att hjälpa dig att förstå vad som sägs här och varför det är viktigt för oss att veta. Skriv sedan ner med egna ord vad du tänker är Herrens budskap till oss i dessa verser. Fråga också dig själv: hur hjälper dessa texter oss att förstå det nya förbundet?`

Precis som det fanns en jordisk helgedom, ett prästerskap och en tjänst i det gamla förbundet, finns det en himmelsk helgedom, ett himmelskt prästerskap och en himmelsk tjänst i det nya förbundet. Men det som i det gamla förbundet bara var symboler, bilder och en skugga (Heb. 8:5) blev en verklighet i det nya.

I stället för ett amoraliskt djur som vår ställföreträdare har vi den syndfrie Jesus. I stället för djurens blod har vi Kristus blod. I stället för en helgedom gjord av människor har vi ”det sanna förbundstältet, som är rest av Herren och inte av någon människa” (Heb. 8:2). I stället för en syndfull, felande präst har vi Jesus som vår överstepräst som tjänstgör för oss. Med allt detta i åtanke, tänk på författarens ord: ”Hur skall då vi slippa undan, om vi inte rätt uppskattar en sådan frälsning?” (Heb. 2:3).

`Tänk på detta: Jesus levde ett syndfritt liv i ditt ställe, dog för dig och är nu i himlen och tjänstgör i helgedomen för dig. Allt detta blev gjort för att rädda dig från syndens fruktansvärda, slutgiltiga resultat. Planera att de närmsta dagarna prata med någon om dessa förunderliga nyheter, någon som du tror behöver höra det. Planera i förväg, utifrån dagens studium, vad du ska säga.`