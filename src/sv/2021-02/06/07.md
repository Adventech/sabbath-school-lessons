---
title:  Studiehjälp
date:  07/05/2021
---

Läs Ellen White: ”Herrens vingård”, s. 11–14; ”Hopp för alla folk”, s. 250–257 och ”Israels framtid”, s. 478–489, i Från makt till maktlöshet.

”Gud gör inte någon skillnad på grund av nationalitet, ras eller samhällsklass. Han har skapat hela mänskligheten. Genom skapelsen är alla människor en enda familj, och alla är ett genom återlösningen. Kristus kom för att bryta ner alla skiljemurar, för att öppna varje avdelning av tempelgårdarna, så att varje människa skulle ha fritt tillträde till Gud. Hans kärlek är så vid, så djup, så omfattande att den bryter igenom överallt. De som har bedragits av Satans villfarelser lyfter den bort från hans inflytande och placerar dem inom räckhåll för Guds tron, den tron som omges av löftets regnbåge. I Kristus finns varken jude eller grek, varken slav eller fri” (Ellen White: Från makt till maktlöshet, s. 252).

Läs 1 Pet. 2:9, 10 för att upptäcka de fyra benämningar som Petrus tillämpar på församlingen. De flesta av dem återspeglas i Gamla testamentets texter som syftar på Israel: 2 Mos. 19:6 och Jes. 43:20. Vad betonar var och en av dessa benämningar om församlingens relation med Gud? (T.ex. betonar ”ett utvalt folk” att Gud utvalde församlingen och har ett speciellt syfte med den.)

**Sammanfattning**

Guds sanna Israel (både före och efter korset) är det trons Israel som lever i en andlig förbundsrelation med honom. De fungerar som hans representanter och håller fram för världen evangelium om hans frälsande nåd.

**Samtalsstart**

Vad betyder det för dig att 1) vara ett Guds barn och 2) tillhöra Guds folk?

**Förbön**

Herre, ge oss mod och styrka att vara dig trogna.

**Samtalsfrågor**

`I det forntida Israel offrade prästerna djuroffer som pekade på Messias. Vilken sorts ”offer” ska församlingsmedlemmar, som medlemmar i ett kungligt prästerskap, offra?`

`Gud avskilde Israel från världen för att de skulle vara ett heligt folk. De skulle också dela med sig av frälsningens sanningar till världen. Detsamma gäller församlingen idag. Hur är det möjligt att skilja sig från världen samtidigt som man ska vara i en position att förkunna evangelium för världen? Hur hjälper Israels erfarenhet och Jesus exempel oss att svara på frågan?`

`Gud hade alltid en rest i det forntida Israel. Betrakta Elia och resten på hans tid (1 Kung. 19; se särskilt vers 18). Varför är det ofta lättare att vara sann inför Gud bland världsliga människor än bland tillbakadragna medlemmar i ens egen församlingsfamilj?`