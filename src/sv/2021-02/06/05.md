---
title:  Resten
date:  05/05/2021
---

**Israels historia var en cykel av avfall, Guds dom och omvändelse. Vilket hopp finns det trots detta i följande texter?**

`Jes. 4:3`

`Mika 4:6, 7`

`Sef. 3:12, 13`

Även om Guds plan för det forntida Israel förstördes av folkets olydnad var den aldrig helt spolierad. Bland ogräs växer det fortfarande några blommor. Många av Gamla testamentets profeter talar om en trogen rest som Gud skulle samla till sig som en kär skatt.

Guds syfte med att skapa och bevara en trogen rest var detsamma som det varit för hela Israel: att använda dem som hans gudomligt utsedda redskap för att ”De skall förkunna min härlighet bland de andra folken” (Jes. 66:19). Därigenom skulle andra förena sig med de trogna och ”tillbe konungen, Herren Sebaot” (Sak. 14:16). Hur illa situationen än blev hade Gud därmed alltid några trogna som trots avfall bland Guds utvalda befäste sin ställning som kallade och utvalda (2 Pet. 1:10). Kort sagt: vilka felsteg som nationen i sin helhet än tog fanns där alltid de som efter bästa förmåga försökte hålla sin del av förbundet (se t.ex. 1 Kung. 19:14–18). Trots att de led tillsammans med sin nation i dess helhet (som under exilen från landet) blir förbundets slutgiltiga och yttersta löfte deras, löftet om evigt liv.

`Läs Joh. 10:27, 28. Vad säger Jesus här? Tillämpa hans ord och löftet i dem på situationen kring avfallet i det gamla Israel. Hur bidrar dessa ord till att förklara att det skulle finnas en trogen rest?`

För några år sedan gav en ung kvinna upp sin kristna tro, mest därför att hon var missmodig på grund av synd, avfall och hyckleri i sin lokala församling. ”Dessa människor var inte verkliga kristna”, sade hon och använde det som en ursäkt för att ge upp alltihop. Hur talar principerna i dagens studium till hennes situation?