---
title:  Det nya förbundet
date:  29/05/2021
---

> <p>Nyckeltext</p>
> ”Det skall komma en tid, säger Herren, då jag skall sluta ett nytt förbund med Israel och med Juda” (Jer. 31:31).

### Veckans Huvudtexter
Jer. 31:31–34; Matt. 5:17–28; Hos. 2:18–20; Jes. 56:6, 7; Heb. 8:7, 8; 10:4; Matt. 27:51.

En teckning i en tidskrift för många år sedan visade en tjänsteman som stod framför andra tjänstemän på ett kontor. Han höll i sin hand en låda rengöringsmedel som han visade för de övriga männen och kvinnorna. Stolt pekade han på ordet Ny som stod med stora röda bokstäver på lådan, naturligtvis med en antydan om att produkten var ny. Sedan sade tjänstemannen: ”Det är ordet ’ny’ på lådan som är det nya.” Det bara ordet ny på lådan som hade förändrats! Allt annat var detsamma.

I ett avseende skulle man kunna säga att det nya förbundet är likadant. Grunden till förbundet, dess grundläggande hopp för oss, dess villkor, är desamma som i det gamla förbundet. Det har alltid varit ett förbund som bygger på Guds nåd, ett förbund grundat på en kärlek som överträffar mänskliga svagheter och brister.

**Veckans översikt**

Vilka paralleller finns det mellan det gamla och nya förbundet? Vilken roll spelar lagen i förbundet? Med vilka ingicks förbunden? Vad menar Hebreerbrevet med ”ett bättre förbund” (Heb. 8:6)? Vilken relation finns det mellan förbundet och den himmelska helgedomen?