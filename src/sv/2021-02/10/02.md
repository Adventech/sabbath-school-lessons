---
title:  Det skall komma en tid …
date:  30/05/2021
---

**Läs Jer. 31:31–34 och svara på följande frågor:**

`1. Vem initierar förbundet?`

`2. Vems lag är omtalad här? Vilken lag är det?`

`3. Vilka verser betonar vilken relation Gud vill ha med sitt folk?`

`4. Vilken Guds handling för hans folk utgör grunden för den förbundsrelationen?`

Det står klart: Det nya förbundet skiljer sig inte mycket från det gamla som stiftades med Israel vid Sinaiberget. Problemet med Sinaiförbundet var inte att det var gammalt eller föråldrat. Problemet var att det var brutet (Jer. 31:32).

Svaren på frågorna ovan, som alla finns i de fyra verserna, visar att många av de ”gamla förbundets” aspekter finns i det nya. Det ”nya förbundet” är i ett avseende ett ”förnyat förbund”. Det är ett fullföljande eller en uppfyllelse av det första.

`Koncentrera dig på den sista delen av Jer. 31:34. Även om Herren säger att han ska skriva sin lag i våra hjärtan och lägga den inom oss betonar han att han ska förlåta vår skuld och synd som bryter mot lagen som är skriven i våra hjärtan. Ser du någon motsägelse eller spänning mellan dessa tankar? Om inte, varför inte? Vad betyder det som Rom. 2:15 säger att lagen är skriven i våra hjärtan? (Matt. 5:17–28.)`

De här texterna visar att de tio budorden, inklusive sabbaten, är en del av det nya förbundet. Hela lagen skrivs i våra hjärtan. Ingenting i de här verserna antyder något annat.