---
title:  Studiehjälp
date:  04/06/2021
---

”När Jesus tog del av brödet och vinet tillsammans med sina efterföljare förband han sig till att bli deras Återlösare. Han överlämnade det nya förbundet till dem. Det förbundet innebär att alla som tar emot honom blir Guds barn och arvingar tillsammans med Kristus. Genom det här förbundet skulle de få varje välsignelse som himlen kunde utgjuta över dem i det här livet och i livet som kommer. Det här förbundets löften skulle stadfästas med Jesus blod. När nattvarden delades ut skulle det påminna efterföljarna om det oändligt stora offer som hade gjorts för var och en av dem personligen som en del av hela den stora, avfälliga mänskligheten” (Ellen White: Messias, s. 614).

”Den mest slående egenskapen i detta fredsförbund är den överväldigande rikedomen av den förlåtande nåd som uttrycks för syndaren om han ångrar sig och vänder om från sin synd. Den heliga Anden beskriver evangeliet som frälsning genom vår Guds milda nåd. ’Jag skall förlåta dem deras orättfärdighet, säger Herren till den ångrande, och deras synder skall jag aldrig mer komma ihåg’ (Heb. 8:12). Vänder Gud sig bort från rättvisa när han visar syndaren nåd? Nej, Gud kan inte vanära sin lag genom att låta den överträdas ostraffat. I det nya förbundet är fullkomlig lydnad livets villkor. Om syndaren ångrar sig och bekänner sin synd får han förlåtelse. Genom Kristus offer för hans skull är förlåtelsen garanterad för honom. Kristus har mött lagens krav för varje ångrande, troende syndare” (Ellen White: God’s Amazing Grace, s. 138).

**Sammanfattning**

Det nya förbundet är en större, mer komplett och bättre uppenbarelse av återlösningsplanen. Vi får del av det genom tro, en tro som visar sig i lydnad för lagen som är skriven i våra hjärtan.

**Samtalsstart**

Vilka olika slags avtal eller skrivna överenskommelser har du ingått hittills i livet? Vilka syften hade de? Behövde de förnyas?

**Förbön**

Låt oss be tillsammans att vår förståelse för Guds frälsningsförbund med oss hela tiden ska fördjupas och förstärkas.

**Samtalsfrågor**

`Vilka fördelar upplever du av att ha lagen skriven i hjärtat i motsats till bara yttre stentavlor? Vilket är t.ex. lättare att glömma, lagen på tavlorna eller lagen skriven i hjärtat?`

`Ända sedan människans syndafall har frälsningen bara funnits genom Jesus, även om uppenbarelsen av denna sanning har varierat genom tiderna. Fungerar förbunden på samma sätt?`

`Se på det andra citatet av Ellen White i dagens studium. Vad menar hon med ”fullkomlig lydnad” som villkor för en förbundsrelation? Vem är den enda som har klarat av ”fullkomlig lydnad”? På vilket sätt svarar den lydnaden på lagens krav för oss?`