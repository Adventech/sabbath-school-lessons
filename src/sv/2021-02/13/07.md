---
title:  Studiehjälp
date:  25/06/2021
---

Läs Ellen White: ”Guds folks befrielse” i Från mörker till ljus, s. 548–555; ”Glädje i Herren” i Vägen till Kristus, s. 162–180.

”Guds helige Son hade inga synder eller egna bördor att bära: han bar andras bördor; på honom lades allas vår ondska. Genom gudomlig medkänsla förenar han sig med människan, och som människosläktets representant underkastar han sig att behandlas som en överträdare. Han ser på ångestens avgrund som våra synder öppnat och erbjuder sig att bygga en bro över gapet som skiljer människan från Gud” (Ellen White: Bible Echo and Signs of the Times, 1 aug. 1892).

”Kom, min bror, precis som du är, syndig och fördärvad. Lägg din skuldbörda på Jesus och gör genom tro anspråk på hans förtjänster. Kom nu, medan nåden finns, kom med bekännelse, kom med din ånger, och Gud ska förlåta rikligen. Våga inte vänta på ett annat tillfälle. Hör nådens röst som nu vädjar till dig att resa dig upp från de döda så att Kristus kan ge dig ljus. Varje stund verkar nu vara direkt kopplad till den osynliga världens öden. Så låt inte din stolthet och otro leda dig till att fortfarande förkasta den nåd som erbjuds” (Ellen White: Testimonies for the Church, vol. 5, s. 353).

**Sammanfattning**

Förbundet är inte bara något djupt teologiskt koncept. Det definierar i stället parametrarna för vår frälsande relation med Kristus, en relation som skördar underbara förmåner nu och vid hans återkomst.

**Samtalsstart**

En fördel med att vara kristen är hoppet om det eviga livet på den nya jorden. Det är framtiden. Vad finns det för fördelar här och nu?

**Förbön**

Vänd er mot varandra i par eller grupper om tre och be för varandra. Be att Gud ska låta personen du ber för få uppleva liv, och liv i överflöd redan här och nu.

**Samtalsfrågor**

`”Vi ser på oss själva i relation till kosmos”, skrev Francisco José Moreno, ”och vi är medvetna om vår okunnighet och definitiva maktlöshet; därav vår otrygghet. Som ett resultat fruktar vi” (Between Faith and Reason: Basic Fear and the Human Condition, New York: Harper & Row, Publishers, 1977, s. 7). Jämför detta uttalande med det som du har studerat den här veckan i Ef. 3:17–19. Vad är skillnaden?`

`Gud lovar att vi som är troende ska få glädje. Är glädje lika med lycka? Ibland kan det kännas som om andra kristna är så lyckliga och har så bra liv. Borde jag inte vara lyckligare, jag med? Är det kanske något fel på mig? Eller på min tro? Hur bemöter vi sådana känslor? Bör vi alltid vara lyckliga?`

`Vad innebär det att vara uppfylld av ”Guds fullhet” (Ef. 3:19)? Hur kan vi uppleva det i våra liv?`