---
title:  Det nya förbundets liv
date:  19/06/2021
---

> <p>Nyckeltext</p>
> ”Jag har kommit för att de skall ha liv, och liv i överflöd” (Joh. 10:10).

### Veckans Huvudtexter
1 Joh. 1:4; Joh. 5:24; Rom. 3:24, 25; 2 Kor. 5:21; 1 Joh. 4:16; Upp. 2:11; 20:6, 14; 21:8.

Det här kvartalet har vi studerat förbundet som (i sin enklaste, renaste form) i princip handlar om att Gud säger: Det är så här jag ska rädda er från synden. Punkt och slut.

Även om målet, förbundslöftets stora final, naturligtvis är evigt liv i en nyskapad värld behöver vi inte vänta på det för att få del av förbundets välsignelser idag. Herren har omsorg om våra liv nu och vill det bästa för oss nu. Förbundet är inte en överenskommelse där du gör det och det, och sedan, efter lång tid, får din belöning. Belöningen, gåvorna, är välsignelser som de som genom tro träder in i förbundsrelationen kan njuta av här och nu.

Den här veckans studium, det sista i vår serie om förbundet, ser på några av dessa omedelbara välsignelser, några löften som kommer från Guds nåd som ingjuts i våra hjärtan därför att vi, när vi hört honom bulta, har öppnat dörren. Naturligtvis finns det fler välsignelser än vad vi kan beröra denna vecka. Detta är bara en början på någonting som faktiskt aldrig kommer att ta slut.

**Veckans översikt**

Varför kan vi känna glädje? På vilka grunder kan vi göra anspråk på det löftet? Vad finns det i förbundet som gör oss fria från skuldbördan? Vad betyder det att ha ett nytt hjärta?