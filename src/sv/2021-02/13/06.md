---
title:  Nytt förbund och mission
date:  24/06/2021
---

**”Gå därför ut och gör alla folk till lärjungar: döp dem i Faderns och Sonens och den heliga Andens namn och lär dem att hålla alla de bud jag har gett er. Och jag är med er alla dagar till tidens slut” (Matt. 28:19, 20).**

Överallt i världen brottas människor med det som den sydafrikanske skribenten Laurens Van Der Post kallat för ”meningslöshetens börda”. De sitter där med livets gåva men vet inte vad de ska göra av den, vad som är meningen med livet, och hur de ska fylla sitt liv. Det är som att ge någon ett bibliotek fyllt med värdefulla böcker, och så läser personen dem inte utan eldar med dem. Vilket slöseri med någonting så dyrbart!

Det är inte ett problem en kristen i det nya förbundet ska behöva kämpa med. När man lär känna (och personligen upplever) de goda nyheterna om en korsfäst och uppstånden Frälsare, som dog för varje människas synder, för att de ska få evigt liv, så ger det glädje. Den tydliga uppmaningen i Matt. 28:19, 20 ger den troende ett bestämt uppdrag och syfte med livet: att dela med sig av den underbara sanning som han/hon personligen upplevt i Kristus Jesus. Vilket privilegium! Det mesta av det vi gör i den här världen upphör vid världens slut. Men att dela med sig av evangelium till andra är ett arbete som sätter spår i evigheten. Tala om en känsla av uppdrag och syfte!

`Dagens text innehåller flera olika delar. Vilka olika saker ber Jesus oss att göra, och vad ingår i var och en av dem? Jesus vet uppenbarligen att det kan kännas som en utmaning för oss, så vilket löfte ger han oss?`

`Gud har en uppgift som passar perfekt ihop med de förmågor han har skapat dig med och de gåvor han har gett dig. Vad tror du att din uppgift är? Hur kan ni tillsammans i studiegruppen hjälpa varandra att förstå vilken uppgift Gud har gett var och en av er? Hur kan ni uppmuntra och stötta varandra i detta?`