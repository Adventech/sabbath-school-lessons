---
title:  Missionsnytt
date:  18/06/2021
---

#### När barn måste vara föräldrar

Miriam är 17 år gammal. Hon måste vara både mamma och pappa åt sina mindre syskon, som är 13 och 11 år gamla. När deras mor dog gifte pappan om sig och försvann! Miriam kämpar för att ta hand om sina syskon – se till att de har mat för dagen och att de kan gå i skolan. Men tyvärr händer det alltför ofta att de går hungriga till skolan eller blir skickade hem pga. att de inte kan betala för sina skoluniformer eller andra nödvändigheter.

Jenepher är Miriams lillasyster. När hon var ١٣ år gammal blev hon skickad hem från skolan så många gånger att hon till slut tröttnade på att gå dit eftersom hon visste att Miriam inte hade pengar att ge henne. I fjortonårsåldern började hon sällskapa med en äldre kille. Han betalade henne lite pengar och utnyttjade henne sexuellt. Jenepher tänkte att på så sätt skulle hon kunna betala sina egna skolavgifter.

Problemet var att det var svårt att få tid att gå i skolan eftersom killen begärde att hon skulle ta hand om honom genom att laga mat och sköta hushållet. Hon slutade då skolan, och i femtonårsåldern bodde hon hos killen och ansåg sig själv vara gift med honom. Hon gav upp alla utbildningsdrömmar hon haft. Hon hade önskat att bli sjuksköterska så att hon skulle kunna tjäna egna pengar medan hon hjälpte andra. Nu var de drömmarna krossade!

Då började ADRA arbeta i området med ett projekt som riktade sig mot ungdomar som hade lämnat skolan vid ung ålder. ADRA-personal sökte upp Jenepher för att undersöka om de kunde hjälpa henne tillbaka till skolan. De var volontärer som arbetade med projektet, och de hade samlat ihop pengar för att betala för allt som behövdes för att Jenepher skulle kunna fortsätta sina studier. De arbetade sedan med Miriam för att hjälpa henne få en praktisk utbildning och möjlighet att starta eget så att hon kunde få pengar till mat och förnödenheter åt både sig och sina mindre syskon.

Jenepher säger själv: ”Jag är så tacksam att jag fick en andra chans att kunna utbilda mig. Jag hade gett upp, men idag har drömmen vaknat till liv igen. Jag vill stödja Miriam i att starta eget, och genom att studera kommer jag också att kunna nå mina drömmar utan att riskera min kropp och min hälsa.”

Gud ser alla dessa barn som har blivit tvungna att bli ”föräldrar” åt sina småsyskon. Han bryr sig om dem, och ibland hjälper han ADRA att finnas där det ofta inte finns församlingar. Genom ADRA får då människor tro på en framtid igen – en framtid full av hopp.