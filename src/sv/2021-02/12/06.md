---
title:  Att vila i löftena
date:  17/06/2021
---

Det finns en berättelse om den kände kardinalen Bellarmine, en stor katolsk apologet som hela sitt liv kämpade mot budskapet om rättfärdiggörelse enbart genom tron. När han låg för döden förde man till honom krucifix och helgonens meriter för att hjälpa honom att finna en trygghet inför döden. Men Bellarmine sade: ”Ta bort de där. Jag tror att det är tryggare att lita på Kristus meriter.”

Många som närmar sig slutet av sitt liv ser tillbaka och inser hur meningslösa, fåfänga och onödiga deras gärningar och handlingar är när det gäller att förtjäna frälsning hos en helig Gud. De inser hur mycket de behöver Kristus rättfärdighet.

Men de goda nyheterna är att vi inte behöver vänta tills döden närmar sig för att finna trygghet i Herren. Hela förbundet är grundat på Guds säkra löften till oss nu, löften som kan göra vårt liv bättre redan nu.

`Läs följande texter och fundera på hur du kan utveckla, bevara och stärka din relation med Gud:`

`Ps. 34:9 (Hur kan du smaka Herrens godhet?)`

`Matt. 11:28-30 (På vilket område vill Jesus lätta din börda?)`

`Rom. 5:1 (Hur hänger rättfärdighet genom tro ihop med frid?)`

`Fil. 2:7, 8 (Vad betyder det för dig att Jesus var beredd att göra detta?)`

Be, fundera kring ditt liv och fråga dig själv: Vad gör jag redan nu som stärker min relation med Gud? Finns det något jag gör som skadar den? Är det något jag vill förändra för att min relation med Gud ska bli ännu bättre?