---
title:  Förbundets tro
date:  12/06/2021
---

> <p>Nyckeltext</p>
> ”Och klart är att ingen blir rättfärdig i Guds ögon genom lagen, ty den rättfärdige skall leva genom tron” (Gal. 3:11).

### Veckans Huvudtexter
Gal. 6:14; Rom. 6:23; 1 Joh. 5:11, 13; Rom. 4:1–7; 3 Mos. 7:18; 17:1–4; Rom. 5:1.

Ungefär sjuhundra år f.Kr. skrev poeten Homeros Odysséen, berättelsen om den store krigaren Odysseus som efter att ha plundrat staden Troja i det trojanska kriget påbörjade en tio års resa för att försöka återvända till sin födelseort Ithaca. Resan tog dock lång tid eftersom han råkade ut för skeppsbrott, myterier, stormar, monster och andra hinder som hindrade honom från att nå sitt mål. Till slut, efter att gudarna beslutat att Odysseus lidit tillräckligt, tillät de den trötte krigaren att återvända till sitt hem och sin familj. De kom överens om att hans prövningar räckte för att försona hans misstag.

I en bemärkelse är vi som Odysseus, på en resa långt hemifrån. Den avgörande skillnaden är dock att vi till skillnad från Odysseus, aldrig kan ”lida tillräckligt” för att förtjäna vår resa tillbaka. Avståndet mellan himmel och jord är för stort för att vi ska kunna försona våra misstag. Om vi kommer hem är det endast tack vare Guds nåd.

**Veckans översikt**

Varför måste frälsningen vara en gåva? Varför kan bara en som är jämlik Gud rädda oss? På vilket sätt är Abraham en bra representant för tron? Vad innebär det att vi får vår tro ”räknad som rättfärdighet”, eller att vi ”gjorts rättfärdiga genom tro”? Vad betyder det för oss i vår vardag?