---
title:  Studiehjälp
date:  18/06/2021
---

”Det enda sätt som syndaren kan uppnå rättfärdighet är genom tron. Genom tron kan han komma till Gud med Kristus förtjänster, och Herren sätter in sin Sons lydnad på syndarens konto. Kristus rättfärdighet godtas i stället för människans misslyckande, och Gud tar emot, förlåter och rättfärdiggör den ångrande, troende människan, behandlar honom som om han var rättfärdig, och älskar honom som han älskar sin Son. Detta är hur tro räknas som rättfärdighet” (Ellen White: Selected Messages, bok 1, s. 367).

”När vi genom omvändelse och tro tar emot Kristus som vår Frälsare förlåter Herren våra synder och tar bort straffet som föreskrivits för överträdelsen av lagen. Syndaren står då inför Gud som en rättfärdig människa. Han får himlens gillande, och genom Anden har han gemenskap med Fadern och Sonen.

Sedan finns det ytterligare ett verk att fullfölja, och det är av progressiv natur. Själen måste helgas genom sanningen. Även det sker genom tro. För det är bara av Kristus nåd, som vi får genom tro, som karaktären kan förvandlas” (Ellen White: Selected Messages, bok 3, s. 191).

**Sammanfattning**

Det gamla förbundet och det nya förbundet sammanförs i detta: Jesus betalade skulden vi är skyldiga lagen, så att vi kan stå rättfärdiga inför Gud.

**Samtalsstart**

Vi är ofta skeptiska till och har ibland svårt att ta emot sådant vi inte tycker att vi förtjänar. Vad beror det på?

**Förbön**

Läs 1 Joh 5:13. Tacka Gud för vad det innebär i ditt liv.

**Samtalsfrågor**

finns på nästa sida