---
title:  Abrahams tro – 2
date:  16/06/2021
---

I 1 Mos. 15:6 finns ordet ”räkna” (hebr. hasav) som också används i andra texter i Moseböckerna. Någon eller något kan ”räknas” som någonting som han/hon/det inte är. Verbet används också i 1 Mos. 31:15 om Rakel och Lea som ”är … som” (hasav) främlingar för sin far. Verbet förekommer också i 4 Mos. 18:27, 30 i bemärkelsen att leviternas tionde betraktades som brödsäd fastän det inte var det (se Svenska Folkbibelns och nuBibelns översättning, som båda tydligt visar hur mångsidigt verbet kan användas).

Leviternas tionde kunde räknas som något det inte var. På samma sätt kan vi förklaras rättfärdiga genom tro, inte på grund av någonting vi kan göra utan enbart på grund av tron på vad Kristus gjort för oss. Det är vad uttrycket ”rättfärdighet genom tro” betyder. Gud räknar syndaren som rättfärdig fastän han egentligen är orättfärdig.

`Ta tid att reflektera över detta förunderliga faktum att vi trots våra fel räknas som rättfärdiga inför Gud. Vad gör det för skillnad i hur du relaterar till dina misslyckanden?`

Men det är inte vår tro i sig som gör oss rättfärdiga. Tron är snarare ett medel genom vilket vi får rättfärdighetens gåva. Detta är den kristna trons skönhet, mysterium och härlighet. Allt vi tror som kristna, som Kristus efterföljare, har en viktig grund i denna underbara tanke. Genom tron räknas vi som rättfärdiga inför Gud. Allt övrigt som följer, lydnad, helgelse, helighet, karaktärsutveckling, kärlek, bör härstamma från denna viktiga sanning.

`Hur svarar du någon som vill vara kristen men säger: ”Men jag känner mig inte rättfärdig”?`