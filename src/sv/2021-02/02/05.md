---
title:  Förbundet med Mose
date:  07/04/2021
---

**Läs 2 Mos. 6:1–8 och svara sedan på följande frågor:**

`1. Vilket förbund talar Gud om? Se 1 Mos. 12:1–3.`

`2. På vilket sätt kom uttåget att bli ett sätt för Gud att uppfylla förbundslöftena?`

`3. Vilken parallell kan du finna mellan vad Gud lovade människorna här och vad han lovade Noa före floden?`

Efter uttåget fick israeliterna förbundet vid Sinai. Det gavs i samband med befrielsen från slaveriet (2 Mos. 20:2) och omfattade Guds bestämmelser om offer för försoning och förlåtelse för synden. Likt de andra förbunden var det därför ett nådens förbund, Guds nåd som räcktes ut åt hans folk.

Detta förbund upprepar på många sätt de viktigaste dragen hos förbundet med Abraham:

- En särskild relation mellan Gud och hans folk (jfr 1 Mos. 17:7, 8 och 2 Mos. 19:5, 6). 
- De skulle bli en stor nation (jfr 1 Mos. 12:2 och 2 Mos. 19:6).  
- Lydnad förutsattes (jfr 1 Mos. 17:9–14; 22:16–18 och 2 Mos. 19:5).

”Lägg märke till ordningen här: först räddar Herren Israel och ger dem sedan sin lag att hålla. Samma ordning gäller evangeliet. Först räddar Kristus oss från synden (se Joh. 1:29; 1 Kor. 15:3; Gal. 1:4). Sedan lever han ut sin lag inom oss (Gal. 2:20; Rom. 4:25; 8:1–3; 1 Pet. 2:24)” (The SDA Bible Commentary, vol. 1, s. 602).

`Läs 2 Mos. 6:7. Vad är det enda som lyfts fram i den första delen av versen, där Herren säger att de ska vara hans folk och han deras Gud? Lägg märke till dynamiken i relationen mellan Gud och hans folk. Söker inte Herren samma sorts relation med oss idag? Återspeglar 2 Mos. 6:7 din relation med Herren? På vilket sätt?`