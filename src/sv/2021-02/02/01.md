---
title:  Förbundets grunder
date:  03/04/2021
---

> <p>Nyckeltext</p>
> ”Om ni nu lyssnar till mig och håller mitt förbund skall ni vara min dyrbara egendom framför alla andra folk – ty hela jorden är min” (2 Mos. 19:5).

### Veckans Huvudtexter
1 Mos. 9:15; Jes. 54:9; 1 Mos. 12:1–3; Gal. 3:6–9, 29; 2 Mos. 6:1–8; Jer. 31:33, 34.

Förra veckan slutade vi med människans fall, våra första föräldrars synd. Den här veckan blir en snabb sammanfattning av hela kvartalet, då vi tar en dag vardera för en överblick på vart och ett av de tidiga förbunden. På sitt sätt var de allesammans sin tids manifestationer av sanningen om det sanna förbundet som bekräftades på Golgota av Jesus blod. Som kristna träder vi in i det förbundet med vår Herre.

Vi börjar med det förbund som Gud stiftade med Noa för att bevara honom och hans familj från förödelsen. Vi går sedan vidare till förbundet med Abraham, som är så rikt och fullt av löften till oss alla. Därefter har vi förbundet vid Sinai och det viktiga som förkunnades där. Till sist ser vi på det nya förbundet som alla de övriga pekade på. Vart och ett av dessa förbund kommer vi naturligtvis att studera djupare under de kommande veckorna. Den här veckan är bara en liten förhandstitt.

**Veckans översikt**

Vad betyder ordet förbund? Vilka beståndsdelar består ett förbund av? Vad var det för slags förbund som Gud gjorde med Noa? Vilket slags hopp fanns det i förbundet med Abraham? Vilken roll spelar tro och gärningar på människans sida av förbundet? Är ett förbund bara en överenskommelse, eller finns där också relationella aspekter? Vad är det väsentliga i ”det nya förbundet”?