---
title:  Förbundet med Abraham
date:  06/04/2021
---

**”Jag skall välsigna dem som välsignar dig, och den som smädar dig skall jag förbanna. Och alla folk på jorden skall önska sig den välsignelse som du har fått” (1 Mos. 12:3).**

`Läs 1 Mos. 12:1–3. Räkna upp Guds specifika löften till Abraham.`

`Lägg märke till att bland dessa Guds löften till Abraham finns: ”alla folk på jorden skall önska sig den välsignelse som du har fått.” Vad betyder det? Hur välsignades alla folk på jorden genom Abraham? Se Gal. 3:6–9. På vilka sätt kan du se löftet om Jesus, Messias i detta tidigare? Se Gal. 3:29.`

I denna första nedtecknade gudsuppenbarelse som gavs till Abraham lovade Gud att träda in i en nära och bestående relation med honom, redan innan han använde ord som talar om ett förbund. Direkta hänvisningar till det förbund Gud skulle stifta kom senare (1 Mos. 15:4–21; 17:1–14). Just nu erbjuder Gud en gudomlig-mänsklig relation av stor betydelse. De upprepade ”Jag skall” i 1 Mos. 12:1–3 antyder djupet och storheten i Guds erbjudande och löfte.

Dessutom får Abram en enkel men prövande befallning att ”lämna”. Han lydde i tro men inte för att få de utlovade välsignelserna. Hans lydnad var ett svar på hans tro på den kärleksfulla relation som Gud ville upprätta. Med andra ord trodde Abram redan på Gud, förtröstade på honom redan, och hade redan tro på Guds löften. Han måste; annars skulle han aldrig över huvud taget ha lämnat sin familj och sitt fädernesland för att ge sig till okända platser. Hans lydnad visade hans tro både för människor och för änglar.

Abram visade redan då nyckelrelationen mellan tro och gärningar. Vi är frälsta genom tro, en tro som resulterar i lydnadens gärningar. Löftet om frälsning kommer först, sedan följer gärningarna. Även om det inte kan finnas någon förbundsrelation eller välsignelse utan lydnad är den lydnaden ett svar på vad Gud redan har gjort. En sådan tro illustrerar principen i 1 Joh. 4:19: ”Vi älskar därför att han [Gud] först älskade oss.”

`Läs 1 Mos. 15:6. Hur visar den versen på flera sätt grunden för alla förbundslöften? Varför är denna välsignelse den dyrbaraste av alla?`