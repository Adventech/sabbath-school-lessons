---
title:  Det nya förbundet 
date:  08/04/2021
---

I de här verserna nämns ”det nya förbundet” för första gången i Gamla testamentet. Det är placerat i samband med Israels återkomst från exilen och talar om välsignelser de ska få från Gud. Precis som i alla de övriga förbunden är det återigen Gud som initierar förbundet, och det är Gud som kommer att fullfölja det genom sin nåd.

Lägg också märke till språkbruket här. Gud hänvisade till sig själv som deras make. Han talade om att han skulle skriva sin lag i deras hjärtan. Han använder formuleringar från förbundet med Abraham när han säger att han ska vara deras Gud och de ska vara hans folk. Som tidigare är förbundet därmed inte bara en juridiskt bindande överenskommelse utan handlar om något mer.

`Läs Jer. 31:33. Jämför den versen med 2 Mos. 6:7, där det finns en del detaljer kring förbundet med Israel. Återigen: vad är nyckelaspekten som kommer fram här? Vad vill Gud med sitt folk?`

`Läs Jer. 31:34. Jämför med det som sägs i Joh. 17:3. Vad är det avgörande Herren gör som lägger grunden för denna relation?`

I Jer. 31:31–33 kan man se aspekter av både nåd och lydnad, precis som också i tidigare förbund. Gud förlåter deras synder, träder in i en relation med dem och ger dem sin nåd i deras liv. Som ett resultat lyder folket helt enkelt honom, inte på något rutinmässigt, mekaniskt sätt utan bara därför att de känner honom, älskar honom och vill tjäna honom. Detta fångar det väsentliga i den förbundsrelation som Herren söker med sitt folk.

`Hur förstår du tanken att lagen är skriven i våra hjärtan? Antyder det att lagen blir subjektiv och personlig, någonting som ska tolkas och tillämpas utifrån hur vårt eget hjärta tänker och fungerar? Eller betyder det något annat?`