---
title: Mål och lidelse
date: 25/12/2019
---

`Vad lär följande texter oss om drivkraften i både Esras och Nehemjas liv? Neh. 2:1–10; Esra 7:8–10.`

I allt de gjorde försökte Esra och Nehemja se Guds vilja komma till uttryck i hans folks liv. Ja, folket hade ställt till det och var straffade för det. Men Gud är trogen sina löften om återupprättelse, och han öppnade vägen för sitt folk så att de kunde återvända till det utlovade landet, och om de var trogna skulle de uppnå de mål som han hade satt upp för dem. Herren valde i sin visdom två mycket hängivna män som på något sätt liknade Mose till att spela en central roll i denna återupprättelse. Precis som han hade använt Mose generationer tidigare, också i en speciell uppgift.

Stora ledare som dessa två män har ett mål. De har ett syfte för livet som driver alla deras handlingar. Man skulle kunna säga att både Esra och Nehemja hade ett mål i livet. De hade en vision om vad de ville att Guds folk skulle vara, och de satsade allt på att uppnå det målet.

Esra gjorde det genom att studera Skrifterna och undervisa Guds folk i Ordet. Nehemja uppmuntrade folket att göra vad som var rätt och att modigt stå upp för Gud. De båda ville se ett återupprättat Jerusalem, men inte bara en materiell återupprättelse. De ville också se en väckelse och en reformation i dess invånares andliga liv. Därför tillrättavisade de, korrigerade och ibland också ställde krav på vissa handlingar. Stora ledare tror på någonting större än det vanliga och mediokra. Esra och Nehemja trodde på en kärleksfull, mäktig Gud, en Gud som kunde göra under. Och de ville att alla skulle ha en djup kontakt med honom.

Med början från Nehemjas första kapitel imponeras läsaren av hans hängivenhet till Guds sak och också hans frustration över sitt folks svaghet. I första kapitlet gråter han när han får höra om israeliternas prövningar i Juda. Han böjer knä och lovar att göra allt som Gud kallar honom till att göra. Nehemja visar sig vara driven av tanken att göra en skillnad i världen. Det var inte genom att få den högsta lönen eller en framstående position som Nehemja valde att göra skillnad (även om han hade båda två i Persien), utan genom att gå till Juda, till en mindre välbärgad nation, med motstånd vid varje steg. Han trädde fram i tro, oavsett hindren före honom.