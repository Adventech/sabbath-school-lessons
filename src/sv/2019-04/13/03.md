---
title: Ondska i Guds ögon
date: 23/12/2019
---

**Läs följande texter. Vad säger de om dessa ledare och deras inflytande över dem som de har makt över?**

`1 Kung. 15:26, 34`

`2 Kung. 13:1–3`

`Joh. 11:46–53`

Det är en allvarlig tanke för många av oss som har en ledarroll i någon grad att vårt ledarskap har potential att dra ner eller upp människor i andligt avseende. I alla dessa tillfällen ovan var effekten förödande negativ.

Mer specifikt gör vår karaktär och överlåtelse till Kristus en skillnad för dem vi samverkar med. Andliga ledare påverkar andra och drar dem antingen närmare Gud om de själva söker Gud, eller närmare det onda om de inte gör det. 

I kontrast till det vi sett idag är det ett onekligt faktum att Esra och Nehemja hade en stark relation med Gud. All fasta och bön som nämns i böckerna om Esra och Nehemja överskrider allt som Bibeln berättar om andra ledare. Nationen vandrade med Gud under deras ledarskap, även om den inte var fullkomlig. Deras inriktning i livet var till Gud. Å andra sidan fanns där människor som inte lät sig påverkas och som inte förändrades av Esras och Nehemjas inflytande, vilket vittnar om att det som slutligen har betydelse är vår egen tro. Även människor som fick chansen att se Jesus som människa, höra honom predika och till och med bevittna hans underverk, förkastade honom ändå till slut. Ja, vi har en roll att spela oavsett vilken ställning i livet vi har, och vi kan ha ett inflytande på gott eller ont. Men till slut är varje människa ansvarig för sig själv inför Gud.

`Tänk på människor i din egen omgivning där du har ett inflytande. På vilka sätt kan du förbättra ditt inflytande?`