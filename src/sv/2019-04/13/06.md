---
title: Ödmjukhet och uthållighet
date: 26/12/2019
---

`Läs Esra 8:21–23, 31, 32. Betraktar du Esras beslut att inte tala om för kungen som dåraktigt eller modigt? Hur visade Esra och folket ödmjukhet?`

En tid senare accepterade Nehemja kungens följeslagare för sitt beskydd. Men i Esras fall trodde han att Gud kunde visa sig bäst om man inte bad om att få någonting från kungen. När de så nådde Juda utan problem tillskrev de Gud äran. Kanske kan vi under vissa omständigheter lita för mycket på andra människor och inte tillräckligt på att Gud visar sig själv. Esra valde att låta Gud göra arbetet i denna situation och visade kungen att Gud verkligen är en mäktig Gud.

Men Esra agerade inte förutsättningslöst. Han kallade samman folket, och de fastade och bad över situationen. De gav sig inte iväg innan de hade tillbringat allvarlig tid med Gud. De kom inför Gud ödmjukt, bad att hans beskydd skulle bli ett tecken på hans kraft och Gud svarade.

`Läs Neh. 5:14–19. Hur visade Nehemja ödmjukhet?`

Sanna ledare måste var villiga att ödmjuka sig själva och bli tjänare. Kompetenta ledare frågar inte efter ”titlar” för att bli ärade. Nehemja hade sina dörrar öppna och gav generöst till folket. Han visade sin tro på Gud, och hans oerhörda hängivenhet till Gud var ett exempel för folket. Han hade en stark personlighet och fast temperament, men han satte inte sig själv över någon annan som överordnad. Han hade den högsta ställningen i den judiska nationen vid den tiden men var ändå generös. På detta sätt återspeglade han Jesus liv och undervisning, som lärde oss att det bästa sättet att leda är att tjäna andra. Jesus gjorde det och så kan vi göra oavsett vår egen ställning.

`”Han satte sig ner, kallade på de tolv och sade: ’Om någon vill vara den främste måste han bli den ringaste av alla och allas tjänare’ ” (Mark. 9:35). Vad lär oss Jesus här om vad det innebär att vara en sann ledare i Guds ögon?`