---
title: Israels ledare
date: 21/12/2019
---

### Veckans huvudtexter
1 Kung. 12:1–16; Apg. 15:7–11; Joh. 11:46–53; Neh. 4:7–23; Esra 8:21–23, 31, 32.

> <p>Nyckeltext</p>
> ”Då gick alla hem till sitt för att äta och dricka och dela med sig åt andra. De firade en stor glädjefest; de hade förstått det som man hade undervisat dem om” (Neh. 8:12). 

Både Esra och Nehemja är exempel på stora ledare som helgat sig åt Gud för att fullfölja de uppdrag som Herren hade kallat dem till. Deras kärlek till Gud inspirerade dem till en längtan efter att vara trogna tjänare. Deras trohet har faktiskt varit en central del av vårt studium.

Den här veckan ska vi se exempel på ledarskap i Bibeln, Esra och Nehemja medräknade. Dessa lärdomar är säkert inte fullständiga, det finns mer man skulle kunna diskutera. Men de lärdomar vi har valt är väsentliga för alla ledare. Kanske betraktar du dig inte som ledare just nu i ditt liv, men alla har vi ett inflytande över några. Därför är dessa lärdomar tillämpbara på vem som helst.

Centralt i berättelsen om dessa ledare är Guds Ord. Ordet förvandlade deras tankar och liv och resulterade i ett helt program för väckelse och reformation. De hade bara Guds Ord och hans vägledning att tacka för vad de fann. Oavsett vilka vi är och vilken vår roll än är, behöver vi på samma sätt hålla Guds Ord centralt för hur vi lever som adventister och kristna.