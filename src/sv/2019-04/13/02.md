---
title: Ledarnas inflytande
date: 22/12/2019
---

I hela Bibeln kan vi finna exempel på ledarskap, både bra och dåligt, och ibland också en blandning av dem. Dåliga ledare har tidvis gjort vissa bra saker, medan goda ledare tidvis har gjort dåliga saker. Alla ledare är ju människor och som sådana kapabla till både gott och ont, rätt och fel. Vem har inte upplevt denna realitet i sitt eget liv?

Problemet är dock att när du är ledare utövar du ett stort inflytande, till antingen det goda eller det dåliga. Det är illa nog att vara ett negativt inflytande i sitt eget hem eller på arbetsplatsen eller var man nu befinner sig. Men när man är i en ledarställning, andligt eller politiskt, mångfaldigas inflytandet. Hur viktigt är det då inte att man återspeglar Bibelns principer och undervisning oavsett vilken roll man än har, inte minst som ledare.

**Se på följande texter. Vilken sorts ledarskap finner vi där? Om det är bra, förklara varför. Om dåligt, förklara varför.**

`Rehabeam (1 Kung. 12:1–6)`

`Petrus (Apg. 15:7–11)`

`Josia (2 Kung. 23:1–10)`

`Debora (Dom. 4:1–16))`

`Achav (1 Kung. 21:1–16)`

`Vilka lärdomar, om än små, kan vi få från dessa berättelser om vad bra eller dåligt ledarskap består av, och hur kan vi tillämpa det vi lär på oss själva, vilka roller vi än befinner oss i?`