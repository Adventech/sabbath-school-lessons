---
title: Studiehjälp 
date: 27/12/2019
---

Läs Ellen White: ”Bönens välsignelse”, s. 130–147 i _Vägen till Kristus._

”Arbetet med återställelse och reform som de som återvände från exilen utförde under Serubbabels, Esras och Nehemjas ledarskap ger en bild av ett arbete för andlig återupprättelse som ska göras i de sista dagarna av den här jordens historia. Israels rest var ett svagt folk, utsatt för sina fienders härjningar, men genom dem avsåg Gud att bevara på jorden en kunskap om honom och hans lag. De var den sanna gudstjänstens beskyddare och de heliga gudsordens bevarare. Erfarenheter som kom till dem var varierande när de återuppbyggde templet och Jerusalems mur; motståndet de måste möta var starkt. Tunga var de bördor som ledarna bar i detta verk, men dessa män gick framåt i en orubblig övertygelse, i andens ödmjukhet och i en fast förtröstan på Gud, i tron att han skulle få sin sanning att segra. Likt kung Hiskia höll Nehemja ’sig till Herren och vek aldrig från hans väg utan följde de bud som Herren hade gett Mose. Därför var Herren med honom’ (2 Kung. 18:6, 7)” (Ellen White: _Prophets and Kings,_ s. 677).

**Samtalsstart:** I vår tid är det svårt att få människor att ställa upp som ledare. Vad tror du att det kan bero på? Vad kan jag eller vi göra åt det?

**Förbön:** Vi ber för våra ledare i landet och i kyrkan. Vi ber att Gud ska resa upp trofasta och hörsamma ledare i sitt folk.

**Samtalsfrågor:**

`1. Varför behöver vi göra allt vi kan inför Gud för att stödja våra ledare?`

`2. Varför är tjänande ledarskap så svårt, krävande och samtidigt tidsbesparande? Varför är det så viktigt för en kristen ledare att också vara en tjänare?`

`3. I början, mitt i och i slutet av boken bad Nehemja. Både Esra och Nehemja var bönens män. Räkna noga hur många gånger ”bön” eller ”be” i någon form nämns i Esras och Nehemjas böcker. Dessa ledare bad ständigt. Vad bör det säga oss om våra egna böneliv?`

`4. ”Han höll sig till Herren och vek aldrig från hans väg utan följde de bud som Herren hade gett Mose” (2 Kung. 18:6). Hur håller man sig ”till Herren”? Hur relaterar det till att hålla hans bud?`