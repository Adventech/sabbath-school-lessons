---
title: Templet
date: 21/11/2019
---

`Se på Neh. 10:32–39 på nytt. Varför var templets praxis väsentlig för israeliterna, som vi kan se i orden: ”Vi skall aldrig försumma vår Guds hus” (Neh. 10:39)? Varför var templet så viktigt för tron i dess helhet? (Se även på Heb. 8:1–7.)`

Israeliterna förband sig att ta hand om templet. Trots att de var en liten grupp som var ekonomiskt trängd av kungarna beslöt de sig för att de behövde ge från det lilla de hade för att templet skulle blomstra och inte bara överleva. Därför valde de att ge en tredjedel av en sikel till tempeltjänsten varje år, i stället för enbart vid folkräkningen som lagen föreskrev. Nationen såg ett behov av att gå längre än vad som krävdes. Dessutom fördelade de ansvaret för att bränna ved på altaret till specifika familjer, eftersom de insåg att utan organisation skulle denna praxis avta.

Den första skörden, de förstfödda och tionden och gåvor var aspekter av tempeltjänsten som understödde prästernas och leviternas tjänst. Även de förstfödda löstes med pengar, vilket ökade det belopp som leviterna fick. Men en tiondel av leviternas tionde gick till prästerna.

När templet sköttes på rätt sätt gav det nationen ett pulserande andligt liv eftersom det riktade folket mot den yttersta lösningen på syndens problem, ett lamms död. När Jesus dog på korset var den lösningen given till oss (Rom. 5:5–10). Vidare lärde sig folket genom försoningsdagens årliga tjänst att Gud har en slutgiltig plan för att utplåna ondskan och synden för gott. Templet fungerade med andra ord som en iscensättning av hela frälsningsplanen för folket. Lärdomarna som vi kan få genom att se på tempeltjänsten är stora och nödvändiga för att ge oss en större bild av Guds karaktär och belysa frälsningsplanen.

`”Detta är ett ord att lita på och värt att helt ta till sig, Kristus Jesus har ju kommit till världen för att rädda syndare – och bland dem är jag den störste” (1 Tim. 1:15). Vad var Paulus hopp, och hur kan vi göra det även till vårt hopp?`