---
title: Förpliktelser
date: 20/11/2019
---

`Läs Neh. 10:30–39. Vilka fyra saker var israeliterna ålagda att göra som sin del av det förnyade förbundet?`

Folket förband sig till följande:

1. Inga blandäktenskap (inga äktenskap med någon som kunde leda sin äktenskapspartner till avgudadyrkan).
2. Sant sabbatshållande (affärer fick inte störa).
3. Avskrivning av lån och hållande av sabbatsår som omsorg om de fattiga och frihet för dem.
4. Ekonomiskt stöd till templet, dess tjänst och personal genom den första skörden, de förstfödda och tiondet, vilket garanterar kontinuiteten i sann tillbedjan.

De tre första förpliktelserna gällde relationer med andra (äktenskap och avskrivning av lån) och med Gud (sabbat), medan den sista (Neh. 10:32–39) handlar om tempelföreskrifter.

Församlingens mål var att visa att de hade överlåtit sig åt förbundet, och därför skulle de på praktiska sätt bygga upp sina relationer med Gud och andra. Även om de inte alltid höll förbundet perfekt förstod de att rätt vanor och sedvänjor skulle påverka framtiden. Om israeliterna skulle gå den rätta vägen skulle de skapa sedvänjor och vanor som skulle leda dem dit de ville. Om de önskade sig en nära vandring med Gud var viktiga steg i den riktningen att de gjorde sabbaten viktig och tog hand om templet.

Tyvärr höll de inte sina förpliktelser särskilt väl, vilket visas i de sista kapitlen i Nehemja. Men trots att inte alla höll dem gjorde en del det. Med Guds hjälp och genom att koncentrera sig på honom kan vi utveckla rätta vanor och hålla oss på rätt väg.

`”Om du använder viljan rätt kan det ske en fullständig förändring i ditt liv. När du ger din vilja till Jesus förenar du dig med hans kraft och den kraften är starkare än alla andra krafter och makter. Då får du styrka från himlen att hålla ut. Genom att hela tiden lämna dig åt Gud kommer du att få kraft att leva ett nytt liv, ett liv i tro” (Ellen White: _Vägen till Kristus_, s. 67). Vad håller dig tillbaka från att uppleva det som står här?`