---
title: Gud och förbundet
date: 16/11/2019
---

### Veckans huvudtexter
Neh. 10:1–29; 1 Mos. 4:8–19; Heb. 13:20; Jos. 24; Neh. 10:30–39; Heb. 8:1–7. 

> <p>Nyckeltext</p>
> ”Med hänsyn till allt detta avlägger vi ett högtidligt löfte som vi låter nedteckna. På det förseglade dokumentet står våra furstars, våra leviters och våra prästers namn … Vi skall aldrig försumma vår Guds hus” (Neh. 9:38; 10:39).

Vad menar Bibeln med ”förbund”? Den lättaste förklaringen till denna sorts bibliska förbund är att det är en juridisk överenskommelse mellan Gud och hans folk. Gud säger: ”Ni är mitt folk, och jag är er Gud.” Vi finner också att förbund instiftades bland andra folk i den forna världen, ofta mellan ledare och deras undersåtar.

Dessa förbund instiftades eftersom de var fördelaktiga för båda parterna. Ledaren skulle ta hand om folket, och folket skulle betala tribut. Men med Gud var förbundet annorlunda. Gud fick egentligen inte ut någonting av det men lovade ändå att vara trogen mot det, även om folket inte var det. Välsignelserna och förbannelserna som var knutna till förbundet gjorde det möjligt för israeliterna att veta att de hade brutit mot förbundet när onda ting började inträffa.

Den här veckan ska vi se på förbundet som israeliterna förnyade med Gud, i Neh. 10, och även diskutera en viss allmän information om historien och vikten av hur förbund instiftades i Bibeln.