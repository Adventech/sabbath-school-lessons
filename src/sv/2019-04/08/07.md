---
title: Studiehjälp 
date: 22/11/2019
---

Läs Ellen White: ”Överlåtelse”, s. 59–67 i _Vägen till Kristus_.

”Tjänsten i den jordiska helgedomen skedde i två avsnitt. Prästerna utförde en daglig tjänst i det heliga. Översteprästen utförde en gång om året ett särskilt försoningsverk i det allra heligaste för att rena helgedomen. Dag efter dag förde den ångerfulle syndaren sitt offer till tabernaklets dörr, där han lade sin hand på offerdjurets huvud och bekände sina synder. Genom denna handling överförde han synden symboliskt från sig själv till det oskyldiga offret. Djuret blev därefter slaktat. ’Utan att blod utgjuts ges ingen förlåtelse’ (Heb. 9:22), säger aposteln. ’För kroppens liv är i blodet’ (3 Mos. 17:11). Guds lag som blivit överträdd krävde överträdarens liv. Blodet representerade syndarens förspillda liv. Offerdjuret bar hans skuld. Prästen gick in i det heliga med blodet och stänkte det framför draperiet. Bakom detta draperi stod arken som innehöll den lag som syndaren hade överträtt. Genom denna ceremoni överfördes synden genom blodet symboliskt till helgedomen. I några fall fördes blodet inte in i det heliga. Köttet åts då av prästen, så som Moses bjöd Arons söner, då han sa: Gud ’har gett er det för att ni ska ta bort församlingens skuld’ (3 Mos. 10:17). Båda ceremonierna symboliserar på samma sätt överförandet av synden från den ångerfulle till helgedomen” (Ellen White: _Från mörker till ljus,_ s. 363, 364).

**Samtalsstart:** Förbunden som Gud upprättat med människor genom historien efterliknade det forntida politiska förbunden mellan ledare och deras undersåtar. Vilka relationer i dagens samhälle efterliknar, eller innehåller element av en förbundsrelation?

**Förbön:** Gamla testamentets förbund lärde människorna om Gud. Vi har fått lära känna Gud genom Jesus Kristus. Tacka därför Gud och be om att du, som ett gensvar, ska vara trogen din överlåtelse och ditt kall att leva som en Jesu efterföljare. 

**Samtalsfrågor:**

`1. Tänk på vad du har bundit dig till men brutit, oavsett hur uppriktigt och ivrigt du avsåg att hålla det. Vad har du lärt dig av den erfarenheten som kanske kan hjälpa dig att undvika liknande misstag igen?`

`2. Förbund är ett juridiskt upprättande av en relation. Vi har brutit det med Gud, men han är alltid trogen för sin del, även när vi inte är det för vår del. Hur kan denna förståelse av Guds godhet och trohet dra människor till en nära relation med honom och så hjälpa oss att leva som vi borde göra?`

`3. Tänk på hur många gånger du har varit otrogen mot Gud och de löften vi har i det ”nya förbundet” (se Luk. 22:20; Heb. 8:13, 9:15). Varför är det då så viktigt att förstå frälsningsplanen och de löften om förlåtelse vi har tack vare Jesus offer, vars blod har beseglat ”det nya förbundet” för oss?`