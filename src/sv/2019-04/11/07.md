---
title: Studiehjälp 
date: 13/12/2019
---

Läs Ellen White: ”Glädje i Herren”, s. 162–180 i _Vägen till Kristus._

”När han lade fram för dem Guds bud och hot och den fruktade domen som hade drabbat Israel i det förgångna för just denna synd väcktes deras samveten, och en reformation började som avvärjde Guds hotande vrede och förde in hans godkännande och välsignelse.

Det fanns några i heliga tjänster som vädjade för sina hedniska hustrur och sade att de inte kunde förmå sig att separera från dem. Men man gjorde ingen skillnad; ingen respekt visades för rang eller ställning. Vilka det än var bland prästerna eller härskarna som vägrade att skilja sig från avgudadyrkare blev genast avskedade från tjänsten för Herren. En sonson till översteprästen som hade gift sig med en dotter till den ökände Sanvallat avskedades inte bara från sin tjänst utan utvisades brutalt från Israel. ’Min Gud, glöm dem aldrig’, bad Nehemja, ’ty de har befläckat prästämbetet, prästernas och leviternas förbund’ ” (Ellen White: _Prophets and Kings_, s. 673, 674).

**Samtalsstart:** Vad anser ni om följande uttalande: ”Dina gärningar talar så högt så att jag inte kan höra vad du säger”?

**Förbön:** Tacka Gud för välsignelser ni har upplevt genom att följa Guds uttalade vilja i olika områden.

**Samtalsfrågor:**

`1. Läs citatet från Ellen White ovan. Samtala i studiegruppen vad ni tänker kring att Nehemja inte gjorde något undantag, inte ens för dem som verkligen verkade älska sina hustrur och inte ville skilja sig från dem. Vilka män gällde det? Anser ni att Nehemja var för sträng, för oeftergivlig, och kunde han ha gjort några undantag? Varför eller varför inte? Hur ska församlingen i detta sammanhang utöva disciplin i kärlek och förståelse och samtidigt vara konsekvent och inte förminska Guds målsättningar?`

`2. Vi vet att det finns ingenting legalistiskt kring firandet av sjundedags-sabbaten, precis som det inte finns någonting legalistiskt kring att inte ha begär, stjäla eller ljuga. Men hur kan vi akta oss för att göra sabbatsfirandet (eller lydnaden för något annat bud) till någonting som blir legalistiskt? Varför är alltid det bästa skyddet mot legalistiska fällor att vi håller oss medvetna om korset och vad Jesus har gjort för oss?`

`3. Hur kan vi samtidigt skydda oss mot de faror som kommer av långsamma men tunga kompromisser, sådana som Nehemja konfronterade?`