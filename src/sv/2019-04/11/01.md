---
title: Det återfallna folket
date: 07/12/2019
---

### Veckans huvudtexter
Neh. 13:1–9; 5 Mos. 23:3–6; Neh. 13:10–14; 4 Mos. 18:21–24; Neh. 13:15–22; Joh. 5:5–16.

> <p>Nyckeltext</p>
> ”Sedan gav jag order till leviterna att rena sig och komma och hålla vakt vid portarna för att sabbatsdagen skulle hållas helig. Min Gud, kom ihåg mig också för detta och skona mig i din stora godhet” (Neh. 13:22). 

Någonstans mellan kapitel 12 och 13 återvänder Nehemja till Babylon. Vi vet inte hur länge han var borta, men när han återvände (troligen omkring 430–425 f.Kr.) hade folket återfallit. De hade ingått i ett förbund med Gud för att för det första inte gifta sig med avgudadyrkare, för det andra skulle de hålla sabbaten noggrant, och för det tredje skulle de ta hand om templet och dess personal genom tionden och gåvor (Neh. 10), men de hade brutit mot alla dessa löften.

När Nehemja återvände fann han dem mycket slöa i sin överlåtelse till Gud. Folket hade slutat ge tionden och gåvor, börjat använda tempelutrymmen för andra syften, slutat fira sabbaten rätt och även återgått till att gifta sig med människor från andra nationer runt omkring. Värst av allt var att det var ledarskapet som han hade lämnat efter sig som hade bidragit till avfallet i israeliternas relation med Gud. Det är inte överraskande att Nehemja var förkrossad när han upptäckte hur mycket som hade förändrats. Men i stället för att acceptera detta agerade han igen till Guds ära så som hans karaktär fordrade.