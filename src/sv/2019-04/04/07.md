---
title: Studiehjälp 
date: 25/10/2019
---

Ellen White: ”The Builders on the Wall”, ”A Rebuke Against Extortion”, och ”Heathen Plots”, s. 635-660 i _Prophets and Kings_.

“Motståndet och misströstan som byggnadsarbetarna från Nehemjas tid mötte från de öppet fientliga och från dem som låtsades vara vänner är typiskt för erfarenheten hos dem som idag arbetar för Gud. De kristna prövas, inte bara av fienders vrede, förakt och grymhet, utan också av trogna vänners och medarbetares slöhet, inkonsekvens ljumhet och förräderi” (Ellen White: _Prophets and Kings_, s. 644).

”I Nehemjas fasta hängivenhet för Guds verk och i hans lika fasta förtröstan på Gud låg orsaken till att hans fiender inte lyckades få honom i sitt våld. Den som är slö faller lätt byte för frestelsen, men i ett liv med ett högt mål, ett innerligt syfte, finner ondskan inte fotfäste. Tron hos människan som ständigt gör framsteg försvagas inte; för över, under och bortom allt ser hon oändlig kärlek som verkar i allting för att fullfölja Guds goda syften. Guds sanna tjänare arbetar med en beslutsamhet som inte sviker eftersom de ständigt är beroende av nådens tron” (s. 660). 

**Samtalsstart:** Motstånd, är det alltid något dåligt, eller kan det också vara bra? Förklara!

**Förbön:** Be för varandra och även för andra som just nu möter mycket motstånd.

**Samtalsfrågor:**

`1. Sätt dig själv i Serubbabels och Joshuas och de övriga ledarnas situation när dessa män kom till dem för att erbjuda hjälp. När vi nu ser tillbaka ser vi att de gjorde rätt när de inte tog emot erbjudandet. Hur kan vi som adventister veta när vi bör eller inte bör samarbeta med andra som inte delar vår tro? Hur kan vi bestämma om det är rätt eller fel? Vilka kriterier kan vi följa?`

`2. Genom hela den bibliska historien ser vi faror med att kompromissa vår tro med världen. Hela det forntida Israels historia, fram till den babyloniska fångenskapen, var faktiskt ett kraftfullt exempel på denna kompromiss. Men vad händer när människor går till det extrema i sina försök att _undvika_ denna fara? När Jesus själv anklagades för att ha brutit mot sabbaten (se Joh. 9:14-16) har vi väl ett kraftfullt exempel på att hans anklagare gick till den andra ytterligheten? Hur finner vi den rätta balansen?`