---
title: Profeterna uppmuntrar
date: 21/10/2019
---

Tyvärr lämnade motståndet som judarna mötte från folken runt omkring, som det beskrivs i Esra 4–6, dem rädda och ovilliga att arbeta på templet. 

Som redan nämnt är Esra 4:6–6:22 inte skrivet i kronologisk ordning. Därför ska vi se på kapitel 5 före kapitel 4.

`Läs Esra 5:1–5. Varför sänder Gud profeterna Haggaj och Sakarja till judarna? Vad är resultatet av deras profetior?`

Judarna hade avbrutit byggandet eftersom de var rädda. Men Gud hade sänt dem till Juda för att återuppbygga templet och staden, och han hade en plan. Eftersom de var rädda behövde han göra något för att uppmuntra dem. Därför kallade han två profeter som skulle träda in. Mänskligt motstånd stoppar inte Gud; även om judarna bidrog till detta motstånd genom sina egna handlingar övergav Gud dem inte. Han verkade genom profeterna för att motivera och mobilisera dem till handling igen. 

`Läs Hagg. 1. Vad är budskapet till dem, och vad kan vi hämta därifrån för vår egen del?`

”Profeterna Haggaj och Sakarja kallades för att de skulle möta krisen. I gripande vittnesbörd till folket uppenbarade dessa utvalda budbärare orsaken till deras problem. Avsaknad av världslig framgång var resultatet av att de inte satt Guds intressen först, sade profeterna. Hade israeliterna ärat Gud och visat honom tillbörlig respekt och vördnad genom att sätta bygget av hans hus först skulle de ha bjudit in hans närvaro och välsignelse” (Ellen White: _Prophets and Kings_, s. 573, 574).