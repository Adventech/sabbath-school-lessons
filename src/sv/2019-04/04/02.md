---
title: Motståndet börjar
date: 20/10/2019
---

`Läs Esra 4:1–5. Varför vägrade Israels rest att ta emot andra folks hjälp i tempelbygget?`

Till det yttre verkade erbjudandet som en vänlig gest från grannar, så varför avvisa hjälpen? I en bemärkelse finns svaret i själva texten. ”Fiender” kom för att erbjuda dem hjälp. _Fiender?_ Redan det antyder starkt varför israeliterna agerade som de gjorde.

Varför kallades dessa människor för ”fiender”? 2 Kung. 17:24–41 förklarar att de var ditförda från andra nationer till Samarien och trakterna runt omkring efter att befolkningen i Nordriket Israel fördes bort. Kungen av Assyrien sände till dem präster som skulle lära dem hur landets, Israels, Gud skulle tillbes. Men religionen som det resulterade i innefattade också kanaaneiska gudar. Därför var den israelitiska resten rädd att denna religion skulle införlivas i deras tempeltjänst. Därför var det bästa och smartaste de kunde göra att tacka nej.

Till att börja med måste vi också komma ihåg varför allt detta hände. Det var deras förfäders ständiga kompromisser med de hedniska religionerna runt omkring dem som ledde till templets förstörelse och deras exil. När de på nytt byggde templet var det utan tvekan det sista de ville göra att bli för nära allierade med folken runt omkring dem. 

`Vad finns det mer i dessa texter som visar varför denna vägran var det rätta att göra? Se Esra 4:4, 5. Tänk hur lätt de kunde ha rationaliserat mottagandet av denna hjälp. Vad säger 2 Kor. 6:14 till oss i detta sammanhang?`