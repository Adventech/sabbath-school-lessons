---
title: Att möta motstånd
date: 19/10/2019
---

### Veckans huvudtexter
Esra 4:1–5; 2 Kor. 6:14; Esra 5:1–5;Hagg. 1; Esra 4:6–24; Neh. 4; 6:1–13.

> <p>Nyckeltext</p>
> ”Men Gud vakade över judarnas äldste; de tilläts fortsätta medan man sände en rapport till Dareios och väntade på besked i saken” (Esra 5:5).

Esra 3–6 är tematiskt uppbyggt och täcker olika historiska perioder av motstånd mot återuppbyggandet av templet. Medvetenheten om det tematiska bidrar till förståelsen av hela budskapet.

Esra nämns för första gången i Esra 7:1. I och med hans ankomst 457 f.Kr. ändrades allting, och staden Jerusalem med dess mur började återuppbyggas lite i taget. Tretton år senare kom Nehemja (sänd av Artaxerxes år 444 f.Kr.), och återuppbyggandet av muren fullföljdes till slut. Fastän motståndet var intensivt fullföljdes arbetet på 52 dagar (Neh. 6:15).

Motstånd mot Guds verk är ett återkommande tema i de två böckerna Esra och Nehemja. Därför är det inte förvånande att återuppbyggandet av templet och Jerusalem skapade motstånd och förföljelse. Vart vi än vänder oss i dagens värld möter Herrens verk motstånd. Satan försöker försäkra sig om att evangeliet inte sprids snabbt, för det hotar hans herravälde. Hur hanterade judarna kring Esra och Nehemja detta motstånd?