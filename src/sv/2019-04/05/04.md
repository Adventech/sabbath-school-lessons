---
title: Nehemja agerar
date: 29/10/2019
---

Uppenbarligen gav tillrättavisningen till stormännen och styresmännen ”Skall ni kräva in fordringar av era egna bröder?” inte önskat resultat. Då stannade Nehemja inte där utan fortsatte att kämpa för de förtryckta bland dem. Han kunde bara ha sagt att han hade försökt lära stormännen och styresmännen men att det inte gick, så han var tvungen att lämna det hela. Det var ju de rika och mäktiga i landet som han gick emot. Men han var inte nöjd innan problemet fick en lösning, även om han skapade mäktiga fiender i processen.

`Läs Neh. 5:7–12. Vilka är Nehemjas argument mot det som händer? Vad använder han sig av för att övertala människorna till att rätta till det som blivit fel?`

Nehemja kallar samman en stor samling, alla från Israel förs samman för att ta tag i detta. Sannolikt räknar han med möjligheten att när alla är närvarande skäms ledarna, och kanske blir de också rädda för att fortsätta med förtrycket.

Nehemjas första argument gäller slaveriet. Många av judarna, sannolikt Nehemja själv medräknad, köpte frihet åt andra judar som tjänstgjorde hos främlingar. Nu frågar han stormännen och styresmännen om de finner det acceptabelt att köpa och sälja sitt eget folk. Är det riktigt för israeliterna att köpa judar och ge dem frihet bara för att få dem att hamna i slaveri hos sitt eget folk? 

Ledarna svarar inte eftersom de ser att detta argument är rimligt. Därför fortsätter Nehemja. Han säger till dem: ”Det ni gör är inte rätt. Ni borde ju visa gudsfruktan och inte utsätta oss för hån från folk som är våra fiender” (Neh. 5:9). Sedan erkänner Nehemja att han själv har lånat ut pengar och spannmål till människor. Genom att hänvisa till fordringar (Neh. 5:10) bekräftar han lagen som förbjuder denna praxis mot andra hebréer och visar att under honom som ståthållare skulle folket vara lojala mot varandra. Det är häpnadsväckande att reaktionen blir enig. Ledarna går med på att återlämna allting till folket.

`Har du gjort fel mot någon? Om vi är ärliga skulle de flesta av oss svara ja. Vad hindrar dig från att ersätta allt till den grad som det är möjligt?`