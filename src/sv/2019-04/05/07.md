---
title: Studiehjälp 
date: 01/11/2019
---

Läs Ellen White: ”A Rebuke Against Extortion”, s. 646–652 i _Prophets and Kings._

”När Nehemja hörde om detta grymma förtryck blev han upprörd inom sig. ’Jag blev mycket upprörd när jag lyssnade till deras förtvivlade klagan’, sade han. Han såg att om han skulle lyckas bryta den förtryckande sedvänjan att driva in fordringar måste han inta en bestämd ställning för rättvisa. Med sin karakteristiska energi och beslutsamhet skred han till verket för att befria sina bröder” (Ellen White: _Prophets and Kings_, s. 648).

”Jesus fortsätter sin förkunnelse med något som egentligen skulle göra edgång överflödig. Han lär att exakt sanning måste prägla allt vi säger. ’Vad vi säger skall vara ja eller nej. Allt däröver kommer från det onda’ (Matt. 5:37). 

Därmed avvisar Jesus alla meningslösa fraser och utfyllnadsord som är på gränsen till svordomar. Det är inte riktigt att komma med inställsamma komplimanger och smicker. Inte heller att överdriva, och inte att tysta ner sådant som borde sägas. Ingen som ger sig ut för att vara något han inte är eller döljer sina verkliga avsikter för att vilseleda kan betraktas som sanningsenlig” (Ellen White: _Men jag säger…,_ s. 74).

**Samtalsstart:** Hur skulle du definiera lagens anda?

**Förbön:** Be för de fattiga omkring er och om vilja och möjlighet att hjälpa.

**Samtalsfrågor:**

`1. Varför är själviskheten kärnan i våra problem när det gäller ekonomi och mellanmänskliga relationer?`

`2. Hur kan Guds folk undvika girighet? Vad är Guds åtgärder mot den? Studera följande texter: Jes. 58:3–12 och Mika 6:6–8.`

`3. Fundera ytterligare över talets gåva och makten i våra ord. Vad betyder Joh. 1:1, 2 där Jesus kallas för ”Ordet”? Hur hjälper det oss att förstå hur viktiga ord är och vad de betyder?`

`4. Det är häpnadsväckande att Jesus för tusentals år sedan sade att de fattiga alltid skulle finnas bland oss. Vi uppmanas också att hjälpa de nödställda. Hur passar dessa två tankar ihop i syfte att motivera de kristna till att arbeta för de mindre lyckligt lottade?`