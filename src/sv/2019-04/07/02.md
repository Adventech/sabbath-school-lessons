---
title: Fasta och tillbedjan
date: 10/11/2019
---

`Läs Neh. 9:1–3. Varför skilde sig folket från alla främlingarna?`

Även om Nehemja var noga med att folket förknippade denna tid med glädje ledde han dem nu de församlade till att fasta. De ödmjukade sig själva inför Gud, kastade jord på sina huvuden och klädde sig i säcktyg. Eftersom främlingarna inte hade del i Israels folks kollektiva synd skilde sig israeliterna från dem, för hebreerna visste att det var deras egna synder som behövde förlåtas. De var medvetna om sin nations synder som hade lett dem till fångenskap.

Deras gemensamma böner och bekännelse visade en djup förståelse av syndens natur. Israeliterna kunde ha blivit arga för att deras föregångare hade ställt till det och lett hela deras nation till fångenskap. De kunde också ha tillbringat tid med att klaga över sina ledares val och bristen på gudaktighet som de tidigare generationerna visade och som hade lett dem dit där de var nu, en liten grupp som återvände. Men i stället för att odla hat och klagan vände de sig till Gud i ödmjukhet och bekännelse.

Neh. 9 berättar att folket läste lagboken under en fjärdedel av dagen, och under en annan fjärdedel bekände de sina synder och tillbad Gud. Detta är den tredje läsningen av _torah_. Läsningen av _torah_ är central för bekännelsen, som måste grundas på sanningen och som kommer från Gud. Genom vår bibelläsning drar Gud oss närmare sig själv, och den heliga Anden kan tala till oss och undervisa oss. Sanningen i Guds Ord formar våra tankar och förståelse, uppmuntrar och lyfter upp. Israeliterna sörjde och grät också, för när vi tillbringar tid i Guds heliga närvaro gör det oss medvetna om hans skönhet och godhet och betonar för oss hur häpnadsväckande det är att universums Skapare väljer att vara med oss, trots vår värdelöshet. Då inser vi att utan Gud i våra liv är vi inte annorlunda än någon av våra andliga förfäder i tron. Bara när Gud verkar i oss kan vi vara vad vi bör vara.

`Läs Dan. 9:4–19. På vilka sätt är hans bön tillämpbar på oss idag? Vad borde den tillämpningen säga oss individuellt och som församling?`