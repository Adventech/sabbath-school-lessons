---
title: Lärdomar från det förgångna
date: 12/11/2019
---

`Neh. 9:9–22. På vilket sätt skiljer sig denna del av bönen från den första delen?`

Bönen övergår från att lovprisa Gud för hans trofasthet till att jämföra den med israeliternas otrohet under deras erfarenheter i Egypten och i öknen. Den nämner alla de olika saker som Gud gav israeliterna, men tyvärr var ”fädernas” respons på dessa gåvor högmod, envishet och ringaktning av Guds nådiga handlingar. 

Att erkänna mänskliga misstag och brist på överlåtelse till Gud är viktiga steg i bekännelse och omvändelse. Även om dessa texter talar om människor långt borta från oss kan ingen förneka att vi alla har liknande problem.

Naturligtvis är det här evangeliet kommer in, både för oss och för dem. Syndabekännelsen frälser oss inte; det gör bara Kristus offer. Tillsammans med omvändelse är bekännelse central för att vi själva ska bli medvetna om att vi behöver bli rättfärdiggjorda enbart av Jesus. ”När vi tar emot Kristus som vår Frälsare genom omvändelse och tro förlåter Herren våra synder och tar bort det föreskrivna straffet för lagöverträdelsen. Syndaren står då inför Gud som en rättfärdig människa; han omfattas av himlens välvilja, och genom Anden har han gemenskap med Fadern och Sonen” (Ellen White: _Selected Messages_, bok 3, s. 191).

Eftersom Guds godhet får oss att bekänna våra synder och ångra dem behöver vi samtidigt också vara villiga att överge dem genom Guds kraft.

Det väsentliga är att Israel hade varit envist och Gud kärleksfull. När man såg tillbaka på vad Gud hade gjort för israeliterna påmindes folket om att eftersom Gud hade gjort så mycket för dem i det förgångna skulle han fortsätta att ta hand om dem nu och i framtiden. Det var därför det var så viktigt för folket att alltid komma ihåg hur Gud hade agerat i deras historia. När de glömde det råkade de ut för problem.

`Se tillbaka på tider då du har varit säker på att Gud har verkat i ditt liv. Hur kan du finna tröst från det nästa gång du möter strider? Hur kan du bättre lära dig att lita på Guds godhet i tider då du känner dig helt missmodig, nedstämd och fruktar för framtiden?`