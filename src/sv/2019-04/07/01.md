---
title: Vår förlåtande Gud
date: 09/11/2019
---

### Veckans huvudtexter
Neh. 9:1–3;Dan. 9:4–19; Neh. 9:4–8; Kol. 1:16, 17; Neh. 9:9–38; Rom. 5:6–8.

> <p>Nyckeltext</p>
> ”Att dölja sina brott ger ingen framgång, den som bekänner och ångrar sig blir benådad” (Ords. 28:13)

Efter lövhyddefesten (_sukkot_) samlade ledarna åter folket. De hade precis firat en högtid; nu var det tid att återgå till det oavslutade arbetet med att bekänna och ångra sina synder inför Gud.

Visst hade ledarna tidigare sagt till dem att sluta sörja och vara ledsna över felstegen, men det innebär inte att ånger och bekännelse är oviktigt. När de nu hade firat högtid var det dags för en riktig bekännelse.

Ordningen i händelseförloppet här betyder inte nödvändigtvis att det alltid är i den ordningen som glädje och bekännelse kommer, inte heller att bara en omvänd ordning gäller. Kanske följer vi naturligt den ordningen att bekännelse kommer först och den åtföljs sedan av en lovprisning, men kanske bör hyllningen till Gud komma först i våra liv. Rom. 2:4 säger ju att det är ”Guds godhet” som leder oss till omvändelse. Då är det ”godheten” som borde väcka lovprisning och hyllning, tillsammans med påminnelsen att vi behöver Gud som förlåter, renar och återskapar oss.