---
title: Början av bönen
date: 11/11/2019
---

Folkets svar på bibelläsningen var en lång bön som påminde om Guds godhet i kontrast till Israels trolöshets historia. Man kan se att svaret liknar mer en predikan än en bön, eftersom nästan varje vers har en parallell någonstans i Bibeln. 

`Läs Neh. 9:4–8. Vilka huvudämnen koncentrerade bönen sig på i dessa verser i början, och varför?`

I den första delen av bönen välsignar folket Gud och särskilt hans namn. I den hebreiska kulturen var namnet inte bara vad man kallades, utan det gav personen hans/hennes identitet. Att lovprisa Guds namn är därför betydelsefullt, eftersom det visar för världen att hans namn är värdigt lov och ära. Det är universums Skapares namn. Bönen börjar med att rikta tillbedjan till Gud som Skaparen och som den som ”ger liv åt allt” (Neh. 9:6; se även Kol. 1:16, 17).

Han som skapade allting är den som utvalde Abraham, en människa, som inte på något sätt var speciell mer än att han hade ett troget hjärta. Abraham kan verka ha saknat tro vid många tillfällen, men när han blev ombedd att offra sin egen son tvekade han inte (se 1 Mos. 22). Han lärde sig trohet, inte över en natt, utan under sin långa vandring med Gud. I det hebreiska tankesättet syftar ”hjärtat” på sinnet. Med andra ord utvecklade Abraham trohet i sina tankar och handlingar och blev erkänd för det av Gud.

Början av bönen inriktar den på Gud som 1) Skapare, 2) livgivare, 3) den som håller sina löften. Folket påminner sig först om vem Gud är: han är den trogne som skapade oss, ger oss liv och alltid håller sina löften. Att minnas detta ger oss perspektiv på våra egna liv och lär oss att lita på honom även i de svåraste situationerna när det kan verka om han är långt borta från oss och inte bryr sig om våra utmaningar.

`Varför är läran om Gud som vår Skapare så central för vår tro? För vilken annan undervisning är så viktig jämfört med denna, där Gud befaller oss att tillbringa en sjundedel av våra liv varje vecka för att komma ihåg honom som vår Skapare?`