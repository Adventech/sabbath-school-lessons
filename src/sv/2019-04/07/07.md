---
title: Studiehjälp 
date: 15/11/2019
---

Läs Ellen White: ”Bekännelse”, s. 51–58 i _Vägen till Kristus_.

I Neh. 9:25 talade hebreerna om hur deras förfäder ”njöt” (_FB_) av Guds stora godhet. Roten i verbet är densamma som i ordet Eden, Edens trädgård (1 Mos. 2:15). Om man kunde göra ett verb av Eden, ”edenisera”, skulle det kanske vara den bästa översättningen.

Evangeliet är ju en återupprättelse, och vilken bättre symbol kan det finnas än Eden för det som vi ytterst kommer att återupprättas till? Gud upprättade det hebreiska folket och förde dem till den forntida världen vägkorsningar för att skapa den närmaste återspeglingen av Eden som kan finnas i en fallen värld. Även efter exilen och återkomsten därifrån finns potentialen fortfarande kvar. ”Herren tröstar Sion, ger tröst åt hennes ruiner. Han gör hennes öken lik Eden” (Jes. 51:3).

Ja, människor har njutit av materiella välsignelser som Herren har lovat dem, välsignelser som så långt det är möjligt i en fallen värld är en påminnelse om Edens överflöd. Dem ska man njuta av. Gud skapade den fysiska världen just på ett sätt att människor kunde njuta av den. Det forna Israel var välsignat av Gud, och de njöt också av den. Deras synd var inte ”edenisering” i Guds stora godhet utan att de glömde Herren (Hes. 23:35) vars godhet de njöt av. Välsignelserna blev ett mål i sig, i stället för ett medel till att nå målet, som var att uppenbara Gud för andra runt omkring dem.

**Samtalsstart:** Bönen vi läser om i Nehemja är väldigt systematisk. Hur kan vi tänka kring vårt egna böneliv för att vi inte ska fastna i ett bönemönster som är enkelspårigt?

**Förbön:** Herre, led oss till insikt, ånger och omvändelse från vår synd.

**Samtalsfrågor:**

`1. Jesus hade sagt: ”Sådden bland tistlarna, det är den som hör ordet, men världsliga bekymmer och rikedomens lockelser kväver ordet, så att han inte bär frukt” (Matt. 13:22). Vad menar han med ”rikedomens lockelser”, och hur relaterar det till bekännelsebönen som vi har studerat denna vecka?`

`2. Reflektera över läran om skapelsen. Lägg märke till att i bönen i Neh. 9 talade de nästan omedelbart om Herren som Skaparen och uppehållaren. Vad säger det oss om hur grundläggande denna lära är för vår tro?`

`3. Hur når vi rätt balans mellan att erkänna att synden finns i oss utan att samtidigt låta Satan använda vår syndfullhet på sätt som kan få oss att bli missmodiga och helt ge upp vår tro?`