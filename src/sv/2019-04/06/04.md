---
title: Läsning och tolkning av Ordet
date: 05/11/2019
---

`Läs Neh. 8:4–8. Hur lästes lagen?`

Det fanns två grupper på 13 män som stod bredvid Esra under läsningen. Den första gruppen på 13 (Neh. 8:4) hjälpte till med att läsa Guds Ord, och den andra gruppen på 13 (Neh. 8:7) hjälpte till med att förklara det som lästes. Vi har ingen information om hur detta arrangemang fungerade i praktiken, men männen som hjälpte till med läsningen kanske höll i _torah_ (de hebreiska bokrullarna var tunga och behövde rullas upp av andra), och läste ur den lite i taget och bytte sedan läsare. Eftersom de läste från morgon till middag hade de funnit ett sätt som nådde alla som var på plats. 

”De läste ur Guds lagbok, tolkade den och utlade den, så att folket förstod vad som lästes” (Neh. 8:8)Folket hade återvänt från Babylon där de hade levt i många år, och det främsta språket där vara arameiska. Därför kan det ha varit svårt för många, särskilt för de yngre generationerna, att höra och förstå hebreiska. Bibelläsarna kan också få nytta av förklaringar eller kommentarer. Predikan och förklaring gör texten mer levande och får åhörarna att tillämpa informationen personligen.

`Läs Apg. 8:26–38. Vad hände här som är en parallell till det som hände i Jerusalem i texterna ovan? Vad kan vi lära oss av det?`

Som protestanter förstår vi att enskilda kristna behöver känna till Guds Ord för sin egen del, och att vi inte blint ska acceptera någon annans ord om den bibliska sanningen, oavsett deras auktoritet. Men samtidigt: vem har inte blivit välsignad av ha någon som hjälper till att förklara vad texterna betyder? Vi behöver var och en veta vad vi tror på för vår egen del, men det innebär inte att vi inte tidvis kan få upplysning av andras undervisning. 