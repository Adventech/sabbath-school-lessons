---
title: Studiehjälp 
date: 08/11/2019
---

Ellen White: ”Instructed in the Law of God”, s. 661–668 i _Prophets and Kings_.

”Nu behövde de visa upp sin tro på hans löften. Gud hade accepterat deras omvändelse; nu skulle de glädja sig åt övertygelsen om syndernas förlåtelse och deras återupprättelse inför Guds välvilja …

Varje sann omvändelse till Gud ger bestående glädje i livet. När en syndare överlämnar sig åt den heliga Andens påverkan ser han sin egen skuld och sitt fördärv i kontrast mot heligheten hos honom som undersöker hjärtan. Han ser sig själv som en dömd överträdare. Men på grund av detta ska han inte ge utrymme för förtvivlan, för hans förlåtelse har redan garanterats. Han bör glädja sig över att hans synder är förlåtna i den förlåtande himmelske Faderns kärlek. Det är Guds ära att omge syndiga, ångrande människor med hans kärleks armar, binda deras sår, rena dem från synden och klä dem i frälsningens kläder” (Ellen White: _Prophets and Kings_, s. 668).

**Samtalsstart:** Vad betyder det för dig att glädja dig i Gud?

**Förbön:** Tack, Herre, för ditt ord och din vägledning. Tack för att vi kan finna en djup glädje i dig och ditt ord.

**Samtalsfrågor:**

`1. Under vilka omständigheter kan du uppleva ”den glädje Herren ger” (Neh. 8:10) som din styrka? Finns det alltså någonting vi behöver göra för att uppleva Guds kraft och hans förlåtelse i våra liv? I så fall, vad?`

`2. Hur finner vi den rätta balansen i sorgen över våra synder och ändå samtidigt glädjen i Herren? Är de inte varandras motsatser? På vilket sätt ger lagen och evangeliet tillsammans ett svar? (Se Rom. 3:19–24.)`

`3. Läs Neh. 8:10 där Nehemja säger till folket: ”Gå nu hem och njut av god mat och sött vin och dela med er åt dem som inte har kunnat förbereda någonting. Ty denna dag är helgad åt vår Herre. Var inte bedrövade. Den glädje Herren ger är er styrka.” Ät fett, drick det söta, ge till dem som inget har förberett, och gör allt detta eftersom ”denna dag är helgad åt vår Herre”? Vad lär detta oss om hur vi kan glädjas i Herren? Vad betyder det att dagen är ”helig” i detta sammanhang?`