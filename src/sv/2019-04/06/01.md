---
title: Läsning av Ordet
date: 02/11/2019
---

### Veckans huvudtexter
Neh. 8:1–8; 5 Mos. 31:9–13; Matt. 17:5; Apg. 8:26–38; Neh. 8:9–12; 3 Mos. 23:39–43.

> <p>Nyckeltext</p>
> ”De läste ur Guds lagbok, tolkade den och utlade den, så att folket förstod vad som lästes” (Neh. 8:8).

Jerusalems mur var färdigbyggd. Med portarna på plats fullföljde israeliterna under Nehemjas ledning denna huvuduppgift. När muren var färdigställd bävade de omgivande nationerna och ”förstod att detta verk hade kommit till stånd med vår Guds hjälp” (Neh. 6:16). Fienderna insåg att Israels Gud var verklig, för trots det oerhörda motstånd och hat som israeliterna mött hade de ändå fullföljt det verk de skulle utföra.

När muren hade byggts färdig utsåg Nehemja sin bror Hanani till befälhavare i Jerusalem och Hananja till fästningskommendant. De valdes båda på grund av sin plikttrogenhet, trovärdighet och gudsfruktan (Neh. 7:2) i stället för sin släkttillhörighet. Muren stod färdig i månaden _elul_ (den sjätte månaden, Neh. 6:15).

Vad skulle bli nästa order? De följande kapitlen i Nehemjas bok (8–10) beskriver en viktig serie händelser i den sjunde månaden _tishri_ (Neh. 8:2). I dessa texter kan vi se exempel på hur fast bestämda israeliterna var att lyda Guds Ord och hur de gladde sig åt det.