---
title: Esra reagerar
date: 17/12/2019
---

`Läs Esra 9. Hur reagerar Esra när han hör om israeliternas blandäktenskap? Esra 9:1 och 2 säger att folket inte hade ”avskilt sig”. Samma ord användes också i följande texter: 3 Mos. 10:10; 11:47; 2 Mos. 26:33; 1 Mos. 1:4, 6, 7, 14, 18. Vad antyder användningen av detta ord i frågan om en troende bör gifta sig med en icketroende?`

Folket kom själva till Esra med frågan om blandäktenskap. Deras ordval när de räknade upp nationerna som var inblandade i fallet visar deras kunskap om _torah_, då listorna är tagna direkt ur Bibelns berättelser. Intressant nog kom folkets ledare till Esra med nyheterna, eftersom också de andliga ledarna, präster och leviter, var skyldiga till denna överträdelse.

”I sitt studium av orsaker som ledde till den babyloniska fångenskapen lärde Esra sig att Israels avfall till stor del kunde spåras till deras blandning med hednafolk. Han hade sett att om de hade lytt Guds bud att hålla sig åtskilda från de omgivande nationerna skulle de ha besparats från många sorgliga och förödmjukande erfarenheter. Nu när han lärde sig att trots lärdomar från det förgångna hade framstående män vågat överträda lagar som getts som skydd mot avfall var hans hjärta bestört. Han tänkte på Guds godhet i och med att han åter gett sitt folk ett fotfäste i deras fädernesland, och han var överväldigad av rättfärdig vrede och sorg över deras otacksamhet” (Ellen White: _Prophets and Kings, _s. 620).

Uttrycket ”avskilja” används för motsatser, fullständiga motpoler. Genom detta konstaterande erkände folket en grundläggande förståelse och kunskap om Guds bud att hålla sig från falska religioner. De förstod att ingen kan säga att man kan gifta sig med någon med motsatt tro utan att det påverkar relationen i äktenskapet eller i hur man uppfostrar sina barn. De insåg hur allvarlig situationen hade blivit.

`Vad kan vi göra för att försöka hålla tron levande i våra hem och familjer, även om vi har fattat felaktiga beslut i det förgångna?`