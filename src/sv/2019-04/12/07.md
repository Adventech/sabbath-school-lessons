---
title: Studiehjälp 
date: 20/12/2019
---

Läs Ellen White: ”Reformation”, s. 669–678 i _Prophets and Kings_.

”Flit i något som Gud har anförtrott oss är en viktig del av en sann religion. Människorna bör bemöta omständigheterna som Guds redskap för att göra hans vilja. Snabbt och beslutsamt agerande vid rätt tid ger härliga segrar, medan dröjsmål och undandragande resulterar i misslyckande och vanärar Gud. Om ledarna i arbetet för sanningen inte visar iver, om de är slöa och inte målmedvetna, blir församlingen likgiltig, lat och älskar njutning, men om de är fulla av helig målmedvetenhet att tjäna Gud och endast honom, blir folket enat, hoppfullt och ivrigt.

I Guds ord finns det gott om skarpa och slående kontraster. Synd och helighet är ställda sida vid sida, för när vi ser dessa håller vi oss borta från det ena och accepterar det andra. Sidor som beskriver Sanvallats och Tobias hat, falskhet och girighet beskriver också Esras och Nehemjas äkthet, hängivenhet och självuppoffring. Vi får fritt efterlikna den vi väljer. De fruktansvärda resultaten av överträdelse av Guds bud är ställda mot de välsignelser som kommer från lydnad. Vi behöver själva bestämma om vi vill lida av det ena eller njuta av det andra” (Ellen White: _Prophets and Kings,_ s. 676).

**Samtalsstart:** Om du lever i en familj eller en nära relation, har det någon gång hänt att ni har upptäckt att ni är olika på något grundläggande sätt? Hur har ni hanterat det?

**Förbön:** Vi ber för alla familjer i församlingen, och relationer som sträcker sig utanför församlingen, att vi ska kunna bygga broar på ett sätt som ärar Gud.

**Samtalsfrågor:**

`1. Som vi läser i dessa berättelser verkar det klart att många bland folket inte var överlåtna till Gud i första hand, vilket gjorde att de valde hedniska hustrur. Därför lämnar Esra dem inte åt sina egna öden utan försöker tillrättavisa och korrigera dem i hopp om att åstadkomma en förändring. Men blev det någon verklig förändring? När de förändrade sitt beteende, blev de förändrade inombords? Vilka belägg har vi för att många av dem verkligen inte förändrades? Vad kan vi lära oss av deras misstag om hur viktigt hjärtats förvandling faktiskt är?`

`2. På vilka sätt kan vi hjälpa människor i vår församling som kanske brottas med problem som kommer från okloka äktenskap?`

`3. Guds principer är eviga och absoluta, men kulturerna varierar mycket. Varför behöver vi hålla dessa skillnader i tankarna när vi försöker tillämpa Guds principer på våra egna liv och situationer?`