---
title: Hantera dåliga beslut
date: 14/12/2019
---

### Veckans huvudtexter
Neh. 13:23–25; 5 Mos. 7:3, 4; 2 Kor. 6:14; Esra 9, 10; 1 Kor. 7:10–17.

> <p>Nyckeltext</p>
> ”Min Gud, i skam och förödmjukelse vänder jag mig till dig, min Gud, ty våra synder har vuxit oss över huvudet och vår skuld räcker upp till himlen” (Esra 9:6).

Esra och Nehemja blev ledare i ett samhälle där det blivit en norm att gifta sig med icke-israeliter. Båda ledarna var mycket bekymrade över detta, när de ville leda nationen till en nära relation med Gud. De var medvetna om det negativa inflytande som icketroende eller avgudadyrkare kunde ha på Israels folk. De hade sett förskräckliga exempel på under historiens gång. De kanaaneiska religionerna spred sig över Israel tills Baal och Ashera tillbads på varje kulle. Dessutom hade de hedniska makarna haft ett skadligt inflytande i de israelitiska familjerna. Bileam hade gett moabiterna rådet att skicka sina kvinnor till israeliter, eftersom han var säker på att israeliterna skulle vända sig bort från Gud när de föll för dessa kvinnor. Tyvärr hade han rätt. Makarna påverkade inte bara varandra utan också sina barn.

Vad gör Esra och Nehemja i fråga om dessa blandäktenskap? Ska de låta dem vara eller ska de motarbeta dem? Den här veckan ska vi se på hur de två ledarna hanterade detta.