---
title: Esra agerar
date: 18/12/2019
---

`Läs Esra 10. Hur hanterade Esra och ledarna frågan om blandäktenskap?`

Tillsammans beslöt hela folket att sända iväg de främmande hustrurna. Det är häpnadsväckande att även de som hade gift sig var med på detta, förutom de fyra män som nämns i Esra 10:15. Judarna lovade att skicka iväg sina hustrur, och det tog tre månader att fullfölja planen. Till slut skickade 113 judiska män iväg sina hustrur (Esra 10:18–43). Intressant nog nämner den sista versen (Esra 10:44) att det i några av dessa blandäktenskap redan fanns barn. Att sända bort mödrar från familjer med barn känns inte förnuftigt eller ens rätt för oss. Men vi behöver komma ihåg att detta var en unik tid då Gud började om med den judiska nationen och de med honom i varje bemärkelse. Att helt följa Gud krävde radikala åtgärder.

De specifika orden i Esra 10:11, 19 för ”bryta med” (_badal_) och ”sända bort” (_jatza_) används ingen annanstans i Bibeln för skilsmässa. Esra måste ha känt till terminologin som vanligtvis användes för skilsmässa, men han valde att inte använda den. Då är det uppenbart att Esra inte betraktade dessa äktenskap som giltiga eftersom det upptäcktes att de var mot budet i _torah_. Med andra ord upphävdes äktenskapen eftersom de var mot lagen. Men vi får inte veta vad som hände med dessa hustrur och barn och vilken inverkan denna handling hade på samhället. Enligt dåtida bruk skulle män ansvara för att återföra av sina ex-hustrur och deras barn tillbaka till sitt barndomshem, till sina fäder.

Med tiden började några judiska män åter gifta sig med icketroende och kanske återvände några också till de hustrur de hade sänt bort. Lösningens flyktiga natur kan tillskrivas människans natur och upp- och nedgångarna i vår överlåtelse till Gud. Även de av oss som betraktar oss som starka troende måste medge att vi gått igenom tider av mindre hängivenhet till Gud, då vår vandring med honom kan beskrivas som just bristfällig. Tyvärr är det en kamp för människan att sätta Gud först.

`Vad har varit din erfarenhet av ”mindre överlåtelse till Gud”? Vad har du lärt dig av dessa erfarenheter?`