---
title: Studiehjälp 
date: 04/10/2019
---

Ellen White: ”Ezra, the Priest and Scribe”, s. 607–617 i _Prophets and Kings._

Tänk på Esras flitiga arbete: ”Esra blev Guds språkrör och utbildade andra runt omkring honom om de principer som styr i himlen. Under de återstående åren av sitt liv var hans huvudsakliga arbete att vara lärare, oavsett om han befann sig i närheten av den medopersiske kungens hov eller i Jerusalem. När han förmedlade till andra de sanningar som han lärde sig ökade hans arbetskapacitet. Han blev en from och nitisk människa. Han var Herrens vittne för världen om kraften i Bibelns sanning som kunde förfina det dagliga livet” (Ellen White: _Prophets and Kings_, s. 609).

”I reformarbetet som ska utföras idag behövs män som likt Esra och Nehemja inte förringar eller ursäktar synd och inte heller drar sig för att försvara Guds ära. De som denna börda vilar på har ingen ro när fel begås, inte heller skyler de över det onda med en falsk fromhet. De kommer ihåg att Gud inte ser till människor och att stränghet mot några kan visa sig bli till nåd för många. De kommer också ihåg att hos den som tillrättavisar det onda uppenbaras alltid Kristus ande” (s. 675). 

**Samtalsstart:** När läste du senast Esras bok? Lade du märke till något särskilt när du gjorde det, något som var intressant och som du inte hade tänkt på tidigare?

**Förbön:** Be att Gud ska hjälpa er att se hur han leder i era liv.

**Samtalsfrågor:**

`1. Ja, vi har många underbara löften från Herren. Men samtidigt tvingar Gud inte sig själv på oss. Vilka val kan vi göra i våra liv som kan hindra uppfyllelsen av hans löften till oss?`

`2. Läs Daniels bön i 9:1–23. Vilka principer ser du där som kan tillämpas på ett personligt sätt på din egen erfarenhet? Vad gjorde Daniel, vad var hans inställning, och vad bad han om? Vad mer ser du där som kan vara tillämpbart på oss idag?`

`3. I torsdagens studium läser vi att Ellen White skrev hur centralt Guds Ord var för Esras tjänst och hur ivrigt han arbetade för att sprida det bland folket. Vad är den uppenbara och viktiga lärdomen för oss idag när det gäller den centrala plats som Guds Ord bör ha i våra liv och i församlingen?`