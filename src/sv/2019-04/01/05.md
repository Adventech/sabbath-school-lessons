---
title: Artaxerxes påbud
date: 02/10/2019
---

`Läs Esra 7:11–28. Vad bestod kungens påbud av? Varför var dessa instruktioner viktiga för Israels folk?`

Artaxerxes påbud påminner om Kyros första påbud. Kungen ger råd till alla som är villiga, särskilt bland prästsläktet, att resa till Jerusalem. Enligt historiska texter från Murashu stannade majoriteten av judarna i Persien (som berättelsen om Ester visar), men det fanns de som hade väntat på tillfället att börja ett nytt liv i sina förfäders hemland. Kungen riktade de flesta av sina kommentarer till skattmästarna i provinsen väster om Eufrat. De skulle ge Esra allt han behövde för att återuppbygga staden och ”göra Herrens hus i Jerusalem så härligt” (Esra 7:27). Ytterst befallde kungen Esra att försäkra att människorna lydde Guds lag på rätt sätt och även landets lag genom att upprätta ett rättssystem. Den ordning och organisation som detta påbud skulle skapa är viktiga egenskaper för varje samhälle. Vidare gjorde kungen det lättare för Esra och israeliterna att bygga upp sitt hemland på nytt.

Antyder kungens intresse för stadens och templets återuppbyggande att han har börjat tro på Esras Gud? Artaxerxes kallar Gud för ”Israels Gud, som har sin boning i Jerusalem” (Esra 7:15). Kungens ordval om Israels Gud antyder att han såg Herren bara som en lokal gudom som behövde blidkas med gåvor. Han ville inte att den guden skulle vara vred på honom och hans söner (Esra 7:23). Dessutom bör vi lägga märke till att 457 f.Kr. också är året för en egyptisk revolt mot det persiska styret. Därför är det sannolikt att kungens välvilliga handlingar var tänkta för att få provinsen Juda att vara lojal.

Trots att kungen hade samarbetat med både Esra och Nehemja gjorde det tyvärr inte honom till en gudstroende. I varje fall finns det ingenting i texten som antyder att han skulle ha blivit det. Det innebär att Herren kan välja även oomvända människor till att göra hans vilja på jorden.

`Världen är fylld av så mycket smärta och lidande. Hur kan vi ändå lära oss att förtrösta på Gud har makten över världen, som har vi sett här?`