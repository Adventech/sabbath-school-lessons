---
title: Den andra gruppen bortförda återvänder
date: 01/10/2019
---

I Esra 7:1–10 och 8:1–14 ser vi att kung Artaxerxes I låter Esra återvända till Jerusalem (457 f.Kr.) och ta med sig alla som vill återvända. Vi vet inte mycket om relationen mellan kungen och Esra, eller om Esra arbetade för hovet. Esra 8 räknar upp familjeöverhuvuden för dem som återvände. Uppräkningen börjar med prästerna och därefter den kungliga släkten och till slut den vanliga judiska befolkningen. Tolv familjer nämns speciellt, vilket ger intrycket att det är en medveten påminnelse om Israels tolv stammar.

Avsnittet räknar upp ungefär 1 500 män, vilket kan innebära totalt ca 5 000–6 000 personer, kvinnor och barn medräknade. Det var en mycket mindre grupp än den första gruppen som hade återvänt med Serubbabel och Joshua. 

`Läs Esra 7:1–10. Vad lär de verserna oss om Esra?`

Esra är en skriftlärd och präst. Som präst är han Arons, Moses brors, ättling, som var den israelitiska nationens första präst. På grund av berättelserna i Esras bok och berättelserna som finns i den judiska traditionen står hans namn mycket högt än idag.Det är inte känt om Esra tjänstgjorde som skriftlärd i kung Artaxerxes hov. Därför syftar beskrivningen av honom som skriftlärd antingen på hans tidigare ansvar eller hans förmågor som han börjar använda efter ankomsten till Juda. Esra måste dock ha arbetat för Artaxerxes i någon nära ställning för att kungen kunde sända ut honom som expeditionens ledare.

I Esra 7:6 står det att Esra var ”kunnig” och i 7:10 att han hade ”vigt sitt liv” åt uppgiften som skriftlärd och lärare. Ordet ”kunnig” betyder också ”kvick, skärpt”, vilket syftar på en person som är snabbtänkt och som har god mental förmåga att hantera information. Esra kunde tänka snabbt och var känd för sin kunskap och sin mentala skärpa i fråga om Guds lag. Att kungen valde Esra till att leda israeliterna till Juda vittnar också om Esras mod och ledarskapsförmåga.

`Lägg märke till att ”Esra hade vigt sitt liv åt att studera Herrens lag” (Esra 7:10). Hur kan vi tillämpa den principen i våra egna liv?`