---
title: Gud utser
date: 16/10/2019
---

Det pratas mycket om hur Gud utser eller väljer oss till någonting. Det finns olika åsikter om vad det innebär att bli vald. Vad säger Bibeln om det?

`Läs Rom. 8:28, 29. Vad kallar Gud oss till? Vad väljer han oss till?`

Denna text säger uttryckligen att Gud har förutbestämt människor till att formas till sin Sons avbild. Det sägs inte att Gud har förutbestämt oss till att antingen bli frälsta eller dömda och att vi inte har något val. Med andra ord sker valet i syfte att forma om oss. Vi ska förvandlas till att återspegla Guds Son. Denna förvandling utlovas i versen som följer (Rom. 8:30), där Paulus, författaren, säger att dem som Gud har kallat ska han också göra rättfärdiga och ge dem sin härlighet (helga dem). Därmed är vi inte lämnade till att förvandla oss själva, utan Gud lovar snarare att han ska fullfölja den förvandlingen genom sin kraft.

`Läs Rom. 9. Vilken sorts val eller Guds kallelse beskrivs i detta kapitel?`

I Rom. 9 diskuterar Paulus Guds val till en specifik uppgift. Israeliterna valdes till att föra de goda nyheterna om Gud till världen. ”_Jag älskade Jakob men hatade Esau”_ (Rom. 9:13) är ofta missförstått som att Gud bara älskade den ena brodern. Men i sammanhanget här säger Paulus att Jakob var utvald men inte Esau. Vad var Jakob utvald till? Att bli far till den israelitiska nationen. Därmed finns det två typer av val som Gud gör. För det första väljer han varenda en av oss till frälsning och vill ha oss förvandlade till Jesus avbild. För det andra väljer Gud olika människor till specifika uppgifter.

`Varför bör det vara uppmuntrande att veta att du är förutbestämd till frälsning? Varför innebär det dock inte att dina val inte kan få dig att gå miste om den frälsning som Gud erbjuder?`