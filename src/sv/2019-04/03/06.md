---
title: Vårt ansvar
date: 17/10/2019
---

Om vi är kallade av Gud kan vi fortfarande välja fritt om vi tar emot eller förkastar kallelsen, precis som vi fritt kan välja om vi tar emot eller förkastar hans erbjudande om frälsning till oss alla. Han kan ge oss en särskild uppgift, men vi kan välja att inte följa hans vilja. Ja, han vill att vi utför bestämda uppgifter för honom, precis lika mycket som han kallar oss att bli lika honom. Guds val till en viss bestämd uppgift är en del av hans plan för vår frälsning. Genom att göra det som han kallar oss till visar vi i våra liv att frälsningen som han har gett oss är verklig.

Kung Saul fick en kungs ställning. Tyvärr gav han aldrig sitt hjärta helt till Gud, trots den uppgift han fick. Bara det att man är kallad av Gud till någonting speciellt inför honom innebär inte att personen håller fast vid Gud. Vår fria vilja förblir en beslutsfaktor, och om vi inte följer Guds ledning kan vi förlora allt. 

`Läs 2 Mos. 3 och 4. Vad lär de kapitlen oss om vad som händer när Herren kallar någon till en uppgift?`

Vårt gensvar kan bli likt Esras och Nehemjas. De gick utan att fråga något. Eller också kan vi vara lika Mose som hade invändningar och ursäkter. Till slut gick Mose, men inte utan att ha försökt slippa det. Han protesterade och hävdade att han inte var god nog, han var okänd och hade ingen viktig ställning. Så hur skulle farao kunna lyssna på honom? Han var också bekymrad över att judafolket inte skulle tro honom eller lyssna på honom, och att arbetet skulle bli förgäves. Han klagade också på att han inte var kvalificerad: ”jag har inte ordet i min makt” (2 Mos. 4:10) och att han inte hade de nödvändiga kvalifikationerna. Till slut bad han Gud uttryckligen att välja någon annan. Men när vi läser berättelsen om Mose ser vi vilken kraftfull, om än bristfällig, ledare han blev. Han var en människa som troget gjorde vad Gud hade kallat honom till att göra.

`Vilka ursäkter har vi ofta för att slippa göra det som vi vet att Herren vill få oss att göra?`