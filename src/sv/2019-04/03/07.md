---
title: Studiehjälp 
date: 18/10/2019
---

Läs noggrant Ellen White: _Prophets and Kings,_ s. 697–699 beträffande 70 veckors profetian och dess historiska uppfyllelse.

”Gamla testamentet förutsade tydligt tiden för Kristus första ankomst. Det förutsade också att han skulle smörjas med den helige Ande, att han skulle dö och att evangeliet skulle förkunnas för alla folk. Ledarna för Jesus folk hade fått förmånen att kunna förstå dessa profetior och erkänna att de uppfylldes genom Jesus verksamhet. Jesus betonade för sina efterföljare att det var viktigt att studera profetiorna. När han hänvisade till profetian som profeten Daniel fick och som handlade om deras egen tid sa han: ’… läsaren bör förstå detta rätt’ (Matt. 24:15). Efter sin uppståndelse förklarade han alla profetiorna för apostlarna och ’vad det stod om honom i alla Skrifterna’ (Luk. 24:27). Frälsaren hade talat genom alla profeterna. ’Kristus Ande i dem syftade på … Kristi lidanden och den härlighet som skulle följa” (1 Pet. 1:11)’ ” (Ellen White, _Messias, _s. 206, 207).

**Samtalsstart:** Har ni pratat med någon person som har sagt att Gud har kallat honom/henne till en viss uppgift? Varför var den personen övertygad om att Gud hade kallat honom/henne till den uppgiften?

**Förbön:** Be att ni ska vara lyhörda för vad Gud vill att ni ska göra.

**Samtalsfrågor:**

`1. Fundera mer över tanken att Gud kallar dig till att göra något som du älskar. Vilka principer kan du följa för att veta att du gör Guds vilja, inte bara när det är något du älskar att göra, utan rent allmänt?`

`2. Läs berättelsen om Jona och hur han reagerade på Guds kallelse i sitt liv. Vad kan vi lära oss av hans erfarenhet? Jämför det också med vad Paulus gjorde när Herren kallade honom. (Se Apg. 9:1–20.) Vilka är de viktigaste skillnaderna mellan dem?`

`3. ”Berättelsen om Judas visar oss det sorgliga slutet på ett liv som kunde ha blivit hedrat av Gud. Om Judas hade dött före sin sista resa till Jerusalem skulle han ha blivit betraktad som en man som var värdig en plats bland de tolv, och man skulle ha saknat honom mycket” (Ellen White: _Messias_, s. 665). Tänk på berättelsen om Judas Iskariot. Var det hans ”kallelse” att förråda Jesus? Hur rättvist var det i så fall? Hur kan vi förstå Judas och de möjligheter som han hade i motsats till vad han till slut kom att göra? Vad kan berättelsen om honom lära oss om det fria valets makt i våra liv?`