---
title: Offer som en del av gudstjänsten
date: 04/12/2019
---

`Läs Neh. 12:43. Vad var speciellt kring ”stora offer” som en del av deras gudstjänstfirande?`

Offer var den viktigaste delen av gudstjänsterna under templets tid. Flera olika offer användes, antingen för löftet om förlåtelse eller för att uttrycka glädje över gemenskapen och tacksamhet till Gud. Offren utgjorde andemeningen i gudstjänsten när de påminde tillbedjarna om Guds sanning och vem han är och pekade på den utlovade avkomman, Messias, som skulle offra sitt liv för dem, eftersom han är Guds Lamm.

`Läs Joh. 1:29, 36; 1 Kor. 5:7 och Upp. 5:6, 12, 13. Vad lär de oss om vad offren ytterst pekade på? Om de forntida israeliterna kunde glädja sig över ett dödat husdjur, en död som kunde uppenbara bara en viss mängd sanning, hur mycket mer anledning har inte vi att glädja oss än de?`

Lägg också märke till hur många gånger tanken om glädje förekommer bara i Neh. 12:43. Mitt bland all vördnad och kanske gudsfruktan som människorna upplevde i sina gudstjänster (för dödandet av ett djur för deras synder var ju en allvarlig sak), fanns där också glädje. När vi närmar oss Gud måste det ske i vördnad och med respekt, men också med glädje. Ps. 95 visar hur sann tillbedjan omfattar kallelse till sång, glädjerop och musik i hyllning av Gud (Ps. 95:1), men också att böja sig och knäböja inför Gud (Ps. 95:6). Strävan efter en balans mellan glädje och vördnad är viktig i hyllningen, lovprisningen och tillbedjan av vår Skapare.

`När vi tänker på att alltings Skapare (se Joh. 1:1–3) hänger på korset och dör för sin skapelses synder, vad är den första känsla vi upplever? Vilken roll kan, och bör, glädjen också spela i vår erfarenhet av korset?`