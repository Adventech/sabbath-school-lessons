---
title: Tillbe Herren
date: 30/11/2019
---

### Veckans huvudtexter
Neh. 12:27–47; 1 Krön. 25:6–8; 1 Joh. 1:7–9; Joh. 1:29, 36; 1 Kor. 5:7; Heb. 9:1–11.

> <p>Nyckeltext</p>
> ”Under lovsång och tacksägelser prisade de Herren: ’Ty han är god, evigt varar hans nåd mot Israel’ ” (Esra 3:11). 

Den här veckans nyckeltext ger oss en inblick i hebreernas gudstjänstvanor och hur deras tacksamhet till Gud överflödade i lovprisning till honom. År 515 f.Kr. firade de invigningshögtiden av det nya templet (Esra 6:15–18), och sedan, ca 60 år senare, firade de invigningen av Jerusalems färdigställda mur (Neh. 6:15–7:3; 12:27f.).

Författaren följer släktregistren i Neh. 11 och 12 och övergår till tiden då de firade stadsmurens invigning. Det var brukligt att folket helgade föremål till Gud: templet, stadsmuren, och även hus och offentliga byggnader. En sådan invigning var noggrant förberedd och åtföljdes av sång, musik, fest, offer, glädje, munterhet och rening av templet. David införde offrandet under en invigning, och senare följde Israels ledare hans exempel, med början från Salomo när han förde in arken till templet (1 Kung. 8:5).

Den här veckan ska vi se på hur de tillbad Herren på den tiden och vad vi, som tillber samma Herre, kan tillämpa på oss själva.