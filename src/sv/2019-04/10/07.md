---
title: Studiehjälp 
date: 06/12/2019
---

Läs Ellen White: ”Andlig växt”, s. 93–106 i _Vägen till Kristus._

”Kristus kors ska bli de frälstas vetenskap och ämnet för deras sång genom alla evigheter. I den förhärligade Kristus kommer de att se den korsfäste Kristus. De kommer aldrig att glömma att han, som genom sin makt skapade och uppehöll de oräkneliga världarna i det enorma världsalltet – Guds enfödde Son, himlens Majestät, han som keruber och lysande serafer fröjdade sig åt att få tillbe – ödmjukade sig själv för att återupprätta den fallna människan. De kommer aldrig att glömma att han bar syndens skam och skuld och uthärdade att Fadern dolde sitt ansikte för honom, tills en förlorad världs olycka fick hans hjärta att brista och tog hans liv på Golgatas kors. De ska heller aldrig glömma att alla världars Skapare och alla människors Domare avstod från sin härlighet och förnedrade sig själv av kärlek till människorna. Detta kommer alltid att väcka världsalltets förundran och tillbedjan. När den frälsta skaran ser sin Återlösare, och betraktar Faderns eviga härlighet som lyser från hans ansikte, när de ser hans tron som består från evighet till evighet, och vet att det aldrig ska bli något slut på hans kungarike, utbrister de i den hänryckande sången: ’Värdigt, värdigt är Lammet som var slaktat och som har återlöst oss till Gud med sitt eget dyrbara blod!’ ” (Ellen White: _Från mörker till ljus_, s. 560).

**Samtalsstart:** Vad upplever du att sång och musik har för betydelse i ditt liv?

**Förbön:** Sjung tillsammans någon enkel bönesång och låt den främst bli bön!

**Samtalsfrågor:**

`1. Samtala i studiegruppen om hur man finner rätt balans i gudstjänsten mellan vördnad och glädje. Eller bearbeta frågan: utesluter vördnad och glädje varandra?`

`2. Israeliterna lade Jerusalems mur under Guds beskydd genom en invigningsceremoni och erkände därmed att muren var meningslös om inte Gud beskyddade den. Salomo uttryckte det väl: ”Om inte Herren bygger huset är byggarnas möda förgäves. Om inte Herren vaktar staden är väktarens vaka förgäves” (Ps. 127:1). Vad kan detta säga oss om all vår strävan för Herren?`

`3. Vad är musikens roll i din egen församlings gudstjänsterfarenhet?`

`4. Bibeln är tydlig: Jesus är vår Överstepräst i den himmelska helgedomen. Vad exakt gör han för oss där? Vad kan prästtjänsten i det jordiska templet lära oss om vad Jesus gör för oss i det himmelska?`