---
title: Rening
date: 02/12/2019
---

När Bibeln har beskrivit invigningen av muren och därefter hur sångarna samlades talar nästa vers, Neh. 12:30, om rening. ”Prästerna och leviterna renade först sig själva. Sedan renade de folket, portarna och muren.”

Det hebreiska ordet för ”rena” är _thr_ och används i många olika sammanhang i Gamla testamentet, inklusive de med tanken att vara moraliskt ren inför Gud. 

`Läs1 Joh. 1:7–9. Vad lär denna text oss om 1) människans natur, 2) Guds förlåtelse, och 3) Guds kraft i våra liv?`

Templet och dess tjänst var viktiga komponenter i det forntida Israels religion. Men templet och dess tjänst var ett medel att nå målet, inte målet i sig. Det verkliga målet var naturligtvis att leda folket till en frälsande relation med deras förbunds Gud, Herren Jesus Kristus, och att uppleva hans renande kraft i deras liv. Det är kunskapen om vad Gud gjort, vad Herren frälst oss från, som leder oss till att älska och tillbe honom. Det är en orsak till varför de gamla israeliterna om och om igen berättade om vad Gud gjort i deras förflutna. Det hjälpte dem att känna till Herrens godhet och kärlek, vilket var centralt för glädjen och tacksägelsen som skulle genomsyra deras gudstjänstsupplevelser.

För oss idag kan erfarenhet och uppskattning av syndernas förlåtelse föra med sig tacksamhet till Gud och en känsla av hopp och glädje. Sedan är det lätt att prisa Herren och uttrycka sin uppskattning av skönheten i hans karaktär. Vilken större uppenbarelse av Guds karaktär kan vi få än att se Jesus på korset då han bär straffet för våra synder, så att vi inte behöver bära det straffet själva?

`Oavsett dina förgångna synder och ditt sinnestillstånd nu kan du få en fullständig förlåtelse vid korset – och dessutom just nu. Varför inte göra anspråk på den förlåtelse som Jesus erbjuder dig _just nu_?`