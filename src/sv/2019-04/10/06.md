---
title: Prästerna och leviterna som en del av gudstjänsten
date: 05/12/2019
---

`Läs Neh. 12:44–47. Varför var glädjen ”stor i Juda över att prästerna och leviterna var i tjänst”? Varför var de viktiga?`

`Vad symboliserade prästernas (som var leviter) arbete? Se Heb. 9:1–11.`

”Den medling som Kristus utför i den himmelska helgedomen är lika nödvändig för frälsningsplanen som hans död på korset. Genom sin död på korset påbörjade han det verk som han efter sin uppståndelse for upp till himlen för att fullborda. I tron måste vi därför gå innanför förlåten. ’Dit gick Jesus in och öppnade vägen för oss’ (Heb. 6:20)” (Ellen White: _Från mörker till ljus_, s. 422, 423).

Återigen: fastän folket då säkerligen inte hade det ljus vi har idag förstod de tillräckligt för att veta att leviternas arbete, som var de enda som kunde tjänstgöra i templet, var så viktigt. De var entusiastiska över att Guds verk kunde göras genom dessa.

Nationen hade tillbringat tid med Gud i att läsa hans ord, be, tillbe och på nytt överlämna sig själva till honom. Mitt i allt detta insåg de att tempeltjänsten hade försummats och behövde återupprättas. Nu när den var upprättad igen gladde sig folket över leviternas viktiga arbete, som de skulle utföra för deras skull. Gud betonade för nationen att tempeltjänsten var en del av hans plan för tillbedjan.

Tyvärr tas pastorer, bibellärare, och musiker ofta för givna. Redan på Nehemjas tid var stödet till leviterna ibland starkt och ibland mycket svagt. Leviterna måste ofta gå tillbaka till något annat arbete för att försörja sina familjer, eftersom folket slutade att ge tionden och gåvor.

Utan tionden och gåvor finns det ingen organiserad världsvid kyrka. Om vi vill att vår verksamhet ska fortsätta behöver vi hängivet stödja den genom penninggåvor så väl som genom ord av uppskattning. Samfundet kanske aldrig blir perfekt, men det bör inte underminera vårt givande till Gud så att hans verk kan fortsätta runt omkring i världen.