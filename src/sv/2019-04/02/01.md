---
title: Nehemja
date: 05/10/2019
---

### Veckans huvudtexter
Neh. 1–2; 5 Mos. 7:9; Ps. 23:1–6; 4 Mos. 23:19. 

> <p>Nyckeltext</p>
> ”När jag hörde detta satte jag mig ner och grät. Jag sörjde i flera dagar, fastade och bad till himlens Gud. Jag sade: O Herre, himlens Gud, du store och fruktansvärde Gud, du som troget står fast vid ditt förbund med dem som älskar dig och håller dina bud” (Neh. 1:4, 5).

Hittills hade två grupper återvänt till Juda och det uppfyllde åtminstone delvis Guds löften till den hebreiska nationen. 

Men det fanns ytterligare en grupp bortförda som Gud förberedde. Den sista gruppen skulle rätta till ett problem. De två första grupperna återvände för att återuppbygga Jerusalem och slutföra arbetet med att färdigställa templet. Men resten av byggandet förhindrades när det uppstod motstånd bland de omgivande nationerna. Nationerna runt omkring ville inte låta israeliterna bygga staden och dess murar, eftersom de var rädda för att israeliterna skulle bli en sådan mäktig nation som de en gång hade varit (Esra 4:6–24). Därför verkade israeliternas återkomst utgöra ett hot och de andra folken hade beslutat sig för att sätta stopp för det. . Men Gud kallade inte sitt folk för att överge dem i den process som han hade kallat dem att utföra.

Därför förberedde han en annan man som skulle utföra hans vilja och fullfölja hans syften. Han hette Nehemja, och vi går nu över till honom och hans gärning för Herren.