---
title: Studiehjälp 
date: 11/10/2019
---

Fundera över ”A Man of Opportunity”, s. 628–634 i _Prophets and Kings_.

Nehemja var en bönens man: ”Nehemja hade ofta utgjutit sin själ för sitt folks skull. Men när han nu bad formades ett heligt syfte i hans sinne. Han bestämde sig för att om han inte fick kungens medgivande och den nödvändiga hjälpen med redskapen och materialet skulle han själv åta sig uppgiften att återuppbygga Jerusalems murar och återupprätta Israels nationella styrka. Han bad Herren att ge honom ett välvilligt bemötande inför kungen, så att denna plan kunde fullföljas. ’Ge nu din tjänare framgång: låt honom möta medlidande hos denne man’, bad han. I fyra månader väntade Nehemja på ett lämpligt tillfälle att lägga fram sin vädjan för kungen” (Ellen White: _Prophets and Kings_, s. 629, 630).

**Samtalsstart:** Brukar ni be om att Gud ska uppfylla sina löften? Vilket löfte nämnde ni senast i er bön?

**Förbön:** Välj ut ett av Bibelns löften som kan stärka din församling. Be sedan varje gång ni samlas om att Gud ska uppfylla det.

**Samtalsfrågor:**

`1. Vad betyder det, som svar på onsdagens fråga, att genom hela Bibeln, Gamla och Nya testamentet, har de som Gud har kallat mött så mycket motstånd? Vad betyder det att så faktiskt skedde i nästan vartenda fall? Kanske borde man hellre fråga: vilka exempel kan du finna där någon som Gud har kallat _inte_ mötte motstånd? Vad säger detta oss om hur vi inte borde bli missmodiga när vi gör Guds vilja men ändå möter starka hinder när vi genomför det som vi tror att Herren har kallat oss till att göra?`

`2. Läs Neh. 2:18. Vad säger den versen oss om vilken kraft som ett personligt vittnesbörd kan ha och hur viktigt det var för den positiva respons som Nehemja fick av judarna?`

`3. Varken Esra eller Nehemja kunde ha uträttat någonting utan kungens hjälp. Med andra ord samverkade dessa gudsmän med politiska auktoriteter som också var hedningar. Vad kan vi lära oss från detta när det gäller när och hur vi som församling kan arbeta med politiska makter, vilka de än är? Varför behöver församlingen samtidigt vara försiktig när man gör det?`

`4. Gå igenom Nehemjas bön (Neh. 1:1–11) i studiegruppen. Vad kan ni lära er av den som kan fördjupa er relation med Gud? Vad lär den om överlåtelse, bekännelse och anspråk på löften?`