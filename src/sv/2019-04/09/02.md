---
title: Historiens Gud
date: 24/11/2019
---

`Läs Esra 1:9–11 och Dan. 1:1, 2. På vilket sätt hjälper texterna i Daniel oss att förstå vad Esra hänvisade till?`

Lägg märke till hur detaljerna återges i Esra, medan den stora bilden presenteras i Daniel. Tillsammans visar dessa texter dock att Herren har kontroll.

”Nationernas historia talar till oss idag. Till varje nation och varje individ har Gud gett en plats i sin plan. Idag prövas människor och nationer med lodet i handen på honom som inte begår några misstag. Alla bestämmer sitt öde genom sitt eget val, och Gud råder över alla för att fullfölja sina syften” (Ellen White: _Prophets and Kings_, s. 536). 

`Läs Dan. 5. Vad säger det kapitlet om domen över Belshassar?`

Babylon föll i oktober 539 f.Kr., när Kyros, den medopersiska arméns kung, erövrade det. Belshassar litade felaktigt på sina framgångar, sin lyx och sitt rykte och var så arrogant att han ställde till med en vild fest den natt som skulle sluta med att han dödades. En gudomlig hand skrev på palatsväggen att hans dagar var räknade och nådde sitt slut. Även om han kände till berättelsen om den mäktige kung Nebukadnessars öde och omvändelse tog han ingen lärdom. Det är alltid tragiskt när vi inte lyssnar på Guds varningar och inte följer hans vägledning.

Profeten Daniel var alltid på plats, men han hade ignorerats. När vi förlorar känslan för Guds helighet och hans närvaro i livet träder vi in på en väg som innebär komplikationer, problem och tragedier och slutar i döden.

`Efter att ha berättat för kungen om Nebukadnessar sade Daniel: ”Men du, Belshassar, som är hans son, du har inte blivit ödmjuk, fast du vet allt detta” (Dan. 5:22). Hur kan vi försäkra oss om att vi i vårt eget sammanhang inte begår samma misstag som Belshassar gjorde? Hur kan korsets verklighet alltid hålla oss ödmjuka inför Gud?`