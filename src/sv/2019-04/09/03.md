---
title: I deras städer
date: 25/11/2019
---

`Ögna igenom listorna i Esra 2 och Neh. 7. Vad lägger du märke till i dem?`

Upprepningen i Esra 2 (listan över dem som återvände från fångenskapen i Babylon med Serubbabel och Joshua) är avsiktlig. Återigen: dessa listor kan kännas tråkiga för oss, men de uppenbarar en viktig poäng: Gud bryr sig om detaljer som vi kanske inte bryr oss om. 

Jerusalems murar var nu färdigställda, och bibeltexten vill avsiktligt visa att den första generationen som återvände, Esras och Nehemjas generation, alla bidrog till detta fantastiska bygge, fastän det bara var Gud som gav dem denna framgång. Den nuvarande generationen byggde på den föregåendes arbete, även om uppgiften var komplicerad, full av hinder och inte fullföljdes så snabbt som de skulle ha önskat.

Esras och Nehemjas ledarskap värdesattes, men även folket gjorde sitt arbete. Varje grupp som var engagerad i olika uppgifter utförde arbetet vid olika tider, men resultatet är imponerande. Början (Esra 2) är kopplad till slutet (Neh. 7), och det var inte bara templet som byggdes, utan staden Jerusalem återställdes och upprättades också väl. 

`Läs Neh. 7:73. Vad lär den versen oss om hur framgångsrika de var i sin önskan att göra Guds vilja?`

”Alla övriga israeliter slog sig ner i sina hemstäder.”

På många sätt var hela återkomsten och återuppbyggandet häpnadsväckande. Ett folk som många år tidigare hade fått sin stad ödelagd, sitt tempel förstört och sitt land härjat hade nu återvänt till samma land och samma stad och återuppbyggde allting, även templet. Det måste ha verkat mirakulöst för dem och även för andra runt omkring dem. Men allt detta var i enlighet med Guds vilja och löften.

`Vad kan det finnas i ditt liv just nu som verkar hopplöst men som du ändå fortfarande litar på att Herren hjälper dig igenom?`