---
title:  Studiehjälp
date:  10/01/2020
---

”Daniel och hans vänner i Babel levde under gynnsammare förhållanden än vad Josef gjorde under sina första år i Egypten, men de karaktärsprov de utsattes för var säkert inte mindre påfrestande.

Några ungdomar av kunglig släkt fördes bort från sina tämligen enkla judiska hem till den praktfulla babyloniska huvudstaden. De kallades till kungens palats där de valdes ut för speciella uppdrag. I det kungliga hovet som överflödade av lyx var den moraliska standarden inte särskilt hög och ungdomarna utsattes för stora frestelser varje dag.

De babyloniska segerherrarna tyckte sig kunna bevisa att deras religion och traditioner var överlägsna den hebreiska religionen och de hebreiska traditionerna. Bevisen var många, påpekade de, och hänvisade till att de som tillbad Herren nu var fångar i Babylon, att kärlen från Guds hus nu stod i de babyloniska gudarnas tempel och att Israels kung var babyloniernas fånge.

Guds avsikt var att de förödmjukelser som israeliterna utsattes för på grund av att de inte följde Guds bud, skulle bli ett bevis för babylonierna om hans överhöghet, om hans buds helighet och om de säkra följderna av lydnad. Men det vittnesbördet kunde han bara ge genom dem som var trogna mot honom” (Ellen White: Vägen till mognad, s. 66, 67).

**Samtalsstart**

Har människor i din omgivning ifrågasatt din tro någon gång? Vad gjorde du då? Vad blev resultatet?

**Förbön**

Be att Gud ska ge er mod och kraft att vara trogna när er tro utmanas.

**Samtalsfrågor**

`1. 	Samtala i studiegruppen om olika kulturella och sociala utmaningar ni möter som kristna i ert samhälle. Vilka är de, och hur kan församlingen i sin helhet lära sig att bemöta dem?`

`2. 	Tänk hur lätt det kunde ha varit för Daniel och de övriga att kompromissa sin tro. Babylonierna var ju erövrarna. Den judiska nationen var besegrad. Vilka fler ”bevis” behövdes för att veta att de babyloniska ”gudarna” var större än Israels Gud, och därmed för att Daniel och hans kamrater skulle acceptera detta faktum? Vilka viktiga bibliska sanningar kan de i så fall ha hållit fast vid som hjälpte dem att klara av denna tid? (Se Jer. 5:19; 7:22–34.) Vad bör detta säga oss om hur viktigt det är att vi kan våra Biblar och förstår sanningen för vår tid?`

`3. 	Varför är troheten mot Herren som vi försöker tjäna så viktig, inte bara för oss själva utan för dem som vi vittnar för om Herrens karaktär?`