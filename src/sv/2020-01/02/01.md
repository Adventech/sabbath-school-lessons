---
title:  Från Jerusalem Till Babylon
date:  04/01/2020
---

> <p>Nyckeltext</p>
> ”Gud hade gett de fyra unga männen kunskap och insikt i skrifter och vishet av alla slag, och Daniel förstod sig på allt vad syner och drömmar heter” (Dan. 1:17).

### Veckans Huvudtexter
2 Kung. 21:10–16; Dan. 1; Gal. 2:19, 20; Matt. 16:24–26; 2 Kor. 4:17; Jak. 1:5.

Bibeln skäms inte för att visa den fallna mänsklighetens svagheter. Från 1 Mos. 3 och framåt avslöjas öppet den mänskliga syndfullheten och dess sorgliga konsekvenser. Samtidigt ser vi också människor som visar stor trohet mot Gud, även när de starkt dras till att vara allt annat än trogna. Några av de starkaste exemplen på detta slags trohet finner vi i Daniels bok.

Men när vi studerar Daniel behöver vi komma ihåg att bokens sanna hjälte är Gud. Vi är så vana vid berättelser som betonar Daniels och hans vänners trohet att vi kan glömma att upphöja Guds trofasthet som ledde och uppehöll dessa fyra unga män när de mötte det babyloniska imperiets makt och lockelser. Att vara trogen är tillräckligt utmanande i ens eget land och hem, för att inte tala om pressen i ett främmande land, i en främmande kultur och religion. Men mänskliga hjältar möter dessa utmaningar eftersom de likt aposteln Paulus vet vem de tror på (2 Tim. 1:12). Det är honom de litar på.

_Studiematerial för den 5 – 11 januari 2020_