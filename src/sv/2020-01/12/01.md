---
title:  Från Norr Och Söder Till Det Härliga Landet
date:  14/03/2020
---

> <p>Nyckeltext</p>
> ”Några av de insiktsfulla kommer på fall för att andra skall luttras, rensas och renas, ända till den sista tiden. Ty den utsatta tiden är ännu inte inne” (Dan. 11:35).

### Veckans Huvudtexter
Dan. 11; Dan. 8:3–8, 20–22; Jes. 46:9, 10; Dan. 8:9, 23; Matt. 27:33–50.

Innan vi börjar med detta utmanande kapitel, behöver vi lyfta fram några punkter. För det första är Dan. 11 en parallell till de övergripande profetiorna i de tidigare kapitlen i Daniels bok. Precis som i kap. 2, 7, 8 och 9 sträcker sig därför det profetiska budskapet från profetens tid till den sista tiden. För det andra presenteras världsmakterna i tur och ordning, dessa makter som ofta förtrycker Guds folk. För det tredje når varje profetisk beskrivning sin höjdpunkt i ett lyckligt slut. I Dan. 2 krossar stenen statyn. I Dan. 7 får Människo-sonen riket, och i Dan. 8 och 9 upprättas den himmelska helgedomen genom Messias verk.

Kap. 11 följer dessa grundläggande punkter. För det första börjar det med de persiska kungarna och diskuterar deras öden och den sista tiden, när kungen i norr attackerar Guds heliga berg. För det andra beskrivs följden av strider mellan kungen i norr och kungen i söder och hur de påverkar Guds folk. För det tredje slutar det lyckligt när kungen i norr möter sin undergång på ”den heliga härlighetens berg” (Dan. 11:45). Ett sådant positivt slut är ett tecken på ondskans slut och Guds eviga rikes upprättande.

_Studiematerial för den 15 – 21 mars 2020_