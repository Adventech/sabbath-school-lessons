---
title:  Studiehjälp
date:  20/03/2020
---

Det är intressant att Martin Luther, åtminstone i hänvisningen till Dan. 11:29–39, identifierade ”den vanhelgande skändligheten” i Dan. 11:31 med påvemakten och dess läror och sedvänjor. Sambandet mellan Dan. 11 och 7 och 8 bekräftar den uppfattning som Luther och många andra protestantiska kommentatorer har haft: att påvedömet och dess lära är den historiska uppfyllelsen av dessa profetior. Ellen White säger: ”Ingen kyrka inom gränserna för den romersk-katolska rättsskipningen fick tillfälle att under någon längre tid ostört få glädja sig åt samvetsfrihet. Så snart påvedömet fått makten sträckte den ut sina armar för att slå ner alla som vägrade att erkänna dess makt. Det ena kyrkosamfundet efter det andra böjde sig för dess välde” (Ellen White: Från mörker till ljus, s. 58, 59).

**Samtalsstart**

Hur ser du på världsutvecklingen idag? Kan vi se hur Bibelns profetior uppfylls?

**Förbön**

Be att Jesus ska komma tillbaka snart och upprätta sitt rike.

**Samtalsfrågor**

`1. 	Hur kan vi vara hänsynsfulla gentemot andra utan att kompromissa Bibelns undervisning när det gäller Roms roll i den sista tiden? Vilka andra faktorer än Rom finns det som kan påverka oss på liknande sätt?`

`2. 	I Dan. 11:33 står det: ”De av folket som nått insikt skall vägleda många men själva under en kort tid falla offer för svärd och eld, fångenskap och plundring.” Vad blir ödet för några bland Guds trogna folk? Vad gör de innan de dör? Vad betyder det för oss idag?`

`3. 	I Dan. 11:36 står det: ”Kungen kommer att handla som han behagar. Han skall upphöja sig själv och göra sig större än alla gudar. Han skall uttala oerhörda ord mot den högste Guden och ha framgång, tills vredens tid är ute, ty det som är beslutat måste ske.” Vem och vad påminner detta dig om? (Se Jes. 14:12–17; se även 2 Thess. 2:1–4.)`

`4. 	Dan. 11:27, 29 och 35 talar om lammo`ed, ”intill den bestämda tiden”. Vad säger detta oss, igen, om Guds kontroll över historien?`