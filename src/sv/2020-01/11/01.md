---
title:  Från Kamp Till Seger
date:  07/03/2020
---

> <p>Nyckeltext</p>
> ” ’Var inte rädd, du högt älskade’, sade han, ’allt skall gå väl. Var stark, var stark!’ När han talade med mig blev jag frimodigare och sade: ’Tala, herre, nu har du styrkt mig’ ” (Dan. 10:19).

### Veckans Huvudtexter
Ef. 6:12; Dan. 10; Esra 4:1–5; Jos. 5:13–15; Upp. 1:12–18; Kol. 2:15; Rom 8:37–39.

Dan. 10 inleder Daniels avslutande syn, som fortsätter i kap. 11 och 12. Vi får information om att denna syn gäller ”stora vedermödor” (Dan. 10:1). Medan Dan. 11 benar ut några detaljer av dessa vedermödor visar kap. 10 dess andliga dimensioner och uppenbarar att bakom scenerna av jordiska strider rasar en andlig konflikt av kosmiska proportioner. När vi studerar detta kapitel ska vi se att när vi ber blir vi engagerade i denna kosmiska konflikt på ett sätt som har djupa konsekvenser. Men vi är inte ensamma i våra strider; Jesus själv strider mot Satan för oss. Vi lär oss att den slutliga strid vi är inblandade i är inte mot jordiska, mänskliga makter utan mot mörkrets makter.

Aposteln Paulus uttryckte det så här århundraden efter Daniel: ”Ty det är inte mot varelser av kött och blod vi har att kämpa utan mot härskarna, mot makterna, mot herrarna över denna mörkrets värld, mot ondskans andekrafter i himlarymderna” (Ef. 6:12). Ytterst vilar vår framgång i striden på Jesus Kristus, som ensam har besegrat Satan på korset.

_Studiematerial för den 8 – 14 mars 2020_