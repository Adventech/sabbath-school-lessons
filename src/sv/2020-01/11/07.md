---
title:  Studiehjälp
date:  13/03/2020
---

”I tre veckor brottades Gabriel med mörkrets makter och försökte motverka de inflytanden som var verksamma i Kyros sinne ... Till slut blev segern vunnen; fiendens styrkor hölls tillbaka under hela Kyros tid, och även under hans son Cambyses” (Ellen White: Prophets and Kings, s. 572).

”Vilken stor ära som visas Daniel från himlens Majestät! Han tröstar sin bävande tjänare och försäkrar honom att hans bön har blivit hörd i himlen. Som svar på denna intensiva vädjan sändes ängeln Gabriel till att påverka den persiske kungens hjärta. Monarken hade motsatt sig Guds Andes påverkan under tre veckor då Daniel fastade och bad, men himlens Furste, ärkeängeln Mikael, sändes till att omvända den envise kungens hjärta till att agera som svar på Daniels bön” (Ellen White: The Sanctified Life, s. 51).

**Samtalsstart**

Vad anser du är jobbigast med att leva?

**Förbön**

Skriv gärna ner konkret olika områden där du vill be Jesus segra i ditt liv.

**Samtalsfrågor**

`1. 	Fastän vi inte är de första i den kristna historien att se denna sanning, förespråkar vi som adventister starkt temat om ”den stora striden”, tanken att hela världsalltet är en del av en allomfattande strid mellan Kristus och Satan. Vi tror att varje människa verkligen är inblandad i denna strid. Andra, även sekulära människor, har talat om hur verklig någon form av strid är där vi alla är inblandade. Vad har varit din egen erfarenhet av den stora striden? Hur har du upplevt att den visar sig i ditt eget liv? Vad har du lärt dig som kan hjälpa även andra som kämpar?`

`2. 	Läs Ef. 6:10–18. Lägg märke till de militära bilder som Paulus använder här. Vilka ”krigsinstruktioner” ges här för oss i den stora striden?`

`3. 	I Dan. 10:11 sägs Daniel för andra gången vara ”högt älskad”, hamudot. Vad säger detta oss om det nära sambandet, även känslomässigt, mellan himlen och jorden? Tänk på hur radikalt annorlunda denna verklighet är när vi jämför detta med den vanliga ateistiska synen i den moderna världen. Vilket hopp erbjuds vi av denna bibliska syn som finns i Daniels bok?`