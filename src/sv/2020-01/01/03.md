---
title:  Danielsbokens Uppbyggnad
date:  30/12/2019
---

Kapitel 2–7 i Daniels bok är skrivna på arameiska, medan resten av kapitlen är skrivna på hebreiska. Kapitlen på arameiska uppvisar följande struktur som lyfter fram det centrala budskapet där och i hela boken:

- (A.) 	Nebukadnessars syn om fyra riken (Dan. 2)
    - (B.) 	Gud räddar Daniels vänner från den brinnande ugnen (Dan. 3)
        - (C.) 	Domen över Nebukadnessar (Dan. 4)
        - (C’) Domen över Belshassar (Dan. 5)
    - (B’) Gud räddar Daniel från lejongropen (Dan. 6)
- (A’) Daniels syn om fyra riken (Dan. 7)

Denna sorts litterära arrangemang lyfter fram huvudpoängen genom att placera den i mitten av strukturen. Här är det C och C’ (Dan. 4 och 5). Gud tar riket från Nebukadnessar (för tillfället) och från Belshassar (permanent). Därför är betoningen i kap. 2–7 på Guds suveränitet över jordens riken då han upprättar och avlägsnar dem.

Ett av de effektivaste sätten att förmedla ett budskap är att upprepa det. T.ex. ger Gud farao två drömmar om Egyptens omedelbara framtid (1 Mos. 41:1–7). I den första drömmen äts sju feta kor upp av sju magra. I den andra äts sju friska ax upp av sju ax som är tunna och torra. Båda har samma poäng: sju års överflöd följs av sju års nöd.

I Daniels bok använder Gud också upprepning. Där finns fyra profetiska cirklar som upprepar samma grundstruktur. Till slut visar den Guds yttersta suveränitet. Varje profetisk skiss har olika perspektiv, men alla täcker de samma historiska period, från profetens tid till slutet, som följande diagram visar:

|Dan. 2|Dan. 7|Dan. 8, 9|Dan. 10–12|
|---|---|---|---|
|Babylon|Babylon|||
|Medien-Persien|Medien-Persien|Medien-Persien|Medien-Persien|
|Grekland|Grekland|Grekland|Grekland|
|Rom|Rom|Rom|Rom|
|Guds rike upprättas|Dom ny jord|Rening av helgedomen|Mikael träder fram|

`Vilket fantastiskt hopp ger dessa texter oss på längre sikt? Dan. 2:44; Ps. 9:7–12; 2 Pet. 3:11–13.`