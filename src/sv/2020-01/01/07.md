---
title:  Studiehjälp
date:  03/01/2020
---

”Bibeln gavs för att leda alla rätt som ville lära känna sin Skapares vilja. Gud gav människan det profetiska ordet. Änglar, ja, t.o.m. Kristus själv kom för att undervisa Daniel och Johannes om det som snart skulle ske. Dessa viktiga händelser som gäller vår frälsning skulle inte insvepas i mystik. De blev inte uppenbarade för att förvirra och vilseleda dem som uppriktigt söker efter sanning. Herren sa genom profeten Habackuk: ’Skriv ner synen och gör den tydlig på tavlor så att den lätt kan läsas’ (Hab. 2:2). Guds ord är tydligt för alla som studerar det under bön. Varje uppriktig människa kommer att nå fram till sanningens ljus. ’Ljus bryter fram för den rättfärdige’ (Ps. 97:11). Inget kyrkosamfund kan växa till i helgelse om medlemmarna inte allvarligt söker efter sanningen som efter dolda skatter” (Ellen White: Från mörker till ljus s. 607–617).

”Studera Daniels och hans vänners historia. Fastän de levde där de levde och från alla sidor mötte frestelser att ge upp, ärade och förhärligade de Gud i det dagliga livet. De beslutade att undvika allt ont. De vägrade att ställa sig på fiendens sida. Gud belönade deras fasta lojalitet med rika välsignelser” (Manuscript Releases [No. 224], vol. 4, Ellen G. White Estate, 1990, s. 169, 170).

**Samtalsstart**

Vad har Daniels bok betytt för dig? Hur har den välsignat dig?

**Förbön**

Be att det här kvartalets studier ska hjälpa er att bättre förstå hur Gud leder världens historia och även era liv.

**Samtalsfrågor**

`1. 	När vi studerar Daniels bok kommer en kraftfull poäng fram. Gud är inte bara suverän över alla nationer, utan han har också nära kännedom om var och en av oss, även på det djupaste planet. Som vi t.ex. ska se i Dan. 2 kunde Gud ge en hednisk kung en dröm. Att kunna komma in i någons sinne när han sover och ge en dröm visar en närhet som vi inte ens kan börja föreställa oss. Men som vi samtidigt ska se visar drömmens natur att Gud har den yttersta kontrollen även över världens mäktiga riken och vet hur allting kommer att sluta. Vilken tröst och vilket hopp finner vi från dessa verklighetsbeskrivningar? Hur känns det samtidigt för dig att veta att Herren är så nära att han vet även dina tankar? Varför blir löftet om korset i detta sammanhang så viktigt?`

`2. 	Samtala i studiegruppen om skillnaden mellan klassisk och apokalyptisk profetia. Vilka ytterligare exempel på de båda finner ni i Bibeln?`