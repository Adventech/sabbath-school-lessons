---
title:  Från Högmod Till Ödmjukhet
date:  25/01/2020
---

> <p>Nyckeltext</p>
> ”Väldiga är hans tecken, mäktiga hans under! Hans rike är ett evigt rike, hans välde varar från släkte till släkte ” (Dan. 3:33).

### Veckans Huvudtexter
Dan. 4; Ords. 14:31. 2 Kung. 20:2–5; Jona 3:10; Fil. 2:1–11.

Högmod har sagts vara den sanna ursprungliga synden. Den visade sig först hos Djävulen, som från början var en ängel i de himmelska gårdarna. Gud säger till Hesekiel: ”Din skönhet gjorde dig högmodig, och du förödde din vishet och storhet. Då kastade jag dig ner till marken och lämnade dig att beskådas av andra kungar” (Hes. 28:17).

Högmod ledde till den lysande ängelns fall, och han använder nu sitt högmod till att leda ner otaliga andra på fördärvets väg. Alla är vi fallna människor, och vi är beroende av Gud för själva vår existens. Alla gåvor vi har, allt vi kan uträtta med de gåvorna, kommer bara från Gud. Hur skulle vi därför våga vara högmodiga, skrytsamma eller arroganta när det i verkligheten borde vara ödmjukheten som styr allt vi gör?

Det tar lång tid för Nebukadnessar att förstå vikten av ödmjukhet. Inte ens uppenbarelsen av den fjärde mannen i ugnen (se förra veckans studium) kunde ändra hans livs inriktning. Först när Gud tar bort hans rike och skickar honom till att leva med djuren ute på fältet inser kungen sitt verkliga tillstånd.

_Studiematerial för den 26 januari – 1 februari 2020_