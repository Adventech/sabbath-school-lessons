---
title:  Detta Är Det Stora Babylon
date:  26/01/2020
---

`Läs Dan. 4:1–30. Vad händer kungen och varför?`

Gud ger Nebukadnessar ännu en dröm. Den här gången glömmer inte kungen den. Men eftersom de babyloniska experterna misslyckas igen kallar kungen på Daniel för att han ska uttyda den. I drömmen ser kungen ett stort träd som når upp till himlen och en himmelsk varelse som befaller att trädet ska huggas ner. Bara stubben och rötterna lämnades kvar i jorden, och de skulle fuktas av himlens dagg. Men det som måste ha bekymrat Nebukadnessar var den del av drömmen där den himmelska varelsen sade: ”Han skall förvandlas: han skall få ett djurs sinne i stället för en människas, och så skall sju tider förgå” (Dan. 4:13). Daniel inser allvaret i drömmen och uttrycker artigt en önskan att drömmen skulle syfta på kungens fiender. Men i trohet mot drömmens budskap säger Daniel att drömmen faktiskt syftar på kungen själv.

Träd används ofta som symbol i Bibeln för kungar, nationer och riken (Hes. 17; 31; Hos. 14; Sak. 11:1, 2; Luk. 23:31). Alltså är det stora trädet en lämplig bild på en arrogant kung. Gud ger Nebukadnessar herravälde och makt. Gång på gång inser han ändå inte att allt han har kommer från Gud.

`Koncentrera dig på Dan. 4:27. Vad säger kungen som visar att han fortfarande inte begriper Herrens varning?`

Det som kanske är så farligt med högmod är att det kan få oss att glömma hur beroende vi är av Gud i allting. När vi en gång glömmer det står vi på en farlig andlig grund.

`Vad har du åstadkommit i ditt liv? Kan du vara stolt över det utan att vara högmodig? I så fall, hur?`