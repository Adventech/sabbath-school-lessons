---
title:  Studiehjälp
date:  31/01/2020
---

”Den en gång högmodige monarken hade blivit ett ödmjukt Guds barn, den tyranniske, dominante härskaren en vis och medkänslig kung. Han som hade förnekat och hånat himlens Gud erkände nu den Högstes kraft och sökte ivrigt att främja fruktan för Jahve och sina undersåtars lycka. När Nebukadnessar blev tillrättavisad av kungarnas Kung och herrarnas Herre hade han till slut lärt sig läxan som alla härskare behöver lära sig, nämligen att sann storhet består av sann godhet. Han bekände Herren som den levande Guden och sade: ’Nu vill jag, Nebukadnessar, prisa, upphöja och förhärliga himlens konung, ty allt han gör är rätt och rättvist, och de högmodiga har han makt att kväsa.’

Guds syfte att världens största rike skulle visa hans lov var nu fullföljt. Detta offentliga uttalande där Nebukadnessar erkände Guds nåd och godhet och auktoritet var den sista akten i hans liv som återges i den heliga historien” (Ellen White: Prophets and Kings, s. 521).

**Samtalsstart**

Hur skulle världen se ut om alla var ödmjuka?

**Förbön**

Be om ett kristuslikt sinnelag, om Guds Andes fortsatta verk i vars och ens liv.

**Samtalsfrågor**

`1. 	”Högmod leder till allt annat ont: det är sinnets fullständiga anti-Gud-tillstånd. Känns detta överdrivet för dig? Tänk i så fall efter …  Ju mer högmod någon har, desto mer ogillar han det hos andra. Om du verkligen vill upptäcka hur högmodig du är, är det enklaste sättet att du frågar dig själv: ’Hur mycket ogillar jag att andra åsidosätter mig, eller vägrar att lägga märke till mig, eller blandar sig i, eller överbeskyddar mig, eller avvisar mig?’ Poängen är att vars och ens högmod konkurrerar med alla andras högmod. Det är därför jag ville göra ett så stort väsen på en fest eftersom jag är så irriterad över att någon annan gör det. Två som köpslår är aldrig överens” (C. S. Lewis: Mere Christianity, New York: Touchstone, 1996, s. 110). Vad säger Lewis här som kanske kan hjälpa dig att se högmodet i ditt eget liv?`

`2. 	Temat i detta kapitel, liksom i några föregående, är Guds överhöghet. Varför är det ett så viktigt ämne att förstå? Vilken roll spelar sabbaten för att hjälpa oss att förstå denna viktiga sanning?`