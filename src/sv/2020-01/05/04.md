---
title:  Den Högste Råder
date:  28/01/2020
---

Trots uppmaningen att ångra sig och söka Guds förlåtelse får Nebukadnessars envisa högmod det himmelska påbudet att bli verkställt (Dan. 4:25–30). När kungen går i sitt palats och prisar sig själv för vad han har åstadkommit drabbas han av ett mentalt tillstånd som tvingar honom bort från det kungliga palatset. Han kan ha fått ett patologisk mentalt tillstånd som kallas klinisk lykantropi eller zoantropi. Ett sådant tillstånd får patienten att bete sig som ett djur. I moderna tider har denna sjukdom kallats ”artdysfori”, en känsla att ens kropp tillhör fel art, och därav önskan att uppföra sig som ett djur.

`Läs 2 Kung. 20:2–5; Jona 3:10; Jer. 18:7, 8. Vad säger dessa texter oss om kungens möjlighet att förhindra straffet?`

Tyvärr fick Nebukadnessar lära sig den hårda vägen. När han blev insatt som kung hade han ingen förmåga att begrunda sin relation till Gud. När han sedan berövas sin kungliga auktoritet och skickas ut till ett liv bland markens djur ger Gud honom möjlighet att erkänna sitt totala beroende av honom. Den yttersta lärdom som Gud vill ge den arrogante kungen är att ”det är himlen som har makten” (Dan. 4:23). Domen över kungen har faktiskt ett ännu större syfte i Guds plan som så tydligt uttrycks i budskapet från himlen: ”…för att de som lever skall inse  att den Högste råder över människors riken och att han ger dem åt vem han vill” (Dan. 4:14).

Med andra ord skulle den uppfostran som Nebukadnessar fick också vara en lärdom för oss. Eftersom vi tillhör ”de som lever ” bör vi fästa bättre uppmärksamhet vid den lärdom som vi förväntas ta till oss: ”att den Högste råder över människors riken”.

`Varför är vetskapen om att den Högste råder en så viktig lärdom för oss? Hur bör denna kunskap t.ex. påverka vårt sätt att handskas med dem som vi har makt över?`