---
title:  Ödmjuk Och Tacksam
date:  30/01/2020
---

`Den ångrande kungen säger: ”Alla på jorden är att räkna för intet” (Dan. 4:32). Vilken viktig poäng har han, med tanke på sammanhanget?`

Hur vet vi att Nebukadnessar verkligen genuint accepterar den sanne Guden? Ett viktigt belägg finner vi i det faktum att Nebukadnessar själv är författare till Dan. 4. Det mesta av detta kapitel verkar faktiskt vara en avskrift av ett brev som kungen distribuerade i sitt vidsträckta rike. I detta brev berättar han om sitt högmod och sin sjukdom och erkänner ödmjukt Guds ingripande i hans liv. Antikens monarker skrev sällan något ofördelaktigt om sig själva. Praktiskt taget alla gamla kungliga dokument som vi känner till förhärligar kungen. Ett dokument som detta, där kungen medger sitt högmod och sitt djurlika beteende, pekar på en äkta omvändelse. Dessutom agerar kungen som en missionär genom att skriva ett brev som återger hans erfarenhet och där han ödmjukt erkänner Guds överhöghet. Han kan inte längre hålla för sig själv vad han har erfarit och lärt från den sanne Guden. Det vi sett här i kungens bön och lovprisning (Dan. 4:31–34) visar verkligheten i hans erfarenhet.

Kungen har nu nya värderingar och kan erkänna den mänskliga maktens begränsningar. I en djupsinnig tacksägelsebön upphöjer kungen Daniels Guds makt och erkänner: ”Alla på jorden är att räkna för intet” (Dan. 4:32). Det vill säga att i sig själva har människor inget att skryta över. Denna sista glimt av Nebukadnessar i Daniels bok visar en ödmjuk och tacksam kung som sjunger Guds lov och varnar oss för högmod.

Naturligtvis fortsätter Gud att förvandla människoliv idag. Oavsett hur högmodiga eller syndiga människor kan vara finns det nåd och kraft hos Gud att omvända upproriska syndare till att bli barn till himlens Gud.

`Läs Fil. 2:1–11. Vad finner vi där som borde ta bort högmodet från våra liv?`