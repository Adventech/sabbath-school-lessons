---
title:  Studiehjälp
date:  27/03/2020
---

”Profeten beskriver en rad händelser som följer efter varandra ända fram till det att domen börjar. Detta är framför allt fallet i Daniels bok. Men den del av profetian som gäller den sista tiden bjöd Herren honom att dölja och försegla till den ”sista tiden”. Före den tiden kunde budskapet om domen, som byggde på uppfyllelsen av dessa profetior, inte förkunnas. Men vid den ”sista tiden” säger profeten att många ska komma att ”forska i den och kunskapen ska bli stor” (Dan. 12:4).

Aposteln Paulus varnar församlingen och säger att den inte ska vänta Kristus ankomst på hans tid. Han sade att ”först måste avfallet komma och laglöshetens människa träda fram, fördärvets son” (2 Tess. 2:3). Vi kan inte vänta Herrens ankomst förrän efter det stora avfallet och den långa tidsperioden då ”laglöshetens människa” skulle regera. ”Laglöshetens människa”, som också skulle kallas ”laglöshetens hemlighet”, ”fördärvets son” och den ”laglöse”, beskriver påvemakten. Den skulle enligt profetens upplysning härska i 1 260 år. Denna tidsperiod slutade år 1798. Kristus andra ankomst kunde inte inträffa före den tidpunkten. I sin förmaning inbegriper Paulus hela den kristna tidsåldern ända fram till år 1798. Först efter den tiden ska budskapet om Kristus andra ankomst förkunnas. (Ellen White: Från mörker till ljus, s. 310, 311).

**Samtalsstart**

Längtar du efter att Jesus ska komma tillbaka? Känner du dig orolig eller trygg inför hans ankomst? Förklara gärna varför du känner som du gör.

**Förbön**

Be att du ska få uppleva mer av glädjen i att veta att när du har tagit emot Jesus har du fått evigt liv.

**Samtalsfrågor**

`1. 	Vilka risker finns det med att sätta datum för framtida händelser i den sista tiden? Vad händer med mångas tro när dessa förutsagda händelser inte inträffar? Vilken viktig profetisk princip finns i Kristus ord i Joh. 14:29?`

`2. 	Vi lever i en tid med snabb kommunikation och häpnadsväckande vetenskapliga framsteg. På vilket sätt kan detta göra tanken om ”en tid av betryck som aldrig förr” svår att föreställa sig?`

`3. 	Samtala om era svar på måndagens sista frågor om evangeliet och den fantastiska sanningen om vad Jesus har gjort för oss. Vad skulle vi ha för hopp utan det?`