---
title:  Från Stoft Till Stjärnorna
date:  21/03/2020
---

> <p>Nyckeltext</p>
> ”De som nått insikt skall lysa som det ljusa himlavalvet, de som fört många till rättfärdighet skall stråla som stjärnorna, alltid och evigt” (Dan. 12:3).

### Vec Kans Huvudtexter
Dan. 12; Rom. 8:34; Luk. 10:20; Rom. 8:18; Heb. 2:14, 15; Joh. 14:29; Upp. 11:3.

Daniels bok börjar med att Nebukadnessar invaderar Juda och tar med fångar till Babylon. Men boken slutar med att Mikael träder fram för att befria Guds folk från den sista tidens Babylon. Här, liksom genom hela Daniels bok, visar det sig att Gud sist och slutligen ordnar allt till det bästa för sitt folk.

Daniel och hans kamrater förblir trogna mot Gud och visar en unik visdom mitt ibland fångenskapens prövningar och utmaningar. När Guds folk i den sista tiden möter prövningar kommer de också att förbli trogna på samma sätt, särskilt i ”en tid av betryck som aldrig förr från det att folket föddes och intill den tiden” (Dan. 12:1). Likt Daniel och hans vänner i Babylon kommer de att visa visdom och förstånd. De kommer inte bara att uppleva visdom som en personlig dygd. Konsekvensen av visdomen blir istället att de är hängivna i att leda andra till rättfärdighet. Några kommer att dö eller dödas, och därmed återvända till stoftet, men de kommer att uppstå till evigheten. ”Många av dem som sover i mullen skall vakna, några till evigt liv” (Dan. 12:2).

_Studiematerial för den 22 – 28 mars 2020_