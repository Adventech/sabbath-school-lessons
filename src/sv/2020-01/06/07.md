---
title:  Studiehjälp
date:  07/02/2020
---

Stora fester var vanliga i den gamla världens hov. Kungar älskade överflödande och lyxiga fester för att visa sin storhet och trovärdighet. Även om vi inte vet alla detaljer om denna särskilda fest vet vi att den ägde rum när Medien-Persiens armé gick till anfall mot Babylon. Men mänskligt talat fanns det ingen anledning till oro. Babylon hade befästa murar, mat för många år, och rikligt med vatten, eftersom Eufratfloden rann genom stadens centrum. Så kung Belshassar ser inga problem med att hålla en fest medan fienden omringar staden. Han beordrar också ett omfattande firande som snart sjunker ner i en orgie. Vilket kraftfullt vittnesbörd är inte detta om människans övermod, särskilt i kontrast till Herrens makt! Genom Daniel talar Gud om för kungen att trots att han har fått många tillfällen har han inte lärt känna sanningen: ”Men du har inte ärat den Gud som har ditt liv och ditt öde i sin makt” (Dan. 5:23).

”Nationernas historia talar till oss idag. Till varje nation och varje individ har Gud gett en plats i sin stora plan. Idag prövas människor och nationer med lod handen på honom som inte gör några misstag. Alla bestämmer sitt öde genom sitt eget val, och Gud råder över allting för att fullfölja sina syften” (Ellen White: Prophets and Kings, s. 536).

**Samtalsstart**

Vad är det som gör att vi människor allt för lätt blundar för problem och hot för att istället fortsätta som vanligt?

**Förbön**

Herre, hjälp oss att hålla minnet av din ledning levande i oss.

**Samtalsfrågor**

`1. 	Samtala i studiegruppen om svaren på söndagens fråga om hur samhället och kulturen vanhelgar Guds sanning. På vilka sätt sker det, och hur bör vi som samfund och som individer reagera på det?`

`2. 	Vad lär denna berättelse oss om att frälsningen inte handlar så mycket om vad vi vet utan hur vi reagerar på det vi vet? (Se Dan. 5:22.)`

`3. 	Läs Dan. 5:23. Vilka viktiga andliga principer finns där? Hur varnar texten t.ex. för olydnad mot Gud? Eller vad lär den oss om Gud som inte bara Skaparen utan också Uppehållaren av vår existens?`

`4. 	Redan innan Belshassar förstod ordens betydelse var han förskräckt (Dan. 5:6). Vad säger det oss om vad det innebär att leva med dåligt samvete?`