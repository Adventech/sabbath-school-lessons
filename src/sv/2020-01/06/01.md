---
title:  Från Arroganstill Fördärv
date:  01/02/2020
---

> <p>Nyckeltext</p>
> ”Han låter år och tider skifta, han avsätter kungar och tillsätter kungar, han ger de visa deras vishet, de kloka deras förstånd” (Dan. 2:21).

### Veckans Huvudtexter
Dan. 5; Upp. 17:4–6; Ps. 96:5; Kol. 1:15–17; Rom. 1:16–32; Pred. 8:11; Upp. 14:8.

I Dan. 5 ger Guds Ord ett kraftfullt exempel på mänskligt högmod som slutar på ett häpnadsväckande och dramatiskt sätt. Fastän man kan säga att det tar Nebukadnessar lång tid att lära sig sin läxa så lärde han den i alla fall. Hans sonson Belshassar gör inte det. Genom att använda templets föremål i palatsets orgier vanhelgade han dem. En sådan vanhelgande handling är inte bara en utmaning mot Gud utan också en attack mot honom. När Belshassar fyller sina synders mått agerar han på många sätt likt det lilla hornet (se Dan. 8) som attackerade grunderna i Guds helgedom. Genom att ta herraväldet från Belshassar förebildar Gud vad han ska göra mot sitt folks fiender i den sista tiden. Händelserna som står omtalade i Dan. 5 ägde rum 539 f.Kr., natten då Babylon föll för den medo-persiska armén. Här sker den övergång från guld till silver som förutsagts i Dan. 2. Ännu en gång blir det uppenbart att Gud råder över det som händer i världen.

_Studiematerial för den 2 – 8 februari 2020_