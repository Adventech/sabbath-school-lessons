---
title:  Babylons Fall
date:  06/02/2020
---

`Läs Dan. 5:29–31; Upp. 14:8; 16:19 och 18:2. Vad kan vi lära oss av Belshassars Babylon som pekar på den sista tidens Babylon?`

Vilka fel Belshassar än har håller han sitt ord. Trots dåliga nyheter är han nöjd med Daniels uttydning och ger därför honom de utlovade gåvorna. Det visar sig att genom att medge sanningen i Daniels budskap erkänner kungen outtalat att Daniels Gud är verklig. Intressant nog accepterar Daniel nu de gåvor som han tidigare sagt nej till, kanske därför att de inte längre kan påverka hans uttydning. Dessutom är sådana gåvor nu värdelösa eftersom riket håller på att falla. Så kanske av artighet tar profeten emot belöningarna, i vetskap om att han bara kommer att vara den tredje härskaren i riket under några få timmar.

Precis som profeten meddelat faller Babylon. Det gör det också snabbt. Medan kungen och hans hov dricker faller staden utan någon strid. Enligt historikern Herodotos grävde perserna en kanal för att avleda Eufratfloden och tågade in i staden på flodbottnen. Samma natt dödas Belshassar. Hans far, kung Nabonidus, har redan lämnat staden och överlämnade sig senare till de nya härskarna. Så har det största imperiet som mänskligheten dittills hade känt till mött sitt slut. Babylon, det gyllene huvudet, finns inte mer.

”Belshassar hade fått många tillfällen att lära känna Gud och göra hans vilja. Han hade sett sin farfar Nebukadnessar bli utvisad från människors samhälle. Han hade sett den högmodige monarkens förhärligade intellekt tas bort av honom som gett det. Han hade sett kungen hur kungen drevs från sitt rike och bli en följeslagare till markens djur. Men Belshassars kärlek till nöje och självupphöjelse förstörde de lärdomar som han aldrig borde ha glömt, och han begick synder som liknade dem som förde med sig domar över Nebukadnessar. Han förkastade de tillfällen som han nådigt gavs och vägrade att ta vara på tillfällen som fanns inom räckhåll för att bekanta sig med sanningen” (Ellen White: Bible Echo, 25 april 1898).

`Vilka tillfällen har vi för att ”bekanta oss med sanningen”? Vad innebär det? När kan vi säga att vi har bekantat oss med all den sanning som vi behöver känna till?`