---
title:  Studiehjälp
date:  06/03/2020
---

Nedan finns en tabell som förklarar hur de 70 veckornas profetia i Dan. 9:24–27 binder den samman med och utgör startpunkten för profetian om de 2300 kvällarna och morgnarna i Dan. 8:14. Om du räknar 2300 år från 457 f.Kr. (och räknar med att något år 0 inte finns) kommer du fram till år 1844. Eller om du räknar de resterande 1810 åren från år 34 e.Kr. (2300 år minus 490 år) kommer du också till 1844. Därmed kan återupprättelsen av helgedomen i Dan. 8:14 visas börja 1844.

Lägg också märke till att 1844 passar ihop med det vi såg i Dan. 7 och 8. Alltså sker domen i Dan. 7, som är lika med upprättelsen av helgedomen i Dan. 8 (se de två senaste veckornas studium), efter de 1260 åren av förföljelse (Dan. 7:25) och före Jesus andra ankomst och upprättandet av hans eviga rike (Upp. 14:7 FB).

**Samtalsstart**

Vilka är de främsta upplevelserna du har av bönesvar från Gud?

**Förbön**

Be också om att klarare förstå profetiorna om Jesus som Kristus, d.v.s. Messias.

<img style="max-width:100%" src="https://sabbath-school-stage.adventech.io/api/v1/sv/quarterlies/2020-01/lessons/10/days/prophecy.png" />

**Samtalsfrågor**

`1. 	Bibelforskare har sagt, och det med rätta, att de 2300 dagarnas profetia och de 70 veckornas profetia faktiskt är en och samma profetia. Varför säger de så? Vilka belägg finner ni som stöd för det påståendet?`

`2. 	Vad kan vi lära oss av Daniels förbön som hjälper oss i våra förböner?`

`3. 	Jesus offer för oss är vårt enda hopp. Hur kan detta hjälpa oss att hålla oss ödmjuka, och ännu viktigare, göra oss mer kärleksfulla och förlåtande gentemot andra? Vad kan Luk. 7:40–47 säga oss?`

`4. 	Se på hur central Bibeln är för Daniels bön och hopp. Nationen har ju blivit våldsamt slagen, folket har förts till fångenskap, deras land har blivit förhärjat och deras huvudstad är förstörd. Ändå har Daniel ett hopp att trots allt detta kommer folket att återvända hem. Var kan han ha fått detta hopp om inte från Bibeln och Guds löften som står skrivna där? Hur kan detta hjälpa oss med det hopp som vi också kan ha genom löftena i Bibeln?`