---
title:  Från Bekännelse Till Förtröstan
date:  29/02/2020
---

> <p>Nyckeltext</p>
> ”Herre, hör! Herre, förlåt! Herre, lyssna och grip in! För din egen skull, min Gud, dröj inte, ty över din stad och ditt folk har ditt namn utropats!” (Dan 9:19).

### Vec Kans Huvudtexter
Dan. 9; Jer. 25:11, 12; 29:10; 2 Kung. 19:15–19; Matt. 5:16; Jak. 5:16.

I Dan. 9 finns en av de mest underbara bönerna i Bibeln. I sitt livs avgörande stunder väljer Daniel att be för att hantera utmaningarna som han har framför sig. När Daniel och hans kollegor skulle dödas på grund av den hedniske kungens dröm, kommer Daniel till sin Gud i bön (Dan. 2). När ett kungligt påbud förbjuder böner till någon Gud förutom kungen fortsätter Daniel att be sina dagliga böner vänd mot Jerusalem (Dan. 6). När vi då tänker på bönen i Dan. 9 behöver vi komma ihåg att synen om de 2300 kvällarna och morgnarna i Dan. 8 har påverkat profeten starkt. Trots att de övergripande dragen av profetian förklarades kan Daniel inte förstå tidsperioden i dialogen mellan de två himmelska varelserna: ”Efter 2300 kvällar och morgnar kommer templet att få sin upprättelse” (Bibel 2000). ”Tvåtusentrehundra kvällar och morgnar. Sedan ska helgedomen renas och återställas” (Dan. 8:14, FB). Det är först nu i kap. 9 som mer ljus ges profeten, och även den här gången sker det som svar på en uppriktig bön.

_Studiematerial för den 1 – 7 mars 2020_