---
title:  En Vädjan Om Nåd
date:  02/03/2020
---

`Läs Dan. 9:3–19. Från vilken utgångspunkt vädjar Daniel om nåd?`

Vi bör särskilt lägga märke till några saker i denna bön.

För det första: ingenstans i sin bön ber Daniel om någon förklaring till de olyckor som drabbade judafolket. Han vet orsaken. Det centrala i bönen är faktiskt att Daniel själv återger orsaken: ”vi har inte lyssnat till din röst och inte handlat efter den vägledning du gav oss genom dina tjänare profeterna” (Dan. 9:10). Senast vi lämnade en Daniel som inte förstod någonting var i slutet av kapitel 8. Där säger han att han inte förstår synen om de 2300 kvällarna och morgnarna (Dan. 8:27).

Den andra poängen är att denna bön är en vädjan om Guds nåd och villighet att förlåta sitt folk trots att de har syndat och gjort det onda. I ett avseende ser vi här en kraftfull återspegling av evangeliet,  syndiga människor som inte har några egna meriter men som ändå söker den nåd som de inte är värda och den förlåtelse som de inte har gjort sig förtjänta av. Är inte detta ett exempel på den situation som vi alla befinner oss i inför Gud?

`Läs Dan. 9:18, 19. Vilken ytterligare anledning ger Daniel till att Herren ska besvara hans bön?`

Ännu en aspekt av Daniels bön är värd att nämna: Daniels vädjan att ära Guds namn. Det vill säga: bönen är inte motiverad av Daniels egen eller hans folks fördel utan sker för Guds egen skull (Dan. 9:17–19). Med andra ord behöver bönen beviljas för att Guds namn ska äras.

`Läs 2 Kung. 19:15–19. På vilka sätt liknar Hiskias bön Daniels? Vad säger Matt. 5:16 om hur även vi kan ära Gud?`