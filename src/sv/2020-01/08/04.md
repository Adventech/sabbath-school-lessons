---
title:  Tronstolar Sätts Fram
date:  18/02/2020
---

Efter synen om de fyra djuren och det lilla hornets aktiviteter ser profeten en domsscen i himlen (Dan. 7:9, 10, 13, 14). När rätten samlas sätts tronstolar fram, och ”en uråldrig man” sätter sig ner. Som den himmelska scenen visar betjänar tusen och åter tusen himmelska varelser honom, domare sätter sig, och böcker öppnas.

Det är viktigt att lägga märke till att denna dom sker efter de 1260 åren dådet lilla hornet är verksamt (538–1798, se fredagens studium) men före Guds slutliga rikes upprättande. Tre gånger upprepas faktiskt följande sekvenser i synen:

<center>Det lilla hornets fas (538–1798)</center>

<center>Den himmelska domen</center>

<center>Guds eviga rike</center>

`Läs Dan. 7:13, 14, 21, 22, 26, 27. På vilka sätt gagnar domen Guds folk?`

Gamla testamentet beskriver flera domshandlingar i helgedomen och templet, men domen som åsyftas här är annorlunda. Den är en kosmisk dom som inte bara gäller det lilla hornet utan också den Högstes heliga, som till slut får riket.

Dan. 7 beskriver inte domen eller ger detaljer om dess början eller slut. Men texten antyder att domen äger rum efter det lilla hornets attack mot Gud och hans folk. Poängen här är då att betona början av en dom med kosmiska proportioner. Från Dan. 8 och 9 (se de kommande veckorna) lär vi oss om tiden för domens början och att denna dom är relaterad till återupprättelsen av den himmelska helgedomen på den himmelska stora försoningsdagen. Lärdomen här är att det sker en dom i himlen före Jesus återkomst, och den blir till Guds folks fördel (Dan. 7:22).

`Varför är en förståelse av vad Jesus har gjort för oss på korset så central för den trygghet vi har på domens dag? Vilket hopp skulle vi ha, eller ens kunna ha, utan korset? (Se Rom. 8:1.)`