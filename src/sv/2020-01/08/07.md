---
title:  Studiehjälp
date:  21/02/2020
---

En snabb titt på historien visar att efter Romarrikets fall, som kom på grund av anfall från barbarer i norr, drog biskopen i Rom nytta av de tre barbariska stammarnas uppror, och år 538 upprättade han sig själv som den enda makten i Rom. I denna process tog han på sig flera institutionella och politiska funktioner från den romerske kejsaren. Utifrån detta växte påvemakten med sin världsliga och religiösa makt fram tills att den avsattes av Napoleon 1798. Detta innebar inte slutet för Rom utan bara för den specificerade tiden för förföljelse. Påven menade sig inte bara vara Kristus ställföreträdare utan införde också flera läror och sedvänjor som är mot Bibeln. Skärselden, bot, bikt, och ändringen av sabbatsbudet till söndagen finns bland många andra ändringar av tider och lagar som påvemakten införde.

”I sin egen kraft kan människan inte bemöta fiendens anklagelser. Hon står inför Gud i sina kläder som är befläckade av synden och bekänner sin skuld. Men Jesus, vår försvarare, lägger fram en verksam vädjan för alla som genom ånger och tro har överlämnat omsorgen om sina själar till honom. Han vädjar för dem, och genom Golgatas mäktiga argument besegrar han anklagaren. Hans fullkomliga lydnad för Guds lag har gett honom all makt i himlen och på jorden, och han gör anspråk på sin Faders nåd och försoning för den fallna människan. Till sitt folks anklagare säger han: ’Herren skall tillrättavisa dig, Anklagare, ja, han som har utvalt Jerusalem skall tillrättavisa dig. Är inte denne man en brand ryckt ur elden?’ (Sak. 3:2). Och till dem som i tro litar på honom ger han en försäkran: ’Jag befriar dig från din skuld, och du skall kläs i högtidsdräkt’ (Sak. 3:4)” (Ellen White: Prophets and Kings, s. 586, 587).

**Samtalsstart**

I Bibelns apokalyptiska böcker stöter vi ofta på tidsuttryck som kan ge oss en fördjupad förståelse av den symbolik som används (se t.ex. Dan. 7:25). Är du en människa som lägger stor vikt vid datum och tider, eller lägger du störst vikt vid det som händer just nu?

**Förbön**

Tacka Gud för den seger som redan har vunnits för alla dem som förblir i Jesus Kristus. Be för att svårigheter inte ska skrämma bort människor från Kristus, utan stärka människor i deras övertygelse om att Jesus är sanningen.

**Samtalsfrågor**

`1. 	Se på nytt på det lilla hornets särdrag, makten som uppstår och förblir en del av det fjärde djuret, Rom. Vilken var den enda makten som uppstod ur det hedniska Rom för många århundraden sedan, och som har förföljt Guds folk och som finns kvar än idag? Varför bör denna klara identifikation beskydda oss för spekulationer kring dess identitet, medräknat tanken att det lilla hornet syftar tillbaka på en hednisk grekisk kung som försvann från historien för mer än ett och ett halvt århundrade före Jesus första ankomst? Hur bör dessa klara identifikationspunkter också beskydda oss för tron att det lilla hornet är någon kommande, framtida makt?`