---
title:  Från Stormigt Hav Till Himlens Moln
date:  15/02/2020
---

> <p>Nyckeltext</p>
> ”Och herradömet, väldet och storheten hos rikena under himlen skall ges åt det folk som är den Högstes heliga. Deras rike skall vara ett evigt rike, som alla välden kommer att tjäna och lyda” (Dan. 7:27).

### Veckans Huvudtexter
Dan. 7; 2 Thess. 2:1–12; Rom. 8:1; Mark. 13:26; Luk. 9:26; 12:8; 1 Tim. 2:5.

Synen i Dan. 7, studiet för denna vecka, är en parallell till drömmen i Dan. 2. För det första kommer synen på natten och beskriver havet som rörs av fyra vindar. Mörkret och vattnen antyder skapelsen, men här verkar skapelsen på något sätt störas eller vara under attack. För det andra är djuren i synen orena eller hybrider, vilket står för att man har våldfört sig på den skapade ordningen. För det tredje beskrivs djuren som att de utövar makt. De verkar därmed ha lagt beslag på den makt som Gud gav Adam i Eden. För det fjärde återupprättas Guds herravälde i och med Människosonens ankomst och ges till dem som det rättmätigt tillhör. Det som Adam förlorade i trädgården återupprättar Människosonen vid den himmelska domen.

Beskrivningen ovan ger en översikt över de bibliska bilder som löper i bakgrunden av denna högst symboliska syn. Lyckligtvis förklaras några av synens viktiga detaljer av ängeln så att vi kan förstå huvuddragen av denna häpnadsväckande profetia.

_Studiematerial för den 16 – 22 februari 2020_