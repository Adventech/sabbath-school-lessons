---
title:  Den Fjärde Mannen
date:  22/01/2020
---

`Läs Dan. 3:19–27. Vad händer? Vem är den nya personen i elden?`

Efter att ha kastat de trogna hebreerna i elden blir Nebukadnessar förbryllad över en fjärde person i ugnen. Så långt kungen kan veta identifierar han den fjärde som ”en gudason” (Dan. 3:25, NB).

Kungen kan inte säga så mycket mer, men vi vet vem den fjärde personen är. Han uppenbarar sig för Abraham inför Sodoms och Gomorras förstörelse, kämpar med Jakob vid Jabboks vadställe och visar sig för Mose i en brinnande buske. Han är Jesus Kristus före sitt människoblivande och har kommit för att vara med sitt folk i deras svårigheter.

Ellen White säger: ”Men Herren glömde inte de sina. När de som hans vittnen kastades i den brinnande ugnen, visade Frälsaren sig personligen, och tillsammans gick de i elden. I Herrens närvaro, Herren över hetta och kyla, miste lågorna sin kraft att bränna”  (Prophets and Kings, s. 508, 509).

Gud säger: ”När du går genom vatten är jag med dig, vattenmassorna skall inte dränka dig. När du går genom eld skall du inte bli svedd, lågorna skall inte bränna dig” (Jes. 43:2).

Fastän vi älskar berättelser som dessa väcker de en fråga om andra som inte mirakulöst blir räddade när de blir förföljda för sin tro. Dessa män känner säkert Jesajas och Sakarjas erfarenhet. De blev dödade av ogudaktiga kungar. Genom hela den heliga historien ända in i vår tid har kristna uthärdat fruktansvärt lidande. Här i världen har det inte slutat för dem med att de blev befriade genom ett underverk utan i en smärtsam död. Här har vi ett fall där de trogna blir räddade på ett mirakulöst sätt, men som vi vet händer inte sådant i vanliga fall.

`Å andra sidan: vad är den mirakulösa räddning som alla Guds trogna kommer att få, oberoende av sitt öde här i världen?                   (Se 1 Kor. 15:12–26.)`