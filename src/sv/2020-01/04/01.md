---
title:  Från Den Brinnande Ugnen Till Palatset
date:  18/01/2020
---

> <p>Nyckeltext</p>
> ”Om den Gud som vi dyrkar kan rädda oss ur den brin nande ugnen och ur ditt våld, konung, så räddar han oss” (Dan. 3:17).

### Veckans Huvudtexter
Dan. 3; Upp. 13:11–18; 2 Mos. 20:3–6; 5 Mos. 6:4; 1 Kor. 15:12–26; Heb. 11.

”Dessa ungdomar, fyllda av den heliga Anden, förklarade alltså för hela nationen sin tro att han som de tillbad är den ende sanne och levande Guden. Denna uppvisning av deras tro var den mest lysande presentationen av deras principer. För att inpränta i avgudadyrkarna den levande Gudens kraft och storhet måste hans tjänare visa sin egen vördnad för Gud. De behövde bevisa att han är den enda som är föremål för deras vördnad och tillbedjan, och ingen hänsyn, inte ens viljan att bevara sitt liv, kan få dem till den minsta form av avgudadyrkan. Dessa lärdomar har ett direkt och avgörande samband med vår erfarenhet i denna sista tid” (Ellen White: In Heavenly Places, s. 149).  Även om dödshot p.g.a. tillbedjan kan verka höra till en förvetenskaplig och vidskeplig tid visar Bibeln att i den sista tiden kommer något liknande att hända, när världen har ”kommit tillräckligt långt”, och då blir det världsomfattande. Därmed kan vi från studiet av denna berättelse få insikter i sådant som Bibeln säger att Guds trogna kommer att få möta.

_Studiematerial för den 19 – 25 januari 2020_