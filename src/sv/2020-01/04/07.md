---
title:  Studiehjälp
date:  24/01/2020
---

”Det är viktiga lärdomar som kan hämtas från de hebreiska ungdomarnas erfarenhet på Duraslätten. I vår tid kommer många av Guds tjänare som är oskyldiga till onda gärningar att överlämnas till att lida förödmjukelse och kränkning i händerna på dem som är inspirerade av Satan och som därför är fyllda av avund och religiös intolerans. Människors vrede kommer särskilt att rikta sig mot dem som helgar sabbaten enligt fjärde budet. Till slut kommer ett allomfattande påbud att de förtjänar döden.

Nödens tid för Guds folk manar till en tro som inte vacklar. Hans barn måste visa att han är den enda som de tillber, och att ingen hänsyn, inte ens till själva livet, kan få dem till minsta eftergift för falsk tillbedjan. För det lojala hjärtat kommer syndiga, dödliga människors påbud att sjunka till att bli betydelselösa vid sidan om den evige Gudens ord. Sanningen kommer att bli åtlydd även om det resulterar i fångenskap eller exil eller död” (Ellen White: Prophets and Kings, s. 512, 513).

**Samtalsstart**

Att stå upp för det som är sant och rätt är inte alltid lätt. Dela med dig av någon händelse – liten eller stor – där du valde sida.

**Förbön**

Be för dem som just nu utstår svåra prövningar för sin tros skull. Be även för varandra, om nåd att vara trogna i det lilla.

Samtalsfråg0r

`1. 	Läs 1 Pet. 1:3–9. Varför räddar Gud några från lidandet men inte andra? Eller är svaren på sådana frågor någonting som vi helt enkelt inte kommer att få nu? Varför behöver vi förtrösta på Guds godhet när vi blir besvikna för att en mirakulös räddning inte inträffar?`

`2. 	Vilka lärdomar skulle vi ändå kunna få av denna händelse om den hade slutat med hebréernas död i den brinnande ugnen?`

`3. 	Tänk på vår förståelse av den sista tidens händelser. Vad kommer att bli det yttre tecknet, eller frågan, kring vilken vår tillbedjan kretsar? Vad bör detta säga oss om hur viktig sabbaten verkligen är?`

`4. 	Läs Luk. 16:10. På vilket sätt hjälper Kristus ord här oss att förstå vad det betyder att leva av tro?`

`5. 	Läs på nytt Dan. 3:15 där Nebukadnessar säger: ”Vilken gud kan då rädda er ur mitt våld?” Hur skulle du svara på den frågan?`