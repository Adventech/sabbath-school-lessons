---
title:  Det Lilla Hornets Uppkomst
date:  24/02/2020
---

`Läs Dan. 8:8–12 noggrant. I vilka riktningar rör sig detta lilla horn, och varför är detta viktigt att förstå?`

Efter beskrivningen av de fyra hornen som sprider sig i de olika väderstrecken säger bibeltexten att ur ett av dem uppstod ett litet horn. Frågan här är om detta horn/denna makt kommer från ett av de fyra hornen, som, liksom vi såg igår, representerar Alexanders generaler, eller från en av de fyra vindarna. Grundtextens grammatiska struktur antyder att detta horn kommer från en av himlens fyra vindar. Eftersom denna makt uppstår efter det grekiska imperiet och dess fyra delar är det en vanlig tolkning att detta horn är Rom, först det hedniska och sedan det påvliga. ”Detta lilla horn representerar Rom med dess två faser, hednisk och påvlig. Daniel såg Rom först i dess hedniska, kejserliga fas och sedan i dess påvliga, som fortsätter ända till vår egen tid och till framtiden” (The Seventh-day Adventist Bible Commentary, vol. 4, s. 841).

Enligt bibeltexten rörde sig det lilla hornet först horisontellt, ”växte sig mycket stort, mot söder, mot öster och mot det härliga landet” (Dan. 8:9). Dessa tre riktningar motsvarar de tre huvudområden som föll under det hedniska Roms välde.

När det lilla hornet blir huvudskådespelaren i synen förtjänar dess vertikala expansion detaljerad uppmärksamhet. I detta avseende motsvarar hornet det lilla hornet i Dan. 7, som följande jämförelse visar: (1) Båda hornen är små i början (Dan. 7:8; 8:9). 2) Senare blir de båda större (Dan. 7:20; 8:9.). 3) Båda makterna förföljer (Dan. 7:21, 25; 8:10, 24). 4) Båda upphöjer sig själva och hädar (Dan. 7:8, 20, 25; 8:10, 11, 25). 5) Båda riktar sig mot Guds folk (Dan. 7:25; 8:24). 6) Båda har något i sina aktiviteter som skissas i profetisk tid (Dan. 7:25; 8:13, 14). 7) Båda sträcker sig till den sista tiden (Dan. 7:25, 26; 8:17, 19). 8) Båda möter en övernaturlig undergång (Dan. 7:11, 26; 8:25). Till sist: eftersom det lilla hornet i Dan. 7 måste representera påvemakten, måste det lilla hornets tillväxt i Dan. 8 representera samma makt. Liksom i Dan. 2 och 7 är alltså den sista viktiga makten Rom, både det hedniska och det påvliga.