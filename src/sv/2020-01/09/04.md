---
title:  Attacken Mot Helgedomen
date:  25/02/2020
---

`Läs Dan. 8:10–12. Vilken sorts aktivitet beskrivs det lilla hornet ägna sig åt här?`

I Dan. 8:10 försöker det lilla hornet återupprepa byggarnas strävan från Babel, men nu på det andliga planet (1 Mos. 11:4). Orden ”här” och ”stjärnor” kan syfta på Guds folk i Gamla testamentet. Israel nämns som Herrens här (2 Mos. 12:41). Även Daniel beskriver Guds trogna som strålande stjärnor (Dan. 12:3). Detta är uppenbarligen ingen attack mot bokstavliga himlakroppar utan en förföljelse av Guds folk, vars ”hemland är himlen” (Fil. 3:20). Fastän tusentals kristna har mördats av hedniska härskare koncentrerar man sig nu på det lilla hornets vertikala aktiviteter. Den yttersta uppfyllelsen av denna profetia måste vara kopplad till det påvliga Rom och dess förföljelse genom tiderna.

Dan. 8:11 talar också om ”härens furste” som i övrigt i Daniel benämns som ”den som är smord” (Dan. 9:25), ”er änglafurste, Mikael” (Dan. 10:21 ) och ”Mikael, den stora änglafursten” (Dan. 12:1). Ingen annan än Jesus kan åsyftas med dessa benämningar. Han är den tidigare nämnda ”härens furste” och vår överstepräst i himlen. Därför fördunklar påvemakten och det religiösa systemet den representerar Jesus översteprästerliga roll och försöker ta över den.

I Dan. 8:11 förekommer ”det dagliga offret” i samband med den jordiska helgedomen. Det syftar på olika delar av den rituella tjänsten som utfördes kontinuerligt, offren och förbönen medräknade. Det är genom denna tjänst som syndarna får förlåtelse och synderna hanteras i helgedomen. Detta jordiska system representerar Kristus medlartjänst i den himmelska helgedomen. Som profetian förutsäger byter påvemakten ut Kristus medlartjänst mot prästernas. Genom en sådan falsk gudstjänst tar det lilla hornet bort Kristus medlartjänst och kastar symboliskt ner platsen för Kristus helgedom.

Han ”slog sanningen till marken och hade framgång i vad den gjorde” (Dan. 8:12). Jesus säger att han är sanningen (Joh. 14:6) och pekar också på Guds Ord som sanning (Joh. 17:17). Påvemakten har däremot förhindrat bibelöversättningen till folkets språk, sätter tolkningen av Bibeln under kyrkans auktoritet och placerar traditionen vid sidan av Bibeln som en överlägsen trosregel.

`Vad bör detta studium säga oss om hur dyrbar och viktig kunskap om den bibliska sanningen verkligen är, i motsats till mänskliga traditioner?`