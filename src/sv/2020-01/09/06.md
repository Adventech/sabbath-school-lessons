---
title:  Den Profetiska Tidtabellen
date:  27/02/2020
---

`Läs Dan. 8:13. Vilken fråga ställs här? Hur hjälper den oss att förstå svaret i nästa vers?`

Hur bestäms tiden för de 2300 kvällarna och morgnarna? För det första behöver vi notera att först får Daniel se baggen och bocken, som åtföljdes av det lilla hornets handlingar och skador som det orsakade. Sedan vänder synen till en fråga som uttalas i Dan. 8:13. Frågan gäller speciellt vad som händer i slutet av denna profetiska tid, inte hur länge den varar. Dessutom kan en sådan tidsperiod inte begränsas enbart till hur länge det lilla hornets handlingar pågår, eftersom ordet syn omfattar allt från baggen till det lilla hornets handlingar. Så det måste vara en lång period av faktisk historisk tid.

På frågan: ”Hur lång tid avser synen?” (baggen [Medien-Persien], bocken [Grekland], och det lilla hornet och dess aktiviteter [Rom, hedniskt, påvligt]), svarade den andra himmelska varelsen: ”Efter 2300 kvällar och morgnar kommer templet att få sin upprättelse” (Dan. 8:14). Som vi redan har noterat är denna period så lång eftersom den börjar på det medo-persiska rikets tid och sträcker sig över det grekiska rikets och det hedniska och påvliga Roms tid, tusentals år. Enligt den historiska tolkningsmetoden (se studium 11) bör denna period räknas utifrån år-dag-principen, alltså att 2300 kvällar och morgnar motsvarar 2300 år. Annars skulle de 2300 dagarna bara bli lite mer än sex år, en omöjligt kort tid för alla händelserna i synen. Därför måste man utgå från år-dag-principen.

Dan. 8 ger ingen information för att vi ska kunna räkna ut början av denna tidsperiod, som naturligtvis också skulle ge dess slutpunkt. Men Dan. 9 ger viktig information (se nästa veckas studium).

`De 2300 åren i denna profetia utgör den längsta tidsprofetian i Bibeln. Tänk på det: 2300 år! Det är en lång tid, särskilt i jämförelse med hur länge vi lever nu. Hur kan denna kontrast hjälpa oss att vara uthålliga inför Gud och i vår egen väntan på tiden för de sista händelserna?`