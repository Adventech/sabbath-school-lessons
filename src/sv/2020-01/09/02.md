---
title:  Baggen Och Bocken
date:  23/02/2020
---

`Läs Dan. 8. Vad handlar denna syn om och vilka paralleller finns där till Dan. 2 och 7?`

Som i Dan. 2 och 7 får vi här ytterligare en syn om världsrikenas uppgång och fall, men med en annan sorts symbolik. Denna symbolik är direkt relaterad till Guds helgedom. I detta fall används symbolerna av en bagge och en bock på grund av de har samband med försoningsdagen i helgedomstjänsten, en domens tid för det gamla Israel. Baggar och bockar användes som dagliga offer i helgedomstjänsten. Men bara på försoningsdagen nämns de tillsammans. Därför är dessa två djur avsiktligt valda här för att påminna om försoningsdagen, som är huvudpunkten i synen.

När synen fortskrider ser Daniel en bagge som stångar mot tre olika riktningar: mot väster, norr och söder (Dan. 8:4). Denna tredubbla rörelse antyder hur dess makt växte: ”Inget djur kunde stå emot den och ingen kunde rädda något ur dess våld: den gjorde vad den ville och fick stor makt” (Dan. 8:4). Som ängeln förklarar representerar baggen med två horn det medo-persiska riket (Dan. 8:20), och de tre riktningarna pekade sannolikt på de tre huvudsakliga erövringarna som denna världsmakt gjorde.

Sedan kommer en bock med ett stort horn. Den representerar det grekiska imperiet under Alexander den store (Dan. 8:21). Att bocken far fram ”utan att vidröra marken” (Dan. 8:5) betyder att den rör sig snabbt. Denna symbolik beskriver snabbheten i Alexanders erövring, som i Dan. 7 beskrivs med hjälp av en leopard med vingar. Men som profetian säger: ”Bocken fick en väldig makt, men när den var som starkast bröts det stora hornet av” (Dan. 8:8) och gav plats för fyra horn, som växte åt alla väderstreck. Detta går i uppfyllelse när Alexander dör i Babylon i juni 323 f.Kr., vid trettiotre års ålder, och hans rike delas mellan hans fyra generaler.

`Mellan Dan. 2:38 och 8:20, 21 namnges tre av de fyra riken som uppenbaras i synerna. Hur bör detta häpnadsväckande faktum bekräfta att vi tolkar de här profetiorna på rätt sätt?`