---
title:  I Hebreerbrevet 9 26 Står Det Bland Annat Att Jesus Kom För Att Offra Sig Själv Vid Tidsåldrarnas Slut Alltså I En Bemärkelse I Den Sista Tiden Vad Säger Det Om Mänsklig Tidsuppfattning Och Hur Vi Bör Se På Vår Egen Tidsålder Mänskligt Liv Innebär Mycket Lidande Be För En Konflikt Som Pågår Just Nu Antingen Internationellt Eller På Hemmaplan Reflektera Över Guds Löfte Om Att Gripa In För Att Upprätta Sitt Rike
date:  28/02/2020
---

Här nedan finns det en tabell som sammanfattar det vi har sett så här långt beträffande rikena i Dan. 2, 7, 8. Vad säger detta oss om upprättelsen av helgedomen?

|Dan. 2|Dan. 7 |Dan. 8|
|---|---|---|
|Babylon|Babylon|-|
|Medien-Persien|Medien-Persien|Medien-Persien|
|Grekland|Grekland|Grekland|
|Hedniskt Rom|Hedniskt Rom|Hedniskt Rom|
|Påvligt Rom|Påvligt Rom|Påvligt Rom|
| |**Dom i himlen**|**Helgedomen upprättas**|
|Jesus andra ankomst [Sten utan människohand]|Jesus andra ankomst [De heliga får riket]|Jesus andra ankomst [Förstörs utan människohand]|
					
Som vi kan se här finns det paralleller mellan dessa kapitel. Det är inte bara nationerna som beskrivs parallellt med varandra. Domsscenen i Dan. 7 som kommer efter de 1260 åren (538 f.Kr. – 1798 e.Kr) av det påvliga Rom, är en direkt parallell till upprättelsen av helgedomen i Dan. 8 och som  också sker efter Rom. Kort sagt är denna himmelska dom i Dan. 7, som leder till världens slut, densamma som upprättelsen av helgedomen i Dan. 8. Vi får två olika beskrivningar av samma sak, och båda inträffar de efter de 1260 årens förföljelse som det lilla hornet orsakar.

**Samtalsstart**

I Hebreerbrevet 9:26 står det bland annat att Jesus kom för att offra sig själv vid ”tidsåldrarnas slut”, alltså i en bemärkelse i den ”sista tiden”. Vad säger det om mänsklig tidsuppfattning, och hur vi bör se på vår egen tidsålder?

**Förbön**

Mänskligt liv innebär mycket lidande. Be för en konflikt som pågår just nu, antingen internationellt eller på hemmaplan. Reflektera över Guds löfte om att gripa in för att upprätta sitt rike.

**Samtalsfrågor**

`1. 	Hur visar tabellen ovan att upprättelsen av helgedomen, som motsvarar domen i Dan. 7, måste ske någon gång efter de 1260 årens profetia om det lilla hornet, och ändå före upprättandet av Guds slutliga rike?`

`2. 	Profetian i Dan. 8 beskriver historien som någonting våldsamt och fullt av ondska. De två djuren som symboliserar två världsriken kämpar mot varandra (Dan. 8:23–25). Bibeln gör här inga försök att förringa att lidandet är en verklighet i den här världen. Hur bör det hjälpa oss att förtrösta på Gud och hans godhet trots ondskans verklighet som vi ser runt omkring oss?`