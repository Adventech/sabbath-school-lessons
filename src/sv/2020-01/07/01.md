---
title:  Från Lejongropen Till Änglarnas Grop
date:  08/02/2020
---

> <p>Nyckeltext</p>
> Nyckeltext: ”Då försökte ministrarna och satraperna finna något ämbetsbrott att anklaga honom för men lyckades inte: Daniel var så pålitlig att man inte kunde beslå honom med minsta fel eller oegentlighet” (Dan. 6:4).

### Veckans Huvudtexter
Dan. 6; 1 Sam. 18:6–9; Matt. 6:6; Apg. 5:27–32; Mark. 6:14–29; Heb. 11:35–38.

Efter att Medien-Persien övertagit Babylon inser medern Dareios Daniels visdom och inbjuder honom att ingå i den nya regeringen. Den åldrande profeten är så framgångsrik i sina offentliga uppdrag att den nye kungen utser honom till en ledande administratör i hela den medo-persiska regeringen.

Men som kapitlet visar möter Daniel konsekvenserna av det som med rätta kan kallas den ursprungliga synden, avundsjukan. Men innan berättelsen slutar kan vi se att Daniel är trogen, inte bara i sina sekulära uppdrag under Medien-Persien utan också mot sin Gud, vilket är ännu viktigare. Vi kan vara säkra på att hans trohet mot Gud till en stor del också påverkar hans trohet på dessa andra områden.

Daniels erfarenhet av förföljelse tjänar som ett mönster för Guds folk i den sista tiden. Berättelsen antyder inte att Guds folk slipper prövningar och lidanden. Men vad den garanterar är att i striden mot ondskan ska det goda segra till slut, och Gud kommer till slut att rättfärdiga sitt folk.

_Studiematerial för den 9 – 15 februari 2020_