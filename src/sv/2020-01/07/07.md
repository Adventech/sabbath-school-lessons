---
title:  Studiehjälp
date:  14/02/2020
---

Daniels befrielse står omnämnd i Heb. 11, kapitlet om trons hjältar. Där står det bland andra händelser att profeterna ”kunde täppa till lejonens gap” (11:33). Det är underbart, men vi bör hålla i tankarna att trons hjältar inte bara är de som har kommit undan döden som Daniel, utan också de som har lidit och dött modigt, som Heb. 11 också säger. Gud kallar somliga till att vittna genom sitt liv och andra till att vittna genom sin död. Därför innebär inte berättelsen om Daniels befrielse att alla är garanterade en befrielse, vilket vi lär oss av många män och kvinnor som dött martyrdöden på grund av sin tro på Jesus. Men Daniels mirakulösa befrielse visar att Gud råder över allting och att till slut kommer han att befria alla sina barn från syndens och dödens makt. Detta framgår klart av de följande kapitlen i Daniels bok.

**Samtalsstart**

Kristnas förhållande till rådande kultur och sociala normer kan skifta över tid. Vad vore några bra guidande principer då man ställs inför dilemmat att välja mellan Guds väg och världsliga förväntningar?

**Förbön**

Gud, ge oss mod att vara dig trogen.

**Samtalsfrågor**

`1. 	Fransmannen Jean Paul Sartre skrev en gång att ”det bästa sättet att beskriva människans övergripande projekt är att säga att människan är den varelse vars projekt är att vara Gud” (Jean Paul Sartre: Being and Nothingness: A Phenomenological Essay on Ontology, Washington Square Press, 1956, s. 724). Hur hjälper detta oss att förstå, åtminstone på ett plan, varför kungen faller i en fälla? Varför behöver vi alla, oberoende av vår ställning i livet, akta oss för denna farliga benägenhet, hur obemärkt den än kan komma? På vilka andra sätt kan vi vilja vara som Gud?`

`2. 	Vilken sorts vittnesbörd ger vi andra när det gäller vår trohet mot Gud och hans lag? Skulle de som känner dig tänka att du skulle stå för din tro även om det kostade dig ditt arbete eller till och med ditt liv?`

`3. 	Vad ser du hos Daniel som gör honom till en person som Gud kan använda effektivt för sina syften? Hur kan du med Herrens hjälp utveckla mer av sådana karaktärsdrag?`

`4. 	På vilka sätt kunde Daniel ha rättfärdigat ett beslut att ändra på sina sätt att be på grund av påbudet? Eller skulle det ha varit en farlig kompromiss? I så fall, hur?`