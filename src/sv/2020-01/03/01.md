---
title:  Från Mysterium Till Uppenbarelse
date:  11/01/2020
---

> <p>Nyckeltext</p>
> ”Välsignat är Guds namn från evighet till evighet: visheten och kraften är hans” (Dan. 2:20).

### Huvudtexter
Dan. 2:1–16; Apg. 17:28; Dan. 2:17–49; Ps. 138; Joh. 15:5; 5 Mos. 32:4; 1 Pet. 2:4.

I de grönländska vattnen finns det isberg av olika storlekar. Ibland rör sig de små isflaken i en riktning och de massiva i en annan. Det som händer är att vindarna på ytan drar de små, medan de stora ismassorna drivs av djupa havsströmmar. När vi ser på nationernas uppgång och fall genom historien liknar det ytliga vindar och havsströmmar. Vindarna står för allting föränderligt och oförutsägbart, precis som människans vilja. Men samtidigt med dessa vindpustar och fläktar verkar en annan kraft, och den är till och med starkare än och mycket lik havsströmmarna. Det är den säkra rörelsen från Guds visa och allsmäktiga syften. Som Ellen White sade: ”Men precis som stjärnorna följer sina bestämda banor i sina oändliga kretslopp visste Guds syften inte om någon brådska eller försening” (Messias, s. 30). Även om nationernas, ideologiernas och de politiska partiernas uppgång och fall bara verkar ha skett av mänskliga impulser visar Dan. 2 att det faktiskt är himlens Gud som rör den mänskliga historien mot dess stora slutmål.

_Studiematerial för den 12 – 18 januari 2020_