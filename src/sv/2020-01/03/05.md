---
title:  Statyn 2
date:  15/01/2020
---

`Läs på nytt drömmen och dess uttydning (Dan. 2:31–49). Vad lär det oss om Guds förutvetande om världshistorien?`

Profetian i Nebukadnessars dröm ger en överblick och fungerar som måttstock med vilken man kan närma sig de mer detaljerade profetiorna i Dan. 7, 8, 11. Dan. 2 är inte heller någon villkorlig profetia. Den är en apokalyptisk profetia: en definitiv förutsägelse om vad Gud förutsåg och om vad han faktiskt skulle låta ske i framtiden.

1. Det gyllene huvudet står för Babylon (626–539 f.Kr.). Ingen annan metall skulle faktiskt bättre kunna representera det babyloniska imperiet än guld. Bibeln kallar det för ”en gyllene bägare” (Jer. 51:7; jfr Upp. 18:16). Den antike historikern Herodotos rapporterar att ett överflöd av guld fyllde staden.
2. Bröst och armar av silver står för Medien-Persien (539–331 f.Kr.). Liksom silver är mindre värt än guld uppnådde det medo-persiska riket aldrig samma härlighet som Babylonien. Silvret var dessutom en lämplig symbol för perserna eftersom de använde det i sitt skatte-system.
3. Buken och höfterna av koppar symboliserar Grekland (331–168 f.Kr.). Hes. 27:13 säger att grekerna använde kopparkärl som handelsvara. De grekiska soldaterna var kända för sin utrustning av koppar, som deras hjälmar, sköldar och stridsyxor var gjorda av. Herodotos säger att i de invaderande grekerna såg Psammetichos I av Egypten uppfyllelsen av ett orakel som förutspådde ”män i koppar komma från havet.”
4. Benen av järn är en träffande beskrivning på Rom (168 f.Kr.–476 e.Kr.). Som Daniel förklarade representerade järnet Romarrikets förkrossande makt som varade längre än något av de tidigare rikena. Järn var en perfekt metall för att representera det riket.
5. Fötterna delvis av järn, delvis av lera representerar ett delat Europa (476 e.Kr.– Jesus återkomst). Blandningen av järn och lera är en träffande bild på det som hände efter Romarrikets splittring. Fastän det har gjorts många försök att ena Europa, allt från äktenskap mellan kungahusen till det nuvarande EU, har splittring och oenighet bestått, och enligt denna profetia kommer det att förbli så fram tills att Gud upprättar sitt eviga rike.