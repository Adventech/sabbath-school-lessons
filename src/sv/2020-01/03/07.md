---
title:  Studiehjälp
date:  17/01/2020
---

Det är viktigt att statyn i Dan. 2 är gjord av guld och silver, metaller som är relaterade till ekonomisk makt. Statyn är också gjord av koppar och järn som användes till verktyg och vapen, och lera som användes i den gamla världen till litterära behov och hushållsbehov. Alltså ger statyn en levande bild av mänskligheten och dess prestationer. Mest träffande är att de olika anatomiska delarna av statyn ger ordningsföljden för världsrikena och till slut oenigheten som består under de sista dagarna av mänsklighetens historia. Men det beskrivs uttryckligen att stenen inte var gjord av ”någon hand” (Dan. 2:45), en kraftfull påminnelse om det övernaturliga slut som kommer till denna temporära värld och dess mänskliga prestationer.

”För det mänskliga ögat utan hjälp kan mänsklighetens historia verka vara ett kaotiskt spel av krafter och motkrafter … [Ändå] försäkrar Daniel oss om att bakom allt detta står Gud och ser på det och verkar inom det för att nå det han ser är bäst” (William H. Shea: Daniel: A Reader›s Guide, Nampa, ID: Pacific Press, 2005, s. 98).

**Samtalsstart**

Dagens studium handlar om hur Gud leder det som händer i världen. Har Gud lett i ditt liv? Berätta gärna hur han har gjort det.

**Förbön**

Be att ni ska vara villiga att låta Gud leda er i alla livets händelser.

**Samtalsfrågor**

`1. 	Visst är det gott att veta att mitt i allt kaos och lidande i den här världen har Gud den yttersta kontrollen och kommer att leda allting till ett härligt slut. Vad är vår roll fram till dess när vi försöker göra allt det goda vi kan för att lindra lidandet som finns i den fallna världen?`

`2. 	Hur förklarar vi Daniels och fångarnas nära samarbete med och lojalitet mot en hednisk ledare som hade skadat Daniels eget folk så mycket?`

`3. 	Som vi såg har somliga menat att stenen som kom utan någon människas beröring syftar på evangeliets spridning i världen. Det kan inte vara riktigt av flera skäl, medräknat Dan. 2:35 som säger att stenen krossar de tidigare nationerna, och de ”fördes bort av vinden och stod ingenstans att finna”. Detta hände inte efter korset. Vidare försöker man ibland identifiera stenens rike med kyrkan. Det misslyckas därför att stenen ersätter alla andra former av mänskligt välde. Det är ett rike som omfattar hela världen. Varför är då Jesus andra ankomst den enda giltiga tolkningen för det som stenen gör i tidens slut?`