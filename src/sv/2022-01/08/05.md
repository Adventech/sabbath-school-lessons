---
title:  Det nya förbundet har bättre löften
date:  16/02/2022
---

Vi kan frestas till att tänka att det nya förbundet har ”starkare löften” i bemärkelsen att det har större belöningar än vad det gamla förbundet hade (ett himmelskt hemland, evigt liv osv.). Sanningen är att Gud erbjöd detsamma till de troende i Gamla testamentet som han erbjuder oss (läs Heb. 11:10, 13–16). ”Starkare löften” i Heb. 8:6 syftar på en annan sorts löften.

Förbundet mellan Gud och Israel var ett formellt utbyte av löften mellan Gud och Israel. Gud tog initiativet och befriade Israel från Egypten och lovade leda dem till det utlovade landet.

`Jämför 2 Mos. 24:1–8 med Heb. 10:5–10. Vilka likheter resp. skillnader finns det mellan dessa två löften?`

Förbundet mellan Gud och Israel bekräftades med blod. Det stänktes både över altaret som representerade Gud och de tolv stenstoderna som representerade folket. Israels folk lovade att lyda allt som Herren hade talat. Det var det gudomliga löftet och förutsätts av oss när vi träder in i förbundet med Gud.

”Det är samma villkor för det eviga livet nu som det alltid har varit. Det är samma villkor som i paradiset – fullkomlig lydnad för Guds bud, fullkomlig rättfärdighet. Om Gud skulle sänka kraven och ge oss evigt liv på andra villkor skulle lyckan och glädjen i hela universum vara i fara. Synden skulle kunna fortsätta i evigheten. Det skulle aldrig bli slut på sorg och elände” (Ellen White: Vägen till Kristus, s. 86, 87).

Gud uppfyller det nya förbundets absoluta krav för oss eftersom han gav sin egen Son för att komma och leva ett fullkomligt liv så att förbundslöftena kunde uppfyllas i honom, och sedan gavs de till oss, genom tron på Jesus. Jesus lydnad garanterar förbundslöftena (Heb. 7:22). Det förutsätter att Gud ger honom förbundets välsignelser, som sedan ges till oss. De som är ”i Kristus” får verkligen njuta av dessa löften tillsammans med honom. Dessutom ger Gud oss sin heliga Ande för att utrusta oss så att vi älskar Gud och vill lyda honom.

`Kristus har uppfyllt förbundets krav. Därför är det ingen tvekan om att Gud har uppfyllt sina löften till oss. Hur hjälper detta dig att förstå innebörden i 2 Kor. 1:20–22? Vilket underbart hopp finns där för oss?`