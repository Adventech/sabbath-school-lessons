---
title:  Jesus, det nya förbundets medlare
date:  12/02/2022
---

> <p>Nyckeltext</p>
> ”Men nu har Kristus fått ett prästämbete som är vida överlägset, eftersom han förmedlar ett bättre förbund, ett som är stadfäst med starkare löften” (Heb. 8:6).

### Veckans Huvudtexter
Heb. 7:11–19; 8:10–12; Jer. 31:31–34; Heb. 8:1–6; 2 Mos. 24:1–8; Hes. 36:26, 27.

Genom att leva ett fullkomligt liv och sedan dö för oss har Jesus medlat ett nytt, bättre förbund mellan oss och Gud. Genom sin död tog han bort dödsstraffet som våra överträdelser krävde och möjliggjorde det nya förbundet.

Denna sanning förklaras i Heb. 10:5–10, som identifierar Jesus som den som visat den fullkomliga lydnad som förbundet krävde. Det är en hänvisning till Ps. 40, Davids önskan om att överlåta sig helt till Gud och lyda honom: ”Jag är här. I bokrullen står vad jag skall göra. Gärna gör jag din vilja, min Gud, jag har din lag i mitt hjärta” (Ps. 40:8, 9). Denna Psalm uttryckte villkoren för Guds förbund med Israel: en lydnad som var en glädje och en lag som var skriven i hjärtat (5 Mos. 6:4–6). Men det som David bara kunde hoppas på att göra fullföljde Jesus.

I Hebreerbrevet har denna Psalm en speciell betydelse för Jesus människoblivande. Jesus förkroppsligade det nya förbundets lydnad. Han är vårt exempel. Vi är frälsta inte bara tack vare hans död utan också tack vare hans fullständiga lydnad.