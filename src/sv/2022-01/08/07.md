---
title:  Studiehjälp
date:  18/02/2022
---

”Om nu vårt inre liv har förnyats och om Guds kärlek växer i oss, skulle väl Guds lag uppfyllas i våra liv? Gud gav ett löfte om ett nytt förbund: ’Jag skall lägga mina lagar i deras hjärtan och inrista dem i deras sinnen.’ Heb. 10:16. När Guds kärlek har slagit rot i hjärtat och människan har skapats om till Guds avbild, har detta löfte uppfyllts. Kommer det inte att forma livet om Guds lag är skriven i hjärtat? Då tjänar vi Gud och är trogna mot honom. Vi lyder honom och lydnad är ett sant kännetecken på att vi är lärjungar. Det står så här i Bibeln: ’Detta är kärleken till Gud: att vi håller hans bud.’ 1 Joh. 5:3. ’Den som säger: ´Jag känner honom´ men inte håller hans bud är en lögnare, och sanningen finns inte i honom.’ 1 Joh. 2:4. Det är inte så att vi inte behöver lyda därför att vi tror. Det är bara genom att tro som vi kan få del av Jesus nåd och nåden verkar i oss så att vi kan lyda …

Ju närmare Jesus du kommer desto fler brister ser du i ditt eget liv. Du får andlig klarsyn. Dina synder och ofullkomligheter framträder. De står i skarp kontrast till hans syndfria väsen. Detta är bevis på att Satans bedrägerier har förlorat sin kraft. Det är tecken på att Guds Ande väcker dig till liv. Hans kraft verkar i ditt hjärta.

Man kan inte ha en djup kärlek till Jesus om man inte ser sig själv som en syndig människa. Den som har blivit förvandlad av Jesus nåd kommer att beundra hans gudomliga karaktär. Om vi inte ser våra egna moraliska brister är det ett tydligt bevis på att vi inte har sett hur skön och upphöjd Jesus är” (Ellen White: Vägen till Kristus, s. 84, 91).

**Samtalsstart**

Vilket löfte som Gud har gett oss är extra viktigt eller meningsfullt för dig?

**Förbön**

Tacka Jesus för förbundet i honom, och för privilegiet att vara hans barn.

**Samtalsfrågor**

`Tänk på Ellen Whites ord ovan. Hon säger att ju närmare vi kommer Kristus, desto syndigare blir vi i våra egna ögon. Vad säger det oss om att vi inte ska låta insikten om våra brister få oss att tappa modet och ge upp tron?`

`Fundera ytterligare över tanken att lagen är skriven i våra hjärtan. Vad betyder det för en kristens andliga liv? Hur kan vår förståelse och upplevelse av denna sanning hjälpa oss att akta oss för den sortens ”lydnad” som bara är lagträldom och kallas för ”döda gärningar” (Heb. 9:14)?`