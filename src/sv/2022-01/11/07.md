---
title:  Studiehjälp
date:  11/03/2022
---

”Genom tron kom du att tillhöra Jesus. Genom tron ska du växa upp till honom. Det sker genom att du ger och tar emot. Du måste ge allt – ditt hjärta, din vilja och din tjänst. Du måste ge dig åt honom för att göra allt det som han ber dig om. Men du måste också ta emot allt. Ta emot Jesus så att han kan bli kvar i ditt hjärta. Han är den största av alla välsignelser. På det sättet kan han bli din styrka och din rättfärdighet. Han kommer att hjälpa dig i all evighet” (Ellen White: Vägen till Kristus, s. 97, 98).

”Gud ber oss aldrig att tro utan att ge oss tillräckligt tydliga tecken som vi kan grunda vår tro på. Det finns bevismaterial som talar till vårt förnuft. Det gäller Guds existens och hans karaktär. Det finns gott om vittnesbörd om att det går att lita på hans ord. Ändå har Gud inte tagit bort möjligheten att tvivla. Vår tro måste vila på vittnesbörd, inte på synliga bevis. De som vill tvivla kommer att få tillfälle till det. De som verkligen vill veta sanningen kommer att finna mycket som stöder deras tro.

Vi är ofullkomliga människor. Vi kan inte helt och fullt förstå Guds karaktär och handlingar. Han är evig. Han är obegränsad. Vi har begränsat förstånd. Hans heliga väsen kan inte förklaras. Inte ens den mest skärpta tänkare kan göra det. Inte heller den som har högst utbildning. Gud är och förblir gåtfull. ’Kan du tränga in i Guds hemligheter, in i den Väldiges fullkomlighet? Högre än himlen är den – vad kan du göra? – djupare än dödsriket – vad förstår du?’ Job 11:7, 8” (Ellen White: Vägen till Kristus, s. 148, 149).

**Samtalsstart**

Samtala om vad det kan vara för skillnad mellan att tro och att veta.

**Förbön**

Be särskilt att Jesus genom den heliga Anden ska få vägleda och bevara er på livsvandringen.

**Samtalsfrågor**

`En tidig kristen lärd skrev en gång på latin: Credo ut intelligam, som betyder: ”Jag tror för att förstå.” Heb. 11:3 säger: ”i tro förstår vi.” Vad är relationen mellan att tro och att förstå? Varför kommer tron ofta före förståelsen? Varför behöver vi alltså ofta sträcka oss ut i tro i sådant som vi, åtminstone till en början, inte helt förstår, för att efteråt få mer förståelse?`

`Grekiskans ord för ”tro”, pistis, betyder både ”tro” och ”trohet”. Varför är de båda betydelserna viktiga när vi strävar efter att förstå vad det betyder att ”leva av tro”? Hur visade människorna i Heb. 11 sin tro genom sin trohet? Hur kan vi göra det?`

`Vi förstår att tro är en Guds gåva (Rom. 12:3). Vilken roll, om någon, spelar då vi för att ta emot och bevara den gåvan?`