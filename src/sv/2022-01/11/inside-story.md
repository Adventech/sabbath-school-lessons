---
title:  Missionsnytt
date:  11/03/2022
---

#### Från kallsinnighet till kärlek

När jag överlämnade mitt liv till Jesus talade den heliga Anden till mig om att jag bröt mot budordet: ”Visa aktning för din far och din mor” (2 Mos. 20:12).

Kanske började alltsammans med att jag i mitt hemland Malaysia dejtade en man som inte var kristen. Mamma gillade inte min pojkvän, och hon gjorde ingen hemlighet av det. Hon ignorerade honom ibland när han hälsade på henne. Hon verkade rulla med ögonen varje gång hon såg honom. Denna fruktansvärda spänning pågick under de åtta år jag dejtade honom.

Jag är också envis och har starka åsikter. Jag funderade aldrig på hennes känslor som fick henne att göra som hon gjorde. Jag var kallsinnig och tyckte om att försöka straffa henne och göra henne lika ledsen som hon hade gjort mig. För att slippa umgås med mamma kom jag sällan hem förutom för att sova.

Jag skulle tydligen inte kunna förlåta henne. Trots att den heliga Anden manade mig att göra det. Jag bad ännu mer.

En morgon läste jag i Matteusevange-liet 6:14, 15: ”Ty om ni förlåter männi-skorna deras överträdelser skall er himmelske fader också förlåta er. Men om ni inte förlåter människorna skall inte heller er fader förlåta er era överträdelser.”

Jag insåg att jag klamrade mig fast vid en destruktiv tankeställning. Jag måste lära mig att förlåta mamma. Men ändå klarade jag att bortse från det som jag ansåg att hon hade gjort mot mig.

Gud fortsatte att tala till mitt hjärta, och han hjälpte mig att börja prata med mamma igen. Det var en början. Men jag visste att jag hade en lång väg att gå. Även om vi pratade saknade våra samtal kärlek och tålamod. I min mänskliga visdom kunde jag räkna upp många skäl till varför mamma förtjänade att behandlas oförskämt.

Ändå blev jag säker på att Gud ville förändra mig. Men hur skulle det kunna hända?

I slutet av 2018 kom mina två yngre syskon hem till Malaysia för en stor familjeåterförening. Min syster och hennes man kom från USA, och min lillebror kom från Thailand. Eftersom vi bodde så långt ifrån varandra hände det sällan att hela familjen samlades på en plats.

Min bror Luther, som är elva år yngre än jag, märkte min konflikt med mamma. Samma dag som han flög tillbaka till Thailand skrev han mig ett brev som han la i min andaktsbok. Jag hittade brevet nästa morgon. Efter att ha läst det grät jag i över en timme. Jag bad Gud om förlåtelse och tackade honom för att han hade talat till mig genom min bror.

Min och mammas relation återställdes genom den heliga Andens kraft. Jag tackar Gud för att han ingrep innan jag flyttade hemifrån. Bara sex dagar efter att jag fått min brors brev flög jag till västra Malaysia för att gå en kortare utbildning. Mamma följde med till flygplatsen, och jag gav henne en stor avskedskram. Det var den första kramen som jag hade gett henne på över tio år. Sex månader senare flyttade jag till Thailand och började arbeta som förskolelärare på Adventist International Mission School i staden Korat. Innan jag började på skolan hade jag äntligen slutit fred med min mamma.

