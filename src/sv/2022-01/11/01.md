---
title:  Jesus, vår tros upphovsman och fullkomnare
date:  05/03/2022
---

> <p>Nyckeltext</p>
> ”Låt oss ha blicken fäst vid Jesus, trons upphovsman och fullkomnare. För att vinna den glädje som väntade honom uthärdade han korset utan att bry sig om skammen och sitter nu till höger om Guds tron” (Heb. 12:2).

### Veckans Huvudtexter
Heb. 10:35–39; Rom. 1:17; Heb. 11; Jos.2:9–11; Heb. 12:1–3.

Kapitlen 11 och 12 är kanske de mest älskade kapitlen i Hebreerbrevet. De beskriver det kristna livet som ett lopp där vi alla deltar och där alla som förblir trogna får en belöning. De beskriver också återlösningens drama som ett lopp där trons människor från det förflutna har hållit ut, trots lidanden, men ännu inte fått belöningen.

Det är också därför berättelsen slutar även med oss och inte bara med dem. Vi hoppas vara den avslutande akten. Dramat kulminerar med att vi träder in och löper den sista sträckan av loppet, och Jesus sitter vid mållinjen vid Guds högra sida. Han ger också inspiration som det främsta exemplet på hur loppet ska löpas. Han är det slutgiltiga vittnet om att belöningen är sann och att han är förelöparen som har öppnat vägen för oss (Heb. 6:19, 20; 10:19–23).

Heb. 11 förklarar att tro är att lita på Guds löften även om vi ännu inte ser dem. Detta studium vill utforska vad tro är och hur den kan fås genom exempel från det förgångna, men särskilt och mest centralt genom Jesus exempel, ”vår tros upphovsman och fullkomnare” (Heb. 12:2).