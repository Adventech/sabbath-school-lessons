---
title:  Jesus som ger vila
date:  22/01/2022
---

> <p>Nyckeltext</p>
> ”Så har Guds folk alltjämt en sabbat att vänta” (Heb. 4:9).

### Veckans Huvudtexter
1 Mos. 15:13–21; Heb. 3:12–19; 4:6–11; Heb. 4:1, 3, 5, 10; 5 Mos. 5:12–15; Heb. 4:8–11.

Heb. 1 och 2 koncentrerade sig på Jesus på tronen som Guds folks härskare och befriare. Heb. 3 och 4 introducerar Jesus som den som ger oss vila. Denna utveckling blir begriplig när vi tänker på att förbundet med David lovade att Gud skulle ge den utlovade kungen och hans folk ”fred/ro/vila” [varierar i olika översättningar; övers. anm.] från deras fiender (2 Sam. 7:10, 11). Denna vila är tillgänglig för oss nu när Jesus har satt sig på Guds högra sida.

Hebreerbrevet beskriver vilan både som en vila som tillhör Gud och som sabbatsvila (Heb. 4:1–11). Gud gjorde denna vila, som var hans, tillgänglig för Adam och Eva. Den första sabbaten var en upplevelse av det fullkomliga med honom som hade  gjort det fullkomliga möjligt. Gud lovar också en sabbatsvila eftersom i sant sabbatsfirande ingår löftet att Gud ska återinföra det fullkomliga.

När vi firar sabbaten minns vi att Gud gjorde allting fullkomligt för oss när han skapade världen och när han återlöste den på korset. Sant sabbatsfirande är dock mer än en handling för att minnas. Det är en försmak, i denna ofullkomliga värld, av den framtid som Gud har lovat.