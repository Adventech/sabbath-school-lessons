---
title:  Studiehjälp
date:  28/01/2022
---

Det är betydelsefullt att författaren i Hebreerbrevet använde just sabbatsvilan, inte söndagen, som symbol för frälsning genom nåd som Gud erbjuder oss. Att på detta sätt använda sabbatsvilan antyder att sabbaten hölls och firades av de troende. Men från andra århundradet e.Kr. och framåt finner vi belägg för en viss förändring i kyrkan. Sabbatsfirandet slutade att ses som en symbol för frälsning och blev i stället betraktad som en symbol för samhörighet med judendomen och det gamla förbundet, något man skulle undvika. Att hålla sabbaten blev lika med judaism. T.ex. anmärkte Ignatius av Antiokia (ca 110 e.Kr.): ”De som levde enligt den gamla ordningen kommo till nytt hopp och icke mer höllo sabbaten utan iakttogo Herrens dag, på vilken också vårt liv uppgått genom honom och hans död” (De apostoliska fäderna: Ignatius brev till magnesierna, Skeab Verbum 1967, s. 72). På samma sätt beordrade Markion sina efterföljare att fasta på sabbaten som ett tecken på förkastelse av judarna och deras Gud, och Viktorinus ville inte visa att han ”höll judarnas sabbat” (se Jacques B. Doukhan: Israel and the Church: Two Voices for the Same God, Peabody, MA: Hendrickson Publishers, 2002, s. 42). När den kristna kyrkan förlorade förståelsen att sabbatsfirande är en symbol för frälsning genom nåd ledde det till att man förlorade sabbaten.

”Livet i Jesus är rofyllt. Du upplever nog inte något känslorus, men du har frid och förtröstan inom dig hela tiden. Ditt hopp står inte till dig själv utan till Jesus. Du är förenad med honom. Du är svag, men han är stark. Din okunnighet förenas med hans visdom. Din svaghet förenas med hans styrka att hålla ut. Du ska inte se på dig själv. Låt inte dina tankar kretsa omkring ditt eget jag utan se på Jesus. Låt dina tankar ha sitt fäste i hans kärlek. Tänk på det sköna och fulländade i hans karaktär. Jesus utger sig själv. Han är ödmjuk. Han är ren och helig. Hans kärlek har inte sin like. Det är det du ska tänka på” (Ellen White: Vägen till Kristus, s. 99).

**Samtalsstart**

Stress, oro, bekymmer – hur finner du vila hos Jesus i vardagen?

**Förbön**

Be om att fler ska få lära känna Jesus och uppleva den vila som han ger.

**Samtalsfrågor**

`Vad är relationen mellan sabbatsfirande och rättfärdiggörelse genom tro?`

`Vad är skillnaden mellan sant och legalistiskt sabbatshållande? Hur kan vi inte bara veta skillnaden utan också uppleva den skillnaden i vårt sabbatsfirande?`