---
title:  Studiehjälp
date:  21/01/2022
---

I Heb. 2:13 finns Jesus ord till sin Fader om hans bröder: ”Se, här är jag och barnen som Gud har gett mig.” Patrick Gray menar att Jesus här beskrivs som sina bröders beskyddare. Det romerska systemet tutela impuberum föreskrev att när fadern dog ”blev en handledare, ofta en äldre bror, ansvarig för de yngre barnen och deras arv fram till dess att de uppnådde myndig ålder, vilket lyfte fram den äldre broderns naturliga plikt att ta hand om sina yngre syskon” (Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003], s. 126). Detta förklarar varför Hebreerbrevet hänvisar till oss som både Jesus syskon och också som hans barn. Som en äldre broder är Jesus vår handledare, vår beskyddare och försvarare.

”Kristus kom till jorden, tog på sig mänsklig natur och stod som människans representant, för att visa att som Gud hade skapat människan kunde hon, i gemenskap med Fadern och Sonen, lyda varje gudomligt krav i striden mot Satan” (Ellen White: Selected Messages, bok 1, s. 253).

”I sitt liv och sin undervisning har Jesus gett ett fullkomligt exempel på den osjälviska tjänst som har sitt ursprung hos Gud. Gud lever inte för sig själv. Han har skapat världen och uppehåller allting, och på det sättet tjänar han hela tiden andra. ’Han låter sin sol gå upp över onda och goda och låter det regna över rättfärdiga och orättfärdiga’ (Matt. 5:45). Det här är förebilden för att tjäna Gud, och han har överlämnat den till sin Son. Gud gav oss Jesus för att han skulle gå före mänskligheten, och genom sitt exempel skulle han visa vad det innebär att tjäna” (Ellen White: Messias, s. 605).

**Samtalsstart**

Vad har du för erfarenhet av bröder? Hur är en bra bror?

**Förbön**

Be om att ännu mer se och bli lik din bror Jesus.

**Samtalsfrågor**

`Hebreerbrevet säger att Jesus blev vår broder för att rädda oss. Tänk på vad det betyder i fråga om vad han gjorde för vår räddning. Varför skulle det då vara ett så tragiskt misstag att vända sig bort från denna förunderliga verklighet?`

`Varför är det viktigt för oss att Jesus inte föddes som ”såld … under synden” (Rom. 7:14)? Tänk på Mose och varför det var viktigt för israeliterna att han inte var en slav som de. Hur hjälper berättelsen om Mose oss att förstå lite bättre vad Jesus gjort för oss?`

`Fundera ytterligare över lidandets roll i våra liv. Varför ska vi aldrig tänka att lidande i sig är bra, även om det ibland kan komma något gott av det?`