---
title:  Jesus, vår trogne broder
date:  15/01/2022
---

> <p>Nyckeltext</p>
> ”Då nu barnen är av kött och blod måste han på samma sätt bli människa, för att han genom sin död skulle göra dödens herre, djävulen, maktlös”  (Heb. 2:14).

### Veckans Huvudtexter
3 Mos. 25:25–27; Heb. 2:14–16; 11:24–26; 1 Kor. 15:50; Heb. 5:8, 9; 12:1–4.

Hebreerbrevets första kapitel talar om Jesus som Guds Son, härskare över änglarna, och ”utstrålningen av Guds härlighet och en avbild av hans väsen och som bär upp allt med kraften i sitt ord” (Heb. 1:3). I kapitel 2 är Jesus Människosonen som under en tid var ringare än änglarna och tog på sig människans natur med all dess skörhet, ända in till döden (Heb. 2:7).

I kapitel 1 säger Gud om Jesus: ”Du är min son” (Heb. 1:5). I kapitel 2 hänvisar Jesus till människor som sina ”bröder” (Heb. 2:12).

I kapitel 1 talar Fadern om Sonens gudomliga suveränitet (Heb. 1:8–12). I kapitel 2 bekräftar Sonen sin trohet till Fadern (Heb. 2:13a).

I Hebreerbrevets första kapitel är Jesus den gudomlige Herren, Skaparen, Uppehållaren, allsmäktig. I kapitel 2 är han den mänsklige översteprästen, nådefull och trogen.

Sammanfattningsvis beskrivs Jesus som en trogen och nådefull broder i beskrivningen om Sonen som den yttersta uppenbarelsen av den evige Skaparen, Gud (Heb. 1:1–4).

_Studiematerial för den 16–22 januari 2022_