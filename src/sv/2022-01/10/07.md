---
title:  Studiehjälp
date:  04/03/2022
---

”Kristus himmelsfärd var signalen till att hans efterföljare skulle få välsignelsen som de hade blivit lovade. De skulle vänta tills de hade fått den innan de tog itu med sitt arbete. När Kristus gick in genom de himmelska portarna kröntes han medan änglarna tillbad honom. Så snart den ceremonin var fullbordad sänkte sig den helige Ande ner över apostlarna i rika strömmar. Kristus blev verkligen förhärligad med härligheten som han hade hos Fadern från all evighet. Anden som utgöts på pingstdagen var himlens bekräftelse på att Frälsarens kröning var fullbordad. Precis som han hade lovat hade han sänt den helige Ande från himlen till sina efterföljare. Det bekräftade att som präst och kung hade han tagit emot all auktoritet i himlen och på jorden, och att han nu var ’den Smorde’ över sitt folk …”

”De kunde tala om Jesus namn med övertygelse. Var han inte deras vän och äldre broder? De hade förts in i en nära gemenskap med Kristus, och de satt tillsammans med honom i den himmelska världen. När de vittnade om honom klädde de sin undervisning i ett brinnande språk” (Ellen White: Genom vatten och eld, s. 38, 43).

**Samtalsstart**

Vilka hjälpmedel använder du för att bättre förstå vad som Gud säger genom Bibeln?

**Förbön**

Be särskilt att vi bättre ska förstå vilket slags väg Jesus har öppnat för oss att få kontakt med Gud.

**Samtalsfrågor**

`Psalmisten sade: ”Jag törstar efter Gud, efter den levande Guden. När får jag komma, när får jag träda fram inför Gud?” (Ps. 42:3). Hur kan vi få samma törst efter att komma inför Gud? Vad finns det för faktorer som leder till glädje inför Gud?`

`Hur kan vi akta oss för att göra som Israel gjorde i öknen, nämligen att be om en medlare mellan oss och Gud? Vi låter gärna andra studera Bibeln åt oss och finna sanningskorn i den. Vissa kan frestas till att tänka att andras böner för dem väger tyngre inför Gud än deras egna. Hur kan vi akta oss för denna andliga fälla? Varför kan vi, tack vare Jesus, nalkas Gud utan någon annans hjälp?`

`Hebreerbrevet handlar om frälsningsvisshet. Men hur kan vi akta oss för misstaget att betrakta  självöverskattning som frälsningsvisshet?`