---
title:  Jesus öppnar vägen genom förhänget
date:  26/02/2022
---

> <p>Nyckeltext</p>
> ”Ty Kristus gick inte in i en helgedom som var byggd av människohand och bara en bild av den verkliga. Han gick in i själva himlen för att nu träda fram inför Gud med vår sak” (Heb. 9:24).

### Veckans Huvudtexter
Heb. 9:24; 2 Mos. 19:3, 4; Heb. 12:18–21; 3 Mos. 16:1, 2; Heb. 10:19–22; Kol. 3:1.

När lärjungarna återvände från Olivberget direkt efter Jesus himmelsfärd var de fyllda av glädje. Deras mästare och vän hade stigit upp till en maktposition över världen och inbjudit dem att nalkas Gud i hans namn med absolut förtröstan på att Gud skulle svara välvilligt på deras böner (Joh. 14:13, 14). Även om de fortsatt var i världen, attackerade av ondskans makter, var deras hopp starkt. De visste att Jesus hade stigit upp för att förbereda plats åt dem (Joh. 14:1–3). De visste att Jesus var deras frälsare och herre och att han hade öppnat en väg till himlens hemland genom sitt blod.

Jesus himmelsfärd är central i Hebreerbrevets teologi. Den markerar början på Jesus herravälde och översteprästerliga tjänst för oss. Slutligen och ännu viktigare markerar Jesus himmelsfärd den stund då det nya förbundet har inletts. Genom det kan vi nalkas Gud frimodigt genom tron. Nu är det vårt privilegium att nalkas Gud med förtröstan genom Jesus och hans rättfärdighets förtjänster.