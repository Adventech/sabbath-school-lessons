---
title:  Kampen
date:  27/12/2021
---

När de kristna bekände sin tro på Kristus och förenade sig med församlingen markerade de en gräns som skilde dem från det övriga samhället. Olyckligtvis ledde detta till konflikt eftersom de antydde en negativ dom över sitt samhälle och dess värderingar.

`Läs Heb. 10:32–34 och 13:3. Vad fick Hebreerbrevets mottagare uppleva efter sin omvändelse?`

Det är sannolikt att Hebreerbrevets läsare led verbalt och fysiskt i folkmassans händer som motståndarna upphetsat (t.ex. Apg. 16:19–22; 17:1–9). De kastades också i fängelse, och det är möjligt att de även blev slagna. Tjänstemännen hade makt att straffa och sätta i fängelse, ofta utan att följa några juridiska normer, när de samlade bevis (t.ex. Apg. 16:22, 23).

`Läs Heb. 11:24–26 och 1 Pet. 4:14, 16. Hur hjälper Moses och Första Petrusbrevets läsares erfarenhet oss att förstå varför de kristna förföljdes?`

Att utstå ”den smälek som Messias får utstå” betydde helt enkelt att identifiera sig själv med Kristus och uthärda skammen och misshandeln som det innebar. Offentlig fientlighet mot de kristna var resultatet av deras påtagliga hängivenhet. Människor kan ta anstöt av religiös praxis som de inte förstår eller av människor vilkas livsstil och moral kan väcka skuldkänslor eller skam. Kring mitten av första århundradet e.Kr. ansåg Tacitus de kristna vara skyldiga till ”hat mot mänskligheten” (Alfred J. Church and William J. Brodribb, trans., The Complete Works of Tacitus, New York: The Modern Library, 1942, Annals 15.44.1). Vad den exakta orsaken till anklagelsen än var, var denna givetvis falsk, och många tidiga kristna, som mottagarna av detta brev, fick lida för sin tro.

`Alla människor, oavsett om de är kristna eller inte, lider. Men vad innebär det att lida för Kristus skull? Hur mycket av vårt lidande är för Kristus skull, och hur mycket är sådant som orsakas av våra egna val?`