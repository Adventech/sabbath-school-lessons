---
title:  Brevet till hebreerna och till oss
date:  25/12/2021
---

> <p>Nyckeltext</p>
> ”Uthållighet är vad ni behöver för att kunna göra Guds vilja och få vad han har lovat” (Heb. 10:36).

### Veckans Huvudtexter
Heb. 2:3, 4; 1 Pet. 4:14, 16; Heb. 13:1–9, 13; 1 Kung. 19:1–18; Heb. 3:12–14; 4 Mos. 13.

Har du någonsin föreställt dig hur det skulle kännas att höra Jesus eller någon av apostlarna predika? Vi har skrivna utdrag och sammanfattningar av några av deras predikningar, men de ger bara en begränsad uppfattning om hur det var att lyssna till dem. Men Gud har bevarat åtminstone en komplett ”predikan” åt oss: brevet till hebreerna. Själva brevet avslöjar inte vem som skrev det, men traditionellt anses aposteln Paulus vara författare till Hebreerbrevet.

Författaren säger sig ha skrivit ”förmaningar” (Heb. 13:22). Samma grekiska ord [i lite olika former och med lite olika översättningar, övers. anm.] användes om predikningar, både i synagogan (Apg. 13:15) och i kristna gudstjänster (1 Tim. 4:13). Därför har man ibland menat att Hebreerbrevet är den tidigaste ”kompletta kristna predikan” vi har. Brevet var skrivet till troende som hade tagit emot Jesus men hamnat i svårigheter. Vissa blev smädade och förföljda (Heb. 10:32–34). Andra råkade ut för ekonomiska problem (Heb. 13:5, 6). Många hade tröttnat och börjat ifrågasätta sin tro (Heb. 3:12, 13). Känner någon av oss igen sådant?

Men i en gripande predikan manade författaren dem (och i förlängningen oss) att hålla ut i tron på Jesus och fästa sina ögon vid honom som nu är i den himmelska helgedomen.