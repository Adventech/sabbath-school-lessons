---
title:  Ett rike som inte kan skakas
date:  12/03/2022
---

> <p>Nyckeltext</p>
> ”Vi får ett rike som inte kan skakas. Låt oss därför vara tacksamma och tjäna Gud så som han vill, med vördnad och fruktan” (Heb 12:28).

### Veckans Huvudtexter
Heb. 12:18–29; 2 Mos. 32:32; Dan. 7:9, 10, 13–22; Hag. 2:6–9, 20–22; Ps. 15:5; Ps. 16:8; Heb. 13:15, 16.

Heb. 12:18–29, avsnittet för denna vecka, är brevets höjdpunkt. Det sammanfattar brevets huvudbudskap genom att upprepa tanken som det började med: Gud har talat till oss i sin Sons person, och vi behöver vara mycket uppmärksamma inför honom (Heb. 1:1, 2; 12:25). Beskrivningen av Jesus i Heb. 12:22–24 sammanfattar brevets beskrivningar av honom: Jesus är det nya förbundets medlare, och hans blod ger alla troende frälsning. Hans prästerliga och kungliga tjänst för oss är en anledning till de himmelska härarnas hyllning. Till slut innehåller Heb. 12:25–29 den sista, avgörande uppmaningen: Guds dom kommer. Den kommer att medföra att hans fiender utplånas men att hans folk får rätt och ett rike (Heb. 12:28, 29).

Avslutet bekräftar vikten av vad Jesus åstadkom på korset och vägleder de troende till Jesus fullbordade seger. Författaren använder bilder från Dan. 7 för att påminna läsarna om att Jesus har fått ett rike av Gud, Domaren (Dan. 7:9–14) och ska dela sitt rike med de troende, ”den Högstes heliga” som ska äga det för evigt (Dan. 7:18).