---
title:  Ni har kommit till Gud, allas domare
date:  14/03/2022
---

`Läs Heb. 12:23. Varför beskrivs Gud som domare i denna hyllning? Hur kan en domare vara en del av eller en anledning till en sådan hyllning? Läs även Dan. 7:9, 10, 13–22.`

Hyllningen som beskrivs i Heb. 12:22–24 anknyter till en kommande dom. Den resulterar i att Guds folk får riket (Heb. 12:28).

Scenen väcker tanken om den stora domen före Jesus återkomst som beskrivs i Dan. 7 och som skildrar en domsscen där Gud, ”en uråldrig” (Dan. 7:9), sitter på tronen av eld och omges av ”tiotusen och åter tiotusen” (Dan. 7:10) änglar. Böcker öppnas (Dan. 7:10), och domen blir till förmån för ”den Högstes heliga” (Dan. 7:22).

På ett liknande sätt beskriver Heb. 12:22–24 en domsscen på Sions berg, det himmelska Jerusalem, där Gud, ”allas domare”, omges av ”mångtusende änglar”. Scenen är också förtärande (Heb. 12:29), vilket antyder en fördelaktig dom för de heliga.

Jesus står i centrum för scenen (Heb. 12:24). Han beskrivs som Människosonen i Heb. 2, och han är ”krönt med härlighet och ära” efter att ha smakat döden för vår skull (Heb. 2:9). Enligt Heb. 2:10 led Människosonen (se Heb. 2:6) för att ”föra många söner till härlighet”, dvs. för att även de troende skulle kunna krönas ”med härlighet och ära.” ”Sonen” har nu lett de troende till Sion, det himmelska Jerusalem, genom det nya förbundets förmåner (Heb. 12:22–24), där de utlovas att få riket (Heb. 12:28).

Denna dom är faktiskt goda nyheter för de troende eftersom det är en dom som är till deras fördel. Den rättfärdigar dem. Det är en dom som besegrar deras motståndare, det fjärde av de odjur som beskrivs i Dan. 7. Det står bakom de fruktansvärda odjur som har förföljt de troende i det förflutna (Dan. 7) och kommer att göra det också i framtiden (Upp. 13).

`Hur hjälper det vi har studerat idag oss att förstå att Guds dom i de tre änglarnas budskap är goda nyheter för vår tid (Upp. 14:6, 7; jfr 5 Mos. 32:36; 1 Krön. 16:34–35)?`