---
title:  Jesus, den trogne prästen
date:  29/01/2022
---

> <p>Nyckeltext</p>
> ”En sådan överstepräst var det vi behövde: en som är helig, oskyldig, obefläckad, skild från syndare, upphöjd över himlarna” (Heb. 7:26).

### Veckans Huvudtexter
Heb. 5:1–10; 1 Mos. 14:18–20; 1 Pet. 2:9; Heb. 7:1–3; 7:11–16, 22, 26.

Klyftan mellan Gud och oss orsakades av synden. Problemet förvärrades då synden också förstörde vår natur. Gud är helig, och synd kan inte finnas i hans närhet. Alltså är vår egen fördärvade natur skild från Gud, så som två felriktade magneter stöter bort varandra. Dessutom gjorde vår fördärvade natur det omöjligt att lyda Guds lag. I synden ingår också missförstånd. Människorna tappade ur sikte Guds kärlek och nåd och kom att se honom som vred och krävande.

Den här veckan ska vi studera det häpnadsväckande som Fadern och Jesus gjorde för att överbrygga klyftan. Heb. 5–7 ger en noggrann analys av Jesus prästadöme. Författaren analyserar dess ursprung och syfte (Heb. 5:1–10) och manar sedan läsarna att inte ignorera det (Heb. 5:11–6:8) utan att i stället hålla fast vid den övertygelse om hopp som det ger (Heb. 6:9–20). Han förklarar också vad som karakteriserar Jesus prästerskap (Heb. 7:1–10) och vad det innebär för relationen mellan Gud och de troende (Heb. 7:11–28). Den här veckan koncentrerar vi oss särskilt på Heb. 5:1–10 och 7:1–28.