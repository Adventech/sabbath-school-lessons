---
title:  ”Håll broders-kärleken levande”
date:  19/03/2022
---

> <p>Nyckeltext</p>
> ”Håll broderskärleken levande ” (Heb. 13:1).

### Veckans Huvudtexter
Heb. 13; Rom. 12:13; Ef. 5:3–5; 1 Pet. 5:1–4; Heb. 2:9; 4:16; Gal. 2:20.

I Heb. 13 finns en avslutande uppmaning: ”Håll broderskärleken levande ” (Heb. 13:1). I hela brevet har han bekräftat att vi är ett hushåll som består av kungen och prästen Jesus, hans bröder och systrar. Författaren betraktar inte läsarna som bara en grupp individer som arbetar på sin frälsning i en personlig relation till Jesus utan som en familj, ett hushåll, människor som är frälsta tillsammans. Han har beskrivit Jesus verk för oss som ”broderskärlek”: han ”blygs … inte för att kalla dem bröder” (Heb. 2:11). Därför behöver de troende göra för varandra vad Jesus gjort för dem.

Genom hela brevet ingår i broderskärleken, eller syskonkärleken, att ”uppmuntra varandra” för att ingen ska komma till korta i fråga om Guds nåd (Heb. 3:13; 10:24, 25; 12:15–17). I kapitel 13 räknas det upp flera saker: gästfrihet (13:2); att besöka och hjälpa dem som sitter i fängelse och dem som misshandlas ); att hålla äktenskapet i ära (13:4); att akta sig för habegär (13:5, 6); att tänka på och lyda församlingsledarna (13:7–17) och att be för författaren själv (13:18, 19).