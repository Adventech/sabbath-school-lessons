---
title:  Jesus är vår överstepräst
date:  05/01/2022
---

Heb. 5–7 introducerar Jesus andra uppgift. Han är vår överstepräst. Författaren förklarar att detta uppfyller Guds löfte till den utlovade kungen av Davids ätt, som skulle vara ”för evigt präst, en sådan som Melkisedek” (Ps. 110:4, som cit. i Heb. 5:5, 6).

`Läs 3 Mos. 1:1–9; 10:8–11; Mal. 2:7; 4 Mos. 6:22–26 och Heb. 5:1–4. Vilka var prästens funktioner?`

Prästerna var utsedda till att vara människors representanter och medla i deras relation med Gud och sådant som relaterade till honom. Prästen var en medlare. Detta gällde varje prästerskapssystem – judiskt, grekiskt, romerskt eller vilket annat som helst. Prästen gjorde det möjligt för människor att förhålla sig till Gud, och allting prästen gjorde hade som syfte att bidra till relationen mellan människor och Gud.

Prästen offrade för människornas skull. Folket kunde inte personligen komma med dessa offer till Gud. Prästen visste hur de kunde offra rätta offer så att Gud kunde ta emot deras gåvor eller att de kunde ge rening och förlåtelse.

Prästerna undervisade också folket om Guds lag. De var experter på Guds bud och ansvariga för att förklara och tillämpa dem.

Slutligen hade prästerna också ansvaret att välsigna i Jahves namn. Genom dem förmedlade Gud sin välvilja och sitt välvilliga syfte till sitt folk.

Men i 1 Pet. 2:9 ser vi något annat. Vi som tror på Jesus kallas för ”kungar och präster”. Denna roll medför oerhörda privilegier. Prästerna kunde närma sig Gud i helgedomen. Idag kan vi med förtröstan nalkas Gud genom bön (Heb. 4:14–16; 10:19–23). Där finns också ett viktigt ansvar. Vi behöver samverka med Gud i hans verk för att rädda världen. Han vill att vi ska undervisa och förklara hans lagar och föreskrifter för andra. Han vill också att vi offrar lovets offer och goda gärningar som behagar honom. Vilket privilegium och vilket ansvar!

`Vilken skillnad bör det göra i våra liv att vi är ”kungar och präster”? Hur påverkar det hur vi lever?`