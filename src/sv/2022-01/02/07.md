---
title:  Studiehjälp
date:  07/01/2022
---

Vid sidan om alla goda och hoppingivande sanningar i Hebreer-brevet finns där också en rad varningar som når sin höjdpunkt i kapitel 10–12. Dessa avsnitt har åtminstone två gemensamma drag. För det första jämför de alla ökengenerationen med Hebreerbrevets läsare. För de andra uppmanar de oss att tro.

Ökengenerationen var den som såg Guds häpnadsväckande makt uppenbarad i tecken och under när de befriades från Egypten. De hörde också Gud uttala de tio budorden från Sinaiberget. De såg eldstoden på natten och det skyddande molnet på dagen. De åt manna, bröd från himlen. De drack också vatten som flödade fram från klippan på platser där de slog läger. Men när de kom till gränsen till det utlovade landet kunde de inte förtrösta på Gud. De saknade tro, som är kärnan i vad Gud begär. ”Utan tro kan ingen finna nåd hos honom” (Heb. 11:6).

Författaren säger att vi likt ökengenerationen befinner oss vid gränsen till det utlovade landet (Heb. 10:37–39). Men våra privilegier och skyldigheter är större. Vi har inte hört Gud tala från Sinaiberget, men i Bibeln har vi sett en större uppenbarelse av Gud vid berget Sion: Gud som blivit människa i Jesus Kristus (Heb. 12:18–24). Frågan är: har vi tro? Författaren uppmuntrar oss att följa raden av exempel som har Jesus själv som sin höjdpunkt.

**Samtalsstart**

Berätta om något som har stärkt er tro.

**Förbön**

Be att Gud ska ge er en starkare tro på att han aldrig ska överge er, vad som än händer.

**Samtalsfrågor**

`Vi har lärt oss att Jesus är vår kämpe som går före oss till striden mot djävulen. Hur kan vi som församling enat kämpa tillsammans bakom honom? Vad finns det som hindrar denna enhet? På vilka sätt kan Satan försvaga oss som församling? Hur försvagade han Israel i det förgångna?`

`Som troende ingår vi i en gemenskap av präster under Guds ledning. På vilka sätt kan er församling offra bättre offer av lov och goda gärningar till Gud? Var specifika och praktiska.`

`På vilka sätt liknar vår situation ökengenerationens strax innan den gick in i det utlovade landet? Vad kan vi lära oss av likheterna?`