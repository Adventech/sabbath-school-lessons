---
title:  Hebreerbrevets budskap
date:  01/01/2022
---

> <p>Nyckeltext</p>
> ”Huvudpunkten i vad jag har att säga är detta: Vi har en överstepräst som sitter på högra sidan om Majestätets tron i himlen” (Heb. 8:1).

### Veckans Huvudtexter
Heb. 1:5–14; Luk. 1:30–33; Ps. 132:1–5; Heb. 2:14–16; 5:1–4; 1 Pet. 2:9; Heb. 8:8–12.

I ett judiskt dokument, skrivet några decennier efter Hebreerbrevet, omkring år 100 e.Kr. finns en bön: ”Allt detta har jag talat inför dig, o Herre, eftersom du har sagt att det var för oss du skapade den här världen … Nu, o Herre, se hur dessa folk, som betraktas som ingenting, härskar över oss och tär på oss. Men vi, ditt folk, som du har kallat som ditt förstfödda, ditt enda, som ivrar för dig och är mest älskat, har lämnats i deras händer” (James H. Charlesworth, ed.: The Old Testament Pseudepigrapha, vol. 1, [New York: Hendrickson Publishers, 1983], s. 536).

Hebreerbrevets läsare kände antagligen något liknande. Om de var Guds barn, varför fick de lida så mycket?

Alltså skrevs brevet till hebreerna för att stärka de troendes tro mitt i alla deras prövningar. Författaren påminde dem (och oss) om att Guds löften ska gå i uppfyllelse genom Jesus, som sitter vid Faderns högra sida och som snart ska hämta oss hem. Under tiden förmedlar Jesus Faderns välsignelser till oss. Så vi behöver hålla fast vid vår tro fram till slutet.