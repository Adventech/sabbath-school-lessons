---
title:  Jesus, det fullkomliga offret
date:  19/02/2022
---

> <p>Nyckeltext</p>
> ”Ty med ett enda offer har han för all framtid fullkomnat dem som blir helgade” (Heb. 10:14).

### Veckans Huvudtexter
Heb. 9:15; 1 Mos. 15:6–21; Jer. 34:8–22; Ef. 3:14–19; Heb.7:27; 10:10; Heb. 9:22–28.

Tanken att en man som dömts skyldig och avrättats på ett kors skulle tillbes som Gud var anstötlig för det antika tänkandet. Några hänvisningar till korset i romersk litteratur visar deras avsky för tanken. För judarna sade lagen att den som hade hängts på en påle var förbannad av Gud (5 Mos. 21:23).

De första motiv vi finner i kristna målningar i katakomber är en påfågel (antagligen en symbol för odödlighet), en duva, en idrottsmans segerkrans och en fisk. Senare växte det fram andra symboler: Noas ark, Abrahams offer i form av en bock i stället för Isak, Daniel i lejongropen, Jona som spottas ut av en fisk, en herde som bär ett lamm och bilder av underverk som den lame mannen som blir botad och Lasaros som uppväcks från de döda. Dessa var symboler för frälsning, seger och omsorg. Korset å andra sidan stod för en känsla av nederlag och skam. Ändå var det korset som blev den kristna trons symbol. Paulus kallade faktiskt helt enkelt evangeliet för ”talet om korset” (1 Kor. 1:18).

Den här veckan ska vi se på korset som det framträder i Hebreerbrevet.