---
title:  Jesus, själens ankare
date:  05/02/2022
---

> <p>Nyckeltext</p>
> ”Detta hopp är vår själs ankare. Det är tryggt och säkert och når innanför förhänget, dit Jesus öppnade vägen för oss då han blev överstepräst för evigt, en sådan som Melkisedek”  (Heb. 6:19, 20).

### Veckans Huvudtexter
Heb. 6:4–6; Matt. 16:24; Rom. 6:6; Heb. 10:26–29; Heb. 6:9–13, 17–20.

Heb. 5:11–6:20 avbryter den teologiska utläggningen om Jesus prästerskap för oss och flikar in en allvarlig varning om faran att falla ifrån Kristus.

Uppenbarligen befann sig folket i verklig fara för att halka ner i självömkan och trolöshet. Författaren är bekymrad över att hans läsare och åhörare kan ha fått sina sinnen bedövade på grund av den svåra situation de mött och därför stannat av i sin växande förståelse och erfarenhet av evangeliet.

Är inte detta en potentiell fara för oss alla, att bli missmodiga på grund av prövningar, och därmed falla ifrån?

Den allvarliga varningen kulminerar dock i en känsloladdad uppmuntran. Författaren uttrycker tro på sina läsare och upphöjer Jesus som förkroppsligandet av Guds obrytbara löfte om frälsning för dem (Heb. 6:9–20). Denna cykel av varningar och uppmuntran upprepas i Heb. 10:26–39.

Vi ska studera denna cykel och koncentrera oss på de starka ord av uppmuntran som Jesus ger oss.