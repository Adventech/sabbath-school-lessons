---
title:  Studiehjälp
date:  11/02/2022
---

Läs Ellen White: ”Kärlekens förkunnare”, s. 403–407 i Genom vatten och eld och ”Judas”, s. 665–672 i Messias.

”Kampen mot det egna jaget är den svåraste kamp som vi någonsin måste utkämpa. Det är inte lätt att lämna allt åt Gud och böja sig under hans vilja. Det kräver inre kamp. Vi måste överlämna oss helt, innan vi kan bli förnyade till ett heligt liv” (Ellen White: Vägen till Kristus, s. 60).

”Johannes ville bli lik Jesus. Jesus omskapande kärlek påverkade honom så att han också blev mild och ödmjuk. Hans eget jag doldes i Jesus. Han överlämnade sig åt detta underbara liv i högre grad än någon av sina medarbetare …

Det var Johannes djupa kärlek till Kristus som gjorde att han alltid ville hålla sig tätt intill honom. Frälsaren älskade alla de tolv apostlarna, men Johannes var mest mottaglig för hans kärlek. Han var yngre än de andra, och han visade mer av ett barns enkla tillit när han öppnade sitt sinne för Jesus. På så sätt fick han en mycket nära gemenskap med Jesus, och genom honom förmedlades Frälsarens mest andefyllda undervisning till folket …

Från hans ansikte strålade Guds härlighet. Helgelsens skönhet hade förvandlat honom, och den lyste med en Kristuslik klarhet från hans ansikte. Han betraktade Frälsaren med beundran och kärlek tills hans enda önskan blev att likna honom och att umgås med honom. Med hela sitt väsen återspeglade han Mästarens egenskaper” (Ellen White: Genom vatten och eld, s. 407, 408)

**Samtalsstart**

Ibland kan vi känna oss missmodiga och kanske förlora en del av vår tillit till Gud. Vad kan vi göra då för att få tillbaka den tilliten?

**Förbön**

Be för människor du känner som du vet behöver få uppleva Guds förvandlande kärlek och nåd i deras liv.

**Samtalsfrågor**

`Johannes, den älskade lärjungens, och Judas Iskariots liv utgör viktiga kontraster. När Jesus såg Johannes och hans bror kallade han dem Boanerges, åskans söner. Johannes hade stora brister. Judas hade också brister men de var inte mer dramatiska eller allvarliga än Johannes. Varför förvandlades Johannes till Jesus avbild medan Judas öde blev så annorlunda? Vad var skillnaden?`

`Jesus inbjuder de troende att ta sitt kors och följa honom. Vad är det för skillnad mellan att få lida för korsets skull och att utstå misshandel och trakasserier av andra orsaker? Varför är det viktigt att skilja på dessa?`

`Varför begär Gud fullständig överlåtelse av våra liv till honom? Vad är förhållandet mellan fri vilja och frälsning?`