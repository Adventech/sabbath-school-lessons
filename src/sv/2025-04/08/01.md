---
title:  "Trons giganter: Josua och Kalev"
date:   15/11/2025
---

> <p></p>
> ”Tänk på era ledare som har förkunnat Guds ord för er, se på vad deras liv förde fram till och ta efter deras tro” (Heb. 13:7).

### Veckans huvudtexter

4 Mos. 13:6, 30–32; Jos. 14:6–14; Luk. 18:1–5; Jos. 19:49–51; 2 Kor. 3:18; Rom. 12:1, 2.

Alla föräldrar vet att deras barn lär sig genom exempel, eller hur? Hur många föräldrar har inte oroat sig över att se sina barn ta efter deras dåliga egenskaper i stället för deras goda? Oavsett ålder har vi lättare att göra fel än att göra rätt. Det är bara en del av vad det innebär att vara fallna varelser. ”Det jag vill, det gör jag inte, men det jag avskyr, det gör jag” (Rom. 7:15). Vem kan inte relatera till detta?

Redan från födseln formas vi människor av exemplets makt. Vi lär oss att göra de mest grundläggande sakerna i livet, som att gå, prata och uttrycka våra känslor, genom att imitera dem som står oss närmast. Som vuxna behöver vi fortfarande förebilder. Även om de inte är fullkomliga kan vi beundra och efterlikna de andliga drag som gjorde dem till trons giganter.

Den här veckan ska vi titta närmare på de personliga exemplen av två trosgiganter i Josuas bok: Kalev och Josua. Vad var det som fick dem att sticka ut i sin generation och spela en nyckelroll i Guds folks liv under en av de mest avgörande perioderna i Israels historia?

_Studiematerial för den 15–21 november 2025._