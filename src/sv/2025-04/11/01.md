---
title:  Leva i landet
date:   06/12/2025
---

> <p></p>
> ”Mjukt svar stillar vrede, hårda ord väcker harm” (Ords. 15:1).

### Veckans huvudtexter

Jos. 22; Ef. 6:7; Joh. 7:24; 4 Mos. 25; Ords. 15:1; 1 Pet. 3:8, 9.

När man lever i ett samhälle kan det ibland uppstå tvister och spänningar. Detta är särskilt sant i en gemenskap som församlingen, där människor från olika bakgrund och sociala skikt – och ibland uppvuxna i helt olika kulturer – lever och arbetar tillsammans för ett gemensamt syfte.

Den här veckan ska vi studera Jos. 22 och en utmaning som uppstod på grund av ett stort missförstånd bland folket. I början av boken beordrade Josua några stammar att gå över Jordanfloden och delta i erövringen, tillsammans med stammarna som skulle bosätta sig på den västra sidan av Jordanfloden (Jos. 1:12–18). Nu när uppgiften är slutförd är de fria att återvända. Men på västra sidan av Jordan bygger de ett altare som väcker oro bland stammarna som bor på den sidan om floden.

Varför är det farligt att dra förhastade slutsatser om andras beteende? Hur kan vi främja enighet i församlingen? Varför är det viktigt att hålla i minnet den större omfattningen av vår kallelse och inte fastna i sådant som får oss att förlora fokus? Det här är några av de frågor som vi kommer att ta upp den här veckan.

_Studiematerial för den 6–12 december 2025._