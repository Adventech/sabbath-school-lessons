---
title:  Löftenas arvtagare, hoppets fångar
date:   22/11/2025
---

> <p></p>
> ”Kom tillbaka till borgen, ni fångar som fått ett hopp! I dag förkunnar jag: Jag skall gottgöra er dubbelt” (Sak. 9:12).

### Veckans huvudtexter

1 Mos. 3:17–24; 5 Mos. 6:3; Jos. 13:1–7; Heb. 12:28; 4 Mos. 25:1–5, 8–13; Hes. 37:14, 25.

Jos. 13–21 innehåller långa listor över geografiska gränsmarkeringar som avgränsar de landområden som tilldelats Israels stammar. För en modern läsare kan dessa listor verka irrelevanta, men de bygger på en teologisk förståelse av det utlovade landet som är viktig för oss idag. Genom dessa konkreta listor ville Gud lära israeliterna att landet inte var en dröm. Det var utlovat till dem på ett mycket påtagligt och mätbart sätt. Men de var tvungna att göra löftet till verklighet genom att agera i enlighet med det.

Det vill säga, ja, Gud skulle ge dem land i arv. Det skulle vara en gåva, en uppfyllelse av det som han hade lovat deras fäder: ”Härmed överlämnar jag landet åt er. Gå och ta i besittning det land som Herren med ed har lovat att ge era fäder Abraham, Isak och Jakob och deras efterkommande” (5 Mos 1:8). Men ja, de hade också sin roll att spela.

Den här veckan ska vi titta på några teologiska begrepp som har med det utlovade landet att göra och deras andliga konsekvenser för dem som gör anspråk på alla löften som finns i Jesus.

_Studiematerial för den 22–28 november 2025._