---
title:  Studiehjälp
date:   28/11/2025
---

Läs Ellen White, Från mörker till ljus, ”Konfliktens slut”, s. 578–584.

”Vi ska bli evigt frälsta när vi går in genom portarna till staden. Då kan vi glädja oss över att vi är frälsta, evigt frälsta. Men fram till dess måste vi följa apostelns uppmaning och ’se till att ingen av er tror sig vara för sent ute, medan löftet att få komma in i hans vila ännu står kvar’ [Heb. 4:1]. Att ha kunskap om Kanaan, att sjunga Kanaans sånger, att glädjas åt utsikten att få inträda i Kanaan, förde inte Israels barn in i det utlovade landets vingårdar och olivlundar. De kunde i sanning göra det till sitt endast genom att ockupera det, genom att uppfylla villkoren, genom att utöva en levande tro på Gud, genom att tillägna sig hans löften” (Ellen White, The Youth’s Instructor, February 17, 1898).

”Bibeln kallar de frälstas arv ett hemland (Heb. 11:14–16). Där leder den himmelska Herden sin hjord till levande vattenkällor. Livets träd bär frukt var månad och trädens löv ger läkedom åt folken. Där finns floder som alltid flyter, klara som kristall, och längs deras stränder kastar lummiga träd sina skuggor över vägar som är förberedda för Herrens återlösta. Vidsträckta slätter övergår i vackra höjder, och Guds berg reser upp sina stolta toppar. På dessa fridfulla slätter, bredvid dessa levande floder, ska Guds folk, som så länge varit pilgrimer och vandringsmän, finna ett hem” (Ellen White, Från mörker till ljus, 580, 581).

### Samtalsstart

Vilka kriterier gör att ett folk har rätt att bo i ett särskilt land? Hur kan samtida konflikter om landsgränser påverka vår läsning av temat om det utlovade landet?

### Förbön

Tacka gud för nåden att få vara medborgare i Guds rike.

### Samtalsfrågor

`Tänk på det utlovade landet som en symbol för det överflödande liv som Kristus lovade sina efterföljare i Joh. 10:10. Hur kan fördelarna med att leva i ett land med överflöd illustrera frälsningens välsignelser?`

`Vad är sambandet mellan att vara medborgare i ett land och att leva en viss livsstil? Hur påverkar det ena det andra? Vilka är några av konsekvenserna av att vara medborgare i Guds rike?`

`Som människor blir vi ständigt besvikna på andras löften och ibland på löften som vi ger oss själva. Varför kan du lita på Guds löften?`

`Hur kan vi redan nu göra löftet om den nya jorden till en del av vår framtid på ett verkligt och konkret sätt?`