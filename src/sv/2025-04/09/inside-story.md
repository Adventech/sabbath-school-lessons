---
title:  Missionsnytt från hela världen
date:   28/11/2025
---

### Resan som förändrade liv

Det var en Uberresa som förändrade mångas människors liv. Nittonåriga Varinnia hade beställt en Uberresa till Chiles adventistuniversitet där hon studerade. Chauffören blev nyfiken på de långa metallstavarna som hon hade bett honom lasta in i bilen. Varinnia var en av ledarna i scoutklubben, och stavarna var en del av scoutflaggorna.

”Vad ska du ha stavarna till?” frågade föraren, som var i 50-årsåldern.

”Jag hjälper till med att planera en speciell bönevecka som organiseras av vår scoutklubb”, svarade Varinnia. Hon förklarade att hennes scoutklubb liknade andra scoutklubbar på många sätt men att klubbens fokus var på Bibeln.

”Vi ägnar tid åt evangelisation och utomhusaktiviteter, men våra utomhusaktiviteter kombineras alltid med Bibeln”, sa hon.

Chauffören ville veta mer. ”Vilket samfund tillhör du?” frågade han.

”Adventistsamfundet.”

”Bor du på Chiles adventistuniversitets campus?”

”Ja, jag bor på internatet.”

”Åh, då är du missionär”, sa chauffören.

”Nej, jag är bara en vanlig student.”

Samtalet kom att handla om Gud och sedan om Bibeln. Varinnia frågade chauffören om han hade en bibel hemma.

”Ja”, sa han. ”Jag läser den ofta, och jag tycker om den.”

”Vill du studera Bibeln tillsammans med mig?” frågade Varinnia.

Efter en kort åktur släppte chauffören av Varinnia och hennes flaggstänger vid Chiles adventistuniversitet. Några dagar senare gick Varinnia till hans hem och började studera Bibeln med honom, hans hustru och deras dotter.

Man skulle kunna tro att Uberresan bara förändrade livet för chauffören och hans familj. Men det förändrade också livet för Varinnia och hennes föräldrar.

Varinnias föräldrar hade inte velat att hon skulle vara med i scoutklubben eller studera vid Chiles adventistuniversitet. De hade sagt att scoutklubben skulle ta för mycket av hennes studietid, och att Chile Adventist University låg för långt från deras hem i Chiles huvudstad Santiago. Avståndet mellan Santiago och Chile Adventist University är ungefär 100 mil.

Men Varinnia hade alltså ändå skrivit in sig vid Chiles adventistuniversitet. Trots att föräldrarna inte ville hjälpa henne ekonomiskt. Hon kunde betala sina studieavgifter tack vare ett stipendium hon hade fått.

I flera år hade Varinnia bett om att få en bättre relation till sina föräldrar. När hon berättade för sina föräldrar om Uberresan blev de chockade.

”Hur gjorde du det?” frågade hennes mamma.

”Inte jag. Allt ordnade Gud och den heligaAnden”, svarade Varinnia. Hennes föräldrar sa inget mer, men från den dagen förändrades deras relation till dottern. Hennes föräldrar började ge henne mer frihet när de såg att Gud hade använt henne för att övertyga Uberchauffören att studera Bibeln.

Varinnia kunde inte vara lyckligare. Hennes Uberresa förändrade mångas liv.

”När jag ser förändringen hos mina föräldrar kan jag bara säga att det skedde enbart tack vare Guds och den heliga Andens ingripande”, säger hon.

_Av Andrew McChesney_, Chile, Sydamerikanska divisionen