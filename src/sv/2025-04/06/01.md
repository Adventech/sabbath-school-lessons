---
title:  Den inre fienden
date:   01/11/2025
---

> <p></p>
> ”Jag, Herren, genomskådar hjärtan och granskar människans inre, för att ge var och en lön utifrån vad hans gärningar förtjänar” (Jer. 17:10, nuB).

### Veckans huvudtexter

1 Pet. 1:4; Jos. 7; Ps. 139:1–16; Esra 10:11; Luk. 12:15; Jos. 8:1–29. Inledning

Josuas bok, kapitel 7 är det första exemplet där Israels folk genom en tragisk upplevelse lärde sig de långtgående konsekvenserna av förbundet och dess djupa innebörd. Medan lydnad för förbundets bestämmelser säkrade seger, ledde åsidosättande av förbundets villkor till nederlag. Israels militära framgångar berodde inte på deras antal, stridsstrategi eller smarta taktik, utan på den gudomlige krigarens närvaro hos dem.

När Israel skulle ta det utlovade landet i besittning fick de lära sig den svåra läxan att deras farligaste fiende inte fanns utanför lägret utan inom deras egna led. Den största utmaningen som stod framför dem var varken de kanaaneiska städernas befästa murar eller deras avancerade militärteknik, utan den envisa viljan hos enskilda individer i deras eget läger att avsiktligt ignorera Herrens instruktioner.

I väntan på vårt himmelska arv (1 Pet. 1:4; Kol. 3:24) står vi inför liknande utmaningar. Medan vi befinner oss på gränsen till det utlovade landet prövas vår trofasthet, och vi kan bara segra genom att överlämna oss till Jesus Kristus.

_Studiematerial för den 1–7 november 2025._