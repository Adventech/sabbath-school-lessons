---
title:  Missionsnytt från hela världen
date:   24/10/2025
---

### Ljus och en röst

Var det värt att besöka detta hem? Covidrestriktionerna hade nyligen hävts i Brasilien. Andrielle gick från hem to hem och sålde andliga böcker. Men hon tvekade när hon såg nästa hus. Det var en stor herrgård omgiven av en hög mur. Hon kunde inte se över muren. Men genom den smidda järngrinden kunde hon se ingången till huset som omgavs av höga, majestätiska träd.

Andrielle tvekade. Men hon kände ändå att hon måste ringa på klockan vid grinden.

”Då så, Herre, jag gör ett försök”, sa hon. ”Jag gör tre försök. Men om ingen svarar fortsätter jag till nästa hus. Då har jag gjort vad jag kan.”

Andrielle ringde på klockan. Inget svar. Hon ringde en gång till. Inget svar. En sista gång. Dörren till herrgården öppnades och en kort, gråhårig kvinna steg ut.

Andrielle var säker på att kvinnan inte skulle bjuda in henne. Människor var fortfarande rädda för att smittas av covid.

Kvinnan såg på Andrielle genom grinden. Sedan öppnade hon den. ”Snälla, stig in”, sa hon. Hon ställde inga frågor.

Andrielle fick veta att kvinnan hette Heidi. Hon var pensionerad lärare, och hennes man ägde många fastigheter runt om i staden.

Andrielle presenterade sig och berättade att hon sålde böcker. När hon såg Heidis intresse berättade hon om Guds räddningsplan från början till slut.

”När synden kom in i världen blev Jesus människa och levde som en av oss”, sa Andrielle.

”Det han gjorde när han dog på korset ger oss rätt till evigt liv. Snart kommer han tillbaka på molnen för att hämta oss och ta med oss till himlen, där det inte längre kommer att finnas någon smärta och inget lidande eller död. Jag vill verkligen, verkligen leva för evigt hos Jesus. Jag vill att du också ska vara där. Jag vill träffa dig i himlen.”

Heidi började gråta. Hon hade också något att berätta.

”När du ringde på klockan ville jag inte släppa in dig”, sa hon. ”Men när jag tittade ut genom dörren såg jag ett ljus lysa omkring dig, och en röst sa: ’Släpp in henne i huset.’ Jag släpper aldrig in främlingar i huset. Jag öppnar aldrig grinden. Men på grund av ljuset och rösten släppte jag in dig.”

Heidi beskrev sitt liv som ett liv utan hopp. Trots att hon var rik och verkade ha allt man kan önska sig saknade hon kärlek, frid och glädje. Hon sa att hon hade försökt begå självmord fyra gånger, men att hennes son hade stoppat henne varje gång.

Då tvivlade Andrielle inte på att det var Gud som hade manat henne att ringa på klockan.

Hon sa till Heidi: ”Det var Gud som skickade mig hit. Han ville att jag skulle berätta för dig om Jesus kärlek så att du kunde få hopp igen, ”Från den dagen blev de två kvinnorna goda vänner. Det var dagen då Heidi för första gången insåg att Gud älskade henne och ville att hon skulle leva för honom.

_Av Andrew McChesney_, Brasilien, Sydamerikanska divisionen