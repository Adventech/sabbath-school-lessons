---
title:  Konflikten bakom alla konflikter
date:   18/10/2025
---

> <p></p>
> ”Aldrig, varken förr eller senare, har Herren bönhört någon som den dagen. Ty Herren kämpade för Israel” (Jos. 10:14).

### Veckans huvudtexter

Jos. 5:13–15; Jes. 37:16; Upp. 12:7–9; 5 Mos. 32:17; 2 Mos. 14:13, 14; Jos. 6:15–20.

När vi läser Josuas bok konfronteras vi med de aggressiva militära fälttåg som genomfördes på Guds befallning, i Guds namn och med Guds hjälp. Tanken att Gud låg bakom erövringen av Kanaan genomsyrar Josuas bok och kommer till uttryck i berättarens påståenden (Jos. 10:10, 11); i Guds egna ord (Jos. 6:2; 8:1); i Josuas tal (Jos. 4:23, 24; 8:7); av Rahab (Jos. 2:10); av spionerna (Jos. 2:24); och av folket (Jos. 24:18). Gud gör anspråk på att vara initiativtagare till dessa våldsamma konflikter.

Denna verklighet väcker oundvikliga frågor. Hur kan vi förstå att Guds utvalda folk utförde sådana handlingar under Gamla testamentets tid? Hur är det möjligt att förena bilden av en ”krigisk” Gud med hans kärlekskaraktär (t.ex. 2 Mos. 34:6; Ps. 86:15; Ps. 103:8; Ps. 108:5) utan att försvaga Gamla testamentets trovärdighet, auktoritet och historicitet?

Den här och nästa vecka ska vi utforska den svåra frågan om gudomligt befallda krig i Josuas bok och på andra ställen.

_Studiematerial för den 18–24 oktober 2025._