---
title:  Studiehjälp
date:   24/10/2025
---

Läs Ellen White, ”Jeriko erövras”, s. 446–450 i Det var mycket gott.

När uppror mot Guds auktoritet uppstod i universum, kunde Gud antingen upphöra att vara vad han väsentligen, oföränderligt och evigt är och ge bort ledarskapet för hela universum till en av sina upproriska varelser, eller så kunde han vara den helige, rättfärdige, kärleksfulle och barmhärtige Fadern till allt som existerar. Bibeln ger den andra bilden, och i detta fall är sammanstötningen mellan ondskans krafter och Guds makt oundviklig.

När politiska eller samhälleliga krafter som var förenade med kaotiska och upproriska kosmiska krafter uppvisade samma trotsiga attityd mot Jahve, ingrep han som universums suveräne Herre. Motivet med Jahve som krigare förebådar den slutliga segern, som till sist kommer att göra slut på den pågående kosmiska konflikten mellan gott och ont (Upp. 20:8–10). Dessutom återspeglar Israels gudomliga krig inte bara en glimt av den kosmiska konflikten som i en spegel. De är också en del av samma konflikt och föregriper ändens yttersta tid och Guds dom inom ramen för den nuvarande historien.

”Gud hade gett dem privilegiet och skyldigheten att gå in i landet på den tid som han hade bestämt. Men detta tillstånd drogs tillbaka på grund av att de medvetet lät bli att lyda … Det var inte hans avsikt att de skulle vinna landet genom att föra krig, utan genom att troget lyda hans befallningar” (Ellen White, Det var mycket gott, s. 354).

### Samtalsstart

Hur reagerar du när du läser om israeliternas erövringar? Vad rör sig striderna om ytterst sett?

### Förbön

Be om hjälp att stå på Guds sida och samarbeta med honom.

### Samtalsfrågor

`Hur hjälper bakgrunden med den kosmiska konflikten dig att bättre förstå Herrens befallning till Israel att gå ut i krig?`

`Diskutera i studiegruppen era svar på måndagens fråga om den stora stridens verklighet och hur den utspelar sig i världen omkring oss. Vilken roll har vi i denna konflikt och hur försöker vi fullfölja den?`

`Hur kan vi tillämpa principen att stå stilla och vänta på att Herren ska kämpa för oss i vårt andliga liv?`

`Många gånger när vi diskuterar och ibland är oense i församlingen vill vi se vem som står på vår sida. Hur bör vi ändra vår inställning i ljuset av Jos. 5:13–15?`