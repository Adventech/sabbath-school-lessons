---
title:  Studiehjälp
date:   26/12/2025
---

Läs Ellen White, ”Josuas sista ord” sid. 477–479 i Det var mycket gott.

”Bland de folkmassor som kom ut ur Egypten fanns det många som hade dyrkat avgudar, och vanans makt är så stor att detta bruk i hemlighet fortsatte, i viss utsträckning, till och med efter bosättningen i Kanaan. Josua var medveten om detta onda bland israeliterna, och han insåg tydligt de faror som skulle bli följden. Han önskade innerligt att få se en genomgripande reformation bland hebreerna. Han visste att om inte folket beslutsamt tog ställning för att tjäna Herren av hela sitt hjärta, skulle de fortsätta att fjärma sig allt längre från honom. …

Även om en del av den hebreiska skaran var andliga tillbedjare, var många bara formalister; ingen iver, inget allvar präglade deras tjänst. Några var avgudadyrkare i hjärtat men skulle skämmas för att erkänna att de var sådana” (Ellen White, The Signs of the Times, ”Joshua’s Farewell Address”, 19 maj 1881).

”Detta högtidliga förbund skrevs in i lagboken och skulle bevaras heligt. Josua reste sedan en stor sten under en ek som stod vid Herrens helgedom. Josua ’sade till hela folket: ”Denna sten är ett vittne mot oss, ty den har hört allt som Herren har sagt oss. Den är ett vittne, så att ni inte förnekar er Gud” ’ Här förklarar Josua klart och tydligt att hans instruktioner och varningar till folket inte var hans egna ord, utan Guds ord. Denna stora sten skulle stå kvar för att vittna för kommande generationer om den händelse som den hade rests för att påminna om, och den skulle vara ett vittne mot folket om de någonsin igen skulle förfalla till avgudadyrkan” (Ellen White, The Signs of the Times, ”The Stone of Witness”, 26 maj 1881).

### Samtalsstart

Tänk dig att Josua skulle vara pastor i din församling. Vad skulle du tycka om det? Bra eller dåligt? Motivera gärna ditt svar.

### Förbön

Gud, hjälp oss att tjäna dig och inspireras av Josuas exempel.

### Samtalsfrågor

`Diskutera innebörden av uttrycket; ”han är en helig Gud, en svartsjuk Gud” (Jos. 24:19). I vilken mening är Gud en svartsjuk Gud?`

`Hur hänger vår kärlek till Gud samman med den valfrihet som han ger oss? Det vill säga, skulle vi verkligen kunna älska om vi inte verkligen hade frihet? Kan sann kärlek någonsin tvingas fram? Om inte, varför inte?`

`Vilka är de praktiska sätt på vilka församlingens ledare och varje församlingsmedlem idag kan föra stafettpinnen vidare till nästa generation?`

`Tänk på Josuas liv och slutsatsen att israeliterna tjänade Herren under hela hans liv. Vilken slutsats skulle du vilja att människor drog om ditt liv?`