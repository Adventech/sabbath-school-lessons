---
title:  Välj idag!
date:   20/12/2025
---

> <p></p>
> ”Om ni är ovilliga att tjäna Herren, välj då i dag vilka ni vill tjäna … Jag och min släkt vill tjäna Herren” (Jos. 24:15)

### Veckans huvudtexter

Jos. 24; 1 Mos. 12:7; 5 Mos. 17:19; 5:6; 1 Kung. 11:2, 4, 9; 2 Tim. 4:7, 8.

Josua boks sista kapitel utspelar sig mot bakgrund av en ceremoni då förbundet förnyas, men den här gången under ledning av Israels åldrade ledare. Även om kapitlet inte är ett förbund i sig utan snarare en rapport om en ceremoni för förnyelse av ett förbund, har det inslag av ett forntida förbund från Främre Orienten där en part får överhöghet över en annan:

1. en ingress där överherren, den som initierar fördraget, identifieras;
2. den historiska prologen, som beskriver förhållandet mellan överherren och vasallen;
3. förbundets bestämmelser som ber vasallen att visa total lojalitet mot överherren baserat på och motiverat av tacksamhet;
4. välsignelser för lydnad och förbannelser för att bryta förbundet;
5. vittnen till vasallens löfte;
6. deponering av dokumentet för framtida läsning;
7. ratificering av förbundet.

Josua närmar sig slutet av sitt liv och någon ersättare är inte i sikte. Förnyelsen av förbundet är en påminnelse för Israel att deras kung är Jahve själv och att om de förblir lojala mot honom, kommer de att åtnjuta hans beskydd. Israel behöver inte en mänsklig kung. Som en teokratisk nation måste de ständigt hålla i minnet att deras enda kung är Herren.

_Studiematerial för den 20–26 december 2025._