---
title:  Studiehjälp
date:   31/10/2025
---

Läs Ellen White, ”Jeriko erövras”, s. 448–450 i Det var mycket gott.

Som med allt annat i Bibeln är det avgörande att känna till sammanhanget och bakgrunden. Som vi har sett är den kosmiska konflikten och motivet med Gud som domare avgörande för att förstå dessa krig mot kanaaneerna.

”Gud är sen till vrede. Han gav de onda nationerna en prövotid för att de skulle lära känna honom och hans karaktär. I enlighet med det ljus som getts dem blev de fördömda för att de vägrade att ta emot ljuset och valde sina egna vägar snarare än Guds vägar. Gud gav skälet till att han inte genast fördrev kanaaneerna. Amoreerna [kanaaneisk stam] hade inte fyllt sina synders mått. Genom sin orättfärdighet förde de sig gradvis till den punkt där Guds fördragsamhet inte längre kunde utövas och de skulle utrotas. Tills den punkten var nådd och deras synders mått var fullt, skulle Guds hämnd fördröjas. Alla nationer hade en prövotid. De som gjorde Guds lag ogiltig skulle avancera från en grad av ondska till en annan. Barnen skulle ärva sina föräldrars upproriska anda och göra värre saker än sina fäder före dem, tills Guds vrede föll över dem. Straffet blev inte mindre för att det sköts upp” (Ellen G. White Comments, The SDA Bible Commentary, vol. 2, s. 1005).

### Samtalsstart

Gud kämpar för dig – hur har du upplevt det i ditt eget liv?

### Förbön

Be att människor runt omkring dig upptäcker vem Gud verkligen är och välja honom innan det är för sent!

### Samtalsfrågor

`Diskutera konsekvenserna av att Gud är både vår domare och universums högsta domare. Varför tror du att det faktum att Gud är domare är grundläggande för evangeliet och för vår frälsning?`

`På vilket sätt ger exemplet med kanaaneerna oss en inblick i Guds tålamod och rättvisa? Hur kan vi återspegla Guds karaktär i vårt sätt att behandla våra medmänniskor?`

`Fundera över den fria viljans grundläggande natur. Varför tror du att Gud respekterar vår valfrihet? Hur är kärlek och valfrihet relaterade till varandra?`

`Gamla testamentet innehåller många berättelser om krig och konflikter, men i slutändan ger det en vision om fred. Vilken roll bör kristna spela för att skapa fred i sin omgivning?`