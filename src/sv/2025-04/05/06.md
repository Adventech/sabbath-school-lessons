---
title:  Fredsfursten
date:   30/10/2025
---

`Hur beskriver följande texter den framtid som Gud hade föreställt sig för sitt folk? Jes. 9:6; 11:1–5; 60:17; Hos. 2:18; Mik. 4:3.`

Även om huvudfokus i denna veckas undervisning har legat på de gudomligt beordrade och understödda krigen i Gamla testamentet, måste vi nämna förekomsten av ett annat lika viktigt tema i Gamla testamentets profetiska skrifter: framtidsvisionen om den fredliga messianska eran. Messias avbildas som ”Fredsfurste” (Jes. 9:6). Han kommer att införa ett rike som domineras av fred, där lejonet och lammet betar tillsammans (Jes. 11:1–8), där det inte finns någon förstörelse eller skada (Jes. 11:9), och där friden härskar (Jes. 60:17, nuB) och flyter som en flod (Jes. 66:12, nuB).

`Läs 2 Kung. 6:16–23. Vilka insikter ger den här berättelsen om Guds djupare syften med sitt folk och mänskligheten?`

Tänk på berättelsen om när den syriska armén fick mat på Elishas initiativ. I stället för att förgöra dem (2 Kung. 6:22), visade han dem det högsta idealet, fred, som alltid har varit Guds önskan för sitt folk. Det är intressant att observera att Elisha är fullt medveten om överlägsenheten hos den osynliga armé som omger fienden (2 Kung. 6:17). Även om Gud är inblandad i en kosmisk konflikt som också har påverkat vår planet, är det slutliga målet med återlösningen inte en evig konflikt eller ens ett evigt underkuvande av fienden i ett slavtillstånd, utan i stället en evig fred. Liksom våld föder mer våld (Matt. 26:52), frambringar fred mer fred. Berättelsen avslutas med att konstatera att ”sedan slutade arameernas strövkårer att tränga in på Israels område” (2 Kung. 6:23).

`Tänk på alla de sätt, som vi kan vara fredsskapare, genom att försöka efterlikna Jesus. Hur är det med ditt eget liv just nu? På vilka sätt, i vilken konflikt du än kanske befinner dig i, skulle du kunna vara en fredsagent och inte en konfliktagent?`