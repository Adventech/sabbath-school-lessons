---
title:  Gud kämpar för dig
date:   25/10/2025
---

> <p></p>
> ”Alla dessa kungar och länder underkuvade han på en enda gång. Ty Herren, Israels Gud, kämpade för Israel.” (Jos. 10:42).

### Veckans huvudtexter

1 Mos. 15:16; 3 Mos.18:24–30; 2 Tim. 4:1, 8; 2 Mos. 23:28–30; 5 Mos. 20:10, 15–18; Jes. 9:6.

Josuas bok innehåller en del oroande scener. Allvarliga frågor väcks av konceptet med ett gudomligt eller heligt krig som skildrar en grupp människor med ett gudagivet mandat att förgöra en annan grupp.

Frågan om gudomligt krig i Gamla testamentet är utmanande. I Gamla testamentet beskrivs Gud som universums suveräne herre; därför måste allt som händer på något sätt vara relaterat till hans direkta eller indirekta vilja. Så frågan: ”Hur kan Gud tillåta sådana saker?” blir oundviklig. Förra veckan såg vi att Gud själv är inblandad i en konflikt som är mycket större än något krig eller någon strid som utkämpats i mänsklighetens historia, en strid som genomsyrar varje aspekt av våra liv. Vi såg också att händelserna i både den bibliska och den sekulära historien endast kan förstås fullt ut i ljuset av denna konflikt.

Den här veckan fortsätter vi att utforska komplexiteten i gudomligt sanktionerade krig, det gudomliga krigets begränsningar och villkor, den slutliga fredsvision som Gamla testamentets profeter erbjuder och de andliga konsekvenserna av sådana krig.

_Studiematerial för den 25–31 oktober 2025._