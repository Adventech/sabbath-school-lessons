---
title:  Missionsnytt från hela världen
date:   17/10/2025
---

### Främling på en båt

Jamilly blev lite rädd när det dök upp en främling utanför hennes hem. Han ropade: ”Hallå!”

Det var ovanligt att främlingar kom till hennes by som ligger långt från städerna vid Amazonfloden i Brasilien.

Mamma och pappa var inte hemma. Jamilly, som var tjugo år gammal, var hemma med sin fyraårige lillebror.

Främlingen presenterade sig som pastor Cassi från Adventistsamfundet. Han frågade Jamilly om hennes liv. ”Har du och dina föräldrar en bra relation?” frågade han.

”Nej, den är inte bra”, svarade Jamilly.

De pratade lite till. Jamilly började gråta. Hon berättade att hon önskade att hon hade en bättre relation till sina föräldrar. Då frågade pastor Cassi: ”Skulle du vilja komma till våra möten på båten?”

Jamilly hade sett den stora vita båten anlända till hennes by. Hon hade trott att det ombord fanns läkare och sjuksköterskor från ett annat kristet samfund som erbjöd gratis sjukvård. Men nu insåg hon att båten var pastor Cassis och hans teams hem, och att de var adventister. Pastor Cassi gick från hem till hem för att lära känna människor och inbjuda dem till mötena som hölls på båten.

Jamilly lovade att komma till mötena. Men sedan började hon gråta igen när hon tänkte på sina föräldrar som hade skilt sig två år tidigare. Pastor Cassi lyssnade. Han gav henne tröst, uppmuntran och hopp. Och han föreslog att de skulle be tillsammans,

Jamilly gick till mötena som hölls på båten varje kväll. Hon tyckte om föredragen som handlade om familjerelationer, hälsa och Bibeln. Hon bad sin mamma att följa med henne, och det gjorde hon.

Efter ungefär en månad gav Jamilly sitt hjärta till Jesus och blev döpt. Det var den bästa dagen i hennes liv! Några andra människor från byn blev också döpta samma dag.

Efter dophögtiden hölls mötena i en nybyggd adventistkyrka i byn. Bygg- nadsarbetare hade byggt kyrkan under tiden då mötena hade hållits på båten.

Jamilly gick till den nya kyrkan för att fira sabbatsgudstjänst. Hon gick på bönemöten på söndags- och onsdags- kvällarna. Hon deltog i ett träningsprogram som lärde alla nya församlings- medlemmar att berätta för andra vad Jesus hade gjort för dem.

Men Jamillys relation till sina föräldrar verkade inte bli bättre trots att hon bad för dem. Mamma slutade gå i kyrkan när båten och pastor Cassi hade åkt. Pappa hade inte velat gå dit alls. Jamilly fortsatte att be.

Så plötsligt en dag besökte pappa adventistkyrkan. Jamilly var bortrest, men en av hennes vänner ringde henne på mobilen för att berätta om detta. Jamilly visste att Gud hade hört hennes böner. Och hon var säker på att han skulle fortsätta verka i hennes och hennes familjs liv.

Ett år har gått sedan Jamillys dop, och hon utbildar sig för att bli missionsvolontär i programmet One Year in Mission. Tillsammans med andra ungdomar kommer hon att arbeta i ett år som missionär. Pastor Cassi kom till Jamillys by och berättade för henne om evangeliet. Och nu vill hon berätta för andra människor om Jesus.

_Av Andrew McChesney_, Brasilien, Sydamerikanska divisionen