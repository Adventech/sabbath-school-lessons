---
title:  Studiehjälp
date:   17/10/2025
---

Läs Ellen White, ”Israel går över Jordanfloden”, s. 442, 443, i Det var mycket gott.

”Studera noga Israels upplevelser under deras vandring till Kanaan. Studera tredje och fjärde kapitlet i Josuas bok, som beskriver deras förberedelser inför och passage genom Jordanfloden till det utlovade landet. Vi måste hålla hjärta och sinne i träning genom att friska upp minnet med de lärdomar som Herren gav sitt forntida folk. Då kommer läran i hans Ord alltid att vara intressant och imponerande för oss, precis som han ville att den skulle vara för dem” (Ellen White [Comments], The SDA Bible Commentary, vol. 2, s. 994).

”Det moderna Israel löper större risk att glömma Gud och förledas till avgudadyrkan än vad hans forntida folk gjorde. Många avgudar dyrkas, även av dem som bekänner sig vara sabbatshållare. Gud uppmanade särskilt sitt forntida folk att skydda sig mot avgudadyrkan, för om de skulle ledas bort från att tjäna den levande Guden, skulle hans förbannelse vila över dem, medan om de skulle älska honom av hela sitt hjärta, av hela sin själ och av hela sin kraft, skulle han rikligt välsigna dem i korgar och baktråg [5 Mos. 28:5] och ta bort sjukdom från deras mitt” (Ellen White, Testimonies for the Church, vol. 1, s. 609).

### Samtalsstart

Veckans studium handlar om hur Gud uppmanade Israel att aldrig glömma vad han hade gjort för dem. Hur har ni bevarat minnet av de tillfällen då Gud har gripit in i era liv.

### Förbön

Tacka Gud för allt gott han har gjort för er.

### Samtalsfrågor

`Diskutera i din studiegrupp den mirakulösa vandringen genom Jordanfloden. Hur skulle du definiera underverk? Varför verkar det som om Gud inte utför liknande underverk idag?`

`Vilka praktiska sätt kan du föreslå i din studiegrupp för att förhindra andlig glömska, både som individer och som församling? Det är viktigt att vi har en pågående dynamisk relation med Gud och att vi inte bygger hela vår kristna erfarenhet på starka tidigare upplevelser. Men hur kan vi ändå använda våra tidigare upplevelser som påminnelser om hur Gud har verkat i våra liv?`

`Hur tror du att sabbaten å ena sidan kan hjälpa oss att minnas Guds ingripanden i våra liv, och å andra sidan ge oss en försmak av den utlovade vilan i hans rike? På vilket sätt pekar sabbaten inte bara på vad vi ska minnas utan också på vad vi kan hoppas på i framtiden?`