---
title:  Bortom Jordanfloden
date:   16/10/2025
---

> <p></p>
> ”Han förvandlade havet till torr mark, de gick till fots genom floden. Låt oss glädjas över honom” (Ps. 66:6).

Övergången av Röda havet och Jordanfloden är båda markörer för en ny era i den bibliska historien, och båda har symbolisk betydelse (se Ps. 66:6; 114:1–7; och 2 Kung. 2:6–15). Redan i Gamla testamentet finns det texter som knyter samman de två övergångarna och ger dem en innebörd som pekar bortom de ursprungliga händelserna. Psalmisten hyllar Guds frälsningsgärning i sitt liv (Ps. 66:16–20) genom att hänvisa till de historiska exemplen med att gå igenom Röda havet och Jordanfloden (Ps. 66:6).

Ps. 114 knyter också samman de två händelserna, inte för att författaren inte såg någon kronologisk skillnad mellan dem, utan på grund av den teologiska betydelse som de två övergångarna delar. Således ses båda händelserna som bidragande till en förändring av Israels status, först från slaveri till frihet, sedan från nomadisk landlöshet till nationstillhörighet. I dessa psalmer illustrerar exemplen med de båda övergångarna författarens förändrade ställning från förtryck, fattigdom, hjälplöshet och förnedring till trygghet, välbefinnande, frälsning och värdighet.

Det är också vid Jordanfloden som Elias himmelsfärd (2 Kung. 2:6–15) sker i samband med ett liknande underverk som det som beskrivs i Josua. För Elia innebar att gå över Jordanfloden den mest betydelsefulla statusförändringen i hans liv: han fördes till himlen. För Elisha är förändringen också viktig: profetens assistent (1 Kung. 19:21) blir nationens profet (2 Kung. 2:22).

`Läs Matt. 3:16, 17 och Mark. 1:9. Hur antyder Nya testamentets författare att Jordanfloden har en symbolisk, andlig betydelse?`

Jesus jordiska gärning som Israels representant följer mönstret i det forntida Israels historia. Jesus går igenom ”Röda havet”- och ”Jordan”-upplevelserna. Han kallas ut ur Egypten efter en dödsdom (Matt. 2:14–16), tillbringar 40 dagar i öknen (Matt. 4:2) som en parallell till det forna Israels 40 år, och som en övergång från sitt privata liv till sin offentliga gärning döps han i Jordanfloden (Matt. 3:16, 17; Mark. 1:9).

I Heb. 3–4 erkänns sedan den symboliska betydelsen av att gå över Jordanfloden, och inträdet i Kanaan framställs som en förebild för den ”nådens vila” som kristna träder in i genom tron.