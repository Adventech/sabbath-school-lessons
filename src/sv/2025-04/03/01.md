---
title:  Minnesmärken av nåd
date:   11/10/2025
---

”Herren, er Gud, lät Jordans vatten torka bort inför er tills ni gått över, liksom han gjorde med Sävhavet, som han lät torka bort inför oss tills vi gått över. Det skedde för att alla jordens folk skall förstå att Herrens hand är stark och för att de alltid skall frukta Herren, er Gud” (Jos. 4:23, 24).

### Veckans huvudtexter

Jos. 3; 4 Mos. 14:44; Luk. 18:18–27; Jos. 4; Joh. 14:26; Heb. 4:8–11.

Polismannen gav tecken. John var tvungen att köra in till sidan. Polismannen frågade efter hans körkort, och i det ögonblicket gick det upp för John att han hade glömt sin plånbok med körkortet på kontoret. John förklarade vad som hänt, och polismannen frågade om hans jobb. John svarade att han var professor. När polismannen gav John en böteslapp sa han åt honom att inte se det som en bot.

”Det är faktiskt en studieavgift”, sa han. ”När människor vill lära sig något betalar de en avgift. Det här är din studieavgift för att lära dig att inte glömma ditt körkort när du kör. Ha en bra dag, professorn!”

Som människor är vi benägna att glömma saker som inte ständigt är inom synhåll. Vi glömmer att ringa tillbaka, svara på e-post, vattna växterna, skicka födelsedagsönskningar och så vidare. Listan kan göras lång. Att glömma bort våra andliga behov kan dock få allvarligare konsekvenser än att bara få böter, särskilt eftersom det handlar om vad som bokstavligen är vårt eviga livsöde.

Låt oss studera hur hebreerna korsade Jordanfloden och se vad vi kan lära oss av deras erfarenheter.

_Studiematerial för den 11–17 oktober 2025._