---
title:  Glömska
date:   15/10/2025
---

`Läs Jos. 4:20–24 i ljuset av följande verser: Dom 3:7; 8:34; Ps. 78:11; 5 Mos 8:2, 18; Ps. 45:18. Varför var det så viktigt att minnas Herrens mäktiga gärningar?`

Lägg märke till förändringen av personligt pronomen i Jos. 4:23 (FB). Jordanflodens vatten sägs ha torkat bort inför ”er”, det vill säga inför alla de israeliter som just har gått över Jordanfloden. Däremot sägs Röda havet ha torkat bort inför ”oss”, dvs. de som fortfarande var kvar från den första generationen och som upplevde uttåget ur Egypten. De två händelserna upplevdes av två olika generationer men hade liknande betydelse. Det gjorde att genom sina föräldrars vittnesbörd kunde den andra generationen, genom övergången av Jordanfloden, återupptäcka samma innebörd för sig själva.

I allmänhet uppfattar vi glömska som ett normalt drag hos alla människor. Men glömska i andlig mening kan leda till allvarliga konsekvenser.

Om vi vill behålla vår identitet som ett folk med en särskild kallelse och ett särskilt uppdrag, måste vi även i dag skapa tillfällen att friska upp både vårt individuella och vårt gemensamma andliga minne för att hålla fokus på var vi kommer ifrån, vilka vi är och vad vi är här för.

`Läs 1 Kor. 11:24, 25 och Joh. 14:26. Varför måste vi alltid komma ihåg vad Kristus gjorde för oss? Vad annat är egentligen viktigt utan det?`

Ellen White förstod tydligt att om vi inte ständigt vägleder oss själva i ljuset av Guds tidigare handlingar och uppenbarelser, kommer vi med säkerhet att förlora motivationen att utföra vårt uppdrag i framtiden: ”Vi har inget att frukta för framtiden, förutom att vi glömmer bort den väg Herren har lett oss och hans undervisning i vår tidigare historia” (Ellen White, Life Sketches, s. 196).

`Även om det är viktigt att minnas det förflutna och hur Herren har verkat i ditt liv, varför måste du ändå dag för dag uppleva honom och att hans kärlek och närvaro är verklig här och nu?`