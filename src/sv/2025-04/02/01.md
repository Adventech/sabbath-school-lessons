---
title:  Överraskad av nåden
date:   04/10/2025
---

> <p></p>
> ”Genom tron undgick skökan Rachav att dödas tillsammans med dem som vägrade tro, ty hon hade tagit emot spejarna som vänner” (Heb. 11:31).

### Veckans huvudtexter

Jos. 2:1–21; 4 Mos. 14:1–12; Heb. 11:31; 2 Mos. 12:13; Jos. 9; Neh. 7:25.

”Varför gjorde jag det här igen?” Kanske har vi alla uttalat dessa ord. Historien upprepar sig ju inte bara, utan det gör även mänskligheten i allmänhet och vi själva i synnerhet. Hur ofta upprepar vi inte samma misstag!

Israel får en andra chans att komma in i det utlovade landet, och Josua tar sitt uppdrag på allvar. Det första steget är att skaffa sig en klar bild av vad de står inför. Han skickar ut två spejare som ska ge honom värdefull information om landet: dess försvarssystem, militära beredskap, vattentillgångar och befolkningens inställning till en invasionsstyrka.

Man skulle kunna tro att Guds löfte om att ge landet till israeliterna inte krävde någon ansträngning från deras sida. Men försäkran om gudomligt stöd upphäver inte det mänskliga ansvaret. Israel står för andra gången vid gränsen till Kanaan. Förväntningarna är höga, men förra gången Israel stod vid gränsen och hade samma uppgift, resulterade det i ett avgrundsdjupt misslyckande.

Den här veckan kommer vi att utforska två av de mest fascinerande berättelserna i Josuas bok och upptäcka deras relevans för vår tro idag. Guds nåd har oändliga möjligheter att överraska oss.

_Studiematerial för den 4–10 oktober 2025._