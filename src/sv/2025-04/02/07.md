---
title:  Studiehjälp
date:   10/10/2025
---

Läs Ellen White, ”Israel går över Jordanfloden”, s. 441, 442, i Det var mycket gott.

Efter denna berättelse om Rachav och spejarna är det tyst om henne i resten av Gamla testamentet tills hon dyker upp igen i Jesus släkttavla. Det sägs att hon blev hustru till Salmon från Judas stam, Boas förfader, och svärmor till en annan anmärkningsvärd kvinna som nämns i samma släkttavla, Rut (Matt 1:5; jämför med Rut 4:13, 21). Genom sin tro på Gud blir den prostituerade kvinnan från Jeriko, som var dömd till total förintelse, en viktig länk i Davids kungliga släkt och en stamfader till Messias. Detta är vad Gud kan åstadkomma genom tron, även om den bara är lika stor som ett senapsfrö (Matt. 17:20; Luk. 17:6).

”Hennes [Rachavs] omvändelse var inte ett enstaka tillfälle då Gud visade nåd mot avgudadyrkare som erkände hans gudomliga auktoritet. Mitt i landet avsade sig ett talrikt folk, gibeoniterna, sin hedendom och förenade sig med Israel, och de fick del av de välsignelser som följde med förbundet.

Gud gör inte någon skillnad på grund av nationalitet, ras eller samhällsklass. Han har skapat hela mänskligheten. Genom skapelsen är alla människor en enda familj, och alla är ett genom återlösningen. Kristus kom för att bryta ner alla skiljemurar, för att öppna varje avdelning av tempelgårdarna, så att varje människa skulle ha fritt tillträde till Gud. Hans kärlek är så vid, så djup, så omfattande att den bryter igenom överallt. De som har bedragits av Satans villfarelser lyfter den bort från hans inflytande och placerar dem inom räckhåll för Guds tron, den tron som omges av löftets regnbåge. I Kristus finns varken jude eller grek, varken slav eller fri” (Ellen White, Från makt till maktlöshet, s. 251, 252).

### Samtalsstart

Har någon av er oväntat fått uppleva Guds nåd och då blivit överraskad över hur stor och kärleksfull den är?

### Förbön

Be att ni ska vara lyhörda för vad Gud har för syfte med er och era liv.

### Samtalsfrågor

`Diskutera hela frågan om ”andra chanser” (och fler därtill) och hur vi ska ge dem till andra. Hur kan vi samtidigt vara försiktiga så att vi inte missbrukar detta koncept?`

`Diskutera Rachav som en förebild för tro. Hur kan vi uppskatta människors öppenhet för Gud även om deras livsstil är långt ifrån det bibliska idealet? Hur är det möjligt att uppskatta deras tro samtidigt som man inte samtycker till vissa av deras sedvänjor?`

`Josua lyckades kombinera rättvisa och nåd på ett praktiskt sätt för att lösa den svåra situation som orsakats av givoniternas svek och av hans egen försumlighet att inte rådfråga Herren. Tänk på en situation i ditt liv som kräver både rättvisa och nåd. Vilka är några praktiska sätt att förena de två?`