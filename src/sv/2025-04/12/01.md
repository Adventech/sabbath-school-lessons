---
title:  Gud är trofast!
date:   13/12/2025
---

> <p></p>
> ”Av allt det goda Herren hade lovat Israels folk uteblev ingenting. Allt gick i uppfyllelse” (Jos. 21:45).

### Veckans huvudtexter

Jos. 21:43–45; 2 Tim. 2:11–13; Jos. 23; Upp. 14:10, 19; 5 Mos. 6:5.

När John F. Kennedy talade till USA:s befolkning vid sin installation den 20 januari 1961 var hans tal bara 1.366 ord, men det lämnade ett outplånligt avtryck i det amerikanska medvetandet. När han uppmanade sitt land att fokusera på sitt ansvar i stället för sina privilegier sa han: ”Med ett gott samvete som vår enda säkra belöning, med historien som den slutliga domaren över våra gärningar, låt oss gå ut för att leda det land vi älskar, be om hans välsignelse och hans hjälp, men veta att här på jorden måste Guds verk verkligen vara vårt eget.”

När Josua, israeliternas åldrande ledare, kände att han närmade sig slutet av sitt liv, bestämde han sig för att vända sig till nationens och israeliternas ledare (Jos. 23 och 24). Jos. 23 är mer inriktat på framtiden och på hur man ska dyrka Gud och endast honom. I Jos. 24 går han igenom Guds trofasta handlingar i det förflutna, med syftet att få fram ett beslut om vem som ensam förtjänar att dyrkas: Jahve.

Den här veckan kommer vi tillsammans att studera Josuas första tal, där han blickar tillbaka på Israels segrar, men samtidigt stakar ut vägen för framtida framgångar för Israel.

_Studiematerial för den 13–19 december 2025._