---
title:  Studiehjälp
date:   19/12/2025
---

Läs Ellen White, ”Josuas sista ord” sid. 476, 477, i Det var mycket gott.

”Satan bedrar många med det rimliga antagandet att Guds kärlek till sitt folk är så stor att han ska ursäkta synd som finns hos dem. Han påstår att hotelserna i Guds Ord har en uppgift i Guds sätt att styra, men de kommer aldrig att uppfyllas i verkligheten. Men Gud har alltid försvarat rättfärdighetens grundprinciper i allt han har gjort för sina skapade varelser. Han har uppenbarat hurdan synden verkligen är genom att visa att den definitivt leder till elände och död.

Synd har aldrig förlåtits villkorslöst, och något sådant kommer heller aldrig att ske. En sådan förlåtelse skulle visa att man har övergett rättfärdighetens grundprinciper, och de utgör själva grundvalen för Guds välde. Världarna som inte har syndat skulle fyllas av förskräckelse. Gud har troget visat vad synden får för resultat. Om inte dessa varningar är sanna, hur kan vi då vara säkra på att hans löften kommer att uppfyllas? Den så kallade människokärleken som önskar upphäva rättvisan är inte människokärlek utan svaghet.

Gud är livgivaren. Ända från begynnelsen har ändamålet med alla hans lagar varit att ge liv. Men synden gjorde intrång på den ordning som Gud hade fastställt, och det ledde till disharmoni. Så länge synden existerar är lidande och död oundvikliga. Men Kristus har burit syndens förbannelse för vår skull, och endast tack vare detta kan människan hoppas att hon själv ska slippa undan dess förskräckliga följder” (Ellen White, Det var mycket gott, s. 477).

### Samtalsstart

Hur reagerar du när saker och ting inte har gått som du har hoppats eller bett om, eller när utlovade löften möts av tystnad?

### Förbön

Gud, vår trofasthet mot dig kan ibland svikta. Förlåt oss för det och hjälp oss att bli bättre.

### Samtalsfrågor

`Gå igenom bevisen på Guds trofasthet i ditt liv. Vad kan du peka på?`

`Diskutera den bibliska läran om Guds vrede. Hur skulle du presentera Herrens vrede som en del av de goda nyheterna?`

`Vilka principer kan du utläsa av veckans bibelstudium när det gäller umgänge med icke-troende? Hur kan vi balansera att ha tydliga gränser när det gäller våra principer och metoder samtidigt som vi umgås med människor för att tjäna dem och se till deras välbefinnande?`

`Vad finns det som hindrar dig från att hålla fast vid Herren av hela ditt hjärta?`