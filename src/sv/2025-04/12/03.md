---
title:  Ett tecken på oro
date:   15/12/2025
---

Den ärorika avslutningen på hela avsnittet (Jos. 21:43–45) bär inom sig det uppfyllda villkoret om lydnad. Framgång får aldrig tas för given; den är alltid kopplad till lydnad för Guds ord. Därför är tilldelningen av landet, ett tecken på Guds trofasthet mot Israel. Men samtidigt skapar det utrymme för en öppen framtida utveckling baserad på Israels attityd (Neh. 9:8). Kommer Israel att kunna säkra det som har uppnåtts?

`Läs Jos. 23:1–5. Vilka är de allra viktigaste punkterna i Josuas inledning?`

Josuas tal rör sig från den gamle och åldrade talaren (betonas två gånger) till åhörarna som måste fortsätta det uppdrag som Gud har anförtrott dem. Han beskriver hur erövringen av landet var möjlig: Herren kämpade för dem. Även om israeliternas otrohet och vantro ledde till att de var tvungna att delta i krigföring efter uttåget, var det inte genom sin militära styrka utan genom Guds ingripande som de lyckades ta landet i besittning.

Gud har gett Israel vila från dess fiender, men det finns några nationer kvar som fortfarande måste besegras. Segern är inte en fullbordad, oföränderlig verklighet för Israel utan en ständigt närvarande möjlighet genom att man i trofasthet ständigt förlitar sig på Guds tillgängliga hjälp.

`Vilka likheter finns det mellan hur israeliterna erövrade Kanaan under Josuas ledning och hur kristna idag kan leva ett segerrikt andligt liv? Läs Jos. 23:10; Kol. 2:15; 2 Kor. 10:3–5; Ef. 6:11–18.`

Israeliternas segrar kunde inte tillskrivas deras styrka och strategi. På samma sätt har den andliga segern över synd och frestelser säkrats genom Jesus Kristus offer och uppståndelse. Men Guds folk idag måste ständigt förlita sig på den andliga försörjningen från den heliga Anden för att kunna leva ett liv i triumf.

`Så många underbara löften det finns i Bibeln. Vilka av dessa hjälper dig när du känner dig svag och möter frestelser?`