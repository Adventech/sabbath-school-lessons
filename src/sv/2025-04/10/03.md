---
title:  Typ och antityp
date:   01/12/2025
---

Bibeltolkare kan inte godtyckligt bestämma vad som utgör en biblisk typ, eller hur denna speciella typ uppfylls i Nya testamentet och senare. Bibeln själv ger vissa riktlinjer och principer för hur den bibliska typologin ska tillämpas.

På samma sätt utvecklar Nya testamentet den antitypiska uppfyllelsen av en typ i tre distinkta faser: (1) i Kristus liv (den kristologiska uppfyllelsen), (2) i kyrkans erfarenhet (den ecklesiologiska uppfyllelsen) och (3) vid tidens slut (den eskatologiska uppfyllelsen).

Vi kan hitta dessa typer och antityper i hela Bibeln, och de är till stor hjälp när det gäller att visa läsarna hur de ska förstå Bibeln och vilka sanningar Guds ord lär ut om Jesus, frälsningen och det yttersta hopp som vi har.

**Titta på följande typer i Gamla testamentet: Israel, uttåget ur Egypten och helgedomen. Hur uppfylls var och en av dem i de tre antitypiska faserna: den kristologiska, den ecklesiologiska och den eskatologiska?**

1. Israel
	- a. Kristologisk fas (Matt. 2:15)
	- b. Ecklesiologisk fas (Gal. 6:16)
	- c. Eskatologisk fas (Upp. 7:4–8, 14)
2. Uttåget ur Egypten
	- a. Kristologisk fas (Matt. 2:19–21)
	- b. Ecklesiologisk fas (2 Kor. 6:17)
	- c. Eskatologisk fas (Upp. 18:4)
3. Helgedomen
	- a. Kristologisk fas (Joh. 1:14; 2:21; Matt. 26:61)
	- b. Ecklesiologisk fas (1 Kor. 3:16, 17; 2 Kor. 6:16)
	- c. Eskatologisk fas (Upp. 3:12; 11:19; 21:3, 22)

` `

”Eftersom Skriften har en enda gudomlig författare, är Skriftens olika delar förenliga med varandra. … Alla Bibelns läror kommer att stämma överens med varandra; tolkningar av enskilda avsnitt kommer att harmoniera med helheten av vad Skriften lär ut om ett visst ämne” (Handbook of Seventh-day Adventist Theology, s. 65).

`Vad gör du när du ibland tycker att det är svårt att förstå innebörden av vissa bibelavsnitt?`