---
title:  Josua och vi
date:   04/12/2025
---

`Som en typ pekar Josua bortom Jesus Kristus tjänst till en uppfyllelse i kyrkans, Kristus kropps, liv. På vilket sätt förebådar de krig som Israel utkämpade under Josuas tid kyrkans andliga strider? På vilket sätt skiljer de sig åt? Se 1 Tim. 1:18; 2 Tim. 4:7; Ef. 6:10–12; 2 Kor. 10:3–5; och Apg. 20:32.`

Nya testamentets författare erkänner den ecklesiologiska (kyrkliga) uppfyllelsen av Josuatypologin. Medlemmarna i Kristus kropp, kyrkan, är involverade i en andlig krigföring mot onda krafter, men de åtnjuter ändå Guds nåd (Heb. 4:9–11) och välsignelserna från sitt andliga arv.

`Vad säger följande texter om den slutliga uppfyllelsen av Josuatypologin? 1 Pet. 1:4; Kol. 3:24; Upp. 20:9; 21:3.`

Den slutliga och fullständiga uppfyllelsen av Josuatypologin kommer att ske vid Jesus Kristus andra ankomst (apokalyptisk/eskatologisk aspekt).

Josuas liv återspeglade så mycket av Guds karaktär att vissa aspekter av hans liv fick en profetisk karaktär som förebådade Messias verksamhet och person.

För oss idag har Messias redan kommit. Hans gärning behöver inte förebildas, men vi har fortfarande förmånen att återspegla hans karaktär – den härlighet som Kristus längtade efter att få dela med sina lärjungar (Joh. 17:22) och som kan bli vår genom att vi begrundar Kristus karaktär (2 Kor. 3:18). Ju mer vi betraktar Jesus, desto mer återspeglar vi skönheten i hans karaktär. Detta är så grundläggande för vad vår dagliga vandring med Kristus bör leda till. Det är därför det är så viktigt med tid i Ordet, varje dag. Det är också därför vi bör ägna tid åt att dröja vid Jesus liv, karaktär och lära. Genom att betrakta blir vi verkligen förändrade.

`Josua, typen, frågade israeliterna: ”Hur länge tänker ni vänta med att ta i besittning det land som Herren, era fäders Gud, har gett er?” (Jos. 18:3). Hur skulle Jesus, Josuas antityp, formulera den frågan idag?`