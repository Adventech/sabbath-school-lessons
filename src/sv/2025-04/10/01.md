---
title:  Den sanne Josua
date:   29/11/2025
---

> <p></p>
> ”Allt det som hände dem är exempel, och det skrevs ner för att vägleda oss som har tidsåldrarnas slut inpå oss” (1 Kor. 10:11).

### Veckans huvudtexter

1 Kor. 10:1–13; Matt. 2:15; Jos. 1:1–3; Apg. 3:22–26; Heb. 3:7–4:11; 2 Kor. 10:3–5.

I Josuas bok finns det en känsla av att huvudpersonens liv pekar bortom honom själv till en verklighet som är mycket större än mannen själv. Vi ser den här principen i hela Bibeln, till exempel i Kanaans land, som är en symbol för vårt eviga hopp om en ny jord. Och naturligtvis pekade den jordiska helgedomsgudstjänsten på en större verklighet: ”Men nu har Kristus kommit som överstepräst för det goda som skulle komma. Genom det större och fullkomligare tabernaklet, som inte är gjort av människohand och alltså inte tillhör den här skapelsen” (Heb. 9:11, FB).

Men frågan uppstår: På vilket sätt pekar Josuas bok på en framtida uppfyllelse? Hur kan vi vara säkra på att en sådan tolkning av boken är legitim? Vilka är de bibliska principer som styr tillämpningen av Josuas bok på nytestamentliga verkligheter och på händelser i ändens tid?

Den här veckan kommer vi att titta på principer för bibeltolkning som rör typologi. Vi kommer att studera hur Bibeln själv innehåller indikatorer på typologi och hur Josuas liv förebådar Messias tjänst och pekar på symbolik som uppfylls i kyrkan, liksom i fullbordandet av mänsklighetens historia.

_Studiematerial för den 29 NOVEMBER–5 december 2025._