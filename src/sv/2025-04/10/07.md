---
title:  Studiehjälp
date:   05/12/2025
---

”På den tiden förstod inte folket Kristus uppgift. … Traditioner, mänskliga regler och stadgar dolde den undervisning som Kristus hade tänkt förmedla. Dessa regler och traditioner hindrade dem från att förstå och utöva sann religion. Och när verkligheten kom, i personen Kristus, kunde de inte upptäcka hur deras symboler uppfylldes i honom. De förkastade uppfyllelsen och klängde sig fast vid sina bilder och ceremonier. Guds Son hade kommit, men de fortsatte att be om tecken. På uppmaningen: ’Vänd om! Himmelriket är nära’, svarade de med att kräva mirakel (Matt. 3:2).

Evangeliet om Kristus var en klippa till fall för dem, eftersom de krävde tecken i stället för en frälsare. De förväntade sig att Messias skulle bevisa det han förkunnade genom att visa sin makt på ett mäktigt sätt och upprätta sitt välde på världsrikenas ruiner. På dessa förväntningar svarade Jesus med liknelsen om lantbrukaren. Det var inte genom vapenmakt eller våld som Guds rike skulle segra, utan genom att inpränta en ny grundsanning i människornas hjärtan: ’Människosonen är den som sår den goda säden’ (Matt. 13:37)” (Ellen White, Guds rike är som …, s, 16).

”Kyrkan behöver trogna Kalevs och Josuas, som är beredda att acceptera evigt liv på Guds enkla villkor om lydnad. Våra kyrkor lider brist på arbetare. Världen är vårt fält. Missionärer önskas i städer och byar som är mer säkert bundna av avgudadyrkan än hedningarna i öst, som aldrig har sett sanningens ljus. Den sanna missionärsandan har övergivit de kyrkor som har så höga anspråk; deras hjärtan glöder inte längre av kärlek till människor och en önskan att leda dem in i Kristus fålla. Vi vill ha seriösa arbetare. Finns det inga som kan svara på det rop som kommer från alla håll: ’Kom över ... och hjälp oss’?” (Ellen White, Testimonies for the Church, vol. 4, s. 156).

### Samtalsstart

Bibeln innehåller många profetior om Jesus. Har ni några ”favoriter” bland dem? Handlar någon av dem om att en människa används som en bild på Jesus och vad han skulle göra? Varför är den människan en förebild på Jesus?

### Förbön

Be att Gud ska hjälpa er att få ännu större kärlek till Jesus.

### Samtalsfrågor

`Hur hjälper biblisk typologi dig att bättre förstå det som Jesus Kristus har gjort för din räkning?`

`På vilket sätt är vår andliga krigföring lik erövringen av Kanaan, och på vilket sätt är den annorlunda?`

`Fundera över den slutliga uppfyllelsen av typologin om Josua. Hur kan bilden av en värld utan smärta, lidande och död ge oss verkligt hopp i livets dagliga strider?`

`Josua återspeglade Guds karaktär så till den grad att han förebådade Kristus verksamhet. På vilka praktiska sätt kan du låta Jesus återspegla sin karaktär i dig på ett mer fullständigt sätt?`