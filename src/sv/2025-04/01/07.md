---
title:  Studiehjälp
date:   03/10/2025
---

Läs Ellen White, ”Israel går över Jordanfloden”, s. 440, 441, i Det var mycket gott; ”Att gå in i det utlovade landet”, s. 175, i The Story of Redemption.

”I sina löften och varningar är det mig som Jesus tänker på. ’Så älskade Gud världen att han utgav sin enfödde Son, för att var och en som tror på honom inte ska gå förlorad utan ha evigt liv’ (Joh. 3:16). Upplevelserna som Bibeln berättar om ska bli mina upplevelser. Bön och förlåtelse, förmaning och varning gäller mig. …

Genom tro ska vi ta emot och införliva sanningens principer med vår erfarenhet. Då blir de en del av vårt väsen, och de blir den drivande kraften i vårt liv. När Guds Ord blir levande i våra sinnen omformar det tankarna och griper in i vår karaktärs utveckling” (Ellen White, Messias, s. 357).

”Det finns inte en punkt som behöver uppehållas mer allvarligt, upprepas oftare eller etableras mer fast i allas sinnen än det faktum att det är omöjligt för den fallna människan att förtjäna något genom sina egna bästa goda gärningar. Frälsningen sker genom tro på Jesus Kristus allena” (Ellen White, Faith and Works, s. 19).

### Samtalsstart

Josuas bok börjar med att Josua står inför den största utmaningen i sitt liv. Då lovar Gud att hjälpa honom. Har Gud hjälpt er när ni stod inför utmaningar? Hur gjorde han det?

### Förbön

Be för människor som ni känner och som står inför stora utmaningar.

### Samtalsfrågor

`Omständigheterna i Josuas liv och erfarenheter är väldigt olika våra förhållanden och utmaningar. Men vilka andliga principer kan vi ta med oss från hans liv som vi kan tillämpa i vårt eget? Varför måste vi då alltid ha sammanhanget i åtanke när vi försöker att göra jämförelser?`

`Diskutera förhållandet mellan Guds löften och vår lydnad mot honom. Hur kompletterar de varandra? Vilka är farorna med att överbetona det ena på bekostnad av det andra? Det vill säga, vad är det för fara med att rikta ljuset mot lagen på bekostnad av att förmörka nåden? Eller att framhäva nåden på bekostnad av att lagen hamnar i skymundan?`

`Baserat på veckans läxa, hur skulle du definiera framgång ur ett bibliskt perspektiv? Vilken plats har välstånd i en kristen definition av framgång?`

`Föreställ dig hur Josua kan ha känt sig när han efterträdde Mose. Vilket löfte gav Gud till honom som säkert uppehöll honom (se Jos. 1:5) i hans stora ansvar?`