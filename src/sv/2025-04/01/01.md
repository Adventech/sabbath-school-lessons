---
title:  Recept för succé
date:   27/09/2025
---

> <p></p>
> ”Så var tapper och stark! Följ troget den lag som min tjänare Mose gav dig. Vik inte av från den åt vare sig höger eller vänster, så får du framgång i allt vad du gör” (Jos. 1:7).

### Veckans huvudtexter

5 Mos. 18:15–22; Jos. 1; Heb. 6:17, 18; Ef. 6:10–18; Ps. 1:1–3; Rom. 3:31.

Benjamin Zander, musikalisk ledare för Bostons Filharmoniska Orkester, undervisade klass i musiktolkning. Han observerade studenternas ångest inför utvärderingen av deras framförande. För att få eleverna att känna sig lugna och öppna sig för sin fulla potential meddelade han den första kursdagen att alla skulle få ett A i betyg. Detta A var inte en förväntan att leva upp till ”utan en möjlighet att leva in i”. Det enda kravet var att studenterna skulle skriva ett brev inom de två första veckorna av terminen, daterat vid slutet av kursen. I brevet skulle de förklara varför de förtjänade det höga betyget.

Josuas bok handlar om nya möjligheter. Mose, som hade dominerat 40 år av Israels historia, tillhörde det förflutna. Uttåget från Egypten och vandringen i öknen, som tragiskt nog hade präglats av uppror och envishet, var över. En ny generation, som var villig att lyda Gud, var redo att gå in i det utlovade landet, inte som en förväntan att leva upp till utan som en möjlighet att leva i.

Låt oss studera hur Gud öppnade ett nytt kapitel i Israels liv, och hur han kan göra samma sak i vårt liv.

_Studiematerial för den 27 september – 3 oktober 2025._