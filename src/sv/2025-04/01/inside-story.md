---
title:  Missionsnytt från hela världen
date:   03/10/2025
---

### Hopp på Amazonas

En del pastorer bor i kyrkan där de arbetar. Andra köper eller hyr ett hus eller en lägenhet en bit bort. Pastor Cassi bor på en båt som också används som en kyrka.

Första kvartalet 2016 gick våra missionsgåvor till speciella projekt i Syd-amerikanska divisionen. Ett av projekten var pastor Cassis flytande båtkyrka som fick namnet ”Hope of the Amazon” (”Amazonflodens hopp”). Båten gör det möjligt för honom att besöka människor som bor i de avlägsna byarna längs Amazonfloden och berätta för dem om Jesus.

När båten lägger till vid en by besöker pastor Cassi varje hem för att lära känna människorna. De första dagarna är utmanande för honom. Han är ju en främling som ingen känner. Pastor Cassi besöker byledarna först av alla. Deras stöd är viktigt om hans verksamhet ska ha framgång. Han inbjuder dem och alla byborna att komma till båten.

Då håller man en stor fest. Pastor Cassi och hans fru organiserar ett speciellt program med kristen musik, mat och en utlottning av priser. På festen berättar pastor Cassi en spännande bibelberättelse och inbjuder människorna att komma till båten varje kväll för att lyssna till fler berättelser. Den första veckan tar han upp ämnen som äktenskap, barnuppfostran och hälsa. Den andra veckan börjar han med bibelstudier, Dessa möten pågår under 25 till 30 kvällar. Under dagen erbjuder pastor Cassi och hans medarbetare lektioner i matlagning, gitarrspel och sång. En läkare och tandläkare ger byborna gratis behandling.

När människor förstår att pastor

Cassi har en uppriktig önskan att förbättra deras liv, kommer de till mötena. Cirka 150 personer får plats på båten.

Under den första månaden av pastor Cassis arbete börjar man bygga en adventistkyrka i byn. Vanligtvis tar detta 30 till 50 dagar. Samfundsledarna anlitar byggnadsarbetare som åker båt till byn bara för att bygga kyrkan.

När bibelstudieserien är över vädjar pastor Cassi till deltagarna att ge sina hjärtan till Jesus i dopet. När den nya kyrkan är färdig flyttas alla gudstjänster och andra möten till den nya byggnaden på land.

Pastor Cassi uppmuntrar de nya medlemmarna att berätta för andra människor vad Jesus har gjort för dem. Han gör hembesök och ger ytterligare bibelstudier. Nya medlemmar utbildas till att leda den nya församlingen, leda sabbatsskolan och gudstjänsterna på sabbaterna och bönemöten på söndags- och onsdagskvällar.

Pastor Cassi och hans medarbetare stannar i en by i fem månader. Sedan lämnar han över ansvaret för den nya församlingen till en pastor som arbetar på en långsiktig basis. Båten brukade besöka två byar varje år. Det visade sig vara det optimala antalet om man ska hinna ge varje ny församling en ordentlig grund.

Efter tio månader och verksamhet i två byar ligger båten i den stora flodhamnen i Manaus under december och januari. Där genomgår den sin besiktning och man gör nödvändiga reparationer. Pastor Cassi samråder med samfundsledarna om strategisk planering och val av byar till nästa år. Han tar också semester.

På två år har pastor Cassi och hans fru planterat fyra församlingar, och totalt har 174 personer döpts.Tack för er gåvor till det här kvartalets projekt i Brasilien och Chile!

_Av Andrew McChesney_, Brasilien, Sydamerikanska divisionen