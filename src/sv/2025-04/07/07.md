---
title:  Studiehjälp
date:   14/11/2025
---

Läs Ellen White, ”Välsignelserna och förbannelserna”, s. 456–458, i Det var mycket gott.

”I enlighet med Moses anvisningar reste nu israeliterna ett minnesmärke av stora stenar på berget Ebal. De hade förberett stenarna genom att bestryka dem med kalk. På stenarna skrev de lagen – inte bara de tio budorden som uttalades från Sinai och som ristades in i stentavlorna, utan även de lagar som Mose hade fått och sedan skrivit ner i en bok. Förutom detta minnesmärke byggde de ett altare av ohuggna stenar, och där offrade de brännoffer åt Herren. Altaret restes på berget Ebal där förbannelsen uttalades. Detta var viktigt eftersom det visade att genom sina överträdelser av Guds lag hade israeliterna drabbats av Guds vrede. Det visade också att de skulle ha blivit straffade omedelbart om de inte hade räddats av Kristus försoning som avbildades genom offeraltaret” (Ellen White, Det var mycket gott, s. 457).

”Men Herrens måltid skulle inte vara en sorgsen högtid. Det var inte syftet med den. När Herrens efterföljare samlas omkring hans bord ska de inte tänka på sina misstag och sörja över dem. De ska inte tänka på sin tidigare andliga erfarenhet, antingen den har varit upplyftande eller nedslående. De ska inte tänka tillbaka på oenigheter mellan sig själva och sina medsyskon. Den förberedande handlingen har innefattat allt detta. De har prövat sig själva och bekänt sina synder, och de som har varit oeniga har blivit överens. Nu kommer de för att möta Kristus. De ska inte stå i korsets skugga utan i dess frälsande ljus. De ska öppna sina sinnen för de klaraste strålarna från rättfärdighetens sol” (Ellen White, Messias, s. 614).

### Samtalsstart

Josuas exempel är mäktigt. Att han mitt i folkets avgörande stund då de intar landet stannar upp och sätter gudstjänsten, tillbedjan, i centrum. Hur lyckas du sätta tillbedjan i centrum när livets stress och press vill tränga ut det?

### Förbön

Herre, led oss att sätta upp ett altare till dig så att tillbedjan blir den fasta punkten i våra liv.

### Samtalsfrågor

`Vad innebär det för dig att först och främst söka Guds rike? Hur formar den principen ditt dagliga liv?`

`Titta på ditt svar på onsdagens sista fråga om hur lätt det är att glömma bort Herren mitt i det dagliga livets brådska. Diskutera i gruppen varför det är så lätt att göra det. Vilka lösningar kan ni komma på?`

`Som adventister tror vi att Jesus tjänstgör för vår räkning i den himmelska helgedomen. Hur kan denna övertygelse vara en ständig källa till hopp och styrka? Varför skulle vetskapen om att det är Jesus som är där och vädjar (Heb. 7:25) för oss hjälpa oss att inse vilka goda nyheter hans verk i den himmelska helgedomen är, särskilt nu under den antitypiska försoningsdagen?`