---
title:  "Högsta lojalitet: Tillbedjan i en krigszon"
date:   08/11/2025
---

> <p></p>
> ”Sök först hans rike och hans rättfärdighet, så skall ni få allt det andra också” (Matt. 6:33).

### Veckans huvudtexter

Jos. 5:1–7; 2 Mos. 12:6; 1 Kor. 5:7; Jos. 8:30–35; 5 Mos. 8:11, 14; Heb. 9:11, 12.

Den här veckan ska vi titta på några viktiga ögonblick under Israels vistelse i det utlovade landet, då folket på nytt överlämnade sig till Herren, ibland inför en överhängande fara. Josua tog det till synes irrationella beslutet att omskära israeliterna på fiendeterritorium (Jos. 5:1–9); att fira påsk trots överhängande fara (Jos. 5:10–12); att bygga ett altare och tillbe Herren medan erövringen pågick för fullt (Jos. 8:30–35); och att sätta upp Herrens tabernakel när sju stammar i Israel ännu inte hade fått sitt arv (Jos. 18:1, 2).

I våra hektiska liv tenderar vi att ägna uppmärksamhet åt de akuta och påträngande frågor som livet ställer oss inför. Ofta försummar vi att avsätta kvalitetstid till att förnya vårt engagemang för Gud och till att stanna upp och uttrycka vår tacksamhet för vad han har gjort och dagligen fortsätter att göra för oss. Morgon- och kvällsgudstjänst, liksom familjealtaret, verkar vara så utanför sitt sammanhang i vårt överladdade, bekvämlighetsstyrda och prestationsinriktade liv. Men djupt nere i våra hjärtan vet vi alla att de tillfällen vi tillbringar tillsammans med Gud och våra nära och kära är den bästa investeringen av vår begränsade tid.

_Studiematerial för den 8–14 november 2025._