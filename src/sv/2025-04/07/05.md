---
title:  Skrivna på stenar
date:   12/11/2025
---

`Läs Jos. 8:32–35. Vad betyder handlingen som beskrivs i dessa verser, och vad bör den säga oss idag?`

Evalberget nämns endast i Femte Moseboken (5 Mos. 11:29; 27:4, 13) och i Josuas bok (Jos. 8:30, 33). Tillsammans med Gerisimberget var det den plats där förbundets välsignelser och förbannelser skulle läsas upp. Enligt 5 Mos. 11:29 och 27:4, 13 skulle det vara platsen för förbannelserna. Här skulle israeliterna stå på var sin sida om arken i närvaro av prästerna (Jos. 8:33). Den ena gruppen ställde sig framför Evalberget, den andra framför Gerisimberget. Här gestaltade de symboliskt de två möjliga sätten att förhålla sig till förbundet. De offer som fördes dit pekade på Jesus, som tog på sig förbundets alla förbannelser för att alla som tror på honom skulle få del av dess välsignelser (Gal. 3:13; 2 Kor. 5:21).

`Varför var det nödvändigt att skriva en kopia av förbundet på ett monument som var synligt för alla? (Se 5 Mos. 4:31; 6:12; 8:11, 14; 2 Kung. 17:38; Ps. 78:7.)`

Vi människor tenderar att vara glömska. Vi tränger ihop vardagens alltmer förvirrande krav på kortare och kortare tidsenheter. Vi glömmer oundvikligen saker som inte återkommer med samma frekvens eller intensitet. Vid varje nattvardsgudstjänst har vi ett särskilt tillfälle att på nytt överlämna oss till Herren och att förnya vårt förbundsengagemang. Det vore bra om vi inte bara såg dessa tillfällen som en chans till individuell återinvigning, utan också som tillfällen till gemensam förnyelse av vår trohet mot Gud. I ett alltmer individualistiskt samhälle måste vi återupptäcka kraften i att tillhöra en gemenskap som delar samma världsbild, samma värderingar och övertygelser och samma uppdrag.

`Livets jäkt och krav kan göra det lätt att glömma Herren i livets så att man försöker göra saker och ting i sin egen styrka och kraft. Hur kan vi undvika detta?`