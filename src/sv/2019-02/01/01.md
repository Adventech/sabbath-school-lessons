---
title: Livsrytmer
date: 30/03/2019
---

### Veckans huvudtexter:
1 Mos 1; 8:22; Ps. 90:10; Job 1:13–19; Apg. 9:1–22; Fil. 1:6; Rom. 8:1.

> <p>Nyckeltext</p>
> ”Allt har sin tid, det finns en tid för allt som sker under himlen” (Pred. 3:1). 

En del av av den vackraste poesin som någon någonsin skrivit kommer från kung Salomo: ”Allt har sin tid, det finns en tid för allt som sker under himlen: en tid för födelse, en tid för död, en tid att plantera, en tid att rycka upp, en tid att dräpa, en tid att läka, en tid att riva ner, en tid att bygga upp, en tid att gråta, en tid att le, en tid att sörja, en tid att dansa, en tid att kasta stenar, en tid att samla stenar, en tid att ta i famn, en tid att avstå från famntag, en tid att skaffa, en tid att mista, en tid att spara, en tid att kasta, en tid att riva sönder, en tid att sy ihop, en tid att tiga, en tid att tala, en tid att älska, en tid att hata, en tid för krig, en tid för fred” (Pred. 3:1–8).

De orden fångar mycket av den mänskliga existensen, de olika tiderna och rytmerna i våra liv. Ja, våra liv går igenom olika stadier, förändringar, och gör så från stunden då vi föds. Ibland är förändringarna goda, ibland inte; ibland har vi kontroll över dem, ibland inte. Låt oss denna vecka se på våra livs tidsperioder och rytmer, särskilt de som påverkar oss själva och också våra familjer.