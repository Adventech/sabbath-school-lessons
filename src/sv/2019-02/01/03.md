---
title: Livsrytmer.
date: 01/04/2019
---

Vetenskapsmän talar om det som kallas dygnsrytm, tanken att det finns en biologisk rytm, en sorts biologisk klocka som styr våra kroppsfunktioner. Med andra ord finns det en viss regelbundenhet redan i våra kroppar. Därför finns det en rytm överallt runt omkring oss och även _i_ oss.

`Vilka förutsägbara tider i våra liv nämns i följande bibelställen, och hur anknyter de direkt till familjelivet?`

**Pred. 3:2; 1 Mos. 21:8; Dom. 13:24; Ps. 71:5; Ords. 5:18; 1 Mos. 15:15; Dom. 8:32; Ps. 90:10**

Mellan livets början och slut går vi alla igenom olika tider, som är olika för varje individ. Vissa barn lever inte länge efter sin födelse; andra uppnår vuxenåldern och ålderdomen. Barnen växer och utvecklas i sin egen takt. Några börjar gå eller tala tidigare än andra. Några kan gå i skolan och växa upp till yrkesmänniskor, medan andra ägnar sin tid åt andra former av arbete. Några har familjer och andra kanske aldrig gifter sig eller får barn.

Det finns miljarder människor på jorden, och trots att vi har så mycket gemensamt (se Apg. 17:26) är var och en av oss en individ, och därför finns det olikheter i vars och ens liv.

På ett sätt är dessa olikheter viktiga eftersom de gör oss alla unika, och det innebär att var och en av oss har någonting att ge som andra inte har. Kort sagt tillåter våra olikheter oss att vara en välsignelse för andra. T.ex. kan både unga och gamla få nytta av vad de kan ge varandra: ”Styrkan är de ungas stolthet, vitt hår de gamlas ära” (Ords. 20:29). På vilket stadium vi än befinner oss och oavsett våra olikheter har vi alla något att ge, inte bara till Herren utan också till varandra.

`Vad kan du göra för att vara till välsignelse för andra, oavsett hur dina omständigheter råkar vara just nu? Varför inte medvetet sträva efter att vara den välsignelsen, särskilt för någon i din familj?`