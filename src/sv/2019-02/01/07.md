---
title: Studiehjälp 
date: 05/04/2019
---

Föreställ dig förändringarna som inträffade i lärjungarnas liv under den tid som Jesus tillbringade med dem. De flesta av dem var outbildade, enkla människor, vana vid sin judiska tros undervisning och traditioner, men nu utmanades de av rabbinen från Galileen. De upplevde avund (Matt. 20:20–24) och konflikt (Joh. 3:25). De tycktes sakna tro (Mark. 9:28, 29), och de till och med övergav (Matt. 26:56) och svek Jesus (Matt. 26:69–74). Samtidigt växte de andligt så att folk kände igen Petrus för att han hade varit med Jesus (Matt. 26:73), och även stora rådets medlemmar förundrade sig när de såg att Petrus och Johannes var ”enkla och olärda män.” ”De kände igen dem som följeslagare till Jesus” (Apg. 4:13).

Tänk också på den oerhörda positiva effekten som vi kan ha på våra familjer om vi lever på ett sådant sätt att när andra familjemedlemmar ser oss vet de att vi är ”följeslagare till Jesus”.

Vad har dessa ord av Ellen White att säga om inflytandet i hemmet? ”Hemmet kan vara enkelt, men det kan alltid vara en plats där goda ord talas och vänliga gärningar görs, där omtänksamhet och kärlek är ständiga gäster” (_The Adventist Home, _s. 18).

**Samtalsstart:** Vilka är de viktigaste händelserna i en människas liv? Varför är just de händelserna så viktiga?

**Förbön:** Be att Gud ska hjälpa er att göra era liv till lovsånger till honom.

**Samtalsfrågor:**

`1. Läs Pred. 3:1–8. Vad säger dessa verser, och hur kan du tillämpa den principen på ditt eget liv och din erfarenhet?`

`2. Samtala i studiegruppen om några av de livsförvandlande erfarenheterna som du har gått igenom, vad du har lärt dig, och om så är fallet, vad du _borde_ ha lärt dig men inte gjorde. Vad lärde du dig som du inte visste? Samtala också om hur dessa livsförvandlande erfarenheter påverkade din familj. Vad lärde du dig även i de situationerna?`

`3. Vilka levnadsvanor har du som skulle vara radikalt annorlunda, jämfört med vad de är nu, om du inte hade Jesus i ditt liv? Vad bör det säga dig om Kristus kraft att förändra oss?`