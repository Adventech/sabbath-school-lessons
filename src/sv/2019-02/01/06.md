---
title: Samverkan
date: 04/04/2019
---

Bibeln är en bok om relationer. Gud skapade oss till att ha relationer med varandra. Mycket få av oss lever faktiskt i total avskildhet. Till att börja med skulle ingen av oss kunna bli till utan andra. Redan efter födelsen behöver vi andra som tar hand om oss, åtminstone fram till en viss ålder då vi åtminstone i princip skulle kunna klara oss själva. Men även om vi skulle kunna det, vem av oss skulle vilja leva s? De flesta av oss behöver och längtar efter sällskap och kamratskap med andra människor. Husdjur som hundar kan vara bra sällskap, men till slut kommer den djupaste och mest meningsfulla och livsförvandlande samverkan från andra människor. Det är inget att undra över att familjen och familjerelationer är så viktiga för vår existens.

Eftersom de flesta av oss samverkar med andra, ofta hela tiden, kan denna samverkan påverka förändringar och rytmer i våra liv, och den gör det också ofta. Men det här fungerar på två sätt: andra påverkar våra liv i sin samverkan med oss, och vi kan i vår tur påverka deras liv genom vår samverkan med andra. Vare sig vi inser det eller inte (och oftast inser vi det inte) kan denna samverkan i olika riktningar vara antingen på gott eller ont. Hur viktigt är det då inte att alltid vara förutseende och verka för att vårt oundvikliga inflytande på andra alltid skulle vara för det goda, särskilt för våra närmaste, som vanligtvis är våra familjemedlemmar.

`Läs följande texter. Vad säger de om vår samverkan med andra? Rom. 15:7; Ef. 4:2, 32; 1 Thess. 3:12; Jak. 5:16`

På många sätt är principen enkel. Om vi agerar trevligt, vänligt och med hänsyn till andra har vi ett positivt inflytande på dem, till och med så långt att vi kan förändra deras liv på ett positivt sätt. Precis som Jesus förändrar människors liv på ett positivt sätt är det ju ett privilegium för oss att göra något liknande också för andra. Återigen bör vi komma ihåg att vårt inflytande är antingen på gott eller ont, även på obemärkta sätt. Ingen annanstans är väl detta inflytande, obemärkt eller inte, mer uttalat än i våra familjer.

`Se på följande uttalanden som Jesus gjorde: Luk. 11:34 och Mark. 4:24, 25. Vad säger de om betydelsen av hur vi samverkar med andra?`