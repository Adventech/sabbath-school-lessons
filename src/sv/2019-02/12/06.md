---
title: Hem med smittsam vänlighet
date: 20/06/2019
---

**Jämför bibeltexter om gästfrihet med faktiska händelser hemma hos flera bibliska familjer som räknas upp nedan. Jes. 58:6, 7, 10–12; Rom. 12:13; 1 Pet. 4:9. Lägg märke till hur gästfrihetens egenskaper visar sig.**

`Abraham och Sara (1 Mos. 18:1–8)`

`Rebecka och hennes familj (1 Mos. 24:15–20; 31–33)`

`Sackaois (Luk. 19:1–9)`

Gästfrihet bemöter någon annans behov av vila, mat och gemenskap. Den är ett konkret uttryck för självutgivande kärlek. Jesus lade teologisk vikt på gästfrihet när han lärde att mat till hungrande och dryck till törstande var handlingar som man gjorde för honom (Matt. 25:34–40). Att använda sitt hem i tjänst kan omfatta allt från en enkel måltid med grannarna till radikal gästfrihet där man erbjuder rum åt ett offer för våld. Det kan omfatta enkel vänlighet, ett tillfälle att be för någon eller ett bibelstudium. Sann gästfrihet kommer från individer som berörts av Guds kärlek och vill uttrycka sin kärlek i ord och handling.

Ibland klagar familjer på att de inte har möjligheter, tid och/eller kraft att vara gästfria. Andra känner obehag, okunskap och osäkerhet att gå utanför sin vänskapskrets och umgås med icketroende. Somliga vill undvika komplikationer i sina liv som kan uppstå när man möter nya människor. Många familjer blandar idag ihop _gästfrihet_ och _underhållning_.

`På vilka sätt återspeglar ditt hem ditt eget andliga tillstånd?`