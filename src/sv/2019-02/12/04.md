---
title: Frid som segrar
date: 18/06/2019
---

`Vilket råd ger Nya testamentet för äktenskap som delas av religion? 1 Kor. 7:12–15; 1 Pet. 3:1, 2`

_Välsignelsen att vara en kristen partner._ I Första Korinthierbrevet bemöter Paulus de omvändas bekymmer för att ett fortsatt äktenskap med en icke-troende skulle vara mot Gud eller orena dem eller deras barn. Nej, säger Paulus. Äktenskapets heliga ställning och dess intimitet ska fortsätta efter att den ena har blivit troende. Närvaron av en kristen partner ”helgar” den andra och parets barn. Ordet ”helgar” bör förstås i betydelsen att den icketroende kommer i kontakt med nådens välsignelser genom att leva med en kristen partner.

Hjärtskärande nog kan den icketroende vilja lämna äktenskapet. Fastän konsekvenserna blir allvarliga upprätthåller vår Guds ord med nåd alltid den mänskliga valfriheten: ”må han göra det. I sådana fall är den troende brodern eller systern inte bunden” (1 Kor. 7:15).

_Kallade att leva i frid._ Guds Ord förespråkar klart att trots utmaningar i ett andligt delat hem kan det finnas sätt att få Kristus frid att råda där. Det finns hopp att hålla äktenskapet intakt, att visa hur tro på Gud kan ge seger mitt i svårigheter, och att främja partnerns välbefinnande som den troende är ett med, trots att han/hon inte tror.

`Vad kan det finnas för begränsningar för en makes/makas ansvar gentemot en icketroende make/maka?`

Kärleksfullhet, orubblig trohet, ödmjuk tjänst och behagligt vittnesbörd från den troendes håll skapar den största sannolikheten för att den icketroende ska kunna vinnas. Underkastelse i ett äktenskap uppstår ur vördnad för Kristus (jfr Ef. 5:21). När en make/maka förhåller sig till den icketroende partnern med kristen underkastelse är den första lojaliteten alltid mot Kristus. Trohet mot Guds anspråk på ens liv innebär inte att en maka/make ska bli misshandlad av en våldsam partner.

`Har någon i din församling problem med en icketroende maka/make? På vilka praktiska sätt kan du i så fall kanske hjälpa?`