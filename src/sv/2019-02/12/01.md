---
title: Vad har de sett i ditt hus?
date: 15/06/2019
---

### Veckans huvudtexter:
Jes. 38; 39; 1 Kor. 7:12–16; 1 Pet. 3:1, 2; Heb. 6:12; 13:7; 3 Joh. 11; Jes. 58:6, 7, 10, 12.

> <p>Nyckeltext</p>
> ”Men ni är _ett utvalt släkte, kungar och präster, ett heligt folk, Guds eget folk som skall förkunna hans storverk_. Han har kallat er från mörkret till sitt underbara ljus” (1 Pet. 2:9). 

Kanske går det bra i våra liv (åtminstone just nu) och det tackar vi Gud för: familjen mår bra, det går bra på jobbet, och även hälsa och ekonomi fungerar. Eller kanske inte? Kanske är ditt hem just nu fyllt av smärta och kaos? I vilket fall som helst: om någon besökte ditt hem, likt de utsända från Babylon som besökte kung Hiskia, hur skulle du svara på det som profeten Jesajas senare frågade kungen: ”Vad har de sett i ditt hus?” (Jes. 39:4, _FB_).

Vad har folk sett i ditt hus? Vad har de himmelska änglarna sett? Vilken sorts anda genomsyrar våra hem? Kan man ana ”doften” av bön? Finns där vänlighet, generositet, kärlek, eller spänning, vrede, agg, bitterhet och disharmoni? Kommer någon att gå därifrån med tanken att Jesus finns i detta hem?

Det är viktigt för oss alla att fråga oss själva vilken sorts hem vi har skapat. Den här veckan ska vi se på något av det som kan bidra till ett härligt hemliv, trots de oundvikliga spänningar och strider som finns i ett hem idag.