---
title: Studiehjälp 
date: 21/06/2019
---

Ellen White: ”A Powerful Christian Witness”, s. 35–39; ”Attitude Toward an Unbelieving Companion”, s. 348–352 i _The Adventist Home_; ”Hemmet”, s. 299–304 i _Hälsa för hela människan_; ”The Ambassadors From Babylon”, s. 340–348 i _Prophets and Kings._

_Kraften hos evangelisation i hemmet._ ”Det inflytande som kommer från ett gott hem påverkar människors hjärtan och liv mycket mer än någon predikan kan göra. …”

”Vi kan tycka att vårt inflytande är mycket begränsat, vår förmåga liten, våra tillfällen få, våra prestationer små, och ändå har vi underbara tillfällen om vi troget använder de möjligheter våra egna hem ger oss” (Ellen White: _Hälsa för hela människan_, s. 204). 

**Samtalsstart:** Vad är ni bra på i ert hem när det kommer gäster? Ge tips till de andra i gruppen om någon av era andliga vanor hemma.

**Förbön:** Skriv upp alla barn i församlingen på en lista, eller de barn som er bibelstudiegrupp har i sina familjer, och be för att de ska få en personlig relation till Jesus.

**Samtalsfrågor:**

`1. Fråga vem som helst i din studiegrupp om någons hem bidrog till att de bestämde sig för att följa Kristus. Samtala om vad det var som gjorde ett sådant intryck. Vad kan studiegruppen lära sig av en sådan erfarenhet?`

`2. På vilka praktiska sätt kan ni som grupp tjäna en familj där den ena partnern inte är troende?`

`3. Samtala om något av det tryck som finns i hemmet och som verkar mot en gudsrelation. Skriv en lista över det och därefter möjliga lösningar.`

`4. Kristnas privatliv är ett vittne för barnen, icketroende makar, andra släktingar och besökare. Att dela med sig av sin tro hemma fungerar kanske inte alltid så bra som man skulle vilja eller leder inte till att släktingar eller besökare omvänder sig, men ofullkomliga familjemedlemmar försöker peka på vägen till en fullkomlig Frälsare. När Jesus inspirerar oss till generös gästfrihet för det med sig en atmosfär av nåd till alla som berörs. Fundera på hur ditt hem påverkar dem som besöker det. Vad kan du göra för att alla som stiger in i ditt hem ska få en bättre bild av tron på Gud?`