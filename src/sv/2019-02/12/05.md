---
title: Familjelivet är att dela med sig
date: 19/06/2019
---

`Spåra i följande texter hur Nya testamentet använder begreppet ”föredöme” eller motsvarande uttryck. Vad säger de oss om processen att bli och växa som kristen? Vad tror du de antyder om relationen mellan att vara en förebild och att vittna? 1 Kor. 4:16; Ef. 5:1; 1 Thess. 1:6; Heb. 6:12; 13:7; 3 Joh. 11`

Nya testamentets betoning på _att ta efter_ visar förebildens viktiga roll i inlärningsprocessen. Människor tenderar att bli lika dem som de observerar. Denna princip gäller relationer allmänt och i hemmet i synnerhet, där det är vanligt att man tar efter någon. Där tar barnen efter sina föräldrar och syskon, äkta par tar ofta efter varandra. Denna tanke ger en viktig nyckel till hur par och familjer kan vara ett kristet vittnesbörd för andra par och familjer.

_Det sociala inflytandets makt._ Vi vittnar från våra hem när vi skapar tillfällen för andra att observera oss och delar med oss av våra erfarenheter hemma på något sätt. Många har dock inga goda exempel på äktenskap eller familj att följa. I våra hem kan de se hur Jesus ande gör skillnad. ”Det inflytandet vi kan utöva i umgängeslivet”, skrev Ellen White, ”är en underbar kraft. Om vi vill kan vi använda detta inflytande för att hjälpa människor i vår omgivning” (_Hälsa för hela människan,_ s. 203).

När äkta par bjuder andra äkta par på en måltid, gemenskap eller bibelstudium, eller när de går tillsammans till äktenskapsseminarier ser besökarna en förebild. Sättet som de visar ömsesidighet, bekräftelse, kommunikation, konfliktlösning, och hur de hanterar sina olikheter vittnar om ett familjeliv i Kristus.

`Varför behöver vi ändå alltid vara försiktiga i detta sammanhang? Jer. 17:9; Joh. 2:24-25; Rom. 3:23`

_Följ troende som följer Kristus_. Alla mänskliga exempel är bristfälliga, men ett kristet hems vittnesbörd handlar inte om att vara en absolut perfekt förebild. Nya testamentets idé om efterföljelse är att individer följer de troende som följer Kristus. Tanken är att individer förstår den kristna tron när de ser hur den visas i andras liv som är lika mänskliga och bristfälliga som de själva.

`Vad kan du göra för att ditt hem ska vara en bättre förebild för kristet liv?`