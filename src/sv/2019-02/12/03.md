---
title: Familjen först
date: 17/06/2019
---

De mest naturliga att först evangelisera till är de som bor i vårt hem. De är de viktigaste att vittna för.

`Vilka slutsatser kan man dra från Joh. 1:40–42 kring vittnandet om tron hemma? Se även 5 Mos. 6:6, 7; Rut 1:14–18.`

_En entusiastisk rapport._ Andreas gjorde mer än att bara rapportera; han såg till att hans bror Simon fick möta Jesus. En entusiastisk rapport om Jesus och en personlig presentation – vilket enkelt sätt att dela med sig av evangeliet till släktingar i våra hem! Efter presentationen trädde Andreas tillbaka. Från och med det hade Jesus och Petrus en egen relation.

_Hjälpa barnen att få en egen tro._ Det är lätt att förbise barnen som några som behöver evangelisation. Föräldrar kan felaktigt tro att barnen bara suger åt sig av familjens andlighet. Detta kan vi inte ta för givet. Barn och unga lär sig av de förebilder de observerar, men det är också viktigt att dessa yngre medlemmar i kristna familjer får individuell uppmärksamhet och tillfällen att utveckla en personlig relation till Jesus. 5 Mos. är bestämd på denna punkt: den effektivaste sorten av religiös uppfostran måste uppmärksammas. I hemmet bör vi uppmuntra till regelbunden personlig tillbedjan och familje-andakter. Tid och seriösa ansträngningar behövs för barn och unga.

`Vad kan vi lära oss av hur Noomi evangeliserade? Rut 1:8–22`

Rut var med Noomi under de svåraste stunderna i hennes liv: när hon försökte få iväg sin svärdotter och när hon, arg och deprimerad, skällde på Gud och räknade upp sina förluster (Rut 1:15, 20, 21). Ruts vittnesbörd är lysande, det visar att unga kan möta och överlåta sig till en fullkomlig Gud, även när de får möta honom genom en ofullkomlig förälder.

`Om hemmet är det viktigaste missionsfältet, hur påverkar det din attityd mot dem som lever med dig? Samarbeta som familj och gör en lista över specifika saker som din familj kan göra för att leda ofrälsta släktingar till Kristus.`