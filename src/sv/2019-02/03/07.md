---
title: Studiehjälp 
date: 19/04/2019
---

Om vi läser igenom berättelsen om det forna Israel i öknen kan vi se en lång lista med misstag efter misstag inför stora förändringar, trots den häpnadsväckande uppenbarelsen av Guds kärlek och makt. Innan Israel till slut skulle träda in i det utlovade landet och därmed möta ytterligare en stor förändring sade Mose faktiskt till dem: ”Med egna ögon har ni sett vad Herren gjorde vid Baal-Pegor. Alla bland er som följde Baal-Pegor har Herren, din Gud, utplånat, men ni som höll fast vid Herren, er Gud, är alla vid liv i dag. Jag lär er nu stadgar och föreskrifter, så som Herren, min Gud, har befallt mig, för att ni skall lyda dem i det land ni kommer till och tar i besittning. Ni skall följa dem och lyda dem för att andra folk skall se er vishet och insikt. När de hör alla dessa stadgar kommer de att säga: ’Detta stora folk är verkligen ett vist och insiktsfullt folk!’ Vilket stort folk har gudar som är dem så nära som Herren, vår Gud, är oss nära varje gång vi åkallar honom? Och vilket stort folk äger stadgar och föreskrifter så rättfärdiga som denna lag som jag i dag förelägger er? Men akta dig mycket noga för att glömma vad du såg med egna ögon. Bevara det i minnet så länge du lever, och undervisa dina barn och barnbarn om det” (5 Mos. 4:3–9). Hur viktigt är det inte att vi inte glömmer vad Herren gjort för oss! Finns det något bättre sätt för att inte glömma det än att vi lär det åt andra och åt dem som kommer efter oss? Lägg också märke till hur central familjen var i allt detta i och med att de skulle lära dessa ting åt sina barn. Synden vid Pegor var någonting som bara kunde bli destruktivt för familjelivet. ”Brottet som förde Guds dom över Israel var tygellösheten. Kvinnornas iver för att förföra människor slutade inte vid Baal-Pegor” (Ellen White: _The Adventist Home_, s. 326).

**Samtalsstart:** Tycker ni att förändringar är jobbiga? Har ni något sätt att förbereda er för dem?

**Förbön:** Be att Gud ska ge er sin frid när ni drabbas av förändringar.

**Samtalsfrågor:**

`1. Samtala i studiegruppen om några förberedelser som ni har gjort inför något av livets stora steg – äktenskap, föräldraskap, ålderdom eller något annat. Hur påverkade förändringarna din familj? Vad har du lärt dig som kan hjälpa andra i mötet med dessa steg?`

`2. Tänk på Davids ord till Salomo, återigen mot bakgrund av hans synd med Batseba. Det var en katastrof som kastade en skugga över resten av Davids regim och som kraftigt påverkade hans familj åt det onda hållet. På vilka sätt kan vi se att Guds nåd är en aktiv verklighet mitt i allt detta?`