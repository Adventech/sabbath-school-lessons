---
title: Förberedelse för döden
date: 18/04/2019
---

Såvida vi inte är vid liv när Jesus kommer tillbaka är övergången från liv till död den största förändringen som vi alla kan förvänta oss. Vilken förändring kan, vid sidan om äktenskap och födelse, ha en större påverkan på familjen än en familjemedlems död?

`Läs 1 Kor. 15:24–26. Vad lär dessa verser oss om döden?`

Många gånger kommer döden naturligtvis oväntat och tragiskt. Hur många män, kvinnor och även barn har vaknat upp en morgon bara för att före solnedgången sluta sina ögon, inte i sömn utan i döden? Eller hur många har vaknat på morgonen och mist en familjemedlem före solnedgången?

Förutom att försäkra dig om att du är förenad med Herren genom tron och täckt av hans rättfärdighet stund för stund (se Rom. 3:22) kan du inte förbereda för döden när du inte ser den komma, antingen för din egen eller för dina kärastes del.

Å andra sidan: vad skulle du göra om du visste att du bara hade en månad kvar att leva? Vi vet inte med säkerhet när döden besegrar oss, men vi kan visst veta när vi närmar oss slutet av vårt liv. Hur viktigt är det därför inte att vi förbereder oss själva och vår familj för det oundvikliga.

`Läs 1 Kung. 2:1–4, några av Davids sista ord till sin son Salomo. Vad kan vi lära oss av detta om förberedelsen för döden, både för vår egen och för våra familjemedlemmars del?`

Vid första ögonkastet skulle man kunna hävda: _Det där är försmädligt! David mördade Uria efter att ha gjort hans hustru gravid i en otrohetsaffär (se 2 Sam. 11). Men här uppmanar sin son att vandra på Herrens väg._ Å andra sidan var det kanske just på grund av denna synd och de fruktansvärda konsekvenserna som Davids ord blev så kraftfulla. På sitt sätt försökte han utan tvekan varna sin son för det dåraktiga som hade orsakat honom så mycket sorg. David lärde sig, på den hårda vägen, några svåra lärdomar om syndens pris, och utan tvekan hoppades han kunna bespara sin son från något av den sorg som han själv hade fått uppleva.