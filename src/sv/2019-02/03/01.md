---
title: Förberedelse för förändring
date: 13/04/2019
---

### Veckans huvudtexter:
1 Kor. 10:1–13; 1 Mos. 2:24; 1 Kor. 13:4–8; 1 Sam. 1:27; Ps. 71; 1 Kor. 15:24–26.

> <p>Nyckeltext</p>
> ”Rättvisa går framför honom, fred och välgång i hans spår” (Ps. 85:14). 

Livet är fullt av förändringar. Saker och ting förändras hela tiden. Det enda som inte förändras är förändringen själv. Förändring är faktiskt en del av själva vår existens. Även fysikens lagar tycks lära att förändring finns i de mest grundläggande delarna av verkligheten.

Ofta kommer förändringar oväntat. Vi befinner oss i en rutin när allting plötsligt, oväntat, förändras, och vi tappar helt fotfästet.

Å andra sidan kan vi ibland se förändringar komma. Vi får förvarningar, tecken, antydningar som låter oss veta att det kommer att bli annorlunda. När detta händer är det klokt att börja förbereda sig, till vilken grad det nu är möjligt, för det vi kan se komma. Många av dessa förändringar är stora: äktenskap, barn, ålderdom, till och med död.

Ja, vi lever inte i avskildhet. Det innebär att förändringar som kommer till oss kan påverka våra familjer, till och med mycket. Samtidigt kan förändringar i våra familjer också påverka varje familjemedlem.

Den här veckan ska vi se på några förändringar som de flesta av oss, förr eller senare, möter på ett eller annat sätt och hur dessa förändringar kan påverka familjelivet.