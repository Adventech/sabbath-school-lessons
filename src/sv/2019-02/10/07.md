---
title: Studiehjälp 
date: 07/06/2019
---

“Alltför ofta är föräldrarna inte enade i ledningen av familjen. Fadern, som bara är med sina barn lite och är okunnig om deras säregenheter och sinnelag, är hård och allvarlig. Han kontrollerar inte sitt humör utan tillrättavisar ursinnigt. Barnet vet detta, och i stället för att bli kuvat fyller straffet barnet med vrede. Modern låter dåliga beteenden passera vid ett tillfälle och straffar hårt vid ett annat. Barnen vet aldrig vad som kan förväntas och frestas till att testa hur långt de kan överträda utan straff. På så sätt sås ondskans säd som gror och bär frukt” (Ellen White: _The Adventist Home,_ s. 314, 315).

”Hemmet ska vara platsen för den renaste och högsta tillgivenheten. Frid, harmoni, tillgivenhet och lycka borde ständigt odlas dagligen, tills dessa dyrbara ting bor i familjemedlemmarnas hjärtan. Kärlekens planta behöver noga vårdas, annars dör den. Varje god princip behöver odlas om vi vill att den ska blomstra i själen. Det som Satan planterar i hjärtat: avund, missunnsamhet, onda tankar, ont tal, otålighet, fördomar, själviskhet, begär och fåfänga, måste utrotas. Om dessa onda ting tillåts bli kvar i själen bär de frukter som orenar många. Ack vad många giftiga växter det finns som dödar kärlekens dyrbara frukt och orenar själen!” (s. 195, 196).

**Samtalsstart:** Vad har ni upplevt vara de bästa sätten att lösa konflikter?

**Förbön:** Be särskilt om att få uppleva mer av 1 Joh. 4:18.

**Samtalsfrågor:**

`1. Läs följande citat från en artikel om äktenskapet. ” ’Vi har inte en överstepräst som är oförmögen att känna med oss i våra svagheter, utan en som har prövats på alla sätt och varit som vi men utan synd’ (Heb. 4:15). Liksom Kristus satte sig själv i vår situation för att bäst förhålla sig till oss borde vi göra detsamma med vår äktenskapspartner. Försök att se på varje förekommande krissituation inte bara ur ditt eget utan också din partners perspektiv. Se hur han eller hon ser på situationen, hur den har påverkat honom/henne, och varför han/hon känner som han/hon gör. Principen kan fungera lindrande i besvärliga situationer. På vilka sätt kan vi tillämpa denna princip på alla områden med möjliga konflikter med andra?`

**Samtala i studiegruppen om frågan: ”Är vrede alltid synd?”. Försvara din inställning.**