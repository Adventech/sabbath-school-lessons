---
title: Vredens roll i en konflikt
date: 04/06/2019
---

Vem har inte upplevt vrede vid ett eller annat tillfälle? Det som gör det svårare är när vreden riktar sig mot en familjemedlem. Vid sidan om att vägra att förlåta kan vrede bli till ett gift som orsakar mycket smärta och lidande i hemmet och i familjen och relationer allmänt.

`Läs Ef. 4:26, 27 och Pred. 7:10. Hur kan vi balansera vår förståelse av vrede som en känsla och vrede som en synd? Vad är skillnaden?`

`Vad säger Jakob i Jak. 1:19, 20 som vi borde tillämpa vid alla tillfällen vi kan men särskilt när det gäller familjemedlemmar vilkas handlingar och attityder och ord gör oss arga?`

Om du är arg på någonting, vänd det till något positivt i stället för att låta det sväva över ditt liv som ett mörkt moln. Be för dem som har skadat och gjort dig illa, förlåt dem och bli till välsignelse för dem. Kanske är det inte lätt i början, men när du beslutar det och håller dig till det tar Gud hand om resten.

Ibland kommer roten till vrede från våra barndomshem. Arga människor kommer från arga familjer eftersom de har lärt sig av sina förebilder och bär med sig beteenden i sina egna liv och senare låter dem gå vidare till sina barn. Ibland kan vrede vara ett resultat av otillfredsställda behov eller avund, som det var i Kains fall, vilket ledde till att han mördade sin bror.

Kanske har du goda skäl till att vara arg, men använd inte det som en ursäkt för att vara det. Förneka det inte och försök inte att rättfärdiga det. Be i stället Gud om hjälp att hantera det på ett positivt sätt. Försök också se vilken känsla som har utlöst vreden. Aposteln Paulus ger oss ett gott råd: ”Låt dig inte besegras av det onda, utan besegra det onda med det goda” (Rom. 12:21).

`Alla har vi saker som förargar oss, ända intill smärta. I vissa fall är vi kanske berättigade till den vreden. Frågan är: Hur kan vi, med Guds hjälp, undvika att den vreden gör oss och andra runt omkring oss olyckliga? Kan det kanske vara en bättre väg att se på vad som utlöst vreden och försöka berätta om och behandla det?`