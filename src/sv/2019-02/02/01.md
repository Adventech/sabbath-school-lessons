---
title: Våra val
date: 06/04/2019
---

### Veckans huvudtexter:
Ef. 1:1–4; Matt. 22:35–37; Matt. 7:24, 25; Ords. 18:24; 1 Kor. 15:33; Pred. 2:1–11. 

> <p>Nyckeltext</p>
> ”Om ni är ovilliga att tjäna Herren, välj då i dag vilka ni vill tjäna: de gudar som era fäder tjänade på andra sidan Eufrat eller de gudar som dyrkas av amoreerna, vilkas land ni bor i. Jag och min släkt vill tjäna Herren” (Jos. 24:15, 16).

Har du någonsin tänkt på att livet är fullt av val? Man skulle faktiskt kunna hävda att vad vi gör hela dagen, från den stund vi går upp tills vi lägger oss, är på många sätt val. Vi gör så många val att vi ofta inte ens tänker på dem. Vi bara väljer.

Vissa val är enkla och blir till och med rutin, medan andra är livsförvandlande och har eviga konsekvenser, inte bara för oss utan även för våra familjer.

Hur viktigt är det därför inte att vi tänker igenom våra val, särskilt de stora, de som kan påverka oss och våra familjer för resten av inte bara våra egna liv utan också våra familjemedlemmars.

Hur många av oss ångrar inte än idag de val vi har gjort? Hur många lever inte än idag med spillror från felaktiga val för länge sedan? Lyckligtvis finns det förlåtelse. Det finns återlösning, och det finns helande, även för de värsta besluten.

Den här veckan ska vi se på ett mycket övergripande sätt på frågan om våra val, hur vi borde göra dem, och vilken påverkan de kan ha på oss själva och våra familjer.