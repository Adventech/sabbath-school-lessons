---
title: Val av livskamrat
date: 10/04/2019
---

Om du förväntas välja dina vänner noga behöver du vara ännu noggrannare när det gäller valet av din kommande make/maka. Adam var mycket välsignad för att Gud formade hans livskamrat med sina egna händer och av Adam själv. Adams val var lätt eftersom Eva var inte bara var den enda kvinnan utan också den fullkomliga kvinnan. Vi övriga har det svårare, eftersom ingen av oss är fullkomlig och har många att välja emellan.

Eftersom det här beslutet är så viktigt har Gud inte lämnat oss utan vägledning på detta område i våra liv. Förutom de viktiga stegen som vi såg på i måndagens studium finns det några mer specifika steg att följa i hela frågan om äktenskapet (vi ska se på hela frågan om äktenskapet mer noggrant i studium 6). Förutom valet att tjäna Gud kommer frågan om make/maka faktiskt alltid att ha de största konsekvenserna för alla val som någon gör i sitt liv.

`Vilken mycket allmän vägledning finner vi i följande texter som kan och bör tillämpas när någon söker den rätta personen att gifta sig med? Ps. 37:27; 119:97; 1 Kor. 15:33; Jak. 1:23–25`

Vid sidan om att leta efter den rätta att gifta sig med bör man först själv vara den rätta. ”Allt vad ni vill att människorna skall göra för er, det skall ni också göra för dem. Det är vad lagen och profeterna säger” (Matt. 7:12). Någon kanske finner en potentiell make/maka som har alla de egenskaper man skulle önska, men om den som vill ha goda egenskaper hos andra saknar dem själv blir det problem.

Detta är inget nytt och har säkert setts inte bara i äktenskap utan också i livet generellt. I början av Romarbrevet använder Paulus mycket tid till att tala till dem som dömer andra för något som de själva också gör sig skyldiga till. Eller som Jesus sade: ”Varför ser du flisan i din broders öga när du inte märker bjälken i ditt eget?” (Matt. 7:3). 

`Hur ofta finner du dig själv önska att någon annan (kanske din make/maka) hade egenskaper som du faktiskt själv saknar? Tänk på det.`