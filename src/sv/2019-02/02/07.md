---
title: Studiehjälp 
date: 12/04/2019
---

I hela Bibeln konfronteras vi med verkligheten av människans fria vilja. Redan före syndafallet hade Adam och Eva en fri vilja (1 Mos. 3), och tyvärr använde de den till fel val. Om varelser som inte hade fallit kunde missbruka den fria viljan i sitt fullkomliga tillstånd, hur mycket mer gör då inte syndiga varelser som vi det?

Vi behöver också komma ihåg att fri vilja är just det, _fri_, vilket innebär att oavsett tryck på oss, vare sig inifrån eller utifrån, har vi möjlighet att välja det som är rätt. Guds kraft som finns i oss hjälper oss när vi vill välja det rätta med den fria vilja som Gud har gett oss. Hur viktigt är det därför inte att vi noga överväger våra beslut, särskilt med tanke på de beslut som kan påverka våra familjeliv. Kains fria viljas val att döda sin bror förstörde säkert hans familj. Josefs bröders frivilliga beslut att sälja honom till slaveri ruinerade deras fars liv. ”Han såg på den och sade: ’Det är hans! Min son är uppäten av ett vilddjur, Josef är ihjälriven!’ Och Jakob rev sönder sina kläder, han band säcktyg kring höfterna och sörjde sin son under lång tid. Alla hans söner och döttrar kom för att trösta honom, men han ville inte låta sig tröstas utan sade: ’Jag skall sörja min son tills jag själv stiger ner i dödsriket.’ Så begrät hans far honom” (1 Mos. 37:33–35).

I hela Bibeln, liksom i livet, kan vi finna exempel på hur familjemedlemmars frivilliga val på gott eller ont påverkar andra, så som Korachs, Datans och Avirams val (4 Mos. 16:1–32; se även Dan. 6:23, 24; 1 Mos. 18:19).

**Samtalsstart:** Har ni några principer som brukar styra er när ni ska göra viktiga val? Låter ni Bibeln vägleda er? Berätta gärna hur den gör det.

**Förbön:** Be att Gud ska leda er i alla viktiga val.

**Samtalsfrågor:**

`1. Vilka fria val har du gjort idag? Vad säger de dig om dig själv och din relation med Gud och andra? Har du gjort några val som duskulle önska att du hade gjort annorlunda?`

`2. Ge några exempel på bibliska personer som gjorde fel val, och vad kan vi lära oss av deras misstag? Hur påverkade deras felaktiga val deras familjer negativt?`

`3. Utan tvekan har vi alla ångrat våra felaktiga val. Varför är evangeliet så goda nyheter i dessa tider av ånger? Vilka löften från Bibeln har du gjort anspråk på när du har känt sorg över och skuld för de felaktiga valen?`

`4. Om några kom till dig för att prata om äktenskap, vilka råd skulle du ge dem och varför? Vilka principer kan du peka på i Guds Ord för att hjälpa dem att arbeta sig igenom detta viktiga beslut?`