---
title: Att välja rätt
date: 08/04/2019
---

Alla känner vi mycket väl till hur viktiga våra val är. Vi vet också hur felaktiga val kan påverka våra egna och andras liv mycket negativt. Frågan är: _Hur kan vi veta hur vi ska välja rätt?_

**Följande verser ger oss några generella steg som kan hjälpa oss i våra försök att fatta rätta beslut. Vilka är dessa steg?**

`1. 1 Thess. 5:17; Jak. 1:5`

`2. Jes. 1:19; Matt. 7:24, 25`

`3. Ps. 119:105; 2 Tim. 3:16`

`4. Ords. 3:5, 6; Jes. 58:11`

`5. Ords. 15:22; 24:6`

Hur avgörande är det inte att vi går till Herren i bön vid varje viktigt beslut vi tar och försäkrar oss om att vårt val inte leder oss till att bryta mot Guds lag eller ens principerna i hans Ord på något sätt. Hur avgörande är det inte att vi förtröstar på Gud, och att vi överlåter vårt val till honom. Vi behöver alltså be att våra val ska ära honom och att vi ska vara redo att överge våra egna önskningar om de går mot hans plan för våra liv. Många gånger kan också kloka rådgivare vara till hjälp när vi står inför ett val. Till slut kan vi finna en fantastisk tillförsikt i vetskapen om att Gud älskar oss och vill det bästa för oss, och att när vi kan överlåta våra liv till honom i tro och ödmjukhet kan vi gå vidare i tron på de val vi gjort.

`Hur gör du med stora val i ditt liv? Vilka, om några, andliga steg tar du när du försöker välja?`