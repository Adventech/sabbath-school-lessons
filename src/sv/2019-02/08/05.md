---
title: Föräldraskap som lärjungaträning
date: 22/05/2019
---

`Läs 1 Mos. 18:18, 19 och 1 Sam. 3:10–14. Jämför de två fäderna med varandra. Vad är resultaten av deras föräldrastil?`

Föräldrarna har ansvar för att leda sina barn till lärjungaskap så att de blir Jesus lärjungar. Det finns föräldrar som tror att sättet att lära och tillrättavisa barnen är genom fysisk bestraffning, ju mer desto bättre (Ords. 22:15; 23:13; 29:15). Texter som dessa har missbrukats för att kränka barnen och tvinga dem till en total underkastelse, men detta har ofta lett till uppror mot föräldrarna och Gud.

Bibeln lär att föräldrarna ska styra sina barn milt (Ef. 6:4; Kol. 3:21) och vägleda dem i rättfärdighet (Ps. 78:5; Ords. 22:6; Jes. 38:19; Joel 1:3). Som föräldrar bör vi försörja våra barn (2 Kor. 12:14) och ge dem ett gott exempel som de kan följa (1 Mos. 18:19; 2 Mos. 13:8; Tit. 2:2). Vi uppmanas att sköta våra hushåll väl (1 Tim. 3:4, 5, 12) och uppfostra våra barn (Ords. 29:15, 17) samtidigt som vi återspeglar Guds kärlek (Jes. 66:13; Ps. 103:13; Luk. 11:11).

Sorgligt nog innehåller Bibeln berättelser om föräldraskap som gick fel. Isak och Rebecka favoriserade varsin av sina söner Esau och Jakob (1 Mos. 25:28). Senare visade Jakob samma attityd mot Josef (1 Mos. 37:3). Eli var en religiös ledare, men han misslyckades ändå med att tillrättavisa sina barn (1 Sam. 3:10–14). Samuel som också blev uppfostrad av Eli visade sig bli en mycket bristfällig far själv (1 Sam. 8:1–6). Genom att begå äktenskapsbrott och mord undervisade kung David sina barn som också följde hans exempel. Kung Manasse offrade sina barn till demoner (2 Kung. 21:1–9), och det gjorde också kung Achas (2 Kung. 16:2–4). 

Lyckligtvis innehåller Bibeln också exempel på goda föräldraskap. Mordokaj var en underbar adoptivfar för Hadassa, drottning Ester (Est. 2:7), och Job bad för sina barn regelbundet (Job 1:4, 5). Av alla dessa exempel, goda som dåliga, kan vi lära oss något för föräldraskap.

`Vad kan vi lära oss av de exempel på föräldraskap som vi ser i Bibeln? På vilka sätt kan vi använda några av de principerna i vår samverkan med dem som inte är våra barn?`