---
title: Studiehjälp 
date: 24/05/2019
---

”Du bör ta tid för att prata med och be med dina små, och du bör inte tillåta någonting som stör den gemenskapsstunden med Gud och med dina barn. Du kan säga till dina besökare: ’Gud har gett mig ett arbete att göra, så jag har inte tid för skvaller.’ Du bör känna att du har ett arbete att göra för tid och evighet. Du har de främsta skyldigheterna gentemot dina barn.” (Ellen White: _The Adventist Home_, s. 266, 267). 

”Föräldrar, ni bör börja er första uppfostrande lärdom när barnen är små i era armar. Lär dem att rätta sig efter er vilja. Det kan göras med en bestämd hand och visad fasthet. Föräldrarna bör ha full kontroll över sin egen ande och med mildhet och ändå fasthet forma barnets vilja tills det inte förväntar sig annat än att följa det föräldrarna vill. Föräldrarna börjar inte i tid. Den första yttringen av vrede avfärdas inte, och barnen blir envisa, vilket ökar i och med att de växer och förstärks i och med att de blir starkare” (Ellen White: _Testimonies for the Church_, vol. 1, s. 218). 

**Samtalsstart:** Tvingade dina föräldrar dig till kyrkan när du var barn? Var det bra eller dåligt för dig?

**Förbön:** Be för de barn som lämnat kyrkan och tron att de ska få känna sitt behov av Kristus kärlek.

**Samtalsfrågor:**

`1. Vad betyder det att vara Guds ”barn”? Hur ska vi förstå denna bild och vilken tröst finner vi där?`

`2. Kort efter det att deras barn hade fötts sa en far: ”Jag har lärt mig två stora teologiska sanningar under de första åren efter mitt barns födelse. Den första är att den fria viljan är en verklighet. Den andra är att den mänskliga naturen är syndig.” Hur kan små barn ha lärt honom dessa sanningar?`

`3. När är det rätt tid att forma barnens vilja? Hur bör det göras? Hur kan vi forma våra barns vilja i enlighet med Guds plan när vi inte själva är helt och fullt underkastade hans vilja?`

`4. Fundera ytterligare över frågan om ensamstående föräldrar. Vilka praktiska sätt finns det som din församling i sin helhet kan använda för att hjälpa ensamstående föräldrar och barn som de försöker uppfostra?`

`5. På vilka sätt kan man uppmuntra föräldrar när deras barn har irrat bort sig från tron?`