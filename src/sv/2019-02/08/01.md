---
title: Föräldraskapets tid
date: 18/05/2019
---

### Veckans huvudtexter:
1 Mos. 18:11; Jer. 31:25; Matt. 11:28; Ps. 127; Ords. 22:6; 1 Sam. 3:10–14;** **Fil. 3:13. 

> <p>Nyckeltext</p>
> ”Barn är en gåva från Herren, livsfrukt är en lön” (Ps. 127:3).

Födelser är så vanliga och normala händelser att vi ofta inte till fullo inser vilket under de är. Föreställ dig vad Eva måste ha känt när hon höll barnet Kain i sin famn. Förändringar som hon upplevde i sin kropp som växte under dessa månader, den fruktansvärda smärtan vid förlossningen, och när hon sedan såg detta lilla barn, så likt dem själva men så hjälplöst. Vilken upplevelse måste det inte ha varit för den 90-åriga Sara, som hade passerat fruktbar ålder, att tänka på sin egen sons, Isaks, ansikte. Hon måste ha skrattat varje gång hon uttalade hans namn. Efter att ha bett om en son, vem vet hur länge, höll Hanna Samuel i famnen och sade: ”Det var om detta barn jag bad, och Herren har gett mig vad jag bad honom om” (1 Sam. 1:27). Undret i Marias hjärta, som fortfarande var en ung flicka, när hon omfamnade sin son, Guds Son, med en blandning av häpnad och fruktan.

Samtidigt har inte alla förmånen och ansvaret som kommer med föräldraskap. Den här veckan tar vi tid för att utforska föräldraskapets tid med dess utmaningar, rädslor, tillfredsställelse och glädje. 