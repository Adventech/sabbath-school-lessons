---
title: En verkligt välbärgad hustru
date: 02/05/2019
---

`Ordspråksboken slutar med en lovprisning till en hustru med god karaktär. Identifiera egenskaperna och kvalifikationerna som lovprisas. Ords. 31:10–31`

Kvinnan som beskrivs är speciell, och det är också poesin. Från och med Ords. 31:10 börjar varje vers med en av de 22 bokstäverna i det hebreiska alfabetet. Man anar från denna lovprisning till en värdig hustru att hela det nationella alfabetet knappt ger en tillräcklig ram för att lova henne tillräckligt!

Ordspråksbokens betoning på äktenskapet med en god partner återspeglas i ett rabbinskt konstaterande: ”En mans hem är hans hustru.” ”En driftig hustru är sin mans krona, en dålig är som röta i hans ben” (Ords. 12:4). Här i slutet av Ordspråksboken finner vi ett porträtt av en idealisk hustru med många skickligheter: handarbete, köp av egendom, odling, hem och ekonomi. Under tiden tar hon väl hand om sin familj. De lovar och prisar henne. 

Dessa utsökta förmågor förväntas inte av alla kvinnor, inte heller är de något mått som män ska använda för att bedöma sina hustrur. Genom att beskriva dessa förmågor och kvaliteter tar Ordspråksboken snarare upp det som är viktigast och universellt relevant för kvinnor i lika hög grad som för män: egenskaper som trovärdighet, medkänsla, pålitlighet, trohet, vänlighet och företagsamhet. Enligt Ords. 31:30 är ett sådant livs hemlighet ”gudsfruktan”. Ordet ”driftig” i Ords. 31:10 betyder ”styrka”, ”makt”, ”rikedom”. I Ps. 62:11 översätts det med ”rikedom”, och i Jos. 1:14 beskrivs Josuas män med det ordet som ”tappra”. Boas lovar med det ordet Rut som ”respekterad” (Rut 3:11). I Ords. 31:10 antyder ordet ”driftig” att sann rikedom ligger i karaktären, integriteten och gudsfruktan. Detta är långt mer värdefullt än dyrbara pärlor.

`Vilka duktiga och dygdiga kvinnor har påverkat ditt liv? Hur skulle du utöka listan med gudaktiga kvinnors karaktärsegenskaper, dygder och förmågor?`