---
title: Älska rätt kvinna
date: 28/04/2019
---

`Räkna upp problem och konsekvenser som föräktenskapliga eller utomäktenskapliga sexuella relationer innebär enligt Ords. 5:3–14.`

En gudaktig människa reserverar (om ogift) och bevarar (om gift) sina djupaste känslor och sin sexuella intimitet för äktenskapet. Ordspråksboken riktar sig speciellt till män, men samma tanke riktad till kvinnor finns i Höga visan (jfr Höga v. 4:12–15). En otillåten kärleks kraftfulla attraktionskraft måste vägas mot denna synds förfärliga konsekvenser. Tillfälliga sexuella relationer saknar trofasthet och misslyckas därför med att ge äkta intimitet. Materiella, fysiska och känslomässiga resurser slösas bort. Viktigast av allt är att människan måste stå till svars inför Gud för de val hon har gjort i livet.

Sexuell intimitet, en av Guds största gåvor till människan, är ett privilegium som enbart tillhör äktenskapet (Matt. 19:5; 1 Kor. 7:3; Heb. 13:4). I Ordspråksboken används bilden av uppfriskande och rikligt vatten som en träffande symbol för den njutning och tillfredsställelse som ett äkta par borde få av sin kärlek till varandra. Detta står i kontrast till det bortkastade som är ett resultat av förekommen otrohet. Uttrycket ”din ungdoms hustru” (Ords. 5:18) antyder att när de två åldras ska de fortfarande fortsätta med sin hängivenhet. Mannen ”berusar sig” fortfarande av sin hustrus charm (Ords. 5:19).

I mänsklighetens fallna tillstånd kan sexuella instinkter lura individer bort från den gudomliga planen för sexualiteten. Men Gud har också gett människan kraft att tänka och välja. Om dessa frestelser inte avvisas hela tiden kan de bli överväldigande. En fast överlåtelse till den gudomliga planen för sexualiteten i äktenskapet kan förebygga utvecklingen av otillåtna sexuella relationer. Valet av en livslång trohet till Guds plan för sexualiteten i äktenskapet är inte bara klokt utan medför också sina egna rika belöningar.

`Om du känner någon med sexuella frestelser som kan förstöra ett äktenskap, vilket råd skulle du ge den personen?`