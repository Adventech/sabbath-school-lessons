---
title: Visdomsord för familjer
date: 27/04/2019
---

### Veckans huvudtexter:
Ords. 5:3–14; Matt. 19:5; 1 Kor. 7:3, 4; Ords. 13:22; 14:26; 17:22; 23:13; 31:10–31.

> <p>Nyckeltext</p>
> ”Förtrösta på Herren av hela ditt hjärta och lita inte till ditt eget förstånd. Tänk på honom var du än går, så skall han jämna vägen för dig” (Ords. 3:5, 6).

I vilket stadium av livet vi än befinner oss nu började vi alla naturligtvis med en mor och en far, oavsett vilken sorts relation, om någon, som vi hade med dem efter vår födelse. Å andra sidan har många människor aldrig någon egen familj mer än den som de växte upp i, förutom att de har kusiner eller andra släktingar.

Vilken vår situation än är och i vilken fas av livet vi än befinner oss så innehåller Ordspråksboken en kombination av vägledning, dikter, frågor och visdomsord. Familjerelationer omtalas direkt, och andra visdomsord kan tillämpas på hemmet. Ordspråksboken är faktiskt ett slags familjedokument, och den ger både föräldrar och barn nycklar till ett gudaktigt liv. Föräldrar kan skriva ett brev med råd till en son eller dotter som ska börja studera och skaffa sitt eget boende, eller som fått ett jobb långt hemifrån, och på samma sätt riktar sig Ordspråksboken från en far till en son: ”Lyssna till din fars förmaningar, min son, förkasta inte din mors undervisning” (Ords. 1:8). 5 Mos. rådde föräldrarna att föra vidare sina övertygelser till nästa generation. Det är vad Ordspråksboken gör. I faderns uttalanden hör vi den himmelske Faderns röst mana oss att ta lärdom.