---
title: Maning till fäder
date: 29/04/2019
---

**Lägg märke till karaktärsegenskaperna hos fäderna som kan ha långvariga konsekvenser för barnen:**

`Ords. 13:22; 27:23, 24`

`Ords. 14:26`

`Ords. 15:1, 18; 16:32`

`Ords. 15:27`

`Ords. 29:17`

Fädernas karaktär har en direkt påverkan på deras barn och det arv de lämnar åt dem. Barnen ser på sin far för att få stöd, hängiven kärlek, vägledning och förebilder. Ordspråksboken prisar de fäder som troget tar hand om och hanterar familjens resurser klokt. Man kan på många sätt dra olycka över sin familj genom att roffa åt (Ords. 15:27). Fäderna behöver tänka på att prioritera familjen före arbetet. Gudaktiga fäder försöker vara tålmodiga och kontrollera sina känslor. De respekterar sina barns beroende av dem. De uppfostrar sina barn men aktar sig för att missbruka sin auktoritetsställning. Viktigast av allt är att fäderna vill följa Gud, styrs av hans kärlek och undervisningen från hans Ord så att de kan leda sina barns steg på rätt väg.

Slutligen är det viktigaste en far kan göra för sina barn att han älskar deras mor. Hans trohet och fortsatta kärlek till henne, eller brist på dessa egenskaper, har en märkbar effekt på barnens välbefinnande även i vuxen ålder.

I Ordspråksboken är lojalitet mot Gud, överlåtelse till äktenskap och familj och integritet i ens personliga och samhälleliga liv nyckelteman. Framgång i allting beror på tillståndet hos den enskilda människans hjärta. Syndens lockelser är många, oavsett om det är sex, slöhet, rikedom eller makt, men en klok make och far vänder sig till Gud för att hela tiden få hjälp att fatta rätta beslut.

`På vilket sätt är de moraliska principer som beskrivs här viktiga för alla, oavsett om man är far eller inte? Hur har dina handlingar påverkat andra till det goda eller det onda, särskilt barnen? På vilka sätt behöver du bli mer aktsam?`