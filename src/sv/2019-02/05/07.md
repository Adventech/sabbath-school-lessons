---
title: Studiehjälp 
date: 03/05/2019
---

_Att hålla hjärtat i himlen._ ”De kristna borde vara noga med sina hjärtans tillstånd. De borde odla kärleken till eftertanke och vårda en anda om tillbedjan. Många verkar vara missnöjda med stunder för eftertanke och bibelstudium och bön, precis som om den tiden var förlorad. Jag önskar att ni alla kunde se dessa ting i ljuset av vad Gud har att ge er, för då skulle ni göra himmelriket till det viktigaste. Att hålla ert hjärta i himlen ger styrka åt alla era förmågor och ger liv åt alla era uppgifter. Att uppfostra sinnet till att stanna vid himmelska ting ger liv och iver till alla era strävanden. … Vi är dvärgar i andliga prestationer. … [Ef. 4:13]” (Ellen G. White Comments, _The SDA Bible Commentary,_ vol. 3, s. 1157)

**Samtalsstart:** Vilken roll har visdomsord spelat i ditt liv? Ge exempel på sådant som har varit till hjälp för dig.

**Förbön:** Be om nåd att ta emot Guds råd och följa dem. Be också för familjesituationer som behöver helas.

**Samtalsfrågor:**

`1. Många kristna finner stöd i nätverk som hjälper dem att försöka ”bevara sina hjärtan” mot frestelser. På vilka sätt kan detta främja bön, bibelstudium och att man stöder sig mer på den heliga Anden? Varför kan det i vissa fall vara en god idé att söka professionell hjälp när någon verkligen brottas med frestelser som leder dem till synd och som de verkar vara oförmögna att sluta med?`

`2. Läs i studiegruppen era svar på onsdagens sista fråga. Samtala om följderna av era olika svar. Hur kan skratt och humor, liksom många andra underbara ting Gud gett oss, förvrängas och vridas till någonting som faktiskt är skadligt?`

`3. Vilka kvaliteter tenderar vår tids kultur att upphöja hos kvinnor, i motsats till Ords. 31? Hur kan vi som individer skydda oss själva från att dela samma nedvärderande attityder?`

`4. Vilka kulturella attityder finns det generellt kring familjelivet i ditt samhälle som står i direkt konflikt med Bibelns principer för familjelivet? Å andra sidan: finns det kulturella attityder som är parallella med Bibelns principer? I så fall vilka, och hur kan de användas för att stärka våra familjer?`