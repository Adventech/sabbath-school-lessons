---
title: Trons familjer
date: 08/06/2019
---

### Veckans huvudtexter:
Apg. 10:1–28, 34, 35; 1 Kor. 2:2; 1 Thess. 5:21, 22; Joh. 1:12, 13; 3:7; 1 Joh. 5:1.

> <p>Nyckeltext</p>
> ”…låt oss då, även vi, befria oss från allt som tynger, all synd som ansätter oss, och hålla ut i det lopp vi har framför oss. Låt oss ha blicken fäst vid Jesus, trons upphovsman och fullkomnare. För att vinna den glädje som väntade honom uthärdade han korset utan att bry sig om skammen och sitter nu till höger om Guds tron” (Heb. 12:1, 2). 

Oavsett vilken fas av livet vi befinner oss i eller vad vi än har gått igenom eller kommer att möta under resans gång finns vi till mot bakgrund av vår kultur. Våra barn, hem, familjer och även församlingen har alla påverkats av den kultur de befinner sig i, dessutom i hög grad. Även om också andra faktorer spelat sin roll är övergången från sabbat till söndag ett kraftfullt exempel på hur den dåtida kulturen, starkt och negativt, påverkade församlingen. Varje gång vi kör förbi en kyrka och ser ett anslag om söndagsgudstjänster får vi en stark påminnelse om hur långtgående kulturens kraft kan vara.

Kristna familjer möter ständigt kulturella utmaningar. Ibland kan kulturellt inflytande vara bra, men för det mesta är det negativt.

De fantastiska nyheterna är att evangeliets kraft ger oss ljus, tröst och styrka att hantera de utmaningar som kulturen kan medföra. Den här veckan ska vi se hur vi kan vara ”trons familjer” när vi försöker bli ”oförvitliga och rena, Guds fläckfria barn mitt i ett ont och fördärvat släkte, där ni lyser som stjärnor på himlen” (Fil. 2:15). 