---
title: Håll fast vid det som är gott
date: 09/06/2019
---

När evangeliet når ut runt jorden möter de kristna olika kulturer och sedvänjor, varav många är relaterade till familjen och sociala relationer. En av de stora frågorna för kristna missionärer gäller hur de bör relatera till olika kulturella normer kring många saker, familjerelationer medräknade, som de själva kan finna som obehagliga.

`Läs Apg. 10:1–28, 34, 35. Vad kan vi lära oss här om vårt behov att komma över våra egna barriärer och förutfattade meningar när vi har att göra med andra kulturer?`

Kristus död var för alla människors synder, överallt. Många känner bara ännu inte till denna fantastiska sanning. De kristnas evangelisationsuppdrag är att föra ut dessa nyheter med en inbjudan. Eftersom Gud inte visar någon partiskhet är de kristna kallade till att behandla alla med respekt och integritet och ge dem möjlighet att ta emot de goda nyheterna också för sin del. 

`Vilka slutsatser drog de tidiga kristna missionärerna när det gäller att presentera evangeliet för andra kulturer? Vilka principer kan vi hämta från dessa texter? Apg. 15:19, 20, 28, 29; 1 Kor. 2:2; 1 Thess. 5:21, 22`

Varje kultur återspeglar det fallna tillståndet hos dem som tillhör den. Men i dessa kulturer kan det också finnas uppfattningar som stämmer överens med Bibeln och som till och med kan vara användbara för evangeliets sak. Värdet som man sätter på nära relationer i familjen och samhället på många håll i världen är ett exempel. De kristna kan stödja och stärka det som är gott och i linje med bibliska principer.

Samtidigt får man inte kompromissa med Guds sanning. Kristendomens historia visar sorgligt nog att kompromisser och kulturell anpassning har resulterat i ett lappverk av falska kristna uppfattningar som verkar lika äkta som den kristna tron. Satan påstår sig vara den här världens gud och sprider gladeligen förvirring, men Jesus har återlöst den här världen och hans Ande leder hans efterföljare till hela sanningen (Joh. 16:13). 

`Hur mycket av din tro är format av din kultur, och hur mycket är biblisk sanning? Hur kan man skilja mellan dessa? Samtala om det i studiegruppen.`