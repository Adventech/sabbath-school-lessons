---
title: Kulturens makt över familjen
date: 10/06/2019
---

**”Ja, jag har utvalt honom för att hans barn och efterkommande skall lyda hans befallning att hålla sig till Herrens vägar och göra vad som är rätt och rättfärdigt. Då skall det gå i uppfyllelse som Herren har lovat Abraham” (1 Mos. 18:19).**

Även om familjer kan se olika ut är de samhällets byggstenar. Därför är många av de olika kulturella särdragen i olika samhällen direkt förknippade med familjen. Till exempel ansågs det i en forntida kultur vara en mans skyldighet att äta sina döda föräldrars lik; i en annan måste en man som ville få en brud skänka hennes far några huvuden från en rivaliserande stam. Även i moderna tider kan tankar kring barn, parbildning, skilsmässa, äktenskap, föräldrar osv. skilja sig mycket. När vi sprider vårt budskap till dessa olika kulturer måste vi lära oss hur vi ska förhålla oss till dem på sådana sätt att vi, utan att kompromissa med vår tro, inte orsakar onödiga problem. Samtidigt behöver vi på hemmaplan vara mycket medvetna om vilka kulturella inflytanden som påverkar våra familjer.

**På vilka sätt påverkade kulturen familjelivet i följande exempel? Vilka principer kan vi lära oss där?**

`1 Mos. 16:1–3`

`1 Mos. 35:1–4`

`Esra 10`

`1 Kung. 11:1`

Ingen av oss lever i ett vakuum. Vi är alla, med våra familjer, påverkade av den kultur vi lever i. Vårt ansvar som kristna är att finna oss inom vår kultur bäst vi kan och hålla oss till det som är i harmoni med vår tro, medan vi så långt som möjligt aktar oss för det som står i konflikt med den.

`Vad finns det i din kultur som främjar familjelivet och är i harmoni med Bibeln? Vad finns det som inte är det? Hur kan du bäst anpassa din tro till din kultur utan att kompromissa med väsentliga sanningar?`