---
title: Stöd för familjer i tider av förändringar
date: 11/06/2019
---

Förändringar är oundvikliga, oroande tillfällen i familjer, vilken kultur de än lever i. Vissa förändringar är relaterade till förutsägbara övergångar i livscykeln. Andra är oförutsägbara, som död, katastrofer, krig, sjukdom, flytt eller misslyckanden i arbetslivet. Många familjer möter ekonomiska och sociala förändringar i sina samhällen och länder. Andra förändringar har direkt samband med kulturen.

**Här följer några exempel på stora, även traumatiska förändringar som människor mötte. Använd din fantasi och sätt dig in i deras ställe. Hur påverkade förändringarna deras familjeliv? Vilken teknik skulle du använda för att hantera det? På vilka sätt skulle du ha reagerat annorlunda?**

`Abraham, Sara och Lot (1 Mos. 12:1–5)`

`Hadassa (Ester 2:7–9)`

`Daniel, Hananja, Mishael (Dan. 1)`

Med en förändring kommer en upplevelse av förlust och ängslan för den närmaste framtidens ovisshet. Beroende på familjens förmåga att anpassa sig efter förändringar kan dessa erfarenheter lyfta upp människor till nya nivåer av tillväxt och andliga värderingar, eller också kan de leda till stress och ångest. Satan utnyttjar de störningar som förändringar orsakar och hoppas kunna föra in tvivel och misströstan på Gud. Löftena i Guds Ord, familjens och vänners resurser och övertygelsen om att deras liv är i Guds hand har hjälpt många trons hjältar och hjältinnor att framgångsrikt hantera livets tillfälliga slitningar. 

`Känner du någon (eller en hel familj) som befinner sig i en traumatisk förändring? Gör något praktiskt för att hjälpa och uppmuntra dem.`