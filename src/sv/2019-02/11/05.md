---
title: Till en förstagenerations tro
date: 12/06/2019
---

`Vilken troskris utvecklades i Israel efter Josuas och hans medarbetares död? Dom. 2:7–13`

Forskning kring hur värderingar och tro överförs inom organisationer som kyrkor till kommande generationer visar att grundarna har haft mycket höga nivåer av hängivenhet i sin tro. De var de första pionjärerna. Inom en eller två generationer tappade många insikten om principerna bakom värderingarna. De kan finnas med i organisationen, men ofta vanemässigt. I kommande generationer tenderar sedvänjorna att stelna till traditioner. Grundarnas glöd finns inte kvar.

`Det har sagts att Gud har inga barnbarn, bara barn. Vad tror du att det betyder? Se även Joh. 1:12, 13; 3:7; 1 Joh. 5:1.`

Ett vanligt sätt att överföra värderingar genom långa generationer av kristendom har varit att de äldre helt enkelt talar om för de yngre vad de tror. Men att lära sig vad ens föräldrar eller församling tror är ingen personlig tro. Att vara kristen är mer än att tillhöra en organisation som har en historia och dogmer. Sann tro är inget genetiskt, inget som naturligt förs vidare från den ena generationen till den andra. Var och en behöver känna Kristus för sin egen del. Föräldrar kan bara göra en del. Församlingen i sin helhet och föräldrar i synnerhet behöver göra allt de kan för att skapa en miljö som får de unga att vilja göra sitt eget rätta val, men slutligen blir en generation räddad eller går förlorad bara en person i taget.

`Joe, som lämnat ateismen, blev medlem i en adventistförsamling i vuxen ålder efter en stark omvändelseerfarenhet. Han gifte sig med en adventistkvinna och fick några barn, som de naturligtvis uppfostrade i tron. När han en dag tänkte på sina barns andliga tillstånd sade han: ”Tänk om mina barn ändå hade den upplevelse jag haft!” Om du hade varit där, vad skulle du ha sagt till honom?`