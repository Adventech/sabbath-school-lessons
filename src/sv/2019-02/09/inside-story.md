---
title: Missionsnytt
date: 31/05/2019
---

#### Beatriz nyårsönskan

På nyårsfesten satt en grupp ungdomar tillsammans på en sandstrand på Itaparicaön i Brasilien. Medan de skålade med varsitt glas vin berättade de vilka önskningar de ville att Gud skulle uppfylla åt dem under det kommande året.

”Jag vill att Gud ska ge mig ett år fyllt med extra allt”, sa någon.

”Jag vill bli rik” sa en annan.

”Jag vill hitta kärleken”, la en tredje till.

Beatriz lyssnade medan hennes vänner talade. Aratubastranden där de satt är ett populärt ställe. Den ligger en timmes färjeresa från hennes hem i Salvador, en stad med tre miljoner invånare. Beatriz satt och funderade på om att dricka och festa verkligen var bra sätt att göra livet lättare.

”Jag vill inte be Gud om något”, sa hon högt. ”Jag vill bara tacka honom för allt gott som har hänt mig i år. Jag fick ett stipendium till universitetet. Och jag fick en bra praktikplats på ett industriföretag. Många bra saker har hänt.”

Men på jobbet på måndagen mådde Beatriz inte bra. Hennes chef, Ana Christina, satte sig bredvid henne och tog fram mobiltelefonen. Hon visade Beatriz ett tre minuter långt videoklipp.  

Beatriz såg på med intresse medan en pastor talade om Jesus.

Nästa morgon hade Ana Christina skickat ett nytt videoklipp via WhatsApp. Och Beatriz fick ett till dagen därpå. Hon tittade på videoklippen och blev förvånad över hur snäll och vänlig pastorn verkade vara. Hon bodde hos sin frånskilda pappa som ofta var berusad och ville bråka. Grälen var huvudorsaken till att Beatriz festade i ett försök till att göra livet lite roligare.

Några dagar senare googlade Beatriz pastorn för att ta reda på mer. Ivan Saraiva var värd för tv-program som sändes på portugisiska av TV-Novo Tempo, en gren av Adventistsamfundets Hope Channel i Brasilien. 

Beatriz tittade på tv-programmen i tre veckor innan hon öppnade sitt hjärta för Gud. Hon bad honom om förlåtelse för hur hon hade levt tidigare, och för första gången upplevde hon att han lyssnade när hon bad. 

Ana Christina märkte Beatriz nya relation till Gud och inbjöd henne till ”Berätta om Jesus-huset” där dussintals människor samlades i små grupper för att studera Bibeln tillsammans.

Varje sabbat studerade två ungdomar, Amanda och Vitor, Bibeln tillsammans med Beatriz. Så småningom gav Beatriz sitt hjärta till Jesus, och hon döptes i en pool på kyrkans tomt. Ana Christina grät av glädje.

Idag ber Beatriz för sin pappa, mamma och storebror. Hon ber att de ska lära känna Jesus. Beatriz bror studerar Bibeln och tittar på tv-programmet ”It is Written”. 

”Jag brukade inte tro på underverk”, säger Beatriz. ”Men Gud har gjort underverk i mitt liv.”

Nyårsaftonen året innan Adventist Mission träffade Beatriz firade hon  

hemma hos sin fästman. De drack druv-juice och Beatriz hade detta som nyårs-

önskan: ”Jag vill lära känna Gud bättre och bättre. Jag vill att hans kärlek ska växa i mitt hjärta och aldrig ta slut”.