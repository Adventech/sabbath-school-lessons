---
title: Förlorat förtroende forts.
date: 28/05/2019
---

En annan sak som kan leda till att förtroendet går förlorat är våld inom familjen. Hur otänkbart det än är visar forskning att hemmet är den enskilt mest våldsamma platsen i samhället. Våldet inom familjen berör alla sorters familjer, kristna hem medräknade. Våld är ett angrepp av vilken typ som helst, verbal, fysisk, emotionell, sexuell eller aktiv eller passiv försummelse, som begås av en eller flera personer mot andra i familjen.

**I Bibeln finns berättelser om våld inom familjen, även bland Guds folk. Vad får du för tankar och känslor när du läser dessa texter? Varför tror du att dessa berättelser finns sparade i Bibeln?**

`1 Mos. 37:17–28`

`2 Sam. 13:1–22`

`2 Kung. 16:3; 17:17; 21:6`

Kränkande beteende är ett medvetet val som någon gör för att utöva makt och kontroll över någon annan. Det kan inte förklaras eller ursäktas med alkoholism, stress, behov av sexuell tillfredsställelse, behov av bättre kontroll av vrede eller något beteende hos offret. Offren är inte ansvariga för att någon misshandlar. Misshandlare förvränger och förvrider kärleken, för ”kärleken vållar inte din nästa något ont” (Rom. 13:10). Professionell behandling kan åstadkomma en förändring i en misshandlande människas beteende, men bara om personen själv tar sitt ansvar för beteendet och söker adekvat hjälp. För dem som öppnar sig själva för Guds närvaro _kan Gud göra utomordentligt mycket_ för att hjälpa den misshandlande personen att sluta misshandla, ångra sina attityder och beteenden, på alla möjliga sätt ersätta skadan och ta till sig agape-kärlekens egenskaper för att hela sitt eget hjärta och älska andra (jfr Ef. 3:20). 

`Försök sätta dig själv i någons situation som blivit traumatiserad av våld. Vilka ord av acceptans, tröst och hopp skulle du vilja höra? Varför är det viktigt att erbjuda trygghet och omtänksam acceptans snarare än ge råd om hur man bättre ska kunna leva med någon som misshandlar?`