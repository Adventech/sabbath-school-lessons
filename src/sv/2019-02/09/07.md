---
title: Studiehjälp 
date: 31/05/2019
---

Många har lidit av konsekvenserna av sitt missbruk. De har blivit slavar under sina begär och förlorat sina pengar, sitt jobb, sin hälsa och frihet. Men Jesus kom för att ge oss frihet från vår synd och från alla beroenden. ”Om nu Sonen befriar er blir ni verkligen fria” (Joh. 8:36). Jesus lovade också att alltid vara med oss (Matt. 28:20; Jes. 43:2), så vi behöver inte utkämpa denna strid ensamma. Vi behöver faktiskt komma ihåg att striden är Herrens (1 Sam. 17:47), och han lovar seger (1 Pet. 1:3–9). Idag kan du börja följa vägen som leder till seger över vilket beroende som helst och få den frihet du önskar och som Gud vill för dig. Detta innebär inte att du inte behöver kämpa, och det innebär inte att du inte kan falla ibland. Men de goda nyheterna är att så länge du inte ger upp inför Herren ger han inte heller upp för din del. Och det är definitivt inte heller fel att söka professionell hjälp. Precis som Herren kan använda vårdpersonal för att hjälpa dig med dina hälsoproblem kan han också använda professionella rådgivare för att hjälpa dig med beroendeproblem.

“När svårigheter och prövningar omger oss bör vi fly till Gud och med förtröstan förvänta oss hjälp från honom som är mäktig att rädda och stark att befria. Vi behöver be om Guds välsignelse om vi vill få den. Bönen är en plikt och nödvändighet, men försummar vi inte lovprisningen? Borde vi inte oftare tacka Givaren för alla välsignelserna? Vi behöver odla tacksamhet. Vi borde ofta reflektera över och räkna Guds välsignelser och lova och prisa hans heliga namn, även när vi går igenom sorg och lidande” (Ellen White: _Selected Messages_, bok 2, s. 268).

**Samtalsstart:** Bibeln säger att Gud hatar skilsmässa (Mal. 2:16). Finns det ändå tillfällen när skilsmässa är nödvändig? Varför/varför inte?

**Förbön:** Be för lidande och brustna familjer i församlingen.

**Samtalsfrågor:**

`1. Vad spelar förlåtelse för roll när förtroendet har gått förlorat och i helandet av brutna relationer? Matt. 6:12–15; 18:21, 22. Se även 1 Kor. 13:5.`

`2. Vilken nytta har vi av att reflektera över och räkna upp Guds välsignelser när vi går igenom sorg och sjukdom?`

`3. På vilka praktiska sätt kan din församlingsfamilj i sin helhet hjälpa dem som brottas med någon form av förlust?`