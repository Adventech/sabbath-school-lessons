---
title: Tider av förlust
date: 25/05/2019
---

### Veckans huvudtexter:
Mark. 5:22–24, 35–43; 1 Pet. 5:6, 7; 1 Mos. 37:17–28; Luk. 16:13, Rom. 6:16; 1 Kor. 15:26.

> <p>Nyckeltext</p>
> ”Ja, jag räknar faktiskt allt som en förlust jämfört med det som är långt mera värt, kunskapen om min herre Kristus Jesus. För hans skull har allt det andra förlorat sitt värde för mig. Jag kastar det på sophögen för att vinna Kristus” (Fil. 3:8).

I samma stund som Adam och Eva åt från trädet för kunskapen om gott och ont upplevde de sin första förlust, förlusten av sin oskuld. Denna förlorade oskuld ersattes av själviskhet, konflikt, anklagelser och önskan att kontrollera och råda över varandra.

Strax efter syndafallet bevittnade de hur ett liv gick förlorat för första gången när de fick kläder av skinn för att täcka sin nakenhet. De blev förbjudna att komma åt livets träd för att äta av det och leva för evigt, och de förlorade också sitt fullkomliga hem i trädgården. Flera år senare förlorade de sin son Abel när han dödades av sin bror Kain. Till slut förlorade den ena av dem sin maka/make, och till sist förlorade den överlevande parten sitt eget liv. Så många förluster kom som resultat av ett beslut.

Ja, alla känner vi till hur verklig smärtan är förluster som orsakas av förluster, och de flesta av oss känner det djupast när en förlust drabbar vår familj. Det är inget att undra över, för det är i familjen som vi har våra närmaste band. Därför drabbar förlusten där, i dess olika former, oss hårdast.

Den här veckan fortsätter vi att se på familjelivet, och vi ska se på det i samband med olika tillfällen då vi drabbas av förluster.