---
title: Profetian om omvända hjärtan
date: 23/06/2019
---

`Jämför förutsägelsen om den kommande Elia med Nya testamentets hänvisningar till denna händelse. Mal. 4:5, 6; Matt. 11:14, 15; 17:10; Mark. 6:15; Luk. 1:17`

På Malakis tid möttes Guds vädjan till nationen: ”Vänd tillbaka till mig, så vänder jag tillbaka till er” med ett arrogant svar: ”Hur då vända tillbaka?” (Mal. 3:7). Den frustrerade profeten meddelade att de skulle få ytterligare ett tillfälle för väckelse. Med en påminnelse om den reform som omvände hjärtan och som påbörjades av Elia (1 Kung. 18:37) förutsade Malaki att Elia skulle komma igen och ”vända fädernas hjärtan till barnen och barnens hjärtan till fäderna” (Mal. 4:6). 

Det växte fram en judisk tradition att Elia skulle visa sig personligen som Messias budbärare (jfr Matt. 17:10; Mark. 6:15). Men Nya testamentet presenterar Johannes döparen som uppfyllelsen av profetian (Matt. 11:14, 15; Luk. 1:17).

Flera tillämpningar av dessa texter är möjliga: _De syftar på Israels folks försoning med Herren_. Gud som Fadern (Jes. 63:16) har vänt från sin vrede mot sina barn (Mika 7:18, 19) och kallar dem till att vända om till honom (Jes. 44:22; Mal. 3:7). _De syftar på att senare generationer återförenas med sina trogna förfäder genom att förbundet förnyas_. Den profetiska maningen till Guds folk att följa patriarkernas tro upprepades i Gamla testamentet. Huruvida landet skulle fortsätta att vara en välsignad boplats var direkt relaterat till trohet mot förbundet (5 Mos. 4:29–31). _De syftar på familjerelationer återupprättas och förnyas_. Relationen mellan föräldrar och barn är praktiska uttryck för förbundstrohet mot Gud. Även här sammanflätas uppfyllelsen av ansvar mellan föräldrar och barn med att folket ska få fortsätta att bo i landet och Guds välsignelse (Ords. 2:21). 

`Vad är sambandet mellan en återupprättad relation med Gud och återupprättade relationer i våra familjer? Varför behöver den ena föregå den andra?`