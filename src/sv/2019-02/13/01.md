---
title: Människors omvändelser i den sista tiden
date: 22/06/2019
---

### Veckans huvudtexter:
Mal. 4:5, 6; Matt. 11:14, 15; 17:10; 1 Kung. 16:29–17:24; 1 Kung. 18:20–45; Matt. 3:2.

> <p>Nyckeltext</p>
> ”Se, jag sänder profeten Elia till er innan Herrens stora och fruktansvärda dag kommer. Han skall vända fädernas hjärtan till barnen och barnens hjärtan till fäderna, så att jag inte viger landet åt förintelse då jag kommer” (Mal. 4:5, 6). 

Våra liv har sina faser. Ibland går dessa faser bra, ibland inte. Ibland är familjerna intakta och starka, ibland sköra eller till och med splittrade.

Vilken fas, vilket stadium, vilket tillstånd det än är där vi själva eller vår familj befinner sig kan och behöver vi leva med tillit till Guds löften och hålla fast vid dem med hela vårt hjärta och vår själ och kraft, för till slut är de vårt enda hopp. Men vilket fantastiskt hopp! Guds Ord ger löften, och oavsett vilken fas vi är i kan vi göra anspråk på löftena för oss själva, för våra närmaste, vår familj och församling.

Under det här kvartalets sista vecka kommer vi att se på några bibelberättelser, löften och erfarenheter från olika sammanhang. När vi gör det försöker vi hitta något vi kan ta till oss idag, vad vårt sammanhang än råkar vara. För vem du än är, var du än befinner dig, vilken fas i livet du än är i, finns det säkert saker du kämpar med, något du är rädd för, eller bekymmer du har. Lyckligtvis tillber vi en Gud som inte bara vet vad vi möter utan vet vad som kommer i framtiden. Det kan vi vara säkra på.