---
title: Studiehjälp 
date: 10/05/2019
---

”Äktenskapet har fått Kristus välsignelse och ska betraktas som en helig institution. Sann religion verkar inte mot Guds plan. Gud bestämde att man och kvinna skulle förenas i ett heligt äktenskap för att uppfostra familjer som, krönta med ära, skulle bli symboler för familjen i himlen. I början av sin offentliga verksamhet gav Kristus sitt bestämda godkännande till den institution som grundats i Eden. Därför gjorde han det klart för alla att han inte skulle vägra att vara närvarande vid bröllop, och att när man förenas i renhet och helighet, sanning och rättfärdighet är äktenskapet en av de största välsignelserna någonsin för människofamiljen” (Ellen White: _Daughters of God,_ s. 180, 181). 

Höga visan har visat att sexuell kärlek kan vara någonting underbart i ett äktenskap. Men bestående relationer kan inte grundas enbart på yttre skönhet och fysisk njutning. Våra kroppar åldras och bryts ner, och ingen kost, motion eller plastikkirurgi kan få oss att alltid se unga ut. Salomos och shulemitiskans äktenskap är en livslång, överlåten relation. Tre gånger bekräftar de att de tillhör varandra (Höga v. 2:16; 6:3; 7:10). Första gången är det en insikt om ömsesidigt ägarskap (jfr Ef. 5:21, 33). Andra gången vänder hon på ordningen i bekräftelsen av sin underkastelse (även Ef. 5:22, 23). Tredje gången uttrycks hans längtan efter henne (Ef. 5:24–32). Kärlek som denna kan inte släckas (Höga v. 8:7); den är som ett sigill som inte kan brytas (8:6).

**Samtalsstart:** Upplever du att Höga Visan hjälper oss att fördjupa vår förståelse av relationen mellan Gud och människan? Motivera. Upplever du att Höga Visan ger nödvändiga perspektiv till Bibelns syn på sexualitet? Motivera. 

**Förbön:** Välsigna och omslut församlingens familjer och par. Hjälp dem att uppskatta varandra och ge varandra den uppvakning och ömheten de behöver för att vårda sina relationer.

**Samtalsfrågor:**

**1. Hur kan Salomos beskrivning av sin hustru som fullkomlig (Höga v. 4:1–5; 6:8; 7:1–9)**_ _**jämföras med det som Adam sa när han först såg Eva? (1 Mos. 2:23). Hur borde äkta män då förhålla sig till sina egna hustrur? (Ef. 5:28, 29)**

**2. I Höga visan har en del sett en allegori om relationen mellan Gud och hans folk eller mellan Jesus och hans församling. Man ska akta sig för att överallegorisera, men vilka drag i relationen mellan dessa två människor kan jämföras med vår relation med Gud? Jes. 54:4; Jer. 3:14; 2 Kor. 11:2**

**3. Läs Ords. 31:26, Höga v. 5:16 och Ords. 25:11. Hur viktiga är våra ord när det gäller att bryta ner eller lyfta upp vår maka/make och försvaga eller stärka vårt äktenskap? Använd följande texter som en vidare illustration: Jak. 1:26; 3:5–11. **