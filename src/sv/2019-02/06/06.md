---
title: Att bevara Skaparens gåva
date: 09/05/2019
---

Gud hade ett speciellt syfte när han skapade människan till man och kvinna (1 Mos. 1:26–28). Var och en av dem bär Guds avbild, men föreningen av de motsatta könen till ett i äktenskapet återspeglar enheten i gudomen på ett speciellt sätt. Föreningen mellan man och kvinna ger också möjligheten till ett nytt liv, ett ursprungligt mänskligt uttryck för Guds avbild.

**Vilken inställning intar Bibeln till sexuella handlingar som inte håller sig till Skaparens plan? 3 Mos. 20:7–21; Rom. 1:24–27; 1 Kor. 6:9–20**

Bibeln fördömer allt som avviker eller förstör Guds avbild i människan. Genom att sätta bestämda gränser för sexuella handlingar vägleder Gud sitt folk till sexualitetens rätta syften. När människors erfarenheter konfronteras med Guds föreskrifter blir själen övertygad om synd.

**Vilken vägledning får de kristna för hur de ska förhålla sig till sin egen och andras sexualitet i en fallen värld? Rom. 8:1–14; 1 Kor. 6:15–20; 2 Kor. 10:5; Gal. 5:24; Kol. 3:3–10; 1 Thess. 5:23, 24**

De troende väntar på befrielse från syndens fördärv vid Jesus återkomst. De väntar i tro och betraktar sig själva som döda för synden genom Kristus död på korset och levande i honom genom hans uppståndelse. Genom oupphörlig bön, vaksamhet och Andens kraft behandlar de sin syndfulla natur som korsfäst och försöker lyda Kristus i sina tankar. De erkänner att Gud äger deras kroppar och sexualitet och använder dem i enlighet med hans gudomliga plan.

Gud förlåter dem som ångrar sin synd (1 Joh. 1:9). Evangeliet gör det möjligt för dem som tidigare levt i omoral och syndiga sexuella handlingar att bli medlemmar i de troendes gemenskap. På grund av att synden har förändrat människans sexualitet på ett så omfattande sätt kan kanske inte alla känna en full återupprättelse på detta område av den mänskliga erfarenheten. Några väljer kanske t.ex. ett liv i celibat hellre än att bli inblandade i några sexuella relationer som Guds Ord förbjuder.

`Hur borde församlingen t.ex. förhålla sig till homosexuella? Hur bör deras egen attityd till sin sexuella läggning påverka vår reaktion?`