---
title: Kärleken i kärlekssången
date: 06/05/2019
---

**Beskriv kärlekens olika aspekter i Höga visan 1:2, 13; 2:10–13, 16; 3:11; 4:1–7; 5:16; 6:6; 7:1–9; 8:6, 7.**

Höga visan visar hur vännerna tillbringar tid tillsammans, pratar öppet och visar ömhet för varandra. I Höga visan gifter sig de två vännerna med varandra. Hustrun deklarerar: ”Sådan är min vän” (Höga v. 5:16). Ordet _vän_ uttrycker kamratskap utan betoning på sexuellt partnerskap. Lycklig är den man eller hustru vars make/maka är en kär vän.

I hela diktsamlingen uttrycker intima komplimanger och kärleksfulla gester den starka dragningen, den fysiska och emotionella njutningen som man och kvinna finner i varandra. Det naturligt intima i romantisk kärlek är en gåva från Skaparen för att äkta makar ska kunna bindas närmare varandra. När parterna är öppna för den gudomliga kärlekens verk i sina hjärtan ”förfinas, renas, lyfts upp och förädlas” deras mänskliga kärlek (Ellen White: _The Adventist Home_, s. 99).

I dessa verser finns också de högsta tankarna om kärleken. Sann kärlek är dock inte naturlig för människohjärtat; den är den heliga Andens gåva (Rom. 5:5). En sådan kärlek binder man och hustru i ett bestående förbund. Det är den hängivna kärleken som så desperat behövs i relationen mellan föräldrar och barn för att bygga upp en känsla av tillit hos de unga. Det är den självutgivande kärleken som binder samman de troende i Kristus kropp. Höga visan manar oss att göra denna kärlek till en aktiv kraft i vår relation med vår maka/make.

`Hur återspeglar denna sorts intimitet på sitt sätt den intimitet vi har med Gud? Vilka paralleller kan man dra (t.ex. hur vi använder vår tid, hur vi ger ut oss själva helt och fullt osv.)? Vilka andra paralleller finns det?`