---
title: Den kungliga kärlekssången
date: 04/05/2019
---

### Veckans huvudtexter:
Höga visan;** **1 Mos. 2:7; 1 Kor. 7:3–5; Joh. 17:3; 1 Joh. 1:9; Rom. 1:24–27; Gal. 5:24.

> <p>Nyckeltext</p>
> ”Bär mig som ett sigill vid ditt hjärta, som ett sigill vid din arm. Stark som döden är kärleken, lidelsen obeveklig som graven. Dess pilar är flammande eld, en ljungande låga” (Höga v. 8:6).

Bland livets epoker är äktenskapet en av de stora. Återigen är det inte alla som gifter sig, men för dem som gör det medför äktenskapet speciella utmaningar och också speciella välsignelser. Bland dessa välsignelser finns sexualitetens underbara gåva. Vilket kraftfullt uttryck för kärlek kan inte denna gåva vara, i rätt tid och på rätt plats.

I motsats till den allmänna uppfattningen är inte Bibeln emot sex. Den är emot missbruk av denna underbara gåva från Skaparen till människan.

Höga visan är en av de minsta och kanske minst lästa böckerna i Bibeln. Den beskriver relationen mellan en ung brud från Shulem och hennes älskade, som troligen var Salomo själv. Boken avslöjar den mänskliga intimitetens mysterier och den äktenskapliga kärlekens njutningar. Även om Höga visan ofta har betraktats som en allegori och symbol för relationen mellan Gud och hans folk eller för Kristus och hans församling är den i första hand kärlekspoesi om en mycket verklig mänsklig relation mellan en man och en kvinna.

Den här veckan ska vi se på äktenskapet som det beskrivs i denna bok i Gamla testamentet.