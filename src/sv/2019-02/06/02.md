---
title: Ett odelbart liv
date: 05/05/2019
---

**Hur skulle du utifrån följande texter karakterisera Bibelns syn på människokroppen? 1 Mos. 2:7; Ps. 63:2; 84:2-3; 1 Kor. 6:19, 20; 1 Thess. 5:23**

Vissa religioner tror på dualism, en filosofi som ser människokroppen som ett problem för det andliga livet. Kroppen bedöms alltså vara ond medan ”anden” är god. I Bibeln är människokroppen dock, de sexuella egenskaperna medräknade, en del av hela människan. Livet är ”kropp” och ”ande” (se 1 Mos. 2:7). Psalmisten ger sig själv i sin helhet till tillbedjan av Gud (Ps. 63:2; 84:2, 3). Hela personen är helgad, avskild för det heliga syftet som Gud avsåg.

**Höga visan återspeglar en positiv syn på människokroppen i samband med sexuella relationer. På vilket sätt återspeglar dessa texter den attityden? Höga v. 1:2, 13; 2:6; 5:10–16; 7:1–9**

I hela denna heliga text beundras människokroppen. De fysiska aspekterna av den äktenskapliga kärleken är inget att skämmas över. En full skala av känslor presenteras öppet. 

Kraftfulla sexuella tabun finns i många kulturer. Äkta par finner det därför ofta svårt att på ett sunt sätt prata om sitt intima liv. På ett liknande sätt berövas barnen ofta ett tillfälle att lära sig om sexualiteten inom det kristna hemmets ram där gudaktiga värderingar integreras med korrekt information. Bibelns öppenhet om sexualiteten manar Guds folk till vara mer bekväma med att behandla denna vitala aspekt av livet med tillbörlig respekt och dignitet för en gåva från Skaparen.

`Hur kan vi skydda oss själva mot kulturella och moraliska krafter som antingen nedvärderar sexualiteten till ingenting annat än en biologisk drift eller vänder den till någonting skamligt som man aldrig ska prata om? På vilket sätt visar Bibeln att de båda ytterligheterna är fel?`