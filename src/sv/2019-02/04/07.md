---
title: Studiehjälp 
date: 26/04/2019
---

”Mitt i ett liv av aktivt arbete hade Henok orubbligt bevarat sin gemenskap med Gud. Ju större och ju mer pressande hans arbete var, desto mer oupphörliga och ivriga var hans böner. Under vissa perioder fortsatte han att dra sig undan från hela samhället. Efter att ha varit bland folket en tid och arbetat för att ge dem vägledning och föredömen kunde han dra sig undan, tillbringa en tid i ensamhet, hungrande och törstande efter den gudomliga kunskap som bara Gud kan ge. När Henok var tillsammans med Gud på det sättet kom han mer och mer att återspegla Guds avbild. Han ansikte strålade av ett heligt ljus, det ljus som lyser från Jesus ansikte. När han kom från dessa gudsmöten betraktade även de ogudaktiga hans ansikte med vördnad och hänförelse” (Ellen White: _Gospel Workers_, s. 52). Berättelsen om Henok är uppmuntrande och har någonting kraftfullt att säga om dem som har valt tider av ensamhet, men många möter en ensamhet som de inte har bett om. De vill inte vara ensamma. Ja, återigen: vi kan alltid ha en glädjefylld gemenskap med Herren, som alltid är närvarande, men ibland längtar vi efter mänskligt kamratskap och mänsklig gemenskap. Hur viktigt är det inte att vi som församling är redo att ta kontakt med dem som kanske sitter bredvid oss på sabbaten varje vecka men som går igenom en fruktansvärd tid av ensamhet. Om du samtidigt själv går igenom en sådan tid, sök upp någon som du känner att du kan lita på i kyrkan (eller någon annanstans) och låt dem veta det. Ofta kan människor helt enkelt inte bedöma vad de går igenom genom att bara se på någon. Det är lätt, åtminstone för somliga, att gömma sig bakom en mask.

**Samtalsstart:** Vilka känslor väcker ordet ensamhet hos dig?

**Förbön:** Om möjligt, be två och två för den ensamhet som finns.

**Samtalsfrågor:**

`1. Hur kan din församling bli mer känslig för de ensammas behov mitt ibland er?`

`2. ”Inte för att jag har lidit någon nöd. Jag har lärt mig att klara mig med det jag har” (Fil. 4:11). Läs det vidare sammanhanget i Paulus ord här. Hur kan vi tillämpa det på oss själva? Varför behöver vi samtidigt akta oss för att citera detta avsnitt för någon som verkligen lider?`

`3. Samtala i studiegruppen om en tid då du gick igenom en svår ensamhet. Vad hjälpte dig? Vad gjorde ont? Vad lärde du dig som kan vara till hjälp för andra?`