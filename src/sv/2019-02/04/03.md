---
title: Singelliv
date: 22/04/2019
---

En ung kvinna berättade om fördelarna med att inte vara gift: ”Två gånger har jag haft möjligheten att tjäna på ett missionsfält, och jag tackade ja utan någon som helst tvekan.” En gift person med familj skulle ha behövt lite mer tid för att ta det beslutet eftersom det inte bara gäller personen själv utan också make/maka och barn. 

**Vilka goda skäl finns enligt Paulus till att förbli ogift? 1 Kor. 7:25–34**

De flesta tänker att det är Guds vilja för dem att de gifter sig. Sade han inte: ”Det är inte bra att mannen är ensam”? Ändå har vi många exempel i Bibeln på människor som inte gift sig, och de innefattar det största exemplet av alla, Jesus Kristus. 

Jeremia fick befallningen att inte gifta sig (Jer. 16:1–3). Det var en dom i en historisk situation. Vi vet inte om den begränsningen någonsin blev avskaffad, men det står klart att Jeremia var en stor profet medan han var ogift.

Inte heller Hesekiels äktenskapliga tillstånd verkade vara av någon större vikt, fastän hans fru dog plötsligt. Han fick inte ens sörja utan skulle fortsätta med den verksamhet som Gud hade gett honom (Hes. 24:15–18). Profeten Hosea fick uppleva ett brustet äktenskap men kunde fortsätta att verka. Berättelsen känns främmande för oss, men Gud befallde honom att gifta sig med en prostituerad, och Gud visste att hon skulle lämna Hosea för andra män (Hos. 1–3). När vi blickar tillbaka ser vi att Gud försökte illustrera den ensidiga kärleken han har för Israel och för oss, men det måste ha varit ytterst svårt och smärtsamt för Hosea att vara den lärdomen.

I inget av dessa exempel var äktenskapet någon fråga. Gud var intresserad av personens integritet, lydnad och förmåga att säga vad Gud ville att han skulle säga. Vi behöver försäkra oss om att vårt liv inte definieras av vår äktenskapliga ställning. Många röster vill idag tala om för oss att om vi inte är gifta är vi inte kompletta. Paulus sade: ”Anpassa er inte efter denna världen”, utan frambär ”er själva som ett levande och heligt offer som behagar Gud” (Rom. 12:1, 2).

`På vilka praktiska sätt kan du tjäna dem som inte är gifta, både församlingsmedlemmar och människor som inte är medlemmar?`