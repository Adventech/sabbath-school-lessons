---
title: När äktenskapet upphör
date: 23/04/2019
---

Förutom fysiskt lidande och död har väl inget av alla de sätt som synden förstört mänskligheten fått mer förödande konsekvenser av synden än familjen? Det är nästan som att uttrycket ”dysfunktionell familj” är överflödigt. Vilken familj är inte dysfunktionell på något sätt?

Förutom död är skilsmässa en av de svåraste saker som en familj kan möta. De som går igenom denna fruktansvärda erfarenhet upplever en rad olika känslor. Kanske den första och vanligaste är sorg, och beroende på individen kan den vara från flera månader upp till många år med varierande intensitet. Vissa kan uppleva fruktan: fruktan för det okända, för ekonomiska bekymmer och fruktan för att inte kunna hantera allt. Några kan gå igenom en tid av depression, vrede, och ensamhet.

`Vilka allmänna principer beträffande skilsmässa kan vi finna i följande verser? Mal. 2:16; Matt. 5:31, 32; 19:8; 1 Kor. 7:11–13`

”Församlingen tjänar Kristus återlösande syften och ska tjäna sina medlemmar i alla deras behov och ta hand om alla så att de kan växa och få en mogen kristen erfarenhet. Det gäller särskilt när medlemmar fattar livslånga beslut som äktenskap och i förödande erfarenheter som skilsmässa. När ett pars äktenskap riskerar att brytas upp bör alla ansträngningar göras av dem och de i församlingen eller i familjen för att hjälpa dem att finna en försoning som är i harmoni med de gudomliga principerna för att återupprätta skadade relationer (Hos. 3:1–3; 1 Kor. 7:10, 11; 13:4–7; Gal. 6:1).

Genom församlingen eller andra samfundsorganisationer finns resurser tillgängliga som kan hjälpa medlemmar att utveckla ett starkt kristet hem. Bland dem finns: 1) program för vägledning för förlovade par som ska gifta sig, 2) program för vägledning för gifta par med deras familjer, och 3) program för stöd för brustna familjer och frånskilda” (_The Seventh-day Adventist Church Manual_, 19th edition, Nampa, Idaho: Pacific Press Publishing Association, 2016, s. 161).

`På vilka och _inte dömande_ sätt kan du hjälpa någon som går igenom en skilsmässa?`