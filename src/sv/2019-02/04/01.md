---
title: När man är ensam
date: 20/04/2019
---

### Veckans huvudtexter:
Pred. 4:9–12; Fil. 4:11–13; 1 Kor. 7:25–34; Matt. 19:8; 1 Mos. 37:34; Jes. 54:5.

> <p>Nyckeltext</p>
> ”Herren Gud sade: ’Det är inte bra att mannen är ensam. Jag skall ge honom någon som kan vara honom till hjälp’ ” (1 Mos. 2:18).

En fascinerande men smärtsam berättelse skapade nyheter för många år sedan. En ung kvinna hade hittats död i sin lägenhet. Även om döden i sig var tragisk, var det som gjorde berättelsen värre att hon hade varit död i över tio år innan hon hittades. Tio år! Därför var människors berättigade fråga: _Hur kunde en kvinna, som inte var hemlös, vara död så länge i en så stor stad med så många människor och med så många möjligheter till kommunikation utan att någon visste om det?_

Berättelsen är extrem men ändå ett exempel på en verklighet: många människor lider av ensamhet. 2016 fanns en artikel i _The New York Times_ med rubriken: ”Forskarna möter en epidemisk ensamhet.” Problemet är verkligt.

Från början var människan inte tänkt att vara ensam. Från och med Eden skulle vi i någon grad leva i gemenskap med andra människor. Givetvis kom synden in, och sedan dess har ingenting stått rätt till. Den här veckan ska vi se på frågan om kamratskap och ensamhet vid olika tider av livet, något som kanske vi alla har mött någon gång. Om inte får du betrakta dig själv som lycklig. 