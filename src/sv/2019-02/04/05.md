---
title: Död och ensamhet
date: 24/04/2019
---

Någon frågade: ”Vad är skillnaden mellan människor och kycklingar i fråga om döden?” Svaret är att till skillnad från kycklingar som dör _vet_ vi människor som dör också att vi ska dö. Det gör inte kycklingarna. Det är medvetenheten om vår kommande död som i hög grad hur vi lever nu.

Som vi vet avslutas alla våra relationer, även äktenskapet, förr eller senare genom vår största fiende: döden. Hur nära förenade vi än är, hur stor kärleken än kan vara, hur djup gemenskapen, all tid vi haft tillsammans vet vi som människor (till skillnad från kycklingarna) att förr eller senare kommer döden (förutom om Jesus kommer innan dess). Och när den kommer upphör alla våra relationer. Detta har varit vårt öde från och med den första synden och kommer så att vara fram tills Jesus återkomst.

Bibeln säger inte vem som dog först, Adam eller Eva, men det måste ha varit särskilt smärtsamt för den efterlevande, särskilt när döden aldrig var tänkt att bli en del av livet från början. I ett tidigare studium såg vi hur ett enda löv fick dem att sörja. Vem kan då föreställa sig vad de gick igenom när den ena av dem dog?

Problemet är att vi är så vana vid döden att vi tar den för given. Men den var aldrig tänkt att vara någonting som vi människor skulle uppleva. Därför brottas vi än idag med att begripa den när vi så ofta bara inte kan göra det.

`Vad lär oss följande texter om döden och om hur människor brottas med den? Jes. 57:1; Upp. 21:4; 1 Thess. 4:17, 18; Matt. 5:4; 2 Sam. 18:33; 1 Mos. 37:34`

Utan tvekan möter vi alla verkligheten av vår egen död, verkligheten av andras död, våra älskades död, eller kanske av vår närmaste livskamrats död. Därför kommer många av oss, förr eller senare, att möta en tid, en period, av den ensamhet som någons död medför. Det är svårt, det gör ont, och i sådana tider kan vi, och måste vi ofta, bara göra anspråk på Guds löften. För när allt kommer omkring, vad annat kan vi göra i denna värld av synd, lidande och död?

`Hur kan din församling hjälpa dem som ni vet lider av ensamhet för att någon älskad dött?`