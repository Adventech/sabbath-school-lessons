---
title: Sällskap
date: 21/04/2019
---

`Läs Pred. 4:9–12. Vad är grundtanken där? Vilken livsprincip talar det om rent allmänt?`

Mycket få av oss kan klara oss ensamma. Även om vi är av den ensamma typen och gillar att vara ensamma vill vi förr eller senare inte bara ha sällskap utan kan också behöva det, särskilt i svåra tider. Vi skapades verkligen för sällskap, för gemenskap. Hur lyckliga är inte de som har nära familjemedlemmar som kan ge tröst och stöd, särskilt i svåra tider.

Tyvärr finns det människor i våra församlingar, där vi arbetar och i de samhällen vi lever i som inte har någon att vända sig till, inte bara i svåra tider utan även för ett samtal vid dagens slut. Känslan av ensamhet kan komma när som helst. ”Den värsta dagen för mig”, sade en ogift man, ”är söndagen. Under veckan är jag omgiven av människor på jobbet. På sabbaten möter jag människor i kyrkan. Men på söndagen är jag helt ensam.”

`Vilka principer kan vi lära oss av följande texter, särskilt när vi får gå igenom tider av ensamhet? Joh. 16:32, 33; Fil. 4:11–13`

Ja, som kristna har vi inte bara verkligheten av att vi har en Gud utan också verkligheten av att kunna ha gemenskap med Gud. Vi kan också verkligen hämta tröst från Guds närhet till oss. Men Guds närhet till Adam i Eden hindrade inte Herren från att säga: ”Det är inte bra att mannen är ensam” (1 Mos. 2:18). Därmed visade Gud att även om Adam hade gemenskap med Gud i en värld som inte vara skadad av synden behövde han ändå mänskligt gemenskap. Hur mycket mer behöver då inte resten av oss det också!

Vi behöver akta oss för att anta att eftersom det finns mycket folk runt omkring kan ingen vara ensam. Många av de mest ensamma lever i stora städer där de ofta har kontakt med andra. Men att man befinner sig bland andra människor betyder inte att någon inte kan känna sig ensam och isolerad och vara i behov av gemenskap.

`Det är inte alltid lätt att veta vem som känner sig ensam, isolerad, övergiven eller helt enkelt lider och behöver någon, om inte annat så åtminstone för att prata med. Hur kan du förbereda dig själv för att försöka vara mer känslig för dessa människor, vilka de än kan vara?`