---
title: Att underordna sig
date: 15/05/2019
---

**Vilket råd ger Paulus beträffande ödmjukhet och tjänst i relationer? Ef. 5:21 Hur tror du att denna attityd bidrar till enheten i församlingen? Varför är den så viktig hemma? Ef. 5:22–6:9. **

Ordet ”underordna” (Ef. 5:21) betyder att visa ödmjukhet inför någon annan utifrån ett frivilligt val. Denna unika princip började med Kristus (Matt. 20:26–28; Joh. 13:4, 5; Fil. 2:5–8) och karakteriserar alla som är fyllda av hans Ande (Ef. 5:18). ”Vördnad för Kristus” är det som motiverar människor att underordna sig på detta sätt (Ef. 5:21). Ömsesidigt självutgivande var och är fortfarande en revolutionerande kristen undervisning om sociala relationer. Den levandegör den andliga verkligheten att alla är ett i Kristus; det finns inga undantag.

_En princip från hemmet_. Underordnandet prövas i hemmet. Om denna princip fungerar där kan den göra en dramatisk skillnad i församlingen. Paulus rör sig omedelbart från introduktionen av principen om underordnande till att diskutera hur den tillämpas på familjer.

Tre par av relationer behandlas i Ef. 5:22–6:9, de vanligaste men ändå de mest ojämlika relationerna i samhället. Avsikten är inte att förstärka en befintlig social ordning utan visa hur den kristna trons kultur fungerar när de troende frivilligt underordnar sig varandra på ett radikalt annorlunda sätt.

`Paulus talar först till dem som är socialt svagare i kulturen, hustrur, barn och slavar. Sedan vänder han sig till dem som har mer makt socialt, gifta män, föräldrar och herrar. Varför tror du att han gör så?`

Var och en får direktiv som var ovanliga för den kulturen. Dessa direktiv måste ha förvånat de troende som levde under det första århundradet. Direktiven jämnade marken runt korset och öppnade vägen för sann enhet som kunde upplevas i relationerna. 