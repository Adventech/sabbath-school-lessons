---
title: Nycklar till familjens enhet
date: 11/05/2019
---

### Veckans huvudtexter:
1 Mos. 33:12–14; Rut 1:16–18;** **Joh. 17:21–26; Gal. 3:28; Ef. 2:11–22; 5:21–6:9.

> <p>Nyckeltext</p>
> ”Jag ber att de alla skall bli ett och att liksom du, fader, är i mig och jag i dig, också de skall vara i oss. Då skall världen tro på att du har sänt mig” (Joh. 17:21).

Familjelivet representerar olika epoker av livet för olika människor. När barnen kommer in i moderns och faderns liv innebär det en viktig förändring som varar hela livet. Och för barnen är naturligtvis övergången från icke-existens till existens en avgörande förändring. Sedan går även barnen igenom livets olika stadier tills de lämnar hemmet och faktiskt kan ha egna barn. 

Men oavsett om vi är föräldrar eller barn i en familj brottas vi alla med samma sak: vår egen syndiga, fallna natur som kan göra enheten i familjelivet minst sagt mycket utmanande.

Ja, i Jesus Kristus kropp på korset har alla människor försonats med Gud och med varandra (Ef. 2:13–16; Kol. 1:21–23), men på ett dagligt och praktiskt plan måste vi alla tillägna oss Kristus nåd. Bara den kan göra familjens enhet till en levande erfarenhet för alla som söker den i tro. Detta måste vara en daglig erfarenhet i våra liv. Lyckligtvis kan den bli det genom Kristus nåd.