---
title: Att leva ut den kärlek vi lovat
date: 16/05/2019
---

Ytterst vilar familjens samhörighet och enhet på familjemedlemmarnas lojalitet, med början från det äkta paret till omsorgen om varandra. I den bibliska historien finns det sorgligt nog överallt exempel på brustna löften, brusten tillit och bristande lojalitet där den borde ha funnits. Bibeln innehåller också inspirerande exempel på vanliga människor som med Guds hjälp har ägnat sig åt vänner och familjer och hållit sina löften.

**Se på följande familjer och deras nivå av lojalitet. Hur kunde den ha stärkts i vissa familjer? Vad uppmuntrade lojaliteten som vissa andra visade?**

`Lojalitet mellan föräldrar och barn (1 Mos. 33:12–14; 2 Mos. 2:1–10)`

`Syskonlojalitet (1 Mos. 37:17–28)`

`Lojalitet gentemot familjen (Rut 1:16–18; 2:11, 12, 20; 3:9–13; 4:10, 13)`

`Äktenskaplig lojalitet (Hos. 1:2, 3, 6, 8; 3:1–3)`

När vi överlåter oss själva till någon, som genom äktenskapet eller genom beslutet att föda eller adoptera ett barn, så väljer vi också bort möjliga framtida val.  Det innebär en överlåtelse av kontroll över viktiga delar av våra liv. Vi blir ansvariga inför en partner och barn. De äger vår lojalitet genom äktenskapets förbund och föräldraansvaret. Lagar kan begränsa negativt beteende, men äktenskapet och familjerelationerna behöver kärlek för att de ska kunna blomstra. 

`Vad betyder Jesus löfte om lojalitet (Heb. 13:5) för dig personligen? Vilken effekt bör hans lojalitet ha för din lojalitet mot honom, mot din make/maka, dina barn och trossyskon?`