---
title: Studiehjälp 
date: 17/05/2019
---

Ellen White: ”A Sacred Circle”, s. 177–180 i _The Adventist Home_; _Testimonies for the Church, _vol. 6, s. 236–238.

_Enhet, den första uppgiften._ ”Den första uppgiften för de kristna är att bli enade i familjen. …

Ju närmare familjemedlemmarna är enade i sitt arbete i hemmet desto mer upplyftande och användbart är det inflytande som far och mor och söner och döttrar utövar utanför hemmet” (Ellen White: _The Adventist Home_, s. 37).

_Hemligheten till familjens enhet_. ”Orsaken till splittring och osämja i familjer och i församlingen är separationen från Kristus. Att komma nära Kristus är att komma nära varandra. Hemligheten som leder till sann enhet i församlingen och i familjen är inte diplomati eller förvaltning eller en övermänsklig ansträngning att besegra svårigheter, även om där kan göras mycket, utan enhet med Kristus” (s. 179).

**Samtalsstart:** Hur skulle du definiera begreppen enhet, kärlek och ansvar i familjerelationer respektive församlingsrelationer?

**Förbön:** Gud, hjälp oss att lyfta upp varandra och välsigna varandra så vi kan växa i kärlek, enhet och ömsesidighet.

**Samtalsfrågor:**

`1. Samtala om krafter i ert eget samhälle som verkar mot familjen. Vilka praktiska lösningar kan ni erbjuda en familj som brottas med dessa inflytanden?`

`2. Finns det i er församling just nu någon familj som har splittrats? Vad kan ni i så fall göra som studiegrupp för att hjälpa varje medlem i denna tid av kris?`

`3. Samtala om hela frågan om att underordna sig. Hur ska det förstås i ett kristet sammanhang? På vilka sätt har den principen missbrukats?`

`4. Vilka principer kan du se när det gäller familjens enhet som kan tillämpas på församlingen?`