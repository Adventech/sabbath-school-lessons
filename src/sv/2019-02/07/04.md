---
title: Själviskhet, familjens fördärvare
date: 14/05/2019
---

**”Om stolthet och själviskhet skulle läggas åt sidan skulle alla svårigheter försvinna på fem minuter” (Ellen White: _Early Writings_, s. 119).**

Som människor är våra naturer fördärvade av synden. Kanske är själviskhetens förbannelse det största exemplet på det fördärvet. Vi tycks vara födda själviska; vi ser denna realitet hos små barn vilkas grundläggande natur är att de vill ha saker för sig själva. ”Jag, jag, jag …” När vi uppnår vuxen ålder kan denna egenskap visa sig på några förfärliga sätt, särskilt i hemmet.

Naturligtvis kom Jesus för att ändra på detta (Ef. 4:24). Hans Ord lovar oss att genom honom behöver vi inte behärskas av denna destruktiva karaktärsegenskap. Hela hans liv är ett fullkomligt exempel på vad det innebär att leva utan själviskhet. I den grad som vi tar efter hans liv (1 Joh. 2:6) besegrar vi benägenheten att bara leva för oss själva.

**Se på följande texter. Vad säger de oss om ett liv i själviskhet?**

`Fil. 2:3–5`

`1 Joh. 3:16–18`

Som Ellen White skrev kan många problem lösas snabbt om stolthet och själviskhet läggs åt sidan, långt innan de fäster sig och jäser och till slut blir till någonting ont. Korset är det största exemplet på osjälviskhet i hela världsalltet, och vid dess fot behöver alla familjemedlemmar, särskilt föräldrarna, renas (Ords. 16:6) från denna synd, även när det innebär att ständigt komma tillbaka till korset och böja sig ner i bön, tro, tårar och överlåtelse.

`Hur mycket tid tillbringar du vid korset i kampen mot vilken själviskhet som än visar sig i ditt liv? Hur hjälper Matt. 7:16 dig att visa om du har tillbringat tillräckligt mycket tid där?`