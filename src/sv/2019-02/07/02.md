---
title: Kristus som centrum
date: 12/05/2019
---

`Vilken illustration använder Paulus för att beskriva den nya enheten som finns mellan människor i Kristus? Hur har Kristus gjort ”ett” av de ”två”? Ef. 2:11–22; se även Gal. 3:28`

Kristus kors tog bort barriärerna som skilde människor från varandra. Murar skilde tillbedjarna i det judiska templet, män från kvinnor och judar från andra folk. När Paulus beskrev enheten mellan judar och hedningar i Kristus använde han ett språk som gäller lika mycket andra uppdelningar mellan nationer, folkgrupper, social ställning och kön. Uttalandet ”… för att i sin person skapa en enda människa av de två, en ny människa, och så stifta fred” (Ef. 2:15) är goda nyheter som hjälper äkta makar att verkligen bli ett, en enhet i äktenskapet. Genom tron på Kristus kan också länge splittrade familjer försonas.

`Det är en sak att citera bibeltexter om enhet i Kristus; det är en helt annan sak att verkligen uppleva den. Vilka praktiska förändringar för Kristus med sig till våra liv som möjliggör för oss att uppleva den enhet vi har utlovats? Se t.ex. Rom. 6:4–7; 2 Kor. 5:17; Ef. 4:24–32`

”Tänk dig en bild av en stor cirkel, och från dess kant kommer det många linjer som allesammans går mot dess centrum. Ju närmare centrum linjerna kommer desto närmare är de varandra …

Ju närmare Kristus vi kommer, desto närmare är vi varandra” (Ellen White: _The Adventist Home_, s. 179).

”Mellan far och son, man och hustru … står Kristus, medlaren, oavsett om de kan se honom eller inte. Vi kan inte etablera direktkontakt utanför oss själva förutom genom honom, genom hans ord och genom att vi följer honom” (Dietrich Bonhoeffer: _The Cost of Discipleship_, New York: The MacMillan Publishing Co., 1979, s. 108).

`Hur nära är din familj eller din församlingsfamilj cirkelns centrum? Vad mer måste ske för att relationerna ska vara som de borde vara?`