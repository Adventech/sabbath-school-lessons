---
title:  Studiehjälp
date:  12/11/2021
---

”Kristus fiende, som gjorde uppror mot Guds lag i himlen, har som en skicklig general verkat med all sin kraft och kommit med det ena bedrägeriet efter det andra. Han är full av list för att göra Guds lag om intet, en lag som är den enda som verkligen kan avslöja synden och vara normen för rättfärdigheten” (Ellen White: Review and Herald, 18 november 1890).

Två biljoner galaxer lyser i kosmos. Hundra miljarder stjärnor i varje galax. Det är 100,000,000,000. Två biljoner galaxer, med 100 miljarder stjärnor i varje, blir 200,000,000,000,000,000,000,000 stjärnor.

Det är en princip i tillvaron: vad det än är som ger upphov till och skapar någonting måste vara större än och överskrida det som blev till och skapades. Picasso är större än och överskrider vart och ett av sina konstverk. Gud som gav upphov till och skapade vårt kosmos måste vara större än kosmos och överskrida det också.

Tänk med detta i åtanke på Joh. 1:1–3: ”I begynnelsen fanns Ordet, och Ordet fanns hos Gud, och Ordet var Gud. Det fanns i begynnelsen hos Gud. Allt blev till genom det, och utan det blev ingenting till av allt som finns till.” Alltså: Gud som skapade allt som är skapat, de 200,000,000,000,000,000,000,000 stjärnorna och allting annat, gjorde vad? Han kom ner, som ett människobarn, levde ett syndfritt liv, dog på korset och bar i sig själv straffet för våra synder och vår ondska, för att vi ska få löftet om evigt liv.

Vi har denna fantastiska sanning framför oss: nåden vi har fått i Jesus Kristus på korset. Vad ber Gud oss om i gengäld? ”Nu har du hört allt, och detta är summan: frukta Gud och håll hans bud. Det gäller alla människor” (Pred. 12:13).

**Samtalsstart**

De tio budorden beskrivs i studiet som morallagen. Hur tror du att morallagen ser ut i himlen? Behöver änglarna bud om t.ex. att respektera sina föräldrar, att inte dräpa eller begå äktenskapsbrott?

**Förbön**

Tack för din kärlek och omsorg som lyser genom dina bud.

**Samtalsfrågor**

`Gå i studiegruppen igenom frågan i slutet av måndagens studium, om hur de som tror att Guds lag ska hållas, de tio budorden (inkl. det fjärde), kan undvika lagträldomens subtila faror. Hur skiljer sig lydnaden, även strikt och obeveklig lydnad, från lagträldom, och hur kan vi känna igen skillnaden mellan de två?`

`Hur kan brott mot de tio budorden leda till svåra konsekvenser? Hur återspeglar lagen att Guds kärlek till oss är en verklighet?`

`Hur visar korset meningslösheten med att försöka förtjäna vår väg till himlen?`