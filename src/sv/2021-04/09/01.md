---
title:  Vänd deras hjärtan
date:  20/11/2021
---

> <p>Nyckeltext</p>
> ”Men där skall du söka Herren, din Gud, och du skall finna honom om du frågar efter honom av hela ditt hjärta och med hela din själ” (5 Mos. 4:29).

### Veckans Huvudtexter
5 Mos. 5:22–29; 4:25–31; 30:1–10; Matt. 3:1–8; Mark. 1:15; Apg. 2:37, 38.

Ett enkelt faktum i livet som gäller oss alla är att vi är syndiga. Ibland hör vi någon ”expert” beklaga sig över den kristna tanken om människans grundläggande fördärv. Men allt man behöver göra är att se på nyheterna under en dag eller ta en snabb titt på mänsklighetens historia för att se hur sann denna kristna lära är.

Ännu lättare är det att bara se sig själv i spegeln, som ju inte är så långt bort. Vem som helst som vågar se lite djupare in i sitt eget hjärta (en plats dit det kan vara skrämmande att gå) vet hur sant det som sägs i Rom. 3:9–23 är. Texten slutar så här: ”Alla har syndat och gått miste om härligheten från Gud” (Rom. 3:23).

Naturligtvis finns de goda nyheterna i nästa vers: ”utan att ha förtjänat det blir de rättfärdiga av hans nåd, eftersom han har friköpt dem genom Kristus Jesus.” Avgörande för dessa goda nyheter är omvändelse: syndabekännelse, sorg över synden, bön om Guds förlåtelse för den, och ytterst att vända sig bort från den. Eftersom vi är syndiga bör omvändelse vara en central del av vår kristna erfarenhet. Den här veckan ska vi se på omvändelsen som den kommer till uttryck i Femte Moseboken.