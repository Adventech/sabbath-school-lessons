---
title:  Förord till Femte Moseboken
date:  25/09/2021
---

> <p>Nyckeltext</p>
> ”Men den som inte älskar känner inte Gud, eftersom Gud är kärlek” (1 Joh. 4:8).

### Veckans Huvudtexter
Jes. 14:12–14; Hes. 28:12–17; 1 Mos. 3:1–7; 12:1–3; Apg. 7:20–36; 2 Mos. 19:4–8.

Femte Moseboken blev givetvis inte till i något tomrum. Likt allting annat finns den i ett sammanhang, och som allting annat i livet spelar det sammanhanget en viktig roll för förståelsen av bokens innebörd och syfte.

Det fanns mycket historia innan dess, en historia som förklarar omständigheterna, inte bara i själva boken utan i världen och omgivningen som skapade dess sammanhang. Precis som det skulle vara svårt att förstå en vindrutetorkares syfte och funktion utanför sammanhanget av en bil skulle det vara svårt att förstå Femte Moseboken, särskilt i ljuset av vårt tema (Sanning för idag i Femte Moseboken), utanför det sammanhang som den blev till i.

Någon hade läst ryssen Leo Tolstojs Krig och fred, ungefär 1 500 sidor, på bara tre dagar. När läsaren frågades vad boken handlade om svarade han: ”Om Ryssland.”

Att i en veckas studium täcka tusentals år av historia innan vi kommer till Femte Moseboken är jämförbart med det. Men genom att koncentrera oss på det viktigaste kan vi se sammanhanget som behövs för att förstå boken, som innehåller så mycket som är aktuellt idag.