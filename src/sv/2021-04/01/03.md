---
title:  Syndafallet och floden
date:  27/09/2021
---

Nästan alla skolbarn har hört berättelsen om äpplet som föll på Isaac Newtons huvud, och Voila! Newton hade upptäckt gravitationen. Om äpplet verkligen föll på hans huvud är inte huvudpoängen. Inte heller att han upptäckte gravitationen; vem som helst som föll visste redan om den! Nej, Newtons stora insikt var förståelsen att samma kraft som fick äpplet att falla (gravitationen) också höll månen i dess bana runt jorden, jorden i dess bana runt solen, och så vidare.

Detta var viktigt därför att i årtusenden hade många trott att lagarna som styrde himlen skilde sig från de lagar som styrde jorden. Newton visade att denna tro var fel.

Även om Newtons bidrag var på naturlagarnas område gäller samma princip också morallagen. Samma frihet, en frihet som är inneboende i kärleken och som ledde till djävulens fall i himlen, ledde också till människans fall på jorden.

`Läs 1 Mos 2:16, 17 och 3:1–7. De här texterna handlar om fullkomliga människor i en fullkomlig miljö, skapade av en fullkomlig Gud. På vilket sätt visar de också den kraftfulla sanningen om den frihet som är inneboende i kärleken?`

Efter syndafallet blev allting bara värre och värre. Det gick så långt att Herren sade: ”människornas uppsåt och tankar var alltid och alltigenom onda” (1 Mos. 6:5). Om deras tankar var onda var säkert också deras handlingar det. Ondskan gick så långt att Herren förstörde hela världen i en flod, så att mänskligheten fick en ny chans att börja om, en sorts andra skapelse. Men som berättelsen om Babel visar (1 Mos. 11:1–9) tycktes mänskligheten fortfarande trotsa Gud. ”När tornet var delvis färdigt användes några rum som bostäder åt arbetarna. Andra rum hade blivit praktfullt inredda och prydda. De avskildes för deras avgudar. Folket gladde sig över sin framgång. De ärade sina gudar av silver och guld och satte sig upp mot himlens och jordens härskare” (Ellen White: Det var mycket gott, s. 100). Förutom att förvirra deras språk skingrade Gud därför också det fallna människosläktet över jorden.

`Lägg märke till dina tankar under dagen. Vad lär de dig om tillståndet i ditt hjärta?`