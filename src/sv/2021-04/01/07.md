---
title:  Studiehjälp
date:  01/10/2021
---

För ett djupare och genomtänkt studium kring temat om den stora striden utifrån att Gud är kärlek, se John Peckham: Theodicy of Love: Cosmic Conflict and the Problem of Evil (Grand Rapids, MI: Baker Academic, 2018).

”Kort sagt hävdar jag att Guds kärlek (rätt förstådd) är centrumet i en kosmisk strid och att Guds hängivna kärlek ger ett moraliskt tillfredsställande skäl till att Gud tillåter det onda, med betydande konsekvenser för förståelsen av Guds försyn som verkar inom det jag kallar förbundsföreskrifter” (John Peckham: Theodicy of Love: Cosmic Conflict and the Problem of Evil, Grand Rapids, MI: Baker Academic, 2018, s. 4).

”Påbudet att Israel inte skulle få gå in i Kanaan på fyrtio år var ett bittert slag för Mose och Aron, Kaleb och Josua, men de underkastade sig ändå det gudomliga beslutet utan att protestera. Men de som hade klagat över hur Gud hade behandlat dem och förklarat att de ville återvända till Egypten grät och sörjde djupt när välsignelserna som de hade föraktat togs ifrån dem. De hade klagat utan orsak, men nu fick de skäl till att gråta. Om de hade sörjt över sin synd när de fick en korrekt beskrivning av den skulle den här domen aldrig ha uttalats. De sörjde över straffet, men denna sorg var inte omvändelse och kunde inte upphäva deras dom” (Ellen White: Det var mycket gott, s. 354).

**Samtalsstart**

När läste ni senast Femte Moseboken? Vad lade ni då särskilt märke till? Blev det till välsignelse för er?

**Förbön**

Be att Gud ska ge er ett nytt perspektiv på Femte Moseboken när ni nu studerar den under det här kvartalet.

**Samtalsfrågor**

`Samtala om hur fri vilja och kärlek förhåller sig till varandra. Varför måste kärlek, för att vara kärlek, vara frivillig? Med tanke på allt lidande i världen skulle somliga vilja hävda att kärleken inte var värd det. Hur svarar du på den tanken?`

`När lydnad nu är så central i Bibeln, vad är då lagträldom? Vilka faktorer kan omvandla ett försök att vara trogen till Gud och hans Ord och bud till lagträldomens fälla?`

`Samtala i studiegruppen om frågan i slutet av tisdagens studium beträffande paralleller mellan det gamla Israel och oss. Vilka paralleller finns det och vad kan vi lära oss av dem?`