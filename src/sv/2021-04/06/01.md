---
title:  Vilket stort folk?
date:  30/10/2021
---

> <p>Nyckeltext</p>
> ”Och vilket stort folk äger stadgar och föreskrifter så rättfärdiga som denna lag som jag i dag förelägger er?” (5 Mos. 4:8).

### Veckans Huvudtexter
5 Mos. 4:1–9; Matt. 15:1–9; 4 Mos. 25:1–15; 1 Kor. 10:13; 5 Mos. 4:32–35; Matt. 5:13–16.

De tre första kapitlen i Femte Moseboken var egentligen en historielektion som påminde folket om vad de hade gått igenom fram till dess. När vi kommer fram till kapitel 4 skiftar historielektionen till predikan. Att berätta om de inträffade händelserna handlade inte bara om att återge historia utan det tjänade ett syfte: att visa folket Guds makt och nåd som verkade bland dem. Även om de rört till det hela hedrade Gud fortfarande sitt förbund med dem.

De hade precis blickat tillbaka på sin nutidshistoria, en påminnelse om vad Gud gjort för att leda dem fram till denna punkt. ”Och nu” ska de, som gensvar, göra vad Gud säger att de ska göra (se även 5 Mos. 10:12).

Därför är det första verbet efter ”och nu” shama´, samma verb (i samma form) som i trosbekännelsen shema´, med betydelsen ”höra”, ”lyda”, ett verb som återkommer i hela Femte Moseboken.

Kapitlet börjar alltså: Och nu, Israel, på grund av vad jag gjort för er, ska ni lyda följande …