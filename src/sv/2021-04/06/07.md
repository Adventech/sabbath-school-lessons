---
title:  Studiehjälp
date:  05/11/2021
---

”Ända sedan den stora striden började i himlen har det varit Satans avsikt att göra Guds lag om intet. För att uppnå detta satte han igång sitt stora uppror mot Skaparen. Även om han kastades ut från himlen har han fortsatt samma strid på jorden. Att bedra människorna och att leda dem till att överträda Guds lag har hela tiden varit hans målsättning. Vare sig han uppnår detta genom att skjuta hela lagen åt sidan eller genom att förkasta ett av dess bud blir det slutliga resultatet detsamma. Den som ’bryter mot ett enda bud’ visar förakt för hela lagen. Hans inflytande och exempel står på överträdelsens sida. Han blir ’skyldig till allt’ ” (Jak. 2:10) (Ellen White: Från mörker till ljus, s. 503).

Beträffande Baal-Pegor skrev Ellen White: ”De tog risken att ge sig in på förbjuden mark och blev fångade i Satans snara. De blev förtrollade av musiken och dansen, och de hedniska tempelflickornas skönhet förförde dem så att de bröt sin trohetsed mot Herren. När de deltog i glädjen och festligheterna blev deras sinnen förvirrade av allt vinet, och de förlorade snart all självbehärskning. Begären släpptes lös, och när omoralen hade förorenat deras samveten blev de övertalade till att falla ner för avgudarna. De offrade på de hedniska altarna och deltog i de mest förnedrande ceremonier” (Det var mycket gott, s. 412).

**Samtalsstart**

Vad är skillnaden mellan kunskap och vishet? Hur leder ett liv i lärjungaskap till andlig mognad?

**Förbön**

Be om att Guds vishet ska vara en del av kyrkans vittnesbörd.

**Samtalsfrågor**

`Tänk på vilka olika sätt vi är i samma situation som det gamla Israel. Tänk på allt vi har fått i kontrast till världen runt omkring oss. Frågan som gäller oss är: hur reagerar vi på det vi fått? Hur bra projicerar vi vishet och insikt för världen?`

`”Men ni som höll fast vid Herren, er Gud, är alla vid liv i dag.” Återigen är folket subjektet till verbet ”hålla sig till”. Herren håller sig inte till oss i bemärkelsen att han tvingar oss till sig. Nej, genom den fria viljans gåva har vi valt att hålla oss till honom. När vi en gång valt det, hur fullföljer vi det och håller oss till honom?`

`Fundera ytterligare över frågan i slutet av söndagens studium. Vad betyder det att lägga till eller ta bort något från Guds bud? Förutom det uppenbara, som att försöka ändra på sabbaten, hur kan någonting liknande hända så obemärkt att vi inte ens lägger märke till att det händer?`