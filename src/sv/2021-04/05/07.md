---
title:  Studiehjälp
date:  29/10/2021
---

Det är svårt att föreställa sig hur Israels folk till och med i de bästa tiderna som under Davids och Salomos tid kunde vara så välsignade av Gud och ändå så ofta förtrycka de fattiga, hjälplösa och utstötta mitt ibland dem.

”Därför – ni som trampar på den fattige

och tar hans säd i skatt:

ni bygger hus av huggen sten,

men ni skall aldrig bo i dem,

ni planterar härliga vingårdar,

men ni skall aldrig dricka vinet.

Ty jag vet att era brott är många

och era synder otaliga,

ni som förtrycker oskyldiga och tar mutor

och hindrar de fattiga att få sin rätt” (Am. 5:11, 12).

”Herren går till rätta

med sitt folks äldste och styresmän.

’Det är ni som har skövlat vingården,

rov från de fattiga finns i era hus’ ” (Jes. 3:14).

**Samtalsstart**

Hur är det att vara främling eller att möta främlingar? Dela med er av era erfarenheter. Vad är det bästa/sämsta?

**Förbön**

Be för de främlingar som finns i er närhet. Be om hjälp att visa dem omsorg.

**Samtalsfrågor**

`Israel behövde tänka på att de hade varit ”främlingar” i Egypten. Det var en anledning till att de skulle behandla främlingar och utstötta i Israel så som de önskade att de hade blivit behandlade när de var utstötta. Hur förhåller sig detta till evangeliet, tanken att vi genom Jesus blod har befriats från syndens slaveri? På vilka praktiska sätt kan allt det som Jesus har gjort för oss påverka våra sätt att behandla andra, särskilt de hjälplösa bland oss?`

`Tänk på följande. Vi kan tillbe på rätt dag, förstå sanningen om döden, helvetet, odjurets märke osv. Så långt är allt väl. Men vad betyder allt detta om vi behandlar andra illa eller förtrycker de svaga bland oss eller förvränger rättvisan när vi behöver bedöma något? Finns det en risk för att vi tänker att vår kunskap om sanningen i sig på något sätt är allt Gud kräver av oss? Varför innebär detta en sådan potentiell fara för oss?`

`På vilket sätt hjälper vår tro oss att förstå det som allmänt kallas för ”mänskliga rättigheter”?`