---
title:  Främlingen i dina portar
date:  23/10/2021
---

> <p>Nyckeltext</p>
> ”Även ni skall visa invandraren kärlek, ty ni har själva varit invandrare i Egypten” (5 Mos. 10:19).

### Veckans Huvudtexter
Mark. 12:29–31; 5 Mos. 10:1–19; Ps. 146:5–10; Matt. 7:12; 5 Mos. 27:19; Jak. 1:27–2:11.

Förra veckan läste vi om hur Jesus svarade när en skriftlärd frågade honom om ”det viktigaste budet av alla”. Jesus bekräftade då först att Gud är en och därefter sade han: ”och du skall älska Herren, din Gud, av hela ditt hjärta, av hela din själ, av hela ditt förstånd och av hela din kraft” (Mark. 12:30).

Trots att den skriftlärde inte hade frågat om det fortsatte Jesus att tala om ett annat bud, eftersom han visste hur viktigt detta var: ”Sedan kommer detta: Du skall älska din nästa som dig själv. Något större bud än dessa finns inte” (Mark. 12:31).

Inget större bud än dessa? Jesus kopplade samman kärleken till Gud och kärleken till ens nästa i ett bud, och det budet var det största av alla.

Jesus kom inte med något nytt som judarna ännu inte hört. Nej, uppmaningen att älska Gud över allting annat och idén att älska sin nästa och andra människor som ett uttryck för vår kärlek till Gud kommer från Femte Moseboken.