---
title:  Studiehjälp
date:  15/10/2021
---

”Fångenskapens ande uppstår när man försöker leva i enlighet med en lagisk religion, när man strävar efter att fullfölja lagens krav i egen kraft. Det finns hopp för oss när vi kommer under Abrahamsförbundet, som är ett nådens förbund genom tron på Kristus Jesus. Evangeliet som predikades för Abraham, som gav honom hopp, var samma evangelium som förkunnas för oss idag, och genom det har vi hopp. Abraham såg på Jesus, som också är vår tros upphovsman och fullkomnare” (Ellen G. White Comments, The SDA Bible Commentary, vol. 6, s. 1077).

”Innan världens grund blev lagd hade Fadern och Sonen ingått ett förbund om att friköpa människan om Satan skulle besegra henne. De hade gett varandra handen som ett högtidligt löfte om att Kristus skulle bli en garant för mänskligheten. Detta löfte hade Jesus uppfyllt. När han ropade på korset: ’Det är fullbordat’, riktade han dessa ord till Fadern. Överenskommelsen hade förverkligats. Nu förklarar han: ’Fader, det är fullbordat.’ Jag har utfört din vilja, min Gud, jag har fullbordat återlösningsverket. Om din rättfärdighet är tillfredsställd vill jag ’att där jag är, där ska också de som du har gett mig vara med mig’ (Joh. 19:30; 17:24)” (Ellen White: Messias, s. 777, 778).

**Samtalsstart**

Tänk dig att någon ber dig att förklara vad vi kristna menar när vi talar om Guds nåd. Hur skulle du svara?

**Förbön**

Tacka Gud för att han har visat er nåd och räddat er.

**Samtalsfrågor**

`Stanna inför tanken att redan före världens början hade Fadern och Sonen ”ingått ett förbund” att återlösa oss om människosläktet skulle falla. Varför är detta så uppmuntrande för oss? Vad kan det lära oss om hur mycket Gud vill frälsa oss till sitt rike?`

`På vilka sätt borde vi som samfund fylla den roll som Israel skulle ha fyllt på sin tid? Hur kan vi lära oss att undvika de misstag de begick?`

`Varför är evangeliet och dess löften så centrala för hela tanken om det nya förbundet? Vilka texter kan du finna i Nya testamentet som visar att lagen och laglydnaden fortfarande gäller?`