---
title:  Det eviga förbundet
date:  09/10/2021
---

> <p>Nyckeltext</p>
> ”Jag skall upprätthålla mitt förbund, förbundet mellan mig och dig och dina ättlingar i släktled efter släktled, ett evigt förbund: jag skall vara din Gud och dina ättlingars Gud” (1 Mos. 17:7).

### Veckans Huvudtexter
1 Mos. 12:1–3; Rom. 4:1–5; 2 Mos. 2:24; 5 Mos. 5:1–21; 26:16–19; 5 Mos. 8:5; Matt. 28:10.

”Och jag såg en annan ängel flyga över himlens mitt. Han hade ett evigt evangelium att förkunna för jordens invånare, för alla länder och stammar och språk och folk” (Upp. 14:6). Lägg märke till att ”ett evigt evangelium” alltid har funnits till, och att vi har fått löfte om det i Jesus Kristus ”för oändligt länge sedan” (Tit. 1:2).

Därför är det bara naturligt att Bibeln vid andra tillfällen talar om ”ett evigt förbund” (1 Mos. 17:7; Jes. 24:5; Hes. 16:60; Heb. 13:20). Det väsentliga i evangeliet är förbundet, och det väsentliga i förbundet är evangeliet: i sin frälsande nåd och kärlek erbjuder Gud dig en frälsning som du inte förtjänar och inte kan förtjäna. Du i din tur älskar honom ”av hela ditt hjärta, av hela din själ, av hela ditt förstånd och av hela din kraft” (Mark. 12:30). Det är en kärlek som visar sig i lydnad för lagen: ”Ty detta är kärleken till Gud: att vi håller hans bud” (1 Joh. 5:3).

Den här veckan ska vi se på tanken om förbundet så som den uttrycks i Femte Moseboken, där förbundet och vad det innebär läggs fram.