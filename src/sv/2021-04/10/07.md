---
title:  Studiehjälp
date:  03/12/2021
---

”Hur stor var inte Guds nåd och barmhärtighet mot sina felande varelser då han på så sätt satte den sköna regnbågen i skyn som ett tecken på sitt förbund med människorna! Herren säger att han ska minnas sitt förbund när han ser på bågen i skyn. Detta betyder inte att han kan glömma, utan han talar till oss på vårt eget språk så att vi kan förstå honom bättre. Guds avsikt var att när barnen i kommande släkten frågade: ’Vad betyder den härliga valvbågen som sträcker sig över himlen?’, skulle deras föräldrar upprepa berättelsen om floden. De skulle tala om för dem att den Högste hade format bågen och satt den bland molnen som en försäkran om att vattnet aldrig mer skulle översvämma jorden. På så sätt skulle den vittna för alla efterkommande släkten om Guds kärlek till människan och stärka hennes förtroende för honom” (Ellen White: Det var mycket gott, s. 87, 88).

Sedan kristendomens början har det aldrig funnits en församling som haft den rikedom och bekvämlighet som många församlingar idag har i många länder i världen. Frågan är: till vilket pris? Sådana tillgångar påverkar säkert vår andlighet, och inte bara till det goda. Hur skulle de kunna göra det? Sedan när har rikedom och materiell välfärd främjat de kristna dygderna självförnekelse och självuppoffring? I de flesta fall inträffar det motsatta: ju mer människor har, desto mer självtillräckliga blir de, och desto mindre känner de sitt beroende av Gud. Hur trevligt det än är med välfärd och rikedom för de med sig många farliga andliga fällor.

**Samtalsstart**

Vad är de viktigaste sakerna du upplever att ditt liv har lärt dig och som du alltid vill komma ihåg?

**Förbön**

Be gärna om att Gud ska hjälpa oss att läsa hans stora gåva Bibeln och att det ska lära oss att minnas vad Gud vet vi behöver veta och följa för att få räddning och evigt liv med honom.

**Samtalsfrågor**

`Samtala om frågan om rikedom och hur den påverkar oss andligt. (Kom ihåg att rikedom kan vara relativ: någon som kanske i sitt eget land inte bedöms som särskilt rik kan anses vara det i andra länder.) På vilka sätt kan de som ”har pengar” skydda sig för vissa andliga faror som välfärden orsakar?`

`Samtala i studiegruppen om de sista händelserna i Kristus liv. Vad säger de oss om Guds kärlek till oss och varför vi aldrig får glömma den kärlekens verklighet? Vad mer kan du påminna dig om som visar Guds godhet och hålla den verkligheten i vårt medvetande?`

`De flesta forskare menar att det aldrig inträffade någon världsomfattande flod, trots att Bibeln (och regnbågen) säger så. De säger också att det aldrig heller skedde någon skapelse på sex dagar, trots att Bibeln säger så (och Bibelns sabbat påminner om det). Vilken inverkan har kulturen och den rådande synen på ursprungsfrågor haft på tron?`