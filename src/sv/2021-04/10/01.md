---
title:  Glöm aldrig, minns
date:  27/11/2021
---

> <p>Nyckeltext</p>
> ”Glöm aldrig, minns hur du i öknen väckte Herrens, din Guds, vrede! Ända från den dag du drog ut ur Egypten tills ni kom hit har ni varit trotsiga mot Herren” (5 Mos. 9:7).

### Veckans Huvudtexter
1 Mos. 9:8–17; 5 Mos. 4:32–39; Upp. 14:12; 5 Mos. 4:9, 23; 6:7; 8:7–18; Ef. 2:8–13.

Glöm aldrig och minns återkommer i hela Bibeln. Båda beskriver de någonting mänskligt, någonting som sker i våra sinnen. Båda är verb och varandras motsatser: att minnas är att inte glömma, och att glömma är att inte minnas.

Gud säger ofta till sitt folk att de ska komma ihåg allt han har gjort för dem, minnas hans nåd och godhet mot dem. Mycket av Gamla testamentet består av profeternas maningar till det hebreiska folket att inte glömma vad Herren har gjort för dem. Viktigast är dock att de inte skulle glömma sin kallelse i Herren och vilket sorts folk de skulle vara utifrån den kallelsen. ”Men jag minns Herrens gärningar, jag minns dina forna under” (Ps. 77:11).

Det är väl inte annorlunda för oss idag, vare sig på det gemensamma eller ännu mindre på det personliga planet? Hur lätt är det inte att glömma vad Gud gjort för oss!

Den här veckan ska vi se på denna viktiga princip, som den uttrycks i Femte Moseboken, principen att minnas och inte glömma vad Gud gör i våra liv.