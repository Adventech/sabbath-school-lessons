---
title:  Femte Moseboken i senare skrifter
date:  04/12/2021
---

> <p>Nyckeltext</p>
> ”Men där skall du söka Herren, din Gud, och du skall finna honom om du frågar efter honom av hela ditt hjärta och med hela din själ” (5 Mos. 4:29).

### Veckans Huvudtexter
2 Kung. 22; Neh. 9:6; Jer. 7:1–7; Ps. 148:4; Jer. 29:13; Mika 6:1–8; Dan. 9:1–19.

Något av det som fascinerar i Bibeln, särskilt i Gamla testamentet, är hur ofta den hänvisar till sig själv. Alltså hänvisar senare författare till de tidigare och använder dem för att lyfta fram sin huvudtanke.

Ps. 81 går t.ex. tillbaka till Andra Moseboken och citerar sedan nästan ordagrant inledningen till de tio budorden. Psalmisten skrev: ”Jag är Herren, din Gud, som förde dig ut ur Egypten” (Ps. 81:11).

Genom hela Gamla testamentet hänvisas det till Första Moseboken, särskilt till skapelseberättelsen, t.ex.: ”Jag ser på jorden – den är öde och tom, på himlen – där finns inget ljus” (Jer. 4:23; se även 1 Mos. 1:2).

Ja, ofta hänvisade de senare författarna i Gamla testamentet, som profeterna, tillbaka på Femte Moseboken, som spelade en central roll i det tidiga Israels liv i förbundet. Den här veckan ska vi koncentrera oss på hur boken användes av senare bibelförfattare. Vilka delar av Femte Moseboken använde de, och vad hade de för poäng som är aktuella även för oss idag?