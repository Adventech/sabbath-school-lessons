---
title:  Himlarnas himmel
date:  06/12/2021
---

Femte Moseboken klargör att lagen och förbundet var centrala, inte bara för Israels relation med Gud utan också för nationens uppgift som det ”utvalda” folket (5 Mos. 7:6; 14:2; 18:5).

`Läs 5 Mos. 10:12–15, där mycket av tanken om lagen och Israels utvalda ställning betonas. Men vad menas med ”himlarnas himmel”? Vad är Moses poäng med det?`

Vad ”himlarnas himmel” betyder är inte helt klart, i varje fall inte i det omedelbara sammanhanget, men Mose pekar på Guds majestät, makt och härlighet. Alltså tillhör inte bara himlen själv utan också ”himlarnas himmel” honom. Det är sannolikt ett idiomatiskt uttryck som pekar på Guds fullständiga suveränitet över hela skapelsen.

`Läs följande texter, som alla bygger på uttrycket som först förekommer i Femte Moseboken. Vad är poängen i var och en av dem, och hur ser vi där en påverkan från Femte Moseboken?`

`1 Kung. 8:27`

`Neh. 9:6`

`Ps. 148:4`

Särskilt tydligt i Neh. 9 är temat om Gud som Skaparen och att han är den enda som ska tillbes. Han gjorde allting, även ”himlarnas himmel och hela dess härskara ” (Neh. 9:6). Att Nehemja ”läste ur Herrens, sin Guds lag” (Neh. 9:3) syftar sannolikt, precis som på Josias tid, på Femte Moseboken. Det förklarar att leviterna några verser senare använde uttrycket ”himlarnas himmel” i sin lovprisning och tillbedjan, ett uttryck som kommer direkt från Femte Moseboken.

Gud är inte bara jordens utan också ”himlarnas himmels” Skapare. Tänk då att denne Gud sedan gick till korset! Hur vill du själv uttrycka din tacksamhet för det när du lovprisar Gud?