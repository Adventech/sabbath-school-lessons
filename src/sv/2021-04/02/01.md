---
title:  Moses historielektion
date:  02/10/2021
---

> <p>Nyckeltext</p>
> ”Alla åt de samma andliga mat, och alla drack de samma andliga dryck, de drack ur en andlig klippa som följde dem, och den klippan var Kristus” (1 Kor. 10:3, 4).

### Veckans Huvudtexter
5 Mos. 1–3; 2 Mos. 32:29–32; 4 Mos. 14; Ef. 3:10; 1 Mos. 15:1–16; Joh. 14:9.

”Detta är vad Mose förkunnade” (5 Mos. 1:1). Så börjar Femte Moseboken. Mose och hans närvaro är framträdande i boken, från dessa inledningsord fram till hans död i Moab (5 Mos. 34:5), men boken (liksom hela Bibeln) handlar ändå i verkligheten om Herren Jesus. Han är den som skapade oss (1 Mos. 1, 2; Joh. 1:1–3), uppehåller oss (Kol. 1:15–17; Heb. 1:3), och återlöser oss (Jes. 41:14; Tit. 2:14). I en vidare bemärkelse uppenbarar Femte Moseboken hur Herren fortsatte att skapa, uppehålla och rädda sitt folk i denna viktiga tid av frälsningshistorien.

Precis när israeliterna till slut ska träda in i Kanaan ger Mose dem en historielektion. Den handlar om ett tema som återkommer i hela Bibeln: kom ihåg vad Herren har gjort för er i det förflutna.

Denna maning bör betyda något för oss som står vid gränsen till ett bättre utlovat land: ”När jag ser tillbaka på vår historia, efter en resa över varje steg framåt till vår nuvarande situation … fylls jag av förundran och med förtröstan på Kristus som ledare. Vi har ingenting att frukta inför framtiden så länge vi inte glömmer hur Herren har lett oss och hans undervisning i vår historia” (Ellen White: Life Sketches. s. 196).