---
title:  Uppfylld profetia
date:  04/10/2021
---

Trots en del misstag som den moderna vetenskapen försöker förespråka som sanning (som att universum blev till av sig självt ur ”absolut ingenting” eller att allt liv på jorden uppstod av en slump från enkla kemikalier) har vetenskapen ändå gett oss vissa häpnadsväckande insikter i Guds skaparmakt. Naturens harmoni, balans och precision på så många plan, fortsätter att förvåna alla som studerar den trots att den är i ett fallet tillstånd.

Om nu Gud kan vara så exakt med fysiska ting kan han säkert också vara lika exakt med andliga ting. Redan i de inledande verserna i Femte Moseboken kan vi se mer av Guds oerhörda precision.

`Läs 5 Mos. 1:1–6. Vad är den profetiska betydelsen av ”det fyrtionde året” i 5 Mos. 1:3?`

Vad hände efter misslyckandet, när Mose hade skickat ut spejare från Kadesh Barnea för att utforska landet och folket förkastade kallelsen att erövra det? De fick höra att de inte skulle träda in i det utlovade landet som de hade hoppats. Hur länge skulle de få vänta på det? ”Liksom ni utforskade landet i fyrtio dagar skall ni bära ert straff i fyrtio år, ett år för varje dag. Då kommer ni att inse vad det betyder att trotsa mig” (4 Mos. 14:34).

Därför lyfter Femte Moseboken fram det fyrtionde året, precis som Gud sagt dem. Med andra ord: Guds profetiska ord är lika tillförlitligt som Gud själv, och vad vi ser här i de inledande verserna i Femte Moseboken är ytterligare belägg för den trovärdigheten; Gud ska göra det han säger och också när han säger att han ska göra det.

Naturligtvis är detta inte den enda profetiska tid som har gått i uppfyllelse så som Gud har sagt. När vi ser tillbaka från vårt perspektiv idag finner vi t.ex. i Dan. 9:24–27 tiden för Jesus verksamhet, och den profetian har uppfyllts precis som Herren sagt. Vi kan se att ”en tid och två tider och en halv tid” (Dan. 7:25; se även Upp. 12:6, 14; 13:5) har gått i uppfyllelse i historien, liksom de 2 300 dagarna från Dan. 8:14.

Vid sidan om de exakta tiderna i Dan. 2, 7 och 8 som så exakt förutsade världshistorien har de profetiorna gett oss överväldigande belägg för Guds förutvetande, kontroll och trovärdighet.

`Vi kan se att Gud troget uppfyllde dessa profetior precis som de var förutsagda. Hur ger detta oss tillförsikt om att vi kan lita på honom även i det han sagt ska hända i framtiden?`