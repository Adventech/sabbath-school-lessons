---
title:  Studiehjälp
date:  08/10/2021
---

Så här försöker en bibelforskare svara på de svåra frågorna kring vad israeliterna gjorde några av dessa folk:

”Som alltings och alla människors Skapare och som allsmäktig kan Gud göra allt han vill med alla och ha rätt när han gör det …

Guds vägar är ett mysterium. Eftersom vi aldrig helt förstår honom kan vi lika gärna slappna av med frågorna i våra sinnen. Jes. 55:8, 9 ger en viss tröst.

Enligt den bibliska beskrivningen av kanaaneerna var dessa folk extremt onda, och deras utplåning representerade Guds dom över deras synd. Kanaaneernas förstörelse var varken den första eller den sista gången som Gud skulle göra detta. Skillnaden mellan kanaaneernas öde, och mänsklighetens öde (förutom Noas familj) som den beskrivs i 1 Mos. 6–9, gäller omfattningen och den som genomför det …

Gud avsåg aldrig att israeliterna skulle göra herem [den totala förstörelsen] till en generell policy gentemot utomstående folk. 5 Mos. 7:1 identifierar uttryckligen och avgränsar därmed folken som det gällde. Israeliterna skulle inte följa denna policy gentemot arameerna och edomeerna eller egypterna eller någon annan (jfr 5 Mos. 20:10–18) …

Kanaaneerna drabbades av det öde som ytterst drabbar alla syndare: Guds dom …

Att Gud utplånade kanaaneerna var ett nödvändigt steg i frälsningshistorien …

Fastän kanaaneerna i sin helhet drabbades av Guds dom hade de åtminstone fyrtio års förvarning (se Rachavs bekännelse i Jos. 2:8–11)” (Daniel I. Block: The NIV Application Commentary: Deuteronomy, Grand Rapids, Mich.: Zondervan, 2012, s. 98, 99).

**Samtalsstart**

Kommer ni ihåg senaste gången då Gud hjälpte er? Minns ni gången dessförinnan? Är det viktigt för oss att minnas vad Gud har gjort för oss? Varför?

**Förbön**

Tacka Gud för bönesvar och hjälp som han har gett er.

**Samtalsfrågor**

`Tänk på vår förståelse av de tusen åren, då vi får alla våra frågor besvarade. Hur kan denna förståelse hjälpa oss till en större förtröstan på Gud oavsett hur svåra frågor vi har nu?`

`På vilka sätt har Gud lett dig i det förflutna? Hur kan det hjälpa dig att förtrösta på honom i framtiden? Varför är det viktigt att inte glömma hur Gud har verkat i våra liv?`

`Gå i studiegruppen igenom frågan i slutet av söndagens studium, om Moses villighet att gå förlorad för sitt folks skull. Är det en rätt inställning? Vad, om någonting, är värt att gå förlorad för, särskilt med tanke på vad din räddning kostade?`