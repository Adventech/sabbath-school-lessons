---
title:  Något fruktansvärt
date:  16/12/2021
---

Hebreerbrevet var på många sätt i allt sitt djup och sin gåtfullhet, en lång maning till judekristna som trodde på Jesus: Förbli trogna till Herren!

Denna trohet behöver naturligtvis härstamma från vår kärlek till Gud, vem han är och hans godhets karaktär som kraftfullast uttrycks på Kristus kors. Men ibland behöver människor påminnas om de fruktansvärda konsekvenserna av att vända Gud ryggen. Vi behöver komma ihåg att om vi inte tar emot vad Jesus gjort för oss när att han tog på sig straffet för våra synder, så får vi till slut själva ta på oss det. Det skulle innebära att ”gråta och skära tänder” (Matt. 22:13) innan vi till slut utplånas för evigt.

`Läs Heb. 10:28–31. Vad är grundtanken i den här texten?`

Visst är det intressant att när Paulus, som många tror skrev brevet, manar judekristna att förbli trogna till Gud citerar han Femte Moseboken, en tidigare maning till judiska troende att förbli trogna till Gud! Paulus citerar 5 Mos. 17:6: en dödsdömd fick bara dödas om minst två personer vittnade mot honom.

Paulus poäng var att om otrohet kunde leda till döden under det gamla förbundet, ”hur mycket hårdare straff förtjänar då inte den som trampar Guds son under sina fötter, vanhelgar förbundsblodet, genom vilket han har blivit helgad, och kränker nådens ande?” (Heb. 10:29). Om alltså vi som har mer ljus och mer sanning än vad de hade och känner till Guds Sons offer för våra synder; om vi ändå vänder ryggen åt Gud, så blir vår dom hårdare än deras.

Sedan går Paulus omedelbart tillbaka till Femte Moseboken, nu till 32:35, helt enkelt för att stödja sitt argument. Med tanke på vad de fått i Kristus och deras kunskap om vad som gjorts för dem kommer Herren som sade ”Min är hämnden, jag skall utkräva den” att ”döma sitt folk” för deras avfall och otrohet. Han hade ju dömt deras förfäder som inte hade vad dessa judar på Nya testamentets tid hade, en fullständigare uppenbarelse av Guds kärlek uppenbarad på korset. Det Paulus sade var alltså: Låt er varnas!

`Varningarna i dessa avsnitt kan kännas skrämmande. Vilket hopp får vi i 5 Mos. 32:36 och i Rom. 8:1?`