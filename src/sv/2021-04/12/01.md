---
title:  Femte Moseboken i Nya testamentet
date:  11/12/2021
---

> <p>Nyckeltext</p>
> ”Det står skrivet: Människan skall inte leva bara av bröd, utan av varje ord som utgår ur Guds mun” (Matt 4:4).

### Veckans Huvudtexter
Matt. 4:1–11; 5 Mos. 8:3; Apg. 10:34; Gal. 3:1–14; Apg. 7:37; Heb. 10:28–31.

Nya testamentet genomsyras av Gamla testamentet. Dess inspirerade författare citerade Gamla testamentets inspirerade författare som en auktoritativ källa. Jesus själv sade: ”Det står skrivet” (Matt. 4:4) och menade: ”Det står skrivet i Gamla testamentet.” Han sade också: ”Men skriftens ord skulle gå i uppfyllelse” (Mark. 14:49) och syftade på Gamla testamentets skrifter. När han mötte de två lärjungarna på vägen till Emmaus utförde han inga mirakler för att visa vem han var. I stället ”förklarade han för dem vad som står om honom överallt i skrifterna” (Luk. 24:27).

Oavsett om de citerade från, gjorde kopplingar eller hänvisade till berättelser eller profetior i Gamla testamentet, så använde Nya testamentets författare ständigt Gamla testamentet för att stödja och även rättfärdiga vad de skrev.

Bland de böcker som ofta citeras eller hänvisas till finns Femte Moseboken (tillsammans med Psaltaren och Jesaja). Matteus, Markus, Lukas, Johannes, Apostlagärningarna, Romarbrevet, 1 och 2 Korinthierbrevet, Galaterbrevet, Hebreerbrevet, pastoralbreven och Uppenbarelseboken använder alla Femte Moseboken.

Den här veckan ska vi se på några av dessa och se vilken sanning vi idag kan hämta från dem.