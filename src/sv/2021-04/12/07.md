---
title:  Studiehjälp
date:  17/12/2021
---

Precis som Gamla testamentet citerar sig självt (vissa profeter citerar eller hänvisar exempelvis till de fem Moseböckerna) är Nya testamentet fullt av direkta citat, hänvisningar och anknytningar till Gamla testamentet. 90 % av de nytestamentliga författarnas citat från Gamla testamentet kommer från Septuaginta (LXX), den tidigaste kända grekiska översättningen av den hebreiska Bibeln. Bibelns fem första böcker, som kallas Torah eller Pentateuken, översattes under det tredje århundradet f.Kr. och resten av Gamla testamentet under det andra århundradet f.Kr.

Man kan lära sig mycket om bibeltolkning av hur de inspirerade nytestamentliga författarna använde Gamla testamentet. En av de första lärdomar vi kan hämta är att till skillnad mot många bibelforskare idag, ifrågasatte Nya testamentets författare aldrig någonting kring äktheten eller auktoriteten hos Gamla testamentets böcker. Ingenting i deras skrifter uttrycker t.ex. något tvivel på att berättelserna i Gamla testamentet beskriver historiska händelser, från Adams och Evas existens, syndafallet, syndafloden, till Abrahams kallelse och så vidare. Mänsklig skepticism, som uttrycks genom ifrågasättande av Bibelns äkthet eller auktoritet, borde inte få någon plats i våra hjärtan.

**Samtalsstart**

I Nya testamentet finns Jesus och de goda nyheterna. Men vad har Gamla testamentet för relevans för oss?

**Förbön**

Använd gärna bibelcitat när ni tackar Jesus för att han har räddat oss.

**Samtalsfrågor**

`Enligt Bibeln har vi fått mer ljus än de som levde på Gamla testamentets tid. Vilken skillnad gör det för oss i vardagen och hur förvaltar vi ansvaret som vi har fått på bästa sätt?`

`Läs på nytt 5 Mos. 18:9–14. Vi har inte, som israeliterna, problem med avgudaoffer. Vad finns det idag som Gud vill att vi ska hålla oss borta från?`

`Vi såg i måndagens studium att Gud aldrig är partisk utan är rättvis mot alla, oberoende av deras ställning. Hur kan vår församling bli en plats där alla behandlas lika? Hur kan vi skapa en sådan miljö?`