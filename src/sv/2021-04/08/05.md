---
title:  Inte ouppnåeligt för dig
date:  17/11/2021
---

5 Mos. 30 börjar med att Herren talar om vad som ska hända om folket ångrar sig och vänder om från sina onda vägar. Vilka underbara löften de fick!

`Läs 5 Mos. 30:1–10. Vilka löften gav Gud dem, trots att texten talar om vad som skulle hända om de inte lydde? Vad lär detta oss om Guds nåd?`

Det var säkert tröstande att höra. Men poängen var inte att det inte spelar någon roll om de vänder sig bort från det Gud befallt. Herren erbjuder ingen billig nåd. Om något borde detta ha visat dem Guds kärlek. Därmed skulle de som gensvar ha älskat honom tillbaka och visat sin kärlek genom lydnad för det han hade sagt till dem.

`Läs 5 Mos. 30:11–14. Vad är det grundläggande löftet här, och vilka nytestamentliga texter kan du tänka dig som återspeglar samma löfte?`

Se på vädjan här, på detta vackra språk och med en sådan logik. Herren ber dem inte om någonting svårt. Guds befallning är inte för ”ofattbar” eller ”ouppnåelig”, inte heller bortom räckhåll. Den är inte i himlen, så långt borta att någon annan behöver hämta den, eller bortom havet så att någon behöver föra den därifrån. Nej, Herren säger: ”dess ord är mycket nära dig, i din mun och i ditt hjärta, och därför kan du följa den” (5 Mos. 30:14). Alltså känner du Guds lag tillräckligt väl för att tala om den, och den finns i ditt hjärta så att du kan göra vad den säger. Det finns inga ursäkter för att inte lyda. ”Allt han kräver går att genomföra” (Ellen White: Såningsmannen, s. 270).

Aposteln Paulus citerar faktiskt några av dessa verser i samband med frälsningen i Kristus och hänvisar till dem som ett exempel på rättfärdiggörelse genom tro. (Se Rom. 10:6–10).

Efter dessa verser i Femte Moseboken uppmanas israeliterna att välja livet eller döden, välsignelsen eller förbannelsen. Om de av nåd och genom tro väljer livet så får de det.

Det är väl inte annorlunda idag?