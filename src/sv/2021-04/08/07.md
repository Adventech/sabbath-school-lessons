---
title:  Studiehjälp
date:  19/11/2021
---

Då liksom nu har vi alla fått ett val. Det avgörande ordet här är val. Inom kristenheten tror man ibland att Gud, innan människor föds, förutbestämmer vissa till att inte bara gå förlorade utan också brinna i ett helvete för evigt. Men Bibeln lär att vårt eget fria val mellan liv och död, välsignelse och förbannelse, gott och ont, bestämmer vårt slutgiltiga öde. (Liv – det goda, välsignelse, eller död – det onda, förbannelse). Hur skönt är det inte att veta att även om någon väljer fel är konsekvensen döden, den eviga döden, inte en evig pina i en eldsjö som aldrig slocknar.

” ’Syndens lön är döden, men Guds gåva är evigt liv i Kristus Jesus, vår Herre’ (Rom. 6:23). Livet är de rättfärdigas arv, och döden är de ogudaktigas lott. Mose sa till Israel: ’Se, jag lägger i dag fram för dig livet och det goda, döden och det onda’ (5 Mos. 30:15). Den död som omtalas i dessa bibeltexter är inte den död som Adam dömdes till eftersom alla människor får lida straffet för hans överträdelse. Det är den andra döden, motsatsen till det eviga livet” (Ellen White: Från mörker till ljus, s.469).

**Samtalsstart**

Valet mellan liv och död kan verka uppenbart. Diskutera i gruppen huruvida det finns situationer då det kan vara svårt att urskilja Guds vilja.

**Förbön**

Be för en starkare relation till vår Gud som ger liv.

**Samtalsfrågor**

`Samtala i studiegruppen utifrån tanken i tisdagens studium – om det är Gud som direkt straffar här och nu för olydnad, eller om straffet kommer som en konsekvens av olydnad. Kan det vara både och? Eller kan det finnas fall då det är antingen det ena eller det andra? Hur förstår vi detta?`

`Vad lär vi oss idag från citatet från Ellen White om Guds kraft som är tillgänglig för oss för att vi ska segra över synd?`

`Läs Rom. 10:1–10 där Paulus citerar 5 Mos. 30:11–14. Där förklarar han frälsningen genom tro på Jesus i motsats till att söka frälsning och rättfärdighet genom laggärningar. Varför tror du att han använde texten från 5 Mos.? Lägg särskilt märke till Rom. 10:10: ”Hjärtats tro leder till rättfärdighet och munnens bekännelse till räddning.” Vad är Paulus poäng?`

`Vad finns det för uppfattningar i din egen kultur, i ditt samhälle, bland ditt eget folk som kan leda dig till falsk tillbedjan om du inte aktar dig?`