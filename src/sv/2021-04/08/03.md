---
title:  Inget ingenmansland
date:  15/11/2021
---

Rakt igenom hela Bibeln presenteras vi med ett av två alternativ. Här presenteras de två.

**Läs följande texter. Vilka två alternativ läggs fram i dessa texter, antingen direkt eller indirekt. Hur presenteras de?**

`Joh. 3:16`

`1 Mos. 7:22, 23`

`Rom. 6:23`

`Rom. 8:6`

`1 Joh. 5:12`

`Matt. 7:24–27`

Ytterst finns det inget ingenmansland för oss människor. Innan den stora striden helt är över utplånas synden, Satan, ondskan, olydnaden och upproret. När det har skett har var och en av oss antingen evigt liv som Gud ursprungligen planerat för oss alla före världens skapelse, eller också möter vi en evig död, ”evigt fördärv, fjärran från Herrens ansikte och från hans makt och härlighet” (2 Thess. 1:9). I Bibeln finns det inga andra alternativ för oss.

Vad blir vårt öde? Svaret vilar ytterst på oss själva. Vi har dessa val framför oss, liv eller död.

När det gäller evigt liv eller evig död är den bibliska sanningen att det inte finns någon evig helveteseld och oändlig pina. Varför är detta en tröst? Vad skulle det säga om Guds karaktär om de förlorades öde verkligen var att vara vid medvetande för evigt medan de torterades?