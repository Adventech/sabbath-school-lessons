---
title:  ”Älska Herren, din Gud”
date:  16/10/2021
---

> <p>Nyckeltext</p>
> ”Du skall älska Herren, din Gud, av hela ditt hjärta, med hela din själ och med all din kraft” (5 Mos. 6:5).

### Veckans Huvudtexter
5 Mos. 6:4, 5; 10:12; Ef. 2:1–10; Upp. 14:6, 7; 5 Mos. 4:37; 11:1; Mark. 12:28–30.

En av de viktigaste bönerna inom judendomen kommer från 5 Mos. 6. Den är känd som ”Shema”. Namnet kommer från det första hebreiska ordet i bönen, från roten shama`, ”höra, lyssna” och även ”lyda”. Det ordet återkommer om och om igen, inte bara i 5 Mos. utan i hela Gamla testamentet.

Den första raden i Shema lyder: Shema Jisrael Adonaj Elohenu Adonaj echad.

Det betyder: ”Hör, Israel! Herren är vår Gud, Herren är en” (5 Mos. 6:4). När judarna ber den bönen täcker de ofta sina ögon. Tanken är att inte låta någonting distrahera dem från att tänka på Gud. Denna första rad i Shema anses vara en bekräftelse på den monoteistiska naturen hos Adonaj Elohenu, ”Herren, vår Gud”, och Israels lojalitet mot honom och inte mot någon annan ”gud”. Den kan faktiskt också läsas: ”Herren är vår Gud.”

Denna korta sats är faktiskt Moses första tal till israeliterna när de var på väg in i det utlovade landet. Men det som följer efter denna inledande sats är ett starkt uttryck för den sanning som förblir lika viktig nu som den var då.