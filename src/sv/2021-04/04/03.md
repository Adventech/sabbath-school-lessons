---
title:  ”Frukta Gud”
date:  18/10/2021
---

Mose befallde israeliterna att älska Gud med allt de hade (5 Mos. 6:5). Det var ett bud. Några verser tidigare sade Mose: ”Om du alltså fruktar Herren, din Gud” (5 Mos. 6:2).

`Läs 5 Mos. 10:12. Vad står det här om kärlek och fruktan, och hur förstår vi det?`

I en vers uppmanas de att frukta Gud, i en annan att älska honom, och här att samtidigt både frukta och älska honom. Utifrån den ordinarie betydelsen av ordet ”frukta” kan detta verka motsägelsefullt, men det är det inte.

För gudsfruktan betyder att vi visar vördnad och respekt för honom och den han är. Det borde vara en naturlig reaktion när vi tänker på hans auktoritet, makt, rättvisa och rättfärdighet, särskilt när vi inser vår syndfullhet, svaghet och vårt fullständiga beroende av honom. Vi är fallna varelser som har våldfört oss på Guds lag och som utan hans nåd förtjänar dom och evig död.

`Läs Ef. 2:1–10. Hur hjälper dessa verser oss att förstå hur vi kan både frukta och älska Gud samtidigt?`

Fastän vi var ”vredens barn” dog Kristus för oss och gav oss ett nytt liv i honom. Det livet innebär frihet från synd och fördömelse för det förgångna. Kontrasten mellan vem vi är utan Jesus, ”vredens barn”, och vem Gud är, ”rik på barmhärtighet”, borde leda oss till att både frukta (respektera) och älska honom.

Lika sant som detta är för oss idag gällde samma princip de forntida israeliterna: de var fångar i Egypten, dömda till slaveri och förtryck, och det var bara Guds kärlek och nåd gentemot dem som ledde till deras underbara återlösning. ”Kom ihåg att du själv en gång var slav i Egypten och att Herren, din Gud, förde dig ut därifrån” (5 Mos. 5:15). Naturligtvis både älskar och fruktar de då Gud samtidigt. Och när de gjorde det, hur mycket mer ska då inte vi göra det eftersom vi har den stora sanningen om Jesus som har dött på korset för oss.

`Läs Upp. 14:6, 7. Varför bör befallningen att frukta Gud vara det första budet i Herrens budskap för världen i den sista tiden? Varför är detta bud så begripligt när vi tänker på hur det ser ut i världen idag?`