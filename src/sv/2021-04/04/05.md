---
title:  Om ni älskar mig, håll mina bud
date:  20/10/2021
---

Israel, nationen i sin helhet, var kallad till att älska Gud. Men detta var ändå någonting som bara kunde ske individuellt. Som enskilda individer med fri vilja måste varje israelit välja att älska Gud och visa sin kärlek genom lydnad.

**Vad är det gemensamma temat i följande texter?**

`5 Mos. 5:10`

`5 Mos. 7:9`

`5 Mos. 10:12, 13`

`5 Mos. 11:1`

`5 Mos. 19:9`

Hur mycket klarare kan Guds Ord vara? Gud säger inte bara att han älskar oss utan att han har visat den kärleken för oss genom vad han har gjort och fortfarande gör. På samma sätt ska också Guds folk visa sin kärlek till honom genom sina handlingar. I dessa texter ser vi att kärleken till Gud är oskiljaktigt sammankopplad med lydnaden för honom.

Det är därför Johannes ord: ”Om ni älskar mig kommer ni att hålla mina bud” (1 Joh. 5:3), eller Jesus ord: ”Om ni älskar mig kommer ni att hålla mina bud” (Joh. 14:15) helt enkelt ger uttryck för denna grundläggande undervisning. Kärlek till Gud måste alltid komma till uttryck genom lydnad för Gud. Så har det alltid varit och kommer alltid att vara. Denna lydnad innebär lydnad för hans lag, de tio budorden, inklusive det fjärde budet, sabbaten. Att hålla det fjärde budet är inte mer lagträldom än att hålla de nio övriga.

Fastän lydnad för vilket bud som helst kan vara lagträldom kommer inte den sortens lagträldom från kärleken till Gud. När vi verkligen älskar Gud, särskilt för vad han har gjort för oss i Kristus Jesus, vill vi lyda honom, eftersom det är vad han ber oss att göra.

När Mose om och om igen manade Israel att älska och lyda Gud gjorde han det efter att de hade räddats från Egypten. Alltså var deras kärlek och lydnad ett gensvar på den räddning som Gud hade gett dem. De hade räddats av Herren och skulle nu reagera genom att troget lyda hans bud. Är det annorlunda idag?

`Vad är din egen erfarenhet av att försöka lyda Gud? Vad har du för motiv för att lyda? Vilken roll spelar kärlek till honom och vilken roll, om någon, spelar fruktan i dess bibliska bemärkelse?`