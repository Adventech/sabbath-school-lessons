---
title:  Moses uppståndelse
date:  22/12/2021
---

”Där i Moab dog Herrens tjänare Mose, så som Herren hade sagt. Han begravde honom i dalen mitt emot Bet Pegor i Moab; än i dag vet ingen var graven finns” (5 Mos. 34:5, 6). I dessa verser dör Mose, han som varit så central för Israels liv, vars skrifter lever vidare, inte bara i Israel utan även i den kristna kyrkan och i synagogorna idag.

Mose dog, blev begravd, folket sörjde, och det var allt. Här gäller verkligen principen från Upp. 14:13: ”saliga de döda som härefter dör i Herren. Ja, säger Anden, de skall få vila efter sina mödor, ty deras gärningar följer med dem.”

Men Moses död var inte det sista kapitlet i berättelsen om hans liv.

`Läs Jud. 1:9. Vad händer här?`

Här får vi bara en kort glimt av en otrolig scen. Mikael, Kristus själv, var i dispyt med djävulen om Moses kropp. Hur? Utan tvekan var Mose en syndare, precis som vi alla är. Han hade tagit åt sig ära som endast tillhörde Gud. Så vad handlade dispyten över Moses kropp om? Kanske gjorde Kristus här anspråk på Moses utlovade uppståndelse.

Men hur kunde Kristus göra det för en syndare, Mose, en som medvetet hade handlat mot Guds uttryckliga befallning? Svaret finns naturligtvis bara på korset. Såsom alla djuroffer pekade fram mot Kristus död, såg Herren nu uppenbarligen framåt mot korset och krävde att Moses kropp skulle återuppstå. ”På grund av sin synd hade Mose kommit under Satans välde. Om man såg till hans egen förtjänst hade döden rätt att göra honom till sin fånge. Men han fick uppstå till evigt liv tack vare Frälsarens förtjänster. Mose kom upp ur graven med en förhärligad kropp och for upp till Guds stad tillsammans med sin Befriare” (Ellen White: Det var mycket gott, s. 435).

`Vad säger berättelsen om Mose om Guds frälsningsplan?`