---
title:  Moses uppståndelse
date:  18/12/2021
---

> <p>Nyckeltext</p>
> ”Ärkeängeln Mikael tillät sig inte att fördöma djävulen med smädelser, när han tvistade med honom om Moses kropp, utan sade: ’Måtte Herren tillrättavisa dig’ ”

(Jud. 1:9).

### Veckans Huvudtexter
4 Mos. 20:1–13; 5 Mos. 31:2; 34:4; 34:1–12; Jud. 1:9; 1 Kor. 15:13–22.

Som vi sett under hela kvartalet är Mose den centrala personen i Femte Moseboken. Hans liv, karaktär och budskap genomsyrar hela boken. Ändå handlar boken om Gud och hans kärlek till `am jisrael, ”Israels folk”. Gud använde ofta Mose för att visa den kärleken och tala till sitt folk Israel.

Nu närmar vi oss slutet av detta kvartal och därmed även slutet av Moses liv, åtminstone hans liv här.

Som Ellen White uttryckte det: ”Mose visste att han skulle vara ensam när han dog. Ingen jordisk vän skulle få tillåtelse att ta hand om honom under hans sista timmar. Det var något hemlighetsfullt och förskräckligt som låg framför honom, och hans hjärta ryggade tillbaka för det. Den svåraste prövningen var att bli skild från folket som han hade tagit hand om och älskade – folket som hans intresse och liv hade varit förenade med under så lång tid. Men han hade lärt sig att lita på Gud, och med fast tro lämnade han sig själv och sitt folk i Guds kärleksfulla och nådiga händer” (Det var mycket gott, s. 429).

Moses liv och verksamhet hade visat mycket av Guds karaktär, och det gjorde även hans död och uppståndelse.