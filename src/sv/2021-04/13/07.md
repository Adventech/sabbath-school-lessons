---
title:  Studiehjälp
date:  24/12/2021
---

”Mose och Aron hade varit arga när de ropade: ’Kan vi ur denna klippa skaffa fram vatten åt er?’ Därmed övertog de Guds roll som om kraften skulle ha funnits hos dem själva, trots att de var människor med mänskliga ofullkomligheter och begär.

Mose hade tröttats ut av folkets ständiga klagande och uppror. Till slut hade han förlorat sin allsmäktige Hjälpare ur sikte, och när han var utan kraften från Gud satte han en fläck på sin livshistoria genom att visa mänsklig svaghet. Han kunde ha behållit sig ren, orubblig och osjälvisk tills hans arbete var avslutat. Men till slut hade han blivit besegrad. Gud hade blivit vanärad inför Israels församling när han i stället borde ha blivit förhärligad och upphöjd” (Ellen White: Det var mycket gott, s. 378).

”Mose fanns med på härlighetens berg tillsammans med Elia, som hade tagits upp till himlen medan han levde. De sändes ut från Fadern med ljus och härlighet till Sonen. Och på så sätt uppfylldes äntligen Moses bön som han hade bett för så många hundra år sedan. Han stod i ’detta vackra bergiga land’ (5 Mos. 3:25) som hans folk hade fått i arv, och han vittnade om Jesus som var centrum i alla löften som hade getts till Israel. Han hade blivit högt ärad av himlen, och det här är den sista scenen som människor har fått se från hans liv” (s. 435, 436).

**Samtalsstart**

Varför måste vi ibland ta konsekvenserna av vårt handlande fast vi bett om förlåtelse?

**Förbön**

Be för varandra i grupper om 2–3 personer. Be om att få känna Guds förlåtelse, kärlek och nåd även de gånger du får leva med konsekvenserna av ditt handlande.

**Samtalsfrågor**

`Vilket nytt ljus ger Nya testamentet oss när det gäller berättelsen om Moses död?`

`Vad kan Moses liv lära oss om att leva i tro? Vilken skillnad gör det i vardagen att ha en sådan tro?`

`Vilken skillnad gör det i vår vardag att vi tror på uppståndelsen?`