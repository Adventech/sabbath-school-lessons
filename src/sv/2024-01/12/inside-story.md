---
title:  Missionsnytt
date:  22/03/2024
---

#### Glad att vara vid liv

Shiva bad endast till sina traditionella indiska gudar och gudinnor. För honom fanns det inget annat sätt att leva. Så han blev förvånad när hans vuxna dotter, Arati, bestämde sig för att tro på en annan Gud som heter Jesus. Shiva var misstänksam mot denna nya Gud.

Men han slutade oroa sig när han märkte att Aratis tro medförde positiva förändringar i hennes liv. Själv var han dock en gammal man och såg inget behov av en till Gud. Det räckte med dem han redan tillbad.

En dag föll Shiva i sitt hem. Hans dotter tog honom till sjukhuset. Efter några dagar hämtade hon honom och vårdade honom hemma hos sig. När hon pratade med vänner i telefon kunde Shiva höra henne be för hans hälsa.

Efter tre månader hade Shiva återhämtat sig. Han fortsatte att be till sina gudar och gudinnor. Men han föll en gång till. Den här gången var han inlagd på sjukhus i 15 dagar. Han hade drabbats av en hårfin revbensfraktur, och läkaren rekommenderade totalt sängläge.

När Shiva kom hem började hans hälsa bli sämre. Arati var orolig. Hon tog honom till ett adventist-livsstilscenter, och under en adventistläkares vård började Shiva långsamt få tillbaka sina krafter. En ung man som hette Markus tog hand om Shiva på hans rum. Shiva uppskattade Markus omsorg. Han var väldigt snäll och omtänksam. Genom Markus fick Shiva uppleva Jesus kärlek för första gången.

Under de fyra månader som Shiva fick behandling på centret gick han till gudstjänsterna i kyrkan varje lördag. Han lärde sig om Jesus. Han lärde sig om sabbaten. Han lärde sig om vikten av god näring. En dag höll pastorn en    predikan som berörde Shivas hjärta. Shiva kände en stark önskan att ge sitt hjärta till Jesus.

Men hemma tog andra saker all Shivas uppmärksamhet. Han glömde sin önskan att följa Jesus. Hans hälsa började försämras igen. Med ytterligare behandling på centret lyckades adventistläkaren och Markus att vända på detta.

Det var då Shiva märkte ett mönster. Varje gång han vände sig bort från Jesus tycktes han lida av hälsoproblem. Han föll eller fick sämre hälsa. Det verkade som om livet inte gick vidare bra utan Jesus. I det ögonblicket bestämde sig Shiva för att ge sitt hjärta till Jesus.

Exakt tio månader efter att Shiva första gången föll i sitt hem gav han sitt hjärta till Jesus. Den 78-årige mannen steg upp ur vattnet i en indisk flod för att börja ett nytt liv som ett av Guds barn.

Idag ber Shiva inte längre till gudarna och gudinnorna. Han ber endast till himlens Gud. Han tackar Jesus för att han håller honom vid liv och hälsa än idag.

"På livsstilscentret lärde jag känna Jesus och fick en chans att ta emot honom som min vän och räddare", säger han.

Nästa vecka, den 30 mars, kommer våra missionsgåvor att stödja tio speciella projekt i Indien och Nepal.