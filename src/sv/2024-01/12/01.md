---
title:  Tillbedjan som aldrig tar slut
date:  16/03/2024
---

> <p>Nyckeltext</p>
> ”Jag vill sjunga till Herrens ära så länge jag lever, lovsjunga min Gud så länge jag är till” (Ps. 104:33).

### Veckans Huvudtexter
Ps. 134; Jes. 42:10–12; Upp. 14:3; Ps. 15; Ps. 101:1–3; Ps. 96; Upp. 14:6–12; Joh. 4:23, 24.

När vi upplever mer och mer av Guds nåd uppmanas vi att fråga som psalmisten: ”Hur skall jag återgälda Herren alla hans välgärningar mot mig?” (Ps. 116:12). Det självklara svaret är att överlåta sitt liv till att vara trogen Gud.

I Psaltaren är Israel inte bara en nation utan också ”den stora församlingen” (Ps. 22:23, 26, FB; 35:18, FB). Det avslöjar Israels viktigaste kallelse till att prisa Gud och vittna om honom för andra folk. För Herren vill att hela världen ska ansluta sig till hans folk i tillbedjan. Herrens folk identifieras som de rättfärdiga som tillber Herren och hoppas på honom och hans kärlek.

Att prisa Herren i församlingen anses vara idealet för tillbedjan. Det innebär inte att den enskilda israelitens bön och lovsång är av mindre betydelse. I stället ger den individuella tillbedjan av Gud näring åt den gemensamma tillbedjan med förnyad lovsång (Ps. 22:23, 26). Och den individuella tillbedjan får i sin tur sin fulla potential i närkontakt med gemenskapen. Gemenskapen av tillbedjare kallas också för ”de rättrådigas krets” (Ps. 111:1). De rättrådiga och redbara känner Gud (Ps. 36:11) och Gud känner dem (Ps. 37:18). Denna erfarenhet genomsyrar varje aspekt av deras tillvaro.