---
title:  Missionsnytt
date:  23/02/2024
---

#### Rörd av Jesus

Livet var svart för Rupamaya. Precis när hon trodde att det inte kunde bli svartare blev det ännu svartare.

Rupamaya föddes i en dalit-familj, d.v.s. en kastlös familj, i Nepal. Det innebar att hon skulle betraktas som oren under hela sitt liv, och att hon skulle dö som oren. Alla hennes barn skulle också vara orena. Ingenting kunde ta bort stigma-tiseringen av kastlöshet som var knuten till henne, och hon skulle alltid betraktas som mindre än mänsklig.

Som kastlös fick Rupamaya inte gå i skolan, och hon lärde sig aldrig att läsa eller skriva.

Hon gifte sig vid 14 års ålder. I Nepal var och är barnäktenskap vanligt.

Livet blev inte bättre för Rupamaya som gift. Hennes man ägde inte någon mark, och de två måste arbeta på andra människors fält för att överleva. Rupa-maya födde sju barn, men hon kunde inte försörja dem. Så när var och en av dem blev tillräckligt gammal skickade hon iväg dem för att arbeta och bo hos släktingar eller främmande.

En av sönerna fick hög feber och dog när han var två år gammal. Därefter försvann två av hennes söner när hon skick-ade dem för att besöka deras storasyster i en annan stad. Systern arbetade på ett ho-tell, och hon hade skrivit hem och sagt att hon hade sparat ihop lite pengar till famil-jen. Rupamaya bad de två pojkarna, som var 11 och 13 år gamla, att åka till henne för att hämta pengarna. Pojkarna mötte sin syster och vinkade adjö från bussen när de åkte hem. Men de kom aldrig hem. Någon sa att bussen hade varit i en olycka.

Sedan slog tragedin till igen. Rupamayas man blev sjuk, men familjen hade inte råd att betala en läkare. Sedan dog mannen. Att vara kastlös hade varit svårt nog. Att vara änka som var kastlös var ännu värre. Även andra kastlösa såg ner på henne.

Efter hand som åren gick blev Rupamaya deprimerad och låg ofta på sängen och tänkte på sin man och deras tre förlorade barn. Hon ångrade sitt liv. Hon övervägde till och med självmord.

"Varför födde min mamma mig?" undrade hon. "Varför hände alla dessa tråkiga saker mig?"

Det var då en främling dök upp vid hennes dörr. Tirtha arbetade som volontär för Adventistsamfundet, och hon hade hört talas om Rupamaya från grannarna. Hon kom med mat och medicin till henne, och hon bad för henne.

"Varför kommer du inte till min kyrka?" sa hon. "Vi kommer att be för dig."

Tirtha besökte Rupamaya ofta. Rupamaya såg fram emot besöken. Hon tyckte om maten, medicinen och bönerna. Hon började gå till adventistkyrkan. För första gången i hennes liv tändes det hopp i hennes hjärta

Åtta år senare är Rupamaya adventist. Hon är 65 år och bor med en av sina sö-ner och hans fru.

Rupamaya säger att hon kanske undviks av vissa som ser henne som oren och av inget värde, men hon är glad eftersom hon känner Jesus och vet att hon är värdefull för honom.

"Min man dog, en son dog och två söner försvann. Men jag har det stora hoppet att en dag, när Jesus kommer tillbaka, kommer jag att kunna träffa de nära och kära som jag förlorade och krama om dem igen."