---
title:  Vishet för ett rättfärdigt liv
date:  17/02/2024
---

> <p>Nyckeltext</p>
> ”Lär oss hur få våra dagar är, då vinner vårt hjärta vishet” (Ps 90:12).

### Veckans Huvudtexter
Ps. 119:1–16; Ps. 90; Joh. 3:16; Ps. 95:7–11; Ps. 141; Ps. 128.

Som vi har sett gör Guds nåd det möjligt för oss att få förlåtelse för synd. Den skapar också ett nytt hjärta i den omvända syndaren, som nu lever i tro.

Guds ord ger oss också anvisningar om hur vi lever ett rättfärdigt liv (Ps. 119:9–16). Att hålla Guds lag är på intet sätt ett lagiskt iakttagande av regler utan är ett liv i en nära relation med Gud, ett liv fullt av välsignelser (Ps. 119:1, 2; Ps. 128).

Den rättfärdiga människans liv är dock inte fritt från frestelser. Ibland kan den rättfärdige frestas av syndens listiga egenskaper (Ps. 141:2–4) och till och med falla för frestelsen. Gud tillåter prövningar för att låta sina barns trohet (eller otrohet) komma i dagen. Om Guds barn lyssnar till Guds undervisning och förmaningar kommer deras tro att renas och deras tillit till Herren att stärkas. Vishet till ett rättfärdigt liv får vi i det kristna livets dynamik mitt i frestelser och utmaningar. Bönen om att Gud ska lära oss hur få våra dagar är, så att vårt hjärta vinner vishet (Ps. 90:12) visar därför på ett ständigt åtagande att troget vandra i Herren.