---
title:  Försvarare och befriare
date:  24/01/2024
---

`Läs 1 Kor. 10:1–4. Hur beskriver Paulus uttåget ur Egypten? Vilken andlig lärdom försöker han förmedla?`

`Läs Ps. 114. Hur beskrivs Israels gudomliga befrielse från Egypten här på ett poetiskt sätt?`

Psalm 114 ger oss en underbar poetisk skildring av Guds fantastiska befrielse av sina barn från Egyptens slaveri. I hela Gamla testamentet, och även i Nya testamentet, sågs befrielsen från Egypten som en symbol på Guds makt att rädda sitt folk. Paulus gör just detta i dessa verser i Första Korintierbrevet. Han ser hela den sanna historien som en metafor, en symbol på frälsningen i Jesus Kristus.

Psalm 114 skildrar också den gudomliga befrielsen genom Guds storhet som skapare av naturens krafter. Det var så han räddade sitt folk under uttåget från Egypten. Havet, Jordanfloden, bergen och höjderna representerar på ett poetiskt sätt de naturliga och mänskliga krafter som motsatte sig Israel på deras väg till det utlovade landet (5 Mos. 1:44; Jos. 3:14–17). Gud är dock större än dem alla.

Faktum är att för många av Guds barn i alla tider, överallt, är vägen till det himmelska Jerusalem full av faror. Psaltaren uppmuntrar dem att se bortom bergen och vända sig mot himlens och jordens skapare (Ps. 121:1).

Andan i Psalm 114 fångas när Jesus lugnade stormen och i hans förkunnelse om att kyrkan inte har något att frukta eftersom han har övervunnit världen (Matt. 8:23–27; Joh. 16:33).

Herrens stora gärningar för sitt folk borde få hela jorden att bäva i hans närvaro (Ps. 114:7). Bävan ska förstås som att erkänna och tillbe snarare än att vara förskräckt (Ps. 96:9; 99:1). Med Gud på sin sida har de troende inget att frukta.

`Vilka är några av de andliga faror vi möter som troende? Hur kan vi lära oss att lita på att Herrens kraft skyddar oss från att ge vika för dessa faror, faror som är lika verkliga för oss nu som de var för psalmisten?`