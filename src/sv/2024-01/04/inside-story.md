---
title:  Missionsnytt
date:  26/01/2024
---

#### Evangeliet ger gåshud

Reklamchefen fick gåshud på armarna när toner från vacker körmusik vällde in på hennes kontor.

Det var inte första gången hon hörde musiken medan hon arbetade bakom sitt skrivbord på reklambyrån som hon drev i Bengaluru i Indien.

Det var inte heller första gången hon kände gåshud på armarna på grund av musiken. Men den här gången kunde hon inte sitta stilla.

På sitt kontor på andra våningen gick Shakuntala till fönstret för att se vad som pågick utanför. Hon såg människor gå in och komma ut från en byggnad tvärs över gatan. Hon undrade vad de gjorde där inne. Hon fick en stark önskan att gå dit.

Långsamt, mycket långsamt lämnade hon kontorsbyggnaden och korsade ga-tan. Hon kände sig lite orolig när hon gick in genom porten eftersom hon inte kände någon där inne.

"Får jag komma in och lyssna?" frågade hon någon som stod vid ingången.

"Visst, kom in och sätt dig", svarade mannen vänligt.

Shakuntala satte sig och började lyssna. Kören sjöng inte längre till orgelmusik. I stället sjöng en man a capella. När han var klar gick Shakuntala fram till honom.

"Var är orgeln?" frågade hon."Var är musiken som ger mig gåshud?"

Mannen såg frågande ut. Shakuntala förklarade att under de senaste veckorna hade hon hört på musiken medan hon satt på sitt kontor varje lördag. Hon hör-de bara musiken på lördagarna.

De kommande två lördagarna gick Shakuntala till kyrkan för att lyssna tillmusiken. Medan kören sjöng bläddrade hon i en sångbok som hon hittade på en av platserna. Hon upptäckte namnen på de två sångerna som hade gett henne mest gåshud. Det var psalmerna "The Old Rugged Cross" (På en avslägsen höjd) och "Be Still My Soul".

Den tredje lördagen lyssnade hon inte bara på musiken utan stannade också under en predikan om Jesus.

Hemma tänkte hon: "Jag tycker om det jag lärde mig om Jesus i den kyrkan." Hon plockade ner alla bilderna på andra gudar som hon hade hemma. Och hon fortsatte att gå till kyrkan på sabbaten för att lyssna på både musiken och predikan.

Efter ett tag föreslog pastorn att hon skulle ta med sin familj. Hennes son, Joy, var den första som följde med, och sedan blev hennes barnbarn också intresserade. Till och med hennes hushållerska började följa med till gudstjänsten.

Shakuntala och Joy blev medlemmar och aktiva i församlingen. Och en av Shakuntalas barnbarn är ungdomspastor i församlingen.

Idag är Shakuntala 84 år och har gått i pension. Men hon är fortfarande tacksam för musiken som hon först hörde 2005. Den ledde henne till Jesus.

"Jag får fortfarande gåshud när jag hör kören sjunga", säger hon.

Ett av detta kvartals missionsprojekt blir att bygga en ny centralkyrka för   engelsktalande i Bengaluru i Indien. Tack för gåvorna som ni ger den 30 mars! De kommer att ge vacker gospelmusik – och kanske till och med gåshud – till många fler människor i Bengaluru.