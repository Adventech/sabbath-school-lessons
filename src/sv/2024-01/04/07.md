---
title:  Studiehjälp
date:  26/01/2024
---

Läs Ellen Whites kapitel ”Jakob kämpar med Gud”, s. 170–176, i Det var mycket gott. Vad kan vi lära oss från Jakobs erfarenhet om kraften i ivrig bön och en ohämmad förtröstan på Gud?

Psaltaren stärker vår tro på Gud som frälsaren som aldrig sviker dem som anförtror sina liv i hans mäktiga händer. ”Gud ska göra stora ting för dem som litar på honom. De som säger att de är hans folk litar för mycket på sin egen vishet och ger inte Herren möjlighet att visa sin makt som verkar för dem. Detta är orsaken till att de inte har större kraft. Han kommer att hjälpa sina trogna barn varje gång de behöver hjälp om de helt och fullt litar på honom och lyder honom i allting” (Ellen White, Det var mycket gott, s. 450).

Ändå kan vissa psalmer utmana oss starkt när det som de lovar inte stämmer överens med vår rådande situation. Vid sådana tillfällen måste vi bara lära oss att lita på Guds godhet, som uppenbarades kraftfullt på korset.

Ibland kan vissa psalmer också användas för att skapa falska förhoppningar. Jesus svar på Satans missbruk av Ps. 91:11, 12 visar att man inte får förväxla förtröstan på Gud med att sätta Gud på prov (Matt. 4:5–7) eller att förmätet be Gud att göra något som strider mot hans vilja.

”De största segrarna för Kristus församling eller för enskilda kristna vinns inte genom personlig begåvning eller uppfostran, genom förmögenhet eller människors förmåner. De största segrarna vinns i bönekammaren inför Gud när en uppriktig, kämpande tro fattar tag i kraftens mäktiga arm” (Ellen White, Det var mycket gott, s. 176).

**Samtalsstart**

De psaltartexter vi läser denna vecka understryker den förtröstan vi kan ha i Gud. Beskriv gärna för gruppen hur din förtröstan i Gud ser ut och fungerar.

**Förbön**

Ta en stund av tacksägelse och pris över Guds styrka och godhet. Låt Psaltaren inspirera er bön.

**SAMTALSFRÅGOR**

`Diskutera på sabbaten svaret på den sista frågan i tisdagens studium om att lita på Gud i motgångar och när saker och ting går fruktansvärt fel. Hur kan man förstå dessa saker och hur de kan drabba människor, trots alla de underbara löftena i Psaltaren om Guds beskydd? Tänk också på detta: drabbades inte psalmisten, som skrev om dessa underbara löften, av motgångar? Eller kände han inte till trofasta människor som också gjorde det?`

`Hur kan vi utveckla en ohämmad tillit till Gud under alla omständigheter (t.ex. Ps. 91:14; 143:8, 10; 145:18–20)? Vad kan få oss att förlora denna tillit? Varför är tillit till Gud i goda tider avgörande för att vi ska lära oss att lita på honom även i svåra tider?`