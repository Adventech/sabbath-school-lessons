---
title:  Herren hör och räddar
date:  20/01/2024
---

> <p>Nyckeltext</p>
> ”De rättfärdiga ropar, och Herren hör och räddar dem ur all nöd” (Ps. 34:18).

### Veckans Huvudtexter
Ps. 139:1–18; 121; 17:8; Matt. 23:37; 1 Kor. 10:1–4; Heb. 4:15, 16.

Psaltaren lyfter gång på gång fram sanningen att den store Herren, som har skapat och upprätthåller universum, också är en personlig Gud som inleder och upprätthåller en relation med sitt folk.

Gud är nära sitt folk och sin skapelse, både i himlen och på jorden (Ps. 73:23, 25). Även om han ”har rest sin tron i himlen” (Ps. 103:19) och ”rider på molnen” (Ps. 68:5), är han också ”nära alla som ropar, alla som av hjärtat ropar till honom” (Ps. 145:18). Psaltaren lyfter orubbligt fram sanningen att Herren är den levande Guden som verkar för dem som åkallar honom (Ps. 55:17–23). Psalmerna är meningsfulla just därför att de har inspirerats av och riktas till den levande Guden, som hör och besvarar böner.

Vi ska komma ihåg att det lämpliga gensvaret på Herrens närhet är ett liv i tro på honom och i lydnad för hans bud. Gud godtar inget annat än sådan tro och lydnad, något som Israels historia ofta avslöjar.