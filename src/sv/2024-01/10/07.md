---
title:  Studiehjälp
date:  08/03/2024
---

Läs Apg. 7 och Heb. 11. Vad säger Nya testamentet är det slutliga målet med varför Gud leder sitt folk i historien?

De historiska psalmerna är ett kraftfullt vittnesbörd om Guds trohet mot sitt folk. Varje händelse i Guds folks historia var ett försynens steg som ledde fram till den slutliga uppfyllelsen av det gudomliga löftet om världens frälsare i personen Jesus från Nasaret. Till och med prövningarna, som ofta förvirrade Guds folk och fick dem att tro att Gud hade övergivit dem, var under Guds allsmäktiga kontroll. De utgjorde en del av hans försyn, eftersom Gud är historiens högste Herre. På ett skickligt sätt presenterar psalmisten sanningen att inte ens folkets illojalitet kan hindra Gud från att hålla sitt löfte till sitt folk. Personerna och grupperna som inte var ångerfulla uteslöts dock från förbundets välsignelser. Deras ökända slut är en bestående varning om hur ett liv utan eller i uppror mot Gud förstör människor.

Psaltaren uppmuntrar Guds barn att i alla tider hoppas på Herren och vara trogna honom. ”Vi har inget att frukta för framtiden om vi inte glömmer hur Herren har lett oss och vad han undervisat oss om i vårt förflutna” (Ellen White, Life Sketches of Ellen G. White, s. 196).

För att Guds folk ska kunna gå framåt utan rädsla måste de känna till fakta om sin historiska bakgrund. Ellen G. White råder de troende att läsa Psaltaren 105 och 106 ”minst en gång i veckan” (Testimonies to Ministers and Gospel Workers, s. 98).

Guds folks historia visar att inget löfte som Gud gav i sitt Ord kommer att förbli ouppfyllt. Detta innefattar både gudomliga löften om individuell omsorg för stunden och framtida löften om Jesus återkomst då Guds rättvisa fredsrike kommer upprättas på den nya jorden.

**Samtalsstart**

Vad anser ni att det finns för värde i att studera vad Gud gjort förr i tiden?

**Förbön**

Låt oss be att vi också ska få bli en del av Guds folks historia.

**SAMTALSFRÅGOR**

`Vilka välsignelser kan vi få när vi påminner oss om Guds trofasta ledning av sitt folk i historien? Vad är konsekvenserna av att glömma eller ignorera lärdomarna från det förflutna? Hur kan vi tillämpa samma princip på oss med tanke på att vi är ett samfund som är kallat till att göra samma sak som det gamla Israel skulle göra?`

`Hur uppmuntrar Psaltaren oss att känna igen Guds omsorg om våra liv och att visa tålamod och tillit till Guds ledning även när det inte är lätt att förstå varför vissa saker och ting sker?`

`Varför behöver vi studera mer om Guds folks historia i våra personliga andakter och gemensamma gudstjänster samt berätta mer för våra barn om vad som händer bland Guds folk nu för tiden?`