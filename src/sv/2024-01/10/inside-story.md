---
title:  Missionsnytt
date:  08/03/2024
---

#### En häpnadsväckande röst

Det här hände i Indien i början av 1980-talet. Pappa tog en eftermiddagslur när en röst väckte honom.

”Om du skulle dö idag, vad skulle du göra?” frågade rösten.

Pappa blev förskräckt. Vem skulle inte bli det? Han hade trott att han var ensam hemma. Han tittade hit. Han tittade dit. Han tittade överallt. Men han kunde inte hitta någon i huset.

Nu blev pappa orolig. Han bad: ”Gud, jag vill veta vem som pratade med mig.” Inget svar. Ingen syntes till.

Det gick ungefär en och en halv timme. Då hörde pappa någon knacka på dörren. Utanför stod en adventist som sålde böcker.

Pappa blev förvånad över att se ho-nom. Samma man hade knackat på flera timmar tidigare, strax innan pappa hade tagit sin tupplur. I några minuter hade pappa lyssnat artigt medan mannen talade om Bibeln. Men sedan hade han stängt dörren med bestämdhet. Pappa ansåg sig vara kristen trots att han aldrig hade läst Bibeln eller ens ägt en. Men han hade inte haft något intresse av att lyssna på mannen.

Men efter att ha hört rösten blev pap-pa glad över att se litteraturevangelisten. Nu var han redo att lyssna. Litteratur-evangelisten talade om sådant som var nytt för pappa. När mannen hade gått bestämde sig pappa för att själv ta reda på vad Bibeln lär. Han köpte en bibel av en präst. Den var inte billig. Den kostade pappa en stor summa pengar.  Han började läsa Bibeln flitigt.

En kort tid senare höll adventister en serie evangeliska möten i staden. Pappa tog med sig familjen för att lyssna. Han hade frågor som hade väckts under hans bibelläsning. Dessa ställde han till pastorn som gav honom svar från Bibeln.

Pappa, mamma och deras 16-åriga son blev medlemmar i adventistförsamlingen. Familjens släktingar och grannar blev inte glada och vägrade att tala med familjen. Pappa fick sluta sitt jobb eftersom han inte kunde få ledigt på sabbaten.

Under flera år var livet en utmaning för familjen. Trots det bestämde sig pappa och mamma för att sända sin yngste son, Rex, till en adventist-internatskola.

Rex började på E. D. Thomas Memo-rial Higher Secondary School när han var tolv år gammal. Han studerade där under de följande sex åren, och han gav sitt hjärta till Jesus. Efter sin examen studerade han vid Spicer Memorial Col-lege, som idag heter Spicer Adventist University, och blev pastor. Idag är Rex avdelningsledare för sabbatsskolan inom Southeast India Union of Seventh-day Adventists.

Rex pappa, som sedan dess har gått bort, grundade den första adventistförsamlingen i sin hemstad och arbetade senare som bibelarbetare, planterade ytterligare församlingar och ledde många människor till Jesus.

Rex är tacksam för att hans pappas eftermiddagslur avbröts av en röst för mer än 40 år sedan. Han är glad att hans föräldrar skickade honom till en adventistskola. Han tror att de två upplevelserna förändrade hans liv för evigt.

Ett av detta kvartals missionsprojekt blir att återuppbygga flickornas internat på Rex skola, E. D. Thomas Memorial Higher Secondary School i Thanjavur i Indien. Tack för era gåvor!