---
title:  Lärdomar från det förflutna
date:  02/03/2024
---

> <p>Nyckeltext</p>
> ”Vad vi har hört och lärt känna, vad våra fäder berättade för oss, vill vi inte dölja för våra barn. Vi skall berätta för kommande släkten om Herrens ära och hans makt och om de under han gjort” (Ps. 78:3, 4).

### Veckans Huvudtexter
Ps. 78; Ps. 105; Gal. 3:29; Ps.106; Ps. 80; 4 Mos. 6:22–27; Ps. 135.

I många psalmer tar lovsångerna formen av en berättelse om Herrens mäktiga frälsningsgärningar. Dessa psalmer kallas ofta ”frälsningshistoriska psalmer” eller ”historiska psalmer”. Vissa vänder sig till Guds folk och uppmanar dem att lära sig av sin historia, särskilt av sina egna och sina förfäders misstag. Vissa historiska psalmer lyfter fram Guds underbara gärningar för sitt folk i det förflutna och hur de gärningarna stärkte deras tillit till Herren. Han kan och vill även rädda dem från deras svårigheter idag.

De historiska psalmernas speciella dragningskraft ligger i att de hjälper oss att se våra liv som en del av Guds folks historia. De får oss att förstå att det förflutna har betydelse även för oss. Eftersom vi har adopterats in i Guds folks familj genom Kristus (Rom. 8:15; 9:24–26; Gal. 4:6, 7) är det historiska arvet från det forna Israel verkligen en redogörelse för vårt andliga ursprung. Därför kan och bör vi lära oss av deras förflutna, som också är vårt.

Poängen är att inse att varje generation bland Guds folk spelar en liten men betydelsefull roll i den stora historiska utvecklingen av Guds enastående avsikter i den stora striden.