---
title:  Din nåd når upp till himlen
date:  10/02/2024
---

> <p>Nyckeltext</p>
> ”Jag vill tacka dig, Herre, bland folken, jag vill sjunga ditt lov bland alla folk. Ty till himlen når din godhet, till skyarna din trofasthet” (Ps. 57:10, 11).

### Veckans Huvudtexter
Ps. 136; Ps. 51; Ps. 130; Ps. 113; Ps. 123.

Psalmisterna förstår att de är andligt fattiga. De har inget gott att erbjuda Gud, det vill säga de har inget i sig själv som skulle kunna rättfärdiga dem inför Guds heliga tron (Ps. 40:18). De förstår att de, liksom vi alla, behöver nåd, Guds nåd. Kort sagt, de behöver evangeliet.

Psaltaren betonar att människan är helt beroende av Guds nåd. Lyckligtvis varar Guds nåd för evigt, vilket framgår av Guds skapelse och Guds folks historia (Ps. 136). Inför den evige Guden är människans liv lika förgängligt som gräs. Men Gud förbarmar sig över människorna och ger dem ny kraft (Ps. 103:3, 5, 15). I honom har de löftet om evigheten.

Guds folk finner tröst i att Herren är trogen sitt förbund. Folkets vädjanden, hur angelägna de än är ibland, är ofta fyllda av hopp eftersom de är riktade till deras barmhärtige himmelske Fader (Ps. 103:13; 68:6; 89:27). När de på nytt får uppleva Guds nåd och kärlek stärks deras beslutsamhet att tillbe och tjäna Gud och ingen eller inget annat.