---
title:  Missionsnytt
date:  16/02/2024
---

#### Lycklig, barnlös änka

Ratnamaya gifte sig i Nepal när hon var 13 år gammal. Många år gick, men hon fick inte barn.

På grund av detta kallade människor i staden henne ovänliga namn. Vänner och släktingar såg ner på henne och sa att hon var förbannad.  Hennes man skyllde på henne och blev stordrickare.

Ratnamaya kände sig väldigt ledsen. Hon ville mer än något annat i världen få ett barn. Men när det verkade som om livet inte kunde bli värre dog plötsligt hennes man.

Nu fick Ratnamaya leva med den dubbla smärtan av att vara barnlös och änka. Hon kände sig så ensam. Omkring sig såg hon andra människor som levde lyckligt med barn och barnbarn.

Sedan slog covid-19-pandemin till, och Ratnamaya satt ensam fast i ett nedstängt samhälle i flera månader. Hon förlorade gradvis sin vilja att leva.

Det var då en brorson kom och hälsade på henne. Nedstängningen hade lättat, och han inbjöd henne att besöka hans kyrka.

"Följ med till min kyrka", sa han. "Du kommer att lära många nya saker, och du kan också få en gåva." Församlingen delade ut ris och filtar till behövande människor under pandemin.

Ratnamaya bestämde sig för att gå dit. Sabbatsgudstjänsten överraskade henne. Hon hade vuxit upp i en icke-kristen religion, och det var första gången som hon hade besökt en kristen gudstjänst. Hon gillade särskilt sångerna. Hon kände frid i sitt hjärta när hon lyssnade på män-niskor som sjöng om Jesus.

Församlingsmedlemmarna hälsade på Ratnamaya och pratade med henne. Hon blev förvånad över att ingen såg nerpå henne. Ingen sa till henne att det var hennes fel att hon var en barnlös änka. I stället talade alla vänligt och kärleksfullt till henne.

Efter den sabbaten började några kvinnor från församlingen besöka Ratnamaya i hennes hem. De lärde hen-ne om Bibeln och bad med henne.

Ratnamaya mådde bra varje gång

hon gick till kyrkan och pratade med människor där. Hon var särskilt glad   när hon fick veta att Jesus älskar henne väldigt mycket.

Hon slutade känna sig ensam och ledsen. I Jesus fann hon glädjen som hon hade saknat hela sitt liv. Hon kände sig som den lyckligaste personen i världen!

Idag är Ratnamaya 65 år gammal. Hon gick aldrig i skolan, så hon kan inte läsa eller skriva. Men hon studerar Bi-beln med hjälp av kvinnor i församlingen och genom att lyssna på en radiopodcast producerad av Adventistsamfundet.

"Jag har varken man eller barn, men jag känner mig aldrig ensam eftersom jag kan glädjas i min Herre och Frälsare", säger hon. "Jesus är alltid med mig, och han älskar mig gränslöst mycket."

Ett av detta kvartals missionsprojekt blir att bygga en grundskola i Nepal så att barn kan lära sig läsa och skriva. Tack för de gåvor som ni kommer att ge den 30 mars till detta och de övriga nio projekten i Sydasiatiska divisionen!