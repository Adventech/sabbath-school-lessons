---
title:  Lär oss att be
date:  06/01/2024
---

> <p>Nyckeltext</p>
> ”En gång hade Jesus stannat på ett ställe för att be. När han slutade sade en av hans lärjungar till honom: ’Herre, lär oss att be, liksom Johannes lärde sina lärjungar’ ” (Luk. 11:1).

### Veckans Huvudtexter
Ps. 105:5; Kol. 3:16; Jak. 5:13; Ps. 44; 22; 13; 60:1–5.

Tron på att endast spontan, fri bön är verklig bön verkar vara vanligt förekommande bland vissa kristna. Jesus lärjungar blev dock rikligt belönade när de bad Jesus att lära dem att be. Gud placerade en bönbok, Psaltaren, i hjärtat av Bibeln, inte bara för att visa oss hur Guds folk i gamla tider bad utan också för att lära oss hur vi kan be i dag.

Sedan urminnes tider har Psaltaren präglat Guds folks böner, även Jesus böner (1 Krön. 16:7, 9; Neh. 12:8; Matt. 27:46; Ef. 5:19). Den här veckan ska vi titta på den roll Psaltaren har spelat för att hjälpa Guds folk att vandra sin livsresa och växa i sin relation till Gud. Vi bör komma ihåg att psalmerna är böner. Och därför är de ovärderliga, inte bara för sina teologiska insikter utan också för hur de kan berika och förändra våra individuella och gemensamma böner.

Att be psaltarpsalmer har hjälpt många troende att påbörja och upprätthålla ett regelbundet och meningsfullt böneliv.

Den här veckan fortsätter vi att titta på Psaltaren, särskilt hur psalmerna relaterar till oss i svåra tider.

SÖNDAGEN DEN 7 JANUARI