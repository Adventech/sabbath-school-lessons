---
title:  Studiehjälp
date:  12/01/2024
---

Läs Ps. 42:9 och Ellen Whites kapitel ”Poesi och sång” på s.156–163 i Vägen till mognad (2023). Hur hänger bön och sång ihop enligt dessa inspirerade texter?

Ellen White beskriver Davids omvändelsepsalmer (t.ex. Psalm 51) som hans själs språk och böner som illustrerar karaktären hos sann sorg över synden (se Vägen till Kristus, s. 27, 28). Hon uppmuntrar de troende att memorera texter från Psaltaren för att främja känslan av Guds närvaro i deras liv. Och hon lyfter fram Jesus vana att sjunga psalmer när han mötte frestelser och förtryckande rädsla. Hon påpekar också: ”Hur ofta leder inte orden i någon andlig sång till ånger och tro, hopp, kärlek och glädje inom oss! ... Ja, många sånger är böner” (Vägen till mognad, 2023, s. 159–163).

När vi ber och sjunger psalmer får vi psalmisternas uthållighet, djärvhet, mod och hopp. De uppmuntrar oss att fortsätta vår andliga resa och tröstar oss med att vi inte är ensamma. Andra människor har liksom vi gått igenom mörka tider och ändå segrat med Guds nåd. Samtidigt avslöjar Psaltaren glimtar av Kristus ivriga förbön för oss, eftersom han alltid lever och kan vädja för oss (Heb. 7:25).

När vi använder Psaltaren i bön och tillbedjan blir församlingen medveten om mångfalden i en mänsklig erfarenhet. Det lär tillbedjarna att ta del av de olika aspekterna i denna erfarenhet i sin gudstjänst. Psaltaren är både gudomliga och samtidigt mänskliga böner och sånger. Genom att konsekvent inkludera Psaltaren i gudstjänsten för man därför församlingen in i det centrala i Guds vilja och hans kraftfulla, helande nåd.

**Samtalsstart**

Brukar ni använda någon av Psalmerna när ni ber? Hjälper det er att uttrycka det ni vill säga till Gud.

**Förbön**

Tänk på någon som har det svårt just nu. Be för den personen.

**SAMTALSFRÅGOR**

`Varför är spontan, fri bön inte det enda sättet att be? Hur kan vårt böneliv dra nytta av de bibliska bönerna i Psaltaren?`

`Hur kan Psaltaren berika vårt kollektiva böneliv? Diskutera några praktiska sätt som din församling kan främja användningen av Psaltaren i era gudstjänster.`

`Vad avslöjar Psaltaren om hur komplex den mänskliga pilgrimsfärden i tron är och om kraften i Guds helande nåd?`