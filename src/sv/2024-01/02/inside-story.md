---
title:  Missionsnytt
date:  12/01/2024
---

#### Oväntad utbildning

Abhishek var tre år gammal när hans föräldrar började leta efter en skola åt honom i centrala Indien.

Hans pappa frågade sina vänner om de kunde rekommendera en bra skola som familjen hade råd med. Mamma frågade grannarna om de kände till någon skola som kunde passa åt Abhishek. Föräldrarna var fattiga, men de var fast beslutna att deras son skulle få en bra utbildning.

Någon föreslog en adventistskola som låg ganska nära familjens hem. Redan nästa dag började föräldrarna leta efter den. Det var lördag, och de förväntade sig att skolan skulle vara öppen.

"Var snäll och ta oss till skolans rek-tor", bad pappa en vakt som stod vid skolans grind.

Vakten visade pappa och mamma vägen till kyrkan som ligger på samma område som skolan.

Pappa och mamma blev förvånade över att se människor samlade till gudstjänst i kyrkan. De insåg att skolan var stängd. Men ändå ville de inte gå hem. Så de gick in i kyrkan och satte sig.

Sabbatsgudstjänsten pågick. Det finns många språk i Indien. Men gudstjänsten var på deras modersmål, och de förstod allt som sades.

Snart var det dags för predikan, och pastorn ställde sig upp för att tala. Han predikade om sabbaten.

Pappa och mamma blev förvånade en andra gång. De var kristna, men de hade aldrig hört talas om att Bibeln lär att den sjunde dagen i veckan är sabbaten. Plötsligt förstod de varför skolan var stängd på en lördag. Efter gudstjänsten bad de pastorn att berätta mer för dem om sabbaten. Pastorn bjöd in paret till bibelstudier.

Medan pappa och mamma studerade Bibeln med pastorn gick Abhishek på skolans dagis. Där lärde han sig också om Bibeln. Varje dag berättade läraren Bibelberättelser. Abhisheks favoritberättelse var den om David och Goljat. Han gillade att höra om hur en liten pojke kunde besegra en jätte, en stor och stark man, eftersom han kämpade i Guds namn och Gud hjälpte honom.

Trots att Abhishek var en liten pojke bestämde han att han alltid ville gå i Herrens namn som David gjorde. Även om han var liten visste han att Gud skul-le göra honom stark och ge honom seger i varje strid han mötte i livet.

Allt eftersom Abhishek och hans föräldrar studerade Guds Ord började deras liv att bli förändrat. Abhisheks pappa och mamma gav sina hjärtan till Jesus. Och familjen började fira sabbat.

När Abhishek blev äldre hjälpte han gärna till i församlingen. Han hjälpte diakonerna med deras arbete, placerade sångböcker på bänkarna och övervakade mikrofonerna.

Idag är Abhishek 19 år och studerar vid ett universitet. "Jag vill sprida evan-geliet om Jesus och berätta för människor att Jesus kommer snart", säger han.

Ett av detta kvartals missionspro-jekt är att bygga en gymnasieskola vid Abhi-sheks skola i Aurangabad i Indien. Tack för de gåvor som ni ger den 30 mars till kvartalets olika projekt!