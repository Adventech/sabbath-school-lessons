---
title:  Studiehjälp
date:  09/02/2024
---

Läs s. 15–21 och s. 37–43 från kapitlet ”Saligheterna” i Ellen Whites bok Men jag säger …

Psaltaren är en protest mot människans likgiltighet inför orättvisor. Den är en vägran att acceptera det onda. Den motiveras inte av en önskan om hämnd utan av en iver att förhärliga Guds namn. Därför är det lämpligt att de rättfärdiga gläds när de får se Guds hämnd på ondskan, eftersom Guds namn och hans rättvisa på detta sätt återupprättas i världen (Ps. 58:11, 12). Psaltaren ålägger människor att höja sina röster mot ondskan och att söka Guds rikes ankomst i dess fullhet. I Psaltaren får vi försäkran om gudomlig tröst och befrielse. Herren kommer att gripa in!

”Jesus förklarade för sina åhörare att de skulle kunna jubla och vara glada även under hån och förföljelse. Han påminde dem om att profeterna som hade framfört Herrens budskap ofta hade fått utstå förföljelse och att de hade varit ett föredöme i att lida och visa tålamod. Abel, det första av Adams barn som genom offren bekände sin tro på Kristus, fick dö som martyr. Man gycklade med Noa och ansåg att han var en fanatiker som ängslade sig i onödan. ’Andra torterades till döds när de vägrade låta sig befrias, eftersom de ville nå en bättre uppståndelse. Andra fick känna på hån och prygel, ja, också bojor och fängelse’ (Heb. 11:35, 36)” (Ellen White, Men jag säger …, s. 41)

**Samtalsstart**

Har du någon gång gripit in när du har sett hur en annan människa blir illa behandlad eller är utsatt för fara? Vad fick det för resultat/reaktion?

**Förbön**

Be för att Gud ska gripa in i en särskild situation i ditt eller någon annans liv. Någonting som känns för svårt eller övermäktigt för dig själv att ta itu med, men där du längtar efter att få se upprättelse och läkande.

**SAMTALSFRÅGOR**

`Den smärtsamma insikten om ondskan i världen kan få oss att undra om Herren verkligen är kung. Hur kan vi då utveckla en orubblig tro som står stark även     under frestelser? Det vill säga, vad måste vi fokusera på för att behålla vår tro på Guds kärlek, godhet och makt? Vad säger korset oss om Gud och hans karaktär?`

`Varför är det viktigt att inte förlita sig på mänsklig makt (ledare, institutioner och sociala rörelser) som den slutgiltiga visdomskällan och lösningen på orättvisan i världen, utan enbart förlita sig på Guds Ord och dom?`

`Vilka är de praktiska konsekvenserna av att platsen för Guds dom är helgedomen?`

`Hur kan vi förstå det hårda språket i vissa psalmer? Hur hjälper det språket oss att förstå mänskligheten hos dem som skrev dem?`