---
title:  Jag vill gripa in
date:  03/02/2024
---

> <p>Nyckeltext</p>
> ”De svaga förtrycks och de fattiga klagar, därför vill jag nu gripa in, säger Herren, jag vill ge hjälp åt den som föraktas” (Ps. 12:6).

### Veckans Huvudtexter
Ps. 18:4–19; 41:2–4; 5 Mos. 15:7–11; Ps. 82; 96:6–10; 99:1–4; Rom. 8:34.

Vår tidsålder är inte den enda där ondska och orättvisa förekommer och förtrycket rasar. Psalmisterna levde också i en sådan tid. Därför innehåller Psaltaren bland annat också Guds protester mot våldet och förtrycket i världen, i vår värld så väl som i psalmisternas.

Ja, Herren är tålmodig och skonar oss från sin vrede. Han vill inte att någon ska gå förlorad utan att alla ska omvända sig och ändra sitt levnadssätt (2 Pet. 3:9–15). Och även om Guds rätta tidpunkt för sitt ingripande inte alltid sammanfaller med människans förväntningar, så kommer Guds domedag (Ps. 96:13; 98:9, FB). Vi får bara lita på honom och hans löften tills den dagen kommer.

Endast Skaparen, vars tron vilar på rättfärdighet och rättvisa (Ps. 89:14; 97:2), kan med sin mäktiga dom ge världen stabilitet och välstånd. Den dubbla aspekten i Guds dom omfattar befrielse av de förtryckta och förintelse av de ogudaktiga (Ps. 7:7–18).

Detta är vad vi har blivit lovade, och detta är vad som verkligen kommer att ske en dag – men i Guds tid, inte i vår, vilket psalmisten betonar.