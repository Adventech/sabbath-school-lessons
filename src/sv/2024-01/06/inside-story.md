---
title:  Missionsnytt
date:  09/02/2024
---

#### Mitt livs dyraste kopp te

Terrance utbildade sig till sjuksköterska vid Lowry Adventist University i Indien. Han höll på med en stor uppgift till en av sina kurser och stannade uppe hela natten för att bli klar med den i tid.

Han studerade hemma hos en vän som bodde utanför skolområdet. Han var beroende av te och smuttade på den varma drycken hela natten för att hålla sig vaken.

Runt klockan halv fem gick Terrance till köket för att hämta mer te. Men det fanns inget te kvar. Vad skulle han göra? Han kämpade för att hålla sig vaken,  och han var bara tvungen att bli klar  med uppgiften.

Så kom Terrance ihåg att det såldes varmt te längre bort längs vägen. Han lånade vännens motorcykel och vrålade iväg i 85 km./tim. Det var nästan dubbelt så hög hastighet som de 50 km./tim som man får köra motorcykel i staden Bengaluru. Han hade inte heller hjälm på sig.

Plötsligt körde en bil fylld med berusade ungdomar upp bredvid honom. Den färdades i samma hastighet, och ungdomarna försökte preja Terrance och hans motorcykel. Terrance blev upprörd och skrek åt dem. Ungdomarna kastade förolämpningar tillbaka.

Terrance tog bort sin blick från vägen. Han var arg! Hans hastighet ökade till 100 km./tim. Han såg inte farthindret framför sig utan träffade guppet och allt blev svart.

Nästa sak Terrance var medveten om var att han låg i en säng. Han tittade på klockan. Den stod på 08:45. Det var dags för honom att gå till lektionen för att lämna in sitt studiearbete.

Terrance såg sig omkring. Han kände inte igen platsen. Han såg en almanacka. Han kom ihåg att han hade arbetat med sin studieuppgift i juli, men enligt almanackan var det augusti.

Natten för olyckan fick pastorn vid Lowry Adventist University ett samtal från polisen. Pastorns telefonnummer hade legat under sätet på den lånade motorcykeln som nödkontaktnummer. Terrance hade skadats så svårt att det tog tid för folk att inse att han var föraren och inte hans vän vars motorcykel han hade lånat.

I flera dagar var Terrance aldrig riktigt vid medvetande. Han hade behandlats på tre olika sjukhus.

Hans föräldrar blev chockade när de först såg honom, och de hade inte råd med hans sjukhusräkningar. Men vänner vid Lowry Adventist University hjälpte till med pengar och böner. Pastorn be-sökte honom ofta. Efter olyckan dröjde det tre månader innan Terrance kunde återvända till sina studier.

Idag är Terrance sjuksköterska. Han är tacksam över att han fick en andra chans i livet. Han hade skjutit upp att ge sitt hjärta till Jesus, och han insåg efter olyckan att han inte ville vänta längre. Han hoppas att ingen som hör hans berättelse heller skjuter upp det beslutet.

"Min berättelse kallar jag ’Mitt livs dyraste kopp te’ ", säger Terrance. ”Det inköpet stod mig dyrt på flera olika sätt. Men olyckan förde också något gott med sig och ledde mig tillbaka till Jesus. Gud har en plan för varje människa. Gud har planer för dig att ta emot nåd och barmhärtighet på sätt som du aldrig förväntat dig eller tänkt på."