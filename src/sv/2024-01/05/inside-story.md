---
title:  Missionsnytt
date:  02/02/2024
---

#### Hemförvandlare

Kan en inredningsarkitekts arbete leda människor till Gud? Ett gift par kände så starkt att de var kallade till att leda människor till Jesus med hjälp av sina inredningstalanger att de båda lämnade blomstrande företagskarriärer för att starta ett eget företag i Indien.

Paret, som heter Twinkle och Milind, undertecknade sitt första kontrakt i Bengaluru, en av Indiens största städer. Två rika föräldrar ville helt göra om deras 13-åriga son Arnavs sovrum.

När Twinkle och Milind lyssnade på mammans önskemål om sovrummet verkade det som om hon behövde mer än en ny och fräsch design. Hon letade efter ett underverk. Arnav var hyper-aktiv, och hans mamma hoppades att ett nytt sovrum skulle göra honom lugnare.         Faktiskt var det så att hon själv inte upplevde rummet som rofullt. Och hon undvek det helst.

"Jag skulle inte kunna sova där, men jag vet inte varför", sa hon.

Twinkle och Milind visste inte vad de skulle göra med rummet. Men de visste var de skulle börja. De böjde knä och bad till Gud.

"Käre Gud, ge oss idéer om hur vi bäst kan inreda rummet", bad Twinkle.

Sedan började de med att tömma sovrummet helt. De bar ut pojkens säng och nattduksbord. De tog bort bokhyllorna. På hyllorna hittade de statyetter av

indiska gudar.

Twinkle och Milind undrade vad de skulle göra med statyetterna. Arnav och hans mamma bad till dem, men pappan var ateist och trodde inte på någon gud.

När pappan såg statyetterna sa han: "Varför slår ni inte bara in dem i gamla tidningar och slänger dem?"

Så det gjorde Twinkle och Milind.

Sedan målade de om rummet. När de var klara placerade de inramade bilder av bibelverser och andra inspirationscitat på väggarna och nattduksbordet. På en inramad bild stod det: ”Jag är så underbart skapad!" Citatet kommer från Psaltaren 139:14. På en annan inramad bild stod det: "Du är Guds mästerverk", en para-fras av Efesierbrevet 2:10. En tredje bild sa helt enkelt: "Du är älskad."

Arnav och hans föräldrar blev mycket nöjda med det nya sovrummet. En tid senare skickade mamman ett tacksamt sms till Twinkle. "Vi ser positiva förändringar i Arnavs beteende, och jag kan gå in i hans sovrum och känna frid där", skrev hon.

"I Jesaja 55:11 lovar Gud: ’så är det också med ordet jag uttalar: Det vänder inte tillbaka tomt … och det har framgång vart jag än sänder det’ ", säger Twinkle."Så varje dag när Arnav läste en vers gjorde det ett positivt intryck på hans sinne."

Sedan dess har paret inrett många rum. De ber alltid innan de påbörjar ett nytt projekt, och de lämnar aldrig kvar en bild eller statyett av någon gud i ett rum. I stället är varje rum fyllt med bibelverser. Om en klient frågar om Gud sät-ter de honom eller henne i kontakt med en vän som ger bibelstudier.

Twinkle säger: "Vi förvandlar hem, inte bara själva utrymmena, utan också de människor som bor där. Vi sätter   bara upp tavlor med Guds Ord, och   Gud gör resten."