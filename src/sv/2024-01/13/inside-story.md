---
title:  Missionsnytt
date:  29/03/2024
---

#### En tonåring med ett uppdrag

Nathan var sex år gammal när hans fa-milj flyttade hem till Indien efter att ha arbetat som missionärer i Libanon. Han var en liten pojke då och hade inget intresse av missionärer eller missionsarbete.

Men saker och ting förändrades när Nathan var 12 år. Han blev fascinerad av barnens missionsberättelser som han hörde sabbat efter sabbat i kyrkan. Han läste gamla exemplar av missionsberät-telserna för barn och ibland även berät-telserna för ungdomar och vuxna. Berättelserna fick honom att längta efter att göra något för Gud.

Sedan stängde covid-19-pandemin samhället i Indien i flera månader. Nathans pappa var pastor. Under nedstängningen startade han en bibelstudiegrupp online för församlingens tonåringar. Onlinegruppen växte snabbt till 15 ton-åringar och ett antal yngre barn under tio år som också ville vara med.

En dag hörde Nathan sin pappa säga till hans mamma: "De yngre barnen har svårt att följa med i en studiegrupp för större barn."

Senare på sitt rum den kvällen kände Nathan sig manad att starta en bibelgrupp för de yngre barnen. Vid frukosten berättade han detta för sina föräldrar. De uppmuntrade honom att genast börja leta efter lämpligt material.

Gud välsignade Nathans plan. Barn från hela grannskapet och till och med andra delar av Indien anslöt sig till gruppen. Upp till 12 barn deltog i varje möte.

Nathan kände att Gud äntligen an-vände honom för mission. Men han längtade efter att göra något mer.

Nathan tänkte: "Jag borde be. Jag kan be för mina klasskamrater, vänner och tonåringar jag känner."

Adventistskolan där Nathan gick öppnade igen när pandemirestriktionerna lättade. Många elever tillhörde icke-kristna religioner. Nathan bestämde sig för att be för dem som verkade vara mest öppna för kristendomen. En pojke som hette Arun tyckte om att sjunga vid morgongudstjänsten och lyssnade uppmärksamt till predikningar. Nathan började be för honom.

En dag sa han till Arun: "Jag är glad att du gillar gudstjänsterna." Medan Nathan talade om Jesus med Arun, berättade en annan pojke som hette Jai entusiastiskt om de gudar som han    dyrkade. Nathan bestämde sig för att inte be för Jai.

En dag spelade Nathan keyboard under morgonandakten och Jai var imponerad. Han berömde Nathan och bad honom spela en sång från hans religion.

Nathan svarade artigt: "Jag är ledsen. Jag spelar bara kristen musik."

Jai sa inget mer till Nathan på flera månader. Så en dag kom han fram till Nathan och sa plötsligt: "Lär mig       Herrens bön."

Nathan kunde inte tro sina öron! Han hade dömt ut Jai som någon som det inte var någon idé att be för. Men här stod han och bad om att få lära sig Herrens bön! Nathan började be för Jai och pratade med honom om Jesus. Så småningom märkte han att Jai hade slutat prata om sina gudar.

Tack för de gåvor som ni ger idag till detta kvartals speciella missionsprojekt för att sprida evangeliet i Indien och Nepal! Sju av de tio projekten kommer att stödja adventistskolor som den där Nathan studerar.