---
title:  Studiehjälp
date:  05/01/2024
---

Läs kapitlet ”Templet och dess invigning”, s. 25–34 i Från makt till maktlöshet av Ellen White, samt kapitlet ”Vad musik har att ge”, s. 279 i Budskap till unga av Ellen White (se egwwritings.org).

Psaltaren består av 150 psalmer som är indelade i fem böcker: Bok I (Ps. 1–41), Bok II (Ps. 42–72), Bok III (Ps. 73–89), Bok IV (Ps. 90–106) och Bok V (Ps. 107–150). Psaltarens uppdelning i fem böcker är en tidig judisk tradition som är en parallell till Moseböckernas uppdelning i fem delar.

Psaltaren ger belägg för att det redan fanns några psalmsamlingar: de korachitiska samlingarna (Ps. 42–49, 84, 85, 87, 88), den asafitiska samlingen (Ps. 73–83), vallfartssångerna (Ps. 120–134) och halleluja-psalmerna (Ps. 111–118, 146–150). Ps. 72:20 visar att det fanns en mindre samling av Davids psalmer.

Även om de flesta psalmerna förknippas med kung Davids tid och den tidiga monarkin (900-talet f.Kr.), fortsatte psalmsamlingen att växa under de följande århundradena: det delade riket, fångenskapen och perioden efter fångenskapen. Det är möjligt att de skriftlärda hebréerna under Esras ledning sammanställde de existerande mindre psalmsamlingarna till en bok när de arbetade med att återställa gudstjänstfirandet i det nya templet.

Det faktum att skriftlärda personer sammanställde Psaltaren tar inte bort den gudomliga inspirationen från den. De skriftlärda, liksom psalmisterna, var Guds hängivna tjänare och deras arbete leddes av Gud (Esra 7:6, 10). Psaltarens gudomliga och samtidigt mänskliga natur är jämförbar med föreningen av det gudomliga och det mänskliga i Herren Jesus människoblivande. ”Men Bibeln, med sanningar som Gud gett, uttrycks på mänskligt språk. Den utgör en förening av det gudomliga och det mänskliga. En sådan förening existerade i Kristus natur, eftersom han var både Guds Son och Människosonen. Så är det även sant ifråga om Bibeln, precis som det var sant beträffande Kristus, att ’Ordet blev kött och bodde bland oss’ ” (Ellen White, Från mörker till ljus, s.14)

**Samtalsstart**

Finns det någon eller några psalmer som har varit av särskild välsignelse för er? Berätta gärna varför.

**Förbön**

Be att ni ska få en närmare och varmare relation till Gud när ni studerar Psalmerna det här kvartalet.

**SAMTALSFRÅGOR**

`Vad betyder det att Psaltaren är gudomliga och samtidigt mänskliga böner och sånger? Hur kan denna idé, även om den är svår att förstå fullt ut, hjälpa oss att se hur nära Gud vill vara till sitt folk? Hur visar den på sitt eget sätt hur nära Gud står mänskligheten och var och en av oss?`

`Berätta på studiet på sabbaten om ett tillfälle då du fann att något i Psaltaren talade direkt till din egen situation. Vilken tröst och vilket hopp fann du där?`