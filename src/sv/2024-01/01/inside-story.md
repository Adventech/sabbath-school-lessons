---
title:  Missionsnytt
date:  05/01/2024
---

#### En bra start i livet

Simon växte upp i norra Indien. Han   älskade att springa. Han beundrade spe-ciellt Usain Bolt, den jamaicanska sprintern som blev känd som den snabbaste mannen i världen.

Simon har aldrig glömt något som Usain Bolt en gång sa när han blev intervjuad i TV.

Han sa: "Jag tränade i fyra år för att springa distansen på nio sekunder."

Simon var förvånad över att en idrottsman skulle vara villig att träna i flera år bara för att springa en kort distans på några sekunder. Han insåg att träning måste vara mycket viktig för löpare.

Simons föräldrar insåg också att trä-ning var mycket viktig. När det var dags för Simon att gå i förskola i deras hemstad Anni var de angelägna om att hitta en bra skola åt honom.

Simons pappa ville att Simon skulle gå i en adventistskola.

"Simon är fem år gammal", sa han till sin bror. "Vilken skola tycker du att jag ska välja åt honom?"

"Sätt Simon i vår skola här", svarade brodern. "Den ligger närmare ditt hem än de andra skolorna."

Skolan låg bara tio minuters promenad från Simons hem.

Första dagen var Simon inte så säker på att han ville gå i skolan. Han grät medan hans mamma följde honom dit. Han grät när hon lämnade honom på skolan. Men tårarna torkade snabbt under morgonandakten. Lärarna lärde barnen sånger om Jesus. Rektorn läste en berättelse ur Bibeln. Simon gillade sångerna och berättelserna.

På kort tid fick han vänner bland de andra barnen.

Ett år gick, och Simon började i första klass. Sedan gick han andra, tredje och fjärde klass. I skolan lärde han sig att vara ärlig, vänlig och hjälpsam, precis som Jesus som han läste om i Bibeln.

Han lärde sig också att springa. En dag sa en lärare till barnen: "Ni borde springa eftersom det är bra för er hälsa."

Så Simon bestämde sig för att springa varje dag. I stället för att gå till skolan sprang han dit. Ibland sprang han tillsammans med sina vänner för att se vem som skulle komma först till skolan.

Efter skolan sprang han med vänner i en park i närheten av sitt hem. Pojkarna sprang i fem till tio minuter, vilade och sprang sedan igen i totalt 30 minuter.

I början tyckte Simon att det var svårt att orka springa långt. Men efter ett tag blev det lättare. Och han mådde bra efter att ha sprungit. Hans kände sig gladare och upptäckte att det var lättare att göra sina hemläxor. Simon hade lärt sig att fysisk träning är viktig och ger en bra balans i livet.

Idag är Simon 21 år och studerar vid ett universitet. Han säger att skolan gav honom en bra start i livet. Han lärde sig att springa. Han lärde sig om Jesus. Han fick en bra skolutbildning.

Ett av detta kvartals missionsprojekt är att bygga en ny skolbyggnad åt de 450 barn som studerar vid adventistskolan i Anni i Indien. Den kommer att ersätta en gammal byggnad som uppfördes av en tysk missionär som grundade skolan 1976. Tack för era gåvor!