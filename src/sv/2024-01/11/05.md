---
title:  Sions trygghet och frid
date:  13/03/2024
---

`Läs Ps. 46:2–8. Hur beskrivs världen här på ett poetiskt sätt?`

Psalmen målar en färgstark bild av en värld i uppror. Den skildrar naturkatastrofer av aldrig tidigare skådad intensitet (Ps. 46:3, 4). De upproriska folken och olika problem som de ogudaktiga orsakar i världen liknas ofta vid oroliga vatten (Ps. 93:3, 4; 124:2–5). På ett liknande sätt representerar naturkatastroferna i Psalm 46 en värld som präglas av de krig som rasar bland folken (Ps. 46:7).

Det handlar helt klart om en värld som inte känner Gud, eftersom Gud bor hos sitt folk och där Gud bor är det frid i överflöd (Ps. 46:5, 6). Men trots att världen förkastar honom överger Gud inte världen. Gud är närvarande i världen genom att bo hos sitt folk. Med andra ord, oavsett hur illa saker och ting ser ut så är Guds närvarande här i världen. Och vi kan själva hämta hopp och uppmuntran från denna grundläggande sanning.

Som den perfekta tillflykten är Herren källan till Sions bestående frid och trygghet. Orden som belyser Sions trygghet i Ps. 46:3 är ”även om”. Även om världen är i uppror kan Guds folk vara trygga. Det visar att frid inte kommer från total avsaknad av prövningar. Snarare är det Guds gåva till sina barn när de litar på honom. En fullständig tillit till Gud kan ge Guds barn frid och trygghet mitt i stormen (Matt. 8:23–27). Frågan man ställer sig är: Kommer Gud för alltid att låta världen hållas med dess destruktiva val och handlingar?

`Läs Ps. 46:7–12. Vad är Guds svar på våld och förstörelse i världen?`

Gud reagerar med ett så kraftigt missnöje att hans ord, som skapat jorden, nu får jorden att bäva (Ps. 46:7). Ändå slutar detta inte i förstörelse utan i förnyelse. Lägg märke till att Guds frid från Sion når ut över hela jorden. Gud kommer att göra slut på krigen och utplåna förstörelsens verktyg som de onda folken använde för att föra in förtryck i världen (Ps. 46:10). Detta är det stora hopp som de kristna har och som kommer att inträffa vid Jesus andra ankomst.

`Hur kan vi lära oss att ha frid och lita på Gud i en värld som verkligen är i uppror?`