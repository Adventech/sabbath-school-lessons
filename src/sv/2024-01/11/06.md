---
title:  Orubblig som berget Sion
date:  14/03/2024
---

`Läs Ps. 125:1, 2. Hur beskrivs de som litar på Gud?`

De som litar på Herren jämförs med Sions berg, symbolen för fasthet och styrka. Den vackra utsikten över bergen som omger staden Jerusalem inspirerade psalmisten till att bekräfta sin visshet om Guds beskydd (Ps. 5:13; 32:7, 10). Till skillnad från de berg som de ogudaktiga härskar över och som kastas i havet (Ps. 46:3) inspirerar Sions slående orubblighet en djup tilltro. Förtroendet för Guds beskydd blir ännu frimodigare i ljuset av den smärtsamma verkligheten att ondskan så ofta tycks segra. Men även mitt i denna ondska kan Guds folk ha hopp.

`Läs Ps. 125:3–5. Hur frestas de rättfärdiga? Vad är lärdomen för oss?`

Guds barn kan bli missmodiga av de ogudaktigas framgång och kanske frestas att följa deras väg (Ps. 73:2–13; 94:3). Berget Sions fasthet kan inte ge trygghet åt dem som avviker från Herren. Folket har fortfarande frihet att ”gripa till orätt” (Ps. 125:3) och ”slå … in på avvägar” (Ps. 125:5). Herren är rättvis och kommer att döma dem som håller fast vid sitt uppror tillsammans med andra icke omvända syndare.

Här finns en uppmaning till Guds folk att förbli orubbliga i sin tro och förtröstan på Herren, precis som Sions berg är deras orubbliga tillflykt. Det vill säga, även när vi inte förstår saker och ting kan vi fortfarande lita på Guds godhet.

”Många ämnen är gåtfulla. Hur synden kom in i världen är ett sådant ämne. Hur Jesus blev människa kan vi inte förstå. Inte heller hur vi blir födda på nytt eller hur uppståndelsen går till. Vårt förstånd räcker inte till för att fatta det. Vi är ju bara människor. Det är för djupt. Vi kan inte förklara det. Men det finns ingen orsak att tvivla på Guds ord för den skull. Vi ska inte tvivla för att vi inte kan förstå alla hemligheter i det som han har planlagt. …Överallt finns det sådant som vårt begränsade förstånd inte kan fatta. Då är det väl inte så underligt att det finns hemligheter i den andliga världen. Svårigheterna beror bara på att vår tankeförmåga inte räcker till. Den är för snäv. I Bibeln har Gud gett oss nog med bevis för att hans ord är gudomligt. Vi ska inte tvivla på Bibelns ord för att vi inte förstår alla gåtor i hans planer” (Ellen White, Vägen till Kristus, s. 126, 127).