---
title:  Missionsnytt
date:  15/03/2024
---

#### Guden som saknades

Alla kände varandra i den lilla staden där Jharendra växte upp. Staden låg i nordöstra Indien nära den kinesiska gränsen. Och alla dyrkade varandras gudar. Stadsborna tillbad gudar av sten och trä. De tillbad Jesus. De dyrkade solen och månen. När någon religion firade en religiös helgdag firade alla stadsbor tillsammans i ett tempel eller i en kyrka eller på gatan.

En dag gick 12-årige Jharendra runt och tittade i en av stadens butiker. Han blev fascinerad av en vacker affisch med en Jesusbild. Den ville han ha! Han köpte affischen.

Jharendra visste inte mycket om Jesus. Allt han visste var att Jesus var en högre makt, en Gud bland de många gudar som människor i hans stad tillbad.

När han kom hem undrade han var han kunde hänga upp den vackra affischen. Han kom ihåg att familjen hade ett speciellt gudstjänstrum. I rummet hade familjen ställt inramade bilder av ett antal olika gudar. Mamma gick dit varje dag för att böja sig ner och dyrka dem. De andra familjemedlemmarna dyrkade också dessa gudar.

Men det fanns ingen bild av Jesus i rummet. Jharendra bestämde sig för att han skulle kompensera för det förbi-     seendet genom att hänga sin bild av

Jesus på väggen.

Jharendra hade slagit in en spik i väggen och höll just på att hänga upp affischen när mamma kom in. Hon ru-sade fram till honom. Utan att säga ett ord slog hon honom på kinden.

"Han är inte vår Gud", sa mamma och pekade på Jesusaffischen när Jharendra protesterade. "Ta ner bilden."

Jharendra förstod inte varför mamma inte ville ha bilden av Jesus bland sina gudar. Men han ville inte kasta bort af-fischen eller lägga den i en låda. Han kände att Jesus var någon som förtjänade att bli dyrkad. Han tog ner affischen, öppnade dörren till gudstjänstrummet och gick ut. När han tittade på dörren bestämde han sig för att det skulle vara ett bra ställe att hänga den vackra bilden på Jesus. Mamma tillät honom inte att placera Jesus bland gudarna i gudstjänstrummet, men nu skulle Jharendra se Jesus varje gång han gick dit. Alla som gick dit skulle se Jesus först.

Även om Jharendra och hans familj blev vana vid att se Jesusaffischen varje dag tänkte Jharendra själv inte mycket mer på Jesus – inte förrän han blev mycket äldre. Under en period med problem och svårigheter började han läsa Bibeln, och han besökte olika kyrkor. En av dessa var en adventkyrka. Jharendra blev rörd av predikan och bad genast pastorn om att få bli döpt. Efter dopet blev han utfryst av sin familj. Men han är säker på att han fattade rätt beslut.

"Jag var den första personen i min familj som blev kristen", säger han. En yngre bror följde honom och blev kristen många år senare.

Ett av detta kvartals missionsprojekt blir att stödja sex skolor och två kyrkor i Indien. Tack för att du planerar att ge en generös gåva den 30 mars!