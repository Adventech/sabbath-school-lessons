---
title: Enhet i tillbedjan
date: 08/12/2018
---

### Veckans huvudtexter
Upp. 4:8, 11; Matt. 4:8, 9; Dan. 3:8–18; Upp. 14:9; Upp. 14:6, 7; Apg. 4:23–31.

> Nyckeltext
> ”Och jag såg en annan ängel flyga över himlens mitt. Han hade ett evigt evangelium att förkunna för jordens invånare, för alla länder och stammar och språk och folk, och han sade med hög röst: ”Frukta Gud och ge honom er hyllning, ty stunden för hans dom är inne. Tillbe honom som har skapat himlen och jorden och havet och vattenkällorna” (Upp. 14:6, 7). 

Snart efter pingstdagen tillbringade de tidiga kristna mycket av sin tid i bön. ”Och de deltog troget i apostlarnas undervisning och den inbördes hjälpen, i brödbrytandet och bönerna” (Apg. 2:42). Glädjen som kom av att känna Jesus som Messias, uppfyllelsen av Gamla testamentets profetior, fyllde deras hjärtan med tacksägelse och tacksamhet till Gud. Vilken förmån det var att känna till denna underbara sanning. Dessa tidiga kristna kände behov att ägna tid tillsammans i gemenskap, studium och bön, allt för att tacka Gud för hans uppenbarelse i Jesus liv, död och uppståndelse och för vad han gjort i deras liv.

Kristus församling är definitionsmässigt en tillbedjande gemenskap, som Gud har kallat att vara ”ett andligt husbygge. Ni blir ett heligt prästerskap och kan frambära andliga offer som Gud vill ta emot tack vare Jesus Kristus” (1 Pet. 2:5). Tacksamheten till Gud som uttrycks i den gemensamma tillbedjan formar människors hjärtan och sinnen efter Guds karaktär och förbereder dem till tjänst.

Den här veckans studium koncentrerar sig på meningen med tillbedjan och hur den bevarar enhet bland dem som tror på Jesus.

