---
title: Studiehjälp
date: 14/12/2018
---

Läs artiklarna ”Prayer”, s. 1044–1046 och ”Worship”, s. 1290, 1291 i _The Ellen G. White Encyclopedia_.

”’Betydelsen av sabbaten som ett minne av skapelsen består i att den ständigt visar på den sanna orsaken till att Gud förtjänar tillbedjan’ – därför att han är Skaparen och vi är de skapade. ’Sabbaten ligger därför som själva grunden för tillbedjan av Gud, eftersom den undervisar om denna stora sanning på det mest uttrycksfulla sätt som ingen annan inrättning gör. Den sanna grunden för tillbedjan av Gud, inte bara på den sjunde dagen utan för all tillbedjan, finns i skillnaden mellan Skaparen och hans skapelser. Detta viktiga faktum kan aldrig bli inaktuellt och får aldrig glömmas’ (J. N. Andrews, _History of the Sabbath_, kap. 27). Det var för att människor alltid skulle bli påminda om denna sanning som Gud instiftade sabbaten i Eden. Och så länge förhållandet att han är vår Skapare fortsätter att vara en orsak till att vi ska tillbe honom, så länge kommer sabbaten att fortsätta att vara tecknet på och minnesmärket om detta. Om sabbaten hade firats överallt skulle människors tankar och deras kärlek ha varit riktade mot Gud som den som var föremålet för deras aktning och tillbedjan, och det skulle aldrig ha existerat någon avgudadyrkare, ateist eller icke-kristen. Att hålla sabbaten helig är ett tecken på trohet mot den sanne Guden, mot ’honom som har gjort himlen och jorden, havet och vattenkällorna’ (Upp. 14:7). Det är en naturlig följd att det budskap som uppmanar människor att tillbe Gud och hålla hans bud särskilt ska uppmana dem att lyda det fjärde budet” (Ellen White: _Från mörker till ljus_, s. 379, 380).

**Samtalsstart:** Vad upplever du ger dig mest gemenskap med andra människor?

**Förbönträna gärna på att ha samtalsbön tillsammans**

**Samtalsfrågor:**

`1. Hur kan du, då de bibliska begreppen tillbedjan, skapelse och frälsning är så nära sammankopplade, tänka dig sabbatsfirandet som en motpol till falsk tillbedjan? Vilken roll spelar sabbaten i profetian om den sista tiden i Upp. 14:6, 7? Varför hänvisar man till sabbaten i den första ängelns budskap?`

`2. Ofta talar vi om gudstjänsten utifrån vad den innehåller, något vi bör eller inte bör göra under en gudstjänst. Är den tillräckligt bra? Vad handlar gudstjänsten egentligen om? Hur upplever din lokala församling att en meningsfull gudstjänst är?`

`3. I en del kretsar blir den gemensamma gudstjänsten långsamt bortglömd eller åsidosatt, även i adventistsammanhang. Vad kan din lokala församling göra för att motverka denna trend?`

**Sammanfattning**

Tillbedjan är den kristnas tacksamma gensvar till Gud för hans frälsningsgåva. Den är också en väsentlig del av den kristna församlingens upplevelse av enhet och gemenskap. Utan bön och bibelstudium i vår önskan om att lära känna Guds sanning till oss kommer vår gemenskap att gå miste om att uppleva enhet i Jesus.

