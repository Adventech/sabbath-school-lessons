---
title: Bibelstudium och gemenskap
date: 12/12/2018
---

`Läs Apg. 2:42. Vilka delar nämns här som delar av den tidiga kristna gudstjänsten?`

”Och de deltog troget i apostlarnas undervisning och den inbördes hjälpen, i brödbrytandet och bönerna” (Apg. 2:42). Från den kristna kyrkans tidigaste stunder har gudstjänsten kännetecknats av hur studiet av det Guds Ords vi fått av apostlarna stod i centrum. De första kristna var trogna i studiet av Skrifterna, vad dessa sade om Jesus, Messias. De hade en ständig gemenskap för att dela med sig till varandra om de välsignelser som Gud hade gett dem och för att uppmuntra varandra i den andliga vandringen med Gud. I Ordet grävde de fram heliga sanningar som blev grunden till deras budskap för världen.

`Vad säger följande texter om hur viktigt det är att studera Guds Ord i gemenskap med andra troende?`

**2 Kung. 2:8–13**

**Apg. 17:10, 11**

**2 Tim. 3:14–17**

”Överallt där evangelium förkunnas, kommer de som uppriktigt vill göra det rätta, att finna vägledning genom ett flitigt studium av Bibeln. Under de avslutande scenerna i denna jords historia kommer prövande bibelsanningar att förkunnas. Om de som lyssnar till denna förkunnelse ville göra på samma sätt som folket i Berea, studera Bibeln och jämföra det budskap som förkunnas för dem med Bibeln, skulle det finnas många fler som lever efter Guds lags föreskrifter på alla de platser, där de nu är jämförelsevis få” (Ellen White: _Löftestiden_, s. 217, 218).

Vi är ett enat folk på grund av de sanningar vi förkunnar, sanningar som vi finner i Guds Ord. Så var det med Guds församling i den första tiden, och så är det idag. Studiet av Guds Ord utgör kärnan i både vår tillbedjan av Gud och vår gemenskap som ett folk som kallats att förkunna de tre änglarnas budskap för världen. När vi samlas som en familj för gemenskap och tillbedjan talar Skrifterna till oss ord från Gud och vägleder våra liv i förberedelsen för vårt uppdrag och för Jesus andra ankomst.

`Hur fast grund har du från Bibeln, i det du tror? Har du en så fast grund i det så att du, liksom de tre hebreiska pojkarna, skulle kunna stå fast inför döden?`

