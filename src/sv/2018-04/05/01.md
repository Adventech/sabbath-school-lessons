---
title: Erfarenheten av enhet i den första församlingen
date: 27/10/2018
---

### Veckans huvudtexter
Apg. 1:12–14; 2:5–13; Upp. 14:12; Apg. 2:42–47; 4:32–37; 5:1–11; 2 Kor. 9:8–15.

> Nyckeltext
> ”Och de deltog troget i apostlarnas undervisning och den inbördes hjälpen, i brödbrytandet och bönerna” (Apg. 2:42).

Enhet i församlingen är ett resultat av en delad andlig upplevelse i Jesus, som är sanningen. ”Jag är vägen, sanningen och livet. Ingen kommer till Fadern utom genom mig” (Joh. 14:6). En gemensam andlig resa och erfarenhet skapar starka band av gemenskap. De första adventisterna upplevde det i den milleritiska rörelsen. Deras gemensamma upplevelse av besvikelse år 1844, och av att därefter försöka hitta en förklaring, skapade starka band mellan dem. Ur den erfarenheten växte Adventistsamfundet, läran om domen före Jesus återkomst och allt vad det innebär, fram.

Det som Jesus lärjungar fick uppleva efter hans himmelsfärd visar vilken kraft Guds Ord, bön och gemenskap har när det gäller att skapa enhet och harmoni bland troende från vitt skilda bakgrunder. Detta är möjligt även idag.

”Jag skulle vilja hävda att gemenskap är en särskilt viktig del av församlingens tillbedjan … Inget kan ersätta insikten om de andliga band som förenar en kristen med andra troende och med Herren Jesus Kristus … Jesus Kristus leder först en människa till sig själv, men sedan förenar han alltid den människan med andra troende i hans kropp, församlingen” (Robert G. Rayburn: _O Come, Let Us Worship,_ Grand Rapids: Baker Book House, 1980, s. 91).

