---
title: Rätt i ens egna ögon
date: 08/10/2018
---

Berättelserna i Domarboken visar de många negativa konsekvenserna av att Israel inte följde Guds vilja. En kort tid efter att Israel hade kommit in i Kanaan började folket omforma sina liv efter kananéernas falska religioner som fanns runt omkring dem – precis vad de blivit tillsagda att de inte skulle göra! Dessvärre var det inte det enda problemet som de stod inför. 

`Läs Dom. 17:6 och 21:25. Vad säger dessa verser om fler problem som uppstod bland Guds folk?`

Tala om ett recept för splittring och oenighet bland Guds folk! Nationens enhet fanns i deras lojala lydnad för förbundets Herre, förbundet som de hade ingått med Gud. Men genom att göra vad de själva fann rätt i sina egna ögon – särskilt när de var påverkade av de omgivande nationerna – var de på väg mot en katastrof. Vi är fallna människor, och om vi blir lämnade åt våra egna påhitt och våra hjärtans böjelser vandrar vi säkert bort från den väg som Gud har kallat oss till.

`Vad säger följande texter oss om Israels andliga och sociala tillstånd under domartiden?`

**Dom. 2:11–13**

**Dom. 3:5–7**

”Herren hade genom Mose framställt resultatet av otrohet för sitt folk. Genom att vägra hålla hans förbund, skulle de avskära sig från det liv Gud ville ge dem, och hans välsignelse skulle inte kunna komma över dem. Tidvis iakttogs dessa varningar, och rika välsignelser tilldelades det judiska folket och nådde genom dem de omgivande folken. Men oftare i deras historia glömde de Gud och förlorade sina höga privilegier som hans sändebud ur sikte. De berövade honom den tjänst han begärde av dem, och de berövade sina medmänniskor andlig ledning och ett heligt exempel. De önskade tillägna sig frukterna från den vingård, som de hade fått till uppgift att förvalta. Deras girighet och deras penningbegär föranledde att de blev föraktade även av hedningarna. På så sätt fick hednavärlden tillfälle att misstolka Guds karaktär och hans rikes lagar” (Ellen White: _Prophets and Kings,_ s. 20, 21).

`Hur påverkar våra handlingar som församling dem som finns runt omkring oss? Vad ser de hos oss som kan påverka dem på ett positivt sätt?`

