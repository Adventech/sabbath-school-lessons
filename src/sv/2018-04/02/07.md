---
title: Studiehjälp
date: 12/10/2018
---

Ellen White: ”The Rending of the Kingdom”, s. 87–98 i _Prophets and Kings_; ”Ett varningens brev”, s. 280–289 i _Löftestiden_.

”Herren vill att hans utvalda tjänare ska lära sig hur man enar sig i en samstämmig ansträngning. För somliga kan det verka som om kontrasten mellan deras gåvor och medarbetarnas gåvor är för stor för att de ska kunna enas i en gemensam ansträngning. Men de behöver komma ihåg att det finns olika sinnen som behöver nås och att en del kommer att förkasta sanningen som den presenteras av en medarbetare, bara för att öppna sina hjärtan för Guds sanning som den presenteras på ett annat sätt av en annan arbetare. Då börjar de förhoppningsvis att sträva efter att arbeta tillsammans som en enhet. Deras gåvor, hur olika de än är, bör alla vara under samma Andes kontroll. I varje ord och handling bör vänlighet och kärlek uppenbaras, och när varje arbetare uppfyller sin bestämda plats troget, kommer Jesus bön om enhet mellan hans efterföljare att besvaras, och världen ska veta att dessa är hans lärjungar” (Ellen White: _Gospel Workers_, s. 483).

**Samtalsstart:** Vad anser du är bästa sättet att lösa konflikter mellan människor? Antyder Bibeln att Gud löser konflikter på samma sätt?

**Förbön:** Be att ni alla ska förstå att Gud älskar oss, även när vi gör fel.

**Samtalsfrågor:**

`1. Att alla gör vad de finner vara ”rätt i deras egna ögon” är inget nytt. Postmodernismen, som utmanar tanken att det finns någon central eller överordnad intellektuell eller moralisk auktoritet, kan förbereda vägen för den sortens moraliska anarki som Bibeln varnar för. Hur kan vi som kristna och som ett samfund i sin helhet bemöta denna utmaning?`

`2. Fundera över berättelsen om kung Rehabeam och Israels delning (1 Kung. 12). Vad finns det för lärdomar där för oss idag?`

`3. Vad kan församlingsledarna och medlemmarna göra för att förebygga strider och partibildningar i den lokala församlingen? Hur viktigt är det att stoppa dessa innan de växer och blir bittra? Hur kan vi som församlingsmedlemmar akta oss för att falla i samma snara som de gjorde i Korinth?`

`4. Studera sammanhanget av avsnittet om osämja i Ords. 6:16–19. Vad lär du dig av detta som kan förebygga osämja i din lokala församling?`

**Sammanfattning**

I Bibeln finner vi situationer som ledde till oenighet. När Guds folk levde i trogen lydnad minskade farorna för oenighet mycket. Det som hände under domartiden och under Rehabeams regeringstid visar vad det var som öppnade dörren för splittring. Även på Nya testamentets tid fanns det möjligheter för att det skulle uppstå oenigheter. Rätt förståelse av Guds Ord och helgade ansträngningar för att lyda det är det bästa skyddet mot oenighet och schism bland oss.

