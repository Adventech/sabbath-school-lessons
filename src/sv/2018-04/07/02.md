---
title: Etniska fördomar
date: 11/11/2018
---

`Läs Apg. 6:1. Vad fick människor i den tidiga församlingen att klaga över den rättvisa och opartisk fördelningen av mat till änkor?`

Vissa tidiga kristna visade sig ha fördomar mot änkor av grekiskt ursprung mitt ibland dem och försåg dem med mindre mat än änkorna av hebreiskt ursprung. Denna _upplevda_ partiskhet skapade en klyfta i den tidiga gemenskapen bland de troende. Om partiskheten var verklig eller inte säger inte texten. Den säger bara att vissa trodde att det var så. Denna konflikt hotade församlingens enhet redan mycket tidigt. Det är häpnadsväckande att etniskt motiverad splittring visade sig så snabbt i församlingen.

`Läs Apg. 6:2–6. Vilka enkla steg vidtog den tidiga församlingen för att lösa detta missförstånd?`

Den tidiga församlingen växte snabbt, och denna tillväxt medförde ökade tunga bördor för apostlarna. Valet av dessa sju män, som vanligtvis kallas ”diakoner” (även om Nya testamentet inte benämner dem så), löste spänningen i församlingen i Jerusalem och lät fler engagera sig i arbetet i församlingen.

Apostlarna lyssnade noga på de grekisktalande troendes klagomål och bad dem om en lösning. Valet av de sju män som skulle bistå apostlarna lämnades till denna grupp, och de rekommenderade sju lärjungar, som alla hade sin härkomst bland de grekisktalande. Dessa män sades ha ”gott anseende och är fyllda av ande och vishet” (Apg. 6:3). Apostlarnas verksamhet, som fram till dess hade innefattat både förkunnelse av Guds Ord och distribution av mat till änkor, delades i två grupper som var och en utförde en lika värdefull uppgift i evangelieförkunnelsen. Lukas använder samma ord för uppgift (_diakonia_) för både apostlarnas förkunnelse av Ordet (Apg. 6:4) och diakonernas tjänst med distributionen av mat (Apg. 6:1).

`Vilken betydelse ser du i faktumet att ledarna kallade samman många troende (Apg. 6:2) för att försöka utarbeta en lösning?`

