---
title: Studiehjälp
date: 16/11/2018
---

Ellen White: ”Romare söker upplysning”, s. 125–135; ”Evangelii frihet”, s. 177–189 i _Löftestiden._

”Det allmänna mötet som avgjorde denna fråga, bestod av apostlar och lärare som hade varit bland de främsta i arbetet att upprätta judiska och icke-judiska kristna församlingar, samt valda delegater från olika församlingar. Äldste från Jerusalem och ombud från Antiokia var närvarande. De mest inflytelserika församlingarna var representerade. Rådet utformade sitt förslag i överensstämmelse med vad ett upplyst omdöme kräver och med värdigheten hos en församling som hade upprättats genom Gus vilja. Som resultat av deras överläggningar fann de att Gud själv hade svarat på den fråga som diskuterades, genom att låta sin helige Ande utgjutas över icke-judiska troende. De insåg att det nu ankom på dem att följa Andens ledning.

Hela den kristna församlingen uppmanades att rösta i denna fråga. ’Apostlarna och de äldste’, människor med inflytande och omdöme utformade och sände ut dokumentet, som därefter allmänt antogs av de kristna församlingarna. Alla var emellertid inte nöjda med beslutet. Det fanns en fraktion av ärelystna och självmedvetna församlingsmedlemmar som inte godkände beslutet. Dessa män gick in i arbetet som en självständig grupp. De var mycket benägna att klaga och finna fel och föreslog nya planer. De försökte riva ned det som de män hade byggt upp, som Gud hade gett förordnande att undervisa om evangelium. Redan från sin allra första tid har församlingen fått kämpa med sådana problem, och så kommer det att fortsätta till tidens slut” (Ellen White: _Löftestiden_, s. 184, 185). 

**Samtalsstart:** Utifrån veckans studium vad är din förståelse av betydelsen av erfarenhet som en faktor i bibeltolkning?

**Förbön:** Ge oss ett mjukt hjärta så vi kan möta utmaningar och konflikter med ödmjukhet och öppenhet för att du kanske vill leda oss i nya riktningar.

**Samtalsfrågor:**

`1. Vilka steg mot en konfliktlösning som vi funnit i den här veckans studier kan tillämpas på din församling om och när oenighet uppstår? En fråga som församlingen här mötte var teologisk, men vad kan vi lära oss från dessa berättelser som kan hjälpa församlingen när kulturella, politiska eller etniska frågor hotar enheten? Vilka viktiga principer kan vi hämta från det vi sett?`

`2. Se på nytt på citatet av Ellen White ovan. Trots positivt slutresultat var några fortfarande inte nöjda. Vad kan vi lära oss av denna sorgliga verklighet?`

**Sammanfattning**

Den tidiga församlingen hotades av interna konflikter kring ett antal frågor som kunde ha en förödande påverkan på den. Vi såg vägen som församlingen, under den heliga Andens ledning och lydnad för Guds ord, kunde ta för att lösa dessa konflikter och vända schismen.

