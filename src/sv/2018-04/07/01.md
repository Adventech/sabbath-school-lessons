---
title: När konflikter uppstår
date: 10/11/2018
---

### Veckans huvudtexter
Apg. 6:1–6; 10:1–23; Matt. 5:17–20; Apg. 11:3–24; 15:1–22; Amos 9:11, 12.

> Nyckeltext
> ”Är ni döpta in i Kristus har ni också iklätt er Kristus. Nu är ingen längre jude eller grek, slav eller fri, man eller kvinna. Alla är ni ett i Kristus Jesus” (Gal. 3:27, 28).

En av de svåraste uppgifterna för varje kristen församling är att bevara enhet när meningsskiljaktigheter uppstår i frågor som genomsyrar församlingens identitet och uppdrag. Dessa skiljaktigheter kan leda till förödande konsekvenser.

Dagens kristna gemenskaper skiljer sig inte från dem vi ser i Nya testamentet. Människor är människor, och det förekommer skiljaktigheter, även i viktiga frågor. Tidiga kristna mötte några konflikter som uppstod från mellanmänskliga förutfattade meningar och allvarliga olikheter i tolkningen av viktiga gammaltestamentliga berättelser och sedvänjor. Dessa konflikter kunde ha förstört församlingen i dess linda om det inte hade varit för omtänksamma apostlar och ledare som sökte den heliga Andens ledning och studerade Bibeln för att lösa dessa spänningar.

För några veckor sedan studerade vi hur den tidiga församlingen upplevde enhet. Den här veckan ska vi se hur den tidiga församlingen löste inre konflikter som underminerade dess enhet och hotade dess överlevnad. Vilka var dessa konflikter, hur löstes de, och vad kan vi idag lära oss av dessa erfarenheter?

