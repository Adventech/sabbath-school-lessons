---
title: Enhet och brutna relationer
date: 01/12/2018
---

### Veckans huvudtexter
2 Tim. 4:11; Filem. 1–25; 2 Kor. 10:12–15; Rom. 5:8–11; Ef. 4:26; Matt. 18:15–17.

> Nyckeltext
> ”Ty om vi var Guds fiender och blev försonade med honom genom hans sons död, då skall vi, när vi nu är försonade, så mycket säkrare bli räddade genom hans sons liv” (Rom. 5:10). 

Som vi sett var relationen mellan de troende även efter pingsten ibland ansträngd. Nya testamentet har flera exempel på hur församlingsledarna och enskilda medlemmar hanterade sådana utmaningar. Dessa principer är ytterst värdefulla för nutidens församling. De visar de positiva resultat som kan komma när vi använder bibliska principer för att hantera konflikter och bevara vår enhet i Jesus.

I den här veckans studier koncentrerar vi oss på hur återupprättade relationers påverkar vår enhet i Jesus. I den heliga Andens verk ingår att föra människor närmare Gud och varandra. Där ingår att bryta ner hinder i vår relation med Gud och likaså i våra relationer med varandra. Kort sagt visar sig inte evangeliets kraft nödvändigtvis främst i vad församlingen säger utan hur församlingen lever.

”Alla skall förstå att ni är mina lärjungar om ni visar varandra kärlek” (Joh. 13:35). Utan denna kärlek uträttar allt vårt prat om församlingens enhet ingenting.

