---
title: Förlåtelse
date: 05/12/2018
---

Vad är förlåtelse? Rättfärdigar förlåtelsen beteendet hos någon som har handlat fruktansvärt orätt mot oss? Är min förlåtelse beroende av dennes ånger? Hur är det om den som jag är upprörd över inte förtjänar min förlåtelse?

**Hur hjälper följande texter oss att förstå den karaktären i biblisk förlåtelse?**<a>Rom. 5:8–11</a>; <a>Luk. 23:31–34</a>; <a>2 Kor. 5:20, 21</a>; <a>Ef. 4:26</a>.

Jesus tog initiativet till att försona oss med sig själv. ”Guds godhet vill föra dig till omvändelse” (Rom. 2:4). I Jesus försonades vi medan vi fortfarande var syndare. Vår ånger och bekännelse skapar inte försoning. Det gjorde Jesus död på korset. Vår del är att ta emot vad han har gjort för oss. Det är sant att vi inte kan ta emot förlåtelsens välsignelser innan vi har bekänt vår synd. Men detta innebär inte att vår bekännelse skapar förlåtelse i Guds hjärta. Förlåtelsen har funnits i hans hjärta hela tiden. Men bekännelse gör det möjligt för oss att ta emot den (1 Joh. 1:9). Bekännelsen är mycket viktig, inte för att den ändrar på Guds inställning till oss utan därför att den förändrar vår inställning till honom. När vi följer den heliga Andens övertygande kraft så att vi ångrar och bekänner vår synd blir vi förvandlade.

Förlåtelsen är också så avgörande för vårt eget andliga välbefinnande. Att inte förlåta dem som har gjort fel mot oss, även om de inte förtjänar förlåtelse, kan skada oss mer än det skadar dem. Om någon har gjort något fel mot dig och smärtan skaver inombords eftersom du inte kunnat förlåta, låter du dem skada dig ännu mer. Hur ofta är inte sådana känslor och skador orsaken till splittring och spänningar i en församling. Ouppklarade problem mellan församlingsmedlemmar skadar enheten i Kristus kropp.

Förlåtelse är att befria en annan från vår fördömelse eftersom Jesus har befriat oss från sin fördömelse. Det rättfärdigar inte någons beteende mot oss. Vi kan försonas med någon som har gjort något fel mot oss, eftersom Jesus försonade oss med sig själv när vi hade gjort fel mot honom. Vi kan förlåta eftersom vi fått förlåtelse. Vi kan älska eftersom vi är älskade. Förlåtelse är ett val. Vi kan välja att förlåta trots någon annans handlingar eller attityder. Det är Jesus sanna anda.

`Hur kan det hjälpa oss att förlåta andra om vi fokuserar på att fokusera på den förlåtelse vi har i Jesus? Varför är förlåtelse en så viktig del i vår kristna erfarenhet?`

