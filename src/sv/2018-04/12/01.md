---
title: Samfundsorganisation och enhet
date: 15/12/2018
---

### Veckans huvudtexter
Ef. 5:23–27; Matt. 20:25–28; Tit. 1:9; Matt. 16:19; Gal. 6:1, 2; Matt. 28:18–20.

> Nyckeltext
> ”Men så är det inte hos er. Den som vill vara stor bland er skall vara de andras tjänare, och den som vill vara den förste bland er skall vara de andras slav” (Matt. 20:26, 27). 

Som adventister är vi protestantiska kristna som tror att frälsningen får vi endast genom tron på vad Jesus gjort för oss människor. Vi behöver ingen kyrka eller kyrklig hierarki för att få del av det som Jesus har gjort för oss. Vi får det direkt av Jesus som dött för oss på korset och som är vår medlare och överstepräst i den himmelska helgedomen.

Men församlingen är Guds skapelse, och han skapade den här för oss, inte som ett medel till frälsning utan som ett redskap som hjälper oss att uttrycka och visa den frälsningen för världen. Församlingen är en organisation som Jesus skapade för att evangeliet skulle spridas till världen. Organisationen är viktig så länge den bekräftar och gör församlingens mission möjlig. Utan församlingsorganisation skulle Jesus frälsningsbudskap inte kunna kommuniceras till andra lika effektivt. Samfundsledare är också viktiga när de utvecklar enheten och följer Jesus exempel.

Den här veckan studerar vi varför samfundsorganisationen är viktig för vårt uppdrag och hur vi kan utveckla församlingens enhet. 

