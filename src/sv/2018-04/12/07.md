---
title: Studiehjälp
date: 21/12/2018
---

Ellen White: ”Individual Responsibility and Christian Unity”, s. 485-505 i _Testimonies to Ministers and Gospel Workers_; ”Unity in Diversity”, s. 483-485 och ”Church Discipline”, s. 498-503 i _Gospel Workers_. Läs artiklarna ”Church”, s. 707-710 och ”Church Organization”, s. 712-714 i _The Ellen G. White Encyclopedia_.

”Det goda ledarskapets principer kan tillämpas i alla former av sammanhang, kyrkan medräknad. Men en församlingsledare måste vara mer än en ledare. Han måste också vara en tjänare.

Det finns ett uppenbart motsatsförhållande mellan att vara ledare och att vara tjänare. Hur kan man leda och tjäna på samma gång? Har inte en ledare en hedersposition? Ger han inte order och förväntar sig att andra lyder honom? Hur kan han då ha en lägre ställning, vara en tjänare, och ta emot order och fullfölja dem?

För att lösa paradoxen måste vi se på Jesus. Han var en överlägsen representant för ett ledarskap som tjänar. Hela hans liv var ett liv i tjänst. Samtidigt var han den största ledaren som världen någonsin har sett” (G. Arthur Keough: _Our Church Today: What It Is and Can Be,_ Washington, D.C., and Nashville: Review and Herald, 1980, s. 106).

**Samtalsstart:** Beskriv egenskaper hos ett tjänande ledarskap i en församling. Hur ser en tjänande ledare ut i Sverige idag?

**Förbön:** Be för ledarna i vår församling, och för dem som funderar på att följa Guds kallelse till att arbeta som ledare.

**Samtalsfrågor:**

`1. Fundera ytterligare över tanken på tjänare-ledare. Vilka, om några, exempel på det kan vi finna i den här sekulära världen?`

`2. Läs på nytt Matt. 28:25–28. Vad säger det oss om hur Gud förstår meningen med ordet _stor_ (Matt. 20:26) i motsats till hur världen förstår det?`

`3. Om en av församlingsledarnas uppgifter är att bevara enheten, vad bör vi göra när de misslyckas, när deras mänskliga egenskaper orsakar problem?`

`4. Varför är det så viktigt att vi sköter församlingsdisciplinen med nåd och kärlek? Vilka situationer gör att disciplin kan behövas? Varför bör Matt. 7:12 alltid vara det främsta i våra tankar under den processen?`

**Sammanfattning**

God samfundsorganisation är väsentlig för samfundets mission och de troendes enhet. Jesus är församlingens huvud, och dess ledare ska följa hans exempel när de leder Guds folk. Enhet bevaras genom trogen undervisning från Guds Ord och genom att leva i trohet mot det Ordet.

