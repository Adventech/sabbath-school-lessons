---
title: Församlingsdisciplin
date: 19/12/2018
---

En av församlingsorganisationens svåraste frågor är disciplin. Hur disciplin bidrar till församlingens enhet är ibland en känslig fråga och kan lätt missförstås. Men utifrån ett bibliskt perspektiv har den med två viktiga områden att göra: läromässig enhet i församlingslivet och praxis.

Som vi redan sett framhäver Nya testamentet vikten av att den bibliska undervisningens renhet bevaras, när avfall och falsk undervisning uppstår, särskilt i den sista tiden. Detsamma gäller respekten för gemenskapens ställning, så att den skyddas från omoral, oärlighet och korruption. Därför sägs det att Bibeln är ”till nytta när man undervisar, vederlägger, vägleder och fostrar till ett rättfärdigt liv” (2 Tim. 3:16). 

`Läs Matt. 16:19 och 18:15–20. Vilka principer gav Jesus församlingen när det gäller disciplin och hur vi kan visa dem som gått fel åt rätt håll?`

Bibeln stöder tanken om disciplin och vårt ansvar inför varandra i andligt och moraliskt liv. En av församlingens egenskaper är faktiskt dess helighet, eller speciella funktion jämfört med samhället omkring. Det finns flera exempel i Bibeln på svåra situationer som krävt att församlingen agerar tydligt när det gäller omoraliskt eller oetiskt beteende. Bibelns normer måste bevaras i församlingen.

**Vilka principer lär följande texter oss att följa när vi handskas med svåra frågor i församlingen? Matt. 7:1–5; Gal. 6:1, 2.**

Vi kan inte förneka den bibliska undervisningen om behovet av församlingsdisciplin. Vi kan inte vara trogna Ordet utan den. Men lägg märke till den återlösande egenskapen i många av dessa maningar. Så långt som möjligt bör disciplinen vara så återlösande som möjligt. Vi behöver också komma ihåg att vi alla är syndare och behöver nåd. Därför behöver vi, när vi hanterar disciplin, göra det så ödmjukt som möjligt och också med en djup medvetenhet om våra egna felsteg.

`Hur kan vi lära oss att agera med ödmjukhet, och ha återlösning och gemenskap som mål istället för straff när vi handskas med andra som har felat?`

