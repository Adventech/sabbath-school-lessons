---
title: Det mest övertygande beviset
date: 24/11/2018
---

### Veckans huvudtexter
Joh. 11:51, 52; Ef. 2:13–16; 2 Kor. 5:17–21; Ef. 4:25–5:2; Rom. 14:1–6; Apg. 1:14.

> Nyckeltext
> ”Detta sade han inte av sig själv, utan som överstepräst det året talade han profetiskt: Jesus skulle dö för folket, och inte bara för folket utan också för att Guds skingrade barn skulle samlas och bli till ett” (Joh. 11:51, 52).

Förra veckan studerade vi hur enheten blir synlig genom ett gemensamt budskap som har Jesus som Frälsaren som sitt centrum och som bygger på Bibelns sanningar som ska betonas i den sista tiden. Vi är de vi är på grund av det budskap som Gud har gett oss och den kallelse vi har att sprida det till världen.

Den här veckan ska vi koncentrera oss på hur samfundets enhet uttrycker sig i de kristnas vardagsliv och samfundets uppdrag. Enligt Jesus förkunnar samfundet inte bara Guds budskap om frälsning och försoning. Enheten i samfundet i sig är också ett väsentligt uttryck för den försoningen. I en värld där kyrkan är omgiven av synd och uppror står den som ett synligt vittne om Jesus frälsningsverk och kraft. Utan enhet och solidaritet inom samfundet i dess gemensamma vittnesbörd skulle korsets frälsande kraft knappast synas i den här världen. ”Enhet i Kristus upprättar ett band av enhet mellan människor. Denna enhet är det mest övertygande beviset för världen på Jesus majestät och förtjänst och hans kraft att ta bort synden” (Ellen G. White Comments, _The_ _SDA Bible Commentary_, vol. 5, s. 1148).

