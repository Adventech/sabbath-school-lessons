---
title: Studiehjälp
date: 30/11/2018
---

Ellen White: ”Unity in Diversity”, s. 98–103 i _Evangelism_.

Följande citat visar hur den tidiga församlingen, som var enad i Jesus, kunde uppnå enheten trots olikheter mellan dem och därmed vara ett kraftfullt vittne för världen. ”Inom församlingen visar Bibeln hur den heliga Anden ledde den tidiga församlingen i dess beslutsprocess. Detta sker på åtminstone tre sammankopplade sätt: uppenbarelser (Anden talade om för människorna vad de skulle göra; Cornelius, Ananias, Filippos; och kanske lottkastning), Bibeln (församlingen kom fram till en slutsats där Bibeln användes), och konsensus (Anden verkade inifrån i gemenskapen, nästan obemärkt, och skapade en konsensus genom en dialog och ett studium, i vars slut församlingen insåg att Anden verkade i den). Det verkar som att när man mötte kulturella, läromässiga och teologiska kontroverser i de troendes gemenskap verkade den heliga Anden genom konsensus i dess beslutsprocess. I denna process ser vi den aktiva rollen av de troendes gemenskap och inte bara dess ledare och vikten av bön om urskillning. Den heliga Andens vägledning är märkbar i församlingens förståelse av Guds Ord, i dess erfarenhet av gemenskapen och dess behov, och i erfarenheten av dess ledare i deras tjänst. Olika beslut togs i församlingen genom en process som den heliga Anden ledde och där Bibeln, bönen och erfarenheten var delar av den teologiska reflektionen” (Denis Fortin: ”The Holy Spirit and the Church”, i Ángel Manuel Rodríguez, ed.: _Message, Mission, and Unity of the Church_, s. 321, 322).

**Samtalsstart:** Finns det saker som är sanna, men ändå relativt oviktiga i Bibeln? Hur ska vi i så fall förhålla oss till dem?

**Förbön:** Be att din lokala församling och samfundet inte ska splittras över frågor som inte är avgörande för frälsning. Be om vishet för ledare som brottas med svåra frågor och om osjälvisk kärlek mellan alla medlemmar.

**Samtalsfrågor:**

**1. Gå i studiegruppen igenom era svar på onsdagens fråga om hur vi beslutar vilka lärosatser och vilka sedvänjor som är viktiga för oss adventister och vilka som inte är det.**

`2. Hur ska vi förhålla oss till kristna i andra samfund som liksom vi tror på Jesus död och uppståndelse?`

**Sammanfattning**

Det mest övertygande beviset om enhet är att bröder och systrar älskar varandra som Jesus gjorde. Förlåtelsen av våra synder och frälsningen vi har gemensamt som adventister är de bästa banden i vår gemenskap. I Jesus kan vi så visa vår enhet för världen och vittna om vår gemensamma tro. Vi är kallade till att göra inget mindre än det.

