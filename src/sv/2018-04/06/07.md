---
title: Studiehjälp
date: 09/11/2018
---

Ellen White: ”De skall bo i trygghet”, s. 478–484 i _Vändpunkten_; ”The Church on Earth”, s. 240–243 i _Counsels for the Church._

”I sammanhanget av Jerusalems tempel liksom i de omfattande grekisk-romerska byggnationerna använder nytestamentliga författare templet som en metafor för att få de troende att inse församlingens helighet, Guds roll i församlingens grundande och tillväxt, den definierande naturen hos Jesus och Andens verk, och de troendes solidaritet i församlingen. Arkitekturen verkar antyda en statisk bild. Men liknelsen används i samband med biologiska bilder och byggnadsprocessen betonas ofta. I stället för en statisk bild ’manas vi att hellre föreställa oss en byggnadsprocess än en färdig struktur.’ Församlingen ges det fantastiska privilegiet att i sitt liv och i sin berättelse vara ödmjukt medveten om ’den levande Gudens tempel’ ” (John McVay: ”Biblical Metaphors for the Church: Building Blocks for Ecclesiology”, i Ángel Manuel Rodríguez, ed.: _Message, Mission, and Unity of the Church,_ Hagerstown, Md.: Review and Herald<sup>®</sup>, 2013, s. 52).

**Samtalsstart:** På vilka sätt vårdar och uppmuntrar vi mångfald i vår församling? Hur visar enheten i församlingens mångfald att Jesus aktivt förenar och försonar människor till sig och till varandra?

**Förbön:** Jesus låt din församling här vara ett vittnesbörd för hur du förenar människor i din Kropp.

**Samtalsfrågor:**

`1. Fundera över bibliska bilder på församlingen. Vilka bilder tilltalas du av mer än andra? Varför? Några bilder på församlingen finns i 1 Tim. 3:15; 2 Tim. 2:3–5; 1 Pet. 2:9. Vad lär dessa bilder om församlingen?`

`2. ”Gud vill att hans folk är enat i den kristna gemenskapens närmaste band. Tillit till våra bröder är väsentlig för församlingens framgång. Enhet i handling är viktig i en religiös kris. Ett felsteg, en ogenomtänkt handling, kan kasta församlingen i svårigheter och prövningar som den kanske inte återhämtar sig från på många år” (Ellen White: _Testimonies for the Church_, vol. 3, s. 446). Vad bör denna varning lära oss om hur noggrant vi behöver försöka beskydda församlingens enhet? Vilken roll har var och en av oss i denna heliga skyldighet?`

`3. Söndagens studium betonade att även som ”Guds folk” behöver vi bara förtrösta på Guds nåd för att bli frälsta och aldrig på våra egna förtjänster. Skulle du faktiskt inte kunna hävda att det är just vår förtröstan på Guds förtjänster för vår frälsning som verkligen gör oss till ”Guds folk”? Varför eller varför inte är det ett giltigt påstående?`

**Sammanfattning**

Nya testamentet använder olika bilder för att illustrera både församlings natur och dess uppdrag. Ännu viktigare är att dessa bilder också lär att Guds folk är helt sammankopplade med varandra och att vi behöver varandra för att utföra det arbete som vi har kallats till att göra.

