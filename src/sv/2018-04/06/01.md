---
title: Bilder av enhet
date: 03/11/2018
---

### Veckans huvudtexter
1 Pet. 2:9; 2 Mos. 19:5, 6; Ef. 2:19–22; 1 Kor. 3:16, 17; 12:12–26; Joh. 10:1–11; Ps. 23.

> Nyckeltext
> ”Ty liksom kroppen är en och har många delar och alla de många kroppsdelarna bildar en enda kropp, så är det också med Kristus ” (1 Kor. 12:12).

Som alla som läst Bibeln vet är den full av bilder och symboler som pekar på större verkligheter än vad dessa bilder och symboler är i sig själva. Till exempel är det väsentliga i hela det bibliska offersystemet i en bemärkelse symboler för en mycket större verklighet: Jesus och hela frälsningsplanen.

Många andra sorters bilder används i Bibeln, och ibland hämtas de också från mest grundläggande elementen, som vatten, eld eller vind. Beroende på sammanhanget beskriver dessa bilder andliga och teologiska sanningar. Ta t.ex. Jesus ord: ”Vinden blåser vart den vill, och du hör den blåsa, men du vet inte varifrån den kommer eller vart den far. Så är det med var och en som har fötts av anden” (Joh. 3:8). De var en symbol för den heliga Anden.

Bibeln använder flera bilder för att beskriva den sortens enhet vi finner i församlingen, en enhet som Gud menar ska visas för världen. Ingen enskild bild är komplett i sig.  Istället är det i den sammantagna helheten av dessa bilder som många saker om församlingens enhet blir begripliga, som församlingens relation med Gud, den inbördes gemenskapen, och församlingens relation med det omgivande samhället i stort..

Den här veckans studium ser på några bilder och vad de visar oss om enheten i Jesus.

