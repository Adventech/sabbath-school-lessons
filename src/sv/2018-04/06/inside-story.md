---
title: Missionsnytt
date: 09/11/2018
---

#### Läkare som predikar

Varje år tar dr Jay Tombokan  ledigt från sitt fullspäckade schema som läkare och ordförande för Manado-sjukhuset för att leda en serie evangeliska möten. Han uppmuntrar andra i sjukhuspersonalen att göra detsamma. Dr Jay har nämligen upptäckt att den typ av kontakt som man får med människor när man leder offent-liga möten utanför sjukhuset hjälper både honom och hans arbetskollegor att hålla sig fokuserade på sitt uppdrag att behandla människors fysiska, psykiska och andliga hälsa och berätta för dem om Jesus återkomst.

”Evangelismen är min frukost och min lunch”, säger dr Jay när Adventist Mission pratar med honom på hans kontor vid Manado-sjukhuset. Sjukhuset har 150 vårdplatser och finns på ön Sulawesi.

Mötesserien som sjukhuset höll 2017 i samarbete med den lokala konferensen resulterade i 69 dop. Och efter mötesserien som hölls året innan döptes 53 personer. Under båda mötesserierna predikade endast läkare. 2018 kommer detta mönster att förändras. När denna berättelse skrevs planerade sjukhuset att hålla tre mötesserier: en som leds av läkare, en som leds av sjuksköterskor och en tredje med sjukhusadministratörer som förkunnare.

Adventistsamfundet driver tre sjukhus i Indonesien utöver Manado Adventist Hospital. De andra sjukhus är Bandung Adventist Hospital som finns på Java. Och Bandar Lampung Adventist Hospital och Medan Adventist Hospital, båda på ön Sumatra.

Manado Adventist Hospital hade 50 vårdplatser när det öppnade i december 2007 i lokaler som tidigare hade varit unionskontoret. Tack vare det stöd som sjukhuset fick andra kvartalet 2012 då den sista sabbatens missiongåvor tillföll projekt inom Södra Asien-Stilla havet divisionen byggdes det ut så att det idag kan erbjuda tre gånger så många vårdplatser.

Dr Jay flyttade till Manado-sjukhuset under 2015. Han hade aldrig förväntat sig att arbeta på ett adventistsjukhus. Han är gynekolog och hade arbetat i sju år åt regeringen då han oväntat fann sig i en situation där han måste välja mellan sitt arbete och sin tro. Han sa upp sig men blev snart anställd av Bandung Adventist Hospital där han gjorde evangeliska mötesserier till en viktig del av sjukhusets verksamhet.

Dr Jay säger att i Indonesien är evangeliska mötesserier ett bra sätt att berätta för  människor om evangeliet. Hans personal predikar eller driver gratis hälsokliniker eller håller hälso-seminarier som erbjuds samtidigt som  en mötesserie pågår.

”När vi lämnar våra bekväma arbetsstolar och går ut för nå människor med evangeliet kommer vi också att bli stärkta och välsignade. Matt. 28:19, 20 är vårt prioritet”, säger dr Jay. ”Där står det: ’Gå därför ut och gör alla folk till lärjungar: döp dem i Faderns och Sonens och den heliga Andens namn och lär dem att hålla alla de bud jag har gett er.’ ”

”Vi inser att Jesus snart kommer tillbaka”, säger dr Jay. 

