---
title: Studiehjälp
date: 28/12/2018
---

Ellen White: ” ’Behold, I Come Quickly’ ”, s. 355–359 i _Counsels for the Church_. Läs artiklarna ”Resurrection”, s. 1082–1084 och ”Heaven and New Earth”, s. 863, 864 i _The Ellen G. White Encyclopedia._

”Vår Herres uppståndelse och himmelsfärd är säkra belägg för Guds heligas seger över döden och graven och ett löfte att himlen är öppen för dem som tvättar sin karaktärs kläder vita i Lammets blod. Jesus steg upp till Fadern som människosläktets representant, och Gud låter dem som återspeglar hans avbild att se hans härlighet och få del av den med honom.

Det finns hem för pilgrimsvandrare på jorden. Det finns kläder för de rättfärdiga, med härlighetens kronor och segerpalmer. Allt som förbryllat oss i Guds försyn kommer att göras klart i den kommande världen. Det som har varit svårt att förstå kommer att få sin förklaring. Nådens mysterier kommer att avslöjas för oss. Där våra begränsade sinnen bara upptäckte förvirring och brustna löften ser vi den fullkomligaste och vackraste harmonin. Vi ska veta att oändlig kärlek beordrade erfarenheter som kändes som mest prövande. När vi inser hans milda omsorg som får allting att samverka för vårt bästa ska vi glädjas med en outsäglig glädje som är full av härlighet” (Ellen White: _Counsels for the Church_, s. 358).

**Samtalsstart:** Hur svarar vi dem som kritiserar oss kristna för att vi talar om det eviga livet istället för att hjälpa lidande människor här och nu? Hur svarar vi ungdomar som undrar om det är en motsättning mellan att vilja uppleva saker innan Jesus kommer tillbaka och ändå längta efter honom?

**Förbön**: Berätta om en människa som du vill vara med i evigheten, men som inte mött Jesus än. Be två och två för varandras vänner.

**Samtalsfrågor:**

`1. Andra kristna (dock inte alla) tror på Jesus andra, bokstavliga ankomst, men vad är unikt för adventisternas hopp om den?`

`2. Två fiskar simmade och den ena sade till den andra: ”Hur är vattnet?” Den andra fisken svarade: ”Vad är vatten?” Poängen är att vi kan bli så vana vid någonting att vi inte inser hur närvarande det är. Vi är födda i synd, fulla av synd, och lever i en syndfull värld. Hur ska vi kunna föreställa oss vilken underbar ny existens vi kommer att få i den nya himlen och på den nya jorden? Varför bör vi, trots allehanda begränsningar, fortfarande försöka föreställa oss hur det kommer att bli?`

`3. Det råder ingen tvekan om att hur vår existens än kommer att bli på den nya jorden kommer vi att leva i enhet med alla. Vad kan vi göra just nu för att förbereda oss för det som kommer?`

**Sammanfattning**

Bibeln talar med tillförsikt om tiden då denna jord kommer att återskapas och syndens härjningar utplånas för evigt. Äntligen kommer mänskligheten att återupprättas till sitt ursprungliga syfte, och alla kommer att leva i harmoni. Vår nuvarande andliga enhet i Jesus är ännu inte fullt förverkligad, men då kommer den att vara en levande och evig verklighet.

