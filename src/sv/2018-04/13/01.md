---
title: Slutlig återupprättelse av enheten
date: 22/12/2018
---

### Veckans huvudtexter
Joh. 14:1–3; Jes. 11:1–10; Upp. 21:1–5; 1 Thess. 4:13–18; Upp. 22:1–5; Jes. 35:4–10.

> Nyckeltext
> ”Men efter hans löfte väntar vi på nya himlar och en ny jord där rättfärdighet bor” (2 Pet. 3:13). 

Ett av de mest fantastiska löftena i Bibeln är Jesus löfte om att han kommer tillbaka. Utan det har vi ingenting, eftersom vårt hopp kretsar kring det löftet och vad det betyder för oss. När Jesus kommer tillbaka på himlens moln ska allt som är jordiskt och gjort av människor och därmed begränsat och ibland meningslöst utplånas. Efter tusen år i himlen görs den här jorden med alla sina krig, katastrofer, sjukdomar och tragedier ny och till en boning för dem som har räddats, och som äntligen är återförenade med sin Herre och med varandra.

Hoppet om Jesus återkomst är ett av Nya testamentets huvudteman, och i århundraden har de kristna också längtat efter att han ska komma tillbaka. Även vi som adventister längtar efter hans återkomst. Själva vårt namn förkunnar det hoppet.

I detta sista studium ser vi på detta löfte och vad det betyder för den kristna enheten. Vår enhet med Jesus utmanas ofta av mänskliga begränsningar och svagheter. Men vi behöver inte längre söka efter lösningar för vår splittring eftersom det inte mer kommer att finnas någon splittring. Vid Jesus återkomst kommer vi att vara ett med Herren, slutgiltigt förenade och formade till en återupprättad familj.

