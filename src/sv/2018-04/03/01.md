---
title: För att de skall bli ett
date: 13/10/2018
---

### Veckans huvudtexter
Joh. 17:1–26; 1 Joh. 5:19; Joh. 13:18–30; Joh. 5:20–23; Mark. 9:38–41; Upp. 18:4; 1 Joh. 2:3–6.

> Nyckeltext
> ”Men inte bara för dem ber jag utan också för alla som genom deras ord tror på mig. Jag ber att de alla skall bli ett och att liksom du, fader, är i mig och jag i dig, också de skall vara i oss. Då skall världen tro på att du har sänt mig” (Joh. 17:20, 21). 

Johannesevangeliet ger oss ett fönster in i det som Jesus oroade sig mest för när förräderiet av honom och hans död lurade i horisonten. I fem viktiga kapitel (Joh. 13–17) får vi Jesus sista ord vägledande ord som når sin höjdpunkt i det man ofta kallar för hans ”översteprästerliga bön” (Joh. 17). 

”Det är en passande benämning, för i denna bön helgar vår Herre sig själv för det offer där han samtidigt är både präst och offer. Samtidigt är det en bön om helgelse för dem för vilka offret ges, lärjungarna, som var närvarande i den övre salen och dem som därefter skulle komma till tro genom deras vittnesbörd” (F. F. Bruce: _The Gospel of John,_ Grand Rapids: Eerdmans, 1983, s. 328).

I centrum av denna bön finns Jesus önskan om enhet bland hans lärjungar och dem som senare skulle komma till tro på honom. Detta var nyckeltemat i hans bön: ”Jag ber för dem. Jag ber inte för världen utan för dem som du har gett mig, eftersom de är dina. Allt mitt är ditt och allt ditt är mitt, och jag har förhärligats genom dem” (Joh. 17:9, 10). 

Ingen meningsfull diskussion om församlingens enhet, vår enhet i Jesus, kan vara fullständig utan att vi studerar den här bönen noggrant. Vad bad Jesus för, vem bad han för, och vad betyder hans bön för oss idag?

