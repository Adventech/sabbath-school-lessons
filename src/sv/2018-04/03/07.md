---
title: Studiehjälp
date: 19/10/2018
---

Ellen White: ”Guds oföränderliga lag”, s. 376–389 i _Från mörker till ljus_. Läs artiklarna ”Denominations, Relations to Other”, s. 763, 764 och ”Roman Catholic Church”, s. 1110 i _The Ellen G. White Encyclopedia_.

”Även om Adventistsamfundet är en världsvid kyrka med många lokala församlingar menar adventisterna sig inte vara Jesus universella kyrka. Den universella kyrkan är bredare än något samfund. Den är synlig och osynlig i och med att den består av dem som tror på Jesus och följer honom. Denna specifika teologiska fråga betonas om vi tar hänsyn till det avfall bland kristna som poängteras i Uppenbarelseboken. Den rena församlingen i Uppenbarelseboken 12 står i kontrast till ’skökan’ i Uppenbarelseboken 17, den stora staden Babylon, som i sin tur står i kontrast till bruden, Lammets hustru, den heliga staden eller det nya Jerusalem i Upp. 21 och 22. Under det första århundradet kan den universella kyrkan ha varit ganska synlig, men den är mycket svårare och mer komplex att se exempelvis under medeltiden.

Därför begränsar adventisterna inte begreppet Guds sanna församling till sitt eget samfund men utökar det inte heller automatiskt till andra kristna kyrkor. Guds sanna församling består av de individer som verkligen tror på honom. Gud känner dem. Å andra sidan hävdar adventisterna att de är Guds speciella synliga rest från Upp. 12:17 och kapitlen 12–14 i den sista tiden. Denna rest har en lokal likväl som universell karaktär” (Ekkehardt Mueller: ”The Universality of the Church in the New Testament”, i Ángel Manuel Rodríguez, ed., och _Message, Mission, and Unity of the Church,_ Silver Spring, Md.: Biblical Research Institute, General Conference of Seventh-day Adventists, 2013, s. 37).

**Samtalsstart:** Har du en bästa vän? Kan du beskriva hur nära ni står varandra? Har den relationen lärt dig något om din relation till Gud och till andra medlemmar i församlingen?

**Förbön:** Be att Gud ska hjälpa er att vara brobyggare mellan människor.

**Samtalsfrågor:**

`1. Varför är uppfyllelsen av Jesus bön i Joh. 17 så viktig för vårt samfund? Vad visar Jesus önskan om enhet i det första århundradets församling om hans önskan om enhet för vårt samfund idag?`

`2. Har din lokala församling samarbetat med andra kristna i vissa frågor? Hur kan vi samarbeta med dem när det är lämpligt, utan att kompromissa med någon av de sanningar vi har fått?`

**3. Vad innebär följande citat ur _Från mörker till ljus_? Hur kan vi förverkliga det bland oss? ”Om Guds bekännande folk tar emot ljuset efter hand som det lyser från hans ord kommer de fram till den enhet som Kristus bad om. Aposteln beskrev denna ’Andens enhet genom fridens band: _en _kropp och _en _Ande, liksom ni kallades till _ett _hopp vid er kallelse, _en _Herre, _en _tro, _ett _dop’ (Ef. 4:3–5)” (s. 329).**

**Sammanfattning**

Jesus översteprästerliga bön i Joh. 17 är en påminnelse om att Jesus fortfarande har omsorg om kyrkan. Hans bön borde vara vår bön, och vi borde söka vägar att fördjupa vår tro på Guds Ord. Kärleken till varandra borde också karakterisera våra relationer till alla, andra kristna medräknade, vilka teologiska skillnader det än må finnas.

