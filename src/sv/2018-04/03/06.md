---
title: En tro som delas i kärlek
date: 18/10/2018
---

`I Joh. 17:3 sade Jesus att det var evigt liv att känna Gud. Läs 1 Joh. 2:3–6. Vad betyder det att känna Gud? Hur kan vi visa upp vår kunskap om Gud i våra vardagsliv?`

Generellt vill människor i samhället idag beskriva sig själva som laglydiga medborgare, men samma människor vill ofta nedvärdera den bibliska skyldigheten att hålla Guds bud. Somliga menar till och med att nåden tillintetgör Guds bud. Men det är ingen biblisk undervisning. ”Att hålla buden är inget villkor för att känna Gud utan ett tecken på att vi känner Gud/Jesus och älskar honom. Därför är kunskapen om Gud inte bara teoretisk kunskap, utan den leder till handling” (Ekkehardt Mueller: _The Letters of John,_ Nampa, Idaho: Pacific Press, 2009, s. 39). Jesus själv betonade: ”Om ni älskar mig kommer ni att hålla mina bud. … Den som har mina bud och håller dem, han älskar mig” (Joh. 14:15, 21). ”Att vi älskar Guds barn ser vi därav att vi älskar Gud och håller hans bud. Ty detta är kärleken till Gud: att vi håller hans bud. Hans bud är inte tunga” (1 Joh. 5:2, 3). 

`Läs Joh. 13:34, 35. Vilket bud gav Jesus sina lärjungar, och hur förhåller det sig till tanken om enhet bland hans efterföljare?`

Budet att älska medmänniskan var inte nytt i sig; det finns i den vägledning som Gud gav Mose (3 Mos. 19:18). Det som är nytt är att Jesus befallde sina lärjungar att älska varandra _så som han har älskat dem_. Jesus exempel på självuppoffrande kärlek är den nya etiken för den kristna gemenskapen.

Vilken underbar måttstock som ställts framför oss! Jesus liv hade varit en praktisk uppvisning av kärlek i handling. Hela nådens verk är en fortsatt tjänst i kärlek, självförnekelse, självuppoffring. Vi kan föreställa oss att Jesus liv var en oupphörlig manifestation av kärlek och självuppoffring för andras bästa. Principen som motiverade honom borde motivera hela hans folk i deras behandling av andra. Vilket kraftfullt vittnesbörd skulle inte en sådan kärlek bli för världen. Och vilken stark kraft för enheten bland oss skulle inte också en sådan kärlek ge. 

`Hur kan vi lära oss att visa den sorts självuppoffrande kärlek till andra som Jesus visade?`

