---
title: Skapelse och fall
date: 29/09/2018
---

### Veckans huvudtexter
1 Mos. 1:26, 27; 1 Joh. 4:7, 8, 16; 1 Mos. 3:16–19; 11:1–9; Gal. 3:29; 5 Mos. 7:6–11.

> Nyckeltext
> ”Och Herren förde honom [Abraham] ut och sade: ’Se upp mot himlen och räkna stjärnorna, om du kan! Så talrika skall dina ättlingar bli.’ Abram trodde Herren, och därför räknade Herren honom som rättfärdig” (1 Mos. 15:5, 6).

Berättelsen om Guds folk börjar med människans skapelse och deras tragiska fall i synd. Varje försök att förstå enhetens natur i församlingen måste börja med Guds ursprungliga plan vid skapelsen och sedan behovet av återupprättelse efter syndafallet.

De första kapitlen i Bibeln visar att Gud avsåg att mänskligheten skulle förbli en familj. Tyvärr bröts denna enhet efter syndens tragedi. Det var bara i synden som rötterna till oenighet och splittring uppstod. Detta var ytterligare en av olydnadens otäcka konsekvenser. Vi får en antydan om denna splittring i det omedelbara samspråket mellan Adam och Eva när Gud först närmade sig dem efter att de ätit av det förbjudna trädet (1 Mos. 3:11). Bland allt annat som frälsningsplanen kommer att göra är därmed återupprättelsen av denna ursprungliga enhet också en mycket viktig målsättning.

Abraham, som var far till Guds folk, fick en nyckelroll i Guds frälsningsplan. Han beskrivs i Bibeln som det stora exemplet på ”rättfärdighet genom tro” (se Rom. 4:1–5), den sorts tro som förenar Guds folk med varandra och med Herren själv. Gud verkar genom människor för att återupprätta enheten och göra sin vilja känd för den förlorade mänskligheten.

