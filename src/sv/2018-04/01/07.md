---
title: Studiehjälp
date: 05/10/2018
---

Ellen White: ”The Creation”, s. 44–51, och ”The Call of Abraham”, s. 125–131, i _Patriarchs and Prophets._

Guds ursprungliga plan för människans skapelse återspeglas också i familjen som institution (1 Mos. 2:21–24) och sabbaten. Sabbaten var avsedd för hela mänskligheten, som Jesus klart antydde i Mark. 2:27, 28. Dess allomfattande natur syns faktiskt i själva berättelsen i 1 Mos., när Gud avskilde den sjunde dagen, inte bara inför kallelsen av Israel som hans förbundsfolk utan redan innan synden kom. Vilken kraftfull enande kraft skulle inte sabbaten ha kunnat vara om alla folk hade hållit den. Den var en vilodag som Gud avsåg skulle påminna Adams och Evas efterkommande om deras gemensamma band till honom och varandra. ”Både sabbaten och familjen instiftades i Eden, och i Guds plan är de oskiljaktigt sammankopplade. På denna dag är det mer än på någon annan dag möjligt för oss att leva Edens liv. Guds plan för familjemedlemmar var att de skulle vara förenade i arbete och studium, tillbedjan och avkoppling, med fadern som husets präst och både fadern och modern som sina barns lärare och kamrater” (Ellen White: _Child Guidance, _s. 535).

**Samtalsstart:** Har du besökt en adventkyrka i ett annat land? Kände du dig välkommen där? Vad är det som förenar alla oss adventister var vi än bor i världen?

**Förbön:** Be att Gud ska ge er större kärlek till varandra.

**Samtalsfrågor:**

`1. 1 Moseboken berättar att kvinnan skapades från Adams sida. Hur visar den berättelsen den nära och intima relationen som borde finnas mellan mannen och hustrun? Vad säger det oss om varför Gud i hela Bibeln använder bilden av man och hustru som exempel på den närhet han söker till sitt folk?`

`2. Berättelsen om Babels torn säger att människors etniska och språkliga olikhet inte var Guds ursprungliga plan. Hur kan vi idag överskrida sådana skillnader? Hur kan församlingen fortfarande uppleva enhet och harmoni trots att dess medlemmar kommer från många nationaliteter och språk?`

`3. Vilka paralleller finner du mellan kallelsen till det forna Israel och vår kallelse som adventister? Ännu viktigare: vad kan vi lära oss av dem som kan hjälpa oss att vara trogna till vår gudomliga kallelse i Jesus?`

**Sammanfattning**

Guds ursprungliga plan vid skapelsen var att mänskligheten skulle leva i harmoni och enhet som en familj. Våra första föräldrars olydnad bröt denna plan. Men Gud kallade Abraham för att upprätta ett folk, och genom det kan han hålla vid liv löftet om återupprättelsen som endast finns i Jesus.

