---
title: Studiehjälp
date: 23/11/2018
---

Ellen White: ”The Foundations, Pillars, and Landmarks”, s. 28-32 i _Counsels to Writers and Editors_. Läs artikeln ”Doctrines, Importance of”, s. 778, 779 i _The Ellen G. White Encyclopedia_.

Som adventister har vi viktiga lärosatser gemensamma med andra kristna. Den centrala är naturligtvis frälsning endast genom tron på Jesus försoning och ställföreträdande död. Tillsammans med andra kristna tror vi att vår rättfärdighet inte finns i våra egna gärningar utan i Jesus rättfärdighet, som tillräknas oss genom tron, som en oförtjänt gåva. Eller, som Ellen White välkänt skrev: ”Jesus blev behandlad såsom vi förtjänar, för att vi skulle kunna bli behandlade som han förtjänar. Han blev dömd för våra synder, som han inte hade någon del i, för att vi skulle kunna bli rättfärdiggjorda genom hans rättfärdighet, som vi inte hade någon del i. Han led den död som tillkom oss, för att vi skulle kunna få del av det liv som han hade” (Ellen White: _Vändpunkten_, s. 22). Samtidigt gör våra grundläggande lärosatser och de sedvänjor och den livsstil som uppstår ur dem att vi är unika i den kristna världen. Så bör det också vara; om inte, varför då finnas till, åtminstone som sjundedagsadventister? Vår kärlek till Jesus och den undervisning som vi förkunnar borde vara den mest kraftfulla enande faktorn bland oss.

**Samtalsstart:** Vilka läror anser du vara viktigast i Bibeln? Vad ”måste” man tro på för att vara kristen?

**Förbön:** Be att Gud hjälper oss att fokusera på grundpelarna i vår tro och enas kring att sprida dem till världen.

**Samtalsfrågor:**

`1. I _Faith and Works_, s. 103, likställer Ellen White rättfärdiggörelsen och syndernas förlåtelse. På vilket sätt är vår uppskattning av vår förlåtelse och rättfärdiggörelse i Jesus en grund för vår gemenskap och samhörighet med bröder och systrar?`

`2. Tänk på hur viktiga våra lärosatser är i samband med församlingens enhet. Vad har alltså fört samman miljoner människor från så många olika etniska, religiösa, politiska och kulturella bakgrunder? Vad säger detta oss om hur viktig läran är, inte bara i samband med mission och budskap utan också för församlingens enhet?`

`3. Redan vårt namn ”sjundedagsadventister” pekar på två viktiga läror: sjundedags-sabbaten och Jesus andra ankomst. En del av vårt namn pekar på skapelsen, en annan på återlösningen. Hur förhåller sig dessas två läror till varandra, och på vilka sätt sammanfattar de tillsammans det väsentliga i vilka vi är som folk?`

**Sammanfattning**

Sjundedagsadventisterna har många gemensamma grundläggande lärosatser. Några av dem är gemensamma med andra kristna, andra inte. I sin helhet formar dessa lärosatser vår identitet som ett distinkt samfund, och de är grunden för vår enhet i Jesus.

