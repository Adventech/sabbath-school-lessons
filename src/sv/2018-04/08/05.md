---
title: Sabbaten
date: 21/11/2018
---

En annan biblisk lära som sjundedagsadventister tror på och upprätthåller är sjundedagssabbaten. Den är en viktig lärosats som skapar enhet och gemenskap bland oss. Detta är något vi är ganska ensamma om att följa i kristenheten, med bara några få undantag.

Sabbaten är Guds gåva till människan sedan skapelseveckan (1 Mos. 2:1–3). Vid skapelsen instiftades sabbaten genom tre handlingar av Gud: 1) Gud vilade på sabbaten, 2) han välsignade dagen, och 3) han helgade den. Dessa tre handlingar instiftade sabbaten som Guds speciella gåva och gjorde det möjligt för människosläktet att uppleva himlens verklighet på jorden och bekräfta Guds sexdagarsskapelse. En känd rabbin, Abraham Joshua Heschel, har kallat sabbaten för ”ett palats i tiden”, en helig dag då Gud möter sitt folk på ett speciellt sätt.

**Vad lär följande texter om sabbatens betydelse för mänskligheten? 2 Mos. 20:8–11; 5 Mos. 5:12–15; Hes. 20:12, 20.**

I vår önskan att följa Jesus exempel (Luk. 4:16) firar vi adventister sjundedagssabbaten. Att Jesus deltog i sabbatsgudstjänsten visar att han bekräftade den som en dag för vila och tillbedjan. Vissa av hans underverk gjordes på en sabbat för att undervisa om helandets dimensioner (både den fysiska och den andliga) som följer med sabbatsfirandet (se Luk. 13:10–17). Apostlarna och de tidiga kristna förstod att Jesus inte hade avskaffat sabbaten; de firade den också själva och hade den som sin gudstjänstdag (Apg. 13:14, 42, 44; 16:13; 17:2; 18:4).

En annan vacker dimension hos sabbaten är att den är ett tecken på vår befrielse från synd. Sabbaten är ett minnesmärke över av att Guds räddade Israels folk från Egyptens slaveri till den vila som han hade lovat att ge dem i Kanaans land (5 Mos. 5:12–15). Trots att Israel misslyckades med att helt träda in i denna vila på grund av deras upprepade olydnad och avguderi lovar Gud fortfarande: ”Så har Guds folk alltjämt en sabbat att vänta” (Heb. 4:9). Alla som vill träda in i den vilan kan göra det genom tron på den frälsning som Jesus erbjuder. Sabbatsfirandet symboliserar denna andliga vila i Jesus och att vi förtröstar endast på hans förtjänster, inte på våra gärningar, för att bli frälsta från synd och få evigt liv. (Se Heb. 4:10; Matt. 11:28–30.)

`På vilka mycket konkreta sätt har sabbaten hjälpt dig att uppleva den enhet och gemenskap som Jesus vill att hans folk ska uppleva?`

