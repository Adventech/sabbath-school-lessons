---
title: Enhet i tro
date: 17/11/2018
---

### Veckans huvudtexter
Apg. 4:8–12; Apg. 1:11; Matt. 25:1–13; Heb. 9:11, 12; 2 Mos. 20:8–11; 1 Kor. 15:51–54. 

> Nyckeltext
> ”Hos ingen annan finns frälsningen, och ingenstans bland människor under himlen finns något annat namn som kan rädda oss” (Apg. 4:12).

År 1888 upplevde adventisterna en tid av intensiv debatt om tolkningen av vissa bibeltexter. När pastorer och samfundsledare debatterade vilka de tio hornen i Daniel 7 var och om lagen i Gal. 3:4 insåg få hur deras fientliga attityder mot varandra förstörde deras gemenskap och vänskap och skadade församlingens enhet och mission.

Ellen White fördömde djupt detta tillstånd och manade alla de inblandade i dessa diskussioner till noggrann eftertanke om deras relation till Jesus och hur kärleken till Jesus borde visa sig i vårt sätt att vara, särskilt när vi är oeniga. Hon sade också att vi inte borde förvänta oss att alla i församlingen är eniga på varje punkt i tolkningen av bibeltexter.

Men hon betonade att vi borde söka enhet i förståelsen av Adventistsamfundets väsentliga lärosatser (se Ellen White: _Counsels to Writers and Editors_, s. 28–32). Den här veckan ser vi på några väsentliga bibliska läropunkter som gör oss till adventister och formar vår enhet i tro.

