---
title:  പക്വതയുടെ മൂശകൾ
date:   07/07/2022
---

> <p></p>
> “വെളിപ്പാടുകളുടെ ആധിക്യത്താൽ ഞാൻ അതിയായി നിഗളിച്ചു പോകാതിരി പാൻ എനിക്കു ജഡത്തിൽ ഒരു ശൂലം തന്നിരിക്കുന്നു; ഞാൻ നിഗളിച്ചു പോകാതി രിക്കേണ്ടതിന് എന്നെ കുത്തുവാൻ സാത്താന്റെ ദൂതനെതന്നെ” (2 കൊരി. 12:7).

വെട്ടി ഒതുക്കുന്നതും വെട്ടിക്കളയുന്നതും തമ്മിൽ ഒരു വലിയ വ്യത്യാസമുണ്ട്. നമുക്ക് മേലിൽ ആവശ്യമില്ലാത്ത ചെടികളെ നാം വെട്ടിക്കളയുന്നു; കൂടുതൽ ഫലം കായ്ക്കണം എന്ന് നാം ആഗ്രഹിക്കുന്ന ചെടികൾ നാം വെട്ടി ഒതുക്കുന്നു അല്ലെങ്കിൽ ചെത്തി വെടിപ്പാ ക്കുന്നു. എന്നിരുന്നാലും രണ്ട് പ്രക്രിയകളിലും ഒരു മൂർച്ചയേറിയ കത്തി ഉൾപ്പെട്ടിട്ടുണ്ട്. നിശ്ചയമായും ഒരു പുതിയ തോട്ടക്കാരന് ആ ചെടിയെ നശിപ്പിക്കുന്നു എന്ന വിധത്തിൽ തോന്നുമാറ് വെട്ടി ഒരുക്കുമ്പോൾ ചെടിയുടെ ഏതാനും ഭാഗങ്ങൾ മുറിച്ചു മാറ്റണ്ടതുണ്ട്. ഒരു ആത്മീയ പശ്ചാത്തലത്തിൽ ബ്രൂസ് വിൽക്കിൻസൺ എഴുതുന്നു: “നിങ്ങൾ ദൈവ ത്തിന്റെ അതിസമൃദ്ധമായ അനുഗ്രഹങ്ങൾക്കുവേണ്ടി പ്രാർത്ഥിക്കയും നിങ്ങളെ കൂടുത ലായി അവന്റെ പുത്രനെ പോലെ ആക്കിത്തീർക്കണമെന്ന് യാചിക്കയും ചെയ്യുകയാണോ?

“നിങ്ങളുടെ ഉത്തരം അതെ എന്ന് ആണെങ്കിൽ, നിങ്ങൾ കൃതികയ്ക്കായി ആവശ്യപ്പെ ടുകയാണ്” Secrets of the vine (Sisters, OR: Multomah Publishers, inc, 2001) p, 60.

“എനിക്കു ജഡത്തിൽ ഒരു ശൂലം തന്നിരിക്കുന്നു” (2 കൊരി. 12:7) എന്ന് പറഞ്ഞപ്പോൾ വാസ്തവമായും പൗലൊസ് എന്താണ് അർത്ഥമാക്കിയതെന്ന് ജനങ്ങൾ അതിശയിച്ചിട്ടുണ്ട്. പൗലൊസ് നിരന്തരമായി ശത്രുക്കളുടെ ആക്രമണത്തിൽ ആയിരുന്നുവെന്നും സംസാര വൈകല്യം ഉണ്ടായിരുന്നു എന്നും വരെ ആശയങ്ങൾ നിരന്നുകിടക്കുന്നു. വാസ്തവത്തിൽ ഇത് അവന്റെ കാഴ്ചയ്ക്കുള്ള ഒരു പ്രശ്നമായിരുന്നു എന്നു തോന്നുന്നു (Ellen G. White Comments, The SDA Bible Commentary, vol, 6, p. 1107 കാണുക). ആശ്ചര്യമെന്ന് പറ യട്ടെ അവന്റെ “ശൂലം” അവന് “നല്കപ്പെട്ടതാണെന്ന് പൗലൊസ് വിശ്വസിച്ചു.

`“എനിക്കു തന്നിരിക്കുന്നു” എന്നതുകൊണ്ട് പൗലൊസ് എന്താണ് അർത്ഥമാക്കി യതെന്നാണ് നിങ്ങൾ ചിന്തിക്കുന്നത്? ആരാണ് അവന് അത് നല്കിയത്? അത് പൗലൊസിന്റെ നന്മയ്ക്കായി ദൈവത്തിന് എങ്ങനെ ഉപയോഗിക്കാൻ കഴിഞ്ഞു?`

പൗലൊസിന്റെ ശൂലത്തിന് പ്രത്യേകമായ ഒരുദ്ദേശമുണ്ടായിരുന്നു എന്നത് ശ്രദ്ധിക്കുക: “ഞാൻ നിഗളിക്കാതിരിക്കേണ്ടതിന്” (2 കൊരി. 12:7). അത് അവൻ ചെയ്ത ഏതെങ്കിലും പ്രത്യേക പാപത്താലല്ല പിന്നെയോ ഭാവിയിൽ അവൻ പാപം ചെയ്യാതിരിക്കുവാനായി. സ്വാഭാ വികമായി പാപം ചെയ്യാനുള്ള ഒരു ബലഹീനത അവനുണ്ടായിരുന്നു എന്ന് പൗലൊസ് തിരിച്ചറിഞ്ഞു. ഈ “ശൂലം” അവനെ ഇതിനെതിരെ കാവൽ ചെയ്യും.

`2 കൊരി. 12:7-10 വായിക്കുക. തന്റെ “ശുല” പൗലൊസ് എങ്ങനെയാണ് കൈകാര്യം ചെയ്യുന്നത്? പൗലൊസിന്റെ ബലഹീനതയ്ക്ക് അവന് മറ്റെന്തെങ്കിലും ആത്മീയ പ്രയോജനങ്ങൾ ഉണ്ടായിരുന്നു എന്നു നിങ്ങൾ ചിന്തിക്കുന്നുവോ? നിങ്ങൾ വഹിക്കേണ്ട “ശൂലങ്ങൾ” കൈകാര്യം ചെയ്യേണ്ടതിന് പൗലൊസ് പ്രതികരിച്ച രീതി നിങ്ങളെ എങ്ങനെ സഹായിക്കും?`

നിങ്ങളുടെ ആത്മീയ വികസനത്തിനായുള്ള ദൈവത്തിന്റെ ആശയങ്ങൾ നിങ്ങളുടെ സ്വന്തം ആശയങ്ങളുമായി എത്ര വ്യത്യസ്തമായിരിക്കും? നിങ്ങളുടെ ജീവിതത്തിൽ നിങ്ങൾ കൂടുതൽ നീതി പുറപ്പെടുവിക്കാൻ ആവശ്യമായ മേഖലകളെക്കുറിച്ച് ചിന്തിക്കുക. അവന്റെ വെട്ടിയൊരുക്കലിലൂടെ നിങ്ങളുടെ ജീവിതത്തിൽ ദൈവം വികസിപ്പിക്കേണ്ട എന്ത് ആത്മീയ സവിശേഷതകളാണ് അവനോട് ചോദിക്കാൻ ആഗ്രഹിക്കുക?