---
title:  ശുദ്ധീകരണത്തിന്റെ മൂശകൾ
date:   06/07/2022
---

> <p></p>
> “അതുകൊണ്ട് സൈന്യങ്ങളുടെ യഹോവ ഇപ്രകാരം അരുളിച്ചെയ്യുന്നു. ഇതാ ഞാൻ അവരെ ഉരുക്കി ശോധന കഴിക്കും എന്റെ ജനത്തിന്റെ പുത്രിയെ വിചാരിച്ചു ഞാൻ മറ്റെന്തു ചെയ്യേണ്ടൂ?” (യിരെ. 9:7).

“ദൈവത്തിന്റെ ആത്മാവ് നിങ്ങളുടെ മനസ്സിലേക്ക് നിങ്ങളെ വേദനിപ്പിക്കുന്ന ദൈവത്തിന്റെ ഒരു വാക്കെങ്കിലും കൊണ്ടുവന്നാൽ, അവൻ മരണത്തോളം ഉപദ്രവി ക്കാൻ ആഗ്രഹിക്കുന്ന എന്തോ ഒന്ന് നിങ്ങളുടെ ജീവിതത്തിൽ ഉണ്ടെന്ന് നിങ്ങൾക്ക് ഉറപ്പാക്കാം."—Oswald chambers, My utmost for His highest (unrichville, OH: Barbour & Company, inc. 1963) p. 271.

`മുകളിലുള്ള ഉദ്ധരണിയും വാക്യവും നിങ്ങൾ എങ്ങനെ മനസ്സിലാക്കുന്നു. ശുദ്ധീ കരണ പ്രക്രിയയിൽ ഉൾപ്പെട്ടിരിക്കുന്ന വേദനകളെക്കുറിച്ചുള്ള നിങ്ങളുടെ സ്വന്ത അനുഭവങ്ങൾ എങ്ങനെ ആയിരുന്നു?`

യിരെമ്യാവ് 9:7-16 വായിക്കുക. ദൈവം പറയുന്നത് അവൻ അവരെ “ഉരുക്കി ശോധന കഴിക്കും” അല്ലെങ്കിൽ “അലിയിക്കും” എന്നാണ്. യെഹൂദയെയും യെരൂശ ലേമിനെയും (യിരെമ്യാവ് 9:7) ഇതിനായി എന്ത് രണ്ട് കാരണങ്ങളാണ് ദൈവം നല്കുന്നത്? (യിരെമ്യാവ് 9:13,14). ശുദ്ധീകരണം എങ്ങനെ നടക്കും? (യിരെമ്യാവ് 9:15,16).

ദൈവത്തിന്റെ ശുദ്ധീകരണത്തിലും പരിശോധനയിലും ശക്തമായ നടപടികൾ ഉൾപ്പെട്ടിരുന്നു. ശുദ്ധീകരണവും പരിശോധനയും ഒരു മൂശപോലെ തോന്നുന്നതിന് ഒരുപക്ഷേ മൂന്ന് കാരണങ്ങൾ ഉണ്ടാകാം. ഒന്നാമത്, നാം വേദന അനുഭവിക്കുന്നത് നമ്മുടെ പാപം നമ്മുടെ ശ്രദ്ധയിൽ കൊണ്ടുവരാൻ ദൈവം സാഹചര്യങ്ങൾ അനു വദിക്കുന്നതുകൊണ്ടാണ്. കുറച്ചുമുമ്പ് യിരെമ്യാവ് അസന്തുഷ്ടിയോടെ എഴുതുന്നു: “തുരുത്തി ഊതുന്നു; തീയിൽ നിന്ന് വരുന്നത് ഈയമത, ഊതിക്കഴിക്കുന്ന പണി വെറുതെ; ദുഷ്ടന്മാർ നീങ്ങിപ്പോകുന്നില്ലല്ലോ” (യിരെ. 6:29). അപ്രകാരം നമ്മുടെ ശ്രദ്ധ പിടിച്ചുപറ്റുന്നതിന് ചിലപ്പോഴൊക്കെ കഠിനമായ നടപടി ആവശ്യമാണ്. രണ്ടാ മത്, ഇപ്പോൾ നാം വ്യക്തമായി കാണുന്ന പാപത്തെക്കുറിച്ച് സങ്കടം തോന്നുമ്പോൾ നാം യാതന നുഭവിക്കും. മൂന്നാമത്, നാം വ്യത്യസ്തമായി ജീവിക്കാൻ ശ്രമിക്കു മ്പോൾ നമുക്ക് നിരാശ അനുഭവപ്പെടും. നമ്മുടെ ജീവിതത്തിന്റെ വലിയ ഒരു ഭാഗ മായിരുന്ന കാര്യങ്ങൾ ഉപേക്ഷിക്കുക എന്നത് വളരെ ബുദ്ധിമുട്ടാണ്.

`നിങ്ങൾ പോരാടുന്ന പാപങ്ങളെക്കുറിച്ച് ചിന്തിക്കുക. ദൈവം ഇന്ന് നിങ്ങളെ ശുദ്ധീകരിക്കയും പരിശോധിക്കയും ചെയ്യുകയാണെങ്കിൽ അവൻ അത് എങ്ങനെ ചെയ്യും? അവൻ യിസ്രായേലിനോട് ചെയ്തതുപോലെ ദൈവം നിങ്ങളോട് കടുത്ത ചുവടുകൾ എടുക്കുന്നതിന് മുമ്പ് നിങ്ങൾക്ക് എന്ത് നടപടി എടുക്കാം?`