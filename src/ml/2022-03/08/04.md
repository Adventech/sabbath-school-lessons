---
title:  ഉയിർപ്പിന്റെ ശക്തി
date:   16/08/2022
---

ഉയിർപ്പ് മനുഷ്യന്റെ കഴിവില്ലായ്മ എന്ന പ്രശ്നത്തെ അഭിസംബോധന ചെയ്യുന്നു. നാം യേശുവിന്റെ ജീവിതം, മരണം, ഉയിർപ്പ് എന്നിവയെക്കുറിച്ച് ചിന്തിക്കുമ്പോൾ എങ്ങനെയാണ് യേശുവിന്റെ മരണം നമ്മെ നിയമപരമായി ദൈവവുമായി നിരപ്പാ ക്കിയതെന്ന് നാം പലപ്പോഴും ചിന്തിക്കാറുണ്ട് അത് നിശ്ചയമായും സത്യവുമാണ്.

എന്നിരുന്നാലും ഉയിർപ്പ് രക്ഷയ്ക്ക് ഒരു പ്രത്യേക മാനം കൂട്ടിച്ചേർക്കുന്നു. യേശു വിന്റെ ഉയിർപ്പ് അർത്ഥപൂർണമാകുന്നത് ഒരു ദിവസം നാമും ഉയിർക്കപ്പെടും എന്ന് നമ്മെ കാണിക്കുന്നതുകൊണ്ട് മാത്രമല്ല, ഉയിർപ്പ് യേശുവിനെ ദൈവത്തിന്റെ വല തുഭാഗത്ത് അധികാരവും ശക്തിയും ഉള്ളവനാക്കിത്തീർത്തു. ആ ഉയിർപ്പിന്റെ ശക്തി ദൈവം ഇന്ന് നമുക്കു പ്രദാനം ചെയ്യുന്ന അതേ ശക്തിയാണ്.

`എഫെ. 1:18-23 ൽ പൗലൊസ് ദൈവത്തിന്റെ ശക്തിയെക്കുറിച്ച് പറയുന്നു. ഈ വാക്യം ഉയിർപ്പിന്റെ ശക്തിയെക്കുറിച്ച് നമ്മെ എന്തു പഠിപ്പിക്കുന്നു? നിങ്ങൾക്കാ യുള്ള എന്ത് വാഗ്ദത്തങ്ങളും പ്രത്യാശയുമാണ് ഈ വാക്യങ്ങളിൽ നിങ്ങൾക്ക് കാണാൻ കഴിയുക?`

ദിവ്യസഹായത്താൽ മാത്രം ശരിയായി മനസ്സിലാക്കാവുന്ന ചില കാര്യങ്ങൾ എഫെസ്യർ മനസ്സിലാക്കുന്നതിനായി പൗലൊസ് പ്രാർത്ഥിക്കുന്നു. (1) രൂപാന്തര ത്തിന്റെ പ്രത്യാശയും യേശു നമ്മെ വിളിച്ചിരിക്കുന്ന ഒരു നിത്യ ഭാവിയും ഉണ്ടാകേ ണ്ടതിന് (2) നമ്മുടെ പേർക്ക് വെളിവാക്കപ്പെട്ട ശക്തി നാം മനസ്സിലാക്കേണ്ടതിന്.

പിന്നീട് ഈ ശക്തി എത്ര അതിശയകരമാണെന്ന് വർണ്ണിക്കുവാൻ പൗലൊസ് ശ്രമിക്കുന്നു. ഇന്ന് നമുക്ക് ലഭ്യമായിരിക്കുന്ന ശക്തി യേശുവിനെ നിലത്തുനിന്ന് ജീവനിലേക്ക് ഉയർത്തിയ ശക്തി മാത്രമല്ല പിന്നെയോ പിതാവിന്റെ വലതുഭാഗത്ത് അധികാരസ്ഥാനത്തേക്ക് ഉയർത്തിയതുകൂടിയാണ്.

എന്നാൽ പൗലൊസ് അവിടെ നിർത്തുന്നില്ല. ഉയിർപ്പ് യേശുവിന് ഏതെങ്കിലും തരത്തിലുള്ള ഒരു ശക്തി നല്കുക മാത്രമായിരുന്നില്ല. അത് അവന് ഭരിക്കാനുള്ള അധികാരവും അവന്റെ ജനങ്ങൾക്ക് ആവശ്യമുള്ളതെല്ലാം നല്കുവാനും കൂടിയുള്ള ശക്തിയാണ് നിത്യതയോളം.

ഉയിർക്കപ്പെട്ട യേശുവിന്റെ ശക്തി ആവശ്യമുള്ള നിങ്ങളുടെ ജീവിതത്തിലെ മേഖ ലകളുടെ ഒരു കുറിപ്പ് തയ്യാറാക്കുക. എഴുതിക്കഴിയുമ്പോൾ ഈ ശക്തി ആവശ്യ മായ മേഖലകളിലെല്ലാം പ്രയോഗിക്കപ്പെടുന്നതിനായി പ്രാർത്ഥിക്കുക. അതേസമയം കൂടുതൽ മെച്ചമായി എന്തു ചെയ്യാൻ കഴിയും? നിങ്ങളുടെ ജീവിതത്തിൽ ഈ ശക്തി കൂടുതൽ സ്വാതന്ത്ര്യത്തോടെ പ്രവർത്തിക്കുന്നതിന് നിങ്ങൾക്ക് എന്ത് തിരഞ്ഞെടു പ്പുകൾ ചെയ്യാനാകും?