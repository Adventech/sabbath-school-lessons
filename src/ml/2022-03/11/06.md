---
title:  യഹോവയിൽ രസിക്കാൻ പഠിക്കുന്നു
date:   08/09/2022
---

> <p></p>
> “യഹോവയിൽ തന്നെ രസിച്ചുകൊൾക അവൻ നിന്റെ ഹൃദയത്തിലെ ആഗ്രഹങ്ങളെ നിനക്കുതരും” (സങ്കീ. 37:4).

സങ്കീ. 37:4 ഒരു അത്ഭുതകരമായ വാഗ്ദത്തമാണ്. നിങ്ങൾ എപ്പോഴും ആഗ്രഹിച്ചിരു ന്നത് ലഭിക്കുന്നതിനെക്കുറിച്ച് ഒന്ന് ഭാവന ചെയ്തു നോക്കൂ. എന്നാൽ നമ്മുടെ ഹൃദയ ത്തിന്റെ ആഗ്രഹങ്ങൾ നേടുന്നത് യഹോവയിൽ രസിക്കുന്ന ഒരു ഹൃദയം ഉണ്ടായിരിക്കു ന്നതുമായി ബന്ധപ്പെട്ടിരിക്കുന്നു. അപ്പോൾ “യഹോവയിൽ രസിക്കുക” എന്നതിന്റെ അർത്ഥ മെന്താണ്?

സങ്കീ. 37:1-11 വായിക്കുക. സങ്കീ. 37:4 ന്റെ പശ്ചാത്തലം ഒരുപക്ഷേ അല്പം ആശ്ചര്യക രമാണ്. ദാവീദ് എഴുതുന്നത് അവനും ദൈവത്തിന് എതിരായി പ്രവർത്തിക്കുന്ന മനുഷ്യ രാൽ ചുറ്റപ്പെട്ടതിനെക്കുറിച്ചാണ്. മനുഷ്യൻ നമുക്കെതിരെ പ്രവർത്തിക്കുമ്പോൾ, നമ്മുടെ സ്വാഭാവികമായ പ്രതികരണം മിക്കപ്പോഴും കോപിക്കുകയോ നമ്മെത്തന്നെ ന്യായീകരി ക്കാൻ ശ്രമിക്കുകയോ ആണ്. എന്നാൽ ദാവീദ് ഉപദേശിക്കുന്നത് വ്യത്യസ്തമായ എന്തോ ആണ്.

**തുടർന്നുള്ള വാക്യങ്ങളിൽ ഈ സാഹചര്യത്തിൽ ദൈവത്തിന്റെ ജനങ്ങളോടുള്ള ദാവീ ദിന്റെ ഉപദേശം എന്താണ്?**

`സങ്കീ. 37:1`

`സങ്കീ. 37:3`

`സങ്കീ. 37:7`

`സങ്കീ. 37:8`

`സങ്കീ. 37:4`

`വീണ്ടും വായിക്കുക. നിങ്ങൾ ഇപ്പോൾ അഭിപ്രായം പറഞ്ഞ വാക്യങ്ങളുടെ പശ്ചാത്തലത്തിൽ “യഹോവയിൽ തന്നെ രസിച്ചുകൊൾക” എന്നതിന്റെ അർത്ഥമെന്താണ്?`

ദാവീദ് വ്യത്യസ്ത രീതികളിൽ വീണ്ടും വീണ്ടും ആവർത്തിക്കുകയാണ്. “ദൈവത്തിൽ ആശ്രയിക്ക” അവൻ പ്രവർത്തിക്കുമെന്ന് വിശ്വസിക്ക. അസ്വസ്ഥരാകേണ്ട, കാരണം ദൈവം നിങ്ങളുടെ ദൈവമാണ്. അവൻ നിങ്ങൾക്കുവേണ്ടി പ്രവർത്തിക്കുകയാണ് ഇപ്പോൾ പോലും. നിങ്ങൾ തിരക്കിട്ടു ചെന്ന് സ്വന്തമായി കാര്യങ്ങൾ നേരെയാക്കാൻ ശ്രമിക്കണ്ട. നിങ്ങളുടെ സ്വർഗ്ഗീയ പിതാവ് നിയന്ത്രണത്തിലാണ്. അവനെ വിശ്വസിക്ക പൂർണമായി വിശ്വസിക്ക

ഈ പശ്ചാത്തലത്തിലാണ് “യഹോവയിൽ തന്നെ രസിച്ചുകൊൾക” എന്നതിനെക്കു റിച്ച് ദാവീദ് എഴുതുന്നത്. യഹോവയിൽ രസിക്കുക എന്നാൽ നാം പൂർണ്ണ വിശ്വാസത്തിന്റെ അവസ്ഥയിൽ ആയിരിക്കുക എന്നാണ്. നമ്മുടെ സമാധാനത്തെ ഒന്നിനും അലങ്കോലപ്പെ ടുത്താനാവില്ല. കാരണം ദൈവം ഇവിടെയുണ്ട് അവൻ പ്രവർത്തിക്കുകയാണ്. നമുക്ക് അവനെ സ്തുതിക്കാം. നമുക്ക് പുഞ്ചിരിക്കുകപോലും ചെയ്യാം. കാരണം നമ്മുടെ ദൈവത്തെ ആർക്കും കടത്തിവെട്ടാനാവില്ല. നാം ഇതു ചെയ്യാൻ പഠിക്കുമ്പോൾ നമ്മുടെ ഹൃദയം വാഞ്ഛിക്കുന്നത് ഒക്കെയും നമുക്ക് ലഭിക്കും. കാരണം നമ്മുടെ സ്നേഹവാനായ പിതാവ് നമുക്ക് നല്കാനാഗ്രഹിക്കുന്നതെല്ലാം നമുക്ക് ലഭിക്കും. ആ സമയത്ത് നമുക്കും അവന്റെ രാജ്യത്തിനും പ്രയോജനകരമായത് മാത്രം.

`നിങ്ങൾക്ക് എങ്ങനെയാണ് “യഹോവയിൽ തന്നെ രസിച്ചുകൊൾക” എന്നതിന് കഴി യുക? ഇത് നിങ്ങളുടെ ജീവിതത്തിൽ ഒരു യാഥാർത്ഥ്യമാക്കുന്നത് എങ്ങനെയെന്ന് ദൈവ ത്തിന്റെ നടത്തിപ്പ് യാചിച്ചുകൊണ്ട് പ്രാർത്ഥനയിൽ കുറച്ച് സമയം ചിലവഴിക്കുക.`