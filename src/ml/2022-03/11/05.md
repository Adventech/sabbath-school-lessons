---
title:  "ഏലീയാവ്: തിരക്ക് കൂട്ടുന്നതിന്റെ പ്രശ്നം"
date:   07/09/2022
---

കർമ്മേൽ പർവ്വതത്തിലെ പ്രകടനങ്ങൾ എല്ലാം അവസാനിച്ചു (1 രാജാ. 18). സ്വർഗ്ഗത്തിൽനിന്ന് തീയിറങ്ങി, സർവ്വജനവും സത്യദൈവത്തെ അംഗീകരിച്ചു. വ്യാജ പ്രവാചകന്മാരെല്ലാം കൊല്ലപ്പെട്ടു. ദൈവം ന്യായീകരിക്കപ്പെട്ടു. ആ ദിവസം മുന്നേ റിയപ്പോൾ ഏലീയാവ് ആത്മീയ ശക്തിയിൽ വളരുകയാണെന്ന് നിങ്ങൾ ചിന്തിച്ചി രിക്കാം. എന്നാൽ പെട്ടെന്ന് അവനെ ഭീതിയിലാഴ്ത്തിയ എന്തോ ഒന്ന് അവൻ കേട്ടു. അവന് മരിക്കാൻ തോന്നി. കഥയുടെ ശേഷഭാഗം 1 രാജാ. 19:19 ൽ വായിക്കുക. ആ വാക്യത്തിലെ അവസാന വാക്കുകൾ വിഷമിപ്പിക്കുന്നതാണ്. “അപ്പോൾ അവന് യഹോവയുടെ അരുളപ്പാടുണ്ടായി; അവനോട്: ഏലീയാവേ ഇവിടെ നിനക്ക് എന്തു കാര്യം എന്നു ചോദിച്ചു” (1 രാജാ. 19:9). സ്പഷ്ടമായും ഏലീയാവിന്റെ ഭയമാണ് അവനെ തെറ്റായ സ്ഥലത്ത് ഓടിയെത്താൻ കാരണമായത്.

`കർമ്മേൽ പർവ്വതത്തിൽ ദൈവത്തിന്റെ അതിശക്തമായ ഇടപെടലിനുശേഷം ഏലീയാവ് വിശ്വാസത്തിലും ആശയത്തിലും നിറയേണ്ടതായിരുന്നു; പകരം അവൻ അവന്റെ ജീവനെ ഭയന്ന് ഓടി. ഈ തെറ്റായ മാതൃകയിൽനിന്ന് എന്തു പാഠങ്ങ ളാണ് നമുക്ക് പഠിക്കാൻ കഴിയുക?`

ഈ കഥ പ്രധാനപ്പെട്ട എന്തോ ഒന്ന് ചിത്രീകരിക്കുന്നു. നാം തിരക്ക് കൂട്ടുമ്പോൾ നാം വളരെ എളുപ്പത്തിൽ തെറ്റായ സ്ഥലത്ത് എത്തിച്ചേരാം. ഏലീയാവിന്റെ കാര്യ ത്തിൽ, അവന്റെ ഭയമാണ് അതിയായി ആകുലപ്പെടുവാനും മരുഭൂമിയിലേക്ക് ഓടി പ്പോകാനും കാരണമാക്കിയത്. അവൻ ജനിക്കാതിരുന്നെങ്കിൽ എന്ന് ആശിച്ചു കൊണ്ട്. എന്നാൽ നമുക്കുവേണ്ടിയുള്ള ദൈവത്തിന്റെ പദ്ധതികളിൽ നിന്ന് കൃതി പിടിച്ച് പുറത്തേക്ക് ഓടാൻ കാരണമാക്കുന്ന മറ്റ് കാര്യങ്ങളുണ്ട്.

`തുടർന്നുള്ള വാക്യങ്ങൾ വായിക്കുക. ഇവിടെ ചിത്രീകരിച്ചിരിക്കുന്ന കഥാപാ ത്രങ്ങൾ ദൈവത്തിന്റെ ഇഷ്ടത്തിന് പുറത്തേക്ക് തിരക്കിട്ടോടുവാൻ എന്തു കാര്യ ങ്ങളാണ് കാരണമായത്? ഉല്പത്തി 16:1-3; സംഖ്യാ. 20:10-12; ന്യായാ. 14:1-3; മത്തായി 20:20,21; ലൂക്കൊസ് 9:52-56; അ.പ്ര. 9:1.`

അഭിലാഷം, കോപം, അത്യുത്സാഹം, വിശ്വാസമില്ലായ്മ ദൈവത്തിനുവേണ്ടി ഉണ്ടെന്ന് കരുതപ്പെടുന്ന “ശുഷ്കാന്തി എന്നിവ നാം ആയിരിക്കാൻ പാടില്ലാത്ത സ്ഥലത്തേക്ക് തിക്കിത്തിരക്കി പോകാൻ എത്ര എളുപ്പമാണ്. ഈ അപകട ത്തിൽനിന്ന് ആർക്കും പ്രതിരോധമില്ല. സുപ്രധാനമായ കാര്യം ദൈവത്തിന്റെ കരു ണയിലും നന്മയിലും ആശ്രയിക്കുന്ന ഒരു വിശ്വാസം വളർത്തിയെടുക്കുക എന്നതാണ്. അവൻ നമ്മെ സ്നേഹിക്കുന്നുവെന്നും നമുക്ക് ഏറ്റവും നല്ലത് ആഗ ഹിക്കുന്നുവെന്നും നമുക്കറിയാം. ഇത് സ്വാഭാവികമായി സംഭവിക്കുന്നില്ല. വിശ്വാസം ഒരു ദാനമായിരിക്കാം. എന്നാൽ അത് വളർത്തിയെടുക്കേണ്ടതും പരിപോഷിപ്പിക്ക പ്പെടേണ്ടതും അതീവ ശ്രദ്ധയോടെ കാവൽ ചെയ്യപ്പെടേണ്ടതുമായ ഒന്നാണ്.