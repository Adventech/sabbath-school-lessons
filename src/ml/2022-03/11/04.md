---
title:  "ദാവീദ്: കാത്തിരിപ്പിന്റെ ഒരു ദൃഷ്ടാന്തം"
date:   06/09/2022
---

1 ശമൂ. 16:1-13 ൽ ദാവീദിനെ രാജാവായി ശമൂവേൽ അഭിഷേകം ചെയ്യുന്നത് നാം കാണുന്നു. എന്നിരുന്നാലും അതൊരു നീണ്ട യാത്രയായിരുന്നു. അവന്റെ പിതാ വായ യിശ്ശായിയുടെ വയലുകളിൽ നിന്നും യെരൂശലേമിലുള്ള സിംഹാസനത്തോളം സംശയമൊന്നുമില്ല. ചില നേരങ്ങളിൽ അവൻ ഒരു മൂശയുടെ നടുവിലാണെന്ന് അവനു തോന്നി. ആദ്യം ആ ബാലനെ വിളിച്ചത് ശൗലിന്റെ അസ്വസ്ഥമായ ആത്മാ വിനെ ആശ്വസിപ്പിക്കാനായി സംഗീതം വായിക്കാനാണ് (1 ശമൂ. 16). പിന്നീട് ഗോല്യാ ത്തിനെ കൊല്ലുമ്പോൾ അവൻ യിസ്രായേലിന്റെ വീരപുരുഷനായി (1 ശമൂ. 17) പിന്നീട് അവൻ ജീവനുവേണ്ടി ഓടിയ അനേകം വർഷങ്ങളുണ്ടായിരുന്നു. ശൗലിനും അവന്റെ മകൻ യോനാഫാസും ദാവീദാണ് അടുത്ത രാജാവായി നിയോഗിക്കപ്പെട്ട വനെന്ന് അറിയാമായിരുന്നു (1 ശമൂ. 23:17; 1 ശമൂ. 24:20). എന്നാൽ ദൈവം അവന് നല്കിയ വിധി ധ്രുതഗതിയിലാക്കാൻ ദാവീദ് ഒന്നും ചെയ്യുന്നില്ല. വാസ്തവത്തിൽ, അവൻ ഘടകവിരുദ്ധമായാണ് ചെയ്യുന്നതെന്ന് തോന്നുന്നു. ശൗൽ അവനെ കൊല്ലാൻ ശ്രമിക്കുമ്പോഴും ദാവീദ് രാജാവിന്റെ അങ്കിയുടെ ഒരു കഷണം മുറിച്ചെ ടുക്കുമ്പോഴും അവൻ അപ്രകാരമൊരു കാര്യം ചെയ്യാതിരുന്നെങ്കിൽ എന്ന് അവൻ ആഗ്രഹിച്ചു (1 ശമൂ. 24:5-7). വീണ്ടും ശൗൽ ദാവീദിനെ കൊല്ലാൻ ശ്രമിക്കുമ്പോഴും അവസരം ഉണ്ടാകുമ്പോൾ പോലും ദാവീദ് ശൗലിനെ കൊല്ലാൻ വിസമ്മതിക്കുന്നു (1 ശമൂ. 26:7-11).

1 ശമൂ. 26:1-11 വായിക്കുക. എന്തുകൊണ്ടാണ് ദാവീദ് ശൗലിനെ കൊല്ലാൻ വിസ മ്മതിക്കുന്നത്? നമ്മുടെ ജീവിതങ്ങളിലെ പദ്ധതികൾ നടപ്പാക്കാൻ ദൈവം കൊണ്ടു വരുന്ന വഴികളെക്കുറിച്ചുള്ള എന്ത് തത്വങ്ങളാണ് ഇതു നമ്മെ പഠിപ്പിക്കുന്നത്? ഇനി 1 ശമൂ. 26:12-25 വായിക്കുക. ശൗലിനെ കൊല്ലാനുള്ള ദാവീദിന്റെ വിസമ്മതം എങ്ങ നെയാണ് ശൗലിനെ ബാധിക്കുന്നത്? ദൈവത്തിനുവേണ്ടി കാത്തിരിക്കുന്നതിന്റെ നേട്ടങ്ങളെക്കുറിച്ച് ഇതു നമ്മെ എന്തു പഠിപ്പിക്കുന്നു?

സിംഹാസനത്തിലേക്കുള്ള ദാവീദിന്റെ വഴി ഒന്നാകെ നോക്കുമ്പോൾ, നമുക്ക് ഒരുപക്ഷേ അതിനെ ഒരു ചെറിയ വാക്യത്തിൽ സംഗ്രഹിക്കാം, ദൈവം നല്കാത്ത തിനെ തട്ടിപ്പറിക്കരുത്. ദൈവത്തിന്റെ ദാനങ്ങൾ അവന്റെ കയ്യിൽ നിന്നും അവന്റെ സമയത്തും വാങ്ങുന്നതാണ് ഏറ്റവും നല്ലത്. ഇതിന് വളരെ നീണ്ട കാലയളവ് കാത്തി രിക്കേണ്ടി വരും. പയർ കുരുപ്പുകൾ അക്ഷരാർത്ഥത്തിൽ മണിക്കൂറുകൾ കൊണ്ട് വലുതായേക്കാം. അതേ സമയം ഒരു പനമരം അനേകം വർഷങ്ങളെടുക്കും. എന്നാൽ പിന്നീട് ശക്തമായ കാറ്റുകൾ അടിക്കുമ്പോൾ, ആ മരം കടപുഴകില്ല.

എത്ര എളുപ്പത്തിൽ ദാവീദിന് ശൗലിനെ കൊല്ലുന്നത് ന്യായീകരിക്കാമായിരുന്നു എന്ന് ചിന്തിക്കുക (എന്തായാലും സിംഹാസനം അവന് ലഭിക്കുമെന്ന് ദാവീദിനോട് പറഞ്ഞിരുന്നല്ലോ, കൂടാതെ ശൗൽ ദുഷ്ടനുമാണല്ലോ).

`എന്നിട്ടുകൂടി, അവന്റെ പ്രവൃത്തികൾ ദൈവത്തിലുള്ള യഥാർത്ഥ വിശ്വാസത്തെ ക്കുറിച്ച് സംസാരിക്കുന്നു. നിങ്ങൾ കാത്തിരിക്കുന്നത് എന്തുതന്നെയായാലും അതിന്റെ വെളിച്ചത്തിൽ ഈ മാതൃകയിൽ നിന്ന് എന്ത് നിഗമനമാണ് നിങ്ങൾ നിങ്ങൾക്കായി കണ്ടെത്തുക?`