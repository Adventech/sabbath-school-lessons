---
title:  പ്രാർത്ഥിച്ച് മതിലുകൾ തകർക്കുന്നു
date:   22/08/2022
---

ഇംഗ്ലീഷ് ഭാഷയിൽ “to be painted into a cornar” എന്ന് ഒരു പ്രയോഗമുണ്ട്. ഒരു മുറിയുടെ തറ ചായമടിക്കുന്നതായി സങ്കല്പിക്കുക. ഒടുവിൽ പെയിന്റടിച്ച് നിങ്ങൾ ഒരു മൂലയിൽ അകപ്പെടുന്നു. പുതിയതായടിച്ച് പെയിന്റിലൂടെയല്ലാതെ നിങ്ങൾക്ക് പുറത്ത് കടക്കാനാകില്ല. അത് ഉണങ്ങുന്നതുവരെ നിങ്ങൾ കാത്തിരി ക്കണം.

ചിലപ്പോഴൊക്കെ നമ്മുടെ വിശ്വാസം നമ്മെ പെയിന്റടിച്ച് ഒരു മൂലയിലാക്കുന്നു. നാം ഒരു സാഹചര്യത്തിൽ എത്തിച്ചേരുമ്പോൾ, തറയിലെ നനഞ്ഞ പെയിന്റുപോലെ, നമ്മുടെ വിശ്വാസം നമ്മെ “കുടുക്കിലാക്കുന്നു. നാം സാഹചര്യത്തെ നോക്കുകയും ഒന്നുകിൽ നാം വിശ്വസിച്ചതിനെ ഒക്കെയും ദൈവം വിശ്വാസം അങ്ങനെ സകലതും തള്ളിക്കളയുകയോ അല്ലെങ്കിൽ അസാധ്യമായി കാണപ്പെടുന്നതിനെ വിശ്വസിക്കാൻ നമ്മുടെ വിശ്വാസം നമ്മെ നിർബന്ധിക്കുന്നു.

ദൈവം യിസ്രായേല്യരെ ഒരു മൂലയിലേക്ക് കൊണ്ടുവന്നു. മരുഭൂമിയിൽ അവർ 40 വർഷങ്ങൾ അലഞ്ഞശേഷം ദൈവം അവന്റെ ജനങ്ങളെ ശൂന്യമായതോ, സമാ ധാനപരമായ പുൽത്തകിടികളിലേക്കോ നയിച്ചില്ല. ദൈവം അവരെ ആ ദേശത്തെ ഏറ്റവും ശക്തമായ കെട്ടുറപ്പുള്ള ഒരു നഗരത്തിലേക്ക് നയിച്ചു. പിന്നീട് അവർക്ക് നിശ്ശബ്ദമായി ആറ് ദിവസം യെരീഹോവിന് ചുറ്റും നടക്കേണ്ടി വന്നു. ഏഴാം ദിവസം ഉച്ചത്തിൽ ഘോഷിക്കുവാൻ അവരോട് പറഞ്ഞു. ആഘോഷം കാഹളങ്ങളോട് ചേർന്നു വിജയമുറപ്പാക്കി. യോശുവ 5:13-6:20 വായിക്കുക. ദൈവം എന്താണ് യിസ്രാ യേല്യരെ പഠിപ്പിക്കുവാൻ ശ്രമിക്കുന്നത്?

ഉച്ചത്തിൽ ബഹളമുണ്ടാക്കുന്നതുകൊണ്ട് ഭിത്തികളിൽ കമ്പനമുണ്ടായി അവ നിലം പതിക്കില്ല. “ഘോഷിപ്പിൻ” എന്ന് ദൈവം യിസ്രായേല്യരോട് പറഞ്ഞപ്പോൾ അത് 66-ാം സങ്കീർത്തനത്തിൽ ദാവീദ് എഴുതുന്ന അതേ ഘോഷണമാണ്. “സർവ്വ ഭൂമിയുമായുള്ളോവേ; ദൈവത്തിനു ഘോഷിപ്പിൻ; അവന്റെ നാമത്തിന്റെ മഹത്വം കീർത്തിപ്പിൻ; അവന്റെ സ്തുതി മഹത്വീകരിപ്പിൻ (സങ്കീ. 66:1,2).

ഈ ഘോഷണം സതിയായിരുന്നു. ആറ് ദിവസങ്ങൾ ആ വലിയ മതിലുകൾ നോക്കിയശേഷം അവർക്ക് സ്വയമായി അവ തകർക്കാൻ കഴിയില്ല എന്ന നിഗമന ത്തിൽ അവർ എത്തിക്കാണണം.

ഈ ആശയം എങ്ങനെയാണ് എബ്രായർ 11:30 ന്റെ അർത്ഥം മനസ്സിലാക്കാൻ നമ്മെ സഹായിക്കുന്നത്? ദൈവം നമ്മുടെ ജീവിതങ്ങളിൽ എന്തെങ്കിലും പുതിയത് ചെയ്യുന്നതിന്റെ വക്കിലായിരിക്കുമ്പോൾ അവൻ നമ്മെ ഒരു യെരീഹോവിലേക്ക് കൊണ്ടുവന്നേക്കാം, കാരണം വിജയിക്കാനുള്ള ശക്തി നമ്മുടെ സ്വന്തം ശക്തിയിലോ തന്ത്രങ്ങളിലോ അല്ല എന്ന് നമ്മെ പഠിപ്പിക്കേണ്ടതിന്റെ ആവശ്യം അവനുണ്ട്. നമുക്ക് വേണ്ടതെല്ലാം നമുക്ക് പുറത്തുനിന്നാണ് വരുന്നത്. ആയതിനാൽ, നമുക്ക് മുമ്പിൽ എന്തുതന്നെ ആയാലും എത്ര മറികടക്കാനാവാത്തതായി തോന്നിയാലും നമ്മുടെ പങ്ക് എന്നത് ദൈവത്തെ സ്തുതിക്കുകയാണ്. നമുക്ക് വേണ്ട സകലത്തിന്റെയും സ്രോതസ്സ് ഇതാണ് പ്രവൃത്തിയാലുള്ള വിശ്വാസം.