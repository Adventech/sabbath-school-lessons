---
title:  അഗ്നിയാലുള്ള പരീക്ഷ
date:   14/07/2022
---

നാം അലക്സ് എന്നു വിളിക്കാൻ പോകുന്ന ഒരു ചെറുപ്പക്കാരനുണ്ടായിരുന്നു. അവൻ പ്രശ്നസങ്കീർണ്ണമായ ഒരു ചെറുപ്പത്തിൽ നിന്നും വന്നവനാണ്. ലഹരികൾ, അക്രമം, കുറ ച്ചുകാലം ജയിലിലും. എന്നാൽ പിന്നീട് ഒരു പ്രാദേശിക സഭാംഗത്തിന്റെ കരുണയിലൂടെ (അലക്സ് അവനിൽ നിന്നും മോഷ്ടിച്ചിരുന്നു) അലക്സ് ദൈവത്തെക്കുറിച്ച് മനസ്സിലാക്കു കയും അവന്റെ ഹൃദയം യേശുവിന് നല്കുകയും ചെയ്തു. അവന്റെ പ്രശ്നങ്ങളും പോരാ ട്ടങ്ങളും ഇപ്പോഴും ഉണ്ടായിരുന്നെങ്കിലും അവന്റെ ഭൂതകാലത്തിന്റെ അംശങ്ങൾ ഇപ്പോഴും പോകാൻ മടിച്ചുനിന്നുവെങ്കിലും അലക്സ് യേശുവിൽ ഒരു പുതിയ മനുഷ്യനായിരുന്നു. അവൻ ദൈവത്തെ സ്നേഹിക്കയും അത് പ്രകടിപ്പിക്കാനായി അവന്റെ കല്പനകൾ അനു സരിക്കാനുള്ള വഴികൾ തേടുകയും ചെയ്തു (1 യോഹ. 5:1,2). ഒരു പ്രത്യേക ഘട്ടത്തിൽ ഒരു ശുശ്രൂഷകനാകണമെന്ന് അവനു തോന്നി. സകലതും അതിലേക്ക് വിരൽ ചൂണ്ടി. അവൻ ദൈവത്തിന്റെ വിളിക്ക് ഉത്തരം നല്കുകയായിരുന്നു എന്നതിന് സംശയമൊന്നും ഇല്ലായി രുന്നു.

ആദ്യമൊക്കെ കോളേജിൽ കാര്യങ്ങൾ നന്നായിപ്പോയി. പിന്നീട് ഒന്നിനു പുറകെ ഒന്നായി കാര്യങ്ങൾ വികൃതമാകാൻ തുടങ്ങി. അവന്റെ ജീവിതം തകരാൻ തുടങ്ങി. അവന്റെ പണ സ്രോതസ് വരളാൻ തുടങ്ങി. ഒരു അടുത്ത സുഹൃത്ത് അവനെതിരെ തിരിഞ്ഞു. അവനെ തിരെ വ്യാജാരോപണങ്ങൾ ഉന്നയിക്കാൻ തുടങ്ങുകയും അത് അവന്റെ മതിപ്പ് നശിപ്പിക്കയും ചെയ്തു. പിന്നീട് അവന് നിരന്തരമായി സുഖമില്ലാതായി. അത് എന്താണെന്ന് ആർക്കും അറിയില്ലായിരുന്നു. അത് അവന്റെ പഠനത്തെ അത്രമാത്രം ബാധിച്ചതുകൊണ്ട് അവൻ പഠിത്തം പൂർണ്ണമായി ഉപേക്ഷിക്കേണ്ടി വരുമോ എന്ന് അവൻ ഭയപ്പെട്ടു. അതിനെല്ലാം ഉപരി, ലഹരിമരുന്നുകളുമായി അവൻ ഉഗ്രമായ പോരാട്ടത്തിലായിരുന്നു. അത് പ്രാദേശിക മായി സുലഭമായിരുന്നുതാനും. ഒരു ഘട്ടത്തിൽ അവന് ആ മേഖലയിൽ വീഴ്ച ഭവിച്ചു. എന്തുകൊണ്ടാണ് ഇതെല്ലാം സംഭവിക്കുന്നതെന്ന് അലക്സിന് മനസ്സിലായില്ല. പ്രത്യേക മായി ദൈവമാണ് തന്നെ ഇവിടേക്ക് പഠിക്കാനായി അയച്ചതെന്ന് അവന് ഉറപ്പുണ്ടായിരുന്ന തുകൊണ്ട് അലക്സിന് ആ കാര്യത്തിൽ തെറ്റുപറ്റിയോ? അങ്ങനെയെങ്കിൽ ദൈവവുമാ യുള്ള അവന്റെ മുഴുവൻ അനുഭവവും ഒരു വലിയ തെറ്റായിരുന്നോ? അവന്റെ വിശ്വാസ ത്തിന്റെ ഏറ്റവും അടിസ്ഥാന ഘടകങ്ങൾ പോലും സംശയത്തിന്റെ നിഴലിലായിരുന്നോ?

`ഈ പ്രതിസന്ധിക്കിടയിൽ, അലക്സ് കടന്നുവന്ന് നിങ്ങളോട് ഉപദേശം തേടുന്നു എന്ന് ഭാവന ചെയ്യുക, നിങ്ങൾ എന്ത് പറയും? അവനെപോലുള്ള ഒരുവനെ സഹായിക്കുവാൻ നിങ്ങൾക്ക് സ്വന്തമായി എന്ത് അനുഭവങ്ങളാണ് ഉണ്ടായിട്ടുള്ളത്? നിങ്ങൾ എന്ത് വേദ പുസ്തക വാക്യങ്ങൾ ഉപയോഗിക്കും? അപ്രകാരമുള്ള ഒരു സാഹചര്യത്തിൽ തുടർന്നുള്ള വാക്യങ്ങൾ എത്ര സഹായകരമായിരിക്കും? സദൃശ. 3, യിരെ. 29:13, റോമർ 8:28, 2 കൊരി. 12:9, എബ്രാ. 13:5.`

`ദൈവത്തെ പിൻപറ്റുന്ന മിക്കവാറും എല്ലാവർക്കും പ്രതിസന്ധികളുണ്ടാകുകയും ആ സമയങ്ങളിൽ ദൈവത്തിന്റെ നടത്തിപ്പിനെ സംശയിക്കാൻ പരീക്ഷിക്കപ്പെടുകയും ചെയ്തു. അപ്രകാരമുള്ള സന്ദർഭങ്ങളിലെ പ്രധാന കാര്യം വാഗ്ദത്തങ്ങളിൽ മുറുകെപ്പിടിക്കുക എന്ന താണ്. മുൻകാലങ്ങളിലുള്ള ദൈവത്തിന്റെ നടത്തിപ്പിനെ വീണ്ടും പറയുകയും വിശ്വാസ ത്തിനും സഹിഷ്ണുതയ്ക്കുമായി പ്രാർത്ഥിക്കയും ചെയ്തു. ദൈവം നമ്മെ ഒരുനാളും ഉപേ ക്ഷിക്കില്ല. നമുക്കുള്ള ചോദ്യം: ദൈവത്തെ ഉപേക്ഷിക്കുവാൻ നാം എങ്ങനെ പരീക്ഷയ്ക്ക് വഴങ്ങാതിരിക്കും?`