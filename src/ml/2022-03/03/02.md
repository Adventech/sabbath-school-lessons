---
title:  അന്ത്യസ്ഥാനം വഴി വാഗ്ദത്ത നാട്ടിലേക്ക്
date:   10/07/2022
---

> <p></p>
> “ഫറവോൻ അടുത്തുവരുമ്പോൾ യിസ്രായേൽ മക്കൾ തല ഉയർത്തി മിസ്രയീ മ്യർ പിന്നാലെ വരുന്നതുകണ്ട് ഏറ്റവും ഭയപ്പെട്ടു; യിസ്രായേൽ മക്കൾ യഹോവ യോടു നിലവിളിച്ചു” (പുറ. 14:10).

നിങ്ങൾ എപ്പോഴെങ്കിലും അകപ്പെടുത്തപ്പെട്ടിട്ടുണ്ടോ, ഒരു കെണിയിലേക്കോ മുമ്പോട്ട് പോകാനാവാത്തവിധമോ? ചിലപ്പോൾ അത് നല്ലതാകാം. അപ്രതീക്ഷിത മായി ഒരുപറ്റം സുഹൃത്തുക്കൾക്കിടയിൽ അകപ്പെടുകയും അവർ ഉച്ചത്തിൽ “ആശ്ചര്യം, ഹാപ്പി ബർത്ത് ഡേ എന്നു പറഞ്ഞ് ബഹളം വെക്കുമ്പോൾ മറ്റ് സന്ദർഭ ങ്ങളിൽ അത് തികച്ചും ഞെട്ടലുളവാക്കുന്നതാകാം. വളരെ അസന്തുഷ്ടി നിറഞ്ഞ തുപോലും. അവർ സ്കൂളിലായിരുന്നപ്പോൾ നിങ്ങളെ ഭീഷണിപ്പെടുത്തിയവരാകാം അല്ലെങ്കിൽ നിങ്ങളെ മോശക്കാരൻ ആക്കണം എന്ന് കരുതുന്ന ഒരു സഹപ്രവർത്ത കനോ.

യിസ്രായേല്യർ മിസ്രയീം വിട്ട നാൾ മുതൽ വാഗ്ദത്ത നാട്ടിൽ എത്തുന്നതുവരെ “അവർ പകലും രാവും യാത്ര ചെയ്യുവാൻ തക്കവണ്ണം അവർക്കു വഴികാണിക്കേ ണ്ടതിനു പകൽ മേഘസ്തംഭത്തിലും അവർക്കു വെളിച്ചം കൊടുക്കേണ്ടതിനു രാത്രി അഗ്നിസ്തംഭത്തിലും യഹോവ അവർക്കു മുമ്പായി പൊയ്ക്കൊണ്ടിരുന്നു” (പുറ. 13:21). അവരുടെ യാത്രയുടെ എല്ലാ ഭാഗങ്ങളും ദൈവത്താൽ തന്നെ നയിക്കപ്പെട്ടു. എന്നാൽ ആദ്യം അവൻ അവരെ എവിടേക്ക് നയിച്ചു എന്ന് നോക്കുക. ആദ്യം കടൽ അവരുടെ മുമ്പിലുള്ള ഒരു സ്ഥലത്തേക്ക്, രണ്ടു വശങ്ങളിലും മലകൾ ഉണ്ടായി രുന്നു. പിന്നിലായി കാണത്തക്ക രീതിയിൽ ഫറവോന്റെ സൈന്യവും!

പുറപ്പാട് 14 വായിക്കുക. അവർ ഭീതിയിലാകും എന്ന് അവന് അറിയാമായിരുന്ന ഒരു സ്ഥലത്തേക്ക് യിസ്രായേല്യരെ ദൈവം എന്തുകൊണ്ട് കൊണ്ടുവന്നു?

“സ്തംഭത്തെ” പിന്തുടരുന്നത് നമുക്ക് എപ്പോഴും സന്തോഷത്തെ ഉറപ്പാക്കുന്നില്ല. കാരണം നീതിയിലുള്ള പരിശീലനം നമ്മെ നമ്മുടെ ഹൃദയങ്ങളെ പരീക്ഷിക്കുന്ന ഇടങ്ങളിലേക്ക് എത്തിച്ചേർക്കുന്നു. അവ വളരെ സ്വാഭാവികമായി വഞ്ചനാപരമാണ് (യിരെ. 17:9). ഈ ബുദ്ധിമുട്ടിന്റെ കാലങ്ങളിൽ, നാം യഥാർത്ഥമായി ദൈവത്തെ പിന്തുടരുന്നു എന്ന് അറിയാനുള്ള പ്രധാനകാര്യം വേദനയുടെയോ പരീക്ഷകളു ടെയോ അഭാവമല്ല, പിന്നെയോ ദൈവത്തിന്റെ നിർദ്ദേശത്തോടുള്ള ഒരു തുറന്ന മനസ്സും അവന്റെ നടത്തിപ്പിനായുള്ള നമ്മുടെ ഹൃദയങ്ങളുടെയും മനസ്സുകളുടെയും ഒരു തുടർച്ചയായ കീഴ്പ്പെടലാണ്.

`ഈ അനുഭവത്തിൽനിന്നും യിസ്രായേല്യർ എന്തു പാഠമാണ് പഠിച്ചത്? (പുറ. 14:31).`

`അവന്റെ അനേകം മനോഹരങ്ങളായ വാഗ്ദത്തങ്ങൾ നമുക്ക് അറിയാമെങ്കിലും ദൈവത്തിൽ ആശ്രയിക്കുന്നത് ചിലപ്പോഴൊക്കെ എന്തുകൊണ്ട് വളരെ ബുദ്ധിമുട്ടാ യിരിക്കുന്നു. അവനെ ഭയപ്പെടുന്നതിനും” അവനിൽ “വിശ്വസിക്കുന്നതിനുമായി ദൈവം നിങ്ങളെ ഒരു ബുദ്ധിമുട്ടേറിയ സാഹചര്യത്തിലേക്ക് നയിച്ചു എന്ന് നിങ്ങൾ വിശ്വസിക്കുന്ന ഒരു അനുഭവം എടുത്തുപറയുക.`