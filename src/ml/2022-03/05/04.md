---
title:  ആരാധനയിലൂടെ നിലനില്ക്കുന്നു
date:   26/07/2022
---

`ഇയ്യോബ് 1:6-2:10 വായിക്കുക. ഇയ്യോബിന്റെ കഷ്ടപ്പാടിന് കാരണം എന്തായിരുന്നു?`

ഇവിടെ അതിശയകരമായി എന്തോ ഉണ്ട്. ദൂതന്മാർ ദൈവത്തെ കാണുവാൻ വരുന്നു. സാത്താൻ എവിടെ ആയിരുന്നു എന്ന് ദൈവം ചോദിക്കുന്നു. സാത്താൻ മറുപടി പറ യുന്നു: “ഞാൻ ഭൂമിയിൽ ഊടാടി സഞ്ചരിച്ചിട്ട് വരുന്നു” (ഇയ്യോബ് 1:7). പിന്നീട് ദൈവം ഈ ചോദ്യം ചോദിക്കുന്നു: “എന്റെ ദാസനായ ഇയ്യോബിന്മേൽ നീ ദൃഷ്ടിവെച്ചുവോ? (ഇയ്യോബ് 1:8). ഈ ചോദ്യം തന്നെ ശ്രദ്ധേയമല്ല. ശ്രദ്ധേയമെന്തെന്നാൽ അതു ചോദി ക്കുന്നവൻ തന്നെയാണ്. സാത്താനല്ല ഇയ്യോബിനെ പരീക്ഷയ്ക്ക് വിധേയനാകേണ്ടവ നായി ചൂണ്ടിക്കാണിക്കുന്നത് അത് ദൈവമാണ്. തുടർന്ന് നടക്കാൻ പോകുന്നത് എന്താ ണെന്ന് കൃത്യമായി അറിഞ്ഞുകൊണ്ട്, ദൈവം ഇയ്യോബിനെ സാത്താന്റെ ശ്രദ്ധയിൽ കൊണ്ടുവരുന്നു. താഴെ ഭൂമിയിൽ തന്റെ മൂശ എത്ര ചൂടാകാൻ പോകുന്നു എന്നതിനെ ക്കുറിച്ച് ഇയ്യോബിന് യാതൊരു ഗ്രാഹ്യവും ഇല്ല. ഇയ്യോബിന്റെ കഷ്ടപ്പാടിന് കാരണം സാത്താനാണ് അല്ലാതെ ദൈവമല്ല എന്നത് വളരെ വ്യക്തമാണ്. എന്നാൽ ഒന്നുകൂടി വ്യക്തമാണ് ദൈവമാണ് ഇയ്യോബിന്റെ സ്വത്ത്, മക്കൾ, ശാരീരിക ആരോഗ്യം എന്നി നശിപ്പിക്കുന്നതിന് സാത്താന് വ്യക്തമായ അനുവാദം നല്കുന്നത്. ഇയ്യോബ് കഷ്ട പ്പെടുന്നതിന് ദൈവം തന്നെ അനുവാദം കൊടുക്കുകയാണെങ്കിൽ ദൈവമാണോ സാത്താനാണോ കഷ്ടപ്പാട് അടിച്ചേല്പിക്കുന്നത് എന്നതിൽ എന്താണ് വ്യത്യാസം? ഇയ്യോബിന് അത്രയധികം വേദന ഉണ്ടാക്കാൻ ദൈവം അനുവദിക്കുമ്പോൾ അവന് എങ്ങനെയാണ് ഒരു നീതിമാനും വിശുദ്ധനും ആയ ദൈവം ആയിരിക്കാൻ കഴിയുക? ഈ സാഹചര്യം ഒരു പ്രത്യേകമായ വിഷയമാണോ, അതോ ദൈവം ഇന്നും നമ്മോട് ഇടപെടുന്ന രീതിയുടെ സവിശേഷതയാണോ?

`ഇയ്യോബ് 1:20,21 ൽ എങ്ങനെയാണ് ഇയ്യോബ് പരീക്ഷകളോട് പ്രതികരിക്കുന്നത്?`

അപ്രകാരമുള്ള കഷ്ടപ്പാടിനോട് രണ്ട് രീതിയിൽ പ്രതികരിക്കാൻ സാധ്യമാണ്. ഇല്ല എന്നോ അല്ലെങ്കിൽ ക്രൂരനെന്നോ നാം വിശ്വസിക്കുന്ന ഒരു ദൈവത്തോട് നമ്മുടെ പുറങ്ങളെ തിരിച്ച് നമുക്ക് ദുഃഖിതരോ ദേഷ്യമുള്ളവരോ ആകാം. അല്ലെങ്കിൽ നമുക്ക് ദൈവത്തെ കൂടുതൽ മുറുകെ പിടിക്കാം. ഇയ്യോബ് തന്റെ ദുരന്തത്തെ ദൈവത്തിന്റെ സന്നിധിയിൽ നിലനിന്നുകൊണ്ടും അവനെ ആരാധിച്ചുകൊണ്ടും കൈകാര്യം ചെയ്യുന്നു.

ഇയ്യോബ് 1:20,21 ൽ നാം ദുഃഖത്തിലായിരിക്കുമ്പോൾ നമ്മെ സഹായിക്കുന്ന മൂന്ന് കാര്യങ്ങൾ കാണുന്നു. ഒന്നാമത്, ഇയ്യോബ് തന്റെ നിസ്സഹായത അംഗീകരിക്കുകയും അവന് യാതൊന്നിലും അവകാശവാദം ഉന്നയിക്കാനാവില്ലെന്ന് തിരിച്ചറിയുകയും ചെയ്യുന്നു. “നഗ്നനായി ഞാൻ എന്റെ അമ്മയുടെ ഗർഭത്തിൽനിന്നു പുറപ്പെട്ടുവന്നു. നഗ്നനായി തന്നെ മടങ്ങിപ്പോകും” (ഇയ്യോബ് 1:21). രണ്ടാമത്, ഇപ്പോഴും ദൈവം പൂർണ്ണ നിയന്ത്രണത്തിലാണെന്ന് ഇയ്യോബ് അംഗീകരിക്കുന്നു: “യഹോവ തന്നു യഹോവ എടുത്തു” (ഇയ്യോബ് 1:21). മൂന്നാമത്, ഇയ്യോബ് ഉപസംഹരിക്കുന്നത് ദൈവത്തിന്റെ നീതിയിലുള്ള അവന്റെ വിശ്വാസം വീണ്ടും ഉറപ്പിച്ചുകൊണ്ടാണ് “യഹോവയുടെ നാമം വാഴ്ത്തപ്പെടുമാറാകട്ടെ” (ഇയ്യോബ് 1:21).

`ഒരു പരീക്ഷയിലൂടെ കടന്നുപോകയാണോ? ഇയ്യോബ് ഉപയോഗിച്ച് പടികൾ പിന്തടരൂ. നിങ്ങളെയും അതെങ്ങനെ സഹായിക്കും?`