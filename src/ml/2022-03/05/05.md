---
title:  പ്രത്യാശയിലൂടെ നിലനില്ക്കുന്നു
date:   27/07/2022
---

> <p></p>
> “ഞങ്ങൾക്ക് ഉണ്ടായ കഷ്ടം നിങ്ങൾ അറിയാതിരിക്കാൻ ഞങ്ങൾക്കു മനസ്സില്ല; ജീവ നോടിരിക്കുമോ എന്ന് നിരാശ തോന്നുമാറ് ഞങ്ങൾ ശക്തിക്കുമീതെ അത്യന്തം ഭാരപ്പെട്ടു. അതേ, ഞങ്ങളിൽ അല്ല, മരിച്ചവരെ ഉയിർപ്പിക്കുന്ന ദൈവത്തിൽ തന്നെ ആശ്രയിക്കാൻ തക്ക വണ്ണം ഞങ്ങൾ മരിക്കും എന്ന് ഉള്ളിൽ നിർണ്ണയിക്കേണ്ടി വന്നു” (2 കൊരി. 1:8,9).

ദൈവത്തിന്റെ തിരഞ്ഞെടുക്കപ്പെട്ട അപ്പൊസ്തലൻ എന്ന നിലയിൽ, പൗലൊസ് മിക്ക മനുഷ്യരെക്കാളും സഹിച്ചു. എന്നിട്ടുകൂടി, പൗലൊസ് തകർക്കപ്പെട്ടില്ല. പിന്നെയോ, ദൈവ ത്തോടുള്ള അവന്റെ സ്തുതിയിൽ അവൻ വർദ്ധിച്ചു. 2 കൊരി. 11:23-29 ൽ അവന്റെ കഷ്ട പ്പാടിന്റെ വിവരണം വായിക്കുക. ഇനി 2 കൊരിന്ത്യർ 1:3-11 വായിക്കുക.

2 കൊരിന്ത്യർ 1:4 ൽ ദൈവത്തിൽനിന്നും അനുകമ്പയും ആശ്വാസവും ലഭിക്കാനുള്ള കാരണം പൗലൊസ് പ്രസ്താവിക്കുന്നു: “ദൈവം ഞങ്ങളെ ആശ്വസിപ്പിക്കുന്ന ആശ്വാസം കൊണ്ടു ഞങ്ങൾ യാതൊരു കഷ്ടത്തിലുള്ളവരെ ആശ്വസിപ്പിക്കാൻ ഏത് അളവുവരെ യാണ് കഷ്ടപ്പാട് ശുശ്രൂഷയ്ക്കുള്ള ഒരു വിളിയാകുന്നത്? ഈ സാധ്യതയ്ക്ക് നമുക്ക് എങ്ങനെ കൂടുതൽ ജാഗ്രത ഉള്ളവരാകാം?

നമ്മളിലൂടെ മുറിവേറ്റവരെ ശുശ്രൂഷിക്കാൻ ദൈവം ആഗ്രഹിക്കുന്നു. ഇതിനർത്ഥം അതേപോലുള്ള കഷ്ടപ്പാടുകൾ ആദ്യം നാം അനുഭവിക്കാൻ ദൈവം അനുവദിക്കും എന്നാണ്. അപ്പോൾ നാം പ്രോത്സാഹനം നല്കുന്നത് സിദ്ധാന്തത്തിൽ നിന്നല്ല പിന്നെയോ സ്വന്തം അനുഭവത്തിൽ ദൈവത്തിൽനിന്നുള്ള അനുകമ്പയിൽ നിന്നും ആശ്വാസ ത്തിൽനിന്നും. ഇതാണ് യേശുവിന്റെ ജീവിതത്തിൽനിന്നുള്ള തത്വം (എബ്രാ. 4:15 കാണുക).

പൗലൊസ് അവന്റെ കഷ്ടപ്പാടുകളെ വ്യക്തമായി വിവരിച്ചിരിക്കുന്നത് നമുക്ക് അവ നോട് അയ്യോ പാപം തോന്നാനല്ല. അവ നാം ആഴങ്ങളിൽ ആയിരിക്കുമ്പോൾ പോലും. അവന്റെ ആശ്വാസവും അനുകമ്പയും നല്കുവാൻ ഇടപെടാനാകും എന്ന് നമുക്ക് അറി യാനാണ്. നമ്മുടെ സ്വന്തം ജീവനായി നാം നിരാശപ്പെട്ടേക്കാം, ചിലപ്പോൾ കൊല്ലപ്പെടുക പോലും ചെയ്യാം. എന്നാൽ ഭയപ്പെടേണ്ട, അവനിൽ ആശ്രയിക്കുവാൻ ദൈവം നമ്മെ പഠി പ്പിക്കുകയാണ്. നമുക്ക് അവനെ ആശ്രയിക്കാം. കാരണം അവൻ “മരിച്ചവരെ ഉയിർപ്പിക്കുന്നു” (2 കൊരി. 1:9). സുവിശേഷം പ്രഖ്യാപിക്കുന്നത് തുടരുന്നതിന് പൗലൊസ് തന്റെ കണ്ണുകൾ വെച്ചപ്പോൾ, ദൈവം അവനെ ഭാവിയിലും രക്ഷിക്കുമെന്ന് അവനറിയാമായിരുന്നു. ഉറപ്പോടെ നില്ക്കാനുള്ള പൗലൊസിന്റെ കഴിവിനെ പിന്താങ്ങുന്ന മൂന്ന് കാര്യങ്ങൾ അവൻ 2 കൊരി. 1:10,11 ൽ സൂചിപ്പിക്കുന്നു. ഒന്നാമത്, തെളിയിക്കപ്പെട്ടിട്ടുള്ള ദൈവത്തിന്റെ മുൻകാല പ്രവ ത്തികൾ: “ഇത് ഭയങ്കര മരണത്തിൽനിന്നു ദൈവം ഞങ്ങളെ വിടുവിപ്പിച്ചു; വിടുകയും ചെയ്യും” (2 കൊരി. 1:10). രണ്ടാമത്, അവന്റെ ഏകാഗ്രത ദൈവത്തിൽ മാത്രം കേന്ദ്രീകരി ക്കാനുള്ള പൗലൊസിന്റെ നിശ്ചയദാർഢ്യം. “അവൻ മേലാലും വിടുവിക്കും എന്ന് ഞങ്ങൾ അവനിൽ ആശവെച്ചുമിരിക്കുന്നു” (2 കൊരി. 1:10). മൂന്നാമത്, വിശുദ്ധന്മാരുടെ തുടർച്ച യായി ഇടപെടൽ: “നിങ്ങളും ഞങ്ങൾക്കുവേണ്ടിയുള്ള പ്രാർത്ഥനയാൽ തുണയ്ക്കുന്നു ണ്ടല്ലോ” (2 കൊരി. 1:11).

`നിങ്ങളുടെ സ്വന്തം പോരാട്ടങ്ങളിൽ സ്വയ-സഹതാപത്തിൽ നിങ്ങൾ വീഴാതിരിക്കുവാൻ നിങ്ങളെ സഹായിക്കുന്നതിന് പൗലൊസിൽ നിന്നും നിങ്ങൾക്ക് എന്ത് പഠിക്കാൻ കഴിയും?`