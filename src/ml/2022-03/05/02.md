---
title:  അബ്രഹാം മൂശയിൽ
date:   24/07/2022
---

ഉല്പത്തി 22 വായിക്കുക. എങ്ങുനിന്നും അല്ലാതെയും വിശദീകരണം ഒന്നുമില്ലാ തെയും ദൈവം അബ്രഹാമിനെ വിളിച്ച് അവന്റെ മകനെ ദഹനയാഗമായി അർപ്പിക്കാൻ ആവശ്യപ്പെടുന്നു. അബ്രഹാമിന് എങ്ങനെ അനുഭവപ്പെട്ടിട്ടുണ്ടാകും എന്ന് നിങ്ങൾക്ക് ഭാവന ചെയ്യാൻ ആകുമോ? അവന്റെ സ്വന്തം മകനെ അവൻ യാഗം കഴിക്കണമെന്ന് ഒരു വിശുദ്ധനായ ദൈവം അവനോട് ആവശ്യപ്പെടുക എന്നത് തികച്ചും അരോചക മായ ഒരു ആശയമാണ്. ഇത് സ്വീകാര്യമാണെന്ന് അബ്രഹാം സമ്മതിച്ചിരുന്നു എങ്കിൽ തന്നെ, ഒരു അവകാശിയെക്കുറിച്ചുള്ള ദൈവത്തിന്റെ വാഗ്ദത്തം എന്താകും? അവന്റെ മകനില്ലാതെ, ആ വാഗ്ദത്തം നഷ്ടമാകും.

എന്തുകൊണ്ടാണ് അബ്രഹാമിനോട് ഈ യാഗം കഴിക്കാൻ ദൈവം ആവശ്യപ്പെ ട്ടത്? ദൈവത്തിന് സകലതും അറിയാമായിരുന്നെങ്കിൽ ഇതിന്റെ ആവശ്യം എന്തായി രുന്നു?

ദൈവത്തിന്റെ ആവശ്യവും അതിന്റെ സമയവും ക്രമരഹിതമായിരുന്നില്ല. നിശ്ചയ മായും സാധ്യമായ ഏറ്റവും ആഴത്തിലുള്ള വേദന കണക്കാക്കപ്പെട്ടിരുന്നു. കാരണം “അവൻ വിശ്രമത്തിനായി വാഞ്ഛിക്കയും അവന് പ്രായം ഏറുകയും ചെയ്യുന്നതിന് മുമ്പ് ദൈവം തന്റെ ഏറ്റവും കഠിനമായതും അവസാനത്തേതുമായ പരീക്ഷ അബ്രഹാ മിനുവേണ്ടി കരുതിവെച്ചിരുന്നു.” E. G. White, Patriarches and Prophets, p. 147. ഇത് ഭ്രാന്തനായ ഒരു ദൈവത്തിന്റെ പരിശോധന ആയിരുന്നോ? ഒരിക്കലുമല്ല, കാരണം “ആ ഭയാനകമായ ഇരുണ്ട നാളുകളിൽ അവൻ സഹിച്ച യാതന അനുവദിക്കപ്പെട്ടത് മനു ഷ്യന്റെ വീണ്ടെടുപ്പിനായി ആ നിത്യനായ ദൈവം ചെയ്ത യാഗത്തിന്റെ മഹത്വം അവന്റെ സ്വന്തം അനുഭവത്തിൽ നിന്നും കുറച്ചെങ്കിലും മനസ്സിലാക്കുന്നതിനായിരുന്നു Patriarches and Prophets, p. 154.

ഇത് വെറുമൊരു പരിശോധന മാത്രമായിരുന്നു. അബ്രഹാം തന്റെ മകനെ കൊല്ലണമെന്ന് ദൈവം ഒരിക്കലും ഉദ്ദേശിച്ചില്ല. ദൈവം ചിലപ്പോഴൊക്കെ പ്രവർത്തി ക്കുന്ന വിധത്തിലെ ഒരു പ്രധാന കാര്യം ഇത് പ്രമുഖമാക്കി കാണിക്കുന്നു. നാം ഒരി ക്കലും പൂർത്തിയാക്കണമെന്ന് അവൻ ഉദ്ദേശിക്കാത്ത ചില കാര്യങ്ങൾ നമ്മോട് ചെയ്യാൻ ദൈവം ആവശ്യപ്പെട്ടേക്കാം. നാം ഒരിക്കലും എത്തിച്ചേരരുതെന്ന് അവൻ ആഗ്രഹിക്കുന്ന സ്ഥലത്തേക്ക് ചിലപ്പോൾ നമ്മോട് പോകാൻ പറഞ്ഞേക്കാം. ദൈവത്തിന് പ്രധാനമാ യിരിക്കുന്നത് അതിന്റെ ഫലമല്ല പിന്നെയോ ആ പ്രക്രിയയിലൂടെ നാം രൂപപ്പെടുമ്പോൾ നാം എന്തു മനസ്സിലാക്കുന്നു എന്നതാണ്. “നിങ്ങളുടെ പിതാവായ അബ്രഹാം എന്റെ ദിവസം കാണും എന്നുള്ളതുകൊണ്ട് ഉല്ലസിച്ചു. അവൻ കണ്ടു സന്തോഷിച്ചുമിരിക്കുന്നു (യോന. 8:56) എന്ന് അവൻ യെഹൂദന്മാരോട് പറഞ്ഞപ്പോൾ യേശു അബ്രഹാമിന്റെ അനുഭവത്തെക്കുറിച്ച് ചിന്തിക്കുകയായിരുന്നിരിക്കാം. ഈ നിർദ്ദേശങ്ങൾ സാത്താനിൽ നിന്നാണ് എന്ന് ചിന്തിച്ചുകൊണ്ട്, അബ്രഹാമിന് ഇതിന്റെ ഉൾക്കാഴ്ച നഷ്ടമായേനെ. അബ്രഹാം ഇതിനെ അതിജീവിച്ചതും ആ പ്രക്രിയയിലുടനീളം പഠിക്കയും ചെയ്ത തിന്റെ പ്രധാന കാര്യം അവൻ ദൈവത്തിന്റെ ശബ്ദം അറിഞ്ഞു എന്നതാണ്.

`ദൈവത്തിന്റെ ശബ്ദം നിങ്ങൾക്ക് എങ്ങനെ അറിയാം? ദൈവം നിങ്ങളോട് സംസാ രിക്കുമ്പോൾ നിങ്ങൾ എങ്ങനെ അറിയും എന്തെല്ലാം രീതികളിലാണ് അവൻ അവന്റെ ഇഷ്ടം നിങ്ങളോട് അറിയിക്കുന്നത്?`