---
title:  യേശു ഗെത്ത് ശമേനയിൽ
date:   20/09/2022
---

> <p></p>
> "എന്റെ ഉള്ളം മരണവേദനപോലെ അതിദുഃഖിതമായിരിക്കുന്നു; ഇവിടെ പാർത്ത് ഉണർന്നിരിപ്പിൻ എന്ന് അവരോട് പറഞ്ഞു” (മർക്കൊസ് 14:34).

അവന്റെ ജീവിതത്തിലുടനീളമുള്ള ഈ ഭൂമിയിലെ 33 വർഷങ്ങളിൽ അവൻ എന്തൊക്കെ സഹിച്ചോ, ക്രൂശിന് മുമ്പുള്ള അവസാന മണിക്കൂറുകളിൽ അവൻ സഹിച്ചതുമായി തുലനം ചെയ്യാനാകില്ല. നിത്യയുഗങ്ങളിൽ നിന്നും (എഫെ. 1:14; 2 തിമൊ. 1:8,9; തീത്തൊസ് 1:1,2) ലോകത്തിന്റെ പാപത്തിനുവേണ്ടിയുള്ള യേശു വിന്റെ യാഗം തയ്യാറാക്കപ്പെട്ടതായിരുന്നു. ഇപ്പോഴാകട്ടെ അത് നടപ്പിലാക്കുകയാ യിരുന്നു.

`ഗെത്ത്ശമേനയിലെ ക്രിസ്തുവിന്റെ കഷ്ടപ്പാടിനെക്കുറിച്ച് തുടർന്നുള്ള വാക്യ ങ്ങൾ നമ്മോട് എന്ത് പറയുന്നു? മത്തായി 26:29; മർക്കൊസ് 14:33-36; ലൂക്കൊസ് 22:41-44.`

“അവൻ അവരിൽ നിന്ന് കുറച്ച് ദൂരേക്ക് പോയി - അത്ര ദൂരെയല്ല അവർക്ക് അവനെ കാണാനും കേൾക്കാനും കഴിയുമായിരുന്നു - നിലത്ത് സാഷ്ടാംഗം വീണു. പാപംമൂലം അവൻ തന്റെ പിതാവിൽനിന്നും വേർപ്പെടുകയാണെന്ന് അവനുതോന്നി. ആ അകൽച്ച വളരെ വീതിയുള്ളതും, വളരെ ഇരുണ്ടതും, വളരെ ആഴമുള്ളതുമായ തുകൊണ്ട് അവന്റെ ആത്മാവ് അതിനുമുമ്പിൽ ഭയന്നു വിറച്ചു. ഈ യാതനയിൽനിന്ന് രക്ഷപ്പെടാൻ അവൻ ദിവ്യശക്തി ഉപയോഗിക്കാൻ പാടില്ല. മനുഷ്യനെന്ന നിലയിൽ അവൻ മനുഷ്യന്റെ പാപത്തിന്റെ പരിണതഫലങ്ങൾ അനുഭവിക്കണം. മനുഷ്യനെന്ന നിലയിൽ ലംഘനത്തിനെതിരെയുള്ള ദൈവക്രോധം അവൻ സഹിക്കണം.

“അവൻ മുമ്പൊരിക്കലും നിന്നിട്ടില്ലാത്തവിധം ഒരു മനോഭാവത്തിലാണ് ഇപ്പോൾ ക്രിസ്തു നില്ക്കുന്നത്. അവന്റെ കഷ്ടപ്പാട് പ്രവാചകന്റെ വാക്കുകളിൽ ഏറ്റവും നന്നായി വർണ്ണിക്കാം, “വാളേ എന്റെ ഇടയന്റെ നേരെയും എന്റെ കൂട്ടാളിയായ പുരുഷന്റെ നേരെയും ഉണരുക എന്നു സൈന്യങ്ങളുടെ യഹോവയുടെ അരുള പാട്” (സെഖര്യാവ് 13:7).

പാപിയായ മനുഷ്യന്റെ ഉറപ്പും പകരക്കാരനും എന്ന നിലയിൽ, ക്രിസ്തു കഷ്ടം സഹിച്ചത് ദിവ്യനീതിയുടെ കീഴിലാണ്. നീതി എന്താണെന്ന് അവൻ കണ്ടു. ഇതു വരെ അവൻ മറ്റുള്ളവർക്ക് ഒരു മദ്ധ്യസ്ഥനായിരുന്നു; ഇപ്പോൾ അവൻ അവനു വേണ്ടി ഒരു മദ്ധ്യസ്ഥനെ ആഗ്രഹിച്ചു - "E.G. White, The Desire of Ages, p. 686.

`ഗെത്ത്ശമേനയിൽ യേശുവിന് എന്ത് സംഭവിക്കുകയായിരുന്നു എന്ന് ധ്യാനി ക്കുക. ഇപ്പോൾ തന്നെ, ലോകത്തിന്റെ പാപങ്ങൾ അവന്റെ മേൽ വീഴാൻ തുടങ്ങുക യായിരുന്നു. അത് എങ്ങനെ ആയിരുന്നിരിക്കും എന്നതിനെക്കുറിച്ച് ഒന്ന് ഭാവന ചെയ്ത് നോക്കുക. ഒരു മനുഷ്യനും ഇതിനുമുമ്പോ അതിനുശേഷമോ ഇതുപോ ലൊരു അനുഭവത്തിലൂടെ കടന്നുപോകാൻ വിളിക്കപ്പെട്ടിട്ടില്ല. ദൈവത്തിന്റെ സ്നേഹ ത്തെക്കുറിച്ച് ഇത് നമ്മോട് എന്ത് പറയുന്നു. ഇതിൽ നിന്നും നിങ്ങൾക്കായി എന്ത് പ്രത്യാശയാണ് എടുക്കാൻ കഴിയുക?`