---
title:  മൂശയിൽ ക്രിസ്തു
date:   17/09/2022
---

### ഈ ആഴ്ചയിലെ പഠനത്തിനായി വായിക്കുക
ലൂക്കൊസ് 2:7, 22-24; മത്തായി 2:1-18; യോഹ. 8:58,59; ലൂക്കൊസ് 22:41-44; മത്തായി 27:51,52; റോമർ 6:23; തീത്തൊസ് 27:46.

> <p>മനഃപാഠവാക്യം</p>
> “ഏകദേശം ഒമ്പതുമണി നേരത്ത് യേശു: ഏലീ, ഏലീലമ്മാ ശബക്താനി എന്ന് ഉറക്കെ നിലവിളിച്ചു; എന്റെ ദൈവമേ, എന്റെ ദൈവമേ, നീ എന്നെ കൈവിട്ടത് എന്ത് എന്നർത്ഥം” (മത്തായി 27:46).

നാം എപ്പോഴെല്ലാം കഷ്ടപ്പാടിന്റെ വിഷയം പരിശോധിച്ചാലും, ഈ ചോദ്യം വരുന്നു. കഷ്ടപ്പാടും പാപവും ആദ്യം എങ്ങനെ ഉണ്ടായി? ദിവ്യവെളിപ്പാടിലൂടെ നമുക്ക് നല്ല ഉത്തരങ്ങൾ ഉണ്ട്; അവ ഉണ്ടായി വന്നത് സ്വതന്ത്ര ജീവികൾ ദൈവം അവർക്ക് നല്കിയ സ്വാതന്ത്ര്യം ദുരുപയോഗം ചെയ്തതുകൊണ്ടാണ്. ഇത് മറ്റൊരു ചോദ്യത്തിലേക്ക് നയിക്കുന്നു. ഇത് സംഭവിക്കുമെന്ന് ദൈവത്തിന് മുൻകൂട്ടി അറി യാമായിരുന്നോ? ഉവ്വ്, എന്നാൽ പ്രകടമായും അവൻ കരുതിയത്, സി. എസ്. ലൂയിസ് എഴുതിയതുപോലെ, “ആ അപകട സാധ്യത മൂല്യമുള്ളതായിരുന്നു.

ആ അപകട സാധ്യത മൂല്യമുള്ളതോ? ആർക്കു വേണ്ടി? ദൈവം സ്വർഗത്തിൽ തന്റെ സിംഹാസനത്തിൽ ഇരിക്കുമ്പോൾ, നമുക്ക് വേണ്ടിയോ? കൃത്യമായല്ല. അവന്റെ എല്ലാ ബുദ്ധിയുള്ള ജീവികൾക്കുമുള്ള സ്വാതന്ത്ര്യം വളരെ പവിത്രമായിരുന്നതു കൊണ്ട്, നമുക്ക് സ്വാതന്ത്ര്യം നിഷേധിക്കുന്നതിന് പകരം, ആ സ്വാതന്ത്ര്യത്തിന്റെ ദുരുപയോഗം മൂലമുണ്ടാകുന്ന ആഘാതം അവൻ സ്വയം വഹിക്കാൻ ദൈവം തിര ഞ്ഞെടുത്തു. നാം ഈ കഷ്ടപ്പാട് യേശുവിന്റെ ജീവിതത്തിലും മരണത്തിലും കാണുന്നു. ജഡത്തിൽ അവൻ കഷ്ടം സഹിച്ചതിലൂടെ, നിത്യതയോളം നിലനി ല്ക്കുന്ന ബന്ധങ്ങൾ അവൻ സ്വർഗ്ഗത്തിനും ഭൂമിക്കും മദ്ധ്യേ സൃഷ്ടിച്ചു.

**ഈ ആഴ്ച ഒറ്റനോട്ടത്തിൽ** നമ്മുടെ പേർക്ക് ക്രിസ്തു എന്താണ് സഹിച്ചത്? അവന്റെ കഷ്ടപ്പാടിൽ നിന്ന് നമുക്ക് എന്ത് പഠിക്കാം?

_ഈ ആഴ്ചയിലെ പാഠം പഠിച്ച് സെപ്റ്റംബർ 24 ശബ്ദത്തിനുവേണ്ടി നമുക്ക് ഒരുങ്ങാം..._