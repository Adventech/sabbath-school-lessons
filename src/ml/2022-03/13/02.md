---
title:  ആദ്യ ദിനങ്ങൾ
date:   18/09/2022
---

യേശുവിന്റെ ആദ്യ ദിനങ്ങളെക്കുറിച്ച് തിരുവെഴുത്ത് നമുക്ക് അധികം വിവര ങ്ങൾ നല്കുന്നില്ല. എന്നിരുന്നാലും, ചുരുക്കം ചില വാക്യങ്ങൾ, രക്ഷകൻ പ്രവേ ശിച്ച തരത്തിലുള്ള ലോകത്തെയും അവൻ ജീവിച്ചുപോന്ന അവസ്ഥകളെയും കുറിച്ച് ചിലതൊക്കെ നമ്മോട് പറയുന്നുണ്ട്. ലൂക്കൊസ് 2:7, 22-24 ഉം (ലേവ്യ. 12:6-8 ഉം കാണുക) മത്തായി 2:1-18 ഉം വായിക്കുക. ആരംഭം മുതൽ യേശു നേരിട്ട് തരത്തി ലുള്ള ജീവിതത്തെക്കുറിച്ച് നമുക്ക് ഒരു സൂചന നല്കുന്ന എന്താണ് നാം ഈ വാക്യ ങ്ങളിൽ കാണുന്നത്?

നിശ്ചയമായും, ദാരിദ്ര്യത്തിൽ ജീവിച്ച ആദ്യ വ്യക്തിയോ അല്ലെങ്കിൽ ചെറുപ്രാ യത്തിൽ നിന്നു തന്നെ അവനെ കൊല്ലുവാൻ ആഗ്രഹിച്ചവരെ നേരിട്ട ആദ്യ വ്യക്തിയോ യേശു ആയിരുന്നില്ല. എന്നിരുന്നാലും, ആദ്യകാലങ്ങളിൽ നിന്നു തന്നെ ക്രിസ്തു സഹിച്ച് കഷ്ടപ്പാടിന്റെ അതുല്യത നമ്മെ മനസ്സിലാക്കിക്കുന്ന മറ്റൊരു ഘടകമുണ്ട്.

`യോഹന്നാൻ 1:46 വായിക്കുക. യുവാവായ യേശു എന്ത് കഷ്ടപ്പാട് സഹിച്ചു എന്ന് നമുക്ക് മനസ്സിലാക്കുന്നതിന് എന്ത് ഘടകമാണ് ഇതിൽ കൂട്ടിച്ചേർക്കപ്പെട്ടിരി ക്കുന്നത്?`

വീഴ്ചയ്ക്കു മുമ്പുള്ള ആദാമും ഹൗവ്വയും ഒഴികെ, യേശു മാത്രമായിരുന്നു ഈ ഭൂമിയിൽ എക്കാലവും ജീവിച്ചിരുന്ന ഏക വ്യക്തി. അവന്റെ പരിശുദ്ധിയിൽ, അവന്റെ പാപമില്ലായ്മയിൽ, അവൻ പാപത്തിന്റേതായ ഒരു ലോകത്തിൽ മുങ്ങിത്താഴ്ന്നു. അത് എത്ര വലിയ പീഡനമായിരുന്നിരിക്കണം, ഒരു പൈതൽ എന്ന നില യിൽ പോലും, നിരന്തരമായി അവന്റെ പരിശുദ്ധ ആത്മാവ് പാപവുമായി ബന്ധത്തി ലായിരുന്നത്. പാപം മൂലമുള്ള നമ്മുടെ കാഠിന്യത്തിലും, നാം തന്നെ പലപ്പോഴും നമുക്ക് വെറുപ്പുളവാക്കുന്ന തിന്മയിൽ നിന്നും പാപങ്ങളുമായുള്ള സമ്പർക്കത്തിൽ നിന്നും പിന്മാറുന്നു. ക്രിസ്തുവിന്റെ അനുഭവം എന്തായിരുന്നിരിക്കും എന്ന് ഒന്ന് ഭാവന ചെയ്ത് നോക്കുക. അവന്റെ ആത്മാവ് പാപത്തിന്റെ കറ പോലും പുരളാതെ പരിശുദ്ധമായിരുന്നു. ആ കാര്യത്തിൽ അവനും അവന് ചുറ്റുമുണ്ടായിരുന്നവരും തമ്മിലുള്ള കടുത്ത വ്യത്യാസം ഓർക്കുക. അത് അവന് അങ്ങേയറ്റം വേദനാജനക മായിരുന്നു.

നിങ്ങളോടുതന്നെ ചോദിക്കുക, “നമുക്ക് ചുറ്റും നിലനില്ക്കുന്ന പാപങ്ങളോട് ഞാൻ എത്ര സൂക്ഷ്മ ബോധമുള്ളവനാണ്? അവ എന്നെ അലട്ടുന്നുവോ, അതോ ഞാൻ അവയിൽ കാഠിന്യമുള്ളവനാകുന്നുവോ? നിങ്ങൾ അതിനാൽ കഠിനപ്പെടു ന്നുവെങ്കിൽ, അത് നിങ്ങൾ വായിക്കുകയോ, കാണുകയോ അല്ലെങ്കിൽ ചെയ്യുന്നതോ ആയ കാര്യങ്ങൾ കൊണ്ടാണോ? അതേക്കുറിച്ച് ചിന്തിക്കുക.