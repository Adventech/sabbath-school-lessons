---
title:  "അപ്രതീക്ഷിത വഴിമാറൽ 2: ചുറ്റപ്പെട്ട മേശ"
date:   29/06/2022
---

> <p></p>
> “എന്റെ ശത്രുക്കൾ കാൺകെ നീ എനിക്കു വിരുന്നൊരുക്കുന്നു; എന്റെ തലയെ എണ്ണകൊണ്ട് അഭിഷേകം ചെയ്യുന്നു” (സങ്കീ. 23:5).

നമ്മുടെ ജീവിതത്തിലുടനീളം നാം ഉറപ്പായും ചില ശത്രുക്കളുമായി കൂട്ടിമുട്ടും. നിങ്ങൾ അവരുമായി എങ്ങനെ ഇടപെടും? നിങ്ങളെയോ നിങ്ങളുടെ വേലയെയോ നശിപ്പിക്കാൻ ശ്രമിക്കുന്നവർക്കെതിരെ എങ്ങനെ പ്രതികാരം ചെയ്യുമെന്നാലോചിച്ച് രാത്രിയിൽ നിങ്ങൾ ഉറക്കം വരാതെ തിരിഞ്ഞും മറിഞ്ഞും കിടന്നിട്ടുണ്ടോ? ശത്രു ക്കളെ എങ്ങനെ കൈകാര്യം ചെയ്യണം എന്ന് അറിയുന്നത് ക്രിസ്ത്യാനികൾക്ക് പ്രയാസമാണ്.

`എന്ത് തരത്തിലുള്ള ശത്രുക്കളാണ് നിങ്ങൾക്ക് ജീവിതത്തിൽ ഉണ്ടായിട്ടുള്ളത്? നിങ്ങളെയോ നിങ്ങൾ സ്നേഹിക്കുന്നവരെയോ ഉപദ്രവിക്കാൻ ശ്രമിച്ചവരോട് നിങ്ങൾ എങ്ങനെയാണ് പ്രതികരിച്ചത്? റോമർ 12:18-12 ലുള്ള പൗലൊസിന്റെ വാക്കു കളോ അല്ലെങ്കിൽ മത്തായി 5:44 ൽ നമ്മോടുള്ള ക്രിസ്തുവിന്റെ വാക്കുകളോ നിങ്ങൾ എത്ര നന്നായി പിന്തുടർന്നു?`

സങ്കീർത്തനങ്ങൾ 23:5 ൽ ശത്രുക്കളെ കൈകാര്യം ചെയ്യാനുള്ള ഒരു രസകര മായ മാർഗ്ഗം ദാവീദ് നമുക്ക് കാണിച്ചു തരുന്നു. അവൻ അവരുടെ സാന്നിധ്യം അവ്യ ക്തമാക്കുന്നത്, പകരമായി ദൈവം അവനുവേണ്ടി ചെയ്യുന്നതിനെ നോക്കിക്കൊ ണ്ടാണ്. ദൈവമാകട്ടെ അവനുവേണ്ടി ഒരു വിരുന്നൊരുക്കുകയാണ്.

ദാവീദിന്റെ സംസ്കാരത്തിൽ, ഒരു ആദരണീയനായ വ്യക്തി ഒരു വിരുന്നിനു വരുമ്പോൾ, അയാൾ വിരുന്നുശാലയിലേക്ക് പ്രവേശിക്കുന്നതിനുമുമ്പ് ആതിഥേ യൻ അതിഥിയുടെ തലയിൽ എണ്ണകൊണ്ട് അഭിഷേകം ചെയ്യും. ആ എണ്ണ എന്നത് ഒലിവെണ്ണയുടെയും വാസനത്തൈലത്തിന്റെയും ഒരു മിശ്രിതമാണ്. പിന്നീട് ഒരുവന് ഒരിക്കലും ഭക്ഷിച്ചുതീർക്കാനാവാത്ത അത്ര ഭക്ഷണത്തിന് മുമ്പിൽ അതിഥിയെ ഇരുത്തും.

`നാം താഴ്വരയിൽ ആയിരിക്കുമ്പോൾ പോലും ദൈവം നമ്മെ കരുതുന്നു എന്ന് നമ്മെ ഓർപ്പിക്കുവാൻ സങ്കീ. 23 ലെ ആ മൂന്ന് കാര്യങ്ങൾ എങ്ങനെ സഹായി ക്കുന്നു (മേശ, എണ്ണ, പാനപാത്രം)?`

പൗലൊസ് നമ്മെ ഓർപ്പിക്കുന്നതുപോലെ “നമുക്കു പോരാട്ടം ഉള്ളതു ജഡ രക്തങ്ങളോടല്ല വാഴ്ചകളോടും അധികാരങ്ങളോടും ഈ അന്ധകാരത്തിന്റെ ലോകാ ധിപതികളോടും സ്വർലോകങ്ങളിലെ ദുഷ്ടാത്മസേനയോടും അത” (എഫെ. 6:12). നമ്മുടെ ശത്രുക്കളിൽ നാം കാണുന്നവരും കാണാത്തവരുമുണ്ട്. നമുക്ക് ഇഷ്ടപ്പെ ട്ടാലും ഇല്ലെങ്കിലും നാം ചുറ്റപ്പെട്ടിരിക്കയാണ്. എന്നിട്ടുകൂടി, നാം ഇടയനോടൊ ത്തായിരിക്കുമ്പോൾ, ഒരു ശത്രുവിനുപോലും ദൈവം നമുക്കു നല്കിയിട്ടുള്ളത് മോഷ്ടിക്കാനാവില്ല.

`നിങ്ങൾ ശത്രുക്കളാൽ ചുറ്റപ്പെട്ടപ്പോൾ ഇടയൻ നിങ്ങളോട് എങ്ങനെ ഇടപെട്ടു എന്നതിനെക്കുറിച്ച് ചിന്തിക്കുക. അത് പ്രയാസമേറിയ സമയങ്ങളിൽ പോലും നന്ദി കരേറ്റുവാൻ തക്കവിധം എന്താണ് നിങ്ങൾക്ക് ഈ സമയങ്ങളിൽ കാണാൻ കഴി യുക?`