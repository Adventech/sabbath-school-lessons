---
title:  പോരാടിക്കൊണ്ട് അദ്ധ്വാനിക്കുന്നു
date:   30/07/2022
---

### ഈ ആഴ്ചയിലെ പഠനത്തിനായി വായിക്കുക
യോഹ. 16:5-15; കൊലൊ. 1:28,29, 1 പത്രൊസ് 1:13; മത്തായി 5:29; ഉല്പത്തി 32.

> <p>മനഃപാഠവാക്യം</p>
> “അതിനായി ഞാൻ എന്നിൽ ബലത്തോടെ വ്യാപരിക്കുന്ന അവന്റെ വ്യാപാരശക്തിക്ക് ഒത്തവണ്ണം പോരാടിക്കൊണ്ട് അദ്ധ്വാനിക്കുന്നു (കൊലൊ. 1:29).

അനുഭവങ്ങൾ വിവരിക്കുന്ന ഒരു പരിപാടിയിൽ ഒരു സ്ത്രീയും പുരുഷനും ഒരു മിച്ചിരുന്നു. രണ്ടുപേരും ഒരു കുട്ടിയുടെ കൊലപാതകം അനുഭവിച്ചു. ആ സ്ത്രീയുടെ മകൻ 20 വർഷങ്ങൾക്കുമുമ്പ് കൊല ചെയ്യപ്പെട്ടു. അവളുടെ ദേഷ്യവും വേദനയും ഇന്നും നിലച്ചിട്ടില്ല. ആ മനുഷ്യൻ തികച്ചും വ്യത്യസ്തനായിരുന്നു. ഏതാനും വർഷ ങ്ങൾക്കുമുമ്പ് അവന്റെ മകൾ ഭീകരവാദികളാൽ കൊല്ലപ്പെട്ടു. അവൻ കൊലപാത കികളോടുള്ള ക്ഷമയെക്കുറിച്ചും ദൈവം തന്റെ മുറിവിനെ എങ്ങനെ രൂപാന്തരപ്പെ ടുത്തി എന്നതിനെക്കുറിച്ചും സംസാരിച്ചു. വേദന എത്ര ഭയാനകമായിരുന്നാലും നമ്മുടെ ജീവിതത്തിന്റെ ഏറ്റവും അന്ധകാരം നിറഞ്ഞ നിമിഷങ്ങളിൽ ദൈവത്തിന് എങ്ങനെ സൗഖ്യം നല്കാനാകും എന്നതിന്റെ ഒരു ദൃഷ്ടാന്തമായി ഈ മനുഷ്യൻ മാറി.

എങ്ങനെയാണ് രണ്ടു പേർക്ക് തികച്ചും വ്യത്യസ്തമായി പ്രതികരിക്കാനാവുക? എങ്ങനെയാണ് ഒരു ക്രിസ്ത്യാനിയുടെ ജീവിതത്തിൽ ആത്മീയമാറ്റം ഉണ്ടാകുന്നത്, ജീവിതത്തിന്റെ മൂശകളിലൂടെ പൂർണ്ണമായി അവയാൽ പരവശനാകാതെ അതിലൂടെ പക്വത ഉണ്ടാകുവാൻ പ്രാപ്തമാക്കിക്കൊണ്ട്?

**ഈ ആഴ്ച ഒറ്റ നോട്ടത്തിൽ**: പാപത്തോടും സ്വയത്തോടുമുള്ള പോരാട്ടത്തിൽ, നമ്മുടെ ഇഷ്ടങ്ങളുടെയും ഇച്ഛാശക്തിയുടെയും പങ്ക് എന്താണ്? നാം എടുക്കുന്ന തീരുമാനങ്ങൾ വികാരത്തിനടിമപ്പെടാതിരിക്കുക എന്ന തെറ്റ് നമുക്ക് എങ്ങനെ ഒഴിവാക്കാം? നാം മൂശയിൽ ആയിരിക്കുമ്പോൾ തോൽവി സമ്മതിക്കാതെ നാം എന്തുകൊണ്ട് സഹിച്ചുനില്ക്കണം?

_ഈ ആഴ്ചയിലെ പാഠം പഠിച്ച് ആഗസ്റ്റ് 6 ശബ്ദത്തിനുവേണ്ടി നമുക്ക് ഒരുങ്ങാം..._