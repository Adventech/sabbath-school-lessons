---
title:  കൃപയ്ക്കായി മാധ്യസ്ഥ്യം വഹിക്കുന്നു
date:   29/08/2022
---

`പുറ. 32:1-14 വായിക്കുക മോശെ ഇവിടെ എന്ത് പങ്ക് വഹിക്കുന്നതായാണ് നാം കാണുന്നത്?`

ജനങ്ങൾ സ്വർണ്ണക്കാളക്കുട്ടിയെ ആരാധിച്ചശേഷം അവർ വളരെ അകന്ന് പോയെന്ന് ദൈവം തീരുമാനിക്കുകയും അവൻ ജനങ്ങളെ നശിപ്പിച്ച് മോശെയെ ഒരു വലിയ ജാതിയാക്കുമെന്ന് പ്രഖ്യാപിക്കയും ചെയ്തു. എന്നാൽ ദൈവത്തിന്റെ വാഗ്ദാനം സ്വീകരിക്കുന്നതിന് പകരം അവന്റെ ജനത്തിനുമേൽ ദൈവം കൃപ കാണി ക്കണമെന്ന് മോശെ യാചിച്ചു. ദൈവം അനുതപിക്കുകയും ചെയ്തു.

പുറ. 32:1-14 രണ്ട് പ്രധാന വിഷയങ്ങൾ ഉയർത്തുന്നു. ഒന്നാമത്, ലഹളക്കാരായ മനുഷ്യരെ നശിപ്പിച്ച് മോശെയെ അനുഗ്രഹിക്കും എന്ന ദൈവത്തിന്റെ വാഗ്ദത്തം അവനൊരു പരിശോധനയായിരുന്നു. ഈ തികച്ചും അനുസരണംകെട്ട നിങ്ങളോട് എത്രയധികം മനസ്സലിവ് അവന് തോന്നിയെന്ന് മോശെ പ്രകടിപ്പിക്കണമെന്ന് ദൈവം ആഗ്രഹിച്ചു. മോശെ ആ പരിശോധനയിൽ വിജയിച്ചു. യേശുവിനെപ്പോലെ അവൻ പാപികളുടെ കരുണയ്ക്കായി യാചിച്ചു. ഇത് രസകരമായ ഒരു കാര്യം വെളിപ്പെടു ത്തുന്നു. ചിലപ്പോൾ ദൈവം നമ്മെ എതിർപ്പുകളെ നേരിടാൻ അനുവദിക്കയും അവൻ നമ്മെ മൂശയിൽ ആകാൻ അനുവദിച്ചേക്കാം. അപ്പോൾ അവനും നമുക്കും കണ്ടുകൊണ്ടിരിക്കുന്ന പ്രപഞ്ചത്തിനും വഴിവിട്ടു പോയവരോട് നമുക്ക് എത്രയ ധികം അനുകമ്പ ഉണ്ടെന്ന് കാണാനാകും.

`യിസ്രായേലിനെ നശിപ്പിക്കരുതെന്ന് ദൈവത്തോട് ആവശ്യപ്പെടുവാൻ എന്ത് കാരണങ്ങളാണ് മോശെ നല്കിയത്?`

രണ്ടാമത്, ഈ പാഠഭാഗം കാണിക്കുന്നത് എതിർപ്പും അനുസരണക്കേടും കൃപ വെളിപ്പെടുത്താനുള്ള ഒരു വിളിയാണെന്നാണ്. കൃപ ആവശ്യമായിരിക്കുന്നത് മനു ഷ്യർ അത് തീരെ അർഹിക്കാത്തപ്പോഴാണ്. എന്നാൽ അവർ തീരെ അർഹിക്കാ ത്തപ്പോൾ തന്നെയാണ് നമുക്ക് അതു തീരെ നല്കാൻ തോന്നാത്തതും. എന്നാൽ മോശെയുടെ സഹോദരി മറിയം അവനെ വിമർശിച്ചപ്പോൾ അവളെ കുഷ്ഠരോഗ ത്തിൽ നിന്നും സൗഖ്യമാക്കാൻ അവൻ ദൈവത്തോട് നിലവിളിച്ചു (സംഖ്യ. 12). ദൈവത്തിന് കോരഹിനോടും അവന്റെ അനുയായികളോടും ദേഷ്യം തോന്നുകയും അവരെയെല്ലാം നശിപ്പിക്കുമെന്ന് ഭീഷണിപ്പെടുത്തുകയും ചെയ്തപ്പോൾ, അവരുടെ ജീവനുകൾക്കുവേണ്ടി യാചിക്കുവാൻ മോശെ മുട്ടിന്മേൽ വീണു. അടുത്ത ദിവസം, ലഹളക്കാരുടെ മരണത്തിനുവേണ്ടി യിസ്രായേൽ മോൾക്കെതിരെ പിറുപിറുക്കു കയും ദൈവം അവരെ വീണ്ടും നശിപ്പിക്കുമെന്ന് ഭീഷണിപ്പെടുത്തുകയും ചെയ്ത പ്പോൾ, മോശെ കമിഴ്ന്നു വീണ് വേഗത്തിൽ അവർക്കുവേണ്ടി പാപപരിഹാരം ചെയ്യാൻ അഹരോനോട് ആഹ്വാനം ചെയ്തു (സംഖ്യാ. 16). അവന്റെ സ്വന്തം സൗമ്യ തയിൽ ഈ മൂശയുടെ മദ്ധ്യത്തിലുള്ള അവന്റെ സ്വന്തം നിസ്വാർത്ഥതയിൽ നിശ്ച യമായും അത് അർഹിക്കാത്തവരുടെ പേർക്ക് മോശെ കൃപ യാചിച്ചു.

`കൃപ തീരെ അർഹിക്കാത്തവരായി നിങ്ങൾക്ക് ചുറ്റുമുള്ളവരെക്കുറിച്ച് ചിന്തി ക്കുക. എങ്ങനെയാണ് നിങ്ങൾക്ക് സൗമ്യതയോടും നിസ്വാർത്ഥ താഴ്മയോടും അവർക്ക് ദൈവകൃപയുടെ ഒരു വെളിപ്പാടായിരിക്കാൻ കഴിയുക?`