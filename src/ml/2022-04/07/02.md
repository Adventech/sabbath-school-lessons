---
title:  മുദ്രയിട്ട് ഒരു ശവകുടീരം
date:   06/11/2022
---

രക്ഷകനെ ഒറ്റിക്കൊടുക്കാൻ യൂദാസിനെയും (ലൂക്കൊസ് 22:3, 4; യോഹ. 13:26,27) അവന്റെ മരണം ആവശ്യപ്പെടുവാൻ പ്രധാന പുരോഹിതന്മാരേയും മൂപ്പന്മാരേയും (മത്തായി 26:59; 27:20). യേശുവിനെ അറസ്റ്റ് ചെയ്ത ശേഷം, എല്ലാ ശിഷ്യന്മാരും അവനെ ഉപേക്ഷിച്ച് ഓടിപ്പോകുവാനും (മത്തായി 26:56). കൂടാതെ പത്രോസ് അവനെ മൂന്നു പ്രാവശ്യം നിഷേധിക്കുവാനും അവരെ പ്രേരിപ്പിക്കുന്ന തിൽ സാത്താൻ വിജയിച്ചു (മത്തായി 26:69-75). കുരിശിലെ മരണത്തോട് കൂടി ക്രിസ്തുവിന്റെ ദൗത്യം അവസാനിച്ചതായി തോന്നുന്നു. ഇപ്പോൾ പാറയിൽ നിന്ന് വെട്ടിയെടുത്ത ഒരു കല്ലറയിൽ യേശു കിടക്കുന്നു. വലുതും മുദ്രയിട്ടതുമായ കല്ലുകൊണ്ട് അടച്ചിരിക്കുന്നു. റോമൻ ഗാർഡുകളാൽ സംരക്ഷിക്കപ്പെടുന്നു (മത്തായി 27:57-66). അദൃശ്യപൈശാചിക ശക്തികൾ നിരീക്ഷിച്ചുകൊണ്ടിരി ക്കുന്നു. അവനു (സാത്താൻ കഴിയുമെങ്കിൽ, ക്രിസ്തുവിനെ അവൻ ശവകുടീര ത്തിൽ പൂട്ടിയിട്ടേനെ.

തന്റെ ഭൗമിക ശുശ്രൂഷയിൽ, ക്രിസ്തു തന്റെ കുരിശ് മരണത്തെക്കുറിച്ചു മാത്രമല്ല തന്റെ പുനരുത്ഥാനത്തെയും കുറിച്ച് മുൻകൂട്ടിപ്പറഞ്ഞിരുന്നു. കിഴക്കൻ പ്രദേശങ്ങളിൽ ഉപയോഗിക്കുന്ന ഒരു ദിവസത്തിന്റെ ഒരു അംശത്തെ ഒരു ദിവസം മുഴുവനായി കണക്കാക്കുന്ന ഭാഷയിൽ യോനാ മൂന്നു രാവും മൂന്നു പകലും വലിയ മത്സ്യത്തിന്റെ വയറ്റിൽ കിടന്നതുപോലെ മനുഷ്യപുത്രൻ മൂന്നു പകലും മൂന്നു രാത്രിയും ഭൂമിയുടെ ഹൃദയഭാഗത്ത് ആയിരിക്കും എന്ന് യേശു പറഞ്ഞിരുന്നു (മത്തായി 12:39, 40). മറ്റു സന്ദർഭങ്ങളിൽ, താൻ കൊല്ലപ്പെടുമെന്നും മൂന്നാം ദിവസം താൻ വീണ്ടും ഉയിർത്തെഴുന്നേൽക്കുമെന്നും യേശു അടിവരയിട്ടു പറഞ്ഞു (മത്തായി 16:21; 17:22,23; 20:17-19). ആ പ്രസ്താവനകളെ കുറിച്ച് അറിവുണ്ടായിരുന്ന മഹാപുരോഹിതന്മാരും പരീശന്മാരും അവന്റെ പുനരുത്ഥാനത്തെ തടയാമെന്ന് പ്രതീക്ഷിച്ചുകൊണ്ടാണ് ഈ നടപടികൾ ഒക്കയും ചെയ്തത്.

`മത്തായി 27:62-66 വായിക്കുക. ഈ പ്രവർത്തനങ്ങൾ യേശുവിന്റെ പുനരുത്ഥാനത്തെ കുറിച്ച് കൂടുതൽ തെളിവുകൾ പിന്നീട് ലോകത്തിന് നൽകാൻ എങ്ങനെ സഹായിച്ചു`

യേശുവിനെ കല്ലറയിൽ അടച്ചിടാൻ അവന്റെ ശത്രുക്കൾ സ്വീകരിച്ച എല്ലാ സുരക്ഷാ നടപടികളും മുൻകരുതലുകളും മരണത്തിനും തിന്മയുടെ സൈന്യ ത്തിനുമെതിരായ അവന്റെ വിജയം കൂടുതൽ ശ്രദ്ധേയമാക്കി. ഈ മനുഷ്യർ തീർച്ചയായും യേശുവിന്റെ അത്ഭുതങ്ങളെക്കുറിച്ച് കേട്ടിട്ടുണ്ടായിരുന്നു. അത് ഒരിക്കലും സംഭവിക്കില്ലെന്ന് ഉറപ്പാക്കാൻ അവർ ശ്രമിച്ചു.

യേശു നിരവധി അത്ഭുതങ്ങൾ ചെയ്യാൻ കഴിവുള്ളവൻ എന്ന് കാണുകയും കേൾക്കുകയും ചെയ്തവരാണ് അവർ. ചിലർ നേരിൽ കണ്ടു, എന്നിട്ടും, പുനരുത്ഥാനത്തിൽ നിന്ന് അവനെ തടയാൻ ശവകുടീരത്തിന് ചുറ്റും ഒരു കാവൽ ഏർപ്പെടുത്തിയത് എന്തിന്? ശിഷ്യന്മാർ ശരീരം മോഷ്ടിച്ചശേഷം യേശു മരിച്ചവരിൽ നിന്ന് ഉയിർത്തെഴുന്നേറ്റുവെന്ന് അവകാശപ്പെടുമന്ന് അവർ കരുതി.

യേശു മരിച്ചതിനുശേഷവും മുഖ്യപുരോഹിതന്മാർ എത്രമാത്രം ഭയപ്പെട്ടിരുന്നു വെന്ന് അവരുടെ പ്രവൃത്തികൾ വെളിപ്പെടുത്തി. ഒരുപക്ഷേ, എല്ലാറ്റിനുമുപരിയായി അവൻ ഉയിർത്തെഴുന്നേറ്റു എന്ന കാര്യത്തിൽ അവർ വളരെയധികം ഭയപ്പെട്ടിരുന്നു.