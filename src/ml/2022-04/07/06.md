---
title:  മരിച്ചവരിൽ ആദ്യഫലങ്ങൾ
date:   10/11/2022
---

`1 കൊരി. 15:20; ആവ. 26:1-11 ന്റെ വെളിച്ചത്തിൽ വായിക്കുക. ഉയിർത്തെഴുന്നേറ്റ് ക്രിസ്തുവിനെ അവരുടെ ആദ്യഫലങ്ങൾ എന്ന് പൗലോസ് പരാമർശിച്ചത് ഏതർത്ഥത്തിലാണ്?`

ആഴത്തിലുള്ള മതപരമായ പ്രാധാന്യത്തോടെ ആദ്യഫലങ്ങൾ അർപ്പിക്കുന്നത് ഒരു പുരാതന ഇസ്രായേല്യ കാർഷികവൃത്തി പരിശീലനമായിരുന്നു. തന്റെ കാര്യസ്ഥരെ ഭരമേൽപ്പിച്ച ഭൂമി കൃപയുള്ള ദാതാവെന്ന നിലയിൽ വിളകൾ വളർന്ന് വിളവെടുപ്പിന് തയ്യാറാകുമ്പോൾ ദൈവത്തിന് നൽകുന്ന പവിത്രമായ അംഗീകാര മായിരുന്നു അത്. കാണുക (പുറ. 23:19; 34:26, ലേവ്യ 2:11-16, ആവ. 26:1-11). ആദ്യഫലം സൂചിപ്പിക്കുന്നത് വിളവെടുപ്പ് ആരംഭിക്കുക മാത്രമല്ല, അതിന്റെ ഉൽപ്പന്ന ങ്ങളുടെ ഗുണനിലവാരം വെളിപ്പെടുത്തുകയും ചെയ്യുന്നുവെന്നാണ്.

വെയ്ൻ ഗുഡെമിന്റെ അഭിപ്രായത്തിൽ, ക്രിസ്തുവിനെ ആദ്യഫലങ്ങൾ എന്ന് വിളിക്കുന്നതിൽ (ഗ്രീക്ക് aparche), പൗലോസ് കൃഷിയിൽ നിന്നുള്ള ഒരു രൂപകം ഉപയോഗിക്കുന്നു, നാം ക്രിസ്തുവിനെപ്പോലെ ആകും. ആദ്യ പഴങ്ങൾ അല്ലെങ്കിൽ ആദ്യത്തെ വിളയുടെ രുചി പോലെ എന്നത് കാണിക്കുന്നത് അതിന്റെ ബാക്കി വിളവെടുപ്പും അങ്ങനെയായിരിക്കുമെന്നാണ്. ദൈവത്തിന്റെ അവസാന വിള വെടുപ്പിൽ അവൻ നമ്മെ മരിച്ചവരിൽനിന്ന് ഉയിർപ്പിക്കുമ്പോൾ പുനരുത്ഥാനം പ്രാപിച്ച് നമ്മുടെ ശരീരം ആദ്യഫലമായ ക്രിസ്തുവിന്റേത് പോലെയാകുകയും നമ്മെ അവന്റെ സന്നിധിയിലേക്ക് കൊണ്ടുപോകുകയും ചെയ്യും. സിസ്റ്റമാറ്റിക് തിയോളജി (ഗ്രാൻഡ് റാപ്പിഡ്സ്, MI: Zondervan, 1994), p. 615.

മഹത്വപൂർണ്ണമായ ഒരു മനുഷ്യശരീരവുമായാണ് യേശു കല്ലറയിൽ നിന്ന് പുറത്തുവന്നത്. പക്ഷേ അപ്പോഴും അവൻ തന്റെ കുരിശുമരണത്തിന്റെ അട യാളങ്ങൾ വഹിച്ചുകൊണ്ടിരുന്നു എന്നത് ഓർക്കേണ്ടതാണ്. (യോഹ. 20:20,27). ഉയിർത്തെഴുന്നേറ്റ ദൈവമക്കൾ അതുപോലെ സ്വന്തം കഷ്ടപ്പാടുകളുടെ ശാരീരിക അടയാളങ്ങൾ വഹിക്കും എന്നാണോ ഇതിനർത്ഥം? അപ്പോസ്തലനായ പൗലോസ്, ഇപ്പോഴും തന്റെ മഹത്വീകരിക്കപ്പെട്ട ശരീരത്തിൽ “മുള്ളും കർത്താവായ യേശുവിന്റെ അടയാളങ്ങളും വഹിക്കുമോ?” (2 കൊരി. 12:7; ഗലാ. 6:17).

സ്വർഗ്ഗീയ വെളിച്ചത്താൽ അന്ധത ബാധിച്ച അവന്റെ കണ്ണുകളെ ക്രിസ്തുവിന്റെ മഹത്വത്തിന്റെ അടയാളങ്ങളായി മരണം വരെ പൗലോസ് കൊണ്ടുനടന്നു. (പ്രവൃത്തികൾ 9:1-9 കാണുക). (എലൻ ജി. വൈറ്റ്, വീണ്ടെടുപ്പിന്റെ കഥ, പേജ്. 275 ൽ). പക്ഷേ അവൻ അല്ലെങ്കിൽ മറ്റേതെങ്കിലും വീണ്ടെടുക്കപ്പെട്ടവർ അവരുടെ സ്വന്തം കഷ്ടപ്പാടുകളുടെ അടയാളങ്ങളോടെ ഉയിർപ്പിക്കപ്പെടും എന്ന് ഇത് അർത്ഥമാക്കുന്നില്ല (1 കൊരി. 15:50-54 മായി താരതമ്യം ചെയ്യുക). ക്രിസ്തുവിന്റെ കാര്യത്തിൽ, ക്രൂരതയുടെ ഈ അടയാളങ്ങൾ അവൻ എന്നും വഹിക്കും. തന്റെ കുരിശുമരണത്തിന്റെ ആണിപ്പാടുകൾ മനുഷ്യന്റെ അത്ഭുതകരമായ വീണ്ടെടു പ്പിന്റെയും അതിന്റെ വിലയുടെയും കഥ വെളിപ്പെടുത്തുന്നതിനാൽ ക്രിസ്ത എന്നേക്കും അത് വഹിക്കും. (എലൻ ജി. വൈറ്റ്, പ്രാരംഭകാല എഴുത്തുകൾ, പേജ് 179).

`ദൈവത്തിന് നമ്മോടുള്ള സ്നേഹത്തെക്കുറിച്ചും നമ്മെ രക്ഷിക്കാൻ എന്ത് വിലനൽകിയെന്നും അത് വെളിപ്പെടുത്തുന്നു? നമ്മെ രക്ഷിക്കാൻ ദൈവം എത്രമാത്രം നിക്ഷേപിച്ചുവെന്ന് അത് കാണിക്കുന്നുണ്ടോ?`