---
title:  അവൻ ഉയിർത്തെഴുന്നേറ്റു!
date:   07/11/2022
---

സാത്താന്റെയും അവന്റെ ദുഷ്ടശക്തികളുടെയും മേൽ ക്രിസ്തുവിന്റെ കുരിശ് വിജയം ഉറപ്പിച്ചു. ശൂന്യമായ കല്ലറ അത് സ്ഥിരീകരിച്ചു. യേശുവിനെ കല്ലറയിൽ കിടത്തിയപ്പോൾ രക്ഷകൻ ഇനിയും ഉയിർക്കില്ലെന്ന് സാത്താൻ പ്രതീക്ഷിച്ചു, അവൻ ധൈര്യപ്പെട്ടു. ക്രിസ്തുവിനെ തടവുകാരനായി പിടിക്കാൻ കല്ലറക്ക് ചുറ്റും കാവൽ നിന്ന അവൻ കർത്താവിന്റെ ശരീരം അവകാശപ്പെട്ടു. സ്വർഗ്ഗീയ ദൂതന്മാർ അടുക്കൽ വന്നതു കണ്ട്, അവന്റെ ദൂതന്മാർ ഓടിപ്പോയി. അവന് വല്ലാത്ത ദേഷ്യം വന്നു. ക്രിസ്തു വിജയാഹ്ലാദത്തോടെ പുറത്തുവരുന്നത് താൻ കണ്ടു. തന്റെ രാജ്യത്തിന് ഒരു അവസാനം ഉണ്ടാകുമെന്നും ഒടുവിൽ അവൻ മരിക്കണ മെന്നും അവനറിയാമായിരുന്നു. (എലൻ ജി. വൈറ്റ്, യുഗങ്ങളുടെ പ്രത്യാശ, പേജ്. 782).

`ക്രിസ്തുവിന്റെ മാനുഷീകത്വം മരിച്ചെങ്കിലും അവന്റെ ദൈവികത്വം മരിച്ചില്ല. അവന്റെ ദൈവികത്വത്തിന് മരണത്തിന്റെ ബന്ധനങ്ങളെ തകർക്കാനുള്ള ശക്തി ഉണ്ടായിരുന്നു. വായിക്കുക. (മത്തായി 28:1-6; യോഹ. 10:17, 18; റോമർ 8:11). യേശുവിന്റെ പുനരുത്ഥാനത്തിൽ നേരിട്ട് ഉൾപ്പെട്ടത് ആരായിരുന്നു?`

ശമര്യ-പെരേയയിലെ തന്റെ ശുശ്രൂഷസമയത്ത്, തന്റെ ജീവനെ കൊടുക്കു വാനും അത് വീണ്ടും എടുക്കുവാനും അവന് അധികാരമുണ്ട് എന്ന് യേശു തന്നെ പ്രസ്താവിച്ചു (യോഹ. 10:17,18). “ഞാൻ പുനരുത്ഥാനവും ജീവനും ആകുന്നു എന്ന് മാർത്തയോട് അവൻ പറഞ്ഞു (യോഹ. 11:25). മറ്റ് ഭാഗങ്ങൾ അവന്റെ പുനരുത്ഥാനത്തെ ദൈവത്തിന്റെ ഒരു പ്രവൃത്തിയായി പറയുന്നു (പ്രവൃത്തികൾ 2:24; റോമർ 8:11; ഗലാ. 1:1; എബ്രാ. 13:20). കർത്താവിന്റെ ശക്തനായ ഒരു ദൂതൻ ആയിരുന്നു മഹത്തായ ആ സംഭവത്തിൽ ഉൾപ്പെട്ടിരുന്നത് (മത്തായി 28:1,2).

ഇതിനിടയിൽ, മത്തായി 28:11-15 യേശുവിനെതിരായ പോരാട്ടം തുടരുന്ന നേതാക്കളുടെ ശ്രമങ്ങളെ വ്യർത്ഥവും വിഡ്ഢിത്തവുമായി വെളിപ്പെടുത്തുന്നു. “സംഭവിച്ചതെല്ലാം നേതാക്കളോട് റോമൻകാവൽക്കാരൻ പറഞ്ഞു (മത്തായി 28:11). പുനരുത്ഥാനം കണ്ടു എന്ന ആശയം ഈ വിവരണത്തിൽ അന്തർലീനമാണ്. ഇല്ലെങ്കിൽ, അവരുടെ വാക്കുകളുടെ അർത്ഥമെന്താണ്? സ്വർഗ്ഗത്തിൽ നിന്നും ഒരു ദൂതൻ ഇറങ്ങി വന്നു, കല്ല് നീക്കി, അതിൽ ഇരുന്നു, കാവൽക്കാർ തളർന്നുവീണു അടുത്തത് കല്ലറ ശൂന്യമായിരിക്കുന്നതാണ് അവർ കണ്ടത്?

ഒരുപക്ഷേ, റോമാക്കാർ അബോധാവസ്ഥയിലായിരുന്നപ്പോൾ, ദൂതൻ യേശുവിന്റെ ശരീരം എടുത്തുകൊണ്ടുപോയിരിക്കാം? ഒരുപക്ഷേ ശിഷ്യന്മാരോ അതോ മറ്റാരെങ്കിലുമോ മോഷ്ടിച്ചതായിരിക്കും? എന്ത് സംഭവിച്ചാലും യേശുവിന്റെ ശരീരം, വ്യക്തമായും പോയി. ഒരു വലിയ തുക അവർ പടയാളികൾക്ക് നൽകിയിരുന്നതി നാൽ ശവകുടീരം ശൂന്യമായത് മതനേതാക്കളെ അസ്വസ്ഥരാക്കി (മത്തായി 28:12). അവർ എന്താണ് യേശുവിന്റെ പുനരുത്ഥാനത്തെക്കുറിച്ച് പറഞ്ഞത്?

`ക്രിസ്തു ഉയിർത്തെഴുന്നേറ്റതായി ആദ്യം കണ്ടത് റോമാക്കാരാണെന്ന ആശയത്തെ ചിലർ പരിഹസിക്കുന്നു. എന്തുകൊണ്ട്? ഈ സത്യം വരാനിരിക്കുന്ന തിനെപ്പറ്റി. വിജാതീയരിലേക്കു സുവിശേഷം പോകുന്നതിനെക്കുറിച്ചു ഏത് വിധത്തിൽ പ്രതീകാത്മകമാണ്?`