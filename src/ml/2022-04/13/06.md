---
title:  രണ്ടാം മരണം
date:   22/12/2022
---

ദൈവം മനുഷ്യ ചരിത്രത്തെ അതിന്റെ മൂർദ്ധന്യാവസ്ഥയിലേക്ക് നയിച്ചു കൊണ്ടിരിക്കുന്നു. സഹസ്രാബ്ദത്തിന്റെ അവസാനം മരിച്ച ദുഷ്ടന്മാരെല്ലാവരും ശവക്കുഴികളിൽ നിന്ന് അവരുടെ അവസാന ശിക്ഷ വിധിക്കായി ഉയിർത്തെഴു ന്നേൽക്കും, (വെളി. 20:5, 11-15). പിന്നെ, ന്യായവിധിയുടെ മുഴുവൻ പ്രക്രിയയും പൂർത്തിയാകുമ്പോൾ മറ്റൊന്നും ചെയ്യാൻ കഴിയാതെ, ദുഷ്ടൻ ദൈവത്തിന്റെ നീതിയെ അംഗീകരിക്കും. “വലിയ വിവാദത്തിന്റെ വസ്തുതകൾ വീക്ഷിച്ചു കൊണ്ടിരുന്ന, പ്രപഞ്ചം മുഴുവനും, വിശുദ്ധന്മാരുടെ രാജാവേ അങ്ങയുടെ വഴികൾ നീതിയും സത്യവുമാണ് എന്ന് ആർത്തു ഘോഷിക്കും സാത്താൻ തല കുനിച്ചു തന്റെ ശിക്ഷാവിധി നീതിയായിട്ടുള്ളത് എന്നു ഏറ്റുപറയും” - (എലൻ ജി. വൈറ്റ്, വൻവിവാദം, പേജ് 670, 671).

`മലാഖി 4:1; വെളി. 20:14,15; വെളി. 21:8 വായിക്കുക. തീയുടെ തടാകം, രണ്ടാമത്തെ മരണം എന്നിവ എത്രമാത്രം ഫലപ്രദമാണ്?`

സാത്താന്റെയും അവന്റെ ദൂതന്മാരുടെയും എല്ലാ ദുഷ്ടന്മാരുടെയും അന്തിമ നാശം പാപത്തിന്റെ അനന്തരഫലങ്ങളിൽ നിന്നും പ്രപഞ്ചത്തെ ശുദ്ധീകരിക്കും. ദുഷ്ടന്മാരുടെ അന്തിമ നാശം ദൈവസ്നേഹത്തിന്റെ പ്രവൃത്തിയാണ്. വിശുദ്ധ ന്മാർക്കു മാത്രമല്ല ദുഷ്ടന്മാർക്കും. എന്നാൽ അവരുടെ പാപത്തിന്റെ ഫലമായി തീയിൽ കിടന്നു കഷ്ടം അനുഭവിച്ചു ദൈവസന്നിധിയിൽ ജീവിക്കുന്നതിനേക്കാൾ മരിക്കുന്നത് ദുഷ്ടന്മാർക്കും നല്ലത്. (എബ്രാ. 12:29).

അവർ (നഷ്ടപ്പെട്ടവർ) ആ പുണ്യസ്ഥലത്തുനിന്ന് ഓടിപ്പോകുവാനാഗ്രഹിക്കും. അവരെ വീണ്ടെടുക്കാൻ വേണ്ടി മരിച്ചവന്റെ മുഖത്തുനിന്നു മറഞ്ഞിരിക്കേണ്ടതിന്നു അവർ നാശം സ്വാഗതം ചെയ്യും. ദുഷ്ടന്മാരുടെ നാശം അവരുടെ സ്വന്തം തിരഞ്ഞെടുപ്പാണ്. സ്വർഗത്തിൽ നിന്നുള്ള അവരുടെ ഒഴിവാക്കൽ അവർ സ്വമേധയാ സ്വീകരിച്ചതാണ്. പക്ഷെ അത് ദൈവത്തിന്റെ ഭാഗത്തു നിന്നുള്ള ന്യായവും കരുണയുമാണ്. (എലൻ ജി. വിവാദം, പേജ് 543).

അങ്ങനെ, പാപത്തിന്റെയും പാപികളുടെയും അന്തിമ ഉന്മൂലനം, നരകത്തിലെ നിത്യയാതന എന്ന വേദപുസ്തകപരമല്ലാത്ത സിദ്ധാന്തത്തിനെതിരാണ്. ദുഷ്ടന്മാർ ചെയ്ത പ്രവർത്തികൾക്ക് ആനുപാതികമായ ശിക്ഷ ലഭിക്കും.

പാപത്തിന് ഒരു തുടക്കമുണ്ടായിരുന്നെന്നും പാപം അവസാനിക്കുമെന്നും ഇത് സ്ഥിരീകരിക്കുന്നു. അപ്പോൾ പ്രപഞ്ചം മുഴുവൻ അനുസരണക്കേട്, നിഗുഢത, അനീതി, പാപം, തിന്മ എന്നിവ ഇല്ലാതിരുന്ന മുമ്പിലത്തെ അവസ്ഥയിലേക്ക്, അതിന്റെ യഥാർത്ഥ പൂർണതയിലേക്ക് മടങ്ങും. നീതിമാന്മാർക്ക് നിത്യജീവനും ദുഷ്ടന്മാർക്ക് നിത്യനാശവും നൽകുന്ന നമ്മുടെ നീതിമാനായ ന്യായാധിപൻ എന്ന നിലയിൽ അവനെ സ്തുതിപ്പിൻ (2 തിമോ. 4:8).

`അവസാനം ദൈവം എല്ലാവരെയും സംരക്ഷിക്കുന്നു എന്ന ആശയത്തിൽ എന്താണ് തെറ്റ്? എന്തുകൊണ്ടാണ് അത്തരമൊരു മോശം ആശയം ആകുന്നത്?`