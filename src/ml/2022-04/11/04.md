---
title:  പുനർജന്മം
date:   06/12/2022
---

അനശ്വരമായ ആത്മാവിനെക്കുറിച്ചുള്ള പുറജാതീയ സങ്കൽപ്പം ബൈബിൾ വിരുദ്ധ സിദ്ധാന്തമായ ആത്മാവിന്റെ പുനർജന്മം സിദ്ധാന്തത്തിന് അടിത്തറ നൽകുന്നു. ചില പ്രധാന ലോകമതങ്ങൾ ഈ സിദ്ധാന്തം സ്വീകരിച്ചിട്ടുണ്ട്. ഈസമയത്ത് ഒരു അമർത്യ ആത്മാവിന്റെ അസ്തിത്വത്തിൽ ഏറ്റവും കൂടുതൽ വിശ്വസിക്കുന്നത് ക്രിസ്ത്യാനികൾ ആണ്. അത് മരണാനന്തരം സ്ഥിരമായ സ്വർഗത്തിലോ നരകത്തിലോ വസിക്കുന്നു എന്ന് വിശ്വസിക്കുമ്പോൾ പുനർ ജന്മത്തിൽ വിശ്വസിക്കുന്നവർ അത്തരത്തിലുള്ള അനശ്വരമായ ആത്മാവ് മരണത്തിന്റെയും പുനർജന്മത്തിന്റെയും പല ചക്രങ്ങളിലൂടെ ഈ ലോകത്തിൽ കടന്നുപോകുമെന്ന് വിശ്വസിക്കുന്നു.

ഇവിടെ ഭൂമിയിൽ, ചിലരെ സംബന്ധിച്ചിടത്തോളം, പുനർജന്മം എന്നത് ആത്മീയ പരിണാമ പ്രക്രിയയാണെന്ന് കരുതപ്പെടുന്നു. അത് ആത്മാവിനെ എക്കാലത്തെയും വലിയ അറിവ് നേടാൻ അനുവദിക്കുന്നു, പൂർണതയിലേക്കുള്ള പ്രയാണത്തിൽ ധാർമികതയും. ശാശ്വതമായ ബോധമുള്ള ആത്മാവ് പുരോഗതി പ്രാപിച്ചു ജീവിതത്തിന്റെ ആറ് വിഭാഗങ്ങളിലൂടെ കടന്നുപോകുന്നു എന്ന് ഹിന്ദുക്കൾ വിശ്വസിക്കുന്നു: ജലജീവികൾ, സസ്യങ്ങൾ, ഉരഗങ്ങൾ, പ്രാണികൾ, പക്ഷികൾ, മൃഗങ്ങൾ, മനുഷ്യർ സ്വർഗവാസികൾ ഉൾപ്പെടെ എല്ലാം.

`എബ്രാ. 9:25-28; 1 പത്രോസ് 3:18 എന്നിവ വായിക്കുക. യേശു ഒരിക്കൽ മാത്രം മരിച്ചതുപോലെ (എബ്രാ. 9:28; 1 പത്രോസ് 3:18) എല്ലാ മനുഷ്യരും ഒരിക്കൽ മാത്രം മരിക്കുന്നു. (എബ്രാ, 9:27), ചില ക്രിസ്ത്യാനികൾ പോലും ഏതെങ്കിലും തരത്തിലുള്ള പുനർജന്മത്തിൽ വിശ്വസിക്കുന്നു, എന്തിന്?`

പലരും വിശ്വസിക്കുന്നത് തങ്ങൾ വിശ്വസിക്കേണ്ട കാര്യത്തിലല്ല, മറിച്ച് അവർ വിശ്വസിക്കാൻ ആഗ്രഹിക്കുന്നതിൽ വിശ്വസിക്കുന്നു. ഒരു സിദ്ധാന്തം അവർക്ക് അസ്തിത്വപരമായ സമാധാനവും ആശ്വാസവും നൽകുന്നുവെങ്കിൽ, അത് മതി അവർക്ക് ചർച്ച ചെയ്യാൻ. എന്നാൽ ബൈബിൾ ഗൗരവമായി എടുക്കുന്നവർക്ക് പുനർജന്മസിദ്ധാന്തം അംഗീകരിക്കാൻ സാധിക്കുകയില്ല. ഒന്നാമതായി, ഈ സിദ്ധാന്തം ദേഹിയും ശരീരത്തിന്റെ പുനരുത്ഥാനവും മരണത്തെയും കുറിച്ചുള്ള ബൈബിൾ പഠിപ്പിക്കലുകൾക്ക് വിരുദ്ധമാണ് (1 തെസ്സ. 4:13-18). രണ്ടാമതായി, വിശ്വാസത്തിലൂടെ കൃപയാൽ രക്ഷ എന്ന സിദ്ധാന്തത്തെ അത് നിഷേധിക്കുന്നു. യേശുക്രിസ്തുവിന്റെ വീണ്ടെടുപ്പു വേല (എഫെ. 2:8-10) മനുഷ്യ പ്രവൃത്തികളാൽ മാറ്റി സ്ഥാപിക്കുന്നു

മൂന്നാമതായി, ഈ സിദ്ധാന്തം ഒരാളുടെ ഈ ജീവിതത്തിലെ തീരുമാനങ്ങളാൽ ശാശ്വതമായ വിധി തീരുമാനിക്കപ്പെടുന്നു എന്ന് ബൈബിൾ പഠിപ്പിക്കലിന് വിരുദ്ധമാണ്. (മത്തായി 22:1-14; 25:31-46). നാലാമതായി, ഈ സിദ്ധാന്തം ക്രിസ്തുവിന്റെ രണ്ടാം വരവിന്റെ അർത്ഥത്തെയും പ്രസക്തിയെയും താഴ്ത്തുന്നു (യോഹ. 14:1-3). അഞ്ചാമതായി, ഒരാൾക്ക് അവന്റെ അല്ലെങ്കിൽ അവളുടെ സ്വന്തം ജീവിതത്തിലെ കുറവുകൾ തിരുത്താൻ മരണാനന്തരം അവസരങ്ങൾ ലഭ്യമാണ് എന്ന വാദഗതി ബൈബിൾ വിരുദ്ധമാണ്. (എബ്രാ. 9:27). ചുരുക്കത്തിൽ, പുനർജന്മം എന്ന ആശയത്തിന് ക്രിസ്തീയ വിശ്വാസത്തിൽ ഒരു സ്ഥാനവുമില്ല.