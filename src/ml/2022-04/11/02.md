---
title:  രഹസ്യവാദം
date:   04/12/2022
---

രഹസ്യവാദത്തിന്റെ ശക്തമായ തിരമാലകളാൽ നമ്മുടെ ലോകം മുങ്ങി ക്കൊണ്ടിരിക്കുന്നു. ദി മിസ്റ്റിസിസം എന്ന വാക്ക് വലിയ ആശയങ്ങളുടെ വൈവിധ്യത്തെ ഉൾക്കൊള്ളുന്ന ഒരു സങ്കീർണ്ണ പദമാണ്. മതപരമായ വീക്ഷണ കോണിൽ, ഈ വാക്ക് ഒരു വ്യക്തിയുടെ ആത്മീയ അനുഭവത്തിൽ ദൈവികമോ അല്ലെങ്കിൽ ഏതെങ്കിലും തരത്തിലുള്ള ഐക്യത്തെ സൂചിപ്പിക്കുന്നു. ഇത് ചില പള്ളികളുടെ ആരാധനാ അനുഭവത്തെ പോലും സവിശേഷമാക്കുന്നു. ഈ പ്രതിഭാസങ്ങൾ പല രൂപത്തിലും തീവ്രതയിലും കാണപ്പെടുന്നു. എന്നാൽ എക്കാലവും ദൈവവചനത്തിന്റെ അധികാരത്തെ സ്വന്ത ആത്മനിഷ്ഠ അനുഭവ ങ്ങളിലേക്ക് മാറ്റിസ്ഥാപിക്കുന്ന പ്രവണതയാണ് കണ്ടുകൊണ്ടിരിക്കുന്നത്. ഏതായാലും, ബൈബിളിന് അതിന്റെ സിദ്ധാന്തപരമായ പ്രവർത്തനം നഷ്ടപ്പെടുന്നു. ക്രിസ്ത്യാനി അവന്റെ അല്ലെങ്കിൽ അവളുടെ സ്വന്തം അനുഭവ ങ്ങൾക്ക് ഇരയാകുന്നു. ഇത്തരത്തിലുള്ള ആത്മനിഷ്ഠമായ മതം, പ്രത്യേകിച്ച് അവസാന സമയത്തെ വഞ്ചനക്കെതിരെ, ഒരു സംരക്ഷണവും നൽകുന്നില്ല.

`മത്തായി 7:21-27 വായിക്കുക. നമ്മുടെ ആത്മീയ ഭവനം പാറയിൽ പണിയുക അല്ലെങ്കിൽ മണൽ മേൽ പണിയുക എന്നത് യേശുവിന്റെ സ്വന്തം വാക്കുകളുടെ വെളിച്ചത്തിൽ എന്താണ് അർത്ഥമാക്കുന്നത്.`

ഉത്തരാധുനിക ക്രിസ്ത്യൻ ലോകത്ത് വേദപുസ്തക ഉപദേശങ്ങളുടെ പ്രസക്തി, മതത്തിന്റെ കാലഹരണപ്പെട്ട, മടുപ്പിക്കുന്ന പ്രതിധ്വനികൾ എന്ന രൂപേണ, കുറച്ചുകാണിക്കുന്ന ശക്തമായ ഒരു പ്രവണതയുണ്ട്. ഈ പ്രക്രിയയിൽ, ക്രിസ്തുവിന്റെ പഠിപ്പിക്കലുകളും, വ്യക്തിത്വവും കൃത്രിമമായി മാറ്റി സ്ഥാപിക്ക പ്പെടുന്നു. ഉദാഹരണത്തിന്, ചില ബൈബിൾ കഥകൾ സത്യമല്ല. കാരണം യേശു, അവർ അവനെ കാണുന്നതുപോലെ, അത് സംഭവിക്കാൻ ഒരിക്കലും അനുവദിച്ചില്ല എന്ന് വാദിക്കുന്നു. തിരുവെഴുത്തുകൾ വ്യാഖ്യാനിക്കുവാനും അല്ലെങ്കിൽ വചനം പൂർണ്ണമായും നിരസിക്കുവാനും വ്യക്തിപരമായ വികാരങ്ങളും അഭിരുചികളും മാനദണ്ഡമാക്കുന്നു.

തങ്ങൾ സിദ്ധാന്തത്തിൽ വിശ്വസിക്കുന്നതല്ല യേശുക്രിസ്തുവിൽ വിശ്വസി ക്കുന്നതാണു പ്രധാനമെന്ന് കരുതുന്നവർ, അപകടകരമായ സ്ഥാനത്താണ്. റോമൻ അന്വേഷകർ യേശുക്രിസ്തുവിൽ വിശ്വസിച്ച അസംഖ്യം പ്രൊട്ടസ്റ്റന്റുകാരെ വധശിക്ഷയ്ക്ക് വിധിച്ചു. ക്രിസ്തുവിന്റെ നാമത്തിൽ ഭൂതങ്ങളെ പുറത്താക്കിയവർ (മത്തായി 7:22) അവനിൽ വിശ്വസിച്ചിരുന്നു. “മനുഷ്യർ എന്ത് വിശ്വസിക്കുന്നു എന്നതിൽ കാര്യമില്ല എന്നുള്ള നിലപാട് സാത്താന്റെ ഏറ്റവും വിജയകരമായ വഞ്ചനകളിൽ ഒന്നാണ്. സത്യം സ്വീകരിക്കുന്നവർക്ക് അതിനോടുള്ള സ്നേഹം, സ്വീകരിക്കുന്നവന്റെ ആത്മാവിനെ വിശുദ്ധീകരിക്കുന്നു എന്ന് അവനറിയാം. അതിനാൽ അവൻ നിരന്തരം തെറ്റായ സിദ്ധാന്തങ്ങൾ, കെട്ടുകഥകൾ, മറ്റൊരു സുവിശേഷം എന്നിവ പകരം വയ്ക്കാൻ ശ്രമിക്കുന്നു.” (എലൻ ജി. വൈറ്റ്, വൻ വിവാദം, പേജ്. 520.)

`ദൈവവചനത്തിന് വിരുദ്ധമായ കാര്യങ്ങൾ ചെയ്യാൻ നമ്മെ പ്രേരിപ്പിക്കുന്ന നമ്മുടെ വികാരങ്ങളെയും ആഗ്രഹങ്ങളെയും അനുവദിക്കുന്ന മാനുഷിക പ്രവണതയ്ക്കെതിരെ നമുക്ക് എങ്ങനെ പോരാടാനാകും?`