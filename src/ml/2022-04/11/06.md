---
title:  വ്യക്തിത്വങ്ങളും മറ്റ് രൂപഭാവങ്ങളും
date:   08/12/2022
---

മരിച്ചവരുടെ പൈശാചിക വ്യക്തിത്വങ്ങളും മറ്റ് പൈശാചിക ഭാവങ്ങളും നെക്രോമാൻസിക്ക് സമാനമാണ്. വ്യക്തിത്വങ്ങൾ മരിച്ചുപോയ ഒരു കുടുംബാംഗ ത്തിന്റെയോ സുഹൃത്തിന്റെയോ അല്ലെങ്കിൽ ആരുടെയെങ്കിലും രൂപത്തിൽ ആകാം. ശാരീരിക രൂപവും ശബ്ദവും മരിച്ചയാളുടെതുമായി വളരെ സാമ്യമുള്ളതാണ്. ദൈവവചനത്തിൽ ഉറച്ചുനിൽക്കാത്തവരെ കബളിപ്പിക്കാൻ പൈശാചിക വഞ്ചന കളെല്ലാം ഉപയോഗിക്കുന്നു. എലൻ ജി. വൈറ്റ് മുന്നറിയിപ്പ് നൽകുന്നു, “അപ്പോ സ്തലന്മാർ, ഈ നുണ പറയുന്ന ആത്മാക്കളാൽ പ്രതിനിധീകരിക്കപ്പെട്ടതു, ഭൂമിയിലായിരിക്കുമ്പോൾ പരിശുദ്ധാത്മാവിന്റെ നിർദ്ദേശപ്രകാരം അവർ എഴുതിയ വയ്ക്ക് വിരുദ്ധമായിട്ടാണ്.” (വൻ വിവാദം, പേജ്. 557.) കൂടാതെ, ഈവഞ്ചനയുടെ നാടകത്തിൽ, സാത്താൻ തന്നെ ക്രിസ്തുവിനെ പോലെ അവതരിക്കും. (വൻ വിവാദം, പേജ്. 624.)

`2 കൊരി. 11:14,15; എഫെ. 6:10-18 എന്നിവ വായിക്കുക. ഇത്തരം പൈശാചിക വഞ്ചനകൾക്കെതിരായ നമ്മുടെ സംരക്ഷണം എന്തായിരിക്കണം?`

പൗലൊസ് നമുക്ക് മുന്നറിയിപ്പു നല്കുന്നു, “നമ്മുടെ പോരാട്ടം ഉള്ളത് ജഡര ക്തങ്ങളോടല്ല, വാഴ്ചകളോടും അധികാരങ്ങളോടും ഈ അന്ധകാരത്തിന്റെ ലോകാ ധിപതികളോടും സ്വർലോകങ്ങളിലെ ദുഷ്ടാത്മസേനയോടുമ” (എഫെ. 6:12). ഈ വഞ്ചനയ്ക്കെതിരെ ദൈവത്തിന്റെ സർവായുധവർഗ്ഗം ധരിച്ചുകൊണ്ട് മാത്രം നമുക്ക് സംരക്ഷിക്കപ്പെടാം (എഫെ. 6:13) എഫെ. 6:13-18-ൽ വിവരിച്ചിരിക്കുന്നു. വഞ്ചിക്കുന്ന പൈശാചിക വ്യക്തിത്വങ്ങളും ഭാവങ്ങളും വളരെ ഭയപ്പെടുത്തുന്ന താകാം, പക്ഷേ ദൈവവചനത്തിനനുസൃതമായി ദൈവത്തിൽ അഭയം പ്രാപിച്ചവരെ തെറ്റിദ്ധരിപ്പിക്കാൻ അവർക്ക് കഴിയില്ല. ഒരു ഉപദേശപരമായ വീക്ഷണകോണിൽ, മനുഷ്യരുടെ സ്വാഭാവികമായ അമർത്യതയെക്കുറിച്ചുള്ള ബൈബിൾ സിദ്ധാന്ത ത്തിൽ വിശ്വസിക്കുന്നവർ മരിച്ചവരുടെ ഏതെങ്കിലും രൂപമോ ആശയവിനിമയമോ പൈശാചിക ഉത്ഭവമാണെന്നറിഞ്ഞു ദൈവത്തിന്റെ കൃപയാൽ ശക്തമായി നിരസിക്കേണ്ടത് ആവശ്യമാണ്. വീണ്ടും, എത്ര ശക്തവും ബോധ്യപ്പെടുത്തുന്നതും പ്രത്യക്ഷത്തിൽ യാഥാർത്ഥ്യമെന്നു തോന്നുന്നതുമായ പ്രകടനത്തിലല്ല, മരിച്ചവർ ശവക്കുഴിയിൽ ഉറങ്ങുന്നു എന്ന് പഠിപ്പിക്കലിൽ നാം എപ്പോഴും ഉറച്ചുനിൽക്കണം.

എന്നിരുന്നാലും, പ്രിയപ്പെട്ട ഒരാളെ നഷ്ടപ്പെടുകയും അവർ തന്നെ നിങ്ങൾക്ക് പ്രത്യക്ഷപ്പെടുകയും ചെയ്യുന്നതായി സങ്കൽപ്പിക്കുക. അവർ ഇപ്പോൾ മെച്ചപ്പെട്ട സ്ഥലത്താണെന്നു പറഞ്ഞുകൊണ്ട് നിങ്ങളോട് സ്നേഹം പ്രകടിപ്പിക്കുകയും നിങ്ങളെ വളരെയധികം മിസ് ചെയ്യുന്നു എന്ന് പറയുകയും പിന്നെ അവർക്ക് മാത്രം അറിയാവുന്ന കാര്യങ്ങൾ നിങ്ങളോടു പറയുകയും ചെയ്യുന്നു. മരിച്ചവരുട അവസ്ഥയെക്കുറിച്ച് ബൈബിൾ പഠിപ്പിക്കുന്ന കാര്യങ്ങളിൽ ഒരു വ്യക്തി തികച്ചും ഉറച്ചവനല്ലെങ്കിൽ, അവൻ എത്ര എളുപ്പത്തിൽ ഈ വഞ്ചനയിൽ വീഴുമെന്ന് ചിന്തിക്കുക, കാരണം അവനും അത് വിശ്വസിക്കാൻ ആഗ്രഹിക്കുന്നു.

`ദൈവത്തിന്റെ സർവ്വായുധവർഗം ധരിക്കുക എന്നതിന്റെ അർത്ഥമെന്താണ്? അന്ത്യകാല വഞ്ചനകൾ കൈകാര്യം ചെയ്യുന്നതിൽ മാത്രമല്ല, നമ്മുടെ ദൈനംദിന ജീവിതത്തിന്റെ എല്ലാ മേഖലകളിലും ഇത് എങ്ങനെ പ്രായോഗിക മാക്കാം?`