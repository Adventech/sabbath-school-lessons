---
title:  ഇനി മരണവും കണ്ണീരും ഇല്ല
date:   28/12/2022
---

നിത്യമായി കത്തിക്കൊണ്ടിരിക്കുന്ന നരകം എന്ന അനശ്വരമായ ആത്മാവിന്റെ സിദ്ധാന്തം, പുതിയ സ്വർഗത്തിലും പുതിയ ഭൂമിയിലും ഇനി മരണമില്ല, ദുഃഖമില്ല, കരച്ചിൽ ഉണ്ടാകില്ല എന്ന് ബൈബിൾ പഠിപ്പിക്കലിന് വിരുദ്ധമാണ്, (വെളി. 21:4). ശാശ്വതമായി കത്തുന്ന നരകത്തിന്റെ സിദ്ധാന്തം ശരിയാണെങ്കിൽ, രണ്ടാമത്തെ മരണം പാപത്തെയും പാപികളെയും പ്രപഞ്ചത്തിൽനിന്ന് ഉന്മൂലനം ചെയ്യുകയില്ല, മറിച്ച് അവരെ ദുഃഖത്തിന്റെയും കരച്ചിലിന്റെയും നിത്യ നരകത്തിൽ ശിക്ഷിക്കുക മാത്രമാണ് ചെയ്യുന്നത്. കൂടാതെ പ്രപഞ്ചം ഒരിക്കലും അതിന്റെ യഥാർത്ഥ പൂർണ്ണതയിലേക്ക് പൂർണ്ണമായി പുനഃസ്ഥാപിക്കപ്പെടുകയില്ല. എന്നാൽ ബൈബിൾ തികച്ചും വ്യത്യസ്തമായ ഒരു ചിത്രം വരച്ചിരിക്കുന്നതിൽ കർത്താവിനെ സ്തുതിക്കുക!

`യെശ. 25:8, വെളി. 7:17; 21:4 എന്നിവ വായിക്കുക. ഇന്നത്തെ ലോകത്തിലെ പരീക്ഷണങ്ങൾക്കും കഷ്ടപ്പാടുകൾക്കുമിടയിൽ ഈ ഭാഗങ്ങൾ നമുക്ക് എന്താ ശ്വാസം നൽകുന്നു?`

ജീവിതം വളരെ കഠിനവും അന്യായവും ക്രൂരവുമാകാം. ചില ആളുകൾ, നമുക്ക് വളരെ പ്രിയപ്പെട്ടവർ മരണത്തിന്റെ തണുത്ത ആലിംഗനത്താൽ ക്രൂരമായി പിടിക്കപ്പെടുന്നു, അല്ലെങ്കിൽ കൗശലക്കാരായ ചിലർ നമ്മുടെ ജീവിതത്തിലേക്ക് കടന്നുവന്ന് വൈകാരീകമായി നമ്മെ നശിപ്പിച്ചിട്ടു, ഒന്നും സംഭവിച്ചില്ല എന്നപോലെ നടക്കുന്നു. സ്നേഹിക്കുകയും വിശ്വസിക്കുകയും ചെയ്തവർ നമ്മെ ഒറ്റിക്കൊടുക്കുന്നത് എത്ര ഭയാനകമാണ്, തകർന്ന ഹൃദയത്തോടെ നമ്മൾ ഇനിയും ജീവിക്കണോ എന്നു ചിന്തിക്കുന്ന നിമിഷങ്ങളുണ്ട് ദുഃഖങ്ങൾ അനവധിയുണ്ടെങ്കിലും, നമ്മുടെ കവിളിൽ നിന്ന് കണ്ണുനീർ തുടയ്ക്കാൻ വെമ്പുന്ന ഒരു ദൈവം എപ്പോഴും നമ്മോടു കുടെയുണ്ട്. എന്നാൽ മരണം, ദുഃഖം, കരച്ചിൽ എന്നിവ ഇല്ലാതാകുന്ന ആ മഹത്തായ ദിവസം വരെ ചിലപ്പോൾ നമ്മുടെ കനത്ത കണ്ണുനീർ ഒഴുകിക്കൊണ്ടിരിക്കും (വെളി. 21:1-5).

അന്തിമ വിധിയിൽ ദൈവം എല്ലാ മനുഷ്യരോടും നീതിയോടും സ്നേഹത്തോടും കൂടെ പെരുമാറുമെന്ന് നമുക്ക് വിശ്വസിക്കാം. ക്രിസ്തുവിൽ മരിച്ച നമ്മുടെ എല്ലാ പ്രിയപ്പെട്ടവരും മരിച്ചവരിൽ നിന്ന് ഉയിർത്തെഴുന്നേറ്റു നിത്യതയിലുടനീളം നമ്മോടൊപ്പം ആയിരിക്കും സ്വർഗത്തിനർഹതയില്ലാത്തവർ എക്കാലവും കത്തുന്ന നരകത്തിൽ ജീവിക്കാതെ, ഒടുവിൽ ജീവൻ ഇല്ലാതാകും. ദൈവം എല്ലാവരോടും നീതി പുലർത്തുന്ന രീതിയാണ് നമ്മുടെ ഏറ്റവും വലിയ ആശ്വാസം. മരണം നിശ്ചയമായും ഇല്ലാതാകുമ്പോൾ, വീണ്ടെടുക്കപ്പെട്ടവർ ആഹ്ലാദത്തോടെ വിളിച്ചു പറയും, “ഹേ മരണമേ, നിന്റെ വിജയം എവിടെ? ഹേ മരണമേ, നിന്റെ വിഷമുള്ളവിടെ?” (1 കൊരി. 15:54,55).

താൻ സൃഷ്ടിക്കും എന്ന് കർത്താവ് വാഗ്ദാനം ചെയ്ത പുതിയ ആകാശത്തിലും പുതിയ ഭൂമിയിലും പണ്ടത്തെ കാര്യങ്ങൾ ഓർക്കുകയുമില്ല. അവ മനസ്സിൽ വരികയുമില്ല (യെശ. 65:17). ഇതിനർത്ഥം സ്വർഗം ഓർമ്മക്കുറവിന്റെ ഒരു സ്ഥലമായിരിക്കും എന്നല്ല, മറിച്ച്, ഭൂതകാലം സ്വർഗത്തിന്റെ സ്ഥായിയായ സന്തോഷം ദുർബലമാക്കില്ല.

`ഇവിടെ മനുഷ്യാസ്തിത്വത്തിന്റെ അന്യായമായ നാശങ്ങൾ ആർക്കാണ് അനുഭവപ്പെടാത്തത്? പ്രത്യേകിച്ച് ആ മോശം സമയങ്ങളിൽ ദൈവത്തിന്റെ നന്മയിലും സ്നേഹത്തിലും സന്തോഷിച്ച് നമുക്ക് വിശ്വസിക്കാനും പഠിക്കാനും കഴിയും.`