---
title:  അവരുടെ നെറ്റിയിൽ അവന്റെ നാമം
date:   29/12/2022
---

`വെളി. 22:3-5 വായിക്കുക. ദൈവത്തിന്റെ നാമം നെറ്റിയിൽ എഴുതുന്നവരുടെ കൂട്ടത്തിൽ നമ്മൾ ഉണ്ടാകുമെന്ന് നമുക്ക് എങ്ങനെ ഉറപ്പിക്കാം? അഥവാ ഉറപ്പ് നൽകാൻ കഴിയുമോ?`

ലൂസിഫറിന്റെ കലാപത്തിനും ആദാമിന്റെയും ഹവ്വയുടെയും പതനത്തിനും ശേഷം, ദൈവത്തിനു രണ്ടു പാപികളെയും നശിപ്പിക്കാമായിരുന്നു. എന്നിരുന്നാലും, തന്റെ സൃഷ്ടികളോടുള്ള നിരുപാധികമായ സ്നേഹത്തിന്റെ പ്രകടനമെന്ന നിലയിൽ, അവൻ വാഗ്ദാനം ചെയ്യുന്നത് സ്വീകരിക്കുന്ന എല്ലാവരെയും രക്ഷിക്കാനുള്ള കരുണാപൂർവമായ ഒരു പദ്ധതി ദൈവം സ്ഥാപിച്ചു. ഇതാണ് "രക്ഷ പദ്ധതി' എന്നറിയപ്പെടുന്നത്. അത് ഭൂമിയുടെ സൃഷ്ടിക്ക് മുമ്പുതന്നെ നിലവിലു ണ്ടായിരുന്നുവെങ്കിലും (എഫെ. 1:3,4; 2 തിമൊ. 1:9; തീത്തോസ് 1:2; വെളി. 13:8), ഏദനിലെ പതനത്തിനു തൊട്ടുപിന്നാലെ മനുഷ്യരാശിക്കാണ് ആദ്യം അവതരിപ്പിച്ചത്. എബ്രായ കൂടാര ശുശ്രൂഷയിലെ പൊരുളും നിഴലുമായി പിന്നീട് അത് കൂടുതൽ വെളിപ്പെടുത്തി (പുറ. 25). പിന്നീട് യേശുവിന്റെ ജീവിതം, മരണം, പുനരുത്ഥാനം എന്നിവയിൽ അതിന്റെ പൂർണ്ണമായ ആവിഷ്കാരം നൽകപ്പെട്ടു (റോമർ 5 കാണുക).

രക്ഷാപദ്ധതിയുടെ കേന്ദ്രബിന്ദു യേശുവിന്റെ യോഗ്യതകളെ അടിസ്ഥാന മാക്കി, വിശ്വാസത്താൽ, കുരിശിൽ നൽകപ്പെട്ട മഹത്തായ വ്യവസ്ഥയെ അംഗീകരിക്കുന്ന എല്ലാവർക്കും നിത്യജീവന്റെ വാഗ്ദാനമുണ്ട്. കുരിശിന് മുമ്പും, കുരിശിന് ശേഷവും രക്ഷ എല്ലായ്പ്പോഴും വിശ്വാസത്താലായിരുന്നു, നമ്മുടെ രക്ഷയുടെ പ്രകടനമായ എത്രമാത്രം പ്രവൃത്തികൾ ഉണ്ടായാലും, ഒരിക്കലും പ്രവൃത്തികളാൽ അല്ലായിരുന്നു.

വിശ്വാസത്താലുള്ള രക്ഷയുടെ ഉദാഹരണമായി ക്രിസ്തു വരുന്നതിനു വളരെ മുമ്പുതന്നെ ഉണ്ടായിരുന്ന അബ്രഹാമിനെക്കുറിച്ച് പൗലോസ് എഴുതി: അബ്രഹാം പ്രവൃത്തികളാൽ നീതീകരിക്കപ്പെട്ടിരുന്നുവെങ്കിൽ, അയാൾക്ക് അഭിമാനിക്കാൻ എന്തെങ്കിലും ഉണ്ടാകുമായിരുന്നു, പക്ഷേ തിരുവെഴുത്ത് എന്താണ് പറയുന്നത്? അബ്രഹാം ദൈവത്തെ വിശ്വസിച്ചു. അത് അവനു നീതിയായി കണക്കാക്കപ്പെട്ടു. (റോമർ 4:2,3).

വിശ്വാസത്താലുള്ള രക്ഷയുടെ എല്ലാ കാര്യങ്ങളും മനസ്സിലാക്കാൻ ഈ വാക്യങ്ങൾ നമ്മെ എങ്ങനെ സഹായിക്കുന്നു?

`അങ്ങനെ, നാം യേശുവിനെ സ്വീകരിച്ചു അവനു കീഴടങ്ങി, അവന്റെ വാഗ്ദാനങ്ങൾ അവകാശപ്പെട്ടാൽ, നാം പൂർണ്ണമായും അവനിൽ ആശ്രയി ക്കുകയാണെങ്കിൽ നമുക്ക് രക്ഷയുടെ ഉറപ്പ് ലഭിക്കും. അബ്രഹാം വിശ്വസിച്ചു, അതു അവനു നീതിയായി കണക്കിട്ടു; നമുക്കും അങ്ങനെ തന്നെ.`