---
title:  വിട്ടുപിരിയാനും ക്രിസ്തുവിനോടൊപ്പം ആയിരിക്കാനും
date:   22/11/2022
---

`ഫിലി. 1:21-24, 1 തെസ്സ. 4:13-18 എന്നിവ വായിക്കുക. ക്രിസ്തുവിനോടു കൂടെ (ഫിലി. 1:23) കർത്താവിനോടുകൂടെ എപ്പോൾ ആയിരിക്കാനാണ് പൗലോസ് പ്രതീക്ഷിക്കുന്നത് (1 തെസ്സ. 4:17)?`

ഇപ്പോൾ ക്രിസ്തുവിൽ ജീവിക്കാനും (2 കൊരി. 5:17) അവന്റെ രണ്ടാം വരവിന് ശേഷം ക്രിസ്തുവിനൊപ്പം (1 തെസ്സ. 4:17 കാണുക) ജീവിക്കാനുമുള്ള അഭിനിവേശമാണ് പൗലോസിനെ നയിച്ചത്. റോമാക്കാർക്കുള്ള ലേഖനത്തിൽ അദ്ദേഹം പറഞ്ഞതുപോലെ, മരണത്തിനോ ജീവനോ ഒന്നിനും കർത്താവിന്റെ ദൈവസ്നേഹത്തിൽ നിന്ന് നമ്മെ വേർപെടുത്താൻ കഴിയില്ല (റോമർ 8:38,39). നാം ജീവിക്കുന്നു എങ്കിൽ കർത്താവിനായി ജീവിക്കുന്നു; മരിച്ചാൽ കർത്താവിനു വേണ്ടി മരിക്കും. അതുകൊണ്ട് ജീവിച്ചാലും മരിച്ചാലും നമ്മൾ കർത്താവിന്റേ താണ് (റോമർ 14:8).

ഇതിനകം യേശുവിൽ ഉറങ്ങുന്ന വിശ്വാസികൾ നിത്യജീവൻ പ്രാപിക്കാൻ ക്രിസ്തുവിന്റെ രണ്ടാം വരവിൽ ഉയിർപ്പിക്കപ്പെടും എന്ന് പൗലോസ് ഉറപ്പോടെ സംസാരിച്ചു (1 തെസ്സ. 4:14; 1 കൊരി. 15:16-18; 1 തെസ്സ. 4:13-18). പൗലോസ് വിട്ടുപിരിഞ്ഞു ക്രിസ്തുവിനോടുകൂടെ ആയിരിക്കാനുള്ള ആഗ്രഹം പരാമർശിച്ച പ്പോൾ (ഫിലി. 1:23), മരണശേഷം അവന്റെ ആത്മാവ് ക്രിസ്തുവിനോടൊപ്പം ബോധപൂർവ്വം ജീവിക്കുമെന്ന് സൂചിപ്പിച്ചോ? ഒരിക്കലുമില്ല. ഈ വാചകത്തിൽ, പൗലോസ് ഈ പ്രശ്നകരമായ അസ്തിത്വം ഉപേക്ഷിച്ച് ക്രിസ്തുവിനോടൊപ്പം ആയിരിക്കാനുള്ള അവന്റെ ആഗ്രഹം രണ്ട് സംഭവങ്ങൾക്കിടയിലുള്ള സമയക്കുറ വിനെ പരാമർശിക്കാതെ വാചാലമാക്കുന്നു, മരിച്ചാലുടൻ സ്വർഗത്തിൽ പോകുവാൻ സാധിക്കില്ലെന്നും രണ്ടാം വരവുവരെ അവന്റെ പ്രതിഫലം പ്രാപിക്കുകയുമില്ലെന്നും പൗലോസ് വളരെ വ്യക്തമായി പറഞ്ഞിരിക്കുന്നു (2 തിമൊ. 4:8). ചുരുക്കത്തിൽ, പൗലോസ് പിന്നീട് അറിയുമെന്ന് പറയുന്ന അടുത്ത കാര്യം ആകാശമേഘങ്ങളിൽ വരുന്ന ക്രിസ്തു മരിച്ചവരെ ഉയിർപ്പിക്കുന്നതും അവൻ കർത്താവിനോടുകൂടെ ആയിരിക്കുന്നതും ആണ് (1 തെസ്സ. 4:17). ബൈബിളെഴുത്തുകാർ ചില സമയ ങ്ങളിൽ രണ്ടു സംഭവങ്ങളെയും വളരെക്കാലം വേർപെടുത്തി പരാമർശിക്കുന്നു എന്നതും ശ്രദ്ധിക്കേണ്ടതാണ്. (ആൻഡ്രൂസ് ബൈബിൾ പഠനം, പേജ് 1555, ഫിലിപ്പിയർ 1:23-ന്റെ കുറിപ്പ്.)

എന്നാൽ പൗലോസ് ജീവിക്കുന്നതിനേക്കാൾ മരിക്കാൻ ഇഷ്ടപ്പെടുന്നത് എന്തുകൊണ്ട്? കാരണം ആവശ്യമില്ലാതെ അവന്റെ ശരീരത്തിലെ വേദനയിൽ നിന്നും എല്ലാ കഷ്ടതകളിൽ നിന്നും അവന് ഒടുവിൽ വിശ്രമിക്കാമായിരുന്നു (1 കൊരി. 9:27). രണ്ടാം വരവിൽ നീതിയുടെ കിരീടം ലഭിക്കുമെന്ന് അവന് പൂർണ ഉറപ്പുണ്ടായിരുന്നു (2 തിമൊ. 4:6-8). മരിക്കുമ്പോൾ എന്ത് സംഭവിക്കുമെന്ന് അവനറിയാമായിരുന്നു. പ്രത്യേകിച്ചും പ്രയാസകരമായ സമയങ്ങളിൽ.

`മരിച്ചു കണ്ണുകൾ അടച്ചു കിടക്കുന്നത് എത്ര മനോഹരമാണെന്ന് ആരാണ് ചിന്തിക്കാത്തത്? അടുത്തതായി ക്രിസ്തുവിനോടു കൂടെ സ്വർഗത്തിൽ ആയിരി ക്കുന്നതായിട്ടു നിങ്ങളറിയും, ഫിലിപ്പിയർക്കുള്ള ലേഖനത്തിൽ പൗലോസ് എന്താണ് പറഞ്ഞതെന്ന് മനസ്സിലാക്കാൻ ഈ ചിന്ത നമ്മെ എങ്ങനെ സഹായിക്കുന്നു?`