---
title:  ധനികനും ലാസറും
date:   20/11/2022
---

`ലൂക്കോസ് 16:19-31 വായിക്കുക. ഈ കഥ അക്ഷരാർത്ഥത്തിൽ മരണാനന്തര ജീവിതത്തെക്കുറിച്ചുള്ള വിവരണം അല്ലാത്തത് എന്തുകൊണ്ടാണ്?`

ലൂക്കോസ് 16:19-31 അക്ഷരാർത്ഥത്തിൽ, മരിച്ചവരുടെ അവസ്ഥ വിവരിക്കുന്നതുപോലെ വ്യാഖ്യാനിക്കണമെന്ന് ചില പണ്ഡിതന്മാർ അഭിപ്രായപ്പെടുന്നു. എന്നാൽ ഈ വീക്ഷണം ബൈബിൾ വിരുദ്ധമായ നിരവധി നിഗമനങ്ങളിലേക്ക് നയിക്കും. ഇതിനകം നമ്മൾ നോക്കിയ ഭാഗങ്ങൾക്ക് പലതിനും വിരുദ്ധവുമാണ്. ഒന്നാമതായി, രണ്ട് സ്ഥലങ്ങളിലെയും നിവാസികൾക്കിടയിൽ ഒരു സംഭാഷണം അനുവദിക്കുന്നതിന് സ്വർഗവും നരകവും വളരെ അടുത്താണെന്ന് നാം സമ്മതിക്കണം (ലൂക്കോസ് 16:23-31). മരണാനന്തര ജീവിതത്തിൽ ശരീരം ശവക്കുഴിയിൽ കിടക്കുന്നു, കണ്ണുകൾ, ഒരു വിരൽ, ദാഹം തോന്നുന്ന ഒരു നാവ്, ഉള്ള ആത്മാവിന്റെ ബോധപൂർവമായ ഒരു രൂപം അവശേഷിക്കുമെന്നും നാം ഊഹിക്കേണ്ടതുണ്ട്. (ലൂക്കൊസ് 16:23,24). ഈ ഭാഗം മരണത്തിലെ മനുഷ്യാവസ്ഥയുടെ വിവരണമാണെങ്കിൽ, പിന്നെ സ്വർഗം തീർച്ചയായും സന്തോഷത്തിന്റെയും ആനന്ദത്തിന്റെയും സ്ഥലമായിരിക്കില്ല കാരണം രക്ഷിക്കപ്പെട്ടവർക്ക് അവരുടെ നഷ്ടപ്പെട്ട പ്രിയപ്പെട്ടവരുടെ അനന്തമായ കഷ്ടപ്പാടുകളെ അടുത്ത് കാണുവാൻ കഴിയും. അവരുമായി സംഭാഷണം നടത്തുകപോലും പ്രയാസ മായിരിക്കും. (ലൂക്കൊസ് 16:23-31). നരകത്തിലെ തന്റെ പ്രിയപ്പെട്ട കുഞ്ഞിന്റെ നിലക്കാത്ത വേദനകൾ കാണുമ്പോൾ ഒരു അമ്മ സ്വർഗത്തിൽ എങ്ങനെ സന്തോഷിക്കും? അത്തരമൊരു സന്ദർഭത്തിൽ, ഇനി ദുഃഖവും കരച്ചിലും വേദനയും ഉണ്ടാകില്ല എന്ന ദൈവവാഗ്ദത്തം ഫലത്തിൽ അസാധ്യമായിരിക്കും (വെളി. 21:4).

അത്തരം പൊരുത്തക്കേട് കാരണം, പല ആധുനിക ബൈബിൾ പണ്ഡിതന്മാരും ധനികന്റെയും ലാസറിന്റെയും കഥ ഒരു ഉപമയായി പരിഗണിക്കുന്നു, അതിലെ എല്ലാ വിശദാംശങ്ങളും അക്ഷരാർത്ഥത്തിൽ വ്യാഖ്യാനിക്കുവാൻ കഴിയില്ല. ഒരു അഡ്വന്റിസ്റ്റ്കാരന ല്ലാത്ത ജോർജ്ജ് ഇ. ലാഡ് ഒരു അഡ്വന്റിസ്റ്റ് വിശ്വാസിയെപ്പോലെയാണ് ഈ ഉപമ വ്യാഖ്യാ നിക്കുന്നത്. അദ്ദേഹം പറയുന്നു: “അന്ന് നിലനിന്നിരുന്ന യെഹൂദാ ചിന്താഗതിയനുസരിച്ചു ള്ളതാണ് ഈ ഉപമ. മരിച്ചവരുടെ അവസ്ഥയെക്കുറിച്ച് എന്തെങ്കിലും ഈ ഉപമയിലൂടെ പറ യാനുദ്ദേശിച്ചിട്ടില്ല” ജി. ഇ. ലാഡ്. ധനികനെയും ലാസറിനെയും കുറിച്ചുള്ള ഉപമ നല്ല വസ്ത്രധാരിയായ ധനികൻ വണങ്ങൾ നിറഞ്ഞ ലാസർ എന്ന ഭിക്ഷക്കാരൻ എന്നിവർ ക്കിടയിൽ മൂർച്ചയുള്ള വ്യത്യാസം അവതരിപ്പിക്കുന്നു (ലൂക്കൊസ് 16:19,20). ഈ വിവരണം നമ്മെ പഠിപ്പിക്കുന്നത് (1) നിലവിലെ പദവിയും സാമൂഹിക അംഗീകാരവും ഭാവിയിലെ പ്രതിഫലത്തിനുള്ള മാനദണ്ഡമല്ല, (2) ഈ ജീവിതത്തിൽ തന്നെ ഓരോ വ്യക്തിയുടെയും ശാശ്വതമായ വിധി നിർണ്ണയിക്കപ്പെടുന്നു, മരണാനന്തര ജീവിതത്തിൽ തിരിച്ചുപോകാൻ കഴിയില്ല (ലൂക്കസ് 16:25,26).

`എന്നാൽ അവൻ അവനോട് പറഞ്ഞു: “അവർ മോശയുടെയും പ്രവാചകന്മാരുടെയും വാക്കുകൾ കേൾക്കുന്നില്ലെങ്കിൽ, മരിച്ച ഒരുവൻ ഉയിർത്തെഴുന്നേറ്റാലും അവരെ സമ്മതിപ്പിക്കാൻ സാദ്ധ്യമല്ല” (ലൂക്കൊസ് 16:31). ബൈബിളിന്റെ അധികാരത്തെയും അതിനോട് നാം എങ്ങനെ പ്രതികരിക്കുന്നു എന്നുള്ളതിനേയും സംബന്ധിച്ച് എന്ത് സന്ദേശമാണ് യേശുവിന്റെ ശക്തമായ വാക്കുകളിൽ നിന്നു നാം സ്വയം എടുക്കേണ്ടത്?`