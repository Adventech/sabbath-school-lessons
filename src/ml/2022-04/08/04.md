---
title:  ഞാൻ അവനെ എഴുന്നേൽപ്പിക്കും
date:   15/11/2022
---

ഒരു അതിശയ പ്രവർത്തിയാൽ, അഞ്ചപ്പവും രണ്ടു മീനും കൊണ്ട് യേശു 5,000 പേർക്ക് ക്ഷണം നൽകി (യോഹ. 6:1-14). ജനക്കൂട്ടം പിന്നീട് അവനെ രാജാവായി പ്രഖ്യാപിക്കാൻ ഉദ്ദേശിച്ചു (യോഹ. 6:15), അത് മനസ്സിലാക്കിയ യേശു അവന്റെ ശിഷ്യന്മാരുടെ കൂടെ കപ്പൽ കയറി ഗലീലകടലിന്റെ മറുകരയിലേക്ക് പോയി. എന്നാൽ അടുത്ത ദിവസവും ജനക്കൂട്ടം അവനെ അനുഗമിച്ചു. അവിടെ അവൻ നിത്യജീവൻ എന്ന ദാനത്തിന് പ്രത്യേക ഊന്നൽ നൽകി, ജീവന്റെ അപ്പത്ത ക്കുറിച്ചുള്ള തന്റെ ശക്തമായ പ്രസംഗം നടത്തി (യോഹ. 6:22-59).

`യോഹ. 6:26-51 വായിക്കുക. നിത്യജീവൻ എന്ന സമ്മാനത്തെ യേശു നീതിമാന്മാരുടെ അന്തിമ പുനരുത്ഥാനത്തോടെങ്ങനെ ബന്ധപ്പെടുത്തി?`

തന്റെ പ്രസംഗത്തിൽ യേശു നിത്യജീവന്റെ മൂന്ന് അടിസ്ഥാന ആശയങ്ങൾ എടുത്തുകാട്ടി. ആദ്യം, അവൻ തന്നെത്തന്നെ ലോകത്തിന് ജീവൻ നൽകുന്ന സ്വർഗത്തിൽ നിന്ന് ഇറങ്ങി വന്ന അപ്പം എന്ന് വെളിപ്പെടുത്തി (യോഹ. 6:33, 58, എൻഐവി). ഞാൻ “ജീവന്റെ അപ്പമാകുന്നു” എന്ന് പ്രഖ്യാപിച്ചുകൊണ്ട് (യോഹ. 6:35, 48), യേശു തന്നെത്തന്നെ പഴയനിയമത്തിലെ മഹാനായ “ഞാൻ ആകുന്ന വൻ” ആയി അവതരിപ്പിച്ചു. (പുറ. 3:14). രണ്ടാമതായി, നിത്യജീവൻ തന്നിൽ സുരക്ഷിതമാക്കാൻ കഴിയുമെന്ന് യേശു വിശദീകരിച്ചു. എന്റെ അടുക്കൽ വരുന്നവനും, എന്നിൽ വിശ്വസിക്കുന്നവനും ഈ അനുഗ്രഹം ഉണ്ടായിരിക്കും (യോഹ. 6:35). ഒപ്പം, യേശു അമർത്യതദാനത്തെ അന്തിമ പുനരുത്ഥാനവുമായി ബന്ധപ്പെടുത്തി, അവസാനദിവസം ഞാൻ അവനെ ഉയിർപ്പിക്കും (യോഹ. 6:40, 44, 54) എന്ന് തന്റെ പ്രേക്ഷകർക്ക് മൂന്നു തവണ ഉറപ്പു നല്കി.

യേശു ഈ അത്ഭുതകരമായ വാഗ്ദാനവും നൽകി. വളരെ സത്യമായി ഞാൻ നിങ്ങളോടു പറയുന്നു. വിശ്വസിക്കുന്നവന് നിത്യജീവൻ ഉണ്ട് (യോഹ. 6:47). അതിനാൽ നിത്യജീവൻ ഇതിനകം ഒരു വർത്തമാന യാഥാർത്ഥ്യമാണ്. എന്നാൽ വിശ്വാസി ഒരിക്കലും മരിക്കുകയില്ല എന്ന് ഇത് അർത്ഥമാക്കുന്നില്ല, കാരണം യേശു അവനെ ഉയിർപ്പിക്കും (യോഹ. 6:40) ഒരാളുടെ മരണശേഷം ജീവിതത്തിലേക്ക് മടങ്ങിവരുമെന്ന ചിത്രം വ്യക്തമാണ്. ക്രിസ്തുവില്ലാതെ ഒരാൾക്ക് നിത്യജീവൻ ഇല്ല. പക്ഷേ, ക്രിസ്തുവിനെ സ്വീകരിച്ച് നിത്യജീവിതത്തിന്റെ ഉറപ്പുണ്ടായിട്ടും, നമ്മൾ ഇപ്പോഴും മർത്യരായി തുടരുന്നു, അതിനാൽ, സ്വാഭാവിക മരണത്തിന് വിധേയമാണ്. രണ്ടാം വരവിൽ, യേശു നമ്മെ ഉയിർപ്പിക്കും, തുടർന്ന് അവിടെ, അവൻ നമുക്കുള്ള അമർത്യതയുടെ ദാനം നൽകും. ആത്മാവിന്റെ സ്വാഭാവികമായ അനശ്വരത കാരണം അല്ല, മറിച്ച്, അവനിലുള്ള വിശ്വാസത്താൽ നമ്മുടെ അടുക്കൽ വരുന്ന യേശുവിന്റെ നീതി നിമിത്തം. നിങ്ങൾ അവനിൽ വിശ്വസിക്കുന്നുവെങ്കിൽ നിത്യജീവൻ നിങ്ങൾക്കുണ്ട് എന്ന യേശുവിന്റെ വാക്കുകളിൽ വസിക്കൂ! (ഇപ്പോൾ ഉള്ളതുപോലെ)!

`ഈ അത്ഭുതകരമായ വാഗ്ദാനം എങ്ങനെ നമ്മുടെ വർത്തമാനകാലത്തിന്റെ വേദനാജനകമായ യാഥാർത്ഥ്യത്തെ, താൽക്കാലികമരണത്തെ നേരിടാൻ നിങ്ങളെ സഹായിക്കുന്നു?`