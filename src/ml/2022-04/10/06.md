---
title:  ബൈബിൾ വീക്ഷണം
date:   01/12/2022
---

`1 യോഹ. 5:3-12 വായിക്കുക. അപ്പോസ്തലനായ യോഹന്നാൻ ക്രിസ്ത വിലുള്ളവർക്കു മാത്രമായി നിത്യജീവൻ പരിമിതപ്പെടുത്തുന്നത് എന്തുകൊണ്ട്?`

വചന (ബൈബിൾ) സിദ്ധാന്തപ്രകാരം മനുഷ്യന്റെ സോപാധികമായ അമർത്യതയും വചന ഇതര സിദ്ധാന്തത്തിൽ നിന്ന് വ്യത്യസ്തമായ ആത്മാവിന്റെ സ്വാഭാവിക അനശ്വരതയും തമ്മിലുള്ള വ്യത്യാസം 1 യോഹ. 5:11,12-ൽ വ്യക്തമാക്കിയിരിക്കുന്നു. ഈ സുപ്രധാന ഭാഗത്തിന്റെ, അർത്ഥം ദൈവത്തിനു മാത്രമേ അമർത്യതയുള്ളു എന്നും ജീവന്റെ ഏക ഉറവിടം അവൻ മാത്രമാണെന്നും ആണ് (1 തിമൊ. 6:15,16, സങ്കീ. 36:9, കൊലൊ. 1:15-17). ആദാമിന്റെയും ഹവ്വായുടെയും പതനത്തിലൂടെ പാപം ലോകത്തിൽ പ്രവേശിച്ചപ്പോൾ (ഉല്പത്തി 3), അവരും അവരുടെ എല്ലാ പിൻഗാമികളും (നമ്മൾ ഉൾപ്പെടെ) ശാരീരിക മരണത്തിന്റെയും ശാപത്തിന്റെയും കീഴിൽ വരികയും നിത്യജീവന്റെ ദാനം നഷ്ടപ്പെടുകയും ചെയ്തു. എന്നാൽ നമ്മുടെ സ്നേഹസമ്പന്നനായ ദൈവം, തുടക്കം മുതൽ മനുഷ്യരുടേതായിരിക്കേണ്ടിയിരുന്ന നിത്യജീവൻ വീണ്ടെടു ക്കാനുള്ള രക്ഷാപദ്ധതി നടപ്പിലാക്കി. പൗലോസ് എഴുതി: ലോകസ്ഥാപനത്തിനുമുമ്പ് അവൻ നമ്മെ തന്നിൽ തിരഞ്ഞെടുത്തതുപോലെ, നാം അവന്റെ മുമ്പാകെ സ്നേഹത്തിൽ വിശുദ്ധരും കുറ്റമറ്റവരും ആയിരിക്കേണ്ടതിനു തന്നെ (എഫെ.1:4).

അപ്പോസ്തലനായ പൗലോസ് വിശദീകരിക്കുന്നു: “ഏക മനുഷ്യനാൽ “(ആദാം) പാപവും പാപത്താൽ മരണവും ലോകത്തിൽ പ്രവേശിച്ചു. അതു പോലെ ഏക മനുഷ്യനായ യേശുക്രിസ്തുവിലൂടെ നിത്യജീവന്റെ കൃപാവരം എല്ലാ മനുഷ്യ ജീവികൾക്കും ലഭ്യമായി” (റോമർ 5:12-21). ഈ ലോകത്തിലേക്ക് പാപവും മരണവും കൊണ്ടുവന്ന ആദാമിനെക്കുറിച്ച് അക്ഷരാർത്ഥത്തിൽ പൗലോസ് ഇവിടെ അവ്യക്തമായ ഒരു പരാമർശം നടത്തുന്നു. അക്ഷരാർത്ഥത്തിൽ ലംഘനത്തിലൂടെ ആദം പാപവും മരണവും നമ്മുടെ ലോകത്തിലേക്ക് കൊണ്ടുവന്നു, ആദം ഇല്ലാതെ ബൈബിളിലെ ഒന്നും അർത്ഥമാക്കാൻ കഴിയില്ല.

അതിനാൽ, അപ്പോസ്തലനായ യോഹന്നാൻ കൂട്ടിച്ചേർക്കുന്നു, ദൈവം നമുക്ക് അവന്റെ പുത്രനിലുള്ള നിത്യജീവനും ഈ ജീവിതവും നൽകി. “പുത്രനുള്ളവന്നു ജീവനുണ്ട്; ദൈവപുത്രൻ ഇല്ലാത്തവന് ജീവനില്ല” (1 യോഹ. 5:11,12). യേശുവിന്റെ പ്രസ്താവനകളുടെ വെളിച്ചത്തിൽ മുഴുവൻ ചിത്രവും വ്യക്തമാകും: “പുത്രനെ നോക്കുകയും അവനിൽ വിശ്വസിക്കുകയും ചെയ്യുന്ന ഏവർക്കും നിത്യജീവൻ ലഭിക്കും, അവസാന നാളിൽ ഞാൻ അവരെ ഉയിർപ്പിക്കും” (യോഹ. 6:40,), കൂടാതെ “ഞാൻ പുനരുത്ഥാനവും ജീവനും ആകുന്നു. എന്നിൽ വിശ്വസിക്കുന്നവർ മരിച്ചാലും ജീവിക്കും (യോഹ. 11:25).

ഇതിനർത്ഥം നിത്യജീവൻ ക്രിസ്തുവിലൂടെയുള്ള ദൈവത്തിന്റെ ദാനമാണെന്നും അത് ഈ ജീവിതത്തിൽ നേടണമെന്നും, പക്ഷേ നീതിമാന്മാരുടെ അന്തിമ പുനരുത്ഥാനത്തിനു ശേഷം മാത്രമേ പൂർണമായി ആസ്വദിക്കുകയുള്ളൂ എന്നുമാണ്. ഉപസംഹാരം വളരെ ലളിതമാണ്. ക്രിസ്തുവിൽ ഉള്ളവർക്കുമാത്രം നിത്യജീവൻ ഉണ്ട്, അവനിൽ ഇല്ലാത്തവർക്കു നിത്യജീവൻ ഇല്ല (1 യോഹ. 5:11,12). വിപരീതമായി, ആത്മാവിന്റെ സ്വാഭാവിക അമർത്യത സിദ്ധാന്തം പറുദീസയിലോ നരകത്തിലോ ആയാലും എല്ലാ മനുഷ്യർക്കും, ക്രിസ്തുവിൽ ഇല്ലാത്തവർക്കു പോലും, നിത്യജീവൻ പ്രദാനം ചെയ്യുന്നു. ഈ പഠിപ്പിക്കൽ എന്ന പ്രചാരത്തിലുണ്ടെങ്കിലും അത് വചനത്തിനനുസൃതമല്ല.