---
title:  ശുദ്ധീകരണസ്ഥലത്തെ വിശുദ്ധന്മാർ
date:   29/11/2022
---

ഇതുവരെ പറുദീസയ്ക്ക് തയ്യാറായിട്ടില്ലാത്ത മരിച്ചവർക്ക് ശുദ്ധീകരണസ്ഥലത്ത് അവരുടെ പാപങ്ങൾ ശുദ്ധീകരിക്കാം, തുടർന്ന് അവിടെ നിന്ന് പറുദീസയിലേക്ക് കയറിപ്പോകാമെന്ന് റോമൻ കാത്തലിക് ചർച്ച് പറയുന്നു. അവരുടെ കഷ്ടപ്പാടുകൾ ശുദ്ധീകരണസ്ഥലത്ത് പ്രിയപ്പെട്ടവരുടെ പ്രാർത്ഥനകളാലും തപസ്സുകളാലും കുറയ്ക്കാനാകും. കത്തോലിക്കാ സഭയുടെ മതബോധനഗ്രന്ഥം ശുദ്ധീകരണ സ്ഥലത്തെക്കുറിച്ച് വ്യക്തമാണ്. ദൈവത്തിന്റെ കൃപയിലും സൗഹൃദത്തിലും മരിക്കുന്നവർ എല്ലാം പക്ഷേ ഇപ്പോഴും അപൂർണ്ണമായി ശുദ്ധീകരിക്കപ്പെട്ടവരാണ്. എന്നാൽ മരണശേഷം സ്വർഗീയ സന്തോഷത്തിലേക്ക് പ്രവേശിക്കുന്നതിന് ആവശ്യമായ വിശുദ്ധി കൈവരിക്കുന്നതിന്, ഒരു ശുദ്ധീകരണപ്രക്രിയക്ക് അവർ വിധേയരാകുന്നു. അങ്ങനെ അവരുടെ ശാശ്വതമായ രക്ഷയെക്കുറിച്ച് ഉറപ്പു നൽകുന്നു. (കത്തോലിക് ചർച്ചിന്റെ മതബോധനം (ന്യൂയോർക്ക്: ഡബിൾഡേ,1995), പേജ്. 291.) അതുപോലെ മരിച്ചവർക്കുവേണ്ടിയുള്ള അവരുടെ പ്രിയപ്പെട്ടവരുടെ പ്രാർത്ഥനകളാലും, മറ്റ് പ്രവൃത്തികളാലും അവരുടെ കഷ്ടപ്പാടുകൾ ലഘൂകരിക്കാൻ കഴിയുമെന്നും അത് പ്രസ്താവിക്കുന്നു. ദാനധർമ്മങ്ങൾ, കാരുണ്യ പ്രവൃത്തികൾ, മരിച്ചവർക്കുവേണ്ടി നടത്തിയ തപസ്സു എന്നിവയും സഭ അഭിനന്ദിക്കുന്നു. (കാത്തലിക്കിന്റെ മതബോധനം ചർച്ച്, പേജ്. 291).

`സഭാപ. 9:10, യെഹെ. 18:20-22, എബ്രാ. 9:27 എന്നിവ വായിക്കുക. ഈ ഭാഗങ്ങൾ എങ്ങനെ ശുദ്ധീകരണ സിദ്ധാന്തത്തെ നിരാകരിക്കുന്നു?`

ശുദ്ധീകരണസ്ഥലത്തെക്കുറിച്ചുള്ള സിദ്ധാന്തം കത്തുന്ന നരകത്തെക്കുറിച്ചുള്ള പുറജാതീയ സങ്കൽപ്പത്തെയും മരിച്ചവർക്കു വേണ്ടി പ്രാർത്ഥിക്കുന്ന പുറജാതീയ ആചാരത്തെയും സംയോജിപ്പിക്കുന്നു. (1) മരിച്ചവർ അവരുടെ ശവക്കുഴികളിൽ അബോധാവ സ്ഥയിൽ വിശ്രമിക്കുന്നുവെന്ന് ബൈബിൾ പഠിപ്പിക്കലുകളിൽ വിശ്വസിക്കുന്നവർക്ക് ഈ സിദ്ധാന്തം അസ്വീകാര്യമാണ് (സഭാ. 9:10); (2) വീണുപോയ ഒരു മനുഷ്യന്റെ നീതിയെ വീഴ്ച സംഭവിച്ച മറ്റൊരു മനുഷ്യനിലേക്ക് മാറ്റാൻ കഴിയില്ല. (യെഹെ. 18:20-22); (3) നമ്മുടെ ഏക മധ്യസ്ഥൻ യേശു ക്രിസ്തുവാണ് (1 തിമൊ. 2:5); (4) കൂടാതെ അന്തിമവിധി മരണത്തെ തുടർന്നായതിനാൽ ഈ ജീവിതത്തിലെ തെറ്റുകളെക്കുറിച്ചു അനുതപിക്കാനുള്ള രണ്ടാമത്തെ അവസരം ലഭ്യമാണെന്നുള്ളത് ബൈബിൾ വിരുദ്ധ പഠിപ്പിക്കലാണ് (എബ്രാ. 9:27).

വചനവിരുദ്ധ സിദ്ധാന്തത്തിലെ ശുദ്ധീകരണസ്ഥലത്തിന്റെ സൂചന ദൈവത്തിന്റെ സ്വന്തം സ്വഭാവത്തെ ഗുരുതരമായി വികലമാക്കുന്നു. തീർച്ചയായും, സാത്താന്റെ വീഴ്ച മുതൽ നമ്മുടെ സ്വർഗീയ പിതാവിനെ തെറ്റായി വ്യാഖ്യാനിക്കുന്നതാണ് അവന്റെ പ്രവൃത്തി. ആത്മാവിന്റെ അമർത്യത എന്ന സിദ്ധാന്തം നിർദ്ദേശിച്ചത് അവനാണ്... ശാശ്വതമായി കത്തുന്ന നരകത്തെക്കുറിച്ചുള്ള ആശയം സാത്താന്റെ ഉത്പാദനമായിരുന്നു; ശുദ്ധീകരണസ്ഥലം അവന്റെ കണ്ടുപിടുത്തമാണ്. ഈ പഠിപ്പിക്കലുകൾ ദൈവത്തിന്റെ സ്വഭാവത്തെ വ്യാജമാക്കുന്നു. പ്രതികാരബുദ്ധിയുള്ള, ഏകപക്ഷീയമായ, ക്ഷമ കാണിക്കാത്ത കഠിനനായി അവൻ കണക്കാക്കപ്പെടുന്നു. (എലൻ ജി. വൈറ്റ്, കൈയെഴുത്തുപ്രതി 51, 1890).

മരിച്ചവർ ഉറങ്ങുന്നതിനുപകരം ക്രിസ്തുവിന്റെ തിരിച്ചുവരവിനായി കഷ്ടത അനുഭവിച്ചു കൊണ്ട്, ആരെങ്കിലും അവരെ പുറത്തെടുക്കുന്നതുവരെ, ശുദ്ധീകരണ സ്ഥലത്ത് കാത്തിരി ക്കുകയാണെന്ന് ഈ സിദ്ധാന്തക്കാർ പറയുന്നു.

`ശുദ്ധീകരണസ്ഥലം അല്ലെങ്കിൽ നിത്യദണ്ഡനം പോലുള്ള തെറ്റുകൾ ബൈബിൾ ഉപദേശത്തിന്റെ പ്രാധാന്യത്തെക്കുറിച്ച് നമ്മെ എന്താണ് പഠിപ്പിക്കുന്നത്. നമ്മൾ ആരെ വിശ്വസിക്കുന്നു എന്നതു മാത്രമല്ല, എന്തു വിശ്വസിക്കുന്നു എന്നതും വളരെ പ്രാധാന്യം അർഹിക്കുന്നു, എന്തുകൊണ്ട്?`