---
title:  ശരീരമില്ലാത്ത ആത്മാക്കളുള്ള ഒരു പറുദീസ
date:   30/11/2022
---

പാട്ടസ്റ്റന്റുകാർ ശുദ്ധീകരണസ്ഥലം അംഗീകരിക്കുന്നില്ലെങ്കിലും മരിച്ച നീതിമാന്മാരുടെ ആത്മാക്കൾ പറുദീസയിൽ ദൈവസന്നിധിയിൽ തന്നെ സുഖിച്ചു കൊണ്ടിരിക്കുകയാണ് എന്ന് പലരും വിശ്വസിക്കുന്നു. ആ ആത്മാക്കൾ വെറും ശരീരമില്ലാത്ത ആത്മാക്കൾ ആണെന്ന് ചിലർ വാദിക്കുന്നു; മറ്റുള്ളവർ അവർ ശരീരമില്ലാത്ത ആത്മാക്കളാണെന്നും മഹത്വത്തിന്റെ ആത്മീയ ശരീരത്താൽ മൂടപ്പെട്ടിരിക്കുന്നു എന്നും വിശ്വസിക്കുന്നു.

മരിച്ചിട്ടു ജീവിച്ചിരിക്കുന്നവരുടെ പ്രപഞ്ചാതീതമായ അവസ്ഥ എന്തായാലും, ഈ സിദ്ധാന്തങ്ങൾ മരിച്ചവരുടെ അന്തിമ പുനരുത്ഥാനത്തെക്കുറിച്ചുള്ള ബൈബിൾ സിദ്ധാന്തത്തെ ദുർബലപ്പെടുത്തുന്നു. നീതിമാന്മാരുടെ ആത്മാക്കൾ ഇതിനകം പറുദീസ ആസ്വദിക്കുന്നുണ്ടെങ്കിൽ പിന്നെന്തിനാണ് ഒരു പുനരുത്ഥാനവും ന്യായവിധിയും?

`(വെളി. 20:12-14)? പ്രവൃത്തികൾ 2:29,34,35, 1 കൊരി. 15:16-18 എന്നിവ വായിക്കുക. ഈ ഖണ്ഡികകൾ മരിച്ചവരുടെയും പുനരുത്ഥാനത്തിനായി കാത്തിരി ക്കുന്നവരുടെയും അവസ്ഥയെക്കുറിച്ചു എന്ത് വെളിച്ചം വീശുന്നു?`

ഇതിനകം സ്വർഗത്തിൽ കഴിയുന്ന എല്ലാ മനുഷ്യരും ഒന്നുകിൽ ഹാനോക്കിന്റെയും (ഉല്പത്തി 5:24) ഏലിയാവിന്റേയും (2 രാജാ. 2:9-11) കാര്യത്തിലെന്നപോലെ ജീവനോടെ രൂപാന്തരം ചെയ്യപ്പെട്ടു അല്ലെങ്കിൽ, മരിച്ചവരിൽ നിന്ന് ഉയിർത്തെഴുന്നേറ്റ മോശെയോടും (യൂദാ 9) ക്രിസ്തുവിനോടൊപ്പം ഉയിർപ്പിക്കപ്പെട്ടവരോടൊത്ത് ഉയിർക്കപ്പെട്ടു എന്ന് വചനം പഠിപ്പിക്കുന്നു (മത്തായി 27:51-53).

നമ്മൾ ഇതിനകം കണ്ടതുപോലെ, ബലിപീഠത്തിന്റെ കീഴിലുള്ള ആത്മാക്കൾ പ്രതികാരത്തിനായി ദൈവത്തോട് നിലവിളിക്കുന്നത് (വെളി. 6:9-11) നീതിനിഷേധ ത്തിന്റെ ഒരു സൂചന രൂപകം മാത്രമാണ്, അല്ലാതെ അമർത്യതയുടെ സിദ്ധാന്തം തെളിയിക്കുന്നില്ല. ഈ ആളുകൾ അവരുടെ ശാശ്വതമായ പ്രതിഫലം ആസ്വദിക്കു ന്നതായി തോന്നുന്നില്ല. വാസ്തവത്തിൽ, അസ്തിത്വം പുനഃസ്ഥാപിക്കപ്പെടും വരെ അന്തിമ പുനരുത്ഥാനത്തിനായി കാത്തിരിക്കുന്ന മരിച്ചവർ അബോധാവസ്ഥയിൽ വിശ്രമിക്കുന്ന സ്ഥലമാണ് ശവക്കുഴി. മരിച്ചവരുടെ ആത്മാക്കൾ, നീതിമാൻമാരുടെത് പോലും, അന്തിമ പുനരുത്ഥാനത്തിൽ അവരുടെ ശരീരങ്ങളുമായി വീണ്ടും ഒന്നിച്ചുചേരാൻ കാത്തിരിക്കുകയോ സ്വർഗത്തിൽ ചുറ്റി സഞ്ചരിക്കുകയോ ചെയ്യുന്നില്ല.

1 കൊരി. 15:18 മരിച്ചവരുടെ പുനരുത്ഥാനം ഇല്ലായെങ്കിൽ, ക്രിസ്തുവിൽ നിദ്ര പ്രാപിച്ചവരെല്ലാവരും നശിച്ചുപോയി എന്ന് പൗലോസ് പറയുമ്പോൾ അവൻ എന്തിനെക്കുറിച്ചാണ് സംസാരിക്കുന്നത്? മരിച്ച സമയം മുതൽ, എത്ര ദീർഘ മായിരുന്നാലും, സ്വർഗീയ അനുഗ്രഹം ആസ്വദിച്ചുകൊണ്ടിരിക്കുന്നവർ നശിച്ചു പോകുമോ? ക്രിസ്തു തിരിച്ചുവരുമ്പോൾ മരിച്ചവരുടെ പുനരുത്ഥാനം സംഭവിക്കും എന്ന പുതിയ നിയമത്തിലെ കേന്ദ്ര സിദ്ധാന്തം, മരിച്ച നീതിമാൻ മരണശേഷം അവരുടെ ശാശ്വതമായ പ്രതിഫലത്തിലേക്ക് ഉയരുന്നു എന്ന തെറ്റായ പഠിപ്പിക്കലിലൂടെ അസാധുവാക്കി. എന്നിരുന്നാലും, നമ്മൾ അത് എല്ലാ സമയത്തും കേൾക്കുന്നു, പ്രത്യേകിച്ച് ശവസംസ്കാര ചടങ്ങുകളിൽ.

`മരിച്ചവർ മണ്ണിൽ ഉറങ്ങുന്നു; അവർ കഷ്ടപ്പാടും വേദനയും അറിയാതെ വിശ്രമ ത്തിലാണ് എന്ന ആശയം ശരിക്കും നല്ല വാർത്തയാണ്. അത് ആളുകളെ മനസ്സിലാക്കിക്കാൻ സഹായിക്കുന്ന മാർഗങ്ങൾ എന്തൊക്കെയാണ്?`