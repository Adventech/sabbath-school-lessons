---
title:  കൂടുതൽ ചിന്ത
date:   02/12/2022
---

എലൻ ജി. വൈറ്റ്, വൻ വിവാദം എന്ന പുസ്തകത്തിലെ ആദ്യത്തെ വലിയ വഞ്ചന' എന്ന അദ്ധ്യായം പേജ് 531-550; “നമ്മുടെ മരിച്ചവർക്ക് നമ്മോട് സംസാരിക്കാൻ കഴിയുമോ?' എന്ന അദ്ധ്യായം പേജ് 551-562 വായിക്കുക.

സ്വാഭാവികമായ അമർത്യതയുടെ സിദ്ധാന്തം മരണത്തിലെ ബോധത്തിന്റെ അടിസ്ഥാനപരമായ തെറ്റിന്മേൽ നിലകൊള്ളുന്നു - ഈ സിദ്ധാന്തം, ശാശ്വതമായ പീഡനം പോലെ, തിരുവെഴുത്തുകളുടെ പഠിപ്പിക്കലുകൾ, യുക്തിയുടെ നിർദ്ദേശ ങ്ങൾ, മനുഷ്യത്വത്തെക്കുറിച്ചുള്ള നമ്മുടെ വികാരങ്ങൾ എന്നിവയെ എതിർക്കുന്നു.

ജനകീയ വിശ്വാസമനുസരിച്ച്, വീണ്ടെടുക്കപ്പെട്ടവർ ഭൂമിയിൽ നടക്കുന്ന എല്ലാ കാര്യങ്ങളും പ്രത്യേകിച്ച് അവർ ഉപേക്ഷിച്ചു പോയ സുഹൃത്തുക്കളുടെ ജീവിതവുമായി പരിചയപ്പെടുന്നു. പക്ഷെ ജീവിച്ചിരിക്കുന്നവരുടെ ബുദ്ധിമുട്ടുകൾ അറിയുകയും സ്വന്തം പ്രിയപ്പെട്ടവർ ചെയ്യുന്ന പാപങ്ങൾക്ക് സാക്ഷ്യം വഹിക്കുകയും അവർ ജീവിതത്തിലെ എല്ലാ സങ്കടങ്ങളും നിരാശകളും വേദനകളും സഹിക്കുന്നത് കാണുകയും ചെയ്യുമ്പോൾ അവർക്ക് അതെങ്ങനെ സന്തോഷത്തിന്റെ ഉറവിടമാകും? അവരുടെ ഭൂമിയിലെ സുഹൃത്തുക്കളോ മീതെ ചുറ്റിത്തിരിയുന്നവരോ സ്വർഗത്തിന്റെ സുഖം എത്രമാത്രം ആസ്വദിക്കും? ശ്വാസം ശരീരത്തെ ഉപേക്ഷിക്കുന്ന, അനുതാപമില്ലാത്തവന്റെ ആത്മാവ് പെട്ടെന്ന് നരകത്തിന്റെ അഗ്നിജ്വാലകളിലേക്ക് അയയ്ക്കപ്പെടുന്നു എന്ന വിശ്വാസം തീർത്തും എത്ര കലാപകരമാണ്! അനശ്വരമായ കഷ്ടതയുടെയും പാപത്തിന്റെയും കുഴിമാടത്തിലേക്ക് പ്രവേശിക്കാൻ തയ്യാറില്ലാതെ പോകുന്ന സുഹൃത്തുക്കളെ കാണുന്നവർ വേദനയുടെ ആഴങ്ങളിലേക്ക് എത്രമാത്രം ആഴ്ന്നിറങ്ങണം! (എലൻ ജി. വൈറ്റ്, വൻ വിവാദം, പേജ് 545).

**ചർച്ചാചോദ്യങ്ങൾ**

`മരിച്ചവരുടെ അവസ്ഥയെക്കുറിച്ചും നരകത്തിന്റെ സ്വഭാവത്തെ കുറിച്ചും മറ്റ് ക്രിസ്ത്യാനികളുമായി സംസാരിച്ചവർ മിക്കവാറും, ആളുകൾ രക്ഷിക്കപ്പെട്ട ഉടനെ സ്വർഗത്തിലേക്ക് പോകും എന്ന ആശയത്തിൽ മാത്രമല്ല നഷ്ടപ്പെട്ടവർ നിത്യമായി നരകയാതന അനുഭവിക്കും എന്ന അവരുടെ വിശ്വാസത്തിൽ എത്രമാത്രം ഉറച്ചുനിൽക്കുന്നവരുമാണെന്ന് കണ്ടെത്തിയിട്ടുണ്ട്, അത് എന്തുകൊണ്ടാണെന്ന് നിങ്ങൾ ചിന്തിച്ചിട്ടുണ്ടോ?`

`പാരമ്പര്യം എത്രത്തോളം ശക്തമായിരിക്കുമെന്ന വസ്തുത ഇത് നമ്മെ പഠിപ്പിക്കുന്നുണ്ടോ? മിക്ക ക്രിസ്ത്യൻ വിഭാഗങ്ങളും ബൈബിളിന് വിരുദ്ധമായി ആത്മാവിന്റെ സ്വാഭാവിക അമർത്യതയുടെ സിദ്ധാന്തം പ്രഖ്യാപിക്കുന്നു.`

`ഡാന്റേയുടെ ദി ഡിവൈൻ കോമഡി എന്ന കവിത കേവലം ഫിക്ഷൻ മാത്രമായിരുന്നുവെങ്കിലും, മരണശേഷം ആത്മാവിന് എന്ത് സംഭവിക്കുന്നു എന്നതിനെക്കുറിച്ചുള്ള വ്യാജപഠിപ്പിക്കലുകളെ ആളുകളുടെ മനസ്സിൽ കുത്തി നിറക്കാൻ വളരെയധികം സ്വാധീനം ചെലുത്തി. ക്രിസ്ത്യൻ ദൈവശാസ്ത്രത്തെ എത്ര എളുപ്പത്തിൽ സ്വാധീനിക്കാൻ കഴിയുമെന്ന് നമുക്ക് മനസ്സിലായോ? ഇന്നും ക്രിസ്തീയമല്ലാത്ത മറ്റ് ആശയങ്ങൾ ക്രിസ്ത്യാനിയെ സ്വാധീനിക്കുന്നു, ചിന്തിക്കുക, അവയിൽ നിന്ന് നമുക്ക് എങ്ങനെ സ്വയം പരിരക്ഷിക്കാം?`