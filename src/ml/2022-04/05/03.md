---
title:  പഴയനിയമത്തിലെ രണ്ട് അനുഭവങ്ങൾ
date:   24/10/2022
---

`1 രാജാ. 17:8-24; 2 രാജാ. 4:18-37 വായിച്ച് ഈ രണ്ട് ഉയിർപ്പുകളിലും എന്തു സാമ്യതകളും വ്യത്യാസങ്ങളും കാണുന്നുണ്ടെന്നു നോക്കുക?`

“സ്ത്രീകൾക്കു തങ്ങളുടെ മരിച്ചവരെ ഉയിർത്തെഴുന്നേല്പിനാൽ തിരികെ കിട്ടി (എബ്രാ. 11:35). ഈ വാക്യതത്തിൽ പറയുന്ന അനുഭവമാണ് ഇന്നത്തെ നമ്മുടെ പഠനവാക്യത്തിൽ കാണുന്നത്.

ആഹാബുരാജാവും പുറജാതിക്കാരിയായ തന്റെ ഭാര്യ ഈസെബേലും യിസ്രാ യേൽ വാഴുന്ന വിശ്വാസത്യാഗസമയം ആയിരുന്നു 1 രാജാ. 17:8-24 ൽ കാണുന്ന സംഭവം. കഠിനമായ വരൾച്ചക്കാലത്തു ദൈവം തന്റെ ദാസനായ ഏലീയാവിനെ യിസ്രായേലിനു പുറത്ത് സാരെഫാത്തു ദേശത്ത് അയച്ചു. അവിടെ ഫിനീഷ്യക്കാ രിയായ ഒരു സാധുവിധവ വീട്ടിൽ ശേഷിച്ചിരുന്ന അല്പം മാവും എണ്ണയും കൊണ്ട് അപ്പമുണ്ടാക്കി കഴിച്ചിട്ടു താനും മകനും മരിക്കാനിരിക്കയായിരുന്നു. പക്ഷേ ക്ഷാമ കാലം കഴിയുന്നതുവരെ മാവും എണ്ണയും തീർന്നു പോകാത്ത അത്ഭുതം അവിടെ നടന്നു. കുറെ നാൾ കഴിഞ്ഞ് അവളുടെ മകൻ ദീനം ബാധിച്ചു മരിച്ചു. ആ മകന്റെ അമ്മ ഏലീയാവിനോടു കരഞ്ഞ് അപേക്ഷിച്ചപ്പോൾ അവൻ ദൈവത്തോട് അപേ ക്ഷിച്ചു. “യഹോവ ഏലീയാവിന്റെ പ്രാർത്ഥന കേട്ടു. കുട്ടിയുടെ പ്രാണൻ അവ നിൽ മടങ്ങിവന്നു. അവൻ ജീവിച്ചു” (1 രാജാ. 17:22).

രണ്ടാമത്തെ സംഭവം ബോവാപർവ്വതത്തിനു തെക്ക് ശൂനേം എന്ന ചെറുഗ്രാമ ത്തിലാണ്. കിട്ടിയിടത്തോളം പാത്രങ്ങളിൽ എണ്ണ നിറക്കുവാൻ സഹായിച്ച ഏലീശാ പ്രവാചകൻ വിധവയുടെ കടക്കാരിൽനിന്ന് അവളെ രക്ഷിച്ചു (2 രാജാ. 4:1-7). പിന്നീട് പ്രവാചകൻ അവിടെത്തന്നെയുള്ള വിവാഹിതയായ ഒരു സ്ത്രീയെ പരിചയപ്പെട്ടു. അവൾക്ക് മക്കളില്ലായിരുന്നു. അവർക്ക് ഒരു മകൻ ജനിക്കുമെന്ന് പ്രവാചകൻ പറഞ്ഞു. അതുപോലെ സംഭവിച്ചു. നല്ല ആരോഗ്യത്തോടെ കുട്ടി വളർന്നുവന്നെ ങ്കിലും പിന്നീടു രോഗം ബാധിച്ചു മരിച്ചു. കർമ്മേൽ പർവ്വതത്തിൽ പോയി ശൂനേംകാരത്തി പ്രവാചകനെകണ്ടു തന്നോടൊത്തു കൂട്ടിക്കൊണ്ടുപോയി കുട്ടിയെ കാണിച്ചു. ഏലീശായുടെ വിശ്വാസത്തോടെയുള്ള പ്രാർത്ഥനയാൽ കുട്ടി വീണ്ടും ജീവിച്ചു.

ഈ രണ്ടു സ്ത്രീകളും വ്യത്യസ്ത ചുറ്റുപാടുകളിൽ ഉള്ളവരാണെങ്കിലും രക്ഷണ്യവിശ്വാസം ഉള്ളവരായിരുന്നു. ഏലീയാവിന് യിസ്രായേലിൽ സുരക്ഷിത വാസസ്ഥലം ഇല്ലാതിരുന്നപ്പോൾ കഠിനക്ഷാമകാലത്തു ഫിനീഷ്യക്കാരിയായ വിധവ അവനെ പോറ്റി പുലർത്തി. ശൂനേംകാരത്തി സ്ത്രീയും ഭർത്താവും കൂടെ ഏലീശാ പ്രവാചകന് ഒരു മുറി പണിതുകൊടുക്കുകയും പ്രവാചകൻ ആ വഴി പോകുമ്പോൾ അവിടെ കയറി വിശ്രമിക്കുകയും ചെയ്യുക പതിവായിരുന്നു. ഈ രണ്ടു സ്ത്രീകൾക്കും അവരുടെ മക്കൾ മരിച്ചപ്പോൾ അവർ ദൈവത്തിന്റെ പ്രവാ ചകനോടുമാത്രം അഭ്യർത്ഥന നടത്തുകയും ദൈവം അവരെ ജീവിച്ചു തിരികെ നല്കിയതിൽ അവർ ആനന്ദിക്കുകയും ചെയ്തു.

`ഈ കഥകൾ അത്ഭുതാവഹങ്ങൾ തന്നെ. പറയപ്പെടാത്ത മറ്റ് എത്രയോ കഥകൾ ഇതുപോലെ അത്ഭുതങ്ങളിൽ പര്യവസാനിക്കാതിരിക്കുന്നു. ഒടു ക്കത്തെ നാളിലെ പുനരുത്ഥാനമെന്ന വാഗ്ദത്തം ശോകമയമായ ഈ വസ്ഥയെ എങ്ങനെ നമ്മുടെ വിശ്വാസത്തിന്റെ കേന്ദ്രബിന്ദുവാക്കി മാറ്റും?`