---
title:  ലാസർ
date:   27/10/2022
---

`യോഹ. 11:1-44 വായിക്കുക. ലാസറിനു പിടിപ്പെട്ട രോഗത്തിലും മരണത്തിലും യേശു “മഹത്വീകരിക്കപ്പെട്ടത്” ഏത് അർത്ഥത്തിലാണ്?`

ഇവിടെയും മരണത്തെ യേശു നിദ്ര എന്ന് ഉപമിച്ചിട്ടുണ്ട്. “നമ്മുടെ സ്നേഹിത നായ ലാസർ നിദ്ര കൊള്ളുന്നു; എങ്കിലും ഞാൻ അവനെ ഉണർത്തുവാൻ പോകുന്നു” (യോഹ. 11:11). വാസ്തവമായ ഉറക്കത്തെയാണ് യേശു സൂചിപ്പിക്കു ന്നത് എന്നു ചിലർ ചിന്തിച്ചപ്പോൾ താൻ എന്താണ് അർത്ഥമാക്കിയതെന്നു യേശു തുറന്നു പറഞ്ഞു. “അപ്പോൾ യേശു സ്പഷ്ടമായി അവരോട്: ലാസർ മരിച്ചുപോയി (യോഹ. 11:12-14) എന്നു പറഞ്ഞു. യേശു ബഥാന്യയിൽ വന്നപ്പോൾ ലാസർ മരി ച്ചിട്ടു നാലു ദിവസം ആയി എന്നറിഞ്ഞു. അവന്റെ ശരീരം നാറ്റം വച്ചുതുടങ്ങി (യോഹ.11:17,39). ഈ സമയത്തിനുള്ളിൽ ശരീരം നാറ്റം വെച്ചു തുടങ്ങുമെന്നതിൽ സംശയമില്ല. അവൻ മരിച്ചുകഴിഞ്ഞിരിക്കുന്നു.

ഈ സന്ദർഭത്തിലാണ് യേശു മാർത്തയോട്: “നിന്റെ സഹോദരൻ ഉയിർത്തെ ഴുന്നേല്ക്കും” എന്നു പറയുന്നത് (യോഹ. 11:23). ഒടുക്കത്തെ നാളിലെ പുനരു സ്ഥാനത്തിൽ അവൻ ഉയിർക്കും എന്നു പറഞ്ഞുകൊണ്ടു മാർത്ത തന്റെ വിശ്വാ സത്തെ ദൃഢപ്പെടുത്തി. “യേശു അവളോട് ഞാൻ തന്നെ പുനരുത്ഥാനവും ജീവനും ആകുന്നു; എന്നിൽ വിശ്വസിക്കുന്നവൻ മരിച്ചാലും ജീവിക്കും. ജീവിച്ചിരുന്ന് എന്നിൽ വിശ്വസിക്കുന്നവൻ ആരും ഒരുനാളും മരിക്കയില്ല; നീ ഇതു വിശ്വസിക്കുന്നുവോ എന്നു പറഞ്ഞു” (യോഹ. 11:23-26). “യേശു അവളോട് വിശ്വസിച്ചാൽ നീ ദൈവ ത്തിന്റെ മഹത്വം കാണും” എന്നു കൂട്ടിച്ചേർത്തു (യോഹ. 11:40). മാർത്ത വിശ്വസി ക്കയും തന്റെ സഹോദരൻ ജീവിച്ച് എഴുന്നേറ്റുവരുന്നതു കാണുകയും ചെയ്തു.

ദൈവത്തിന്റെ വചനത്താൽ ജീവൻ സൃഷ്ടിക്കപ്പെട്ടു എന്ന് ബൈബിൾ പ്രസ്താ വിക്കുന്നു (ഉല്പത്തി 1:20-30; സങ്കീ. 33:6). ലാസറിന്റെ അനുഭവത്തിലെന്നപോലെ ദൈവത്തിന്റെ അതേ വചനത്താൽ ജീവൻ പുനഃസൃഷ്ടിക്കപ്പെടുന്നു. ഒരു ചുരുക്ക പ്രാർത്ഥനക്കുശേഷം “യേശു: ലാസറേ, പുറത്തുവരിക എന്ന് ഉറക്കെ വിളിച്ചു (യോഹ. 11:43). അപ്പോൾത്തന്നെ അവിടെ കൂടിയിരുന്ന ജനം ദായകശക്തി ദർശിച്ചു. തന്റെ വചനത്താൽ ഈ ലോകവും അതിലുള്ളതെല്ലാം സൃഷ്ടിച്ച അതേ ശക്തി; ഒടുക്കത്തെ നാളിൽ ഈ ഭൂതലമെങ്ങുമുള്ള സകല മൃത ന്മാരെയും ജീവിപ്പിക്കുന്ന അതേശക്തി! ലാസറിനെ ഉയിർപ്പിച്ചുകൊണ്ടു മരണത്തെ തോല്പിക്കുവാനുള്ള ശക്തി തന്റെ പക്കലുണ്ടെന്നു യേശു വെളിപ്പെടുത്തി. നമ്മെ പ്പോലെയുള്ള എല്ലാവരും മരിക്കുന്ന മരണത്തെ യേശു തോല്പിക്കും. അതു ദൈവ മഹത്വത്തിന്റെ എത്ര വലിയ സമ്പുഷ്ട പ്രകടനം!

`യോഹ. 11:25,26 വായിക്കുക. ഒരു വാക്യത്തിൽ വിശ്വസിക്കുന്നവർ മരിക്കു ന്നതും അടുത്ത വാക്യത്തിൽ വിശ്വസിക്കുന്നവർ മരിക്കാതിരിക്കുന്നതും. ഇവിടെ യേശു എന്താണു നമ്മെ പഠിപ്പിക്കുന്നത്. ക്രിസ്തുവിന്റെ വാക്കുകളിൽ നിന്നു, ഗ്രഹിക്കാൻ പ്രയാസമായ മരണമെന്നത് ഒരു ഗാഢ നിദ്രയാണെന്നു നാം എങ്ങനെ തിരിച്ചറിയും? മരണത്തിന് അവകാശികളായി ഏല്പിക്കപ്പെട്ടിരി ക്കുന്ന നമുക്കു ക്രിസ്തുവിന്റെ വാക്ക് എന്തു പ്രത്യാശയാണ് തരുന്നത്?`