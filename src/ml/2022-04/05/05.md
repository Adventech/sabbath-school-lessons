---
title:  യായീറൊസിന്റെ മകൾ
date:   26/10/2022
---

യേശുവിന്റെ മരണത്തിനും ഉയിർപ്പിനും മുമ്പുപോലും പുനരുത്ഥാനം ഒരു പ്രത്യേ കജനവിഭാഗത്തിനോ ജാതിക്കോ വേണ്ടിമാത്രം ആയിരുന്നില്ല. ഏതു കാലത്തിലുമുണ്ടാ യിരുന്ന ദൈവജനനേതാക്കളിൽ അതിശ്രേഷ്ഠനായിരുന്നു മോശെ (ആവ. 34:10-12). എന്നാൽ ഫിനീഷ്യക്കാരിയായ പാവപ്പെട്ട വിധവ യിസ്രായേൽ വംശത്തിൽ ഉള്ളവൾ പോലുമായിരുന്നില്ല. ശൂനേംകാരത്തി അവളുടെ സമൂഹത്തിൽ പ്രധാനപ്പെട്ടവളായിരുന്നു. നയീൻകാരി വിധവ പാവപ്പെട്ടവളും അവളുടെ മകൻ അവൾക്ക് ഏക ആശയവുമായി രുന്നു. കഫർന്നഹൂമിലെ യായീറൊസ് പള്ളി പ്രമാണിയായിരുന്നു. വിവിധങ്ങളായ സാംസ്കാരിക അതിർവരമ്പുകൾക്കതീതമായി ദൈവത്തിങ്കൽ നിന്നുള്ള ജീവദായക ശക്തി എല്ലാവർക്കും അനുഗ്രഹമായിരുന്നു.

`ലൂക്കൊസ് 5:21-24,35-43 വായിക്കുക. “കുട്ടി മരിച്ചിട്ടില്ല, ഉറങ്ങുന്നത് എന്നുള്ള ക്രിസ്തുവിന്റെ വാക്കിൽ മരണത്തെക്കുറിച്ചു നാം എന്തു പഠിക്കുന്നു? മർക്കൊസ് 5:39.`

യായീറൊസിന്റെ പന്ത്രണ്ടു വയസ്സു പ്രായമുള്ള മകൾ വീട്ടിൽ രോഗക്കിടക്കയിലാണ്. അതുകൊണ്ട് അവൻ പോയി യേശുവിനെ കണ്ടു വീട്ടിൽ കൊണ്ടുവന്നു കുട്ടിയുടെ മേൽ യേശു കരം വെച്ചു സൗഖ്യമാക്കേണ്ടതിന് അപേക്ഷിച്ചു. അവൻ യേശുവിന്റെ അടുക്കൽ എത്തുന്നതിനു മുമ്പുതന്നെ ആരോ വന്നു. “നിന്റെ മകൾ മരിച്ചുപോയി ഗുരു വിനെ ഇനി അസഹ്യപ്പെടുത്തുന്നത് എന്തിന് എന്നു പറഞ്ഞു.

അപ്പോൾ ദുഃഖിതനായ ആ പിതാവിനോട് യേശു പറഞ്ഞത്: “ഭയപ്പെടേണ്ട, വിശ്വ സിക്ക മാത്രം ചെയ്” എന്നാണ്. വാസ്തവത്തിൽ എല്ലാ പിതാക്കന്മാരും ദൈവത്തിന്റെ ഇടപെടലിൽ സമ്പൂർണ്ണ ആശ്രയം വയ്ക്കേണ്ടതാണ്.

വീട്ടിൽ എത്തിയപ്പോൾ അവിടെ അകത്തു കടന്നു, “നിങ്ങളുടെ ആരവാരവും കര ച്ചിലും എന്തിന്? കുട്ടി മരിച്ചിട്ടില്ല, ഉറങ്ങുന്നത് എന്ന് അവരോടു പറഞ്ഞു” (മർക്കൊസ് 5:39). അവരോ അവനെ പരിഹസിച്ചു, കാരണം (1) അവൾ മരിച്ചു എന്ന് അവർക്ക് അറിയാമായിരുന്നു. (2) കർത്താവു പറഞ്ഞതിന്റെ അർത്ഥം അവർക്കു മനസ്സിലായില്ല. “മരണത്തെ വിശേഷിപ്പിക്കുന്ന ആശ്വാസപ്രദമായ രൂപകമാണ് ഉറക്കം. ക്രിസ്തു ഇങ്ങനെ പല തവണ ഈ അനുഭവത്തെപ്പറ്റി പറഞ്ഞിട്ടുണ്ട് (മത്തായി 9:24; ലൂക്കൊസ് 8:52; യോഹ. 11:11-15). മരണമെന്നുള്ളത് ഒരു ഗാഢനിദ്രയാണ്. അതിൽനിന്ന് ഉണർത്തുവാൻ ജീവദാതാവിനു മാത്രമേ സാദ്ധ്യമാകൂ. കാരണം അവന്റെ കൈവശം മാത്രമാണ് പാതാള ത്തിന്റെ താക്കോൽ ഉള്ളത്” SDABC, Vol. 5, p. 609.

ഈ പെൺകുട്ടി ഉണർന്നെഴുന്നേറ്റപ്പോൾ അവിടെ കൂടിയിരുന്ന ജനം “അത്യന്തം വിസ്മയിച്ചു. ഇതിൽ അതിശയമില്ല കാരണം അവർക്കു മരണം എന്നത് അത്യന്തം ഒഴി വാക്കാനാകാത്തതും മാറ്റം വരുത്തി കൂടാത്തതുമാണ്. തങ്ങളുടെ സ്വന്തകണ്ണാലെ ഇതു കണ്ടപ്പോൾ അവർക്കുണ്ടായ അത്ഭുതം അതാണ്. ജീവിത വ്യതിയാനം വരുത്തുന്ന അനുഭവം.

`“ഭയപ്പെടേണ്ട, വിശ്വസിക്കമാത്രം ചെയ്” എന്നുള്ള യേശുവിന്റെ വാക്കുകൾ ഇന്നു നമുക്ക് എന്ത് അർത്ഥം തരുന്നു? ഭയാനക സന്ദർഭങ്ങളിലും അവിശ്വസനീയ വേളകളിൽ പോലും ഇത് ഇങ്ങനെ തന്നെ ചെയ്യാൻ നമുക്ക് എപ്രകാരം സാധിക്കും?`