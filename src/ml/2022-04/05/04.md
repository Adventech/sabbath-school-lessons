---
title:  നയീനിലെ വിധവയുടെ മകൻ
date:   25/10/2022
---

“നസ്രായനായ യേശു... നന്മ ചെയ്തും പിശാചു ബാധിച്ചവരെ ഒക്കെയും സൗഖ്യ മാക്കിയും കൊണ്ടു സഞ്ചരിച്ചതു ദൈവം അവനോടൊത്ത് ഇരുന്നതിനാലാണ് (അ.പ്ര. 10:38). അത്യാവശ്യങ്ങളിലിരുന്നവരും വേദനപ്പെടുന്നവരുമായ അനേകർക്കും നന്മ ചെയ്തു കൊണ്ട് യേശു സഞ്ചരിച്ച അത്ഭുതവർണ്ണനകളാൽ സുവിശേഷങ്ങൾ നിറഞ്ഞിരിക്കുന്ന തുകൊണ്ട് അവസാനം പല യെഹൂദന്മാരും യേശുവിനെ വരുവാനുള്ള മശീഹയായി അംഗീകരിച്ചു.

“പല ഗ്രാമങ്ങളിലും രോഗത്തിന്റെ യാതൊരു വിലാപവും കേൾക്കാനില്ലാതിരുന്ന അനേകം ഭവനങ്ങൾ ഉണ്ടായിരുന്നതിന്റെ കാരണം യേശു ആ വഴി സഞ്ചരിച്ചതിനാ ലാണ്. കർത്താവിന്മേലുണ്ടായിരുന്ന ദിവ്യ അഭിഷേകത്തിന്റെ തെളിവായിരുന്നു അത്. തന്റെ ജീവിതത്തിലെ ഓരോ പ്രവൃത്തികളിലും സ്നേഹം, കൃപ, അനുകമ്പ എന്നിവ പ്രതിഫലിച്ചിരുന്നു. മനുഷ്യമക്കൾക്കുവേണ്ടി കർത്താവിന്റെ ഹൃദയം അനുകമ്പയാൽ നിറഞ്ഞിരുന്നു. മനുഷ്യന്റെ ആവശ്യങ്ങൾ നിറവേറ്റുന്നതിന് കർത്താവു മനുഷ്യപ്രകൃതി തന്റെ മേലെടുത്തു, ഏറ്റവും പരിതാപകരമായ അവസ്ഥയിലുള്ള സാധുക്കളും ഏറ്റവും അധികം താഴ്മയുള്ളവരുപോലും കർത്താവിനെ സമീപിക്കുവാൻ ഭയപ്പെട്ടിരുന്നില്ല. കൊച്ചുകുഞ്ഞുങ്ങൾ യേശുവിങ്കലേക്ക് ആകർഷിക്കപ്പെട്ടു. Steps to Christ, pp. 11,12,

`ലൂക്കൊസ് 7:11-17 വായിക്കുക. ഈ പുനരുത്ഥാനത്തിൽ സംഭവിച്ചതും നമ്മൾ കഴിഞ്ഞ ദിവസം കണ്ടതും തമ്മിൽ എന്തെല്ലാം വ്യത്യാസങ്ങളാണുള്ളത്?`

ഗലീലയിലെ ശുശ്രൂഷാവേളയിൽ യേശു രോഗികളെ സൗഖ്യമാക്കുകയും ഭൂതങ്ങളെ പുറത്താക്കുകയുമൊക്കെ ചെയ്തു. ഒരു സമയം യേശുവും ശിഷ്യകൂട്ടവും നയീൻ പട്ട ണത്തോടു സമീപിക്കുമ്പോൾ ഒരു വലിയ പുരുഷാരം ഒരു മൃതശരീരവുമായി വരു ന്നതു കണ്ടു. തുറന്നിരുന്ന ആ ശവപ്പെട്ടിയിൽ ഒരു വിധവയുടെ ഏകമകൻ ആയിരുന്നു. അവൾ ആശ്വാസമില്ലാതെ കരയുകയായിരുന്നു. വളരെ അനുകമ്പയോടെ യേശു അവ ളോട് “കരയേണ്ട” എന്നു പറഞ്ഞു. പിന്നെ യേശു ശവത്തിന്റെ നേരെ തിരിഞ്ഞു. “ബാല്യ ക്കാരാ എഴുന്നേൽ എന്നു ഞാൻ നിന്നോടു പറയുന്നു” എന്നു പറഞ്ഞു. ആ മകൻ ജീവനുള്ളവനായി എഴുന്നേറ്റിരുന്നു. യേശു “അവനെ അമ്മയ്ക്ക് ഏല്പിച്ചുകൊടുത്തു. യേശുവിന്റെ സാന്നിദ്ധ്യം ആ സംഭവത്തിനു പൂർണ്ണമായ മാറ്റം വരുത്തി. എന്തോ അത്ഭുതം സംഭവിച്ചു എന്നു മാത്രമല്ല, “ഒരു വലിയ പ്രവാചകൻ” തങ്ങളുടെ മ എഴുന്നേറ്റിരിക്കുന്നു എന്ന് ഇതിനു സാക്ഷ്യം വഹിച്ച പുരുഷാരം പറഞ്ഞുതുടങ്ങി.

എന്നാൽ ഫിനീഷ്യക്കാരിയായ വിധവയും (1 രാജാ. 17:8-24) ശൂനേംകാരത്തിയും (2 രാജാ. 4:18-37) സഹായം അഭ്യർത്ഥിക്കുകയായിരുന്നു. പക്ഷേ നയീനിലെ വിധവക്ക് ഒന്നും ആവശ്യപ്പെടാതെ സഹായം ലഭിച്ചു. നാം സഹായം ചോദിക്കാതെയും ചോദി ക്കുന്നതിനു യോഗ്യതയുള്ളവരല്ല എന്നു ചിന്തിക്കുകയും ചെയ്യുമ്പോൾ പോലും ദൈവം നമ്മെ കരുതുന്നു എന്നും ഇത് നമുക്ക് അർത്ഥമാക്കുന്നു. പ്രശ്നം എന്താണെന്നു യേശു കണ്ടെത്തി അതിനെ നേരിട്ടു. തന്റെ ശുശ്രൂഷയിലുടനീളം യേശു അപ്രകാരം തന്നെ ആയിരുന്നു.

`ചുറ്റുപാടുമുള്ള അനാഥർക്കും വിധവകൾക്കുമായി കരുതുന്നവരാണു യഥാർത്ഥ മതം (യാക്കോബ് 1:27). യേശു ചെയ്തതുപോലുള്ള അത്ഭുതങ്ങൾ ചെയ്യുവാൻ നമുക്ക് ആവതില്ലായെങ്കിലും നമ്മുടെ ചുറ്റുപാടും വേദനപ്പെടുന്നവർക്ക് എന്തു ശുശ്രൂഷ ചെയ്യുവാൻ നമുക്കു സാധിക്കും?`