---
title:  ക്രൂശിന്റെ ഒരു ആമുഖം
date:   31/10/2022
---

ക്രിസ്തു തന്റെ കഷ്ടപ്പാടും മരണവും മുൻകൂട്ടി പറഞ്ഞപ്പോൾ ശിഷ്യന്മാരുടെ മനോഭാവം എന്തായിരുന്നു തിരുവെഴുത്തു തെറ്റിദ്ധരിപ്പിച്ചു പഠിക്കുമ്പോഴും പഠി പ്പിക്കുമ്പോഴുമുള്ള അപകടം എന്താണ്?

`മത്തായി 16:21-23. മത്തായി 17:22,23; മർക്കൊസ് 9:30-32; ലൂക്കൊസ് 9:44,45. ലൂക്കൊസ് 18:31-34.`

മരിക്കാനായി ജനിച്ചവനാണ് ക്രിസ്തു. താൻ ജീവിച്ചതും മരിക്കുന്നതിനുവേണ്ടി മാത്രം. യേശു ചെയ്ത ഓരോ പ്രവൃത്തിയും തന്റെ ക്രൂശിലെ പാപപരിഹാരയാഗ ത്തോട് അവരെ അടുപ്പിച്ചുകൊണ്ടിരുന്നു. ഇതെല്ലാം ആദ്യമേ തന്നെ അറിഞ്ഞി രുന്ന യേശു ഏതൊരു വസ്തുവും ഏതൊരു വ്യക്തിയും ഇടപെട്ടു തന്റെ വഴിതെ റ്റിച്ചു കളയാതിരിക്കാൻ വളരെ ശ്രദ്ധാലു ആയിരുന്നു. “യേശുവിന്റെ ജീവിതം മുഴു വൻ ക്രൂശിലെ തന്റെ മരണത്തിന്റെ ഒരു ആമുഖമായിരുന്നു” Fundamentals of Christian Education p. 382.

യേശുവിന്റെ ശുശ്രൂഷയുടെ അവസാനഘട്ടം അടുക്കാറായപ്പോൾ തന്റെ മരണം മുന്നിൽ കണ്ട് അധികമധികം വ്യക്തതയോടെ ശിഷ്യരോട് അതുപറഞ്ഞുകൊണ്ടി രുന്നു. പക്ഷേ അവന്റെ പ്രസ്താവനകളിലെ യാഥാർത്ഥ്യം ഉൾക്കൊള്ളുവാൻ ശിഷ്യന്മാർക്കു സാധിക്കാതെയും മനസ്സിലാക്കുവാൻ അവർക്കു താല്പര്യമില്ലാ തെയും ഇരുന്നു. മശീഹായുടെ പ്രവർത്തനത്തിന്റെ തെറ്റായ ആശയം ധരിച്ചിരുന്ന അവർ യേശു മരിക്കരുതെന്നു പ്രതീക്ഷിച്ചിരുന്നു. കാരണം അവരുടെ മനസ്സിൽ കുടികൊണ്ടിരുന്ന തെറ്റായ മതശാസ്ത്രം അവർക്കു വേണ്ടാത്തതായ വേദനകളും കഷ്ടപ്പാടുകളും കൊണ്ടുവരുവാൻ നിമിത്തമായി.

“മോശെ മരുഭൂമിയിൽ സർപ്പത്തെ ഉയർത്തിയതുപോലെ മനുഷ്യപുത്രനെയും ഉയർത്തേണ്ടതാകുന്നു. അവനിൽ വിശ്വസിക്കുന്ന ഏവനും നിത്യജീവൻ പ്രാപി ക്കേണ്ടതിനു തന്നേ” എന്നു യേശു നിക്കൊദേമൊസിനോട് ആദ്യമേ തന്നെ പറ ഞ്ഞിട്ടുണ്ടായിരുന്നു (യോഹ. 3:14,15). അന്നുമുതൽ യേശു താൻ യെരൂശലേമിൽ ചെന്നിട്ടു മൂപ്പന്മാർ, മഹാപുരോഹിതന്മാർ, ശാസ്ത്രിമാർ എന്നിവരാൽ പലതും സഹിച്ചു കൊല്ലപ്പെടുകയും മൂന്നാം നാൾ ഉയിർത്തെഴുന്നേല്ക്കയും വേണ്ടത് എന്നു ശിഷ്യന്മാരോടു പ്രസ്താവിച്ചുതുടങ്ങി” (മത്തായി 16:21). സ്വകാര്യമായി ഗലീലയിൽ സഞ്ചരിക്കുമ്പോഴും യെരൂശലേമിലേക്കുള്ള അന്ത്യയാത്രയിലും (മർക്കൊസ് 9:30-32; ലൂക്കൊസ് 18:31-34) യേശു തന്റെ മരണത്തെയും ഉയിർപ്പിനെയും കുറിച്ചു ശിഷ്യ ന്മാരോടു പറഞ്ഞുകൊണ്ടിരുന്നു. അതൊന്നും തങ്ങൾ കേൾക്കുവാനാഗ്രഹിച്ചത് അല്ല എന്നതുകൊണ്ട് അതൊന്നിനും അവർ ശ്രദ്ധ കൊടുത്തില്ല. നമ്മളും ഇതു പോലെ തന്നെ ചെയ്യാൻ എത്ര എളുപ്പമാണ്?

`ജനത്തിന്, പ്രത്യേകിച്ചും ദൈവത്തിന്റെ തിരഞ്ഞെടുക്കപ്പെട്ട ജനത്തിനു മശീ ഹായുടെ ആദ്യവരവിനെക്കുറിച്ചു തന്നെ തെറ്റായ ധാരണകളാണ് ഉണ്ടായിരു ന്നത്. യേശുവിന്റെ വീണ്ടും വരവിനെക്കുറിച്ചും അതുപോലെ എന്തെല്ലാം തെറ്റി ദ്ധാരണകളാണ് ഇന്നുള്ളത്?`