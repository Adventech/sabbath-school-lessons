---
title:  ലോകസ്ഥാപനം മുതൽ
date:   30/10/2022
---

`വെളി. 13:8; അ... 2:23; 1 പത്രൊസ് 1:19,20 വായിക്കുക. “ലോകസ്ഥാപനം മുതൽ അറുക്കപ്പെട്ട കുഞ്ഞാട്” എന്നു ക്രിസ്തുവിനെ പരിഗണിക്കുന്നത് എങ്ങനെ?`

“ലോകസ്ഥാപനം മുതൽ അറുക്കപ്പെട്ട കുഞ്ഞാടിന്റെ ജീവപുസ്തകതത്തിൽ പേർ എഴുതീട്ടില്ലാത്ത ഭൂവാസികൾ ഒക്കെയും അതിനെ നമസ്കരിക്കും” (വെളി. 13:8). ഇവിടെ നാം നോക്കുന്ന പ്രധാന കാര്യം ക്രിസ്തു “ലോകസ്ഥാപനം മുതൽ അറുക്കപ്പെട്ടവനാണ് എന്നതുതന്നെ. വെളിപ്പാടു മുഴുവൻ അടയാളങ്ങളാൽ രേഖ പ്പെടുത്തിയിരിക്കുന്നതുകൊണ്ട് ഇതും ഒരു അടയാള അർത്ഥത്തിൽത്തന്നെ നാം മനസ്സിലാക്കേണ്ടതുണ്ട്. കാരണം ലോകസൃഷ്ടിക്കുശേഷം ആയിരക്കണക്കായ വർഷങ്ങൾ കഴിയുന്നതുവരെ യേശു ക്രൂശിക്കപ്പെട്ടിട്ടില്ലായിരുന്നു. ഈ വാക്യം പ്രസ്താവിക്കുന്നതിന്റെ അർത്ഥം രക്ഷാപദ്ധതിയെന്നതു ലോകസൃഷ്ടിക്കു മുമ്പു തന്നെ നടപ്പിൽ വരുത്തിയിരുന്നു എന്നുള്ളതാണ്. ആ രക്ഷാപദ്ധതിയുടെ കേന്ദ്ര ബിന്ദു എന്നതു ദൈവകുഞ്ഞാടായ ക്രിസ്തുയേശുവിന്റെ മരണം തന്നെ.

`തീത്തൊസ് 1:2 വായിക്കുക. ക്രിസ്തുവിന്റെ മരണം കേന്ദ്രബിന്ദുവായ രക്ഷാ പദ്ധതി എത്രകാലം മുമ്പാണ് തീരുമാനിക്കപ്പെട്ടതെന്നുള്ളതിന് വാക്യം എന്തു പറയുന്നു?`

“നമ്മുടെ വീണ്ടെടുപ്പിന്റെ പദ്ധതി പിന്നീടു വന്നുപെട്ട ഒരു ആശയമല്ല. ആദാ മിന്റെ വീഴ്ചയെത്തുടർന്ന് ഉടലെടുത്തതുമല്ല... ദൈവസിംഹാസനത്തിന്റെ നിത്യ യുഗങ്ങൾക്കു മുമ്പുള്ള അടിസ്ഥാനതത്വങ്ങളുടെ ഒരു വെളിപ്പെടുത്തലായിരുന്നു അത്” The Desire of Ages p. 22.

രക്ഷാപദ്ധതി ആദ്യം ഏദെൻ തോട്ടത്തിൽ ആദാമിനും ഹവ്വായ്ക്കും വെളിപ്പെ ടുത്തുകയും (ഉല്പത്തി 3:15,21) അത് ഓരോ രക്തയാഗങ്ങളോടും കൂടെ പഴയ നിയമ കാലഘട്ടം മുഴുവൻ നിഴലായി തുടരുകയുമായിരുന്നു. അബ്രഹാമിന്റെ പരീ ക്ഷാവേളയിൽ ഇസഹാക്കിനുപകരം യാഗമാക്കേണ്ടതിനു ദൈവം ഒരു കോലാ ട്ടിൻ കുട്ടിയെ നല്കുകയുണ്ടായി (ഉല്പത്തി 22:11-13). ഈ പകരം വയ്ക്കൽ നമുക്കു പകരം യാഗമായ ക്രിസ്തുവിന്റെ ക്രൂശിലെ പരമയാഗത്തെ വെളിപ്പെടുത്തുന്ന വ്യക്തമായ ഒരു നിഴലായിരുന്നു.

ഇപ്രകാരം പദ്ധതിയിലെ ഓരോ മൃഗയാഗവും നമുക്കു പകരക്കാരനായി ക്രൂശി ന്മേൽ യാഗമായിത്തീരുന്നവനും “ലോകത്തിന്റെ പാപം ചുമക്കുന്ന ദൈവത്തിന്റെ കുഞ്ഞാടുമായ ക്രിസ്തുവിന്റെ ക്രൂശിലെ യാഗത്തെ നൂറ്റാണ്ടുകളോളം പ്രതി നിധീകരിച്ചിരുന്നു.

`മൃഗയാഗങ്ങളെല്ലാം ഭയാനകവും രക്തം ചിന്തുന്നതുമാണ്. ഇതു സത്യം തന്നെ. രക്തം ചിന്തുന്ന ഈ ഭീകരത നമ്മുടെ പാപങ്ങൾക്കായുള്ള ശിക്ഷ യുടെ വിലയായി ക്രിസ്തു രക്തം ചിന്തിയതും മരിച്ചതും നമ്മുടെ രക്ഷയ്ക്കാ യുള്ള സുവ്യക്ത കേന്ദ്രമായിരിക്കുന്നതും എന്തുകൊണ്ട്?`