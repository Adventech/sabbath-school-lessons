---
title:  നിവൃത്തിയായി
date:   01/11/2022
---

`യോഹ. 19:1-30 വായിക്കുക. “നിവൃത്തിയായി” എന്നു യേശു പറഞ്ഞത് ഇന്നു നമുക്ക് ഇത് നിർണ്ണായകമായിരിക്കുന്നത് എന്തുകൊണ്ട്?`

മനുഷ്യവംശത്തിനും മറ്റു സകല ലോകങ്ങൾക്കുമുള്ള നിർണ്ണായകമായ നിമിഷം സമാഗതമായി. അതീവ മനോവേദനയോടെ യേശു അന്ധകാരശക്തികളോടു പോരാടി. ഗത്ത്മനത്തോട്ടത്തിലൂടെയും തുടർന്നു കാൽവറിമലയിലേക്കുമുള്ള അവന്റെ കഷ്ട പ്പാടിന്റെ വഴികൾ സാവധാനം യേശു നടന്നുകയറി. യേശു ക്രൂശിൽ തൂങ്ങുന്നേരം ദുഷ്ടശക്തികൾ അവന്റെ മേൽ വിജയം പ്രാപിക്കേണ്ടതിനായി മഹാപുരോഹിതന്മാരും ശാസ്ത്രിമാരും മൂപ്പന്മാരുമായ എല്ലവരിൽ കൂടെയും അവനെ പരിഹസിച്ചുകൊണ്ട് “ഇവൻ മറ്റുള്ളവരെ രക്ഷിച്ചു. തന്നെത്താൻ രക്ഷിക്കാൻ കഴിയുകയില്ല, അവൻ യിസ്രായേലിന്റെ രാജാവാകുന്നു എങ്കിൽ ഇപ്പോൾ ക്രൂശിൽ നിന്ന് ഇറങ്ങിവരട്ടെ; എന്നാൽ ഞങ്ങൾ അവ നിൽ വിശ്വസിക്കും” എന്നു നിന്ദിച്ചു പറഞ്ഞു (മത്തായി 27:42).

യേശു ക്രൂശിൽ നിന്നിറങ്ങി തന്നെത്താൻ രക്ഷിക്കാനാകുമോ? തീർച്ചയായും കഴിയും. ദൈവത്തിന്റെ സ്നേഹം ആ പരിഹാസികളെയും രക്ഷിക്കണമെന്നുള്ളതാണ്. “കർത്താ വിന് ഇറങ്ങിവരാനാകയില്ല ആണികളല്ല, കാരണം. ഈ പരിഹാസികളെയും രക്ഷയിങ്ക ലേക്കു നടത്തണമെന്ന ആഗ്രഹം ഉള്ളിലുള്ളതുതന്നേ.” ആൽഫ്രഡ് പ്ലമ്മർ Anexegetical commentary on the Gospel According to S. Mathew p. 397.

ക്രൂശിന്റെ വഴികളിലെ കഷ്ടപ്പാടുകളെല്ലാം തന്നെ യൂദാ ഒറ്റിക്കൊടുക്കുന്നതും എല്ലാം കൂടെ സാത്താന്റെ നിയന്ത്രണത്തിലായിരുന്നു. അതെല്ലാം സഹിച്ചുകൊണ്ട് ക്രിസ്തു സാത്താന്റെ സാമ്രാജ്യത്തെ തോല്പിക്കുകയായിരുന്നു. എന്നിരുന്നാലും സുവിശേഷ കൻ യേശുവിന്റെ മരണം വിവരിക്കുന്നതു സാത്താന്റെ പദ്ധതി ആയിട്ടോ സാത്താന്റെ പ്രവൃത്തി ആയിട്ടോ അല്ല. പക്ഷേ ഇതിനെല്ലാം കാരണക്കാരൻ സാത്താൻ തന്നെ. യേശു സാത്താന്റെ മേൽ വിജയം നേടുക ആയിരുന്നു. George E. Ladd A Thology of the New Testament cambaridge uk, Luther worth Press, 1994 p. 192.

ക്രൂശിന്മേൽ വെച്ചു പ്രാണൻ വിടും നേരം “നിവൃത്തിയായി” (യോഹ. 19:30). എന്നു യേശു പ്രഖ്യാപിക്കുന്നത് തന്റെ കഠിനവേദനകൾക്കും യാതനകൾക്കും അന്ത്യം വന്ന് എന്ന അർത്ഥത്തിലല്ല, പ്രത്യുത, സാത്താനും ദുഷ്ട പിശാചുക്കളുമായി നടന്നുവരുന്ന ഗോളാന്തരപോരാട്ടത്തിന് അവസാനമായി എന്ന അർത്ഥത്തിലാണ്. “സ്വർഗ്ഗലോകമെല്ലാം ക്രിസ്തുവിന്റെ മരണത്തിങ്കൽ ജയഘോഷം മുഴക്കി. സാത്താൻ തോറ്റുപോകയും തന്റെ രാജ്യം നഷ്ടപ്പെട്ടുകഴിഞ്ഞു എന്ന് അവൻ മനസ്സിലാക്കുകയും ചെയ്തു The Desire of Ages, p. 758. ഇതിലെ അത്ഭുത വൈപരീത്യം ഗ്രഹിക്കാവതല്ല. ദൈവപുത്രന്റെ അതി രൂക്ഷമായ താഴ്മയിൽ അവൻ വിജയിച്ചു. നമുക്ക് എല്ലാവർക്കും മുഴുലോകങ്ങൾക്കും ഏറ്റവും ഉജ്ജ്വലവും അത്യന്തം മഹത്വകരവുമായ വിജയം!

`നമ്മുടെ പാപങ്ങൾക്കു പ്രായശ്ചിത്തമാവാൻ ക്രിസ്തുവിന്റെ മരണം വേണ്ടി വന്നു. ദൈവമുമ്പാകെയുള്ള നമ്മുടെ പ്രവേശനത്തിനു നമ്മുടെ സൽപ്രവൃത്തിക ളൊന്നും പര്യാപ്തമല്ല എന്ന് ഇതു നമ്മെ എന്തു പഠിപ്പിക്കുന്നു. ക്രിസ്തു നമുക്കു വേണ്ടി ചെയ്തു കഴിഞ്ഞതിനോട് എന്താണു നമുക്കു കൂട്ടി ചേർക്കുവാനുള്ളത്? നിങ്ങളുടെ ഉത്തരം ക്ലാസ്സിൽ കൊണ്ടുവരിക.`