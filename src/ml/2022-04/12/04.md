---
title:  ക്രിസ്തുവിന്റെ മനസ്സ്
date:   13/12/2022
---

പരിസ്ഥിതിയെ മാറ്റുന്നതിലൂടെ ഒരു വ്യക്തി രൂപാന്തരപ്പെടുമെന്ന് ചിലർ വിശ്വസിക്കുന്നു. തീർച്ചയായും, നമ്മെ കൂടുതൽ പ്രലോഭനത്തിന് വിധേയരാക്കുന്ന സ്ഥലങ്ങളും സാഹചര്യ നിലപാടുകളും നാം ഒഴിവാക്കണം, (സങ്കീ. 1:1; സദൃശ 5:1-8). എന്നാൽ ഹൃദയത്തിന്റെ പരിവർത്തനത്താൽ മാത്രമേ പാപത്തിന്റെയും പ്രലോഭനത്തിന്റെയും പ്രശ്നം പരിഹരിക്കപ്പെടുയുള്ളൂ. പ്രശ്നത്തിന്റെ കാതൽ, ലൈംഗിക അധാർമികത, മോഷണം, കൊലപാതകം, വ്യഭിചാരം, അത്യാഗ്രഹം, ദാഹം, വഞ്ചന, നീചത്വം, അസൂയ, പരദൂഷണം, അഹങ്കാരം, വിഡ്ഢിത്തം ആദിയായ ദുഷിച്ച ചിന്തകൾ വരുന്നത് ഒരുവന്റെ ഹൃദയത്തിൽ നിന്നാണ് എന്ന് ക്രിസ്തു പ്രസ്താവിച്ചു (മർക്കോസ് 7:21,22). ഇതിനർത്ഥം നമ്മുടെ മനസ്സ് രൂപാന്തരപ്പെട്ടെങ്കിൽ മാത്രമേ നമ്മുടെ സ്വഭാവത്തിന് മാറ്റം വരികയുള്ളു എന്നാണ്.

`ഇനി പറയുന്ന വാക്യങ്ങൾ വായിക്കുക. 1 കൊരി. 2:16; സങ്കീ. 24:3,4; റോമർ 12:2; ഫിലി. 4:8; കൊലൊ. 3:2 എന്നിവയും, ക്രിസ്തുവിന്റെ മനസ്സ്, അത് എന്താണ് അർത്ഥമാക്കുന്നത്?`

അവന്റെ നിയമം അവന്റെ ജനത്തിന്റെ മനസ്സിൽ വയ്ക്കുകയും അവരുടെ ഹൃദയങ്ങളിൽ എഴുതുകയും ചെയ്യുമെന്ന് പുതിയ ഉടമ്പടിയുടെ കീഴിൽ കർത്താവ് വാഗ്ദാനം ചെയ്തിരുന്നു. (യിരെ. 31:31-33; എബ്രാ. 8:8-10; 10:16 എന്നിവ താരതമ്യം ചെയ്യുക). അപ്പോൾ, ഗിരിപ്രഭാഷണത്തിൽ ചിന്തകളുടെയും ഉദ്ദേശ്യങ്ങളുടെയും തലത്തിലേക്ക് ആഴ്ന്നിറക്കി ദൈവത്തിന്റെ കൽപ്പനകളുടെ അർത്ഥം ക്രിസ്തു വിശാലമാക്കിയതിൽ ആശ്ചര്യപ്പെടാനില്ല. (മത്തായി 5:17-48 കാണുക). അങ്ങനെ പാപചിന്തകളെയകറ്റി ദൈവത്തിന്റെ രൂപാന്തരപ്പെടുത്തുന്ന കൃപയാൽ മാത്രമേ പ്രലോഭനത്തിന് മേൽ വിജയം നേടാനുള്ള ആ വാഗ്ദത്തം അവകാശപ്പെടുവാൻ നമുക്ക് സാധിക്കുകയുള്ളു. യേശു വരുന്നതുവരെ എപ്പോഴും പാപപ്രകൃതികൾ ഉണ്ടായിരിക്കും. എന്നാൽ ക്രിസ്തു നമ്മുടെ ഉള്ളിലാണെങ്കിൽ, അവന്റെ നീതിയാൽ നാം പൂർണ്ണമായും മൂടപ്പെട്ടിരിക്കുന്നു. നാം തികഞ്ഞവരല്ലെങ്കിലും, അവനിൽ ഇതിനകം തികഞ്ഞവരായി കണക്കാക്കപ്പെടുന്നു (ഫിലി. 3:12-15). ക്രിസ്തുവിനോട് ഐക്യപ്പെടുമ്പോൾ, നമുക്ക് ക്രിസ്തുവിന്റെ മനസ്സ് ഉണ്ടാകും. വിശുദ്ധിയും സ്നേഹവും സ്വഭാവത്തിൽ തിളങ്ങുന്നു, സൗമ്യതയും സത്യവും ജീവിതത്തെ നിയന്ത്രിക്കുന്നു. മുഖഭാവം തന്നെ മാറിയിരിക്കുന്നു. നമ്മുടെ ഉള്ളിൽ വസിക്കുന്ന ക്രിസ്തു രൂപാന്തരപ്പെടുത്തുന്ന ഒരു ശക്തി ചെലുത്തുന്നു, ബാഹ്യരൂപം ഉള്ളിൽ വാഴുന്ന സമാധാനത്തിനും സന്തോഷത്തിനും സാക്ഷ്യം വഹിക്കുന്നു. (എലൻ ജി. വൈറ്റ്, “സെലക്റ്റഡ് മെസ്സേജസ്സ് പുസ്തകം 1, പേജ്. 337.

ദിവസേന കീഴടങ്ങൽ, പ്രതിദിന സ്വയം മരണം, വിശ്വാസത്താൽ, യേശുവിനോട് അനുസരണമുള്ളവരായിരിക്കാൻ ദിവസേനയുള്ള ദൃഢനിശ്ചയം നമ്മുടെ ജീവിതത്തിൽ ഇത്തരത്തിലുള്ള രൂപാന്തരീകരണം സാദ്ധ്യമാക്കും.

`പാപപൂർണമായ ചിന്തകൾ നിർത്താൻ കഴിയുമെങ്കിൽ നിങ്ങളുടെ ജീവിതം എങ്ങനെയായിരിക്കുമെന്ന് സങ്കൽപ്പിക്കുക. നിങ്ങളുടെ ജീവിതം എത വ്യത്യസ്തമായിരിക്കും? ഇത് നിങ്ങളുടെ അനുഭവമായി മാറാനുള്ള സാധ്യത യുടെ ഒരേയൊരു മാർഗം എന്താണ്?`