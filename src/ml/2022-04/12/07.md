---
title:  കൂടുതൽ ചിന്ത
date:   16/12/2022
---

എലൻ ജി. വൈറ്റ് വായിക്കുക: "മിനിസ്ട്രി ഓഫ് ഹീലിംഗ്' എന്ന പുസ്തകത്തിൽ മൈൻഡ് ക്യൂർ, പേജ്. 241-259, "സാഗ്റ്റിഫൈഡ് ലൈഫ്' എന്ന പുസ്തകത്തിൽ ശരിയും തെറ്റുമായ സിദ്ധാന്തങ്ങളുടെ വൈരുദ്ധ്യം പേജ്. 716.

“വലിയ വിവാദം അതിന്റെ അവസാനത്തിലേക്ക് അടുക്കുകയാണ്. കടലിലും കരയിലും സംഭവിക്കുന്ന ഓരോ ദുരന്ത റിപ്പോർട്ടും, എല്ലാറ്റിന്റെയും അവസാനം വന്നിരിക്കുന്നു എന്നതിന്റെ സാക്ഷ്യമാണ്. യുദ്ധങ്ങളും യുദ്ധങ്ങളുടെ കിംവദന്തികളും അത് പ്രഖ്യാപിക്കുന്നു. നമുക്ക് മുന്നിൽ തുറക്കുന്ന മഹത്തായ സംഭവങ്ങൾ പ്രതീക്ഷിക്കുന്ന ഒരു ക്രിസ്ത്യാനിയുടെ പൾസ് ദ്രുതഗതിയിൽ അടിക്കുന്നില്ലേ? കർത്താവ് വരുന്നു. നമ്മുടെ സമീപത്തെത്തിയിരി ക്കുന്ന ദൈവത്തിന്റെ കാൽപ്പാടുകളുടെ ശബ്ദം നാം കേൾക്കുന്നു.” (എലൻ ജി. വൈറ്റ്, മാറാനാഥ, പേജ്. 220).

“വിശ്വാസ ജീവിതം അനുദിനം ജീവിക്കുക. കഷ്ടതയുടെ സമയം ആഗതമാകുന്നതിനു മുമ്പ് കഷ്ടകാലത്തെക്കുറിച്ച് ആകുലരാകുകയും വിഷമിക്കുകയും ചെയ്യരുത്. മഹത്തായ പരീക്ഷണ ദിവസത്തിൽ ഞാൻ നിലനിൽക്കില്ലെന്ന് ചിന്തിച്ച് ഭയപ്പെടരുത്. നിങ്ങൾ വർത്തമാനകാലത്തേക്ക്, ഈ ദിവസത്തിനായി മാത്രം ജീവിക്കണം. നാളെ നിങ്ങളുടേതല്ല. ഇന്ന് നിങ്ങൾ സ്വയം വിജയം നിലനിർത്തണം. ഇന്ന് നിങ്ങൾ പ്രാർത്ഥനയുടെ ജീവിതം നയിക്കണം. ഇന്ന് നിങ്ങൾ വിശ്വാസത്തിന്റെ നല്ല പോരാട്ടം നടത്തണം. ദൈവം നിങ്ങളെ അനുഗ്രഹിക്കുന്നുവെന്ന് ഇന്ന് നിങ്ങൾ വിശ്വസിക്കണം. അന്ധകാരത്തിനും അവിശ്വാസ ത്തിനുമെതിരെ നിങ്ങൾ വിജയം നേടുമ്പോൾ, നിങ്ങളുടെ യജമാനന്റെ ആവശ്യങ്ങൾ നിറവേറ്റുകയും നിങ്ങളുടെ ചുറ്റുമുള്ളവർക്ക് നിങ്ങൾ ഒരു അനുഗ്രഹമായി മാറുകയും ചെയ്യും.” (എലൻ ജി. വൈറ്റ്, ലോകത്തിന്റെ വെളിച്ചം, "സൈൻസ് ഓഫ് ദ റ്റൈംസ്' ഒക്ടോബർ 20, 1887.

കർത്താവ് ഉടൻ വരുന്നു. സമാധാനത്തോടെ അവനെ എതിരേൽക്കാൻ നാം തയ്യാറായിരിക്കണം. നമ്മുടെ ചുറ്റുമുള്ളവർക്ക് വെളിച്ചം പകരാൻ നമ്മുടെ കഴിവിന്റെ പരമാവധി ചെയ്യാൻ നമുക്ക് ദൃഢനിശ്ചയം ചെയ്യാം. നാം ദുഃഖിക്കേണ്ടവരല്ല, സന്തോഷമുള്ളവരാകണം, കർത്താവിനെ നമ്മുടെ മുമ്പിൽ എപ്പോഴും വെച്ചുകൊള്ളണം... യേശുവിന്റെ പ്രത്യക്ഷ തയ്ക്കായി നാം തയ്യാറായി കാത്തിരിക്കണം. ഓ, അവന്റെ വീണ്ടെടുക്കപ്പെട്ടവരായി അവനെ കാണുന്നതും അവനാൽ സ്വാഗതം ചെയ്യപ്പെടുന്നതും എത്ര മഹത്വമുള്ള, ഒരു അനുഭവ മായിരിക്കും നമ്മൾ വളരെക്കാലമായി കാത്തിരിക്കുന്നു, പക്ഷേ ഞങ്ങളുടെ വിശ്വാസം ദുർബലമാകരുത്, രാജാവിനെ അവന്റെ സൗന്ദര്യത്തിൽ കാണുമ്പോൾ, നാം എന്നേക്കും അനു ഗ്രഹിക്കപ്പെട്ടവരായിത്തീരും. എനിക്ക് ഉറക്കെ കരയണം എന്ന് തോന്നുന്നു, നമ്മൾ വീട്ടിലേക്ക് പോകുന്നു. ക്രിസ്തു ശക്തിയോടും മഹത്വത്തോടും കൂടെ തന്റെ വീണ്ടെടുക്കപ്പെട്ടവരെ അവരുടെ നിത്യഭവനത്തിലേക്ക് കൊണ്ടുപോകുവാനുള്ള സമയത്തോടു നാം അടുക്കുന്നു. (എലൻ ജി. വൈറ്റ്, ഹെവൻ, പേജ്. 165, 166).

**ചർച്ചാചോദ്യങ്ങൾ**

`ഒരു വ്യക്തി, ദേഹം, ദേഹി, ആത്മാവ്, അവിഭാജ്യമായ മുഴുവനും - ഉൾക്കൊള്ളുന്നുവെന്ന സങ്കല്പം മതത്തിന്റെ വ്യാപ്തിയും നമ്മുടെ വ്യക്തിപരമായ ജീവിതശൈലിയുടെ പ്രാധാന്യവും നന്നായി മനസ്സിലാക്കാൻ നമ്മളെ എങ്ങനെ സഹായിക്കുന്നു?`

`എല്ലാ യഥാർത്ഥ നവോത്ഥാനങ്ങളും നവീകരണങ്ങളും മനുഷ്യ പ്രകൃതത്തിലല്ല ദൈവത്തിൽ കേന്ദ്രീകൃതമാണ്. പരീശന്റെയും ചുങ്കക്കാരന്റെയും ഉപമ (കാണുക ലൂക്കോസ് 18:9-14) ഈ തത്ത്വം എങ്ങനെ വ്യക്തമാക്കുന്നു? ക്ലാസ്സിൽ, വ്യാഴാഴ്ചത്തെ അവസാന ചോദ്യത്തിനുള്ള നിങ്ങളുടെ ഉത്തരം ചർച്ച ചെയ്യുക.`