---
title:  ആത്മാവിന്റെ മാർഗനിർദ്ദേശം
date:   14/12/2022
---

നമ്മുടെ ഹൃദയങ്ങളിലേക്ക് ദൈവത്തിന്റെ സ്നേഹം പകരുന്ന ശക്തനായ ഏജന്റാണ് പരിശുദ്ധാത്മാവ് (റോമർ 5:5), ഒരു യഥാർത്ഥ രക്ഷാനുഭവത്തിലേക്ക് നമ്മ നയിക്കുന്നു (യോഹ. 16:7-11), എല്ലാ സത്യത്തിലേക്കും നമ്മെ നയിക്കുന്നു (യോഹ. 16:13), സുവിശേഷ ദൗത്യം നിറവേറ്റാൻ നമ്മെ പ്രാപ്തരാക്കുന്നു (പ്രവൃത്തികൾ 1:8). വിശുദ്ധ ആത്മാവ് സാത്താന്റെ അധഃപതിച്ച പ്രവൃത്തിയെ ചെറുക്കുന്നതിനാൽ, പരിശുദ്ധാത്മാവിന്റെ പ്രകൃതിയെക്കുറിച്ചും പ്രവർത്തനത്തെക്കുറിച്ചുമുള്ള. നമ്മുടെ ഗ്രാഹ്യത്തെ വളച്ചൊടിക്കാൻ എല്ലാ വിധത്തിലും സാത്താൻ ശ്രമിക്കുന്നതിൽ അതിശയിക്കാനില്ല. ചിലർ അവന്റെ വ്യക്തിത്വത്തെ നിഷേധിക്കുമ്പോൾ മറ്റുചിലർ അവന്റെ രൂപാന്തരപ്പെടുത്തുന്ന ശക്തിയെക്കാൾ ആത്മാവിന്റെ ദാനങ്ങളെക്കുറിച്ച് ഊന്നിപ്പറയുന്നു.

`പ്രവൃത്തികൾ 8:4-24 വായിക്കുക. ശമര്യയിലെ മന്ത്രവാദിയായ ശിമോൻ ആത്മാവിനാൽ പുനർജനിക്കപ്പെടാതെ പരിശുദ്ധാത്മാവിന്റെ ദാനങ്ങൾ സ്വീകരിക്കാൻ ആഗ്രഹിച്ചു. അതേ മനോഭാവം നമ്മുടെ നാളിൽ ഇപ്പോഴും പ്രകടമാകുന്നത് എങ്ങനെ?`

ദൈവവചനത്തിലെ എല്ലാ സത്യങ്ങളിലേക്കും പരിശുദ്ധാത്മാവിനാൽ നയിക്ക പ്പെടുന്നവരാണ് ദൈവമക്കൾ (റോമർ 8:14; യോഹ. 16:13, 17:17). എന്നോട്, “കർത്താവേ, കർത്താവേ, എന്ന് പറയുന്ന എല്ലാവരും അല്ല, സ്വർഗസ്ഥനായ എന്റെ പിതാവിന്റെ ഇഷ്ടം ചെയ്യുന്നവൻ മാത്രം സ്വർഗരാജ്യത്തിൽ പ്രവേശിക്കും” എന്ന് യേശു വ്യക്തമായ വാക്കുകളിൽ മുന്നറിയിപ്പ് നൽകി. കർത്താവേ, കർത്താവേ, ഞങ്ങൾ നിന്റെ നാമത്തിൽ പ്രവചിക്കുകയും നിന്റെ നാമത്തിൽ ഭൂതങ്ങളെ പുറത്താക്കുകയും നിന്റെ നാമത്തിൽ പല അത്ഭുതങ്ങൾ പ്രവർത്തിക്കുകയും ചെയ്തു എന്ന് പലരും അന്ന് എന്നോട് പറയും? അപ്പോൾ ഞാൻ അവരോട് വ്യക്തമായി പറയും, ഞാൻ നിങ്ങളെ ഒരിക്കലും അറിഞ്ഞിട്ടില്ല. ദുഷ്പ്രവൃത്തിക്കാരേ, എന്നിൽ നിന്ന് ദൂരെ പോകുവീൻ (മത്തായി 7:21-23, NIV). പരിശുദ്ധാത്മാവ് ഒരിക്കലും ആരെയും അവൻ തന്നെ പ്രചോദിപ്പിച്ച ദൈവവചനത്തിൽ നിന്ന് അകറ്റുന്നില്ല പകരം എപ്പോഴും നമ്മെ ആ വാക്കിനോട് അനുരൂപമാക്കുന്നു.

എല്ലാ സത്യത്തിലേക്കും നമ്മെ നയിക്കുന്ന അതേ പരിശുദ്ധാത്മാവ്, ആ അത്ഭുതകരമായ സത്യത്തിലേക്ക് മറ്റുള്ളവരെ നയിക്കാനും നമ്മെ ശക്തിപ്പെടുത്തുന്നു (മത്തായി 28:18-20, പ്രവൃത്തികൾ 1:8). നമ്മുടെ വിശുദ്ധ ദൗത്യം നിറവേറ്റുവാൻ, അവന്റെ പ്രത്യേകസഹായം നമുക്ക് ലഭ്യമാണ്. അതിനാൽ, പ്രഭാതംതോറും നാം കർത്താവിന്റെ മുമ്പിൽ മുട്ടുകുത്തണം അവനുവേണ്ടിയുള്ള നമ്മുടെ പ്രതിജ്ഞകൾ പുതുക്കുകയും ചെയ്യണം. നാം ഇത് ചെയ്താൽ പുനരുജ്ജീവിപ്പിക്കുകയും വിശുദ്ധീകരിക്കുകയും ചെയ്യുന്ന ആത്മാവിന്റെ സാന്നിധ്യവും ശക്തിയും അവൻ നമുക്ക് നൽകും. എന്നിരുന്നാലും, തെറ്റാണെന്ന് അറിയാവുന്നവയെ ഒഴിവാക്കിയും ശരിയാണെന്ന് നമുക്കറിയാവുന്നത് ചെയ്തും ബോധപൂർവമുള്ള നമ്മുടെ തിരഞ്ഞെടുപ്പുകളാൽ അവന്റെ നടത്തിപ്പിനായി എല്ലാ ദിവസവും നാം സമർപ്പിക്കണം. അതായത്, ദൈവം നമുക്ക് വാഗ്ദാനം ചെയ്യുന്ന ദൈവദത്തമായ പരിശുദ്ധാത്മാവിന്റെ ശക്തി സ്വീകരിക്കാനും ജീവിക്കേണ്ടതു പോലെ ജീവിക്കുവാനും നാം തുറന്ന മനസ്സുള്ള വരാകണം.

`നമ്മുടെ ജീവിതത്തിൽ പ്രഭാതം തോറും പരിശുദ്ധാത്മാവിന്റെ നടത്തിപ്പിനായി പ്രാർഥിക്കേണ്ടതിന്റെ പ്രാധാന്യം എത്രമാത്രമാണ്?`