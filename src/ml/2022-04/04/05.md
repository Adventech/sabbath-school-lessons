---
title:  “നിന്റെ മൃതന്മാർ ജീവിക്കും”
date:   19/10/2022
---

`യെശ. 26:14,19 വായിക്കുക. എന്നെന്നേക്കുമായി നശിച്ചുപോകുന്നവരും നിത്യജീ വൻ പ്രാപിക്കുന്നവരും തമ്മിലുള്ള വ്യത്യാസം എന്താണ്? (യെശ. 26:14,19; മലാഖി 4:1).`

മനുഷ്യൻ തകർന്നടിയുന്നതും ദൈവമഹത്വവും തമ്മിലുള്ള വലിയ വ്യത്യാസം യെശ വിന്റെ പുസ്തകം വിവരിക്കുന്നു (യെശ. 40). നമ്മൾ പുല്ലു പോലെ കരിഞ്ഞു പോകുന്നതും പൂവുപോലെ വാടുന്നതും ആണെങ്കിലും ദൈവവചനം എന്നെന്നും നിലനില്ക്കുന്നു (യെശ. 40:6-8). നമ്മുടെ മാനുഷിക പാപാവസ്ഥയിൽ നിന്നു വിഭിന്നമായി സകല മനുഷ്യർക്കും ലഭ്യമാകുന്ന ദൈവികരക്ഷണ്യകൃപയും പുറ ജാതികളായവർക്കുപോലും പ്രാപ്യമാണെന്നും ദൈവത്തിന്റെ ഉടമ്പടി സ്വീകരിച്ചു ശബ്ബത്ത് അനുഷ്ഠിക്കുന്നവർക്ക് അതു സ്വീകരിക്കാനാകുമെന്നും യെശയ്യാവ് സമർത്ഥിക്കുന്നു (യെശ. 56). യെശയ്യാവിന്റെ പ്രവചന പുസ്തകത്തിൽ പുനരുദ്ധാനത്തിന്റെ പ്രത്യാശ അർത്ഥവത്തായി വിശദീകരിക്കപ്പെട്ടിരിക്കുന്നു. മറ്റു പുസ്തകങ്ങളിൽ കാണുന്ന പുനരു ത്ഥാന പ്രത്യാശ കൂടുതലായും വ്യക്തിപര അനുഭവങ്ങളിൽ കൂടെ ഉള്ളവ എന്നതെ ങ്കിലും (ഇയ്യോബ് 19:25-27; സങ്കീ. 49:15, 71:20) പ്രവാചകനായ യെശയ്യാവ് അതിനെ തന്നെക്കുറിച്ചും ഉടമ്പടി സ്വീകരിച്ച് ദൈവജനസമൂഹത്തെപ്പറ്റിയും കൂടെ യോജിപ്പിച്ചു സംസാരിക്കുന്നു (യെശ. 26:19).

നീതിമാന്മാരുടെയും നീതികെട്ടവരുടെയും സുവ്യക്തഭാവി യെശയ്യാവ് 26 വിശദീക രിക്കുന്നു. രണ്ടാം മരണശേഷം (വെളി. 21:8) പിന്നീട് ഒരിക്കലും ജീവങ്കലേക്കു മടങ്ങാതെ നീതികെട്ടവർ മരണത്തിനു കീഴടങ്ങിയിരിക്കുന്നത് ഒരു വശത്തു കാണാം. അവർ സമ്പൂർണ്ണമായി നശിച്ചുപോകും അവരുടെ ഓർമ്മ എന്നേക്കുമായി നഷ്ടമാകയും ചെയ്യുന്നു (യെശ. 26:14). മരണശേഷം പിന്നെയും ബോധത്തോടിരിക്കുന്ന ദേഹികളോ ആത്മാക്കളോ നിലവിലില്ലായെന്ന് ഇത് സുവ്യക്തതയോടെ പ്രസ്താവിക്കുന്നു. ദുഷ്ട ന്മാരുടെ നിത്യനാശശേഷം അതിനെക്കുറിച്ചു ദൈവം പറയുന്നത് അവർ “വേരും കൊമ്പും ശേഷിപ്പിക്കാതെ” നശിച്ചുപോകും എന്നാണ് (മലാഖി 4:1).

ഇതിനു വിപരീതമായി മരിച്ച വിശുദ്ധന്മാരായവർ അനുഗ്രഹീത പ്രതിഫലം പ്രാപി ക്കുന്നു. “മരണത്തെ സദാകാലത്തേക്കും നീക്കിക്കളയും; യഹോവയായ കർത്താവു സകല മുഖങ്ങളിലും നിന്നു കണ്ണുനീർ തുടെക്കും...” (യെശ. 25:8). “നിന്റെ മൃതന്മാർ ജീവിക്കും; എന്റെ ശവങ്ങൾ എഴുന്നേല്ക്കും; പൊടിയിൽ കിടക്കുന്നവരേ, ഉണർന്നു ഘോഷിക്കാൻ നിന്റെ മഞ്ഞുപ്രഭാതത്തിലെ മഞ്ഞുപോലെ ഇരിക്കുന്നു; ഭൂമി പതന്മാരെ പ്രസവിക്കുമല്ലോ” (യെശ. 26:19). ദൈവം തന്റെ ജനത്തിന് ഒരുക്കുന്ന സന്തോഷസദ്യ യിൽ ഉയിർത്തെഴുന്നേല്ക്കപ്പെട്ട നീതിമാന്മാരെല്ലാം പങ്കെടുക്കും (യെശ. 25:6). സകല യുഗങ്ങളിലും നിന്നുള്ള നീതിമാന്മാരായ സകലരും ക്രിസ്തുവിൽ നിദ്ര പ്രാപിച്ചു കഴി ഞ്ഞിരിക്കുന്ന എല്ലാ പ്രിയപ്പെട്ടവരും ഒടുക്കത്തെ പുനരുത്ഥാനത്തിൽ ഒരുമിച്ചു ചേർക്ക പ്പെടും.

`നമുക്കു പ്രത്യാശയും ഉറപ്പും ഇല്ലായെന്നുണ്ടെങ്കിൽ നമ്മുടെ മരണം എല്ലാറ്റിന്റെ അവസാനമാണെന്നുള്ളതിനെക്കുറിച്ചു സങ്കല്പിക്കുക. നമുക്കു പരിചയമുള്ളവർ മരണത്തിലേക്കു കടക്കുമ്പോൾ അവർ ക്രിസ്തുവിൽ ആയിത്തീർന്നവർ അല്ലായെ ങ്കിൽ അവർ ഒരിക്കലും ജീവിച്ചിരുന്നിട്ടില്ലാത്തവരെപ്പോലെ ആയിരിക്കും എന്നത് എത്ര ഖേദകരമാണ്. ഇത് ഇന്നു നമുക്കുള്ള പ്രത്യാശയോടു വിഘടിച്ചിരിക്കു ന്നത് എങ്ങനെയൊക്കെയാണ്?`