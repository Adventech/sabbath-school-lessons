---
title:  കൂടുതൽ ചിന്ത
date:   21/10/2022
---

വായിക്കുക: Prophets and Kings, pp. 722-733.

എല്ലാ വസ്തുക്കളും ചെറിയ കണങ്ങളായ ആറ്റങ്ങളാൽ നിർമ്മിക്കപ്പെട്ടിരിക്ക യാണെന്നും അവയിൽത്തന്നെ അതിസൂക്ഷ്മകണങ്ങളായ ക്വാർക്സ് എന്നും ലെപ്റ്റോൺസ് എന്നും ഉള്ളവയാൽ സകല ശാരീരിക വസ്തുക്കളും നിർമ്മിക്ക പ്പെട്ടിരിക്കുന്നുവെന്നും ആധുനിക ശാസ്ത്രം പഠിപ്പിക്കുന്നു. നൈസർഗ്ഗിക ലോക ത്തിൽ അകക്കാമ്പായി ക്വാർക്സ് എന്നും ലെപ്റ്റോൺസ് എന്നും ഉള്ള കണങ്ങളെ പുനരുത്ഥാനവേളയിൽ ക്രമീകരിച്ച് സാമ്യത നിലനിർത്തുവാൻ സഷ്ടാവായ ദൈവ ത്തിനു സാദ്ധ്യമല്ലേ? ഇതിനെ സംബന്ധിച്ചു പരിഹസിച്ചു കൊണ്ടു നിരീശ്വരവാദി യായ ബർട്രാന്റു റസ്സൽ ചോദിച്ചതു നരഭോജികൾ ഭക്ഷിച്ചുകഴിഞ്ഞവരുടെ അവസ്ഥ എന്താണെന്നും അവരുടെ ശരീരം നരഭോജികളുടേതിൽ ലയിച്ചു കഴിഞ്ഞുപോ യല്ലോ എന്നുമാണ്. പുനരുത്ഥാനത്തിൽ ആർക്ക് എന്തു കിട്ടുന്നു? നരഭോജിയാണോ അയാൾ ഭക്ഷിച്ചു കഴിഞ്ഞ മനുഷ്യനാണോ എഴുന്നേല്ക്കുന്നത് വസ്തുക്കളിലെ അന്തിമനിർമ്മാണ കണങ്ങളായ ക്വാർക്സുകളെയും ലെപ്റ്റോൺസുകളെയും ഒരു മിച്ചുകൂട്ടി നമ്മെ ഓരോരുത്തരെയും കുറിച്ചു ദൈവത്തിനുള്ള ധാരണ പ്രകാരം നമ്മെ പുതുസൃഷ്ടികളാക്കി മാറ്റരുതോ? നമ്മിലുള്ള ആദ്യത്തെ ക്വാർക്സുകളും ലെപ്റ്റോൺസുകളും സൃഷ്ടികർത്താവിന് ആവശ്യമില്ല. ദൈവത്തിന്റെ വാക്കിൽ നിന്നുതന്നെ ഇവയെല്ലാം ഉളവാകുന്നതാണ്. അത് എങ്ങനെ ആണെങ്കിലും ശരി, സകലലോകങ്ങളെയും സർവ്വചരാചരങ്ങളെയും സൃഷ്ടിച്ച ദൈവത്തിനു നമ്മ പുനഃസൃഷ്ടിക്കുവാൻ ഒരു പ്രയാസവുമില്ല. മരിച്ചവരുടെ പുനരുത്ഥാനത്തിൽ ദൈവം അതു നിർവ്വഹിക്കുമെന്നുള്ള വാഗ്ദത്തവും തന്നിരിക്കുന്നു.

“ഒന്നാമത്തെ പുനരുത്ഥാനത്തിങ്കൽത്തന്നെ തന്റെ വിലയ്ക്കു വാങ്ങപ്പെട്ട നിധി ആയവരെ ജീവദാതാവു മടക്കി വിളിക്കുന്നു. മഹാകാഹളനാദം കേൾക്കുന്ന അന്ത്യ നിമിഷംവരെ രക്ഷകനു വ്യക്തിപരമായിത്തന്നെ വ്യക്തമായി അറിയാവുന്ന ഓരോ രുത്തരെയും വിശേഷരത്നം പോലെ കാത്തുകൊൾവാൻ ദൈവത്തിനു സാദ്ധ്യം. ആർക്കും എണ്ണിക്കൂടാത്ത മഹാപുരുഷാരം അന്നു നിത്യരക്ഷ പ്രാപിച്ചവരായി വിജ യിച്ച് എഴുന്നേല്ക്കും. ഇപ്പോൾ അവർ ജീവനോടിരിക്കുമ്പോൾത്തന്നെ ദിവ്യപ്രകൃതി ധരിച്ചവരായി നിലകൊള്ളുകയാണ്. അവർ അന്നു  മരിച്ചവരിൽ നിന്ന് ജീവങ്കലേക്കു മടങ്ങിവരും.” SDA BC Vol. 4. p. 1143.

**ചർച്ചാ ചോദ്യങ്ങൾ**

`രണ്ടു ട്രില്യൻ (രണ്ടുലക്ഷം കോടി) നക്ഷത്രമണ്ഡലങ്ങൾ കണ്ടെത്തിയിരിക്കുന്നു. ബില്യൻ (ഒരു ലക്ഷം കോടി നക്ഷത്രങ്ങൾ ഓരോന്നിലുമുണ്ട്. നമ്മുടെ സൗരയൂഥത്തിലെ നക്ഷത്രമായ സൂര്യനു ചുറ്റുമുള്ള ഗ്രഹങ്ങളും ഉപ ഗ്രഹങ്ങളുമെന്നപോലെ അവർക്കെല്ലാം ഉണ്ട്. ഈ നക്ഷത്രമണ്ഡലങ്ങളെയും അവയ്ക്കുളിലെ ഗ്രഹങ്ങളെയും ഉപഗ്രഹങ്ങളെയും മാത്രമല്ല അവയ്ക്കെല്ലാം അപ്പുറമായ എണ്ണമില്ലാത്ത ലോകങ്ങളെയെല്ലാം സൃഷ്ടിച്ചു പരിപാ ലിക്കുന്ന സർവ്വശക്തദൈവത്തെക്കുറിച്ചു ചിന്തിക്കുക. ഈ അത്ഭുതദൈവം സർവ്വചരാചരങ്ങളെയും സൃഷ്ടി ച്ചവൻ നമ്മുടെ ഭൂമിയിലെ നശിച്ചുപോകുന്നവരെ പുനരുദ്ധരിക്കുമെന്നതിൽ എന്താണ് അത്ഭുതപ്പെടാനുള്ളത്?`

`പുരാതനകാലത്തുണ്ടായിരുന്ന വിശ്വാസവീരന്മാരെക്കുറിച്ച് എബ്രായർ 11 എടുത്തുപറയുന്നു. യേശു വന്നു മരിച്ച് ഉയിർക്കുന്നതിനും മുമ്പുണ്ടായിരുന്ന ഈ വിശ്വാസവീരന്മാരുടെ പ്രത്യാശയെക്കുറിച്ചു നാം എന്തു മനസ്സി ലാക്കുന്നു?`