---
title:  പഴയനിയമപ്രത്യാശ
date:   15/10/2022
---

### ഈയാഴ്ചയിലെ പഠനത്തിനായി വായിക്കുക
ഇയ്യോബ് 19:25-27; 1 തിമൊ. 6:16; സങ്കീ. 49; സങ്കീ. 71; യെശ. 26:14,19; ദാനീ. 12.

> <p>മനഃപാഠവാക്യം</p>
> “വിശ്വാസത്താൽ അബ്രഹാം താൻ പരീക്ഷിക്കപ്പെട്ടപ്പോൾ യിസ്സഹാക്കിനെ യാഗം അർപ്പിച്ചു... മരിച്ചവരുടെ ഇടയിൽനിന്ന് ഉയിർപ്പിക്കാൻ ദൈവം ശക്തൻ എന്ന് എത്തുകയും അവരുടെ ഇടയിൽ നിന്ന് എഴുന്നേറ്റവനെപ്പോലെ അവനെ തിരികെ പ്രാപിക്കുകയും ചെയ്തു” (എബ്രാ. 11:17,19).

പഴയനിയമകാലത്തെ പ്രത്യാശക്ക് ആധാരമായിരിക്കുന്നത് ആത്മാവിന്റെ അമർത്യത എന്ന ഗ്രീക്ക് ആശയങ്ങളിലല്ല. പകരം അന്തിമമായ ഉയിർത്തെഴു ന്നേൽപ്പെന്ന തിരുവചന പഠിപ്പിക്കലിലാണ്.

എന്നാൽ ദഹിപ്പിച്ചു ഭസ്മമാക്കിക്കഴിഞ്ഞതോ മറ്റേതെങ്കിലും വിധം നശിപ്പിക്ക പ്പെട്ടതോ ആയ ഒരു മനുഷ്യശരീരം വീണ്ടും ജീവനിലേക്കു മടങ്ങി വരുന്നത് എങ്ങനെ? നൂറ്റാണ്ടുകൾക്കുമുമ്പോ, അല്ലെങ്കിൽ സഹസ്രാബ്ദങ്ങൾക്കു മുമ്പോ, മരിച്ചുപോയ ഒരു വ്യക്തിയെ നന്നായി തിരിച്ചറിയാവുന്നവിധം എല്ലാ സാദൃശ്യങ്ങ ളോടും കൂടെ ജീവനിലേക്കു തിരികെ കൊണ്ടു വരുന്നത് എങ്ങനെയാണ്?

ഈ ചോദ്യങ്ങളെല്ലാം ജീവന്റെ മർമ്മപ്രധാനമായ നിഗൂഢതയിലേക്കു നമ്മെ നടത്തുന്നു. നാം ജീവിച്ചിരിക്കുന്നതും ജീവൻ ആസ്വദിക്കുന്നതും കാരുണ്യവാനായ ദൈവം മഹാകൃപയോടെ ഓരോ ദിവസവും നമ്മെ നടത്തുന്നതുകൊണ്ടുമാത്രം. ജീവൻ എന്നതിന്റെ അമാനുഷികവും പ്രകൃത്യാതീതവുമായ പ്രതിഭാസത്തിന്റെ ആരംഭം ഗ്രഹിക്കുവാൻ തുടങ്ങും മുമ്പുതന്നെ നമുക്ക് അറിയാവുന്നതു ദൈവം തന്റെ വചനത്തിന്റെ ശക്തിയാൽ ആദിയിൽ ഒന്നുമില്ലായ്മയിൽ നിന്ന് ജീവൻ ഉള വാക്കി എന്നതാണ്. ഇല്ലായ്മയിൽ നിന്ന് ജീവനെ ഉളവാക്കുവാൻ ദൈവത്തിനു കഴി ഞ്ഞെങ്കിൽ പുതുസൃഷ്ടി നടപ്പിൽ വരുത്തുവാനും അതിന്റെ പ്രാരംഭ സവിശേഷ തകൾ നിലനിർത്തുന്നതിനും ദൈവത്തിനു സാദ്ധ്യം എന്നുള്ള ദൈവശക്തിയെ നാം സംശയിക്കുന്നതെന്തിന്?

കാലാന്ത്യ ഉയിർത്തെഴുന്നേല്പ് എന്ന ആശയം പഴയ നിയമത്തിൽ വെളിപ്പെടു ത്തിയിരിക്കുന്നത് ഇയ്യോബ്, സങ്കീർത്തനങ്ങൾ, യെശയ്യാവ്, ദാനീയേൽ തുടങ്ങി യവിൽ നിന്നൊക്കെ നാം ഈ ആഴ്ച പഠിക്കുന്നതാണ്.

`ഈ ആഴ്ചയിലെ പാഠം പഠിച്ച് ഒക്ടോബർ 22 ശബ്ദത്തിനുവേണ്ടി നമുക്ക് ഒരുങ്ങാം...`