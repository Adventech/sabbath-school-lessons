---
title:  ഞാൻ ദൈവത്തെ കാണും
date:   16/10/2022
---

`ഇയ്യോബ് 19:25-27 വായിക്കുക. ഈ വാക്യത്തെ യോഹ. 1:18; 1 തിമൊ. 6:16 എന്നീ വാക്യങ്ങളുമായി താരതമ്യപ്പെടുത്തുക. എപ്പോൾ ഏതു പരിതസ്ഥിതിയിൽ ഇയ്യോബ് "ദൈവത്തെ കാണുവാൻ പ്രതീക്ഷിച്ചു?`

ജീവിതം ശോഭനമല്ല, നല്ലവർ കഷ്ടപ്പെടുകയും അനീതിയുള്ളവർ അഭിവൃദ്ധി പ്രാപി ക്കുകയും ചെയ്യുന്നതു നമ്മൾ കാണുന്നു (സങ്കീ. 73:12-17; മലാഖി 3:14-18 കാണുക). ഉദാഹരണമായി ഇയ്യോബ് നിഷ്കളങ്കനും നേരുള്ളവനും ദൈവഭക്തനും ദോഷം വിട്ട കലുന്നവനും ആയിരുന്നു (ഇയ്യോബ് 1:1). എന്നിട്ടും അവനെ വിവിധ രീതികളിൽ തുടർച്ച യായി ഉപദ്രവിക്കുവാൻ ദൈവം സാത്താന് അനുവാദം കൊടുത്തു. ശാരീരികമായി അവന്റെ ശരീരം പല രീതിയിൽ ശൂന്യമായി പോകാൻ വേദനാകരമായ രോഗങ്ങൾ അവന്റെ മേൽ വന്നു (ഇയ്യോബ് 2:1-8). സാമ്പത്തികമായി അവന്റെ മൃഗസമ്പത്തും സ്വത്തുക്കളും നഷ്ടപ്പെട്ടു. അവന്റെ ഭവനത്തിൽ ഭൃത്യരും മക്കളും നഷ്ടമായി (ഇയ്യോബ് 1:16,18). അവൻ മാനസാന്തരപ്പെടാത്ത പാപിയാണെന്നും അവനു വന്നു ഭവിച്ചതെല്ലാം അർഹമായതു തന്നെയെന്നും പറഞ്ഞു അവന്റെ സ്നേഹിതർ കുറ്റം ആരോപിച്ചു (ഇയ്യോബ് 4:15,27; 8:122; 11:1-20. അവന്റെ സ്വന്ത ഭാര്യപോലും “നീ ഇനിയും നിന്റെ ഭക്തി മുറുകെ പിടിച്ചുകൊണ്ടിരിക്കുന്നുവോ? ദൈവത്തെ ത്യജിച്ചുപറഞ്ഞു മരിച്ചുകളക എന്നു പറഞ്ഞു” (ഇയ്യോബ് 2:9). ദൈവവും സാത്താനും തമ്മിലുള്ള ഗോളാന്തരമത്സര ത്തിന്റെ കേന്ദ്രബിന്ദുവായി താൻ മാറിയിരിക്കുന്നു എന്ന് ഇയ്യോബ് ഇപ്പോഴും തിരിച്ചറി യുന്നില്ല. ഈ വിഷമസന്ധിയിൽ തകർന്നുപോയ ഇയ്യോബു താൻ ജനിക്കാതിരുന്നെ ങ്കിൽ മതിയായിരുന്നുവെന്നു നിരാശയോടെ പറയുന്നു (ഇയ്യോബ് 3:1-26). എന്നിട്ടും ദൈവത്തിന്റെ വിശ്വസ്തതയിൽ ഒരു വ്യവസ്ഥയും കൂടാതെ “അവൻ എന്നെക്കൊന്നാലും ഞാൻ അവനെത്തന്നെ കാത്തിരിക്കും എന്ന് ഇയ്യോബ് പറയുന്നു (ഇയ്യോബ് 13:15). ഉടനെ അവന്റെ മരണം നടക്കും എന്നു സങ്കല്പിച്ചുകൊണ്ട് മരണത്തിനും അന്തിമ വാക്ക് ഇല്ല എന്നവൻ ഉറപ്പിച്ചുപറയുന്നു. പൂർണനിശ്ചയത്തോടെ അവൻ പറയുന്നതു താൻ മരിച്ചാലും തന്റെ വീണ്ടെടുപ്പുകാരൻ ഒരുനാൾ എഴുന്നേല്ക്കയും അവൻ സ്വന്ത ശരീരത്തിൽത്തന്നെ ദൈവത്തെ കാണുകയും ചെയ്യും എന്നാണ് (ഇയ്യോബ് 19:25-27). “ഒരിക്കലും തെറ്റുപറ്റാത്ത ഉയിർത്തെഴുന്നേല്പിന്റെ ഒരു ക്ഷണിക ദർശനമാണിത്” (SDA BC, Vol. 3, p. 549).

ഒരു ഭയാനകമായ ശോക കാഴ്ചകളുടെ മധ്യേയുള്ള എത്ര അത്ഭുതകരമായ മഹത്വ പ്രത്യാശ! മാരകരോഗവും വേദനയും അനുഭവിച്ചുകൊണ്ടു സാമ്പത്തിക തകർച്ചയും സാമൂഹ്യ പരിഹാസവും സഹിച്ചു വൈകാരിക തകരാറ് ഏറ്റുകൊണ്ടിരിക്കുന്ന ഇയ്യോബു പിന്നെയും പറയുന്നത് അവൻ ഉയിർത്തെഴുന്നേല്ക്കുമെന്നും തന്റെ സ്നേഹവാനായ വീണ്ടെടുപ്പുകാരനെ കാണും എന്നുമാണ്. നൂറ്റാണ്ടുകൾക്കുശേഷമുള്ള മാർത്തയുടെ പ്രസ്താവനയിൽ യേശുവിനോട് അവൾ പറയുന്നത് “ഒടുക്കത്തെ നാളിലെ പുനരുത്ഥാന ത്തിൽ അവൻ (ലാസർ) ഉയിർത്തെഴുന്നേല്ക്കും എന്നു ഞാൻ അറിയുന്നു എന്നാണ് (യോഹ. 11:24). ഇയ്യോബിനെപ്പോലെ മാർത്തയും വിശ്വാസത്താൽ ഈ വാഗ്ദത്തം അവകാശപ്പെടുന്നു. പക്ഷേ, ഇയ്യോബിന്റേതിൽനിന്ന് വിഭിന്നമായി മാർത്തയ്ക്ക് അപ്പോൾത്തന്നെ വിശ്വാസത്തിന്റെ തെളിവു കാണാനാകുകയും ചെയ്തു.

`ജീവിതത്തിന്റെ കാഠിന്യമേറിയ കുതന്ത്രത്തിന്റെ മധ്യയും നാം ദൈവത്തിൽ പൂർണ്ണ ആശ്രയം വെക്കാൻ എങ്ങനെ പഠിക്കും?`