---
title:  ശവക്കല്ലറയുടെ ശക്തിയിൽ നിന്ന് വിട്ട്
date:   17/10/2022
---

`സങ്കീ. 49 വായിക്കുക. സങ്കീർത്തനക്കാരന് ഒടുക്കത്തെ നാളിലെ പുനരുദ്ധാര ണത്തിൽ ഉറപ്പില്ലാതെ നശിച്ചുപോയവരിൽനിന്ന് വ്യത്യസ്ഥമായി ഇത് തീർച്ചയായ നിശ്ചയം ഉണ്ടാകാൻ എന്താണു കാരണം? (സങ്കീ. 49:15; 49:6-14).`

“തങ്ങളുടെ സമ്പത്തിൽ ആശ്രയിക്കുകയും ധനസമൃദ്ധിയിൽ പ്രശംസിക്കയും ചെയ്യുന്ന മൂഢന്മാരെക്കുറിച്ചു സങ്കീർത്തനം 49 സംസാരിക്കുന്നു (സങ്കീ. 49:6). അവർ “തങ്ങളുടെ നിലങ്ങൾക്കു തങ്ങളുടെ പേരിടുന്നു” (സങ്കീ. 49:11). “അവർ ജീവനോടിരു ന്നപ്പോൾ താൻ ഭാഗ്യവാൻ എന്നു പറഞ്ഞു” (49:18). തങ്ങളുടെ വീടുകളും തങ്ങളുടെ മഹത്വവും എന്നേക്കും നിലനില്ക്കും എന്ന രീതിയിൽ അവർ പ്രവർത്തിക്കുന്നു (സങ്കീ. 49:11,17). മൂഢരായ അവരുടെ ബഹുമതി നഷ്ടമാകുമെന്നും മൃഗങ്ങൾ നശിക്കുന്നതു പോലെ അവരും നാശത്തിനാണെന്നും അവർ അറിയുന്നില്ല (സങ്കീ. 49:12). അവരെ പാതാളത്തിന് ആടുകളായി ഏല്പിച്ചിരിക്കുന്നു. മൃത്യു അവരെ മേയിക്കുന്നു. അവരുടെ രൂപം ഇല്ലാതെയാകും. പാതാളം അവരുടെ പാർപ്പിടം (സങ്കീ. 49:14).

“നഗ്നനായി ഞാൻ എന്റെ അമ്മയുടെ ഗർഭത്തിൽനിന്നു പുറപ്പെട്ടുവന്നു, നഗ്നനായി തന്നെ മടങ്ങിപ്പോകും എന്ന് ഇയ്യോബ് പറഞ്ഞതുപോലെ നൂറ്റാണ്ടുകൾക്കുശേഷം 1 തിമൊ. 6:7 ഉം പറയുന്നു. തങ്ങളുടെ സ്വത്തുക്കൾ മറ്റുള്ളവർക്കു വിട്ടേച്ചു മൂഢന്മാരും ബുദ്ധിമാന്മാരും മരിക്കുന്നു എന്ന് സങ്കീർത്തനക്കാരനും പറയുന്നു (സങ്കീ. 49:10). എന്നാൽ അടിസ്ഥാനപരമായ ഒരു വ്യത്യാസം അവർക്കു തമ്മിലുണ്ട്. തങ്ങളുടെ നൈമി ഷിക സമ്പത്തിലും നേട്ടങ്ങളിലും ആശ്രയിച്ചുകൊണ്ട് മൂഢരായവർ നശിക്കുന്നതാണ് ഒരുവശം. താത്കാലിക കാരാഗൃഹമായ ശവക്കല്ലറക്കപ്പുറം നോക്കിക്കൊണ്ടു ദൈവം നല്കുന്ന മഹത്വകരമായ പ്രതിഫലം ബുദ്ധിമാന്മാരായവർ കാണുന്നുണ്ട് എന്നതാണ് മറുവശം (1 പത്രൊസ് 1:4). ഈ കാഴ്ചപ്പാടു മനസ്സിൽ സൂക്ഷിച്ചുകൊണ്ടു സങ്കീർത്തന ക്കാരൻ ആത്മവിശ്വാസത്തോടെ പറയുന്നത് “എങ്കിലും എന്റെ പ്രാണനെ ദൈവം പാതാള ത്തിന്റെ അധികാരത്തിൽനിന്ന് വീണ്ടെടുക്കും; അവൻ എന്നെ കൈക്കൊള്ളും” (സങ്കീ. 49:15) എന്നാണ്.

തിരുവെഴുത്തിന്റെ പ്രത്യാശയിൽ ഉറച്ചുകൊണ്ട് തന്റെ മരണസമയം അവന്റെ ആത്മാവ് സ്വർഗ്ഗത്തിലേക്കു പറന്നുയരും എന്നല്ല സങ്കീർത്തനക്കാരൻ പറയുന്നത്. അവൻ എല്ലാ ക്കാലവും കല്ലറയിൽത്തന്നെ കഴിയുമെന്നും പറയുന്നില്ല. തന്നെ മരണത്തിൽ നിന്നും വീണ്ടെടുത്തു സ്വർഗ്ഗീയ മണ്ഡലത്തിലേക്ക് ഉയർത്തിക്കൊണ്ടുപോകുന്ന ഒരു ദിവസം വരുമെന്ന് അവൻ പറയുന്നു.

ഈ ഭൗമിക ജീവിതത്തിന് അർത്ഥവും പ്രത്യാശയും ഉറപ്പും നല്കിക്കൊണ്ടു ഭാവി യിലെ പുനരുത്ഥാനത്തിന്റെ നിശ്ചയദാർഢ്യത്തെ ഇത് എടുത്തുപറയുന്നു. ഈ ഭൂതല ത്തിലെ നൈമിഷിക ജീവിതത്തിനു മഹത്വപൂർണ്ണമായ നിത്യപ്രതിഫലം ഉണ്ടെന്നുള്ള ഉറപ്പു ബുദ്ധിമാന്മാർക്കുള്ളപ്പോൾ മൂഢരായവർ ഇവിടത്തേക്കുവേണ്ടി മാത്രമാണു തങ്ങ ളുടെ മഹത്വം സ്വരൂപിക്കുന്നത്.

`തങ്ങളുടെ ധനത്തിലും നേട്ടത്തിലും ആശ്രയിച്ചു നില്ക്കുന്നവരുടെ വഴികളിൽ എന്തെല്ലാം ബുദ്ധിഹീനതകൾ നിങ്ങൾ കാണുന്നുണ്ട്. ഈ അർത്ഥശൂന്യതയിൽ വീണുപോകാതിരിക്കേണ്ടതിനു നിങ്ങൾക്കു സംരക്ഷണം തരുവാൻ ക്രൂശിൽ ശ്രദ്ധ പതിപ്പിക്കുന്നതിനു നിങ്ങൾക്ക് എങ്ങനെ സാധിക്കും?`