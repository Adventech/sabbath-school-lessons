---
title:  അഹംഭാവത്തിന്റെ വില
date:   28/09/2022
---

പരസ്പരം പൊരുതിക്കൊണ്ടിരിക്കുന്ന രണ്ടു മുഖ്യഘടകങ്ങളെ തിരുവെഴുത്തിൽ കാണാനാകും. അതിലൊന്നു ദൈവരാജ്യമായ ശാലേം അല്ലെങ്കിൽ സീയോൻ പർവ്വതം അല്ലെങ്കിൽ യെരൂശലേം അല്ലെങ്കിൽ പുതിയ യെരൂശലേം ആണ്. മറ്റേതു സാത്താന്റെ മത്സര അധികാരകേന്ദ്രമായ ബാബേൽ അല്ലെങ്കിൽ ബാബിലോൺ തന്നേ. പലപ്പോഴും തന്റെ ജനത്തെ ദൈവം ബാബിലോണിൽനിന്നു വിളിച്ചിറക്കി വാഗ്ദത്ത നാട്ടിലേക്കു നടത്തിയിട്ടുണ്ട്. ഉദാഹരണമായി പില്ക്കാലത്ത് അബ്രഹാം എന്നു വിളിക്കപ്പെട്ട അബ്രാമിനെ ദൈവം കല്ദയരുടെ ഊരിൽനിന്നു വിളിച്ചു കനാനി ലേക്കു വഴി നടത്തി (ഉല്പത്തി 11:31-12:9). വളരെക്കാലം നീണ്ടുനിന്ന വിദേശവാസ ശേഷം യെഹൂദർ യെരൂശലേമിൽ മടങ്ങിയെത്തി (എസ്രാ 2) അന്ത്യകാല ബാബി ലോൺ വിട്ടൊഴിഞ്ഞു ദൈവമക്കൾ തന്നോടൊത്തു സീയോൻ മലയിലും പുതിയ യെരൂശലേമിലും ആയിരിക്കുവാൻ വെളിപ്പാടു പുസ്തകം ആഹ്വാനം ചെയ്യുന്നു (വെളി. 18:4; 14:1; 21:1-3,10).

`യെശ. 14:12-15 വായിക്കുക. സ്വർഗ്ഗത്തിൽ ആയിരുന്നപ്പോൾ ലൂസിഫർ കാണിച്ച അഹംഭാവത്തിന്റെ എത്ര ദൂരവ്യാപകവും വിനാശകരവുമായ പരിണിതഫലം സകല ലോകങ്ങൾക്കും ഈ ലോകത്തിനും ഉണ്ടായി?`

ദൈവത്തിനും ദൈവരാജ്യത്തിനുമെതിരെ തുറന്ന മത്സരത്തിൽ ഏർപ്പെട്ടിരിക്കുന്ന അധികാരമാണ് തിരുവെഴുത്തിൽ ബാബിലോൺ നഗരം അല്ലെങ്കിൽ പ്രത്യേകിച്ചു ബാബിലോൺ രാജാവായിരുന്ന നെബൂഖദ്നേസർ. അത് അഹംഭാവത്തിന്റെയും മത്സരത്തിന്റെയും പ്രതീകമാണ്. തുടർന്നു വരാനിരിക്കുന്ന രാജ്യങ്ങളെ പ്രതിപാദി ക്കുന്ന ബിംബത്തിന്റെ സ്വർണ്ണ നിർമ്മിത തലമാത്രമാണു ബാബിലോൺ എന്നു ദൈവം നെബൂഖദ്നേസർക്കു വെളിപ്പെടുത്തി (ദാനീ. 2:37,38). ദൈവത്തിന്റെ വെളി പ്പാടിനെ വെല്ലുവിളിച്ചുകൊണ്ടു രാജാവു മുഴുവൻ സ്വർണ്ണനിർമ്മിതമായ ഒരു ബിംബം നിർമ്മിച്ചു തന്റെ രാജ്യം നിത്യമായി നിലനില്ക്കുമെന്ന് അഹങ്കരിച്ചു. എല്ലാവരും അതിനെ പൂജിക്കണമെന്നും ആവശ്യപ്പെട്ടു (ദാനീ. 3). സോർ രാജാവിനെപോലെ (യെഹെ. 28:12-19) ബാബിലോൺ രാജാവും ലൂസിഫറിന്റെ പ്രതീകമാണ്.

അഹംഭാവിയും ബലാത്കാരിയുമായ ബാബിലോൺ രാജാവിന്റെ നാശം യെശ. 14:3-11 വിവരിക്കുന്നു. തുടർന്നു യെശയ്യാവ് ഭൗമിക ലോകചരിത്രം വിട്ടിട്ടു സ്വർല്ലോക സംഭവത്തിലേക്കു തിരിഞ്ഞ് ഇതേ പോലൊരു അഹംഭാവ സ്വഭാവമാണു ലൂസിഫ റിനും ഉണ്ടായിരുന്നത് എന്ന് എടുത്തുപറയുന്നു. ലൂസിഫർ സകല സ്വർഗ്ഗീയവാസി കൾക്കും മേലായി അവന്റെ സിംഹാസനം അത്യുന്നതനോടു സമമാക്കി മാറ്റും എന്ന് അഹങ്കരിച്ചു (യെശ. 14:14). ലൂസിഫറിന്റെ അഹംഭാവവും മത്സരവും കൊണ്ടു ദൈവ ത്തിന്റെ ത്യാഗസ്നേഹത്തെ വെല്ലുവിളിച്ച് അക്രമ അവസ്ഥ സംജാതമാക്കിയ ആദ്യ സംഭവമായിരുന്നു ഇത്. ലൂസിഫർ എന്തായിരുന്നോ അതെല്ലാം ദൈവത്തിന്റെ മേൽ ആരോപിച്ചു ദൈവത്തിനെതിരെ ദുരാരോപണങ്ങൾ നടത്തി ദൂതവൃന്ദമുമ്പാകെ കള്ള ത്തരങ്ങൾ വിളമ്പാൻ അവന് അശേഷം കൂസലില്ലായിരുന്നു. ഇവിടെയാണ് ലോക ത്തിന്മേൽ തിന്മ കടന്നു വരാനിടയായ നിഗൂഢതയുടെ ഉത്ഭവം.

`നമ്മുടെ പദവിയിന്മേലോ നേട്ടത്തിന്മേലോ അഹംഭാവവും പൊങ്ങച്ചവും കാണി പാൻ എന്തുകൊണ്ട് എളുപ്പമാണ്. ഈ കെണിയിൽ പെടാതിരിക്കാൻ കൂശ് നമ്മെ എങ്ങനെ സഹായിക്കും?`