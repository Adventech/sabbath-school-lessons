---
title:  അവിശ്വാസത്തിന്റെ വ്യാപനം
date:   29/09/2022
---

`വെളിപ്പാട് 12 വായിക്കുക. സ്വർഗ്ഗത്തിൽനിന്ന് ഊ ഭൂമിയിലേക്കു മത്സരം വ്യാപി ച്ചതിനെപ്പറ്റി എന്താണ് ഈ അദ്ധ്യായം പറയുന്നത്?`

പരസ്പരം ഏറ്റുമുട്ടുന്ന ആശയങ്ങളുടെ വെറുമൊരു സംഘട്ടനമല്ല ലൂസിഫറിന്റെ വീഴ്ച. ലൂസിഫറും അവന്റെ പക്ഷം ചേർന്ന ദൂതന്മാരും ഒരു വശത്തും ക്രിസ്തുവും അവന്റെ ദൂതന്മാരും മറുവശത്തും ആയി വലിയൊരു യുദ്ധം നടന്നതായി വെളി പാടു 12 പറയുന്നു. ഇവിടെ ലൂസിഫർ വിളിക്കപ്പെടുന്നത് “മഹാസർപ്പം, പഴയപാമ്പ്, പിശാചും സാത്താനും, സഹോദരന്മാരെ കുറ്റം ചുമക്കുന്ന അപവാദി” എന്നൊക്കെ യാണ്. ക്രിസ്തുവിനെ “മീഖായേൽ” എന്നു വിളിച്ചിരിക്കുന്നു. അതിന്റെ അർത്ഥം ദൈവത്തെപോലെയുള്ളവൻ എന്നാണ്.

“പ്രധാന ദൂതനായ മീഖായേൽ” (യൂദാ. 9) എന്നു പറഞ്ഞിരിക്കുന്നതിൽ നിന്നും ചില വ്യാഖ്യാതാക്കൾ വിശ്വസിക്കുന്നതു യേശുവും ഒരു ദൂതനാണെന്നാണ്. എന്നാൽ ദാനീയേൽ പുസ്തകത്തിൽ ഓരോ പ്രധാന ദർശനവും മൂർദ്ധന്യത്തിലെത്തുന്നതു ക്രിസ്തുവിനെയും തന്റെ നിത്യരാജ്യത്തെയും എടുത്തു കാണിച്ചുകൊണ്ടാണ്. കൈതൊടാതെ ഒരു കല്ല് (ദാനീ. 2:34,45), മനുഷ്യപുത്രനു സദൃശ്യനായവൻ (ദാനീ. 7:13), സൈന്യത്തിന്റെ അധിപതി, കർത്താധികർത്താവ് (ദാനീ. 8:11,25), മഹാ പ്രഭുവായ മീഖായേൽ (ദാനീ. 12:1), കർത്താവിന്റെ ദൂതൻ കർത്താവു തന്നെയാണ് (പുറ. 3:1-6; അ.പ്ര. 7:30-33) മീഖായേൽ എന്നതു ക്രിസ്തു തന്നെ.

തുടർന്നുകൊണ്ടിരിക്കുന്ന വൻപോരാട്ടത്തിന്റെ ചിത്രം വെളിപ്പാടു 12 തരുന്നുണ്ട്. (1) ലൂസിഫറും അവനോടു ചേർന്ന സ്വർഗ്ഗീയ ദൂതന്മാരിൽ മൂന്നിൽ ഒരു ഭാഗവും കൂടെ സ്വർഗ്ഗത്തിൽ പോരാട്ടം ആരംഭിച്ചു. (2) കാൽവരി ക്രൂശിൽ ക്രിസ്തു അവ രുടെ മേൽ നിർണായക വിജയം കൈവരിച്ചു. (3) ദൈവത്തിന്റെ കാലാന്ത്യ ജന ത്തോട് ഇന്നും ഭൂമിയിൽ ഇത് തുടരുന്നു.

ഈ വൻപോരാട്ടത്തിന്റെ പ്രാരംഭത്തെപ്പറ്റി എലൻ വൈറ്റ് ഇപ്രകാരം വിശദീക രിക്കുന്നു: “ദൈവം തന്റെ കരുണയാൽ ലൂസിഫറിനോടു വളരെയധികം സഹിച്ചു. അതൃപ്തിയുടെ മനോഭാവം അവൻ പ്രകടിപ്പിച്ചു തുടങ്ങിയപ്പോഴോ ദൈവത്തിനെ തിരെയുള്ള കളവായ ദുരാരോപണങ്ങൾ വിശ്വസ്തദൂതന്മാരുടെ മദ്ധ്യേ പ്രകടിപ്പിച്ചു തുടങ്ങിയപ്പോഴോ ഒന്നും അവനെ അവന്റെ ഉന്നതപദവിയിൽ നിന്നു നീക്കിയില്ല. വളരെ നാൾ അവർ സ്വർഗ്ഗത്തിൽത്തന്നെ തുടർന്നുകൊണ്ടിരുന്നു. അനുതപിച്ചു മടങ്ങി വരണമെന്നും താഴ്മ ധരിക്കണമെന്നുമുള്ള വ്യവസ്ഥയിന്മേൽ അവനു വീണ്ടും വീണ്ടും ക്ഷമ കൊടുത്തുകൊണ്ടിരുന്നു. The creat Controversy, pp. 495,796.

ആ വലിയ യുദ്ധം സ്വർഗ്ഗീയ പ്രദേശങ്ങളിൽ എത്രനാൾ നീണ്ടുനിന്നിരുന്നു എന്നു നാം അറിയുന്നില്ല. അതിന്റെ കാഠിന്യവും സമയക്രമവും എത്ര തന്നെ ആയിരുന്നെങ്കിലും ഇതിന്റെ പ്രധാന സംഭവം സാത്താനും അവന്റെ ദൂതന്മാർക്കും “സ്വർഗ്ഗത്തിൽ അവരുടെ സ്ഥലം പിന്നെ കണ്ടതുമില്ല” എന്നതാണ് (വെളി. 12:8; ലൂക്കൊസ് 10:18). ഇതിലെ പ്രധാന വസ്തുതയെന്നത് അവരെല്ലാം ഇവിടെ ഈ ഭൂമിയിൽ വന്നു എന്നതാണ്.

`ഇവിടെ ഭൂമിയിൽ ഈ യുദ്ധം തുടർന്നുകൊണ്ടിരിക്കുന്നു എന്നതു നിങ്ങൾ ഏതെല്ലാം വഴികളിൽ മനസ്സിലാക്കുന്നു? ഈ യുദ്ധത്തിൽ നമ്മുടെ ശത്രുവിനെ നാം ജയിക്കേണ്ടതായ ഏകവഴിയെന്നത് എന്തു പ്രത്യാശയിൽ ഉറച്ചുനില്ക്കുന്നതുമാത്രം?`