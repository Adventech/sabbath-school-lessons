---
title:  മനുഷ്യപ്രകൃതി തിരിച്ചറിയുക
date:   08/10/2022
---

### ഈയാഴ്ചയിലെ പഠനത്തിനായി വായിക്കുക
ഉല്പത്തി 1:24-27; 2:7,19; മത്തായി 10:28; സഭാപ. 12:17; 1 രാജാ. 2:10; 22:40.

> <p>മനഃപാഠവാക്യം</p>
> “യഹോവയായ ദൈവം നിലത്തെ പൊടികൊണ്ടു മനുഷ്യനെ നിർമ്മിച്ചിട്ട് അവന്റെ മൂക്കിൽ ജീവശ്വാസം ഊതി, മനുഷ്യൻ ജീവനുള്ള ദേഹിയാ യിത്തീർന്നു” (ഉല്പത്തി 2:7).

“നീ മരിക്കും” ഉല്പത്തി 2:16 എന്നുള്ള ദൈവിക പ്രസ്താവനയും അതിനെ തിരെ സാത്താൻ നടത്തിയ “നിങ്ങൾ മരിക്കയില്ല നിശ്ചയം” (ഉല്പത്തി 3:4) എന്ന എതിർ പ്രസ്താവനയും തമ്മിലുള്ള സംഘർഷം ഏദെൻ തോട്ടത്തിൽ മാത്രം ഒതുങ്ങി നില്ക്കുന്നില്ല. ചരിത്രത്തിലുടനീളം അതു പ്രതിധ്വനിച്ചുകൊണ്ടിരിക്കുന്നു.

സാത്താന്റെ വാക്കുകൾ ദൈവത്തിന്റെ വാക്കുകളോടു യോജിപ്പിച്ചുനിർത്തുവാൻ അനേകർ ശ്രമിക്കുന്നുണ്ട്. അവരെ സംബന്ധിച്ചിടത്തോളം “നീ മരിക്കും” എന്നതു മർത്യശരീരത്തിനു മാത്രമാണെന്നും സാത്താന്യ വ്യാജവാഗ്ദത്തമെന്ന “നിങ്ങൾ മരിക്കയില്ല നിശ്ചയം” എന്നത് അമർത്യമായ ആത്മാവിനെക്കുറിച്ചാണെന്നും ആണ്.

പക്ഷേ ഈ വാദഗതിയും നിലനില്ക്കുകയില്ല. പരസ്പരം എതിർത്തുനില്ക്കുന്ന പ്രസ്താവനകൾ ദൈവത്തിന്റേതായാലും സാത്താന്റേതായാലും യോജിപ്പിലെ ത്തുമോ? ശാരീരികമരണശേഷം സുബോധത്തോടെ നിലനില്ക്കുന്ന ആത്മാവോ അല്ലെങ്കിൽ ദേഹിയോ ദേഹമോ ശേഷിക്കുന്നുണ്ടോ? ഈ ചോദ്യങ്ങൾക്ക് ഉത്തരം കണ്ടെത്തേണ്ടതിനു തത്വശാസ്ത്രപരമായും ശാസ്ത്രീയമായും പരിശ്രമങ്ങൾ നട ന്നിട്ടുണ്ട്. ബൈബിൾ അടിസ്ഥാനമിട്ട ക്രിസ്ത്യാനികളായ നാം മനസ്സിലാക്കുന്നതു നമ്മെ സൃഷ്ടിച്ച സർവ്വശക്ത ദൈവമായ കർത്താവിനു മാത്രമേ നമ്മെ വ്യക്തമായി തിരിച്ചറിയാനാകയുള്ളൂ എന്നാണ് (സങ്കീ. 139 കാണുക). ഈ നിർണ്ണായക ചോദ്യ ങ്ങൾക്ക് ഉത്തരം തരുവാൻ ദൈവവചനമായ തിരുവെഴുത്തിനുമാത്രമേ സാദ്ധ്യമാ കയുള്ളൂ.

ക്രിസ്തു വരുന്നതിനു മുമ്പ് എഴുതപ്പെട്ട തിരുവെഴുത്തു മനുഷ്യപ്രകൃതിയെയും മരണത്തിൽ മനുഷ്യന്റെ അവസ്ഥയെയും കുറിച്ച് എന്തു പറയുന്നു എന്ന് ഈ ആഴ്ച നാം നോക്കുകയാണ്.

_ഈ ആഴ്ചയിലെ പാഠം പഠിച്ച് ഒക്ടോബർ 15 ശബ്ദത്തിനുവേണ്ടി നമുക്ക് ഒരുങ്ങാം..._