---
title:  ആത്മാവ് ദൈവത്തിങ്കലേക്കു പോകുന്നു
date:   11/10/2022
---

ഉല്പത്തി 2:7; സഭാ.പ. 12:1-7 വരെ വായിക്കുക. ഈ രണ്ട് ഉദ്ധരണികളിൽനിന്നും എന്തു പരസ്പര വ്യത്യാസങ്ങളാണു നിങ്ങൾ കാണുന്നത്? മരണത്തിൽ മനുഷ്യന്റെ അവസ്ഥ വ്യക്തമായി ഗ്രഹിക്കാൻ ഈ രണ്ടു ഭാഗങ്ങളും എങ്ങനെ സഹായിക്കുന്നു (ഉല്പത്തി 7:22 കൂടെ കാണുക).

നമ്മൾ കണ്ടതുപോലെ മനുഷ്യജീവി ഒരു ദേഹി തന്നെ (ഉല്പത്തി 2:7), ശരീരം മരിക്കുമ്പോൾ ദേഹി അവസാനിക്കുന്നു (യെഹെ. 18:4,20). എങ്കിൽ ആത്മാവ് എന്താണ്? ശാരീരികമരണശേഷം ആത്മാവ് സുബോധാവസ്ഥയിൽ ഇല്ലയോ? “ആത്മാവ് അതിനെ നല്കിയ ദൈവത്തിന്റെ അടുക്കലേക്കു മടങ്ങിപ്പോകും എന്നതു ഉദ്ധരിച്ചുകൊണ്ടു പലരും അങ്ങനെ വിശ്വസിക്കുന്നു. ആത്മാവ് ദൈവസന്നിധിയിൽ സചേതനമായിരിക്കുന്നു എന്ന് ഈ പ്രസ്താവന പറയുന്നില്ല.

മരണത്തോടുകൂടെ അവസാനിച്ചുപോകുന്ന പ്രായാധിക്യ പ്രക്രിയ നാടകീയ രീതിയിൽ വിവരിക്കയാണ് സഭാപ്രസംഗി 12:1-7 ചെയ്യുന്നത്. ഉല്പത്തി 2:7 വിശദീ കരിക്കുന്ന സൃഷ്ടിപ്പിന്റെ വിപരീതമായി ഇവിടെ മരണ പ്രക്രിയ വിവരിക്കപ്പെടുക മാത്രം. സൃഷ്ടിപ്പിൻവാരത്തിന്റെ ആറാം ദിവസം “യഹോവയായ ദൈവം നിലത്തെ പൊടികൊണ്ടു മനുഷ്യനെ നിർമ്മിച്ചിട്ട് അവന്റെ മൂക്കിൽ ജീവശ്വാസം ഊതി, മനു ഷ്യൻ ജീവനുള്ള ദേഹിയായിത്തീർന്നു” (ഉല്പത്തി 2:7). ഇവിടെ സഭാപ്രസംഗി 12:7 പറയുന്നത് “പൊടി പണ്ട് ആയിരുന്നതുപോലെ ഭൂമിയിലേക്കു തിരികെ ചേരും; ആത്മാവ് അതിനെ നല്കിയ ദൈവത്തിന്റെ അടുക്കലേക്കു മടങ്ങിപ്പോകും എന്നത്. ദൈവം ആദാമിനു കൊടുത്ത ജീവശ്വാസം സകല മനുഷ്യരിലും ഇരി ക്കുന്നതു ദൈവത്തിങ്കലേക്കു മടങ്ങുന്നു. അല്ലെങ്കിൽ അതു മനുഷ്യനിൽ പ്രവർത്തി ക്കുന്നത് അവസാനിക്കുന്നു.

ദുഷ്ടനെന്നോ നീതിമാനെന്നോ വ്യത്യാസമില്ലാതെ മരണപ്രക്രിയ വിശദീകരി ക്കുന്നതാണു സഭാപ്രസംഗി 12:7 എന്നു നാം മനസ്സിലാക്കണം. മരിക്കുന്ന സകല മനുഷ്യരുടെയും പ്രാണൻ ദൈവസന്നിധിയിലാണെങ്കിൽ ദുഷ്ടന്മാരുടെയും പ്രാണൻ അക്കൂട്ടത്തിലില്ലയോ? പക്ഷേ ഈ ആശയം തിരുവചനം പഠിപ്പിക്കുന്നി ല്ല. മരണ പ്രക്രിയ മൃഗങ്ങൾക്കും മനുഷ്യനും ഒരുപോലെ തന്നെ (സഭാ.പ. 3:19,20). ജീവനുള്ളവരായി നില്ക്കുന്നതിന്റെ വിപരീതമാണു മരണം. “തിരുമുഖത്തെ മറ ക്കുമ്പോൾ അവ ഭ്രമിച്ചു പോകുന്നു; നീ അവയുടെ ശ്വാസം എടുക്കുമ്പോൾ അവ ചത്തുപൊടിയിലേക്കു തിരികെ ചേരുന്നു” (സങ്കീ. 104:29).

`ജീവന്റെ ഭാഗമാണു മരണമെന്നും നാം സാധാരണ പറയാറുണ്ട്. അതു തെറ്റായ താണെന്നത് എന്തുകൊണ്ട് മരണം ജീവന്റെ വിപരീതമാണ്. അതു ജീവന്റെ എതി രാളിയാണ്. “ഒടുക്കത്തെ ശത്രുവായിട്ടു മരണം നീങ്ങിപ്പോകും” (1 കൊരി. 15:26). ഈ വാക്യത്തിൽ എന്തു പ്രത്യാശയാണു നമുക്കുള്ളത്?`