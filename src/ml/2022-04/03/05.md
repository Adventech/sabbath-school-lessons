---
title:  മരിച്ചവരോ ഒന്നും അറിയുന്നില്ല
date:   12/10/2022
---

`ഇയ്യോബ് 3:11-13; സങ്കീ. 115:17; 146:4; സഭാപ. 9:5,10 വായിക്കുക. ഈ വാക്യങ്ങ ളിൽനിന്നും മരിച്ച മനുഷ്യന്റെ അവസ്ഥയെക്കുറിച്ചു നാം എന്തു ഗ്രഹിക്കുന്നു?`

ചില വ്യാഖ്യാതാക്കൾ പറയുന്നത് ഈ വാക്യങ്ങളെല്ലാം കവിതാരൂപത്തിലാണെന്നും അവ ഉപയോഗിച്ചു മരണത്തിൽ മനുഷ്യന്റെ അവസ്ഥയെ നിർവ്വചിക്കരുതെന്നുമാണ്. കവിതകൾ ഗൂഢാർത്ഥമുള്ളതും പലപ്പോഴും തെറ്റിദ്ധരിക്കപ്പെടാൻ പഴുതുള്ളതുമാണ ന്നതു ശരിതന്നെ. എന്നാൽ ഈ വാക്യങ്ങൾ അപ്രകാരമല്ല. അതിന്റെ ഭാഷ സുവ്യ ക്തവും അവ അർത്ഥമാക്കുന്നതു തിരുവെഴുത്തിൽ വെളിപ്പെടുത്തിയിരിക്കുന്നതുപോ ലെയും തന്നെ. ഇയ്യോബ് 3 ൽ തനിക്കു നേരിട്ട് കഷ്ടപ്പാടുകളെക്കുറിച്ചു വ്യസനിച്ചു തന്റെ ജനനത്തെ ആ പിതാവ് അപലപിക്കുകയാണ്. ഇങ്ങനെയുള്ള നിമിഷങ്ങളിൽ ആരാണു താൻ ജനിക്കാതെ ഇരുന്നെങ്കിൽ മതിയായിരുന്നു എന്നു പറഞ്ഞുപോകാ ത്തത്? തന്റെ ജനനസമയത്തുതന്നെ താൻ മരിച്ചിരുന്നെങ്കിൽ അവൻ നിദ്രയിൽ വിശ്രമം കൊള്ളുമായിരുന്നു എന്ന് ഇയ്യോബ് പറയുന്നു (ഇയ്യോബ് 3:11,13).

ഒരു നിശ്ശബ്ദസ്ഥാനത്ത് ആയിരിക്കുന്ന മരണപ്പെട്ടവരെക്കുറിച്ചു സങ്കീ. 115 നിർവ്വചി ക്കുന്നു. കാരണം “മരിച്ചവരും മൗനതയിൽ ഇറങ്ങിയവർ ആരും യഹോവയെ സ്തുതി ക്കുന്നില്ല” (സങ്കീ. 115:17). വിശ്വസ്തരും നന്ദിയുള്ളവരും ആയി മരിച്ചുപോയവർ പോലും ദൈവത്തെ സ്തുതിക്കുന്നില്ല എന്ന് ഈ വാക്യം വ്യക്തമാക്കുന്നു.

മരിച്ചുകഴിഞ്ഞവരുടെ മാനസിക പ്രവർത്തനങ്ങളും അവസാനിച്ചിരിക്കുന്നു. “അവന്റെ ശ്വാസം പോകുന്നു; അവൻ മണ്ണിലേക്കു തിരിയുന്നു; അന്നു തന്നെ അവന്റെ നിരൂപണ ങ്ങൾ നശിക്കുന്നു” (സങ്കീ. 146:4). മരണത്തിൽ സംഭവിക്കുന്നത് എന്താണെന്നതിന്റെ ഒരു സുവ്യക്തചിത്രീകരണം ഇവിടെയുണ്ട്.

“മരിച്ചവരോ ഒന്നും അറിയുന്നില്ല. അവരുടെ സ്നേഹവും ദ്വേഷവും അസൂയയും നശിച്ചുപോയി” സഭാപ്രസംഗി 9:5,10. മരിച്ചവർ പൂർണമായും അബോധാവസ്ഥയിലാ ണെന്ന് ഈ വാക്യം വ്യക്തമായി ഉറപ്പുവരുത്തുന്നു.

മരണത്തിൽ അബോധാവസ്ഥയിലാണെന്നുള്ള തിരുവചനം പഠിപ്പിക്കൽ ക്രിസ്ത്യാ നികളിൽ ഒരുവിധത്തിലും പരിഭ്രാന്തി വരുത്തേണ്ടതില്ല. കർത്താവിൽ വീഴാതെ മരിച്ചു പോകുന്നവർക്ക് എന്നെന്നും കത്തിക്കൊണ്ടിരിക്കുന്ന അഗ്നി നരകമോ അല്പകാലത്തേ ക്കുള്ള ശുദ്ധീകരണസ്ഥലമോ ഇല്ലായെന്നതാണ് വാസ്തവം. മറ്റൊരു സത്യാവസ്ഥ ക്രിസ്തുവിൽ മരിക്കുന്നവർക്ക് എന്നെന്നും സുസ്ഥിരമായി രിക്കുന്ന അത്ഭുത പ്രതിഫലം ഒരുക്കിയിരിക്കുന്നു എന്നുള്ളതും സന്തോഷവാർത്തയാണ്. ഒരു സത്യവിശ്വാസിക്കു മരണം ഒരു ലഘുകാര്യം മാത്രം. ക്രിസ്ത്യാനിയെ സംബന്ധിച്ചിടത്തോളം മരണം വെറു മൊരു നിദ്രയും നിമിഷനേരത്തേക്കുള്ള നിശബ്ദതയും ഇരുട്ടും മാത്രം. ജീവൻ ക്രിസ്തു വിൽകൂടെ ദൈവത്തിൽ മറഞ്ഞിരിക്കുന്നു. “നമ്മുടെ ജീവനായ ക്രിസ്തു വെളിപ്പെടു മ്പോൾ നിങ്ങളും അവനോടുകൂടെ തേജസ്സിൽ വെളിപ്പെടും” യോഹ. 8:51,52; കൊലൊ. 3:4 The Desire of Ages p. 787.

`ക്രിസ്തുവിൽ മരിച്ചവരെക്കുറിച്ച് ചിന്തിക്കുക. അവർ 1500 വർഷമോ അഞ്ചു മാസമോ കല്ലറയിൽ ആയിരുന്നാലും എല്ലാം നിമിഷനേരത്തേക്കു മാത്രം. പിന്നെ അവർ അറിയുന്ന ഏകവസ്തുത ക്രിസ്തുവിന്റെ വരവു ആണ്. ജീവിച്ചിരിക്കുന്നവ രെക്കാൾ മരിച്ചവർ ഒരർത്ഥത്തിൽ ശ്രേഷ്ഠരെന്ന് ഒരുവൻ വാദിക്കുന്നതെങ്ങനെ?`