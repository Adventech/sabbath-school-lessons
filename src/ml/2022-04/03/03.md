---
title:  "പാപം ചെയ്യുന്ന ദേഹി മരിക്കും"
date:   10/10/2022
---

`യെഹെ. 18:4,20; മത്തായി 10:28 വായിക്കുക.`

മനുഷ്യാത്മാവിന്റെ പ്രകൃതി ഗ്രഹിച്ചറിയാൻ ഈ വാക്യങ്ങൾ നമ്മെ എങ്ങനെ സഹായിക്കുന്നു. പാപം നിറഞ്ഞ ഈ ലോകത്തിൽ മനുഷ്യജീവൻ ഉടഞ്ഞു പോകുന്നതും നൈമിഷികവും മാത്രം (യെശ. 40:1-8). പാപത്താൽ മുഖരിതമായ ഏതൊന്നും തന്നെ പ്രകൃത്യാ നിത്യമായതല്ല. “അതുകൊണ്ട് ഏകമനുഷ്യനാൽ പാപവും പാപത്താൽ മരണവും ലോകത്തിൽ കടന്നു. ഇങ്ങനെ എല്ലാവരും പാപം ചെയ്കയാൽ മരണം സകല മനുഷ്യരിലും പരന്നിരിക്കുന്നു” (റോമർ 5:12). പാപ ത്തിന്റെ പ്രകൃത്യാ തന്നെയുള്ള അനന്തരഫലമാണു മരണം. അത് ഇവിടെ സകല ജീവനെയും ബാധിക്കുന്നു. ഈ കാര്യത്തിൽ പ്രധാനമായ രണ്ടു തിരുവചന ആശ യങ്ങളുണ്ട്. മനുഷ്യരും മൃഗങ്ങളും എല്ലാം ഒരുപോലെ മരിക്കും എന്നതാണ് ഒന്ന്. “രണ്ടിനും ഗതി ഒന്നുതന്നെ, അതു മരിക്കുന്നതുപോലെ അവനും മരിക്കുന്നു; രണ്ടിനും ശ്വാസം ഒന്ന്; മനുഷ്യനു മൃഗത്തെക്കാൾ വിശേഷതയില്ല... എല്ലാം പൊടിയിൽ നിന്നുണ്ടായി. എല്ലാം വീണ്ടും പൊടിയായിത്തീരുന്നു” (സഭാ.പ. 3:19,20).

രണ്ടാമത്തെ ആശയം ഒരു വ്യക്തിയുടെ ശാരീരിക മരണത്തോടുകൂടെ ആ വ്യക്തി ഒരു ദേഹി എന്നവണ്ണം അവസാനിച്ചുപോകുന്നു എന്നാണ് ഉല്പത്തി 2:16,17 വാക്യ ങ്ങളിൽ ദൈവം ആദാമിനോടും ഹവ്വായോടും പ്രത്യേകം പറഞ്ഞതു നന്മതിന്മക ളുടെ അറിവിന്റെ വൃക്ഷഫലം അവർ തിന്നാൽ മരിച്ചുപോകും എന്നുതന്നെയാണ്.

ഈ വാക്യത്തെ പ്രതിധ്വനിപ്പിച്ചു യെഹെ. 18:4,20 വാക്യങ്ങളിൽ ദൈവം ഈ മുന്നറിയിപ്പ് ആവർത്തിക്കുന്നു. “പാപം ചെയ്യുന്ന ദേഹി മരിക്കും ഈ പ്രസ്താവ നയ്ക്ക് പ്രധാനമായ രണ്ടു വിവക്ഷകളുണ്ട്. “ഒന്നാമതായി, സകലമനുഷ്യരും പാപികളായതിനാൽ എല്ലാവരും വാർദ്ധക്യത്തിലേക്കും മരണത്തിലേക്കും എത്തി ച്ചേരുമെന്നത് ഒഴിവാക്കാനാകാത്തതാണ്” (റോമർ 3:9-18,23). രണ്ടാമത്തെ വിവക്ഷ യെന്നത്, ആത്മാവിന്റെ സ്വാഭാവിക അമർത്യത എന്ന ലോക പ്രശസ്ത ചിന്താ ഗതിയെ ഇത് അർത്ഥശൂന്യമാക്കുന്നു എന്നുള്ളതു തന്നെ. ആത്മാവ് അമർത്യമാ ണെന്നും മരണശേഷം മറ്റൊരുവിധത്തിൽ എവിടെയോ ജീവിക്കുന്നു എന്നും ഉണ്ട ങ്കിൽ മരിക്കുന്നില്ലല്ലോ. അങ്ങനെയല്ലേ?

ശരീരമില്ലാതെ ആത്മാവു പറുദീസയിലോ ശുദ്ധീകരണസ്ഥലത്തോ നരക ത്തിലോ പോകുന്നു എന്നുള്ളതല്ല ഈ വിഷമസന്ധിക്കുള്ള തിരുവചനപരിഹാരം. ഇതിനുള്ള ഏക പരിഹാരം ക്രിസ്തുവിൽ മരിച്ചവരുടെ അന്ത്യ ഉയിർത്തെഴുന്നേ പാണ്. “പുത്രനെ നോക്കിക്കൊണ്ട് അവനിൽ വിശ്വസിക്കുന്ന ഏവനും നിത്യജീവൻ ഉണ്ടാകേണമെന്നാകുന്നു എന്റെ പിതാവിന്റെ ഇഷ്ടം; ഞാൻ അവനെ ഒടുക്കത്തെ നാളിൽ ഉയിർത്തെഴുന്നേല്പിക്കും” (യോഹ. 6:40).

`അതീവ സുനിശ്ചിതമായിരിക്കുന്ന ക്രിസ്തുവിന്റെ വീണ്ടും വരവ് എന്നത് നാം വിശ്വസിക്കുന്ന സകലത്തിനും അത്യന്തം സങ്കീർണ്ണമായിരിക്കുന്നത് എന്തുകൊണ്ട്? കർത്താവു വീണ്ടും വരുമെന്നുള്ള വാഗ്ദത്തം ഇല്ലായെങ്കിൽ നമുക്ക് മറ്റെന്തു പ്രത്യാ ശയാണുള്ളത്?`