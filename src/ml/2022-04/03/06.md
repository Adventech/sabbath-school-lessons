---
title:  പിതാക്കന്മാരോടുകൂടെ നിദ്ര പ്രാപിക്കുന്നു
date:   13/10/2022
---

`ഉല്പത്തി 25:8; 2 ശമൂ. 7:12; 1 രാജാ. 2:10; 22:40 വായിക്കുക. മരിച്ചവരെക്കുറിച്ച് അറി യുന്നതിന് ഈ വാക്യങ്ങൾ നിങ്ങളെ എങ്ങനെ കൂടുതലായി സഹായിക്കുന്നു?`

മരണത്തെയും മൃതദേഹം സംസ്കരിക്കുന്നതിനെയും കുറിച്ച് വ്യത്യസ്ത രീതി കളിൽ തിരുവെഴുത്തു പ്രസ്താവിക്കുന്നുണ്ട്. ഒന്നു തന്റെ ജനത്തോടു ചേർന്നു എന്നുള്ള ആശയമാണ്. ഉല്പത്തി 25:8 നോക്കുക. അബ്രഹാം വയോധികനും കാലസമ്പൂർണ്ണനുമായി നല്ല വാർദ്ധക്യത്തിൽ പ്രാണനെ വിട്ടു മരിച്ചു തന്റെ ജന ത്തോടു ചേർന്നു. അഹരോനും മോശെയും തങ്ങളുടെ ജനത്തോടു ചേർന്നു (ആവ. 32:50).

`നല്ല രാജാക്കന്മാരും ദുഷ്ടരാജാക്കന്മാരും മരിച്ചു തങ്ങളുടെ ജനത്തോടു ചേർന്നു എന്നുള്ളതു മരണത്തെക്കുറിച്ചു വീണ്ടും നമ്മെ എന്തു പഠിപ്പിക്കുന്നു? 2 രാജാ, 24:6; 2 ദിന. 32:66.`

പിതാക്കന്മാരോടു ചേർന്നു എന്ന പ്രയോഗം മരണത്തെ വിവരിക്കുന്ന മറ്റൊരു രീതിയാണ്. ദാവീദു രാജാവിന്റെ മരണത്തെക്കുറിച്ച് “പിന്നെ ദാവീദ് തന്റെ പിതാക്ക ന്മാരെപ്പോലെ നിദ്ര പ്രാപിച്ചു. ദാവീദിന്റെ നഗരത്തിൽ അവനെ അടക്കം ചെയ്തു (1 രാജാ. 2:10). ഇതേ പദപ്രയോഗങ്ങൾ തന്നെ എബ്രായരുടെ വിശ്വസ്തരും അവി ശ്വസ്തരുമായ രാജാക്കന്മാരെക്കുറിച്ചു പ്രയോഗിച്ചിരിക്കുന്നു.

പൂർവ്വപിതാക്കന്മാരോടൊത്തു നിദ്ര കൊള്ളുന്നതിനെ അർത്ഥവത്തായ മൂന്നു രീതികളിൽ നമുക്കു വിശകലനം ചെയ്യാം. അതിലൊന്ന് വളരെ വേഗമോ അല്പം താമസിച്ചോ നമ്മളും നമ്മുടെ കഷ്ടപ്പാടുകളും വേലകളുമെല്ലാം വിട്ടൊഴിഞ്ഞു നിദ്രയിലേക്കു കടക്കുന്ന സമയം ഉണ്ടാകും എന്നതാണ്. മറ്റൊരു ആശയം നിദ്രയി ലേക്ക് ആദ്യം പ്രവേശിക്കുന്നവരല്ല നമ്മൾ എന്നതുതന്നെ. നമ്മുടെ മുമ്പ് പിതാ ക്കന്മാർ കടന്നുകഴിഞ്ഞു. നമ്മൾ അവരെ പിന്തുടരുന്നു എന്നേയുള്ളൂ. മൂന്നാമത്തെ ആശയം മരണനിദ്രയിലെ അബോധാവസ്ഥയിൽ നമ്മൾ ഒറ്റയ്ക്കല്ല എന്നതാണ്. ഇന്നത്തെക്കാലത്ത് ഇതിനു വലിയ പ്രസക്തി ഇല്ലായെങ്കിലും പുരാതന കാലങ്ങ ളിൽ അത് സുപ്രധാനമായിരുന്നു.

ക്രിസ്തുവിൽ നിദ്രകൊള്ളുന്നവരെ അവരുടെ സ്നേഹഭാജനങ്ങളുടെ സമീപം അടക്കം നടത്തുന്നതിൽ തെറ്റില്ല. അങ്ങനെ ആണെങ്കിലും അവർ തമ്മിൽ യാതൊരു ആശയവിനിമയവുമില്ല. അന്ത്യത്തിലെ മഹത്വപൂർണ്ണദിനംവരെ അവർ അബോധാവസ്ഥയിലായിരിക്കും. ക്രിസ്തു വരുമ്പോൾ അവർ ഉയിർത്തെഴുന്നേറ്റ് അവരുടെ സ്നേഹിതരെ കണ്ടുമുട്ടും.

`തങ്ങളുടെ മരണശേഷം അവരുടെ സ്നേഹഭാജനങ്ങൾക്കുണ്ടാകുന്ന കഷ്ട ങ്ങളും വേദനകളും കണ്ടുകൊണ്ടുതന്നെ അവർ ബോധാവസ്ഥയിലാണെന്നു സങ്കല്പിക്കുക. അങ്ങനെയെങ്കിൽ മരിച്ചവരുടെ ആഴമായ നിദ്ര ജീവനോടിരി ക്കുന്നവർക്ക് ആശ്വാസപ്രദമാകുന്നത് എങ്ങനെ?`