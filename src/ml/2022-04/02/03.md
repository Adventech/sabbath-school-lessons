---
title:  സർപ്പത്താൽ വഞ്ചിക്കപ്പെട്ടു
date:   03/10/2022
---

`ഉല്പത്തി 3:1-7 വായിക്കുക. ദൈവവചനത്തിനും സർപ്പത്തിന്റെ വാക്കിനും മദ്ധ്യേ തീരുമാനമെടുക്കേണ്ടതിനു ഹവ്വാ ഉപയോഗിച്ച മാനദണ്ഡം എന്തായിരുന്നു?`

പരീക്ഷാമനശാസ്ത്രത്തിന്റെ ഒരു വ്യക്തമായ ഉദാഹരണമാണ് ഉല്പത്തി 3. ആദാ മിനും ഹവ്വായ്ക്കും ദൈവം കൊടുത്തിരുന്ന വ്യക്തമായ മുന്നറിയിപ്പ് അവർക്കു വിലക്കപ്പെട്ടിരിക്കുന്ന ഫലം തിന്നാൽ തീർച്ചയായും മരിക്കുമെന്നുള്ളതാണ് (ഉല്പത്തി 2:16,17). സർപ്പത്തിന്റെ രൂപം പൂണ്ട് സാത്താൻ ഹവ്വായെ വഴിതെറ്റിച്ചു പാപം ചെയ്യിപ്പിക്കുന്നതിന് വാഗാതുരിയോടെ കൗശലം പ്രയോഗിച്ചു.

ഒന്നാമതായി അവൻ ദൈവം കൊടുത്ത പ്രത്യേക നിരോധനങ്ങളെ വെറും അനു മാനങ്ങളായി മാറ്റിക്കളഞ്ഞു. പാമ്പ് സ്ത്രീയോട്: “തോട്ടത്തിലെ യാതൊരു വൃക്ഷ ത്തിന്റെ ഫലവും നിങ്ങൾ തിന്നരുതെന്നു ദൈവം വാസ്തവമായി കല്പിച്ചിട്ടുണ്ടോ എന്നു ചോദിച്ചു” (ഉല്പത്തി 3:1). ഒരു പ്രത്യേകവൃക്ഷത്തിന്റെ പേരിൽ മാത്രമേ നിരോധനം ഏർപ്പെടുത്തിയിട്ടുള്ളൂ എന്നു ഹവ്വ പ്രതിവാദം നടത്തി. അതിന്റെ ഫലം തിന്നുകയോ അതു തൊടുകയോ ചെയ്താൽ തങ്ങൾ മരിക്കുമെന്നു ദൈവം പറ ഞ്ഞിട്ടുണ്ടെന്നു സ്ത്രീ പറഞ്ഞു. പിന്നെ ദൈവത്തിന്റെ പ്രസ്താവനയെ സാത്താൻ എതിർത്തു സംസാരിച്ചു. “നിങ്ങൾ മരിക്കയില്ല. നിശ്ചയം” എന്നു സാത്താൻ ത പ്പിച്ചു പറഞ്ഞു (ഉല്പത്തി 3:4). അവളിൽ നിന്നും അവളുടെ ഭർത്താവിൽ നിന്നും ണം ദൈവം അത്യാവശ്യ അറിവുകൾ പോലും മറച്ചിരിക്കയാണെന്നു സാത്താൻ ദൈവത്തെ കുറ്റപ്പെടുത്തി. വഞ്ചകൻ പിന്നെയും പ്രതിവാദിക്കുന്നത് “അതു തിന്നുന്ന നാളിൽ നിങ്ങളുടെ കണ്ണു തുറക്കുകയും നിങ്ങൾ നന്മതിന്മകളെ അറിയുന്നവരായി ദൈവത്തെപ്പോലെ ആകയും ചെയ്യും എന്നു ദൈവം അറിയുന്നു എന്നാണ് (ഉല്പത്തി 3:5). സാത്താന്റെ വഞ്ചനാപ്രതലത്തിലേക്കു കടന്നു കയറുവാൻ ഹവ്വാ യുടെ ജിജ്ഞാസ അവളെ പ്രേരിപ്പിച്ചു. ദൈവത്തിന്റെ നിരോധിത കല്പനയ്ക്ക കീഴടങ്ങി അനുസരണ കാണിക്കണോ സാത്താന്റെ വഞ്ചനാ പ്രലോഭനങ്ങൾക്കു വശംവദയാകണോ എന്നുള്ള തീരുമാനം വേഗം തന്നെ എടുക്കുവാൻ അവൾ നിർബ്ബ ന്ധിക്കപ്പെട്ടു. ദൈവവചനത്തെ സംശയിച്ചുകൊണ്ട് അവൾ തന്റെ സ്വന്തം ചിന്താ ഗതി പ്രയോഗത്തിലാക്കുവാൻ തുടങ്ങി. സാത്താന്റെയും ദൈവത്തിന്റെയും പരസ്പര വിരുദ്ധ പ്രസ്താവനങ്ങളെ അനുഭവിച്ചറിയുവാൻ അവൾ മുന്നോട്ടുവന്നു.

ആദ്യമായി ഭക്ഷണ യോഗ്യമായത് ഏതെന്നവൾ വിലയിരുത്തി നോക്കി. “വൃക്ഷ ഫലം തിന്മാൻ നല്ലത് എന്നവൾ കണ്ടു. പിന്നെ അവൾ സുന്ദരകലാരൂപേണ അതിനെ ശ്രദ്ധിച്ചു. “കാണാൻ ഭംഗിയുള്ളത്” എന്ന് അവൾ അതിനെ വിലയിരുത്തി. മൂന്നാമതായി അവൾ തർക്കശാസ്ത്രരീതിയിൽ അതിനെ സൂക്ഷ്മ നിരീക്ഷണം നടത്തി. “ജ്ഞാനം പ്രാപിക്കാൻ കാമ്യവും എന്ന് അവൾ അതിനെ കണ്ടെത്തി. സർപ്പ ത്തിന്റെ വാക്കുകൾക്കു കീഴ്പ്പെടുവാൻ അവളുടെ മനസ്സിൽ കാരണങ്ങൾ പലതുണ്ട്. നിർഭാഗ്യവശാൽ ഇതാണ് അവൾ ചെയ്തുകൂട്ടിയത്.

`“നല്ലതു മുറുകെ പിടിക്കാൻ' (1 തെസ്സ. 5:21) എല്ലാവിധ ജ്ഞാനവും ആവശ്യമാ ണെന്നു ചിലർ വാദിക്കുന്നുണ്ട്. പക്ഷേ, ഏദെൻ തോട്ടത്തിൽ ആദാമിനും ഹവ്വായ് ക്കും ഉണ്ടായ ശോകാന്ത അനുഭവം ഈ അറിവു ഹാനികരമാണെന്നു നമുക്കു വെളിപ്പെടുത്തിത്തരുന്നു. ചില കാര്യങ്ങൾ നാം അറിയാതിരിക്കുന്നതു നല്ലതാണ്.`