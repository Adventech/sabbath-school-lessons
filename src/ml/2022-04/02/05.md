---
title:  പാപത്തിന്റെ അനന്തരഫലങ്ങൾ
date:   05/10/2022
---

`ഉല്പത്തി 3:7-19; റോമർ 5:12 വായിക്കുക`

ഹവ്വായെ വശപ്പെടുത്തുന്നതിനുള്ള സർപ്പത്തിന്റെ വാക്കുകളിൽ ആകൃഷ്ടയായ അവൾ തിരഞ്ഞെടുക്കുവാൻ പോകുന്ന പാതയുടെ അതിവിദൂര പരിണിതഫലങ്ങ ളൊന്നും അവൾ കാണുന്നില്ല. ഭക്ഷിക്കരുതെന്നു വിലക്കിയിട്ടുള്ള വൃക്ഷഫലം തിന്നു ന്നതു പ്രതിനിധീകരിക്കുന്നതുപോലെ അത്ര നിസ്സാരമായ കാര്യമല്ല. അനുസരണക്കേ ടിന്റെ ഈ പ്രവൃത്തിയിൽനിന്നു ഹവ്വാ ദൈവത്തോടുള്ള വിധേയത്വം വിട്ടകന്നു സാത്താ നോടുള്ള മറ്റൊരു വിധേയത്വം വളർത്തി എടുക്കുവാൻ തുടങ്ങുകയായിരുന്നു. ആദാമി ന്റെയും ഹവ്വായുടെയും വീഴ്ചയും തുടർന്നുവന്ന ഭീകരമായ അനന്തരഫലങ്ങളും ഉല്പത്തി 3 ൽ വിവരിക്കുന്നു. ദൈവശാസ്ത്രപ്രകാരം നോക്കുമ്പോൾ രണ്ടുപേരും തിയോ ഫോബിയ പിടിച്ചു (ദൈവത്തെ ഭയന്നു) ഒളിച്ചുകളഞ്ഞു. മനശാസ്ത്ര-സാമൂഹ്യശാ സ്ത്രപ്രകാരം (Psychosocial) അവർ തങ്ങളെക്കുറിച്ച് ലജ്ജിച്ച് പരസ്പരം പഴി ചാരിത്തുടങ്ങി (ഉല്പത്തി 3:7,9-13). ശാരീരികമായി ചിന്തിക്കുമ്പോൾ രണ്ടുപേരും വിയർത്തൊഴുകുവാനും വേദനപ്പെടുവാനും തുടങ്ങുകയും അങ്ങനെ മരണം പ്രാപി ക്കുകയും ചെയ്യും (ഉല്പത്തി 3:16-19). പരിസ്ഥിതി പ്രകാരം നോക്കുകയാണെങ്കിൽ പ്രകൃതി മുഴുവൻ ജീർണ്ണാവസ്ഥയിലേക്കു മാറിത്തുടങ്ങുകയായിരുന്നു (ഉല്പത്തി 3:17,18).

ഏദെൻ തോട്ടം തന്നെയും മുമ്പ് ആയിരുന്നതിനെപ്പോലെ സുന്ദരവും മനോഹരവും അല്ലാതെ ആയി. “പൂക്കൾ കൊഴിഞ്ഞു വീഴുന്നതും ഇലകൾ വാടി നിലം പതിക്കു ന്നതും നശീകരണത്തിന്റെ അടയാളങ്ങളായി അവരുടെ കൺമുമ്പിൽ കണ്ടു. ഇന്നു മനുഷ്യർ തങ്ങളുടെ മരിച്ചവരെ ഓർത്തു കരഞ്ഞു മുറയിടുന്നതുപോലെ ആദാമും ഹവ്വായും പൂക്കളും ഇലകളും വീഴുന്നതുകണ്ടു തേങ്ങിക്കരഞ്ഞു. മനോഹരമായ സുന്ദര കുസുമങ്ങൾ വീഴുന്നത് അവർക്കു സഹിക്കുവാനായില്ല. ബൃഹത്തും രമണീയവുമായ വൃക്ഷങ്ങൾ ഇല പൊഴിക്കുന്നതു കണ്ടപ്പോൾ ജീവനുള്ള സകലത്തിന്റെയും അന്ത്യം മരണമാണെന്നുള്ള ശക്തമായ വസ്തുത ആദാമിനും ഹവ്വാക്കും വ്യക്തമായിരുന്നു. E.G.W. Patriarchs and Prophets, p. 62.

തങ്ങളുടെ ജീവൻ അസ്തമിച്ചു എന്ന അർത്ഥത്തിൽ ആദാമും ഹവ്വായും ആ നമിഷം തന്നെ മരിച്ചില്ല. പക്ഷെ അന്നേ ദിവസം തന്നെ അവർക്കുള്ള മരണവിധി ഉണ്ടായി. ദൈവം അവരോടു പറഞ്ഞത്: “നിലത്തുനിന്നു നിന്നെ എടുത്തിരിക്കുന്നു; അതിൽ തിരികെ ചേരുവോളം മുഖത്തെ വിയർപ്പോടെ നീ ഉപജീവനം കഴിക്കും; നീ പൊടിയാകുന്നു, പൊടിയിൽ തിരികെ ചേരും” (ഉല്പത്തി 3:19). ഈ വീഴ്ച മനുഷ്യകുലത്തിനു മുഴുവൻ കൊണ്ടുവന്ന അനന്തരഫലം ദുരിതപൂർണമായിരുന്നു. “അതുകൊണ്ട് ഏകമനുഷ്യനാൽ പാപവും പാപത്താൽ മരണവും ലോകത്തിൽ കടന്നു. ഇങ്ങനെ എല്ലാവരും പാപം ചെയ്കയാൽ മരണം സകല മനുഷ്യരിലും പരന്നിരിക്കുന്നു” (റോമർ 5:12). എല്ലാ യുഗ ങ്ങളിലും മനുഷ്യവംശം അനുഭവിച്ചതുപോലെയും ഇന്നു നമ്മൾ നേരിടുന്നതുപോ ലെയും ഉള്ള സകല കഷ്ടങ്ങൾക്കും കാരണം ഏദനിൽ സംഭവിച്ചതിന്റെ പരിണിത ഫലങ്ങളാണെന്നതു ദുഃഖകരമായ വസ്തുതതന്നേ. യേശുവും ക്രൂശും മുഖേന പാപം ഒരിക്കലും കടന്നുവരാത്ത ലോകത്തിലെ നിത്യജീവനെന്ന പ്രത്യാശക്കായി നാം എന്തു മാത്രം നന്ദിയുള്ളവരായിരിക്കണം.

`ഹവ്വായുടെ ദുരന്ത അനുഭവം നാം ചിന്തിക്കുമ്പോൾ നമ്മുടെ സ്വന്തം പാപ വൃത്തികളിൽനിന്ന് നമുക്ക് എന്തു പാഠങ്ങളാണു പഠിക്കുവാനുള്ളത്?`