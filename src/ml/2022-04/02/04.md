---
title:  നിങ്ങൾ മരിക്കയില്ല
date:   04/10/2022
---

`ഉല്പത്തി 3:4 വായിക്കുക. യുഗങ്ങളായി ഈ നുണ ഏതെല്ലാം വിധങ്ങളിൽ ആവർത്തിക്കപ്പെട്ടുകൊണ്ടിരിക്കുന്നു?`

ആത്മാവിന്റെ അമർത്യതയെന്ന സാധാരണ വിശ്വാസമാണ് ഈ നുണയുടെ ശക്ത മായ ആവിഷ്കരണം. പല പുരാതന മതങ്ങൾക്കും തത്ത്വശാസ്ത്രങ്ങൾക്കും ഈ നുണ ആധാരമായിരിക്കുന്നു. ശവശരീരങ്ങൾ “മമ്മികളാക്കി സൂക്ഷിച്ച് അവയെ വിശാലമായ ശവസംസ്കാര ശില്പമന്ദിരങ്ങളിൽ സൂക്ഷിക്കുന്ന പതിവ് പുരാതന കാലത്തു മിസ്രയീമിൽ നിലനിന്നിരുന്നു. ഈ മന്ദിരങ്ങളെ പിരമിഡുകൾ എന്നു വിളി ച്ചിരുന്നു.

ഈ തത്വശാസ്ത്രം പുരാതന ഗ്രീക്കു സംസ്കാരത്തിന്റെ ഒരു നെടുംതൂണായി രുന്നു. ഉദാഹരണമായി പ്ലാറ്റോയുടെ പണ്ഡിത പരിഷത്തിൽ സോക്രട്ടീസ് ഗ്ലാവു ക്കണോടു ചോദിക്കുന്നത്. “നമ്മുടെ ആത്മാവ് അമർത്യത ഉള്ളതാണെന്നും അത് ഒരിക്കലും നശിക്കുകയില്ലായെന്നും നിങ്ങൾ അറിയുന്നില്ലയോ?” എന്നാണ്. പ്ലാറ്റോ യുടെ ഫായെഡൊയിൽ (മർത്യരൂപം കൈക്കൊണ്ട ദൈവജ്ഞാനം) സോക്രട്ടീസ് ഇതേ രീതിയിൽ വാദപ്രതിവാദം നടത്തുന്നുണ്ട്. “ആത്മാവ് അമർത്യവും ഒരിക്കലും നശിക്കാത്തതുമാണ്. നമ്മുടെ ആത്മാക്കൾ നരകത്തിലും നിലനില്ക്കും. ഈ തത്വ ശാസ്ത്രങ്ങൾ പാശ്ചാത്യ സംസ്കാരത്തെയും അപ്പൊസ്തലിക കാലഘട്ടശേഷം സഭയെയും വളരെ സ്വാധീനിച്ചിരിക്കുന്നു. പക്ഷെ ഇത് ആരംഭിച്ചിരിക്കുന്നതു വളരെ മുമ്പു മുതൽക്കാണ്. ഏദെൻതോട്ടത്തിൽ സാത്താൻ തുടങ്ങിവിട്ടതുതന്നെ.

ഏദനിലെ പരീക്ഷയുടെ കേന്ദ്രഭാഗമെന്നത് “നിങ്ങൾ മരിക്കയില്ല” എന്നു സാത്താൻ ഹവ്വായ്ക്കു കൊടുക്കുന്ന ഉറപ്പാണ്. ഉല്പത്തി 3:4 ഈ ശക്തമായ ഉറപ്പു കൊടുത്തുകൊണ്ടു സാത്താൻ തന്റെ വാക്കു ദൈവവചനത്തിനു മുകളിലാക്കിവെച്ചു.

ആത്മാവിന്റെ അമർത്യതയെന്ന നുണയ്ക്കു വിപരീതമായി ഇനി പറയുന്ന വാക്യ ങ്ങൾ എന്തു പഠിപ്പിക്കുന്നു? ഈ നുണയെ നേരിടുവാൻ അവ എങ്ങനെ ഉപയോഗ പ്പെടുന്നു? വായിക്കുക (സങ്കീ. 115:17; യോഹ. 5:28,29; സങ്കീ. 146:4; മത്തായി 10:28; 1 കൊരി. 15:51-58). ആത്മാവിന്റെ അമർത്യതയെന്ന സാത്താന്യ നുണ ഇന്നു നമ്മുടെ ആധുനിക ലോകത്തിലും പ്രചരിച്ചിരിക്കുന്നു. നാം മരിക്കുമ്പോൾ ഉടൻ തന്നെ മറ്റേതോ സുബോധതലത്തിലേക്കു നീങ്ങിമറയുന്നു എന്നു പുസ്തകങ്ങൾ, ചലച്ചി ത്രങ്ങൾ, ടി.വി. പരിപാടികൾ എന്നിവയെല്ലാം പ്രസിദ്ധം ചെയ്യുന്നു. അനേകമായ ക്രിസ്തീയ പ്രസംഗപീഠങ്ങളിൽനിന്നും ഈ സാത്താന്യ നുണ പ്രഘോഷിക്കപ്പെ ടുന്നു എന്നത് എത്ര പരിതാപകരമാണ്. ഇതിൽ ശാസ്ത്രവും ബന്ധപ്പെട്ടുനില്ക്കുന്നു. മരിച്ചവരുമായി ബന്ധപ്പെടാൻ നമ്മെ സഹായിക്കുന്നതിനു ഗവേഷണം നടത്തുന്ന ഒരു സ്ഥാപനം അമേരിക്കിൽ പ്രവർത്തിക്കുന്നുണ്ട്. മരിച്ചവർ PMP കളായി (Postmaterial Persons (ദേഹം വെടിഞ്ഞവർ) എന്ന മട്ടിൽ ആണെന്ന് അവർ വിശ്വ സിക്കുന്നു. ഇത്രയധികം പ്രാബല്യത്തിലായി വരുന്ന ഈ നുണ പ്രചരണം ഈ ലോകചരിത്രത്തിന്റെ അന്ത്യഘട്ടത്തിൽ ഏറ്റവും വലിയ വഞ്ചനയായി പ്രബലപ്പെ ടുമെന്നുള്ളതിൽ ആശ്ചര്യപ്പെടാനില്ല.

`ഈ നുണ നിങ്ങളുടെ സംസ്കാരത്തിൽ എങ്ങനെയെല്ലാം വെളിപ്പെടുന്നുണ്ട്. നമ്മുടെ ഇന്ദ്രിയങ്ങൾ ചിന്തിക്കുന്നതിനപ്പുറം ദൈവവചനത്തിൽ നാം അടിസ്ഥാനം ഇട്ടവരാകേണ്ടത് എന്തുകൊണ്ട് ആവശ്യമാണ്.`