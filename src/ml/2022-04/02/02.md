---
title:  പ്രസ്താവനകളിലെ സംഘർഷം
date:   02/10/2022
---

കർത്താവിന്റെ കരങ്ങളിൽനിന്നു പുറത്തുവന്ന ഭൂമി സമ്പൂർണ്ണതയുള്ളതാ യിരുന്നു (ഉല്പത്തി 1:31). മരണമെന്നത് ആദാമിനും ഹവ്വായ്ക്കും അപരിചിതമാ യിരുന്നു. ആ സാഹചര്യത്തിലാണു ദൈവം തോട്ടത്തിൽ കടന്നുവന്ന് ഈ മുന്നറി യിച്ചു കൊടുക്കുന്നത്. “തോട്ടത്തിലെ സകലവൃക്ഷങ്ങളുടെയും ഫലം നിനക്ക് ഇഷ്ടംപോലെ തിന്നാം. എന്നാൽ നന്മതിന്മകളെക്കുറിച്ചുള്ള അറിവിന്റെ വൃക്ഷ ത്തിൻ ഫലം തിന്നരുത്. തിന്നുന്ന നാളിൽ നീ മരിക്കും” (ഉല്പത്തി 2:16,17).

ഏദനിലെ സമ്പൂർണ്ണതയിൽ സ്വതന്തഹിതത്തിന്റെ യാഥാർത്ഥ്യം മേല്പറ ഞ്ഞിരിക്കുന്ന വാക്യം എപ്രകാരം വ്യക്തമാക്കുന്നു? അവർക്കു സ്വതന്ത്രമായി തിര ഞ്ഞെടുക്കുന്നതിനായില്ലെങ്കിലോ എന്നതിനാലാണ് ആദാമിനും ഹവ്വായ്ക്കും ദൈവം കാലേക്കൂട്ടി മുന്നറിയിപ്പു കൊടുത്തത്.

ദൈവം ഈ മുന്നറിയിപ്പ് അവർക്കു കൊടുത്തുകഴിഞ്ഞശേഷമാണ് സാത്താൻ സർപ്പരൂപം ധരിച്ച് ഏദനിലെത്തുന്നത്. സർപ്പം സന്തോഷത്തോടെ വിലക്കപ്പെട്ട വൃക്ഷഫലം തിന്നുന്നതും മരിക്കാതിരിക്കുന്നതും ഹവ്വാ കണ്ടു. “അവൻ അതു തിന്നെ ങ്കിലും അവനു യാതൊന്നും ഭവിക്കുന്നില്ല.” (Patriarche and Prophets p. 54).

`ഉല്പത്തി 3:1-4 വായിക്കുക. നിങ്ങളെ ഹവ്വായുടെ സ്ഥാനത്തുനിർത്തി ചിന്തി ക്കുക, ഈ വാക്കുകൾ വിശ്വസനീയമായി ഹവ്വായ്ക്കു തോന്നാൻ കാരണമെന്താണ്?`

മാനുഷിക ന്യായവാദ സിദ്ധാന്തപ്രകാരം ദൈവവചനത്തെക്കാളും സർപ്പത്തിന്റെ വാദഗതികൾ വിശ്വസനീയമായി തോന്നിയേക്കാം. ഒന്നാമതായി അതുവരെയും പ്രകൃ തിയിൽ ഒരിടത്തും പാപത്തിന്റെയോ മരണത്തിന്റെയോ യാതൊരു നിലനില്പ്പും ഉള്ളതായി സൂചനയൊന്നും ഇല്ല. രണ്ടാമതായി സർപ്പം വിലക്കപ്പെട്ട ആ ഫലങ്ങൾ നന്നായി തിന്ന് ആസ്വദിക്കുകയും മരിക്കാതിരിക്കയും ആണ്. അങ്ങനെയെങ്കിൽ എന്തുകൊണ്ടു ഹവ്വാ അതു തിന്നാതിരിക്കണം? ദൈവകല്പന തികച്ചും നിർബന്ധ പൂർണ്ണവും അർത്ഥമില്ലാത്തതുമല്ലേ?

പരസ്പരവിരുദ്ധങ്ങളായ രണ്ടു പ്രസ്താവനകൾക്കുമിടയിൽ തീരുമാനമെടുക്കുന്ന തത്രപ്പാടിൽ ഹവ്വാ മൂന്ന് അടിസ്ഥാനതത്വങ്ങൾ അവഗണിച്ചു. (1) ആത്മികമായ കാര്യങ്ങൾ വിലയിരുത്തുന്നതിനു മാനുഷിക തർക്കശാസ്ത്രം പലപ്പോഴും സുരക്ഷി തമായിരിക്കയില്ല. (2) ദൈവവചനം പലപ്പോഴും യുക്തിരഹിതവും അർത്ഥശൂന്യവു മെന്നു തോന്നിയേക്കാമെങ്കിലും അതു ശരിയായതും വിശ്വസനീയവുമാണ്. (3) മനു ഷ്യർക്കു പലപ്പോഴും തിന്മ നിറഞ്ഞതും തെറ്റുമാണെന്നു തോന്നാത്ത പലതും ദൈവം അനുസരണക്കുള്ള പരിശോധനാവഴികളായി തിരഞ്ഞെടുത്തിട്ടുണ്ട്.

`ഏദനിൽ ഹവ്വായ്ക്കുണ്ടായ അനുഭവം ചരിത്രത്തിലെ അപൂർവ്വ സംഭവമല്ല എന്നു നാം ഗ്രഹിച്ചിരിക്കണം. ദിവസം തോറും ഓരോ നിമിഷവും ജനസമ്മിതിയില്ലാത്ത ദൈവവചനത്തിനും അതിനെതിരെ ചുറ്റുപാടും കാണുന്ന പ്രലോഭനങ്ങൾ നിറഞ്ഞ സംസ്കാരത്തിനും മദ്ധ്യേ നാം തീരുമാനം എടുക്കേണ്ടിവരുന്നു. നമ്മുടെ തിരഞ്ഞ ടുപ്പിൽ നിത്യതയെ ബാധിക്കുന്ന പരിണത ഫലങ്ങൾ അടങ്ങിയിരിക്കുന്നു. ബൈബിൾ വ്യക്തമായി പഠിപ്പിക്കുന്ന എന്തെല്ലാം കാര്യങ്ങൾ ലോകവഴികളോട് ഏതൊക്കെ രീതികളിൽ എതിർത്തുനില്ക്കുന്നു?`