---
title:  കൂടുതല്‍ പഠനത്തിന്
date:   21/07/2023
---

എഫെസ്യര്‍ക്കുള്ള ലേഖനത്തിന് അടിവരയിടുന്നത് പലപ്പോഴും ഭാഗികമായോ അതില്‍ സൂചിപ്പിച്ചിരിക്കുന്നതോ ആയ ഒരു കഥയാണ്. സംഭവവിവരണത്തിലെ പ്രധാന സംഭവങ്ങള്‍ ഇവയാണ്:

1\. "ലോകസ്ഥാപനത്തിനുമുമ്പ്" ദൈവം ആളുകളെ തിരഞ്ഞെടുത്തത് (എഫെ. 1:4,5,11).

2\. അവരുടെ കഴിഞ്ഞകാലം, നഷ്ടപ്പെട്ട അസ്ഥിത്വം (എഫെ. 2:1-3,11,12; 4:17-19,22; 5:8).

3\. അവരെ രക്ഷിക്കുവാന്‍ ക്രിസ്തുവിലുള്ള ദൈവത്തിന്‍റെ ഇടപെടല്‍ (എഫെ. 1:7,8; 2:4-6, 13-19; 4:1,20,21; 5:2,8,23,25,26).

4\. സുവിശേഷത്തോടുള്ള അവരുടെ സ്വീകാര്യത (എഫെ. 1:12,13 കൂടാതെ മറ്റൊരിടത്ത് സൂചിപ്പിച്ചത്). ഒരിക്കല്‍ "പ്രത്യാശയില്ലാതിരുന്നത്" (എഫെ. 2:12). ഇപ്പോള്‍ അവര്‍ക്ക് "ഒരു പ്രത്യാശ"യുണ്ട്. അതിലേക്ക് വിശ്വാസികള്‍ നീങ്ങുന്നു (എഫെ. 4:4; താരതമ്യം ചെയ്യുക. എഫെ. 1:18).

5\. ശിഷ്യന്മാരെന്നവിധം അഭിസംബോധന ചെയ്യുന്നവരുടെ ഇന്നത്തെ ജീവിതം. അപകടങ്ങളും ദുഷ്ടശക്തികളുടെ എതിര്‍പ്പും നിറഞ്ഞ ഒരു സമയത്താണ് ജീവിക്കുന്നതെങ്കിലും തങ്ങളുടെ ഉന്നതനായ കര്‍ത്താവ് വാഗ്ദാനം ചെയ്യുന്ന സ്രോതസ്സുകള്‍ അവര്‍ പ്രയോജനപ്പെടുത്തിയേക്കാം (എഫെ. 1:15-23; 2:6; 3:14-21; 4:7-16; 6:10-20; 1:13,14).

6\. ചരിത്രത്തില്‍ ഭാവിപരിസമാപ്തിയില്‍, "ഉറപ്പ്" (എഫെ. 1:13,14), അല്ലെങ്കില്‍ "മുദ്ര" (എഫെ. 4:30) എന്ന നിലയില്‍ ആത്മാവിന്‍റെ പങ്ക് ഫലപ്രാപ്തിയിലെത്തുന്നു. ഈ സമ്പൂര്‍ണ്ണ നിമിഷത്തില്‍, മേല്‍വിലാസക്കാര്‍ക്ക് ക്രിസ്തുവില്‍ ഇതിനകം നല്കിയിട്ടുള്ള "അവകാശം" കൈവശപ്പെടുത്തുന്നതിലൂടെ അവരുടെ വിശ്വസ്തതയ്ക്ക് പ്രതിഫലം ലഭിക്കും (എഫെ. 2:7; 6:8,9); കൂടാതെ, ക്രിസ്തുവിലുള്ള അവരുടെ വിശ്വാസത്തിലൂടെ, ക്രിസ്തുവിനെ കേന്ദ്രീകരിച്ചുള്ള വരുവാനിരിക്കുന്ന നാളില്‍ അവര്‍ക്ക് ഒരു സ്ഥാനം ലഭിക്കും (എഫെ. 1:21; എഫെ. 2:7, 19-22; എഫെ. 4:13,15; 5:27).

**ചര്‍ച്ചയ്ക്കുള്ള ചോദ്യങ്ങള്‍**

`എഫെസ്യരുടെ അടിസ്ഥാന ജീവിതം (മുകളില്‍ കാണുക) ഒന്നാംനൂറ്റാണ്ടിലെ വിശ്വാസികളുടെ മാത്രം അനുഭവമല്ല. നമ്മുടെ സ്വന്തം അനുഭവം കൂടിയാണ്. ആ അനുഭവം പ്രധാന ഘട്ടങ്ങളില്‍ ഏതാണ് ഈ നിമിഷത്തില്‍ നിങ്ങള്‍ക്ക് ഏറ്റവും പ്രതീക്ഷ നല്കുന്നത്?`

`പൗലൊസ് തന്‍റെ പ്രേക്ഷകരുടെ പാപപൂര്‍ണ്ണമായ ഭൂതകാലത്തെക്കുറിച്ച് ഇടയ്ക്കിടെ ഓര്‍മ്മിപ്പിക്കുകയും അവരുടെ മാനസാന്തരത്തിനു മുമ്പുള്ള ജീവിതത്തെക്കുറിച്ച് ചിന്തിക്കുവാന്‍ അവരെ ക്ഷണിക്കുകയും ചെയ്യുന്നത് എന്തുകൊണ്ടാണെന്ന് നിങ്ങള്‍ കരുതുന്നു?`

`എഫെ. 2:8-10 ലെ സുവിശേഷത്തിലെ പൗലൊസിന്‍റെ സംഗ്രഹം റോമര്‍ 1:16,17 ലെ തന്‍റെ മുമ്പത്തെ സംഗ്രഹവുമായി താരതമ്യം ചെയ്യുക. സമാനമായ ഏതു വിഷയങ്ങളാണ് ഉയര്‍ന്നുവരുന്നത്? ഏത് രീതിയിലാണ് രണ്ടും വ്യത്യസ്തമായിരിക്കുന്നത്?`

`വിശ്വാസികളുടെ സല്‍പ്രവൃത്തികള്‍ അവരുടെ വീണ്ടെടുപ്പില്‍ ഒരു പങ്കും വഹിക്കുന്നില്ലെങ്കിലും അവര്‍ക്ക് ഒരിക്കലും ദൈവമുമ്പാകെ ആളുകള്‍ക്ക് രക്ഷാകര്‍ത്തൃത്വം നല്കുവാന്‍ കഴിയുകയില്ല. വിശ്വാസികള്‍ക്കായുള്ള ദൈവത്തിന്‍റെ പദ്ധതികളില്‍ അവര്‍ എന്ത് പ്രധാന പങ്ക് വഹിക്കുന്നു? എഫെ. 2:10.`