---
title:  ഇപ്പോള്‍ ദൈവത്താല്‍ രക്ഷിക്കപ്പെട്ടു
date:   20/07/2023
---

`എഫെ. 2:1-10 വാക്യങ്ങളിലെ പൗലൊസിന്‍റെ ഉപസംഹാരത്തെ കേന്ദ്രീകരിച്ച് എഫെ. 2:1-10 വരെ വായിക്കുക. ഈ വേദഭാഗത്തെ ഉപസംഹരിച്ചപ്പോള്‍ താന്‍ എന്തു വിഷയങ്ങളെ എടുത്തുകാണിക്കുന്നു?`

എഫെസ്യര്‍ 2:1-3 ല്‍ എഫെസൊസിലെ വിശ്വാസികളുടെ രക്ഷ അവരുടെ നല്ല പെരുമാറ്റംകൊണ്ടോ, വിജയകരമായ ഗുണങ്ങള്‍കൊണ്ടോ സംഭവിക്കുന്നില്ലെന്ന് പൗലൊസ് രേഖപ്പെടുത്തുന്നു. കഥ ആരംഭിക്കുമ്പോള്‍, അവര്‍ ആത്മീയമായി മരിച്ചിരിക്കുന്നു. അവയില്‍ ജീവന്‍റെയോ, മൂല്യത്തിന്‍റെയോ ഒരു അംശവും ഇല്ല (എഫെ. 2:1). പാവത്താല്‍ അവര്‍ പൂര്‍ണ്ണമായി കീഴടക്കപ്പെട്ടിരിക്കുന്നു (2:1). അവര്‍ വ്യക്തിപരമായ ഒരു മുന്‍കയ്യും എടുക്കുന്നില്ല, എന്നാല്‍ സാത്താന്‍ തന്നെയും അവരുടെ സ്വന്തം അധമമായ വികാരങ്ങളിലേക്കും മാനസിക വ്യാമോഹങ്ങളിലേക്കും നയിക്കുന്നു (എഫെ. 2:2,3).

അവര്‍ ആത്മീയ ജീവിതമോ, പുണ്യമോ ഇല്ലാത്തതിനെക്കാള്‍ വളരെ മോശമായ അവസ്ഥയിലാണെന്ന് അവര്‍ അറിയുന്നില്ല. എല്ലാ മനുഷ്യവര്‍ഗ്ഗവുമായും ചേര്‍ന്ന്, അവര്‍ സത്യദൈവത്തിന്‍റെ ശത്രുക്കളും ഒരു വിധി ദിവസത്തിലേക്കും ദൈവിക ന്യായവിധിയിലേക്കും അവര്‍ നീങ്ങുകയാണ്. അവര്‍ "മനുഷ്യരാശിയിലെ മറ്റുള്ളവരെപ്പോലെ കോപത്തിന്‍റെ മക്കള്‍ ആണ്" (എഫെ. 2:3).

അവരുടെ സ്വന്തം ഗുണങ്ങളില്‍ വേരൂന്നതിനുപകരം അവരുടെ രക്ഷ ദൈവത്തിന്‍റെ വിവരണാതീതമായ സ്നേഹത്തില്‍ വേരൂന്നിയതാണ്, അതായത് ആ സ്നേഹത്തിന്‍റെ വിഷയത്തിലെ ഏതെങ്കിലും മൂല്യത്തെ അടിസ്ഥാനമാക്കി വിശദീകരിക്കുവാന്‍ കഴിയാത്ത 	ഒരു സ്നേഹമാണത്. കരുണയിലും സ്നേഹത്തിലും ദൈവം ആത്മീയമരണത്തില്‍നിന്ന് അവരെ ഉയിര്‍പ്പിച്ചുകൊണ്ട് ക്രിസ്തുയേശുവില്‍ അവര്‍ക്കുവേണ്ടി പ്രവര്‍ത്തിക്കുന്നു (എഫെ. 2:4). ദൈവത്തിന്‍റെ ഇടപെടല്‍ കാരണം യേശുവിന്‍റെതന്നെ പാത പിന്തുടരുന്ന ഒരു അത്ഭുതകരമായ യാത്ര അവര്‍ അനുഭവിക്കുന്നു. പൂര്‍ണ്ണമായ ആത്മീയമരണത്തിന്‍റെയും അടിമത്തത്തിന്‍റെയും അങ്ങേയറ്റത്തെ ആഴത്തില്‍നിന്ന് അവര്‍ പുനരുത്ഥാനം പ്രാപിക്കുകയും "സ്വര്‍ഗ്ഗീയസ്ഥലങ്ങളിലേക്ക്" എത്തിക്കുകയും ക്രിസ്തുവിനൊപ്പം പ്രപഞ്ച സിംഹാസനത്തില്‍ ഇരിക്കുകയും ചെയ്യുന്നു (എഫെ. 2:5,6). മിന്നല്‍പോലെയുള്ള ഈ ദൈവിക ഇടപെടല്‍ ക്ഷണികമായ ഒരു പ്രതിഭാസമല്ല. അതിന് യഥാര്‍ത്ഥ നിലനില്പിന്‍ ശക്തിയുണ്ട്. ശാശ്വതമായ നിലനില്പുണ്ട്, കാരണം നിത്യതയിലുടനീളം ക്രിസ്തുയേശുവില്‍ അവരോട് തന്‍റെ കൃപ പ്രകടിപ്പിക്കുവാന്‍ ദൈവം ഉദ്ദേശിക്കുന്നു (എഫെ. 2:7).

എഫെ. 2:1-10, 8-10 വരെയുള്ള തന്‍റെ ഉപസംഹാരത്തില്‍, പൗലൊസ് ഈ തട്ടിലേക്കു തിരികെ പോകുന്നു, തന്‍റെ വിഷയം ഉറച്ചുനില്ക്കുന്നുവെന്ന് ഉറപ്പാക്കുവാന്‍ ആഗ്രഹിക്കുന്നു, അതായത് വിശ്വാസികളുടെ രക്ഷ ഒരു ദൈവിക പ്രവൃത്തിയാണ്, ഒരു മനുഷ്യന്‍റേതല്ല. അത് നമ്മില്‍നിന്ന് ഉത്ഭവിക്കുന്നില്ല, മറിച്ച് ദൈവത്തിന്‍റെ ദാനത്തിലാണ്. ഒരു മനുഷ്യനും അത് തുടങ്ങിവച്ചു എന്ന് അഭിമാനിക്കുവാന്‍ കഴിയുകയില്ല (എഫെ. 2:8,9). ദൈവകൃപയില്‍ നില്ക്കുമ്പോള്‍, വിശ്വാസികളായ നാം അവന്‍റെ കൃപയുടെ പ്രദര്‍ശനങ്ങളാണ്, അവന്‍റെ കൃപയുടെ മാത്രം. "ക്രിസ്തുയേശുവില്‍" ദൈവത്താല്‍ സൃഷ്ടിക്കപ്പെട്ട അവന്‍റെ അമൂല്യ കലാസൃഷ്ടികളാണ് നാം (എഫെ. 2:10).

`നമ്മുടെ രക്ഷ ദൈവത്തില്‍ നിന്നുള്ളതാണെന്നും അത് നമ്മുടെ സ്വന്തം മൂല്യത്തിലോ പരിശ്രമത്തിലോ വേരൂന്നിയതല്ലെന്നും മനസ്സിലാക്കേണ്ടത് വളരെ പ്രധാനമായിരിക്കുന്നത് എന്തുകൊണ്ടാണ്?`