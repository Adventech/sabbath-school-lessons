---
title:  ഒരിക്കല്‍ മരിച്ച് സാത്താനാല്‍ വഞ്ചിക്കപ്പെട്ടു
date:   16/07/2023
---

`എഫെ. 2:1-10 വായിക്കുക. യേശു നമുക്കുവേണ്ടി ചെയ്തതിനെക്കുറിച്ച് ഇവിടെ പൗലൊസ് നല്കുന്ന പ്രധാന ആശയം എന്താണ്?`

ക്രിസ്ത്യാനികള്‍ക്കു നല്കിയ രക്ഷയെക്കുറിച്ച് പൗലൊസ് ഇതിനകം വിവരിച്ചിട്ടുണ്ട് (എഫെ. 1:3-14,15-23), കൂടാതെ എഫെസൊസിലെ വിശ്വാസികളുടെ കഥ ചുരുക്കത്തില്‍ പറഞ്ഞു (എഫെ. 1:13). എഫെ. 2:1-10 ല്‍ പൗലൊസ് ഇപ്പോള്‍ അവരുടെ മാനസാന്തരകഥ കൂടുതല്‍ വിശദമായും വ്യക്തിപരമായും ശ്രദ്ധയോടെ പറയും. താന്‍ അവരുടെ ഭൂതകാലത്തെയും പാവപൂര്‍ണ്ണവുമായ അസ്ഥിത്വത്തെയും (എഫെ. 2:1-3) ദൈവത്തിന്‍റെ രക്ഷയുടെ അനുഗ്രഹങ്ങളുമായി താരതമ്യം ചെയ്യുന്നു. അത് ക്രിസ്തുവിന്‍റെ പുനരുത്ഥാനം, സ്വര്‍ഗ്ഗാരോഹണം, ഉയര്‍ച്ച എന്നിവയിലെ പങ്കാളിത്തമായി ചിത്രീകരിക്കുന്നു (എഫെ. 2:4-7). കൂടാതെ ദൈവത്തിന്‍റെ കൃപയിലും സൃഷ്ടിപരമായ പ്രവര്‍ത്തനത്തിലും ആ രക്ഷയുടെ അടിസ്ഥാനം താന്‍ ആഘോഷിക്കുന്നു (എഫെ. 2:8-10).

ഈ മൂന്ന് ഭാഗങ്ങളും എഫെ. 2:5 ലെ വാക്യങ്ങളില്‍ നല്ലവിധം സംഗ്രഹച്ചിരിക്കുന്നു: (1) "നാം നമ്മുടെ അതിക്രമങ്ങളാല്‍ മരിച്ചവരായിരുന്നു". (2) "ദൈവം നമ്മെ ക്രിസ്തുവിനോടുകൂടെ ജീവിപ്പിച്ചു". (3) "കൃപയാല്‍ നാം രക്ഷിക്കപ്പെട്ടിരിക്കുന്നു."

എഫെ. 2:1,2 എന്നീ വാക്യങ്ങളില്‍, പൗലൊസ് തന്‍റെ പ്രേക്ഷകരുടെ മാനസാന്തരത്തിന്‍റെ സങ്കടകരമായ യാഥാര്‍ത്ഥ്യത്തെ അടിവരയിടുന്നു. അവര്‍ ആത്മീയമായി മരിച്ചവരായിരുന്നു. അതിക്രമങ്ങളും പാവങ്ങളും അവരുടെ പതിവ് ജീവിതരീതിയായി പരിശീലിച്ചു (എഫെ. 2:1). സാത്താനാല്‍ ആധിപത്യം പുലര്‍ത്തി (എഫെ. 2:2). ജീവിച്ചിരിക്കുന്ന ജനത്തിന് പൗലൊസ് എഴുതുന്നതുകൊണ്ട് താന്‍ അവരെ ഒരിക്കല്‍ "മരിച്ചവര്‍" എന്ന ഒരു രൂപക അര്‍ത്ഥത്തില്‍ പരാമര്‍ശിക്കുന്നു (എഫെ. 5:14 താരതമ്യം ചെയ്യുക). എന്നിരുന്നാലും ജീവന്‍റെ ഉറവിടമായ ദൈവത്തില്‍നിന്നും ഒരിക്കല്‍ അവര്‍ വേര്‍പിരിഞ്ഞതിനാല്‍ അവരുടെ ദുരവസ്ഥ വളരെ യഥാര്‍ത്ഥവും ഭയാനകവുമായിരുന്നു (കൊലൊ. 2:13; റോമര്‍ 5:17; 6:23 താരതമ്യം ചെയ്യുക).

തന്‍റെ ശ്രോതാക്കളുടെ മുന്‍കാല ജീവിതങ്ങളെ പ്രതിഫലിപ്പിക്കുമ്പോള്‍, അവരെ ഭരിച്ചിരുന്ന രണ്ട് ബാഹ്യശക്തികളെ പൗലൊസ് തിരിച്ചറിയുന്നു. അവയില്‍ ഒന്നാമത്തേത് "ഈ ലോകത്തിന്‍റെ കാലഗതി' (എഫെ. 2:2). അതായത് എഫെസൊസിലെ വിശാലമായ സമൂഹത്തിലെ ആചാരങ്ങളും പെരുമാറ്റങ്ങളും ദൈവത്തിനെതിരായ മത്സരത്തിലേക്കു മനുഷ്യജീവിതത്തെ തെറ്റായി രൂപപ്പെടുത്തി.

അവരുടെ മുന്‍കാല അസ്ഥിത്വത്തില്‍ ആധിപത്യം പുലര്‍ത്തിയ രണ്ടാമത്തെ ബാഹ്യശക്തിക്കായി സാത്താനെ രണ്ടു തരത്തില്‍ വിവരിക്കുന്നു. അവന്‍ "ആകാശത്തിലെ അധികാരത്തിന്‍റെ പ്രഭു" ആണ് (എഫെ. 2:2). ആകാശം (അല്ലെങ്കില്‍ "സ്വര്‍ഗ്ഗീയ സ്ഥലങ്ങള്‍") ദുഷ്ടശക്തികള്‍ ഉള്‍പ്പെടെയുള്ള അമാനുഷിക ശക്തികളുടെ സ്ഥാനമായി തിരിച്ചറിയപ്പെടുന്നു (എഫെ. 1:3; 3:10; 6:12 താരതമ്യം ചെയ്യുക). കൂടാതെ, അവന്‍ ഭൂമിയില്‍ സജീവമാണ്. കാരണം അവന്‍ "അനുസരണക്കേടിന്‍റെ മക്കളില്‍ ഇപ്പോള്‍ പ്രവര്‍ത്തിക്കുന്ന ആത്മാവാണ്" (എഫെ. 2:2).

`വന്‍വിവാദത്തിന്‍റെ യാഥാര്‍ത്ഥ്യത്തെക്കുറിച്ച് ഈ വാക്യങ്ങള്‍ എന്താണ് പഠിപ്പിക്കുന്നത്? അതേസമയം, യേശു വിജയിച്ചുവെന്നും ഇപ്പോള്‍ അവന്‍റെ വിജയത്തില്‍ പങ്കുചേരാമെന്നും ഉള്ള അറിവില്‍ നമുക്ക് എങ്ങനെ ആശ്വാസവും പ്രത്യാശയും നേടാനാകും?`