---
title:  ഇപ്പോള്‍ ഉയിര്‍ത്തു, ആരോഹണം ചെയ്തു ക്രിസ്തുവിനോടൊപ്പം ഉയര്‍ത്തപ്പെട്ടു
date:   18/07/2023
---

"കരുണാസമ്പന്നനായ ദൈവമോ നമ്മെ സ്നേഹിച്ച മഹാസ്നേഹം നിമിത്തം" (എഫെ. 2:4). ഇവിടെ "എന്നാല്‍ ദൈവം" എന്ന രണ്ടു ശക്തമായ വാക്കുകളിലൂടെ പൗലൊസ് തന്‍റെ പ്രേക്ഷകരുടെ മുന്‍കാല ജീവിതത്തിന്‍റെ (എഫെ. 2:1-3) ദുഃഖഹേതുകമായ ഛായാചിത്രത്തില്‍നിന്ന്, വിശ്വാസികളെന്ന നിലയില്‍ അവരുടെ ജീവിതത്തെ അടയാളപ്പെടുത്തുന്ന പുതിയതും പ്രത്യാശ നിറഞ്ഞതുമായ യാഥാര്‍ത്ഥ്യങ്ങളിലേക്കു തിരിയുന്നു (എഫെ. 2:4-10).

`ക്രിസ്തുവിന്‍റെ പുനരുത്ഥാനത്തിലും സ്വര്‍ഗ്ഗാരോഹണത്തിലും ഉയര്‍ച്ചയിലും വിശ്വാസികള്‍ പങ്കെടുക്കുന്നത് ഏത് അര്‍ത്ഥത്തിലാണ്. ഈ പങ്കാളിത്വം സംഭവിക്കുന്നത് എപ്പോഴാണ്? എഫെ. 2:6,7.`

ക്രിസ്തുവിനോടുള്ള വിശ്വാസികളുടെ ഐക്യദാര്‍ഢ്യം ഉയര്‍ത്തിക്കാണിക്കുന്ന ക്രിസ്തുവിനാല്‍ നനഞ്ഞ കത്താണ് എഫെസ്യര്‍ എന്നത് നാം ശ്രദ്ധിച്ചു. എഫെസ്യര്‍ 2:5,6 എന്നീ വാക്യങ്ങളില്‍ ദൈവത്തിന്‍റെ മുന്‍ കരുതലിലൂടെ മശീഹയായ യേശുവിനെ കേന്ദ്രീകരിക്കുന്ന പ്രധാനപ്പെട്ട രക്ഷാചരിത്രസംഭവങ്ങളില്‍ വിശ്വാസികള്‍ തന്നെ പങ്കെടുക്കുന്നു എന്ന അതിശയകരമായ സത്യം തുറന്നുകാട്ടുന്നതിന് മൂന്നു സംയുക്തക്രിയകള്‍ അവതരിപ്പിച്ചുകൊണ്ട് പൗലൊസ് ഈ വിഷയം വിപുലീകരിക്കുന്നു. വിശ്വാസികള്‍: (1) ക്രിസ്തുവിനോടൊപ്പം ഉയിര്‍ത്തെഴുന്നേറ്റു (2) ക്രിസ്തുവിനോടൊപ്പം എഴുന്നേറ്റു (ക്രിസ്തുവിന്‍റെ സ്വര്‍ഗ്ഗാരോഹണത്തില്‍ വിശ്വാസികളുടെ പങ്കാളിത്വത്തെ സൂചിപ്പിക്കുവാന്‍ പൗലൊസ് ഒരുപക്ഷെ ഇത് ഉപയോഗിക്കുന്നു). (3) ക്രിസ്തുവിനോടൊപ്പം "സ്വര്‍ഗ്ഗീയ സ്ഥലങ്ങളില്‍" ഇരിക്കുന്നു. അതായത് പ്രപഞ്ചത്തിന്‍റെ സിംഹാസനത്തില്‍ ക്രിസ്തുവിന്‍റെ "ഇരിപ്പിടത്തില്‍" വിശ്വാസികള്‍ പങ്കെടുക്കുന്നു. അവര്‍ യേശുവിനോടൊപ്പം ഉയര്‍ത്തപ്പെട്ടവരാണ്.

പൗലൊസിന്‍റെ വാദത്തിന്‍റെ ശക്തിയെ വിലമതിക്കുവാന്‍, നാം എഫെസ്യര്‍ 1:19-23 ലേക്ക് തിരിഞ്ഞുനോക്കുകയും അവന്‍റെ മരണം, പുനരുത്ഥാനം, സ്വര്‍ഗ്ഗാരോഹണം, ഉയര്‍ച്ച എന്നിവയില്‍ ക്രിസ്തു എല്ലാ തിന്മയുടെയും ആത്മീയ ശക്തികളുടെയും മേല്‍ അതായത് വിശ്വാസികളുടെ ജീവിതങ്ങളെ ഒരിക്കല്‍ അടിമപ്പെടുത്തിയവയുടെ മേല്‍ വിജയം നേടുന്നുവെന്നും ഓര്‍ക്കണം. യേശുവിന്‍റെ പുനരുത്ഥാനത്തിലും സ്വര്‍ഗ്ഗാരോഹണത്തിലും ഉയര്‍ച്ചയിലും ഈ ശക്തികള്‍ ഇപ്പോഴും സജീവവും മനുഷ്യന്‍റെ നിലനില്പിനു ഭീഷണിയാണെങ്കിലും സമ്പൂര്‍ണ്ണമായി അസാധുവാക്കപ്പെട്ടിരിക്കുന്നു. പ്രപഞ്ചം മാറി. യാഥാര്‍ത്ഥ്യം മാറി. വിശ്വാസികള്‍ കേവലം ഈ സംഭവങ്ങളുടെ കാഴ്ചക്കാരല്ല, വ്യക്തിപരമായും ആത്മാര്‍ത്ഥമായും അവയില്‍ ഇടപെടുന്നു. നാം യേശുവിനോടൊപ്പം ഉയിര്‍ത്തെഴുന്നേറ്റു. അവനോടൊപ്പം ആരോഹണം ചെയ്തു. അവനോടൊപ്പം ഉയിര്‍ത്തപ്പെട്ടു എന്നിവ നമുക്കായ് പുതിയ സാദ്ധ്യതകള്‍ തുറക്കുന്നു. ഭൂതങ്ങളുടെ അതീശത്വത്തില്‍ നിന്ന് ക്രിസ്തുവിലുള്ള ആത്മീയ സമൃദ്ധിയുടെയും ശക്തിയുടെയും ജീവിതത്തിലേക്കു തിരിയുവാനുള്ള അവകാശം നമുക്കുണ്ട് (2 തിമൊ. 1:7).

`"ഭീരുത്വത്തിന്‍റെ ആത്മാവിനെ അല്ല, ശക്തിയുടെയും സ്നേഹത്തിന്‍റെയും സുബോധത്തിന്‍റെയും ആത്മാവിനെയത്രെ ദൈവം നമുക്കു തന്നത്" (2 തിമൊ. 1:7). പൗലൊസ് ഇവിടെ എഴുതിയതെന്താണെന്ന് മനസ്സിലാക്കുവാന്‍ നാം ഇന്ന് കണ്ട വാക്യങ്ങള്‍ നമ്മെ എങ്ങനെ സഹായിക്കുന്നു?`