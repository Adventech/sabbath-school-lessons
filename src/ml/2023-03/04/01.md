---
title:  ദൈവം നമ്മെ എങ്ങനെ വീണ്ടെടുക്കുന്നു
date:   15/07/2023
---

### വേദഭാഗം
എഫെ. 2:1-10; 5:14; റോമര്‍ 5:17; എഫെ. 5:6; 2 തിമൊ. 1:7.

> <p>മനഃപാഠവാക്യം</p>
> "കരുണാസമ്പന്നനായ ദൈവമോ നമ്മെ സ്നേഹിച്ച മഹാസ്നേഹം നിമിത്തം അതിക്രമങ്ങളാല്‍ മരിച്ചവരായിരുന്ന നമ്മെ ക്രിസ്തുവിനോടുകൂടെ ജീവിപ്പിച്ചു" (എഫെ. 2:4,5).

ഒക്ടോബര്‍ 14, 1987 ല്‍, 18 മാസം പ്രായമുണ്ടായിരുന്ന ജെസീക്ക മക്ലൂര്‍ തന്‍റെ ആന്‍റിയുടെ വീടിന്‍റെ പിന്‍ഭാഗത്ത് കളിച്ചുകൊണ്ടിരുന്നപ്പോള്‍ 22 അടി ആഴമുള്ളതും ഉപേക്ഷിക്കപ്പെട്ടിരുന്നതുമായ കിണറ്റില്‍ വീണു. അവളുടെ ദുരവസ്ഥ ലോകമെമ്പാടുമുള്ള മാധ്യമങ്ങളെ ടെക്സസിലെ മിഡ്ലാന്‍ഡിലേക്ക് ആകര്‍ഷിച്ചു. "ബേബി ജെസീക്ക" ഉറങ്ങുന്നതും കരയുന്നതും പാടുന്നതും അമ്മയെ വിളിക്കുന്നതും ആഗോള പ്രേക്ഷകര്‍ കണ്ടു. അടിയന്തിരമായി പ്രവര്‍ത്തിച്ചുകൊണ്ടിരുന്നവര്‍ കുഴലിലൂടെ ശുദ്ധവായു കടത്തിവിടുന്നത് അവര്‍ കണ്ടു.

ഒടുവില്‍, ജെസീക്കയുടെ പതനത്തിന് അമ്പത്തിയെട്ട് മണിക്കൂറിനുശേഷം, രണ്ട് ദിവസത്തിലേറെയായി അവള്‍ കുടുങ്ങിയ എട്ട് ഇഞ്ച് കിണറ്റില്‍നിന്ന് ജെസീക്കയെ മോചിപ്പിക്കുന്നത് ലോകമെമ്പാടുമുള്ള പ്രേക്ഷകര്‍ കണ്ടു. ഫോട്ടോഗ്രാഫര്‍ സ്കോട്ട്ഷായുടെ പുലിറ്റ്സര്‍ സമ്മാനം നേടിയ ഫോട്ടോ ആ നിമിഷം പകര്‍ത്തി.  ബേബി ജെസീക്ക എന്ന നാടകത്തിന്‍റെ ഹൃദയഭാഗത്ത് ബാന്‍ഡേജ് ചെയ്ത ജെസീക്കയുടെ രക്ഷാപ്രവര്‍ത്തനം നടത്തിയവരുടെ ആശങ്കാകുലമായ മുഖങ്ങളെ വിടുവിക്കുന്ന ഒരു കേബിള്‍ വിഭജിക്കുന്നു.

ഒരു നല്ല രക്ഷാകഥയെപ്പോലെ പിടിമുറുക്കുന്ന മറ്റൊന്നില്ല, എഫെസ്യര്‍ 2:1-10 ല്‍ പൗലൊസ്, എക്കാലത്തെയും മഹത്തും ഏറ്റവും വലുതുമായ രക്ഷാദൗത്യത്തിന്‍റെ അഥവാ മനുഷ്യരാശിയെ വീണ്ടെടുക്കുവാനുള്ള ഒരു അടുത്ത സ്വകാര്യവീക്ഷണം നല്കുന്നു. നാം മറ്റൊരാളുടെ രക്ഷയുടെ കേവലം കാഴ്ചക്കാരല്ല, സ്വന്തം സാക്ഷികളാണെന്ന് അറിയുന്നതിലൂടെ കഥയുടെ നാടകീയത വര്‍ദ്ധിക്കുന്നു.

_ഈ ആഴ്ചയിലെ പാഠം പഠിച്ച് ജൂലൈ 22 ശബ്ബത്തിനുവേണ്ടി നമുക്ക് ഒരുങ്ങാം..._