---
title:  ബുദ്ധിപൂര്‍വ്വം ജീവിക്കുക
date:   19/08/2023
---

### വേദഭാഗം
എഫെ. 5:1-20; 1 കൊരി. 5:1-11; വെളി. 16:1-16; കൊലൊ. 4:5; സദൃശ. 20:1; 23:29-35; അ.പ്ര. 16:25.

> <p>മനഃപാഠവാക്യം</p>
> "ആകയാല്‍ സൂക്ഷ്മത്തോടെ, അജ്ഞാനികളായിട്ടല്ല ജ്ഞാനികളായിട്ടത്രേ നടപ്പാന്‍ നോക്കുവിന്‍. ഇത് ദുഷ്കാലമാകയാല്‍ സമയം തക്കത്തില്‍ ഉപയോഗിച്ചുകൊള്‍വിന്‍, ബുദ്ധിഹീനരാകാതെ കര്‍ത്താവിന്‍റെ ഇഷ്ടം ഇന്നതെന്നു ഗ്രഹിച്ചുകൊള്‍വിന്‍" (എഫെ. 5:15-17).

വളരെക്കാലംമുമ്പ് ബ്രിട്ടനില്‍ ഒരു ക്രിസ്റ്റല്‍ ജഗ്ഗ് ലേലം ചെയ്യുവാന്‍ വച്ചിരുന്നു. 200 യുഎസ് ഡോളറാണ് ഇതിന്‍റെ മൂല്യമെന്ന് കണക്കാക്കിയിട്ട് ലേലക്കാര്‍ ഇതിനെ "പത്തൊമ്പതാം നൂറ്റാണ്ടിലെ ഫ്രഞ്ച് ക്ലാരറ്റ് ജഗ്ഗ്" എന്നു വിശേഷിപ്പിച്ചു. അതിന്‍റെ മൂല്യം 2000 യുഎസ് ഡോളറാണെന്ന് കണക്കാക്കുന്നു. ഗ്രഹണശേഷിയുള്ള രണ്ട് ലേലക്കാര്‍ ജഗ്ഗിനെ വളരെ അപൂര്‍വമായ ഇസ്ലാമിക ജലപാത്രമാണെന്ന് തിരിച്ചറിഞ്ഞു. അത് ശരിയാണ്, നിര്‍ണയിക്കപ്പെട്ട വില അഞ്ച് ദശലക്ഷം യൂറോ (ഏതാണ്ട് 6.5 ദശലക്ഷം അമേരിക്കന്‍ ഡോളര്‍). അത്തരമൊരു വിലപേശലുമായി നടക്കുവാന്‍ ആ ലേലക്കാരനെ അനുവദിച്ചത് എന്താണ്? ലേലക്കാരന് അറിയാത്ത ചിലത് ലേലം വിളിക്കുന്ന ആളിന് അറിയാമായിരുന്നു, അതായത് ജഗ്ഗിന്‍റെ യഥാര്‍ത്ഥ മൂല്യം.

എഫെസ്യര്‍ 5:1-20 വരെയുള്ള ഭാഗത്ത് പൗലൊസ് ജാതികളും വിശ്വാസികളും വിലമതിച്ചതിനെ താരതമ്യം ചെയ്യുന്നു. ജാതികള്‍ ജീവിതത്തിന്‍റെ ഏറ്റവും വിലപ്പെട്ട നിധികളായി ഒരു ഭ്രാന്തന്‍ കഥ (5:4), ഒരു മദ്യപാനം (5:18), ദുഷിച്ച ലൈംഗികത (5:3,5) എന്നിവയെ കണക്കാക്കി. എന്നിരുന്നാലും എല്ലാറ്റിന്‍റെയും യഥാര്‍ത്ഥമൂല്യം വ്യക്തമാക്കുന്ന മൂല്യ നിര്‍ണയത്തിന്‍റെ ആത്യന്തികമായ ഒരു ദിവസം വരുമെന്ന് വിശ്വാസികള്‍ക്ക് അറിയാം (എഫെ. 5:5,6). കൂട്ടുകെട്ടിലും മദ്യപാനത്തിലും തങ്ങളുടെ ലേലം ഉറപ്പിക്കുന്നതിനു പകരം, അവര്‍ "നല്ലതും ശരിയും സത്യവുമായ എല്ലാം" ക്രിസ്തുവില്‍ നിധിപോലെ സൂക്ഷിക്കുന്നു. അങ്ങനെ അവര്‍ നിത്യതയുടെ വാതില്‍പ്പടിയില്‍ ജീവിക്കുമ്പോള്‍ (നാം ആയിരിക്കുന്നതുപോലെ) ക്രിസ്തുവില്‍ കണ്ടെത്തിയ വിലപേശലുകള്‍ അവസാനിപ്പിക്കുവാന്‍ അവരെ പ്രേരിപ്പിക്കുന്നു.

_ഈ ആഴ്ചയിലെ പാഠം പഠിച്ച് ഓഗസ്റ്റ് 26 ശബ്ബത്തിനുവേണ്ടി നമുക്ക് ഒരുങ്ങാം..._