---
title:  "ഉറങ്ങുന്നവനേ, ഉണരുക"
date:   22/08/2023
---

`എഫെ. 5:11-14 വായിക്കുക. പൗലൊസ് ഇവിടെ എന്തു ശക്തമായ മുന്നറിയിപ്പാണ് നല്കുന്നത്, നമ്മുടെ ഇന്നത്തെ സാഹചര്യത്തിന് ഇത് എങ്ങനെ ബാധകമാണ്?`

എഫെ. 5:11-14 വരെയുള്ള ഭാഗം മനസ്സിലാക്കുന്നതിന്, പൗലൊസ് അവയ്ക്കിടയില്‍ മാറിമാറി രണ്ട് പ്രബോധനങ്ങള്‍ ആവര്‍ത്തിച്ച് നല്കുന്നത് ശ്രദ്ധിക്കുന്നത് സഹായകമാണ്: (1) "വെളിച്ചത്തിന്‍റെ മക്കള്‍" എന്ന നിലയില്‍ ദൈവത്തെ ബഹുമാനിക്കുന്ന ഒരു ജീവിതശൈലി ജീവിക്കുക (എഫെ. 5:8; ഇവ കൂടെ കാണുക എഫെ. 5:1,2,4, 9-10,11,13,14); (2) "അന്ധകാരത്തിന്‍റെ നിഷ്ഫലമായ പ്രവൃത്തികള്‍" പ്രദര്‍ശിപ്പിച്ചുകൊണ്ട് ലൈംഗികമായി അധാര്‍മികവും ദൈവവിരുദ്ധവുമായ ഒരു ജീവിതശൈലി ജീവിക്കരുത് (എഫെ. 5:11; ഇവ കൂടെ കാണുക. എഫെ. 5:3,4, 5-8,12).

എഫെ. 5:11 മനസ്സിലാക്കുവാന്‍ എഫെ. 5:8-10 ലെ സമാന്തരപ്രബോധനങ്ങള്‍ നമുക്കു ഖനനം ചെയ്യാം. വിശ്വാസികള്‍ അവിശ്വാസികളുടെ മുമ്പില്‍ "കര്‍ത്താവില്‍ വെളിച്ചം" എന്നവിധവും "വെളിച്ചത്തിന്‍റെ മക്കളായും" ജീവിക്കണം (5:8). "സകല സല്‍ഗുണവും നീതിയും സത്യവുമല്ലോ വെളിച്ചത്തിന്‍റെ ഫലം" (5:9) എന്ന് വ്യക്തമാക്കുന്നതിനുവേണ്ടിയാണ് അങ്ങനെ ചെയ്യുന്നതിന്‍റെ മുഴുവന്‍ സാരാംശവും കാണേണ്ടത്. അപ്പോള്‍ പൗലൊസ്, ദൈവത്തിന്‍റെ നന്മ കാണിക്കുവാനുള്ള ഒരു തന്ത്രം അവതരിപ്പിക്കുന്നു. എല്ലാവര്‍ക്കും കാണുവാന്‍ കഴിയുന്ന നീതിയുക്തമായ ഇതരമാര്‍ഗ്ഗം പ്രദര്‍ശിപ്പിച്ചുകൊണ്ട് വിശ്വാസികള്‍ ഇരുട്ടിന്‍റെ നിഷ്ഫലമായ പ്രവൃത്തികളെ തുറന്നുകാട്ടണം.

അതേ സമയം 13,14 എന്നീ വാക്യങ്ങളിലെ വെല്ലുവിളി നിറഞ്ഞതും കാവ്യാത്മകവുമായ ഭാഷയെ നമുക്ക് പൗലൊസിന്‍റെ ധീരമായ പ്രസ്താവനയായി കണക്കാക്കി. "വെളിച്ചത്തിന്‍റെ ഫലം" (5:9). പ്രദര്‍ശിപ്പിച്ചുകൊണ്ട്, ലോകജനതയെ ക്രിസ്തുവിലുള്ള വിശ്വാസത്തിലേക്കു നയിക്കാം: "എന്നാല്‍ എന്തും വെളിച്ചത്താല്‍ തുറന്നുകാട്ടപ്പെടുമ്പോള്‍, അത് ദൃശ്യമാകും, എന്തെന്നാല്‍ ദൃശ്യമാകുന്നതെന്തും വെളിച്ചമാണ്" (എഫെ. 5:13,14). ദുഷിച്ച ജീവിതം വെളിച്ചത്താല്‍ തുറന്നുകാട്ടപ്പെടുമ്പോള്‍, ലോകജനത അവരുടെ പെരുമാറ്റം അത് എന്താണെന്നും ("അത് ദൃശ്യമാകും") ഭാവിയില്ലാത്തതും കോപത്തിന് വിധേയമാകുന്നതുമായി (5:5,6) കാണുകയും ഇരുട്ടില്‍നിന്ന് വെളിച്ചത്തിലേക്ക് രൂപാന്തരം പ്രാപിക്കുകയും ചെയ്യാം (കാരണം ദൃശ്യമാകുന്നതെന്തും വെളിച്ചമാണ്) അത് വിശ്വാസികള്‍ എന്ന നിലയില്‍ എഫെസിയയിലെ പൗലൊസിന്‍റെ വായനക്കാര്‍ അനുഭവിച്ച രൂപാന്തരംതന്നെ (എഫെ. 5:8).

ആത്മീയ നിദ്രയില്‍നിന്ന് ഉണര്‍ത്തുവാനും ക്രിസ്തുവിന്‍റെ രൂപാന്തരപ്പെടുത്തുന്ന സാന്നിദ്ധ്യം അനുഭവിക്കുവാനും ആവേശം പകരുന്ന ഒരു വിളി പുറപ്പെടുവിക്കുന്നതിന് അന്ത്യകാലത്ത് മരിച്ചവരുടെ പുനരുത്ഥാനവുമായി ബന്ധപ്പെട്ട ഭാഷ ഉപയോഗിക്കുന്നു (എഫെ. 2:1,5 താരതമ്യം ചെയ്യുക). എഫെ. 5:14 ലെ കവിത അല്ലെങ്കില്‍ ഗാനത്തില്‍നിന്ന് നാം എന്താണ് ഉണ്ടാക്കേണ്ടത്? പ്രതിഫലിപ്പിക്കുന്നതായി പൗലൊസ് ഉപയോഗിക്കുന്നതെന്ന് തോന്നുന്ന യെശയ്യാവ് 60:1-3 വരെയുള്ള വാക്യങ്ങള്‍ ദൈവത്തിന്‍റെ യിസ്രായേലിലേക്കു വഴികാട്ടുന്നതിനാല്‍, എഫെ. 5:14 ലെ ഗാനം/കവിത മിഷനറിമാരെന്നവിധം തങ്ങളുടെ ഭാഗത്തിലേക്ക് ഉണര്‍ത്തുവാന്‍, ക്രിസ്തീയ വിശ്വാസികളോടുള്ള ശക്തമായ അഭ്യര്‍ത്ഥനയായും ഇരുണ്ട ലോകത്തില്‍ ക്രിസ്തുവിന്‍റെ വെളിച്ചത്തിന്‍റെ ദിശാവ്യതിയാനം നടത്തുന്നവരായും വീക്ഷിച്ചേക്കാം. തരാതമ്യപ്പെടുത്തുക ഫിലി. 2:14-16; മത്തായി 5:16).

`ഇരുട്ടിന്‍റെ പ്രവൃത്തികള്‍ എന്താണെന്ന് തുറന്നുകാട്ടുവാന്‍ കഴിയുന്ന തരത്തിലുള്ള ജീവിതശൈലി നിങ്ങള്‍ എങ്ങനെയാണ് ജീവിക്കുന്നത്?`