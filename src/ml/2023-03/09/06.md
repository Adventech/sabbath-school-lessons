---
title:  ആത്മനിറവുളള ആരാധന
date:   24/08/2023
---

`എഫെസ്യര്‍ 5:18-20 വരെയുള്ള വാക്യങ്ങളില്‍ ക്രിസ്ത്യാനികള്‍ ആരാധനയ്ക്ക് ഒത്തുകൂടിയതായി പൗലൊസ് സങ്കല്പിക്കുന്നു. ആ ആരാധനയില്‍ അവര്‍ എന്തു ചെയ്യുന്നതായി താന്‍ ചിത്രീകരിക്കുന്നു?`

എഫെ. 5:1-20 ലെ തന്‍റെ അവസാന വാദത്തില്‍ വീഞ്ഞിന്‍റെ മനസ്സിനെ മരവിപ്പിക്കുന്ന ഉപയോഗത്തില്‍നിന്ന് പിന്തിരിയുവാനും പകരം ആത്മാവിന്‍റെ സാന്നിധ്യവും ശക്തിയും ഒരുമിച്ച് അനുഭവിക്കുവാനും പൗലൊസ് വിശ്വാസികളെ പ്രേരിപ്പിക്കുന്നു. പൗലൊസ് മദ്യപാനം നിരോധിക്കുന്നു (ഒരുപക്ഷേ പഴയനിയമത്തിന്‍റെ ഗ്രീക്കുപതിപ്പിലെ സദൃശവാക്യങ്ങള്‍ 23:31 ല്‍ നിന്നുള്ള ഉദ്ധരണിയോടെ) അതായത് ജ്ഞാനസാഹിത്യത്തില്‍ കാണുന്ന മദ്യത്തിനെതിരായ അനുശാസനങ്ങള്‍ തന്‍റെ മനസ്സിലുണ്ടെന്ന് നിര്‍ദ്ദേശിക്കുന്നു (സദൃശ. 20:1; 23:29-35). ലഹരിയുടെ പശ്ചാത്തലത്തില്‍ വരുന്ന തിന്മകളില്‍ മര്യാദയില്ലായ്മ, ലൈംഗികത പ്രകടമാക്കുന്ന സംസാരം, മനസ്സില്ലായ്മ, അധാര്‍മികത, വിഗ്രഹാരാധന എന്നിവ ഉള്‍പ്പെടുന്നു (എഫെ. 5:3-14). ചിന്താശേഷിയുള്ളതും ആത്മപ്രചോദിതവുമായ ദൈവാരാധനയ്ക്കായി ഇവ കൈമാറ്റം ചെയ്യപ്പെടേണ്ടതാണ്!. ആത്മാവിനാല്‍ നിറയപ്പെടുന്നതിനുള്ള പൗലൊസിന്‍റെ ഉപദേശം എഫെ. 5:19-21 ല്‍ കാണപ്പെടുന്ന ക്രിയകളുടെ ഒരു പരമ്പരയില്‍ പരിഷ്കരിക്കപ്പെടേണ്ട ഒരു പ്രധാന കാര്യമാണ് (സംസാരിച്ചും പാടിയും കീര്‍ത്തനം ചെയ്തു; സ്തോത്രം ചെയ്ത് അന്യോന്യം കീഴ്പെട്ടും).

"ആത്മാവിനാല്‍ നിറയപ്പെടുവിന്‍" എന്ന ഉപദേശമാണ് പൗലൊസ് ഇവിടെ നല്കുന്നത്, ഐക്യത്തെ പരിപോഷിപ്പിക്കുന്ന (എഫെ. 4) ആത്മപ്രചോദിതമായ ദൈവാരാധനയില്‍ വിശ്വാസികള്‍ ഒത്തുകൂടുന്നതായി സങ്കല്പിക്കുന്നു. അത് അഹങ്കാരവും വിജാതീയവുമായ പെരുമാറ്റത്തിലും ആരാധനയിലും നിന്ന് വ്യത്യസ്തമായി നില്ക്കുന്നു (എഫെ. 5:1-18). ആദ്യകാല ക്രിസ്തീയ ആരാധനയുടെ ഈ രേഖാചിത്രത്തില്‍ സംഗീത സ്തുതിക്ക് ആധിപത്യമുണ്ട്. സഭ പിറന്നത് ഗാനത്തിലാണെന്ന വാദമുണ്ട്. ഈ ഭാഗം കൊലൊസ്യര്‍ 3:16 നോടൊപ്പം ഈ അവകാശപ്പെടലിന് ഏറ്റവും മികച്ച തെളിവ് നല്കുന്നു (താരതമ്യം ചെയ്യുക അ.പ്ര. 16:25; യാക്കോബ് 5:13).

ഒരര്‍ത്ഥത്തില്‍ പാട്ടില്‍ സഭാംഗങ്ങള്‍ "തമ്മില്‍ സംസാരിക്കുന്നതുകൊണ്ട്" ആരാധനയില്‍ സമാന്തരമായ ഒരു ഘടകം അടങ്ങിയിരിക്കുന്നു (5:19). എന്നിരുന്നാലും സംഗീതസ്തുതിയുടെ പ്രത്യേകലക്ഷ്യം കര്‍ത്താവാണ്. അത് എഫെ. 5:20 ല്‍ സൂചിപ്പിച്ചിരിക്കുന്നതുപോലെ, "കര്‍ത്താവായ യേശുക്രിസ്തുവിനെ തിരിച്ചറിയുന്നു (താരതമ്യം ചെയ്യുക കൊലൊ. 3:16). എഫെ. 5:19 ന്‍റെ സംഗീത സ്തുതിക്കു സമാന്തരമായി വിവരിച്ചിരിക്കുന്ന എഫെ. 5:20 ല്‍ സ്തോത്രം "നമ്മുടെ കര്‍ത്താവായ യേശുക്രിസ്തുവിന്‍റെ നാമത്തില്‍ പിതാവായ ദൈവത്തിന്" അര്‍പ്പിക്കേണ്ടതാണ്. "ആത്മീയഗാനങ്ങള്‍" പദപ്രയോഗത്തില്‍ "ആത്മീയ" (ഗ്രീക്ക് ന്യൂമാറ്റിക്കോസ്) എന്ന വിശേഷണം ആരാധനയില്‍ പരിശുദ്ധാത്മാവിന്‍റെ പങ്കിനെ എടുത്തുകാണിക്കുന്നു, കാരണം ഈ പദം പരിശുദ്ധാത്മാവിനാല്‍ പ്രചോദിതമോ നിറഞ്ഞതോ ആയ ഗാനങ്ങളെ വിവരിക്കുന്നു. പൗലൊസിന്‍റെ ആദ്യകാല ക്രിസ്തീയ ആരാധനയുടെ രേഖാചിത്രം ദൈവത്വത്തിന്‍റെ മൂന്ന് അംഗങ്ങളും സജീവ പങ്കാളികളായി ചിത്രീകരിക്കുന്നു.

`നിങ്ങളുടെ സ്വന്തം ആരാധനാ അനുഭവം മെച്ചപ്പെടുത്തുവാന്‍ സംഗീതത്തെ നിങ്ങള്‍ക്ക് അങ്ങനെ ഉപയോഗിക്കാം?`