---
title:  കൂടുതല്‍ പഠനത്തിന്
date:   25/08/2023
---

എഫെ. 5:1-20 ലേക്കു മൊത്തത്തില്‍ തിരിഞ്ഞുനോക്കുമ്പോള്‍, പാവത്തിനും തിന്മയ്ക്കുമെതിരെ പ്രത്യേകിച്ച് ലൈംഗിക അധാര്‍മികതയുടെയും അസഭ്യമായ സംസാരത്തിന്‍റെയും രൂപത്തില്‍ പൗലൊസ് ശക്തമായ ഒരു നിലപാട് സ്വീകരിക്കുന്നത് നാം കാണുന്നു. ദൈവത്തിന്‍റെ ജനങ്ങള്‍ക്കിടയില്‍ ദുഷിച്ച പെരുമാറ്റത്തിന്‍റെ സാന്നിദ്ധ്യം അംഗീകരിക്കുവാന്‍ താന്‍ തയ്യാറല്ല. പകരം എഫെസൊസിലെ വിശ്വാസികളെ ഉന്നതമായ പെരുമാറ്റത്തിലേക്കും ദൈവത്തിന്‍റെ "പ്രിയപ്പെട്ട മക്കള്‍" എന്ന നിലയിലും "വിശുദ്ധന്മാര്‍" അല്ലെങ്കില്‍ വിശുദ്ധര്‍ എന്ന നിലയിലും അവരുടെ അനന്യത സ്വീകരിക്കുവാനും വിളിക്കുന്നു (എഫെ. 5:1-10). സമൂഹത്തിലെ ക്രിസ്ത്യാനികള്‍ അങ്ങനെ ചെയ്യുമ്പോള്‍, സ്വയം പരാജയപ്പെടുത്തുന്ന ജീവിതശൈലികളില്‍ നിന്ന് അയല്‍ക്കാരെ അകറ്റി ദൈവകൃപയിലേക്കും സത്യത്തിലേക്കും ആകര്‍ഷിച്ചുകൊണ്ട്, അവര്‍ ഇരുട്ടിലേക്കു വെളിച്ചം വീശുന്നു (എഫെ. 5:11-14).

ക്രിസ്തുവിന്‍റെ മടങ്ങിവരവിനായി കാത്തിരിക്കുകയും (എഫെ. 5:8; കാണുക എഫെ. 5:15,16) ക്രിസ്തുവിന്‍റെ സാന്നിധ്യത്തില്‍ അനുഗൃഹീതമായ (5:14) ആരാധനയ്ക്കായി ഒത്തുകൂടുകയും ചെയ്യുന്ന സമയത്ത്, "വെളിച്ചത്തിന്‍റെ മക്കള്‍" എന്ന നിലയില്‍ നടക്കുന്നതിന് പുതുക്കപ്പെട്ട ഒരു പ്രതിബദ്ധതയാല്‍ താങ്ങപ്പെടുന്നതായി പൗലൊസ് സങ്കല്പിക്കുന്നു. ദൈവത്തിന്‍റെ "പ്രിയമക്കള്‍ എന്ന നിലയിലും" അവര്‍ക്കുവേണ്ടിയുള്ള ക്രിസ്തുവിന്‍റെ മരണത്താലും (എഫെ. 5:1,2) അവരെ പ്രചോദിപ്പിക്കുകയും ആത്മാവിനാല്‍ നിറയുകയും ചെയ്യുമ്പോള്‍ (5:18), അവരുടെ പങ്കിട്ട ആരാധന ഊര്‍ജ്ജത്താലും അവര്‍ ഒരുമിച്ച് കര്‍ത്താവായ യേശുക്രിസ്തുവിനും പിതാവായ ദൈവത്തിനും അവരുടെ സ്തുതിസ്തോത്രങ്ങള്‍ പാടുന്നതിലുള്ള ആനന്ദത്താലും സുവിശേഷമായിത്തീരുന്നു. സ്വര്‍ഗ്ഗീയ യാഥാര്‍ത്ഥ്യങ്ങളില്‍ ഉറച്ചുനില്ക്കുന്ന അവര്‍ തങ്ങളുടെ കര്‍ത്താവായ യേശുക്രിസ്തുവിലൂടെ ദൈവം ചെയ്തതും ചെയ്യുന്നതും നിറവേറ്റുവാന്‍ പോകുന്നതുമായ കാര്യങ്ങളുടെ കഥയില്‍ വേരൂന്നിയ ഭാവിയെക്കുറിച്ചുള്ള തങ്ങളുടെ പ്രത്യാശ ആഘോഷിക്കുന്നു (എഫെ. 5:18-20).

ഇത്തരത്തില്‍ മനസ്സിലാക്കിയാല്‍, ക്രിസ്തീയ ജീവിതത്തെക്കുറിച്ചുള്ള വിച്ഛേദിക്കപ്പെട്ട ഒരു കൂട്ടം കല്പനകളെക്കാള്‍ വളരെ അധികമായിത്തീരുന്നു ഈ ഭാഗം. ക്രിസ്തീയ അനന്യത, പ്രതിബദ്ധത, സമൂഹം, അവസാന നാളുകളിലെ ആരാധന, ക്രിസ്തുവിന്‍റെ വീണ്ടും വരവുവരെയുള്ള ദിവസങ്ങളില്‍ വാഗ്ദാനം ചെയ്യപ്പെടുന്ന "വിലപേശലുകള്‍ അവസാനിപ്പിക്കുവാനുള്ള" ആര്‍ദ്രതയോടെയുള്ള ഒരു ക്ഷണം (എഫെ. 5:16). എന്നിവയെക്കുറിച്ചുള്ള ഒരു പ്രാവചനിക ആഹ്വാനമായി ഇതു മാറുന്നു.

**ചര്‍ച്ചയ്ക്കുള്ള ചോദ്യങ്ങള്‍**

`വാടിപ്പോകുന്ന മാധ്യമങ്ങളിലൂടെ 24-7-365 അതിന്‍റെ മൂല്യങ്ങള്‍ പ്രസംഗിക്കുന്ന അതിവേഗം പ്രചരിക്കുന്ന ഒരു സംസ്കാരത്തെ ഇന്ന് അഭിമുഖീകരിക്കുമ്പോള്‍, വിശ്വാസികള്‍ക്ക് എങ്ങനെ പൗലൊസിന്‍റെ ഉയര്‍ന്ന നിലവാരം സ്വീകരിക്കുവാനാകും?`

`"കര്‍ത്താവിനു പ്രസാദമുള്ളത് എന്താണെന്ന് വിവേചിച്ചറിയുവാനും" (എഫെ 5:10) "കര്‍ത്താവിന്‍റെ ഇഷ്ടം എന്താണെന്ന് മനസ്സിലാക്കുവാനും" (5:17) ഇന്ന് വിശ്വാസികള്‍ എന്തു തന്ത്രങ്ങള്‍ പ്രയോഗിക്കും?`

`ലൈംഗിക അധാര്‍മ്മികതയെപ്പറ്റി വിശ്വാസികളുടെ ഇടയ്ക്കു സംസാരിക്കുന്നത് ഉപേക്ഷിക്കുക എന്ന് പൗലൊസ് പറയുന്നത് നാം ലൈംഗിക ദുഷ്പെരുമാറ്റത്തിന്‍റെയും ദുരുപയോഗത്തിന്‍റെയും പ്രശ്നങ്ങള്‍ കൈകാര്യം ചെയ്യരുതെന്നാണ് അര്‍ത്ഥമാക്കുന്നത് എന്ന് ആരെങ്കിലും വാദിച്ചേക്കാം (എഫെ. 5:3,4).`

`പൗലൊസ് തന്‍റെ കാലത്ത് കൈകാര്യം ചെയ്തതിന് സമാനമായ പുറജാതീയ ആചാരങ്ങള്‍ നമ്മുടെ സമകാലിക സമൂഹം ഏതെല്ലാം വിധങ്ങളില്‍ പ്രതിഫലിപ്പിക്കുന്നു?`