---
title:  ക്രിസ്തുവില്‍ ശക്തി കണ്ടെത്തുന്നു
date:   11/09/2023
---

ലേഖനത്തിന് മൊത്തത്തില്‍ പ്രധാനമായിരിക്കുന്ന വിഷയങ്ങളും ആശയങ്ങളും ഒരുമിച്ചുകൊണ്ടുവരുന്ന യുദ്ധത്തിലേക്കുള്ള ശക്തമായ ആഹ്വാനത്തോടെയാണ് പൗലൊസ് തന്‍റെ ലേഖനം അവസാനിപ്പിക്കുന്നത്. ഒരു കമാന്‍ററുടെ യുദ്ധാഹ്വാനത്തിന്‍റെ സ്വരത്തില്‍ അവതരിപ്പിച്ച ഉപസംഹാരത്തിന്‍റെ സമഗ്രമായ വിഷയം പ്രഖ്യാപിച്ചുകൊണ്ടാണ് താന്‍ ആരംഭിക്കുന്നത്: "ഒടുവില്‍ കര്‍ത്താവിലും അവന്‍റെ അമിതബലത്തിലും ശക്തിപ്പെടുവിന്‍" (എഫെ. 6:10), ലേഖനത്തിന്‍റെ ബാക്കി ഭാഗമായ എഫെ. 6:11-20 ഈ വലിയ വിഷയം ചിത്രീകരിക്കുകയും കെട്ടഴിക്കുകയും ചെയ്യുന്നു.

`എഫെ. 6:10-20 വീണ്ടും വായിക്കുക. അക്ഷരീയമായ അമാനുഷിക ശക്തികള്‍ ഉള്‍പ്പെടുന്നു. വന്‍വിവാദത്തിന്‍റെ യാഥാര്‍ത്ഥ്യത്തെ പൗലൊസിന്‍റെ ആശയത്തിന്‍റെ കേന്ദ്രമായി നിങ്ങള്‍ എങ്ങനെ കാണുന്നു? ദൈവവുമായുള്ള നമ്മുടെ സ്വന്തം ദൈനംദിന നടപ്പില്‍ ഈ നിര്‍ണ്ണായക സത്യം നമ്മുടെ മുമ്പില്‍ സൂക്ഷിക്കുന്നത് വളരെ പ്രധാനമായിരിക്കുന്നത് എന്തുകൊണ്ട്?`

"കര്‍ത്താവിലും അവന്‍റെ അമിതബലത്തിലും" (എഫെ. 6:10) എന്ന വാക്കുകളിലൂടെ ക്രിസ്തുവിനെ വിശ്വാസികളുടെ ബലത്തിന്‍റെ ഉറവിടമായി പൗലൊസ് തിരിച്ചറിയുന്നു. കാരണം എഫെസ്യരില്‍ സ്ഥിരമായി കാണുന്നതുപോലെ "കര്‍ത്താവ്" എന്നത് ക്രിസ്തുവിനെയാണ് സൂചിപ്പിക്കുന്നത് (എഫെ. 2:21; 4:1,17; 5:8; 6:1,21). സഭയുടെ ശക്തി അവളുടെ ഉയിര്‍ത്തെഴുന്നേറ്റ കര്‍ത്താവിന്‍റെ സര്‍വ്വശക്തനിലാണ്, അതായത് അവളുടെ യുദ്ധത്തിന്‍റെ ക്യാപ്റ്റനിലാണ്. ഏ.ഏ. എശിറഹമ്യ, ഠവല ഋുശഹെേല ീേ വേല ഋുവലശെമിെ (ചലം ഥീൃസ: ഞമ്യ ഘീിഴ ഞശരവമൃറ ഞ. ടാശവേ, 1931) ു. 398.

എഫെ. 6:10 ല്‍ പൗലൊസ് തന്‍റെ ആശയത്തിന് അടിവരയിടുവാന്‍ ശക്തിയും ബലവും എന്ന പര്യായപദങ്ങള്‍ ഉപയോഗിച്ചുകൊണ്ട് ആവര്‍ത്തിക്കുന്നു: സഭ പ്രകടിപ്പിക്കുവാനുള്ള ശക്തി വിശ്വാസികളില്‍ അന്തര്‍ലീനമല്ല, മറിച്ച് ഉരുത്തിരിഞ്ഞതാണ്. ഇത് കര്‍ത്താവില്‍നിന്ന് അതായത് ക്രിസ്തുവില്‍നിന്ന് വരുന്നു. ദൈവത്തിന്‍റെ ശക്തി വിശ്വാസികളുമായി പങ്കിടുന്നു എന്ന ലേഖനത്തിലെ ഒരു പ്രധാനപ്പെട്ട വിഷയത്തെ പൗലൊസ് ഇവിടെ സംഗ്രഹിക്കുന്നു (എഫെ. 1:19-22; 2:4-6; 3:16,17). ഉയിര്‍ത്തെഴുന്നേറ്റവനും ഉന്നതനുമായ ക്രിസ്തുവിനോടുള്ള വിശ്വാസികളുടെ ഐക്യദാര്‍ഢ്യത്തിലാണ് നിലവിലുള്ളതും ഭാവിയിലുള്ളതുമായ എല്ലാ സംഘട്ടനങ്ങളുടെയും ശക്തി കണ്ടെത്തേണ്ടത്.

പ്രാരംഭ കല്പന ക്രിസ്തീയ വിശ്വാസികള്‍ക്ക് ശക്തി നല്കുന്നതില്‍ സജീവമാണെന്ന് പ്രഖ്യാപിക്കുമ്പോള്‍ (എഫെ. 6:10) തിന്മയ്ക്കെതിരായ ആത്മീയ പോരാട്ടത്തിനായി ദൈവത്വത്തിന്‍റെ മൂന്ന് അംഗങ്ങളും അവരെ ശക്തിപ്പെടുത്തുന്നതില്‍ ഏര്‍പ്പെട്ടിരിക്കുന്നു. ദൈവം (പിതാവ്) സ്വന്തം ആയുധങ്ങള്‍ "ദൈവത്തിന്‍റെ കവചം" എന്നവിധം ലഭ്യമാക്കുന്നു (എഫെ. 6:11,13; താരതമ്യം ചെയ്യുക യെശ. 59:17). "അവന്‍റെ ആത്മാവിനാല്‍ നിങ്ങള്‍ അകത്തെ മനുഷ്യനെ സംബന്ധിച്ച് ശക്തിയോടെ ബലപ്പെടേണ്ടതിന് ദൈവം സഹായിക്കട്ടെ" എന്ന് പ്രാര്‍ത്ഥിച്ചുകൊണ്ട് വിശ്വാസികളെ ശക്തിപ്പെടുത്തുന്നതില്‍ ആത്മാവ് സജീവമാണെന്ന് പൗലൊസ് നേരത്തെ തിരിച്ചറിഞ്ഞിട്ടുണ്ട് (എഫെ. 3:16). ഇവിടെ വാള്‍ പുറപ്പെടുവിക്കുന്നത് ആത്മാവാണ്. അതായത്, "ദൈവത്തിന്‍റെ വചനമെന്ന ആത്മാവിന്‍റെ വാള്‍" (എഫെ. 6:18). ഈ ദുഷ്ടശക്തികള്‍ക്കെതിരെ പോരാടുന്നതിന് അവരെ സജ്ജരാക്കുന്നതില്‍ ത്രിയേക ദൈവം പൂര്‍ണ്ണമായി ഏര്‍പ്പെട്ടിരിക്കുന്നുവെന്ന് തന്‍റെ ശ്രോതാക്കള്‍ മനസ്സിലാക്കണമെന്ന് പൗലൊസ് ആഗ്രഹിക്കുന്നു.