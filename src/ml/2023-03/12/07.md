---
title:  കൂടുതല്‍ പഠനത്തിന്
date:   15/09/2023
---

"നമ്മുടെ വേല ആക്രമണോത്സുകമാണ്, യേശുവിന്‍റെ വിശ്വസ്തരായ പടയാളികള്‍ എന്ന നിലയില്‍, ശത്രുവിന്‍റെ കോട്ടകളിലേക്കു രക്തം പുരണ്ട കൊടി നാം വഹിക്കണം. 'നമുക്കു പോരാട്ടം ഉള്ളത് ജഡരക്തങ്ങളോടല്ല, വാഴ്ചകളോടും അധികാരങ്ങളോടും ഈ അന്ധകാരത്തിന്‍റെ ലോകാധിപതികളോടും സ്വര്‍ലോകങ്ങളിലെ ദുഷ്ടാത്മസേനയോടും അത്രേ.' സാത്താന്‍റെ അടിമകളും ദാസന്മാരുമായി മാറുന്നതിന് ആയുധങ്ങള്‍ താഴെയിടുവാനും രക്തം പുരണ്ട കൊടി താഴ്ത്തുവാനും നാം സമ്മതിച്ചാല്‍, സംഘര്‍ഷങ്ങളില്‍നിന്നും കഷ്ടപ്പാടുകളില്‍നിന്നും നാം മോചിതരായേക്കാം. എന്നാല്‍ ഈ സമാധാനം ക്രിസ്തുവിന്‍റെയും സ്വര്‍ഗ്ഗത്തിന്‍റെയും നഷ്ടത്തില്‍ മാത്രമേ ലഭിക്കുകയുള്ളൂ. അത്തരം വ്യവസ്ഥകളില്‍ നമുക്കു സമാധാനം സ്വീകരിക്കുവാന്‍ കഴിയുകയില്ല. വിശ്വാസത്യാഗത്തിലൂടെയും പാപത്തിലൂടെയുമുള്ള സമാധാനത്തെക്കാള്‍, ഭൂമിയുടെ ചരിത്രത്തിന്‍റെ അവസാനംവരെയുള്ള യുദ്ധം, യുദ്ധം ആയിരിക്കട്ടെ." ഋഹഹലി ഏ. ണവശലേ, ഠവല ഞല്ശലം മിറ ഒലൃമഹറ, ങമ്യ 8, 1888.

എഫെസ്യര്‍ 6:10-20 വരെയുള്ള വേദഭാഗം വെളിപ്പാട് പുസ്തകവുമായി എങ്ങനെ ബന്ധപ്പെട്ടിരിക്കുന്നു? വെളിപ്പാട് പുസ്തകത്തിലെ യുദ്ധത്തിന്‍റെ രൂപഭാവം പോലെ അവസാന നാളുകളിലെ സംഭവങ്ങളുടെ അല്ലെങ്കില്‍ യുഗാന്ത്യശാസ്ത്രത്തിന്‍റെ അതേ അടിസ്ഥാന വീക്ഷണമാണ് ഈ ഭാഗം പ്രദര്‍ശിപ്പിക്കുന്നത് (വെളി. 12; 16:1216; 19:17-21; 20:7-10). രണ്ടിലും, ദൈവജനം "സ്വര്‍ലോകങ്ങളില്‍" ഉള്ളതും ഇന്നത്തെ കാലത്തില്‍ (അല്ലെങ്കില്‍ യുഗത്തില്‍) കര്‍മ്മനിരതനും ശക്തിമാനുമായ ശത്രുവിന്‍റെ ആക്രമണത്തിനു വിധേയരാണ്. രണ്ടിലും ദൈവജനം "ഭാവികാലത്തിന്‍റെ ദൃശ്യങ്ങളാല്‍" പ്രോത്സാഹിപ്പിക്കപ്പെടുന്നു. രണ്ടു സംഭവപരമ്പരകളും ശത്രുവിനെ പൂര്‍ണ്ണമായും കീഴടക്കുകയും അതിനുശേഷം എന്നെന്നേക്കുമായി ഒരു പുതിയ യുഗം സ്ഥാപിതമാകുകയും അതായത് "ദൈവജനത്തിന്‍റെ മഹത്വകരമായ അന്ത്യ അവസ്ഥയും", "ശത്രുവിന്‍റെ നിത്യനാശം" സ്പഷ്ടമാകുന്നതും കൃത്യമായി ചൂണ്ടിക്കാണിക്കുന്നു. (ലെല ഥീൃറമി ഗമഹല് ദവരസീ്, ഋരെവമീഹേീഴ്യ ീള ഋുവലശെമിെ (ഛശെഷലസ, ഇൃീമശേമ: ഋ്മിഴലഹശരമഹ ഠവലീഹീഴശരമഹ ടലാശിമൃ്യ, 2005), ുു. 217, 233235).

**ചര്‍ച്ചയ്ക്കുള്ള ചോദ്യങ്ങള്‍**

`എപ്പോഴാണ് നിങ്ങള്‍ അന്ധകാരശക്തികളെ ഏറ്റവും വ്യക്തമായി നേരിട്ടത് ആ സമയങ്ങളില്‍ ഏറ്റവും സഹായകരമായ തന്ത്രങ്ങള്‍ എന്താണെന്നാണ് നിങ്ങള്‍ കണ്ടെത്തിയത്?`

`എഫെ. 6:10-12 ല്‍ വിവരിച്ചിരിക്കുന്നതനുസരിച്ച് "തിന്മയുടെ ആത്മീയ ശക്തികളാല്‍" (എഫെ. 6:12) അടിച്ചമര്‍ത്തപ്പെട്ടതായി തോന്നുന്ന ഒരാളെ നിങ്ങള്‍ എങ്ങനെ ശുശ്രൂഷിക്കും?`

`"പിശാചിന്‍റെ തന്ത്രങ്ങളെ" (എഫെ. 6:11) എങ്ങനെ നന്നായി വിവേചിക്കുകയും നിരസിക്കുകയും ചെയ്യാം ഉദാഹരണത്തിന് രക്ഷിക്കപ്പെടുവാന്‍ കഴിയാത്തവിധം നിങ്ങള്‍ അത്ര പാപികളും ദുഷിച്ചവരാണെന്നും തോന്നുന്നതുകൊണ്ട് എപ്പോഴെങ്കിലും വിശ്വാസം ഉപേക്ഷിക്കുവാന്‍ നിങ്ങള്‍ തയ്യാറായിരിക്കുന്നുവോ? ആ ചിന്ത നിങ്ങളുടെ തലയില്‍ കൊണ്ടുവരുന്നത് ആരാണ്. ക്രിസ്തുവോ അതോ അന്ധകാരശക്തികളോ? വിശേഷിച്ച് അത്തരം സമയങ്ങളില്‍, യേശുവില്‍ നമുക്കു നല്കിയിട്ടുള്ള അത്ഭുതകരമായ വാഗ്ദാനങ്ങളില്‍ പലതും നിങ്ങള്‍ എന്തിന് അവകാശപ്പെടണം?`