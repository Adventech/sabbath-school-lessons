---
title:  പൗലൊസിന്‍റെ ലേഖനങ്ങളിലെ വന്‍വിവാദം
date:   12/09/2023
---

`റോമര്‍ 13:11-14; 1 തെസ്സ. 5:6-8; 2 കൊരി. 10:3-6 എന്നീ വാക്യങ്ങള്‍ വായിക്കുക. ഈ വാക്യങ്ങള്‍ എഫെ. 6:10-20 മായി എങ്ങനെ താരതമ്യം ചെയ്യുന്നു? പൗലൊസ് ഇത്തരത്തിലുള്ള അലങ്കാരപ്രയോഗങ്ങള്‍ ഉപയോഗിക്കുന്നത് എന്തുകൊണ്ടാണെന്നാണ് നിങ്ങള്‍ കരുതുന്നത്?`

പൗലൊസ് തന്‍റെ ലേഖനങ്ങളില്‍ മാതൃകാപരവും സൈനികവുമായ പെരുമാറ്റം അനുകരിക്കുവാന്‍ വിശ്വാസികളെ ക്ഷണിച്ചുകൊണ്ട് താന്‍ പലപ്പോഴും സൈനികഭാഷയും അലങ്കാരപ്രയോഗങ്ങളും ഉപയോഗിക്കുന്നു. എഫെ. 6:10-20 വരെയുള്ള ഭാഗം തന്‍റെ ഏറ്റവും ദൈര്‍ഘ്യമേറിയതും ഏകാഗ്രതയുള്ളതുമായ ഉപയോഗത്തെ പ്രതിനിധീകരിക്കുന്നുണ്ടെങ്കിലും സുവിശേഷകഥ മനസ്സിലാക്കുന്നതിനുള്ള തന്‍റെ പ്രധാനമാര്‍ഗ്ഗങ്ങളിലൊന്ന് സൈനികഭാഷയാണ്. ക്രൂശില്‍ "അധികാരങ്ങളെയും വാഴ്ചകളെയും" കീഴടക്കിയശേഷം (കൊലൊ. 2:15), ഉന്നതനായ ക്രിസ്തു ഇപ്പോള്‍ അധികാരങ്ങളുടെമേല്‍ ഉന്നതനായ കര്‍ത്താവെന്ന നിലയില്‍ തന്‍റെ സ്ഥാനത്തുനിന്ന് ആ വിജയത്തിന്‍റെ ഫലങ്ങള്‍ ഉണ്ടാക്കുന്നു (ഫിലി. 2:9-11). പ്രാപഞ്ചിക യുദ്ധത്തില്‍ തന്‍റെ അനുയായികളെ പോരാളികളായി ചേര്‍ത്തുകൊണ്ട്, വെളിച്ചത്തിന്‍റെ സൈന്യങ്ങളെ വിജയത്തിന്‍റെ മഹത്തായ നാളിലേക്കു ക്രിസ്തു നയിക്കുന്നു (1 കൊരി. 15:54-58; 2 തെസ്സ. 28; റോമര്‍ 16:20). പൗലൊസിന്‍റെ സൈനിക പ്രതീകാത്മക പ്രയോഗങ്ങള്‍ ശേഖരിക്കുമ്പോള്‍, നന്മയും തിന്മയും തമ്മിലുള്ള സംഘര്‍ഷം "ദീര്‍ഘകാലമായി നടക്കുന്ന പ്രാപഞ്ചിക യുദ്ധമായി താന്‍ മനസ്സിലാക്കുന്നു: അവസാന ഏറ്റുമുട്ടലില്‍ ഒരാള്‍ വിജയിക്കുന്നതുവരെ യുഗങ്ങളിലൂടെ പരസ്പരം അഭിമുഖീകരിക്കുന്ന രണ്ട് സൈന്യങ്ങള്‍ക്കിടയില്‍ യുദ്ധങ്ങള്‍ ക്ഷയിക്കുകയും ഒഴുകുകയും ചെയ്യുന്നു." ജലലേൃ ഹമഹ. ങമരസ്യ. െേ. ജമൗഹچെ ഇീാശെര ശൃഹമി ങ്യവേ: അ ങശഹശമേൃ്യ ഢലൃശെീി ീള വേല ഏീുലെഹ (ചലം ഥീൃസ: ജലലേൃ ഘീിഴ ജൗയഹശവെശിഴ, ക ാല, 1998) ു.ഹ.

പ്രാപഞ്ചിക യുദ്ധം എന്നത് പൗലൊസിന്‍റെ പതിവ് പ്രമേയവും എഫെസ്യരുടെ ഘടനയുടെ ഭാഗവുമാണ്. ആയുധങ്ങളിലേക്കുള്ള തന്‍റെ ആഹ്വാനത്തില്‍ (എഫെ. 6:10-20) താന്‍ ഇതിനകം ഉപയോഗിച്ചിട്ടുള്ള പ്രാപഞ്ചിക പോരാട്ടത്തിന്‍റെ ഘടകങ്ങള്‍ പൗലൊസ് കൂട്ടിച്ചേര്‍ക്കുന്നു: ദൈവം വിശ്വാസികളെ വലിയ "ശക്തിയാല്‍" ബലപ്പെടുത്തുന്നു (എഫെ. 1:18-20; 3:16,20). അധികാരങ്ങളുടെ മേലുള്ള ക്രിസ്തുവിന്‍റെ വിജയവും ഉയര്‍ച്ചയും (എഫെ. 1:20-23); ഒരിക്കല്‍ മരിച്ചവരുടെ ഉയിര്‍ത്തെഴുന്നേറ്റ സൈന്യമെന്ന നിലയില്‍ വിശ്വാസികള്‍ എന്നാല്‍ ഇപ്പോള്‍ ഉന്നതനായ ക്രിസ്തുവുമായുള്ള അവരുടെ അനന്യതയാല്‍ ശക്തീകരിക്കപ്പെടുകയും, തങ്ങളുടെ മുന്‍ ഇരുണ്ട യജമാനനെതിരെ പോരാടുവാന്‍ പ്രാപ്തരാക്കുകയും ചെയ്യുന്നു (എഫെ. 2:1-10). ശക്തികള്‍ക്ക് അവരുടെ വരുവാനിരിക്കുന്ന നാശം വെളിപ്പെടുത്തുന്നതില്‍ സഭയുടെ പങ്ക് (എഫെ. 3:10); സങ്കീ. 68:18 ന്‍റെ ഉപയോഗം ക്രിസ്തുവിനെ ജയിക്കുന്ന ദൈവിക യോദ്ധാവായി ചിത്രീകരിക്കുന്നു (എഫെ. 4:7-11); സുവിശേഷവസ്ത്രം "ധരിക്കുവാനുള്ള" വിശ്വാസികള്‍ക്കുള്ള ആഹ്വാനം (എഫെ. 4:20-24). ദൈവത്തിന്‍റെ "സര്‍വ്വായുധവര്‍ഗ്ഗം" ധരിക്കുവാന്‍ വിളിക്കപ്പെടുമ്പോള്‍, പ്രാപഞ്ചിക പോരാട്ടത്തിന്‍റെ പ്രധാനപങ്ക് മനസ്സിലാക്കുന്നതിന് നാം നല്ലവിധം ഒരുക്കമായിരിക്കുന്നു, എന്നാല്‍ നാം ക്രിസ്തുവിന്‍റെ അന്തിമമായ വിജയത്തില്‍ പങ്കാളികളാകുമെന്ന ഉറപ്പില്‍ നാം കഴിയുകയും വേണം.

`ഈ പ്രാപഞ്ചിക പോരാട്ടത്തിന്‍റെ മാത്രമല്ല യേശുവില്‍ നമുക്ക് സ്വയം അവകാശപ്പെടാവുന്ന വിജയത്തിന്‍റെ യാഥാര്‍ത്ഥ്യവും നിങ്ങള്‍ വ്യക്തിപരമായി അനുഭവിച്ചതുമായ ചില വഴികള്‍ ഏവയാണ്? നമുക്കുവേണ്ടിയുള്ള അവന്‍റെ വിജയം മനസ്സിലാക്കുന്നത് നമ്മുടെ പ്രതീക്ഷയ്ക്കും അനുഭവത്തിനും അടിസ്ഥാനമായിരിക്കുന്നത് എന്തുകൊണ്ട്?`