---
title:  യുദ്ധക്കളപ്രാര്‍ത്ഥന പരിശീലിക്കുന്നു
date:   21/09/2023
---

തന്‍റെ യുദ്ധോപദേശം ഉപസംഹരിച്ചുകൊണ്ട് എല്ലാ വിശുദ്ധന്മാര്‍ക്കും തടവിലാക്കപ്പെട്ട സ്ഥാനപതി എന്ന നിലയില്‍ തനിക്കും വേണ്ടിയുള്ള നിര്‍ണായകവും തുടര്‍ച്ചയായതുമായ പ്രാര്‍ത്ഥനയില്‍ പങ്കെടുക്കുവാന്‍ സൈനികരെന്ന നിലയില്‍ വിശ്വാസികളോട് പൗലൊസ് അഭ്യര്‍ത്ഥിക്കുന്നു (എഫെ. 6:19,20). പുരാതന യുദ്ധക്കളത്തില്‍ പ്രാര്‍ത്ഥനയില്‍ ദൈവത്തെ (അല്ലെങ്കില്‍ ദൈവങ്ങളെ) വിളിക്കുന്നത് ഒരു സാധാരണ സമ്പ്രദായമായിരുന്നതിനാല്‍, ഈ പ്രാര്‍ത്ഥനയുടെ വിളി സൈനിക ചിത്രീകരണത്തിന്‍റെ വിപുലീകരണമായി കാണുവാന്‍ കഴിയും. ബൈബിളിലെ ഒരു ഉദാഹരണം ഉദ്ധരിക്കുവാന്‍: യഹസീയേലിന്‍റെ യുദ്ധ പ്രബോധനത്തെ തുടര്‍ന്ന്, യെഹോശാഫാത്ത് "എല്ലാ യെഹൂദരെയും യെരൂശലേം നിവാസികളെയും" യഹോവയുടെ മുമ്പാകെ വീണു നമസ്കരിക്കുവാന്‍ നയിച്ചു (2 ദിന. 20:18). പ്രാര്‍ത്ഥന ഏഴാമത്തെ കവചമല്ലെങ്കില്‍ അത് പൗലൊസിന്‍റെ യുദ്ധപ്രബോധനത്തിന്‍റെയും സൈനികരൂപകത്തിന്‍റെ അവിഭാജ്യ ഘടകമാണ്. രണ്ട് പ്രാര്‍ത്ഥനാ അഭ്യര്‍ത്ഥനകളില്‍ ആദ്യത്തേതില്‍ "എല്ലാ വിശുദ്ധന്മാര്‍ക്കും (എഫെ. 6:18) തീക്ഷ്ണവും അടിയന്തിരവും സ്ഥിരോത്സാഹവും ഉള്ള പ്രാര്‍ത്ഥനകളില്‍ പങ്കെടുക്കുവാന്‍ പൗലൊസ് ആവശ്യപ്പെടുന്നു. തിന്മയുടെ ശക്തികള്‍ക്കെതിരായ പോരാട്ടത്തില്‍ വിജയിക്കണമെങ്കില്‍, അത് ആത്മാവിനാല്‍ പ്രചോദിതമായ പ്രാര്‍ത്ഥനയിലൂടെ ദൈവത്തെ ആശ്രയിക്കേണ്ടതുണ്ട്. പൗലൊസിന്‍റെ രണ്ടാമത്തെ പ്രാര്‍ത്ഥന അഭ്യര്‍ത്ഥന തനിക്കുവേണ്ടിയാണ്: "എനിക്കുവേണ്ടിയും" (എഫെ. 6:19). ദൈവം തനിക്ക് ശരിയായ സന്ദേശം ("ആ വാക്കുകള്‍ എനിക്കു നല്കപ്പെടാം"). ശരിയായ സമയത്ത് ("വായ് തുറക്കുന്നതില്‍") ശരിയായ രീതിയില്‍ ("ധൈര്യത്തോടെ പ്രഖ്യാപിക്കുവാന്‍") നല്കണമെന്ന് താന്‍ പ്രാര്‍ത്ഥിക്കുന്നു. സുവിശേഷത്തിന്‍റെ മര്‍മ്മം" എന്ന ഏറ്റവും പ്രധാനപ്പെട്ട ഒരു വിഷയത്തെ അഭിസംബോധന ചെയ്യുന്നു. യെഹൂദന്മാരോടൊപ്പം വിജാതീയരെ വീണ്ടെടുക്കുവാന്‍ (എഫെ. 3:1-13 കാണുക) "ഒരു പുതിയ മനുഷ്യത്വം" (എഫെ. 2:15). സൃഷ്ടിക്കുവാന്‍ ക്രിസ്തുവിലുള്ള ദൈവത്തിന്‍റെ ഇടപെടലിന്‍റെ "തുറന്ന രഹസ്യം" എന്നു വിളിക്കാവുന്നതിനെയാണ് ഈ അവസാനവാക്യം സൂചിപ്പിക്കുന്നത് (എഫെ. 2:11-22).

`പുതിയനിമത്തിലെ ഇനിപ്പറയുന്ന "പ്രാര്‍ത്ഥനയ്ക്കുള്ള വിളികള്‍" അവലോകനം ചെയ്യുക. ഏതാണ് നിങ്ങളെ കൂടുതല്‍ പ്രചോദിപ്പിക്കുന്നത്? എന്തുകൊണ്ട്? ലൂക്കൊസ് 18:1-8; ഫിലി. 4:6; കൊലൊ. 4:2; 1 തെസ്സ. 5:16-18.`

ആത്മാര്‍ത്ഥമായ സ്ഥിരോത്സാഹത്തോടെയുള്ള പ്രാര്‍ത്ഥനയില്‍ പങ്കെടുക്കുവാന്‍ വിശ്വാസികള്‍ പലപ്പോഴും പ്രോത്സാഹിപ്പിക്കപ്പെടുന്നത് എന്തുകൊണ്ട്? പൗലൊസിന്‍റെ സൈനികരൂപകം രണ്ട് ഉത്തരങ്ങള്‍ നിര്‍ദ്ദേശിക്കുന്നു: (1) അമാനുഷിക ശത്രുക്കളുടെ ഒരു നിരയ്ക്കെതിരായ ആത്മീയപോരാട്ടത്തിന്‍റെ ഭീഷണി ഭയങ്കരവും യഥാര്‍ത്ഥവുമാണ്. (2) ആത്മീയശക്തിയെയും വിജയത്തെയും കുറിച്ചുള്ള ദൈവത്തിന്‍റെ വാഗ്ദാനങ്ങള്‍ പൗലൊസിന്‍റെ സൈനിക ചിത്രങ്ങളിലൂടെ ചിത്രീകരിച്ചിരിക്കുന്നു (എഫെ. 6:10-17). ഈ വാഗ്ദാനങ്ങള്‍ ശ്രദ്ധാപൂര്‍വ്വം ശ്രവിക്കുവാനും അവ ആഘോഷിക്കുവാനും ദൈവത്തിന് അവന്‍റെ കൃപയുടെ വിഭവങ്ങള്‍ക്ക് നന്ദി പറയുവാനും ആത്മാര്‍ത്ഥവും സ്ഥിരോത്സാഹവും ഉള്ള പ്രാര്‍ത്ഥന നമുക്ക് അവസരം നല്കുന്നു.