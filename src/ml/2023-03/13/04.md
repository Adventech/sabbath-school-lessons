---
title:  'ചെരുപ്പ്: സഭ സമാധാനം നല്കുന്നു'
date:   19/09/2023
---

യുദ്ധത്തിനുവേണ്ടി തയ്യാറെടുക്കുന്ന ഒരു റോമാസൈനികന്‍ സൈനിക ചെരുപ്പ് കെട്ടി ഉറപ്പുവരുത്തും. പരുക്കന്‍ ആണികളുള്ള ചെരുപ്പിന്‍റെ അടിത്തട്ട് സൈനികനെ നിലത്ത് ഉറച്ചു നില്ക്കുവാന്‍ സഹായിക്കുന്നു (എഫെ. 6:11,13,14). ഈ സൈനിക ചെരുപ്പിനെ പൗലൊസ് യെശയ്യാവ് 52:7 ലെ ഭാഷയില്‍ വിശദീകരിക്കുന്നു, അതായത് ജനത്തിനുവേണ്ടിയുള്ള യഹോവയുടെ യുദ്ധം വിജയിച്ച വാര്‍ത്ത ഒരു ദൂതുവാഹകന്‍ കൊണ്ടുവരുമ്പോഴുള്ള നിമിഷത്തിലെ ആഘോഷവും അപ്പോള്‍ വാഴുന്ന സമാധാനവും ഇങ്ങനെ വിശദീകരിക്കപ്പെടുന്നു: "സമാധാനത്തെ ഘോഷിച്ച് നന്മയെ സുവിശേഷിക്കയും രക്ഷയെ പ്രസിദ്ധമാക്കുകയും... ചെയ്യുന്ന സുവാര്‍ത്താദൂതന്‍റെ കാല്‍ പര്‍വ്വതങ്ങളിന്മേല്‍ എത്ര മനോഹരം! (യെശ. 52:7).

`എഫെസ്യരിലെ സമാധാനത്തെ പൗലൊസ് ഉയര്‍ത്തിക്കാട്ടുന്ന എട്ട് തവണ അവലോകനം ചെയ്യുക. സമാധാനത്തില്‍ ഇത്രയധികം താല്പര്യമുള്ള അദ്ദേഹം എന്തിനാണ് വിശദമായ സൈനിക രൂപകം ഉപയോഗിക്കുന്നത്? എഫെ. 1:2; 2:14,15,17; 4:3; 6:15,23.`

യെഹൂദരെയും ജാതികളെയും ഒരുമിച്ചുകൊണ്ടുവരുന്ന ക്രിസ്തുവിന്‍റെ പ്രവര്‍ത്തനമായി, "അവന്‍ നമ്മുടെ സമാധാനം; അവന്‍ വന്ന് ദൂരത്തായിരുന്ന നിങ്ങള്‍ക്കു സമാധാനവും സമീപത്തുള്ളവര്‍ക്കു സമാധാനവും സുവിശേഷിച്ചു" (എഫെ. 2:14-17). "ഇരുപക്ഷത്തെയും തന്നില്‍ ഒരേ പുതുമനുഷ്യനാക്കി" (2:15). ക്രിസ്തുവിന്‍റെ രക്ഷയുടെ സുവിശേഷകഥയും സമാധാനത്തിന്‍റെ സൃഷ്ടിപരമായ പ്രവര്‍ത്തനവും നിലനിര്‍ത്തിക്കൊണ്ട്, അവന്‍റെ വിജയം ആഘോഷിക്കുകയും ഭാവിയിലെ വിജയഘോഷത്തിലേക്കു നോക്കുകയും ചെയ്തുകൊണ്ട്, വിശ്വാസികള്‍ കാലുകള്‍ കുലുക്കി യുദ്ധത്തിനു തയ്യാറായി നില്ക്കുന്നു. യെശയ്യാവ് 52:7ലെ ദൂതുവാഹകനെപ്പോലെ, വിശ്വാസികള്‍ ക്രിസ്തുവിന്‍റെ വിജയവും അവന്‍റെ സമാധാനവും ഘോഷിക്കുന്ന ദൂതുവാഹകരാണ്. എന്നിരുന്നാലും തന്‍റെ ആയുധങ്ങളിലേക്കുള്ള ആഹ്വാനത്തെ നമ്മുടെ ശത്രുക്കള്‍ക്കെതിരെ സൈനിക ആയുധമെടുക്കുവാനുള്ള ആഹ്വാനമായി മനസ്സിലാക്കുവാന്‍ പൗലൊസ് ആഗ്രഹിക്കുന്നില്ല. അതുകൊണ്ടാണ് പൗലൊസ് തന്‍റെ വിശ്വാസികളെ "സമാധാനത്തിന്‍റെ സുവിശേഷം" ഘോഷിക്കുന്നവരായി വിശേഷിപ്പിക്കുന്നത് (എഫെ. 6:15). ഐക്യവും ആത്മീയോന്നതി വരുത്തുന്ന സംസാരവും ആര്‍ദ്രഹൃദയവും ഊന്നിപ്പറയുന്നവനായതുകൊണ്ട്, വിശ്വാസികള്‍ മറ്റുള്ളവരുമായുള്ള അവരുടെ ബന്ധങ്ങളില്‍ യുദ്ധോത്സുകരായിരിക്കണമെന്നും താന്‍ ആഗ്രഹിക്കുന്നില്ല (എഫെ. 4:25-5:2). ക്രിസ്തീയ സദ്ഗുണങ്ങളുടെയും (വിനയം, ക്ഷമ മുതലായവ) ആചാരങ്ങളുടെയും (പ്രാര്‍ത്ഥന, ആരാധന) സുവിശേഷ ആയുധശേഖരം ഉപയോഗിച്ച് സഭ "സമാധാനം" നിലനിര്‍ത്തണം. എല്ലാ കാര്യങ്ങളും ക്രിസ്തുവില്‍ ഏകീകരിക്കുവാനുള്ള ദൈവത്തിന്‍റെ മഹത്തായ പദ്ധതിയിലേക്കു വിരല്‍ ചൂണ്ടുന്ന ഇത്തരം പ്രവൃത്തികള്‍ തന്ത്രപ്രാധാന്യമുള്ളതാണ് (എഫെ. 1:9,10).

വിശ്വാസികള്‍ എന്ന നിലയിലുള്ള നമ്മുടെ ജീവിതത്തില്‍ പൗലൊസിന്‍റെ സൈനിക ചിത്രങ്ങള്‍ എന്താണ് അര്‍ത്ഥമാക്കുന്നത് എന്നു മനസ്സിലാക്കുവാന്‍ ഇനിപ്പറയുന്ന വാക്യം നമ്മെ സഹായിക്കുന്നത് എങ്ങനെയാണ്? "കവചം ധരിക്കുവാന്‍ ദൈവം നമ്മെ വിളിക്കുന്നു. നമുക്ക് വേണ്ടത് ശൗലിന്‍റെ പടച്ചട്ടയല്ല, ദൈവത്തിന്‍റെ സര്‍വ്വായുധവര്‍ഗ്ഗമാണ്. അപ്പോള്‍ ക്രിസ്തുവിനെപ്പോലെ ആര്‍ദ്രതയും അനുകമ്പയും സ്നേഹവും നിറഞ്ഞ ഹൃദയങ്ങളുമായി നമുക്കു വേലയ്ക്കു പോകാം." ഋഹഹലി ഏ ണവശലേ (അൗൃമെേഹമശെമി) ൗിശീി രീിളലൃലിരല ൃലരീൃറ, ഖൗഹ്യ 28, 1889.