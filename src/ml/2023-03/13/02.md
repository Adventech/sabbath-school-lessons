---
title:  'സഭ: ഒരു ഏകീകൃത സൈന്യം'
date:   17/09/2023
---

`എഫെ. 6:10-20 വരെ വായിക്കുക. സഭ ഏര്‍പ്പെട്ടിരിക്കുന്ന തരത്തിലുള്ള യുദ്ധത്തെക്കുറിച്ച് പൗലൊസ് എന്താണ് പറയുന്നത്? തിന്മയ്ക്കെതിരായ ഒരു വിശ്വാസിയുടെ ആത്മീയ പോരാട്ടമാണോ അതോ തിന്മയ്ക്കെതിരായ സഭയുടെ ഏകീകൃതമായ യുദ്ധമാണോ പൗലൊസ് പ്രാഥമികമായി ചിത്രീകരിക്കുന്നത്?`

ഗ്രീക്ക്, റോമന്‍ യുദ്ധങ്ങളിലെ വിജയം ഒരു സൈനിക യൂണിറ്റിലെ സൈനികരുടെ സഹകരണത്തെയും പ്രത്യേകിച്ച് യുദ്ധത്തിന്‍റെ ചൂടില്‍ പരസ്പരം പിന്തുണയ്ക്കുന്നതിനെയും ആശ്രയിച്ചിരിക്കുന്നു. യുദ്ധത്തിലെ വ്യക്തിവാദം, അവരെ പരാജയപ്പെടുത്തുവാന്‍ വിധിച്ചുകൊണ്ടുള്ള ബാര്‍ബേറിയന്‍ യോദ്ധാക്കളുടെ സ്വഭാവമായി കണക്കാക്കപ്പെട്ടിരുന്നു. എഫെസ്യര്‍ 6:10-20: (1) തിന്മയ്ക്കെതിരായ സഭയുടെ പങ്കിട്ട പോരാട്ടത്തെയാണ് പൗലൊസ് ഈ സാധാരണ സൈനിക ധാരണയ്ക്ക് അനുസൃതമായി പ്രധാനമായും അഭിസംബോധന ചെയ്യുന്നത് ഈ ആശയത്തെ പിന്തുണയ്ക്കുന്നതിന് പ്രധാന കാരണങ്ങളുണ്ട്. എല്ലാം സഭയെക്കുറിച്ചുള്ള ഒരു ലേഖനത്തിന്‍റെ പാരമ്യമാണ് ഈ ഭാഗം. അന്ധകാരത്തിന്‍റെ ശത്രുക്കളോട് യുദ്ധം ചെയ്യുന്ന ഏക ക്രിസ്തീയ പോരാളിയുടെ ചിത്രത്തോടെ തന്‍റെ ലേഖനം അവസാനിപ്പിക്കുന്നത് പൗലൊസിന് വിചിത്രമായിരിക്കും. (2) ഖണ്ഡികയുടെ അവസാനത്തില്‍ "സകല വിശുദ്ധന്മാര്‍ക്കും വേണ്ടി (എഫെ. 6:18-20) എന്ന പ്രാര്‍ത്ഥനയ്ക്കുള്ള തന്‍റെ ആഹ്വാനത്തില്‍ ക്രിസ്തീയ സൗഹൃദത്തെ പൗലൊസ് എടുത്തുകാണിക്കുന്നു (3) എല്ലാറ്റിലുമുപരിയായി, തിന്മയുടെ ശക്തികളെപ്പറ്റി പൗലൊസ് കത്തില്‍ നേരത്തെ ചര്‍ച്ച ചെയ്യുമ്പോള്‍, താന്‍ അവരെ സഭയ്ക്കെതിരെ പ്രതിഷ്ഠിക്കുന്നു. വ്യക്തിപരമായ വിശ്വാസിക്കെതിരെയല്ല. "അങ്ങനെ ഇപ്പോള്‍ സ്വര്‍ഗ്ഗത്തില്‍ വാഴ്ചകള്‍ക്കും അധികാരങ്ങള്‍ക്കും ദൈവത്തിന്‍റെ ബഹുവിധമായ ജ്ഞാനം അവന്‍ നമ്മുടെ കര്‍ത്താവായ യേശുക്രിസ്തുവില്‍ നിവര്‍ത്തിച്ച അനാദി നിര്‍ണ്ണയപ്രകാരം സഭ മുഖാന്തരം അറിയായ് വരുന്നു" (എഫെ. 3:10,11).

അതിനാല്‍, എഫെ. 6:10-20 തിന്മയെ നേരിടുന്ന ഏകാന്തനായ ഒരു പോരാളിയെ ചിത്രീകരിക്കുന്നില്ല. പകരം, പൗലൊസ് ഒരു പടത്തലവന്‍ എന്ന നിലയില്‍ സഭയെ ഒരു സൈന്യമായി അഭിസംബോധന ചെയ്യുന്നു. നമ്മുടെ മുഴുവന്‍ കവചവും ഏറ്റെടുക്കുവാനും ഒരു ഏകീകൃത സൈന്യമെന്ന നിലയില്‍, ശക്തമായും ഐക്യത്തോടെയും യുദ്ധം ചെയ്യുവാന്‍ താന്‍ നമ്മെ വിളിക്കുന്നു. ക്രിസ്തുവിന്‍റെ ശരീരം (എഫെ. 1:22,23; 4:1-16). ദൈവത്തിന്‍റെ കെട്ടിടം/മന്ദിരം (എഫെ. 2:19-22), ക്രിസ്തുവിന്‍റെ മണവാട്ടി (എഫെ. 5:21-33) എന്നിങ്ങനെ സഭയെക്കുറിച്ചുള്ള സുസ്ഥിരമായ വിവരണങ്ങള്‍ ഉള്‍പ്പെടുത്തി, അന്തിമരൂപത്തിലൂടെ സഭയെ ജീവനുള്ളവരുടെ സൈന്യമെന്ന നിലയില്‍ പൗലൊസ് തന്‍റെ സമഗ്രമായ ഊന്നല്‍ ഉപസംഹരിക്കുവാന്‍ തീരുമാനിച്ചു. തിന്മയ്ക്കെതിരായ ദീര്‍ഘനാളത്തെ പോരാട്ടത്തിന്‍റെ അവസാനഘട്ടമായ "ദുര്‍ദിവസത്തോട്" (എഫെ. 6:13) നാം സമീപിക്കുന്നതിനാല്‍ ദൈവത്തോടുള്ള നമ്മുടെ പ്രതിബദ്ധതയെക്കുറിച്ചോ സഹസൈനികര്‍ എന്ന നിലയില്‍ പരസ്പരം വിശ്വസ്തതയെക്കുറിച്ചോ അവ്യക്തത കാണിക്കേണ്ട സമയമല്ല ഇത്.

`ഒരു ഏകീകൃതശരീരമെന്ന നിലയില്‍, തിന്മയ്ക്കെതിരായ നമ്മുടെ പോരാട്ടങ്ങളില്‍ പരസ്പരം സഹായിക്കുന്നതിന്, അത് ഏത് രൂപത്തിലായാലും വന്‍വിവാദത്തില്‍ ഒരുമിച്ച് പ്രവര്‍ത്തിക്കുവാന്‍ നമുക്കു കഴിയും?`