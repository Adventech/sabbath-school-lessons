---
title:  സമാധാനം പുലര്‍ത്തുക
date:   16/09/2023
---

### വേദഭാഗം
എഫെ. 6:10-20; 1 പത്രൊസ് 4:1; 5:8; യെശ. 59:17; 52:8-10; 1 തെസ്സ. 5:16-18.

> <p>മനഃപാഠവാക്യം</p>
> "എല്ലാറ്റിനും മീതെ ദുഷ്ടന്‍റെ തീയമ്പുകളെയൊക്കെയും കെടുക്കുവാന്‍ തക്കതായ വിശ്വാസം എന്ന പരിച എടുത്തുകൊണ്ടും നില്പിന്‍. രക്ഷ എന്ന ശിരസ്ത്രവും ദൈവവചനം എന്ന ആത്മാവിന്‍റെ വാളും കൈക്കൊള്‍വിന്‍" (എഫെ. 6:16,17).

ജോണ്‍ ബന്യന്‍ കാരാഗൃഹത്തിലായിരുന്നപ്പോള്‍ എഴുതിയ തീര്‍ത്ഥാടകന്‍റെ പുരോഗതി (ജശഹഴൃശാچെ ജൃീഴൃലൈ) എന്ന തന്‍റെ ഭക്തിസാന്ദ്രമായ സാഹിത്യത്തില്‍, ക്രിസ്ത്യാനിയെ വാള്‍, പരിച, ശിരസ്ത്രം, മാര്‍ചട്ട, എല്ലാ പ്രാര്‍ത്ഥനകളും, തേഞ്ഞുപോകാത്ത ചെരുപ്പ് എന്നിങ്ങനെ തീര്‍ത്ഥാടകര്‍ക്കായി ദൈവം ഒരുക്കിയ എല്ലാത്തരം ആയുധ ശേഖരവും സൂക്ഷിച്ചിരുന്ന കൊട്ടാരത്തിലെ ആയുധപ്പുരയിലേക്ക് ആനയിച്ചു. ആകാശത്തിലെ നക്ഷത്രങ്ങള്‍ വലിയ സംഖ്യ ആയിരിക്കുന്നതുപോലെ, കര്‍ത്താവിന്‍റെ ശുശ്രൂഷയ്ക്കായി ഉപയോഗപ്പെടുത്തുവാന്‍ ഇവിടെ വേണ്ടത്ര ഉണ്ടായിരുന്നു. "ക്രിസ്ത്യാനി പുറപ്പെടുന്നതിനുമുമ്പ്, അവനെ വീണ്ടും ആയുധപ്പുരയിലേക്കു കൊണ്ടുപോകുന്നു അവിടെ ഒരുപക്ഷേ വഴിയില്‍ ആക്രമണങ്ങള്‍ നേരിടേണ്ടി വരാതിരിക്കുവാന്‍ അവര്‍ അവനെ തല മുതല്‍ പാദം വരെ പടച്ചട്ട അണിയിച്ചു."

ബന്യന്‍റെ 1678 ലെ എഴുത്ത് അതിന് ഏകദേശം 1600 വര്‍ഷം മുമ്പ്, അപ്പൊസ്തലനായ പൗലൊസ് എഴുതിയ ഒരു ലേഖനത്തെ ഓര്‍മിപ്പിക്കുന്നു. ഈ ലേഖനവും കാരാഗൃഹത്തില്‍വച്ച് എഴുതിയതാണ്. അതില്‍ മഹാമിഷനറിയായ അപ്പൊസ്തലന്‍ ഒരു വലിയ സൈന്യമായി സങ്കല്പിക്കുന്ന സഭ ദൈവത്തിന്‍റെ ആയുധപ്പുര സന്ദര്‍ശിക്കുകയും തല മുതല്‍ പാദം വരെയുള്ള കവചം ധരിച്ചുംകൊണ്ട് ദിവ്യപൂര്‍ണ്ണതയില്‍ യോഗ്യരാക്കുകയും ചെയ്യുന്നു. അവന്‍റെ നാമത്തില്‍ സമാധാനം സ്ഥാപിക്കുവാന്‍ പുറപ്പെട്ടപ്പോള്‍, അവന്‍റെ സൈന്യത്തിലെ ഓരോ സൈനികനുംവേണ്ടി "മുകളില്‍നിന്നു പാദം വരെ ഉറുമ്പുകൊണ്ട് പൊതിഞ്ഞ" ഏറ്റവും മികച്ച ആയുധങ്ങള്‍ ദൈവത്തിന്‍റെ ആയുധപുരയില്‍ ഉണ്ടായിരുന്നു എന്നു കാണിക്കുന്നു.

_ഈ ആഴ്ചയിലെ പാഠം പഠിച്ച് സെപ്റ്റംബര്‍ 23 ശബ്ബത്തിനുവേണ്ടി നമുക്ക് ഒരുങ്ങാം..._