---
title:  നടനശാലയിലെ (ആംഫി തിയേറ്റര്‍) ഒരു കലാപം
date:   26/06/2023
---

`അ.പ്ര. 19:21; 20:1 വരെ വായിക്കുക ഈ കഥയില്‍നിന്ന് നമുക്ക് എന്തു പാഠങ്ങള്‍ ഉള്‍ക്കൊള്ളുവാന്‍ കഴിയും?`

നഗരത്തിന്‍റെ ഒരു പ്രധാന ഉപാധിയെ സ്വാധീനിക്കത്തക്കവിധം എഫെസൊസിലെ വലുതും പരിഷ്കൃതവുമായ നഗരത്തില്‍ പൗലൊസിന്‍റെ സാക്ഷ്യം വളരെ ഫലപ്രദമായിരുന്നു. വിനോദസഞ്ചാരം അര്‍ത്തെമിസ് ക്ഷേത്രത്തെ കേന്ദ്രീകരിച്ചിരുന്നു. അത് എന്തൊരു ക്ഷേത്രമായിരുന്നു! ശില്പങ്ങള്‍ക്ക് വളരെ വിലമതിക്കുന്ന ശുദ്ധ വെണ്മയുള്ളതും കുറ്റമറ്റതുമായ മാര്‍ബിള്‍ ആയ പാരിയന്‍ മാര്‍ബിള്‍ കൊണ്ടുണ്ടാക്കിയതും 60 അടിവീതം ഉയരമുള്ളതുമായ ഭാഗികമായി 127 തൂണുകള്‍ ഉള്‍പ്പെടുന്നതായിരുന്നു ഈ ഗംഭീരമായ ഘടന. ഈ തൂണുകളില്‍ 36 തൂണുകളും കൊത്തുപണിചെയ്ത് സ്വര്‍ണ്ണം പൊതിഞ്ഞതാണ്. പുരാതന ലോകത്തിലെ ഏഴ് അത്ഭുതങ്ങളില്‍ ഒന്നായി ക്ഷേത്രത്തിന് ഇതു പ്രശസ്തി നേടിക്കൊടുത്തു.

പൗലൊസിന്‍റെ വിഗ്രഹാരാധനാ വിരുദ്ധ പ്രസംഗങ്ങള്‍ ക്ഷേത്രത്തില്‍നിന്നുള്ള സാമ്പത്തിക സഹായം ചോര്‍ത്തിക്കളയുന്നു എന്ന ആശങ്കയില്‍ (അ.പ്ര. 19:27), വെള്ളിപ്പണിക്കാരനായ ദെമേത്രിയൊസ് എന്ന തട്ടാന്‍ തന്‍റെ സഹശില്പികളെ കോപാവേശം കൊള്ളിച്ചു. അതിവേഗം വിപുലമായിക്കൊണ്ടിരുന്നതും അത്യധികം ഊര്‍ജ്ജസ്വലരുമായിരുന്ന ഒരു ജനക്കൂട്ടം കമ്പോളത്തില്‍നിന്ന് 25,000 ത്തോളം ആളുകള്‍ ഇരുന്നിരുന്ന നടനശാലയിലേക്ക് ഒഴുകിയെത്തി. എഫെസ്യരുടെ "അര്‍ത്തെമിസ് മഹാദേവി" എന്ന് തുടര്‍ച്ചയായി രണ്ടുമണിക്കൂര്‍ ആക്രോശിച്ചു (19:34). നഗരത്തിലെ ഗുമസ്തന്‍ ജനക്കൂട്ടത്തെ പിരിച്ചുവിട്ടശേഷം പൗലൊസ് വിശ്വാസികളുമായി കൂടിക്കാഴ്ച നടത്തി നഗരം വിട്ടു.

പൗലൊസിന്‍റെ മൂന്നാമത്തെ സുവിശേഷയാത്രയുടെ അന്ത്യത്തില്‍ താന്‍ എഫെസൊസിലെ മൂപ്പന്മാരെ കണ്ടുമുട്ടുന്നു. പൗലൊസിന്‍റെ ആശങ്കകളെ നിങ്ങള്‍ എങ്ങനെ സംഗ്രഹിക്കും? (കാണുക അ.പ്ര. 20:17-38).

എഫെസൊസുമായുള്ള പൗലൊസിന്‍റെ ബന്ധത്തിന്‍റെ ഒരു താല്കാലിക കാലഗണന:

* എ.ഡി. 52: എഫെസൊസിലേക്കുള്ള പൗലൊസിന്‍റെ ആദ്യകാല ഹ്രസ്വ സന്ദര്‍ശനം (അ.പ്ര. 18:18-21). 
* എ.ഡി. 53-56: എഫെസൊസില്‍ പൗലൊസിന്‍റെ മൂന്നുവര്‍ഷത്തെ ശുശ്രൂഷ (അ.പ്ര. 19:1; 20:1). തന്‍റെ താമസത്തിന്‍റെ അവസാനത്തോടടുത്തപ്പോഴായിരുന്നു താന്‍ 1 കൊരിന്ത്യര്‍ക്കുള്ള ലേഖനം എഴുതിയത് (1 കൊരി. 16:5-9).
* എ.ഡി. 57: മിലാത്തൊസില്‍ ആയിരുന്നപ്പോള്‍, പൗലൊസ് എഫെസൊസില്‍ നിന്നുള്ള മൂപ്പന്മാരെ കണ്ടുമുട്ടുന്നു (അ.പ്ര. 20:17-38).
* എ.ഡി. 62: എഫെസ്യര്‍ക്കുള്ള ലേഖനം പൗലൊസ് എഴുതുന്നത്, അത് ഒരുപക്ഷേ റോമിലെ തടവില്‍നിന്നാണ്.

`"അതുകൊണ്ട് ഉണര്‍ന്നിരിപ്പിന്‍; ഞാന്‍ മൂന്നു സംവത്സരം രാപ്പകല്‍ ഇടവിടാതെ കണ്ണുനീര്‍ വാര്‍ത്തുംകൊണ്ട് ഓരോരുത്തനു ബുദ്ധി പറഞ്ഞുതന്നത് ഓര്‍ത്തുകൊള്‍വിന്‍" എന്ന് പൗലൊസ് പറഞ്ഞു (അ.പ്ര. 20:31). ഇന്നത്തെ നമ്മുടെ സഭയ്ക്ക് പൗലൊസ് എന്തിനെക്കുറിച്ച് മുന്നറിയിപ്പു നല്കുമെന്ന് നിങ്ങള്‍ കരുതുന്നു, എന്തുകൊണ്ട്?`