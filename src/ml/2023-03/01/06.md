---
title:  'എഫെസ്യര്‍: ഒരു ക്രിസ്തു-പൂരിത കത്ത്'
date:   29/06/2023
---

`പൗലൊസ് തന്‍റെ കത്തിന്‍റെ വിഷയം അറിയിക്കുന്നത് എങ്ങനെയാണ്? എഫെ. 1:9,10.`

എഫെസ്യര്‍ക്കുള്ള സന്ദേശത്തെ എങ്ങനെ സംഗ്രഹിക്കുവാന്‍ കഴിയും? കാലസമ്പൂര്‍ണ്ണതയ്ക്കുവേണ്ടിയും അതില്‍ സഭയ്ക്കുള്ള പങ്കിനെയും കുറിച്ചുള്ള ദൈവത്തിന്‍റെ ക്രിസ്തു കേന്ദ്രീകൃതപദ്ധതിയുടെ ഒരു ദര്‍ശനം പൗലൊസ് അവതരിപ്പിക്കുന്നു. "സ്വര്‍ഗ്ഗത്തിനും ഭൂമിയിലുമുള്ളത് എല്ലാം പിന്നെയും ക്രിസ്തുവില്‍ ഒന്നായിച്ചേര്‍ക്കേണ്ടതിന്" ദൈവം തന്‍റെ പദ്ധതി ക്രിസ്തുവില്‍ തുടങ്ങിവച്ച (എഫെ. 1:10) യെഹൂദന്മാരുടെയും വിജാതീയരുടെയും ഒരു പുതിയ മാനവികത ഉള്‍ക്കൊള്ളുന്ന ഒരു അസ്ഥിത്വമായി സഭയെ സൃഷ്ടിച്ചുകൊണ്ടാണ് അവന്‍ അങ്ങനെ ചെയ്തത് (എഫെ. 2:14). ദൈവത്തിന്‍റെ ആത്യന്തികമായ ഉദ്ദേശ്യം നടക്കുകയാണെന്ന് ദുഷ്ടശക്തികള്‍ക്ക് സൂചന നല്കിക്കൊണ്ട് ഈ ദൈവിക പദ്ധതിയുമായി യോജിച്ച് പ്രവര്‍ത്തിക്കാന്‍ വിശ്വാസികളെ വിളിക്കുന്നു (എഫെ. 3:10). എഫെ. 1:9,10 എന്നീ വാക്യങ്ങള്‍ പ്രഘോഷിക്കുന്നതുപോലെ, ദൈവത്തിന്‍റെ മനസ്സിലുള്ള ഐക്യം ക്രിസ്തുവില്‍ കേന്ദ്രീകരിച്ചിരിക്കുന്നു. അതിനാല്‍ എഫെസ്യര്‍ ക്രിസ്തുവില്‍ കുതിര്‍ന്ന ഒരു കത്താണ് എന്ന് കണ്ടെത്തുന്നതില്‍ അതിശയിക്കാനില്ല, അത് എല്ലായിടത്തും ക്രിസ്തുവില്‍ ദൈവത്തിന്‍റെ പ്രവര്‍ത്തനങ്ങളെ പുകഴ്ത്തുകയും ക്രിസ്തുവില്‍ വാഗ്ദത്തം ചെയ്യുന്ന ആത്മീയ സ്രോതസ്സുകളിലേക്കുള്ള വിശ്വാസികളുടെ പ്രവേശനം ആഘോഷിക്കുകയും ചെയ്യുന്നു. "ക്രിസ്തുവില്‍" എന്ന പദപ്രയോഗവും സമാനമായ പദപ്രയോഗങ്ങളും പൗലൊസ് മുപ്പതിലധികം തവണ ഉപയോഗിക്കുകയും എല്ലായിടത്തും യേശുവിനെ ഉയര്‍ത്തുകയും ചെയ്യുന്നു. നിങ്ങള്‍ കത്ത് വായിക്കുമ്പോള്‍, ഈ വാക്യങ്ങള്‍ക്കായി ശ്രദ്ധിക്കുകയും പൗലൊസ് യേശുവില്‍ ശ്രദ്ധ കേന്ദ്രീകരിക്കുന്ന പല വഴികളിലും ജാഗ്രത പുലര്‍ത്തുകയും ചെയ്യുക.

എല്ലാറ്റിനെയും ക്രിസ്തുവില്‍ ഏകീകരിക്കുവാനുള്ള ദൈവത്തിന്‍റെ പദ്ധതിയുടെ കാതല്‍ ആയ സഭയുടെ ഭാഗമാണ് തങ്ങള്‍ എന്ന് ഓര്‍മ്മിപ്പിച്ചുകൊണ്ട് എഫെസൊസിലെ വിശ്വാസികളുടെ ആത്മീയ പ്രതിബദ്ധതയെ വീണ്ടും ജ്വലിപ്പിക്കുവാന്‍ പൗലൊസ് ശ്രമിക്കുന്നു. കത്തില്‍ "സഭ" (ഗ്രീക്ക്, എക്ലേസിയ) എന്ന വാക്ക് ഉപയോഗിക്കുമ്പോള്‍ താന്‍ അര്‍ത്ഥമാക്കുന്നത് "സാര്‍വ്വത്രിക സഭ" അല്ലെങ്കില്‍ സഭ മൊത്തമായി (ഒരു പ്രാദേശിക സഭ എന്നതിലുപരി) എന്നാണ്.

താന്‍ ഉപയോഗിക്കുന്ന ഒരു പ്രധാന തന്ത്രം സഭയെക്കുറിച്ച് സംസാരിക്കുക എന്നതാണ്, കൂടാതെ അത് വ്യക്തമായ രൂപകങ്ങള്‍ ഉപയോഗിച്ചാണ് ചെയ്യുന്നത്. അവയില്‍ നാലെണ്ണം കുറച്ച് വിശദമായി വികസിപ്പിക്കുന്നു.

1. സഭ ഒരു ശരീരമെന്നവിധം (എഫെ. 1:22,23; 2:16; 3:6; 4:1-16,25; 5:23,29,30).
2. സഭ കെട്ടിടം/മന്ദിരം എന്നവിധം (എഫെ. 2:19-22).
3. സഭ മണവാട്ടി എന്നവിധം (എഫെ. 5:22-27).
4. സഭ സൈന്യമെന്നവിധം (എഫെ. 6:10-20).

`ഈ സാദൃശ്യങ്ങളില്‍ ഓരോന്നും അതിന്‍റേതായ രീതിയില്‍ തന്‍റെ സഭയെക്കുറിച്ചുള്ള ദൈവത്തിന്‍റെ ഉദ്ദേശ്യവും അവന്‍റെ സഭയ്ക്കുവേണ്ടിയുള്ള ഇംഗിതവും എന്താണെന്ന് വെളിപ്പെടുത്തുന്നു. നിങ്ങള്‍ ഭാഗമായ സെവന്ത്-ഡെ അഡ്വന്‍റിസ്റ്റുസഭയില്‍, ദൈവം ഒരു അന്തര്‍ദേശീയവും പല ഭാഷകളുള്ളതും എല്ലാവിധ ജനവിഭാഗങ്ങള്‍ ഉള്ളതും പല സംസ്കാരങ്ങളുള്ളതുമായ സമൂഹത്തെ ഒരുമിച്ചുകൂട്ടുന്നു (വെളി. 14:6,7). എല്ലാം യേശുവില്‍ ഏകീകരിക്കുവാനുള്ള അവന്‍റെ പദ്ധതിയുടെ പൂര്‍ത്തീകരണത്തിലേക്കുള്ള വഴി ചൂണ്ടിക്കാണിക്കുന്നു (എഫെ. 1:9,10). ദൈവത്തിന്‍റെ മഹത്തായ പദ്ധതിയുമായി നമുക്കെങ്ങനെ യോജിപ്പ് പ്രവര്‍ത്തിക്കുവാനാകും?`