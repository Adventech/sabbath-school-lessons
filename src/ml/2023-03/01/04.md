---
title:  എഫെസ്യര്‍ക്കുള്ള കത്തിന് ചെവികൊടുക്കുന്നു
date:   27/06/2023
---

മഹാനഗരമായ എഫെസൊസിലെ വിശ്വാസികളുടെ വീട്ടു സഭകളില്‍ ഉറക്കെ വായിക്കുന്നതിന് പൗലൊസ് എഫെസ്യര്‍ക്കുള്ള ലേഖനം എഴുതി. പൗലൊസിന്‍റെ വിടവാങ്ങലിനുശേഷമുള്ള ഇടക്കാല വര്‍ഷങ്ങളില്‍, ക്രിസ്തീയ പ്രസ്ഥാനം വളരുകയും വീട്ടുപള്ളികളുടെ എണ്ണം വര്‍ദ്ധിക്കുകയും ചെയ്തു. ഈ ആദ്യകാല വിശ്വാസികള്‍ക്ക്, സ്ഥാപക അപ്പൊസ്തലനായ പൗലൊസിന്‍റെ വ്യക്തിപരമായ പ്രതിനിധിയായ തുഹിക്കൊസും അവരുടെയിടയില്‍ നില്ക്കുകയും അവനില്‍നിന്നുള്ള ഒരു കത്ത് പങ്കിടുകയും ചെയ്യുന്നത് ഒരു പ്രധാന സംഭവമായിരിക്കുമായിരുന്നു. ലേഖനം തന്നെ നിര്‍ദ്ദേശിച്ചതുപോലെ, ഒത്തുകൂടിയ സംഘത്തില്‍ പിതാവ്, മാതാവ്, മക്കള്‍, അടിമകള്‍ എന്നിവര്‍ ആതിഥേയ കുടുംബത്തില്‍ അംഗങ്ങളായി ഉള്‍പ്പെട്ടിരിക്കാം (എഫെ. 5:21--6:9). അക്കാലത്ത് ഒരു കുടുംബത്തില്‍ ഉപഭോക്താക്കള്‍ (പിന്തുണയ്ക്കായി വീട്ടുകാരനെ ആശ്രയിക്കുന്ന സ്വതന്ത്ര വ്യക്തികള്‍) കൂടാതെ ഇടപാടുകാരും ഉള്‍പ്പെട്ടേയ്ക്കാം. അതുകൊണ്ട് ഇവരും മറ്റ് വീടുകളിലെ അംഗങ്ങളും ഉണ്ടായിരിക്കാം.

`ചുവടെയുള്ള കത്തിന്‍റെ രൂപരേഖയുമായിച്ചേര്‍ന്ന്, മുഴുവന്‍ ലേഖനവും ഉച്ചത്തില്‍ വായിക്കുക (അങ്ങനെ ചെയ്യുവാന്‍ ഏതാണ്ട് 15 മിനിറ്റ് എടുക്കും). കത്തില്‍ മൊത്തത്തില്‍ ഏത് വിഷയങ്ങളാണ് പ്രതിദ്ധ്വനിക്കുന്നത്?`

1\. പ്രാരംഭ ആശംസകള്‍ (എഫെ. 1:1,2).

2\. ആമുഖ അനുഗ്രഹം (1:3-14).

3\. ക്രിസ്തു കേന്ദ്രീകൃതമായ ജ്ഞാനം പ്രാപിക്കുവാന്‍ വിശ്വാസികള്‍ക്കായി പ്രാര്‍ത്ഥിക്കുന്നത് (1:15-23).

4\. ആത്മീയമായി ഒരിക്കല്‍ മരിച്ചു; ഇപ്പോള്‍ ക്രിസ്തുവിനോടൊപ്പം ഉയര്‍ത്തപ്പെട്ടിരിക്കുന്നു (2:1-10).

5\. വിജാതീയരില്‍നിന്നും യെഹൂദരില്‍നിന്നും സഭയുടെ ക്രിസ്തുവിന്‍റെ സൃഷ്ടിപ്പ് (2:11-22).

6\. പൗലൊസ് ജാതികളോടുള്ള ക്രിസ്തുവിന്‍റെ പ്രസംഗകനെന്നവിധം (3:1-13).

7\. ക്രിസ്തുവിന്‍റെ സ്നേഹം അനുഭവിക്കുന്നതിനുവേണ്ടി വിശ്വാസികള്‍ക്കായി പ്രാര്‍ത്ഥിക്കുന്നു (3:14-21).

8\. ആത്മാവിനാല്‍ പ്രചോദിതമായ സഭയുടെ ഐക്യത്തെ മുറുകെപ്പിടിക്കുക (4:1-16).

9\. പുതിയതും ഐക്യം പരിപാലിക്കുന്നതുമായ ജീവിതം നയിക്കുക (4:17-32).

10\. സ്നേഹത്തിലും വെളിച്ചത്തിലും ജ്ഞാനത്തിലും നടക്കുക (5:1-20).

11\. ക്രിസ്തീയ ഭവനത്തില്‍ ക്രിസ്തുവിനാല്‍ രൂപീകൃതമായ ജീവിതം പരിശീലിക്കുക (5:21; 6:9).

12\. സഭ ദൈവത്തിന്‍റെ സൈന്യമെന്നവിധം ഒരുമിച്ചു നില്ക്കുക (6:10-20).

13\. സമാപന ആശംസ (6:21-24).

`ഈ കത്തിലൂടെ വരുന്നത് എന്തു പ്രധാനവിഷയമാണെന്ന് തോന്നുന്നു? ഇത് നിങ്ങളോട് പറയുന്നതെന്താണ്? എന്ത് പ്രത്യേക ആശയം അല്ലെങ്കില്‍ ആശയങ്ങള്‍ ഭവനത്തെ സ്പര്‍ശിക്കുന്നു?`