---
title:  പൗലൊസ്, എഫെസൊസിലേക്കുള്ള സുവിശേഷകന്‍
date:   25/06/2023
---

`പൗലൊസിന്‍റെ രണ്ടാമത്തെ സുവിശേഷയാത്രയുടെ അവസാനം എഫെസൊസിലേക്കുള്ള തന്‍റെ പ്രഥമ സന്ദര്‍ശനത്തില്‍ താന്‍ എന്ത് ചെയ്തു? (അ.പ്ര. 18:18-21).`

ഏകദേശം 250,000 ജനസംഖ്യയുള്ള എഫെസൊസ് റോമാസാമ്രാജ്യത്തിലെ ഏറ്റവും വലിയ നഗരങ്ങളിലൊന്നായിരുന്നു. സാമ്രാജ്യത്തിലെ ഏറ്റവും സമ്പന്നമായ പ്രവിശ്യകളിലൊന്നായ ഏഷ്യന്‍ പ്രവിശ്യയുടെ തലസ്ഥാനമായിരുന്നു. അത് ഏഷ്യാമൈനര്‍ എന്നു നാം ഇന്ന് അറിയുന്ന ഭൂരിഭാഗവും ഉള്‍പ്പെടുന്നു. പൗലൊസിന്‍റെ കാലത്ത് ഈ പ്രവിശ്യ വളര്‍ച്ചയുടെയും സമൃദ്ധിയുടെയും ഒരു കാലം ആസ്വദിക്കുകയായിരുന്നു. ഒരു തുറമുഖനഗരമായിരുന്ന എഫെസൊസ് പ്രധാന കരമാര്‍ഗ്ഗങ്ങളുടെ നാല്‍ക്കവലയില്‍ ആയിരുന്നു. ജനം നഗരത്തിലെ പല ദേവതകളെയും ആരാധിച്ചിരുന്നപ്പോള്‍, നഗരത്തിന്‍റെ സംരക്ഷക ദേവിയായി പരിഗണിക്കപ്പെട്ടിരുന്ന അര്‍ത്തെമിസ് പരമോന്നതയായിരുന്നു. പൗരസംബന്ധമായ ആചാരങ്ങള്‍, കായികകളികള്‍, വാര്‍ഷിക ആഘോഷങ്ങള്‍ എന്നിവയുടെ കേന്ദ്രബിന്ദുവായിരുന്നു അവളുടെ ആരാധന. (അര്‍ത്തെമിസിനെ റോമാക്കാര്‍ ഡയാന എന്നു വിളിച്ചിരുന്നു; അ.പ്ര. 19:24,35 കാണുക).

പൗലൊസ് പിന്നീട് തന്‍റെ മൂന്നാമത്തെ സുവിശേഷയാത്രയില്‍ എഫെസൊസിലേക്കു മടങ്ങുകയും (അ.പ്ര. 19:1-12) അവിടെ "മൂന്നു വര്‍ഷം" ശേഷിക്കുകയും ചെയ്തു (20:31) ക്രിസ്തുമതം ദൃഢമായി സ്ഥാപിക്കുക എന്ന ഉദ്ദേശത്തോടുകൂടി അപ്പൊസ്തലന്‍ എഫെസൊസിന് ഒരു പ്രധാന സമയ പ്രതിബദ്ധത ഉണ്ടാക്കി.

`എഫെസൊസില്‍ "കര്‍ത്താവായ യേശുവിനു"വേണ്ടിയുള്ള വ്യാപകമായ ആദരവിലേക്കു നയിച്ചത് വിചിത്രമായ എന്തു സംഭവമാണ്? (അ.പ്ര. 19:13-20).`

നഗരത്തില്‍ ദേശാന്തരികളായി നടക്കുന്ന ഏഴ് യെഹൂദാ മന്ത്രവാദികളുടെ വിചിത്രമായ കഥകള്‍ ലൂക്കൊസ് പങ്കിടുന്നു. യേശുവിന്‍റെയും പൗലൊസിന്‍റെയും പേരുകള്‍ അവരുടെ മന്ത്രോച്ചാരണത്തില്‍ ചേര്‍ക്കുന്നത് ഈ ഭൂതബാധിതരുടെ വഴിതെറ്റിക്കുന്ന ഉദ്യമമാണെന്ന് തെളിയുന്നു. നഗരത്തിന്‍റെ തെരുവുകളിലൂടെ ഈ വാര്‍ത്ത മിന്നിയപ്പോള്‍ "എല്ലാവരും അമ്പരന്നു; കര്‍ത്താവായ യേശുവിന്‍റെ നാമം മഹിമപ്പെട്ടു" (അ.പ്ര. 19:17). ഈ സംഭവം വിശ്വാസികള്‍ ആയിക്കഴിഞ്ഞവരും "50,000 വെള്ളിക്കാശ്" വിലവരുന്ന തങ്ങളുടെ മാന്ത്രിക കലകളുടെ കൈപുസ്തകങ്ങള്‍ പരസ്യമായി കത്തിച്ചുകളയുകയും ചെയ്തുവരുമായ ചിലരുടെമേല്‍ ആഴമായ സ്വാധീനമുളവാക്കി (അ.പ്ര. 19:19). നഗരത്തിലെ വിശാലമായ താമസക്കാര്‍ക്കൊപ്പം യേശുവിന്‍റെ ആരാധന മറ്റെന്തെങ്കിലും അല്ലെങ്കില്‍ മറ്റാരുടെയും ആരാധനയില്‍ ലയിപ്പിക്കരുതെന്നത് വിശ്വാസികള്‍ പഠിച്ചു. 

`തങ്ങള്‍ക്ക് ഇത്രയധികം ചിലവുണ്ടായിട്ടും തങ്ങളുടെ സ്വന്തം പുസ്തകങ്ങള്‍ കത്തിച്ചത് എന്തിനെയാണ് സൂചിപ്പിച്ചത്? കര്‍ത്താവിനോടുള്ള ഒരു സമ്പൂര്‍ണ്ണ പ്രതിബദ്ധതയെക്കുറിച്ച് അതെന്താണ് പറയുന്നത്?`