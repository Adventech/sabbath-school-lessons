---
title:  പൗലൊസും എഫെസ്യരും
date:   24/06/2023
---

### വേദഭാഗം
അ.പ്ര. 18:18-21; 19:13; 20:1; 20:17-38; എഫെ. 1:1,2; 6:21-24; 3:13; 1:9,10

> <p>മനഃപാഠവാക്യം</p>
> "അവനില്‍ താന്‍ മുന്‍ നിര്‍ണ്ണയിച്ച തന്‍റെ പ്രസാദത്തിനു തക്കവണ്ണം തന്‍റെ ഹിതത്തിന്‍റെ മര്‍മ്മം അവന്‍ നമ്മോട് അറിയിച്ചു. അത് സ്വര്‍ഗ്ഗത്തിലും ഭൂമിയിലുമുള്ളത് എല്ലാം പിന്നെയും ക്രിസ്തുവില്‍ ഒന്നായിച്ചേര്‍ക്കുക എന്നിങ്ങനെ കാലസമ്പൂര്‍ണ്ണതയിലെ വ്യവസ്ഥക്കായിക്കൊണ്ടു തന്നേ" (എഫെ. 1:9,10).

നമ്മള്‍ എന്തെങ്കിലും എഴുതുമ്പോള്‍, അതിന് ഒരു ഉദ്ദേശ്യമുണ്ട്. ചിലപ്പോള്‍ അങ്ങനെ ചെയ്യുന്നതില്‍ അത് പ്രധാനപ്പെട്ട ഒന്ന് ആകാം. അമേരിക്കയിലെ ആഭ്യന്തരയുദ്ധത്തില്‍ 7,000 സൈനികര്‍ കൊല്ലപ്പെട്ട ഭീകരമായ നാശത്തിനുശേഷം എബ്രഹാം ലിങ്കണ്‍, 1863 ല്‍ തന്‍റെ പ്രസിദ്ധമായ ഗെറ്റിഡ് ബര്‍ഗ്ഗ് പ്രസംഗം എഴുതി. ആ പ്രസംഗത്തില്‍ സ്ഥാപക പിതാക്കന്മാരെ വിളിച്ച്, 1776 ല്‍ രൂപം കൊണ്ട രാഷ്ട്രം നിലനില്ക്കുമോ അല്ലെങ്കില്‍ 'ഭൂമിയില്‍നിന്ന് നശിക്കുമോ' എന്നതിന്‍റെ ഒരു ആത്യന്തിക പരീക്ഷണമാണ് ആ ആഭ്യന്തരയുദ്ധമെന്നുള്ള തന്‍റെ ആശ്വാസം പ്രകടിപ്പിച്ചു.

പൗലൊസിന് തന്‍റെ ലേഖനമെഴുതുവാന്‍ പ്രേരിപ്പിക്കുന്ന ഒരു അഗാധമായ ഉദ്ദേശ്യമുണ്ട്. ഭാഗികമായി അവന്‍റെ തടവ് നിമിത്തവും (എഫെ. 3:13; 6:20) ഭാഗികമായി അവന്‍റെ തുടരെയുള്ള പീഡനവും പ്രലോഭനങ്ങളും നിമിത്തവും എഫെസ്യര്‍ക്ക് സ്നേഹവായ്പ് തോന്നുവാനുള്ള കഴിവ് നഷ്ടപ്പെടുവാന്‍ അവര്‍ പരീക്ഷിക്കപ്പെട്ടു. ക്രിസ്തുവിനെ അവരുടെ രക്ഷകനായി സ്വീകരിച്ചുകൊണ്ട് സഭയുടെ ഒരു ഭാഗമായിത്തീര്‍ന്ന് രൂപാന്തരപ്പെട്ടപ്പോള്‍ അവര്‍ക്ക് എന്തു സംഭവിച്ചു എന്നതിനെക്കുറിച്ച് പൗലൊസ് അവരെ ഓര്‍മ്മിപ്പിക്കുന്നു. അവര്‍ ക്രിസ്തുവിന്‍റെ ശരീരമായിത്തീര്‍ന്നു (എഫെ. 1:19-23, 4:1-16). മന്ദിരത്തിലെ നിര്‍മ്മാണ സാമഗ്രികളായി (എഫെ. 2:19-22), ക്രിസ്തുവിന്‍റെ മണവാട്ടിയായി (എഫെ. 5:21-33), കൂടാതെ സജ്ജമാക്കപ്പെട്ട ഒരു സൈന്യമായി (എഫെ. 6:10-20). എല്ലാം ക്രിസ്തുവില്‍ ഒന്നായിച്ചേര്‍ക്കുവാനുള്ള ദൈവത്തിന്‍റെ മഹത്തായ പദ്ധതി നിറവേറ്റുന്നതില്‍ അവര്‍ തന്ത്രപ്രധാനമായ പങ്കുവഹിക്കുന്നു (എഫെ. 1:9,10). ക്രിസ്തുവിന്‍റെ അനുയായികള്‍ എന്ന നിലയിലുള്ള അവരുടെ പൂര്‍ണ്ണമായ വ്യക്തിത്വത്തിലേക്കും പദവികളിലേക്കും എഫെസൊസിലെ വിശ്വാസികളെ ഉണര്‍ത്തുവാന്‍ പൗലൊസ് എഴുതുന്നു.

_ഈ ആഴ്ചയിലെ പാഠം പഠിച്ച് ജൂലൈ 1 ശബ്ബത്തിനുവേണ്ടി നമുക്ക് ഒരുങ്ങാം..._