---
title:  കൂടുതല്‍ പഠനത്തിന്
date:   30/06/2023
---

എഫെസ്യരിലെ ശക്തിയെക്കുറിച്ച് പൗലൊസ് എന്തിനാണ് ഇത്രയധികം ഭാഷ ഉപയോഗിക്കുന്നത് എന്ന് വിശദീകരിക്കുവാന്‍ മന്ത്രവാദികള്‍ യേശുവിന്‍റെയും പൗലൊസിന്‍റെയും പേരുകള്‍ ദുരുപയോഗം ചെയ്യുന്ന കഥ സഹായിക്കുന്നു (അ.പ്ര. 19:13-20; ഞായറാഴ്ചത്തെ ഭാഗം കാണുക). ചില പുതിയ വിശ്വാസികള്‍, യേശുവിന്‍റെ പരമാധികാരത്തെ സംബന്ധി ച്ചുള്ള പുതിയ അറിവിനാല്‍, അവരുടെ വിലയേറിയ മാന്ത്രിക കലകളുടെ കൈപ്പുസ്തകങ്ങള്‍ തീയിലേക്കെറിയുന്നു. മാന്ത്രികവിദ്യയും മറ്റ് കണ്ടെത്തലുകളും കൈകാര്യം ചെയ്യുന്ന 250-ഓളം രേഖകളുടെ കണ്ടെത്തലിനു നന്ദി, ഈ മാന്ത്രിക പുസ്തകങ്ങളില്‍ രേഖപ്പെടുത്തിയിരിക്കുന്നതുപോലെയുള്ള ആചാരങ്ങള്‍, മന്ത്രങ്ങള്‍, സൂത്രവാക്യങ്ങള്‍, ശാപങ്ങള്‍ മുതലായവയുടെ ധാരാളം ചിത്രീകരണങ്ങള്‍ ഞങ്ങളുടെ പക്കലുണ്ട്. ദേവന്മാരെയും ദേവതകളെയും ദുരാത്മശക്തികളെയും അവര്‍ ആവശ്യപ്പെടുന്നതെന്തും ചെയ്യുവാന്‍ പ്രേരിപ്പിക്കുന്നതിന് അത്തരം ആചാരങ്ങള്‍ എങ്ങനെ നടത്താമെന്ന് നൂറ്റാണ്ടുകളായി പുസ്തകങ്ങളിലൂടെ വിശ്വാസികളെ ഉപദേശിച്ചിരുന്നു.

ഈ പുസ്തകങ്ങള്‍ 50,000 വെള്ളിനാണയങ്ങള്‍ അല്ലെങ്കില്‍ 50,000 ദിവസത്തെ കൂലി വിലയുള്ളതാണെന്ന് ലൂക്കൊസ് നമ്മോടു പറയുന്നു. (ഇന്നത്തെ സ്ഥിതിയില്‍, ഒരു വിദഗ്ദ്ധ തൊഴിലാളിക്ക് ദിവസവും 80 ഡോളര്‍ വേതനം അനുവദിക്കുകയാണെങ്കില്‍, ഇത് 4 ദശലക്ഷം ഡോളര്‍ വരും!). ഈ വിശദാംശം അവരുടെ ദൈനംദിന ജീവിതത്തില്‍ ഈ പുസ്തകങ്ങളുടെ പ്രാധാന്യവും കേന്ദ്രീകരണവും പ്രകടമാക്കുന്നു. "മന്ത്രത്തകിട്, വശ്യശക്തി, ഈശ്വരസ്തുതി, ആത്മീയശക്തി നേടുന്നതിനുള്ള പരമ്പരാഗത മാര്‍ഗ്ഗങ്ങള്‍ എന്നിവയുടെ തുടര്‍ച്ചയായ ഉപയോഗത്തെക്കുറിച്ച് അവര്‍ പൂര്‍ണ്ണമായും പശ്ചാത്തപിക്കണമെന്ന് അവര്‍ക്കു വേണ്ടത്ര ബോധ്യപ്പെടാന്‍ ദൈവത്തിന്‍റെ പരമാധികാര ഇടപെടല്‍ ആവശ്യമായിരുന്നു." (ഏൃമിറ ഞമുശറെ, ാഹ: ്വീാറലൃ്ൗാ, 2010), ു. 34. "പൈശാചിക പ്രപഞ്ചശക്തികളുടെ നിരന്തരമുള്ള സ്വാധീനത്തെയും ആക്രമണങ്ങളെയും എങ്ങനെ തൃപ്തികരമായി നേരിടാമെന്നതിനെക്കുറിച്ച് നിര്‍ദ്ദേശം ആവശ്യമായിരിക്കുന്ന വിശ്വാസികള്‍ക്കാണ് എഫെസ്യര്‍ എഴുതിയതെന്ന് നാം മനസ്സിലാക്കുന്നു."  ഇഹശിീിേ ഋ. അൃാററ, ുീംലൃ മിറ ാമഴശര: ഠവല ഇീിരലുേ ീള ുീംലൃ ശി ഋുവലശെമിെ (ഏൃമിറ ഞമുശറെ, ാശ: ആമസലൃ ആീീസെ, 1992), ു. 165. എഫെസ്യര്‍ക്കുള്ള ലേഖനം പൗലൊസിന്‍റെ പ്രതികരണമാണ്, അതില്‍ താന്‍ ക്രിസ്തുവിനെ എല്ലാ ശക്തികള്‍ക്കും മീതെ ഉയര്‍ത്തപ്പെട്ടവനായി ചൂണ്ടിക്കാണിക്കുകയും (എഫെ. 1:20-23) ദൈവം വിശ്വാസികള്‍ക്ക് നല്കുന്ന ശക്തിയുടെ ശ്രേഷ്ഠത ഊന്നിപ്പറയുകയും ചെയ്യുന്നു (എഫെ. 2:15-19; 3:14-21; 6:10-20).

**ചര്‍ച്ചയ്ക്കുള്ള ചോദ്യങ്ങള്‍**

`നമ്മുടെ ലോകത്തിലും നിങ്ങളുടെ ജീവിതത്തിലും ഇന്ന് ഏത് ശക്തികളാണ് അല്ലെങ്കില്‍ അധികാരങ്ങളാണ് സജീവമായിരിക്കുന്നത്? ഉന്നതനായ ക്രിസ്തുവിനോട് കലര്‍പ്പില്ലാത്ത വിശ്വസ്തത കാണിക്കുന്നതിനുപകരം അവരെ ബഹുമാനിക്കുകയും ആദരിക്കുകയും ചെയ്യുന്നതിന് വിശ്വാസികളെ പരീക്ഷിച്ചുകൊണ്ട് ഈ ശക്തികള്‍ എങ്ങനെയാണ് അവരെത്തന്നെ വെളിപ്പെടുത്തുന്നത്?`

`സകലവും ക്രിസ്തുവില്‍ ഏകീകരിക്കുന്നതിനുള്ള ദൈവത്തിന്‍റെ കാലസമ്പൂര്‍ണ്ണതയുടെ പശ്ചാത്തലത്തില്‍, പൗലൊസ് ഭാവിയെക്കുറിച്ചുള്ള പ്രത്യാശ പ്രകടിപ്പിക്കുന്നു. എഫെ. 1:18; 2:12; 4:4 എന്നീ വാക്യങ്ങളില്‍ പൗലൊസ് "പ്രത്യാശ" എന്ന പദം ഉപയോഗിക്കുന്നതിനെ അവലോകനം ചെയ്യുക. ഭാവിക്കുവേണ്ടി പ്രത്യാശിക്കാമെന്ന് താന്‍ വിശ്വസിക്കുന്നതെന്തുകൊണ്ടാണ്?`