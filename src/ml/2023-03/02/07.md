---
title:  കൂടുതല്‍ പഠനത്തിന്
date:   07/07/2023
---

ദൈവം മാനവകുലത്തിന്‍റെ ഭാവിയെ ചിലരെ നിത്യജീവനായും മറ്റുള്ളവരെ നിത്യമരണത്തിനായും മുന്‍നിശ്ചയിച്ചിരിക്കുന്നു എന്ന് എഫെ 1:3-14 വരെയുള്ള ഭാഗം പഠിപ്പിക്കുന്നുണ്ടോ? നിര്‍ഭാ ഗ്യവശാല്‍ പലരും ഇതു വിശ്വസിക്കുന്നു. എന്നിരുന്നാലും ഈ ആശയങ്ങളെപ്പറ്റി ചിന്തിക്കുക:

1\. നമ്മെ ദത്തെടുക്കുവാനുള്ള ദൈവിക തിരഞ്ഞെടുപ്പ് സംഭവിക്കുന്നത് "ക്രിസ്തുയേശുവിലൂടെ" (എഫെ. 1:5) അല്ലെങ്കില്‍ "അവനില്‍" (എഫെ. 1:4,11) ആയതുകൊണ്ട് ഈ വേദഭാഗത്ത് ക്രിസ്തുവിന്‍റെ പങ്ക് നിര്‍ണ്ണായകമാണ്. മനുഷ്യര്‍ ജനിക്കുന്നതിനുമുമ്പുതന്നെ, ഓരോരോ സന്ദര്‍ഭത്തില്‍ രക്ഷിക്കപ്പെടുകയോ നഷ്ടപ്പെടുകയോ ചെയ്യുന്നവരെ തിരഞ്ഞെടുക്കുന്നതിനുപകരം ക്രിസ്തുവിലുള്ള വിശ്വാസം തിരഞ്ഞെടുക്കുന്ന എല്ലാവര്‍ക്കുമായി ദൈവത്തിന്‍റെ തിരഞ്ഞെടുപ്പും മുന്‍നിര്‍ണ്ണയവും പ്രയോഗിക്കപ്പെടുന്നുവെന്ന് ഇതു സൂചിപ്പിക്കുന്നു. ക്രിസ്തുവില്‍ വിശ്വസിക്കുന്നവരോടുള്ള പഠനവും മുന്‍കൂട്ടി നിശ്ചയിച്ചിട്ടുള്ളതും ദൈവികവുമായ പ്രതികരണമാണ് ദൈവത്തിന്‍റെ തീരുമാനം.

2\. എഫെ. 1:3-14 ല്‍ ദൈവത്തിന്‍റെ രക്ഷാപ്രവര്‍ത്തനത്തെക്കുറിച്ചുള്ള ഉജ്ജ്വലമായ ബന്ധഭാഷയും അടങ്ങിയിരിക്കുന്നു. ദൈവം "പിതാവും" നാം അവന്‍റെ അനുഗ്രഹങ്ങള്‍ ധാരാളമായി പ്രാപിക്കുന്ന അവന്‍റെ ദത്തെടുത്ത മക്കളുമാണ് (എഫെ. 1:3-5,8). ഈ സമ്പന്നവും ബന്ധമുള്ള ഭാഷയുടെയും വെളിച്ചത്തില്‍ ദൈവത്തിന്‍റെ  തിരഞ്ഞെടുപ്പിനെയും മുന്‍നിശ്ചയത്തെയും കുറിച്ചുള്ള ഭാഷ നാം മനസ്സിലാക്കണം. ദൈവം ദൂരെനിന്ന് കല്പനകള്‍ കൊടുക്കുന്ന ഒരു വിദൂര, വികാരമില്ലാത്ത ന്യായാധിപനല്ല, മറിച്ച് അവന്‍റെ എല്ലാ കുഞ്ഞുങ്ങളുടെയും കരുതലുള്ള പിതാവാണ് (എഫെ. 3:15 കാണുക).

3\. ദൈവികം മാനുഷിക തിരഞ്ഞെടുപ്പിനെ മാനിക്കുന്നു എന്നത് എഫെ. 1:3-14 പ്രതിഫലിപ്പിക്കുന്നു (പ്രത്യേകിച്ച് "കേള്‍ക്കുന്നതും, വിശ്വസിക്കുന്നതും" പ്രധാനമാണെന്ന് വിധിക്കപ്പെടുന്ന എഫെ. 1:13), ലേഖനത്തില്‍ മറ്റൊരിടത്ത് (എഫെ. 2:8; 3:17; 4:1-6:20, ഇവയെല്ലാം തിരഞ്ഞെടുപ്പിന്‍റെ പ്രവര്‍ത്തനത്തിനും വിശ്വാസത്തിന്‍റെ പ്രതികരണത്തിനും ഊന്നല്‍ കൊടുക്കുകയോ അനുമാനിക്കുകയോ ചെയ്യുന്നു). പുതിയനിയമത്തിലെ മറ്റ് ഭാഗങ്ങളിലും (ഉദാ: 1 തിമൊ. 24; പ്രവൃ. 17:22-31). അല്ലെങ്കില്‍ എലന്‍ വൈറ്റ് പ്രസ്താവിച്ചതുപോലെ, "തന്‍റെ പുത്രന്‍റെ സമാനതകളില്ലാത്ത ദാനത്തില്‍ ലോകം മുഴുവന്‍ പ്രചരിക്കുന്ന വായുപോലെ, യഥാര്‍ത്ഥ കൃപയുടെ അന്തരീക്ഷംകൊണ്ട് ദൈവം ലോകത്തെ മുഴുവന്‍ വലയം ചെയ്തിരിക്കുന്നു. ജീവദായകമായ ഈ അന്തരീക്ഷം ശ്വസിക്കുവാന്‍ തിരഞ്ഞെടുക്കുന്ന എല്ലാവരും ക്രിസ്തുയേശുവിലുള്ള സ്ത്രീപുരുഷന്മാരുടെ നിലവാരത്തിലേക്കു ജീവിക്കുകയും വളരുകയും ചെയ്യും." ടലേുെ ീേ ഇവൃശെേ, ു. 68.

**ചര്‍ച്ചയ്ക്കുള്ള ചോദ്യങ്ങള്‍**

`ആര് രക്ഷിക്കപ്പെടും ആര് നഷ്ടപ്പെടും എന്നതിനെപ്പറ്റി നാം സൃഷ്ടിക്കപ്പെടുന്നതിനു മുമ്പുതന്നെ ദൈവം തിരഞ്ഞെടുപ്പ് നടത്തുന്നില്ല എന്ന ആശയത്തെ പിന്തുണയ്ക്കുന്ന മുകളില്‍ നല്കിയിരിക്കുന്നവയോട് നിങ്ങള്‍ എന്തു വാദങ്ങള്‍ ചേര്‍ക്കും?`

`ഒരു വ്യക്തിക്ക് യേശുവില്‍ രക്ഷയുണ്ടോ ഇല്ലയോ എന്ന് ആത്യന്തികമായി തീരുമാനിക്കുന്നത് ആരുടെ തിരഞ്ഞെടുപ്പാണ്?`

`"അവനില്‍ നമുക്ക് അവന്‍റെ രക്തത്താല്‍ അതിക്രമങ്ങളുടെ മോചനമെന്ന വീണ്ടെടുപ്പ് ഉണ്ട്" (എഫെ. 1:7). ന്യായപ്രമാണത്തിന്‍റെ പ്രവൃത്തിയാലല്ല, വിശ്വാസത്താല്‍ മാത്രമുള്ള രക്ഷയുടെ യാഥാര്‍ത്ഥ്യത്തെ ഈ വാക്യം എങ്ങനെ വെളിപ്പെടുത്തുന്നു?`