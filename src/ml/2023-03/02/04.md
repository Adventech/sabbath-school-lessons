---
title:  ദൈവത്തിന്‍റെ മഹത്തായ ക്രിസ്തു-കേന്ദ്രീകൃതമായ പദ്ധതി
date:   04/07/2023
---

`"കാലസമ്പൂര്‍ണ്ണതയ്ക്കുവേണ്ടിയുള്ള" ദൈവത്തിന്‍റെ പദ്ധതി എന്താണ്, അതിന്‍റെ വ്യാപനം എത്ര വിപുലമാണ്? എഫെ. 1:9,10.`

ദൈവത്തിന്‍റെ പദ്ധതിക്കായി പൗലൊസ് മൂന്ന് അടയാളങ്ങള്‍ ഉപയോഗിക്കുന്നു. അവ (1) "അവന്‍റെ ഇച്ഛയുടെ നിഗൂഢത" (2) "അവന്‍റെ ഉദ്ദേശ്യം" (3) കാലസമ്പൂര്‍ണ്ണതയ്ക്കായുള്ള ഒരു പദ്ധതി എന്നിവയാണ്. ദൈവത്തിന്‍റെ അന്തിമമായതും അവസാനത്തേതുമായ പദ്ധതി എന്താണ്? എല്ലാം എല്ലായിടത്തും യേശുവില്‍ ഏകീകരിക്കുക.

പദ്ധതിയെ വിവരിക്കുവാന്‍ പൗലൊസ് ഉപയോഗിക്കുന്ന പദം ആകര്‍ഷകമായ ഒന്നാണ് (ഗ്രീക്ക് അനകെഫലായിന്‍സ്തൈ), അതായത് "ചുമതല ഏറ്റെടുക്കുക" അല്ലെങ്കില്‍ ക്രിസ്തുവില്‍ എല്ലാം "സംഗ്രഹിക്കുക." പുരാതന അക്കൗണ്ടിങ് സമ്പ്രദായത്തില്‍, നിങ്ങള്‍ കണക്കുകളുടെ ഒരു നിര "ചേര്‍ത്ത്" മൊത്തം മുകളില്‍ സ്ഥാപിക്കും. ദൈവത്തിന്‍റെ അന്തിമവും കാലാന്തരപരവുമായ പദ്ധതിക്ക് യേശു നേതൃത്വം നല്കുന്നു. ക്രിസ്തു കേന്ദ്രീകൃതമായ ഈ പദ്ധതി "ലോകസ്ഥാപനത്തിനുമുമ്പ് രൂപപ്പെട്ടതാണ്" (എഫെ. 1:4). മാത്രമല്ല അത് എല്ലാ സമയവും ("കാലസമ്പൂര്‍ണ്ണത") സ്ഥലവും ("എല്ലാം.... സ്വര്‍ഗ്ഗത്തിലെയും ഭൂമിയിലെയും കാര്യങ്ങള്‍"). പ്രപഞ്ചത്തിന്‍റെ മഹത്തായ, ദൈവിക ലക്ഷ്യമായി പൗലൊസ് ക്രിസ്തുവിലുള്ള ഐക്യത്തെ പ്രഖ്യാപിക്കുന്നു.

"കാലസമ്പൂര്‍ണ്ണതയ്ക്കായുള്ള ദൈവത്തിന്‍റെ പദ്ധതി ചര്‍ച്ച ചെയ്യുമ്പോള്‍ (എഫെ. 1:10), കത്തിലൂടെ പൗലൊസ് നെയ്തെടുക്കുമെന്ന വിഷയം താന്‍ പങ്കുവയ്ക്കുന്നു. യേശുവിന്‍റെ മരണം, പുനരുത്ഥാനം, സ്വര്‍ഗ്ഗാരോഹണം, ഉയര്‍ത്തല്‍ എന്നിവയില്‍ വേരൂന്നിയ എല്ലാ കാര്യങ്ങളെയും ഏകീകരിക്കുവാനുള്ള തന്‍റെ പദ്ധതി ദൈവം ആരംഭിക്കുന്നു (എഫെ. 1:15-2:10). അത് സഭ സ്ഥാപിച്ച് മനുഷ്യവര്‍ഗ്ഗത്തിന്‍റെയും യെഹൂദരുടെയും വിജാതീയരുടെയും വ്യത്യസ്ത ഘടകങ്ങളെ ഏകീകരിച്ചുകൊണ്ടാണ് (എഫെ. 2:11-3:13).

ഇത്തരത്തില്‍, ദൈവത്തിന്‍റെ പദ്ധതി നടക്കുകയാണെന്നും അവരുടെ വിഭജന ഭരണം അവസാനിക്കുമെന്നും സഭ ദുഷ്ടശക്തികള്‍ക്കു സൂചന നല്കുന്നു (എഫെ. 3:10). "പിശാചു തനിക്ക് അല്പകാലമേയുള്ളൂ എന്നറിഞ്ഞ് മഹാക്രോധത്തോടെ നിങ്ങളുടെ അടുക്കല്‍ ഇറങ്ങിവന്നിരിക്കുന്നു" എന്നു ബൈബിളില്‍ മറ്റൊരിടത്തു പറഞ്ഞിരിക്കുന്നു (വെളി. 12:12).

പൗലൊസിന്‍റെ കത്തിന്‍റെ അവസാന പകുതി ഐക്യത്തിലേക്കുള്ള ആവേശകരമായ ആഹ്വാനത്തോടെ ആരംഭിക്കുകയും (എഫെ. 4:1-16) തുടര്‍ന്ന് ഐക്യത്തിന് കോട്ടം തട്ടുന്ന പെരുമാറ്റം ഒഴിവാക്കി പകരം സഹവിശ്വാസികളോട് ഐക്യദാര്‍ഢ്യം വളര്‍ത്തുവാനുള്ള ദീര്‍ഘമായ പ്രബോധനത്തോടെ തുടരുകയും ചെയ്യുന്നു (എഫെ. 4:17-6:9). ക്രിസ്തുവിന്‍റെ നാമത്തില്‍ സമാധാനം സ്ഥാപിക്കുന്നതില്‍ ഊര്‍ജ്ജസ്വലതയോടെ പങ്കുചേരുന്ന, ഒരു ഏകീകൃത സൈന്യമായി സഭയുടെ ഉണര്‍വ് പകരുന്ന ചിത്രത്തോടെ പൗലൊസ് ഉപസംഹരിക്കുന്നു (എഫെ. 6:10-20).

`ക്രിസ്തുയേശുവില്‍ നിങ്ങള്‍ അനുഭവിച്ച വീണ്ടെടുപ്പ് എല്ലാറ്റിനെയും ക്രിസ്തുവില്‍ ഏകീകരിക്കുവാനുള്ള ദൈവത്തിന്‍റെ പഠനവിഷയമാക്കിയതും അന്തിമപദ്ധതിയുമായ വ്യാപകവും മഹത്തുമായ ഒന്നിന്‍റെ ഭാഗമാണെന്ന് നിങ്ങള്‍ക്ക് എങ്ങനെ അംഗീകരിക്കുവാന്‍ കഴിയും?`