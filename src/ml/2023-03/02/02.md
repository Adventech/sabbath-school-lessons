---
title:  ക്രിസ്തുവില്‍ തിരഞ്ഞെടുക്കപ്പെടുകയും അംഗീകരിക്കപ്പെടുകയും ചെയ്തു
date:   02/07/2023
---

നിങ്ങള്‍ക്കു നന്ദി എന്ന കുറിപ്പില്‍ സാധാരണയായി സ്വീകരിച്ച സമ്മാനത്തിന്‍റെയോ സമ്മാനങ്ങളുടെയോ ഒരു വിവരണം ഉള്‍പ്പെടുന്നു. എഫെ. 1:3-14 ല്‍ സുവിശേഷത്തിന്‍റെ അനുഗ്രഹങ്ങള്‍ക്കായി പൗലൊസ് ദൈവത്തിന് നന്ദിയര്‍പ്പിക്കുമ്പോള്‍ താന്‍ ഒരു നീണ്ട സമ്മാനപ്പട്ടിക ഉള്‍പ്പെടുത്തുന്നു. "സകല ആത്മികാനുഗ്രഹത്താലും നമ്മെ ക്രിസ്തുവില്‍ അനുഗ്രഹിച്ചിരിക്കുന്നു" എന്ന വസ്തുത കാരണം പൗലൊസ് ദൈവത്തെ സ്തുതിക്കുന്നു (എഫെ. 1:3). അനുഗ്രഹങ്ങള്‍ ആത്മീയമാണ് (ഗ്രീക്ക്, ന്യൂമാറ്റിക്കോസ്), അവ ആത്മാവിലൂടെയാണ് വരുന്നത് (ന്യൂമ), അത് പൗലൊസിന്‍റെ അനുഗ്രഹത്തിന്‍റെ സമാപനത്തിലേക്കു വിരല്‍ചൂണ്ടുന്നു, അത് വിശ്വാസികളുടെ ജീവിതത്തില്‍ പരിശുദ്ധാത്മാവിന്‍റെ പ്രവര്‍ത്തനത്തെ കൊണ്ടാടുന്നു (എഫെ. 1:13,14).

ക്രിസ്തുവില്‍ ദൈവം നമ്മെ എങ്ങനെ വീക്ഷിക്കുന്നു എന്നതിനെക്കുറിച്ചുള്ള പ്രചോദനാത്മകമായ ഭാഷ എഫെ. 1:3-6 ല്‍ ഉള്‍ക്കൊള്ളുന്നു. സൃഷ്ടിപ്പിലും വീണ്ടെടുപ്പിലും (കൂടെ) ക്രിസ്തുവില്‍ നാം വിലപ്പെട്ട പുത്രീപുത്രന്മാര്‍ എന്നവിധം അവന്‍റെ സന്നിധിയില്‍ "വിശുദ്ധന്മാരും നിഷ്കളങ്കരും" ആയി നില്ക്കേണ്ടതിന് ലോകത്തെ സൃഷ്ടിക്കുന്നതിനുമുമ്പ് ദൈവം നമ്മെ തിരഞ്ഞെടുക്കുകയും മുന്‍ നിയമിക്കുകയും ചെയ്തു (എഫെ. 1:4; 5:27 താരതമ്യം ചെയ്യുക എഫെ. 1:5). സൂര്യന്‍ പ്രകാശിക്കുന്നതിനുമുമ്പു മുതല്‍, നാം "പ്രിയനായവനില്‍ അംഗീകരിക്കപ്പെടും" എന്നത് അവന്‍റെ നയോപായ വൈദഗ്ദ്ധ്യം ആണ് (എഫെ. 1:6). ചുരുക്കത്തില്‍, നാം രക്ഷിക്കപ്പെടണമെന്നത് ദൈവത്തിന്‍റെ ഉദ്ദേശ്യമാണ്. പാപപൂര്‍ണ്ണമായ നമ്മുടെ സ്വന്തം തിരഞ്ഞെടുപ്പിലൂടെ മാത്രമാണ് നമുക്ക് രക്ഷ നഷ്ടപ്പെടുന്നത്.

"സ്വര്‍ലോകങ്ങളില്‍" എന്ന പ്രയോഗം എഫെസ്യരില്‍ (പുതിയനിയമത്തില്‍ ഉപയോഗിച്ചിരിക്കുന്ന ഒരേയൊരു സ്ഥലം) എന്താണ് അര്‍ത്ഥമാക്കുന്നത്? പദപ്രയോഗത്തിന്‍റെ ഉപയോഗം പഠിക്കുക (കാണുക എഫെ. 1:3,20; 2:6; 3:10; 6:12; "സ്വര്‍ഗ്ഗത്തില്‍" എന്നതിന്‍റെ ഉപയോഗം താരതമ്യം ചെയ്യുക എഫെ. 3:15; 4:10; 6:9).

എഫെസ്യരില്‍ "സ്വര്‍ലോകങ്ങളില്‍" എന്നും "സ്വര്‍ഗ്ഗങ്ങളില്‍" അല്ലെങ്കില്‍ "സ്വര്‍ഗ്ഗത്തില്‍ എന്നും കാണപ്പെടുന്ന പദപ്രയോഗങ്ങള്‍ സ്വര്‍ഗ്ഗത്തെ ദൈവത്തിന്‍റെ വാസസ്ഥലമെന്നും (എഫെ. 1:3; 6:9), ആത്മികശക്തികളുടെ സ്ഥാനമെന്നും (എഫെ. 1:10,20,21; 3:10,15; 6:12) പിതാവിന്‍റെ വലത്തുഭാഗത്തേക്ക് ക്രിസ്തു ഉയര്‍ത്തപ്പെടുന്ന സ്ഥാനമെന്നും കാണിക്കുന്നു (എഫെ. 1:20). ക്രിസ്തുവിലൂടെ ആത്മീയ അനുഗ്രഹങ്ങള്‍ അര്‍പ്പിക്കുന്ന മണ്ഡലമെന്ന നിലയില്‍, വിശ്വാസികള്‍ക്ക് ഈ "സ്വര്‍ലോകങ്ങളിലേക്ക്' വര്‍ത്തമാനകാലത്ത് പ്രവേശനമുണ്ട് (എഫെ. 1:3; 2:6)."സ്വര്‍ലോകങ്ങള്‍" വിശ്വാസികള്‍ക്ക് അനുഗ്രഹത്തിന്‍റെ സ്ഥലമായി മാറിയിട്ടുണ്ടെങ്കിലും അവ ഇപ്പോഴും ക്രിസ്തുവിന്‍റെ കര്‍ത്തൃത്വത്തെ എതിര്‍ക്കുന്ന ദുഷ്ടശക്തികളില്‍ നിന്നുള്ള സംഘട്ടനത്തിന്‍റെ സ്ഥലമാണ് (എഫെ. 3:10; 6:12).

`"ലോകസ്ഥാപനത്തിനുമുമ്പ്" നാം അവനില്‍, ക്രിസ്തുവില്‍ തിരഞ്ഞെടുക്കപ്പെട്ടവരാണെന്ന് പറയുന്ന എഫെ. 1:4 ധ്യാനിക്കുക. ഇത് അര്‍ത്ഥമാക്കുന്നത് എന്താണ്? ദൈവത്തിന് നമ്മോടുള്ള സ്നേഹത്തെയും നാം രക്ഷിക്കപ്പെടണമെന്നുള്ള അവന്‍റെ ആഗ്രഹത്തെയും ഇത് എങ്ങനെ വെളിപ്പെടുത്തുന്നു?`