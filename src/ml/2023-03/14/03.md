---
title:  നാം സമൂഹത്തിനുവേണ്ടി വീണ്ടെടുക്കപ്പെട്ടിരിക്കുന്നു
date:   25/09/2023
---

`നിങ്ങള്‍ എഫെസ്യര്‍ 2 വായിക്കുമ്പോള്‍, ഈ ചോദ്യത്തിന് ഉത്തരം തേടുക: ദൈവം തന്‍റെ പുത്രനായ യേശുക്രിസ്തു മുഖാന്തരം നമുക്കുവേണ്ടി എന്താണ് ചെയ്തത്?`

"എന്നാല്‍ ദൈവം..." ഈ രണ്ട് വാക്കുകളും മനുഷ്യരാശിക്ക് അറിയാവുന്ന ഏറ്റവും പ്രതീക്ഷ നിറഞ്ഞവ ആയിരിക്കണം. എഫെ. 2:1-10 ല്‍ പൗലൊസ് തന്‍റെ സദസ്സിന്‍റെ ഭീകരമായ ഭൂതകാലത്തെ വിവരിക്കുന്നു. എല്ലാ മനുഷ്യരാശിയുടെയും ദുരവസ്ഥ പങ്കുവച്ചുകൊണ്ട്, അവര്‍ ദൈവത്തിനെതിരായ മത്സരത്തിലേക്കു കുതിച്ചു, അവരുടെ ജീവിതം പാപത്തിന്‍റെയും സാത്താന്‍റെയും ആധിപത്യത്തിലായി (എഫെ. 2:1-3). "എന്നാല്‍ കരുണാസമ്പന്നനായ ദൈവം..." ദൈവം അവര്‍ക്കും നമുക്കുംവേണ്ടി എന്തു ചെയ്തു? (1) അവന്‍ നമ്മെ ക്രിസ്തുവിനോടൊപ്പം ജീവിപ്പിച്ചു. ക്രിസ്തുവിന്‍റെ പുനരുത്ഥാനം നമ്മുടേതാണ്. (2) അവന്‍ നമ്മെ ക്രിസ്തുവിനോടൊപ്പം ഉയിര്‍പ്പിച്ചു. ക്രിസ്തുവിന്‍റെ സ്വര്‍ഗ്ഗാരോഹണം നമ്മുടെ സ്വന്തമാണ്. (3) അവന്‍ നമ്മെ സ്വര്‍ഗ്ഗത്തില്‍ ക്രിസ്തുവിനോടൊപ്പം ഇരുത്തി ക്രിസ്തുവിന്‍റെ കിരീടധാരണം നമ്മുടേതാണ് (എഫെ. 2:4-7). അഖിലാണ്ഡത്തെ മാറ്റിമറിക്കുന്ന ക്രിസ്തുവിന്‍റെ ജീവിതത്തിലെ സംഭവങ്ങള്‍ക്ക് നാം വെറും കാഴ്ചക്കാരല്ല. ഈ ശ്രദ്ധേയമായ പ്രവൃത്തികള്‍ ദൈവം സ്വീകരിക്കുന്നത് നമ്മിലുള്ള ഏതെങ്കിലും യോഗ്യതകൊണ്ടല്ല, മറിച്ച് അവന്‍റെ കൃപ കൊണ്ടാണ് (എഫെ. 2:8,9). വിശ്വാസികള്‍ യേശുവിനോട് ഐക്യദാര്‍ഢ്യത്തോടെ ജീവിക്കണമെന്നും നല്ല പ്രവൃത്തികള്‍ ചെയ്യണമെന്നും അവന്‍ ആഗ്രഹിക്കുന്നു (എഫെ. 2:10). നാം യേശുവിനോട് ഐക്യദാര്‍ഢ്യത്തോടെ ജീവിക്കുന്നുവെന്ന് എഫെ. 2:1-10 പഠിപ്പിക്കുന്നുവെങ്കില്‍ എഫെ. 2:11-22 പഠിപ്പിക്കുന്നത് അവന്‍റെ സഭയുടെ ഭാഗമായി മറ്റുള്ളവരോട് ഐക്യദാര്‍ഢ്യത്തോടെ ജീവിക്കുക എന്നാണ്. യേശുവിന്‍റെ മരണത്തിന് ദൈവവുമായുള്ള വിശ്വാസിയുടെ ബന്ധം സ്ഥാപിക്കുന്ന മരണത്തിന് ദൈവവുമായുള്ള വിശ്വാസിയുടെ ബന്ധം സ്ഥാപിക്കുന്ന ലംബമായ (മുകളില്‍നിന്ന് താഴേക്ക്) ഗുണങ്ങളുണ്ട് (എഫെ. 2:1-10). തിരശ്ചീനമായവ (സമാന്തരം) മറ്റുള്ളവരുമായുള്ള നമ്മുടെ ബന്ധം ഉറപ്പിക്കുന്നു (എഫെ. 2:11-22). വിടവ് വിശാലമാക്കുന്നതിന് ന്യായപ്രമാണത്തെ ദുരുപയോഗപ്പെടുത്തുന്നതുള്‍പ്പെടെ വിജാതീയ വിശ്വാസികളെ യെഹൂദരില്‍നിന്നും വേര്‍തിരിക്കുന്ന സകലതിനെയും യേശു തന്‍റെ ക്രൂശിലൂടെ തകര്‍ത്തു (എഫെ. 2:11-18). വിശ്വാസികള്‍ അടങ്ങിയ അത്ഭുതകരമായ ഒരു പുതിയ ആലയം യേശു പണിയുന്നു. ആലയത്തിലെ വിശുദ്ധ സ്ഥലത്തുള്ള ആരാധനയില്‍നിന്നും ഒരിക്കല്‍ ഒഴിവാക്കപ്പെട്ടിരുന്ന വിജാതീയര്‍, ഇപ്പോള്‍ യെഹൂദാവിശ്വാസികളുമായി ഒന്നാകുവാന്‍ ചേരുന്നു. നാമും "കര്‍ത്താവില്‍ വിശുദ്ധമന്ദിരമായ" (എഫെ. 2:19-22) ദൈവത്തിന്‍റെ സഭയുടെ ഭാഗമായിത്തീരുന്നു. ദൈവകൃപയാല്‍, യേശുവിനോടും നിങ്ങളുടെ സഹവിശ്വാസികളോടും ഐക്യദാര്‍ഢ്യത്തോടെ ഈ ദിവസം ജീവിക്കുവാനുള്ള പദവി നിങ്ങള്‍ക്കുണ്ട്.

അനേകരുടെ മാനസാന്തരത്തിന് എഫെ. 2:8-10 വരെയുള്ള ഭാഗം ഒരു പങ്ക് വഹിച്ചിട്ടുണ്ട്. ഈ വാക്യങ്ങളില്‍ മാര്‍ട്ടിന്‍ ലൂഥര്‍ തന്‍റെ ഹൃദയം കീഴടക്കിയ ഒരു കൃപയും നവീകരണത്തിന്‍റെ ചില കേന്ദ്രസ്ഥിരീകരണങ്ങളും കണ്ടെത്തി. രക്ഷ അവന്‍റെ കൃപയാല്‍ മാത്രം വരുന്നു, കൃപയിലൂടെ മാത്രം, ക്രിസ്തുവിനാല്‍ മാത്രം, ദൈവത്തിന്‍റെ മഹത്വത്തിനായി മാത്രം. 1738 ല്‍ ലണ്ടനിലെ ആല്‍ഡേഴ്സ് ഗേറ്റ് സ്ട്രീറ്റില്‍ മാനസാന്തരം അനുഭവപ്പെട്ടു. പതിനെട്ട് ദിവസം കഴിഞ്ഞശേഷം ജോണ്‍ വെസ്ലി ഓക്സ്ഫോര്‍ഡ് യൂണിവേഴ്സിറ്റിയില്‍ "ഹൃദയത്തില്‍ നിന്നുള്ള ഒരു നിലവിളിയും ഒരു പുതിയ പ്രസ്ഥാനത്തിന്‍റെ പ്രകടനപത്രികയും" വാഗ്ദത്തം ചെയ്തുകൊണ്ട് പ്രസംഗിച്ചു. എഫെസ്യര്‍ 2:8 ആയിരുന്നു തന്‍റെ വാക്യം (ടലല അ. ടസല്ശിഴീിേ ംീീറ, ڇടൃമേിഴലഹ്യ ംമൃാലറ: ഠവല ംലഹെല്യچെ മിറ വേല ഋ്മിഴലഹശരമഹ അംമസലിശിഴڈ ഇവൃശശെേമി ഒശീൃ്യെേ (ാമഴമ്വശില) ്ീഹ. 5, ിീ.1 (1984).