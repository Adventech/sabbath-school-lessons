---
title:  വിശ്വാസത്തിന്‍റെ ഐക്യം
date:   27/09/2023
---

`എഫെസ്യര്‍ 4 ല്‍ പൗലൊസ് വിശ്വാസികളോട് ചില കാര്യങ്ങള്‍ ചെയ്യുന്നത് നിര്‍ത്തുവാനും മറ്റുള്ളവ ചെയ്യുന്നത് ഉറപ്പാക്കുവാനും ആവശ്യപ്പെടുന്നു. എന്താണ് ആ കാര്യങ്ങള്‍?`

എഫെസ്യര്‍ 4 ആരംഭിക്കുന്നതും അവസാനിക്കുന്നതും സഭാംഗങ്ങള്‍ എന്ന നിലയില്‍ പരസ്പരം പരിപാലിക്കുവാനുള്ള ആഹ്വാനങ്ങളോടെയാണ് (എഫെ. 4:1-3,32). ഈ ക്ഷണങ്ങള്‍ക്കിടയില്‍, സഭയിലെ ഐക്യം പരിപോഷിപ്പിക്കണമെന്ന ആശയത്തിന് പൗലൊസ് ശക്തമായ പിന്തുണ വാഗ്ദാനം ചെയ്യുന്നു. ഏഴ് "ഒന്ന്" പട്ടികപ്പെടുത്തിയാണ് താന്‍ ആരംഭിക്കുന്നത്: ശരീരം ഒന്ന്, ആത്മാവ് ഒന്ന്, കര്‍ത്താവ് ഒരുവന്‍, വിശ്വാസം ഒന്ന്, സ്നാനം ഒന്ന്, ഒരു പ്രത്യാശ എല്ലാവര്‍ക്കും മീതെയുള്ളവനും എല്ലാവരിലും ഇരിക്കുന്നവനായി എല്ലാവര്‍ക്കും ദൈവവും പിതാവുമായവന്‍ ഒരുവന്‍ (എഫെ. 4:4-6). ഈ ആത്മീയ യാഥാര്‍ത്ഥ്യങ്ങളാല്‍ നാം ബന്ധപ്പെട്ടിരിക്കുന്നു. വാസ്തവത്തില്‍ നാം ഐക്യത്തിലാണ്.

ഐക്യം ഒരു ദൈവശാസ്ത്രപരമായ ഉറപ്പാണെങ്കിലും അതിന് നമ്മുടെ കഠിനാദ്ധ്വാനം ആവശ്യമാണ്. അതുകൊണ്ട് നാം എല്ലായ്പോഴും "ആത്മാവിന്‍റെ ഐക്യം കാത്തുസൂക്ഷിക്കുവാന്‍ പരിശ്രമിക്കുന്നവരായിരിക്കണം" (എഫെ. 4:3). നമുക്കോരോരുത്തര്‍ക്കും അങ്ങനെ ചെയ്യാവുന്ന ഒരു മാര്‍ഗ്ഗം ക്രിസ്തുവിന്‍റെ ശരീരത്തിന്‍റെ സജീവമായ "ഭാഗം" ആയിരിക്കുക എന്നതാണ് (എഫെ. 4:7-16). ഓരോ അവയവവും ശരീരത്തിന്‍റെ ഒരു ദാനമായ ഭാഗമാണ് അതിന്‍റെ ആരോഗ്യത്തിന് നാം സംഭാവന ചെയ്യണം (4:7,16). അപ്പൊസ്തലന്മാര്‍, പ്രവാചകന്മാര്‍, സുവിശേഷകന്മാര്‍, ഇടയന്മാര്‍, ഉപദേഷ്ടാക്കന്മാര്‍ എന്നിവരുടെ പ്രവര്‍ത്തനത്തിലൂടെ എല്ലാവര്‍ക്കും പ്രയോജനം ലഭിക്കണം (എഫെ. 4:11,12). അസ്ഥിബന്ധങ്ങളും ദശനാരുകളുംപോലെ ഇവയ്ക്ക് ഒരു ഏകീകൃത പ്രവര്‍ത്തനമുണ്ട്. ശരീരത്തിന്‍റെ ശിരസ്സായ ക്രിസ്തുവിലേക്ക് ഒരുമിച്ചുവളരുവാന്‍ നമ്മെ സഹായിക്കുന്നു (എഫെ. 4:13,15).

ആ സമയത്ത് പൗലൊസ് അവരോട് പറഞ്ഞു, "മനുഷ്യരുടെ ചതിയാലും ഉപായത്താലും തെറ്റിച്ചുകളയുന്ന തന്ത്രങ്ങളില്‍ കുടുങ്ങിപ്പോകുവാന്‍ തക്കവണ്ണം ഉപദേശത്തിന്‍റെ ഓരോ കാറ്റിനാല്‍ അലഞ്ഞുഴലുന്ന ശിശുക്കള്‍ ആയിരിക്കരുത്" (എഫെ. 4:14). "മനുഷ്യരുടെ കൗശലത്തില്‍" നിന്ന് ആദിമസഭ ആന്തരിക പോരാട്ടങ്ങളെ അഭിമുഖീകരിച്ചുവെന്ന് ഈ വാക്കുകള്‍ വ്യക്തമായി സൂചിപ്പിക്കുന്നു.

"പരസ്പരം ദയയുള്ളവരായി ആര്‍ദ്രഹൃദയത്തോടെ, അന്യോന്യം ക്ഷമിക്കുക" (എഫെ. 4:32) എന്ന തന്‍റെ അവസാന അഭ്യര്‍ത്ഥനയിലേക്കു പൗലൊസ് നീങ്ങുമ്പോള്‍, അവരുടെ മുന്‍ കഠിന ഹൃദയം ഒഴിവാക്കുവാന്‍ താന്‍ വിശ്വാസികളോട് ആവശ്യപ്പെടുന്നു (എഫെ. 4:17-24). കോപവും പരുഷമായ സംസാരവും ഒഴിവാക്കുവാനും പകരം, കൃപ വളര്‍ത്തുകയും കൃപ നല്കുകയും ചെയ്യുന്ന ഭാഷ പകരം വയ്ക്കുക (എഫെ. 4:25-31).

കാര്യങ്ങള്‍ സമാധാനപരമായിരിക്കുമ്പോള്‍ ഐക്യത്തെക്കുറിച്ചുള്ള ഈ അദ്ധ്യായം വായിക്കുവാന്‍ എളുപ്പമാണ്. നാം ചില സംഘട്ടനങ്ങളില്‍ അകപ്പെടുമ്പോള്‍ അതു വായിക്കുന്നത് കൂടുതല്‍ വെല്ലുവിളി നിറഞ്ഞതും പ്രധാനപ്പെട്ടതുമാണ്. ക്രിസ്തുവിന്‍റെ ശരീരത്തിന്‍റെ ഐക്യം, അവന്‍ എന്തിനാണോ മരിച്ചത് അതിന്‍റെ ഐക്യം അനുഭവിക്കുവാന്‍ നിങ്ങള്‍ ഇന്ന് ഓര്‍ക്കുന്നുണ്ടോ?

`പ്രാദേശികതലത്തിലും ലോകമെമ്പാടും നമ്മുടെ സഭയുടെ ഐക്യത്തിന് സംഭാവന ചെയ്യുവാന്‍ കഴിയുന്ന മാര്‍ഗ്ഗങ്ങള്‍ എന്തൊക്കെയാണ്? നമുക്കു കഴിയുന്ന കാര്യം ചെയ്യുന്നത് പ്രധാനമായിരിക്കുന്നത് എന്തുകൊണ്ട്?`