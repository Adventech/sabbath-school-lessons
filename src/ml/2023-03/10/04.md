---
title:  'ക്രിസ്തുവിന്‍റെ മണവാട്ടിയായ സഭ: ഭാഗം 2'
date:   29/08/2023
---

കൊരിന്തിലെ ക്രിസ്ത്യാനികളെ ആകര്‍ഷിക്കുന്നതില്‍ പൗലൊസ് പുരാതന വിവാഹത്തിന്‍റെ ഘടകങ്ങള്‍ എങ്ങനെയാണ് ഉപയോഗിക്കുന്നത്? അവതരണം സംഭവിക്കുന്നത് എപ്പോഴാണ്? (2 കൊരി. 11:1-4).

പുരാതന വിവാഹത്തിന്‍റെ ഒരു അവസാന ഘടകം ഉപയോഗിച്ചുകൊണ്ട്, എഫെ. 5:25-27 വരെയുള്ള ഭാഗത്തില്‍ പൗലൊസ് ക്രിസ്തുവിനെ ചിത്രീകരിക്കുന്നു:

6\. മണവാട്ടിയെ (തനിക്കുതന്നെ) അവതരിപ്പിക്കുന്നു. പുരാതനകാലത്ത് വധുവിനെ നല്കിയിരുന്നത് തോഴനോ തോഴന്മാരോ അല്ലെങ്കില്‍ അവളുടെ പിതാവോ ആയിരുന്നു. ഒരിക്കലും അവളുടെ മണവാളന്‍ ആയിരുന്നില്ല! ഇവിടെ യേശു തനിക്കുതന്നെ മണവാട്ടിയായി സഭയെ അവതരിപ്പിക്കുന്നതായി പൗലൊസ് സങ്കല്പിക്കുന്നു.

സഭയുമായുള്ള ക്രിസ്തുവിന്‍റെ ബന്ധത്തെ കാലഗണനക്രമത്തില്‍ ഉയര്‍ത്തിക്കാട്ടുവാന്‍ പൗലൊസ് വിവാഹ ആചാരങ്ങളും വേഷങ്ങളും ഉപയോഗിക്കുന്നു: (1) വിവാഹനിശ്ചയം ക്രിസ്തു സഭയ്ക്കുവേണ്ടി സ്വയം സമര്‍പ്പിച്ചു ("മണവാട്ടിവില") അങ്ങനെ അവളുമായി വിവാഹനിശ്ചയം ചെയ്തു (എഫെ. 5:25). (2) വിവാഹചടങ്ങിനുള്ള തയ്യാറെടുപ്പ്. വധുവിനെ വിശുദ്ധീകരിക്കുവാനും ശുദ്ധയാക്കുവാനുമുള്ള ഇപ്പോഴത്തെ ശ്രമങ്ങളില്‍ മണവാളന്‍റെ ശ്രദ്ധ തുടരുന്നു (5:26). (3) വിവാഹചടങ്ങ് തന്നെ. ക്രിസ്തുവിന്‍റെ ഇപ്പോഴത്തെ ശ്രദ്ധകള്‍ വിവാഹത്തില്‍ വധുവിനെ "അവതരിപ്പിക്കുന്നതാണ്" (5:27). ഈ അവസാന ഘടകം അവന്‍റെ മടങ്ങിവരവിലെ മഹത്തായ വിവാഹ ആഘോഷത്തില്‍ മണവാളന്‍ തന്‍റെ സഭയെ മണവാട്ടിയായി അവകാശപ്പെടുകയും അവള്‍ക്കുവേണ്ടി ഏല്പിച്ചുകൊടുക്കുകയും ചെയ്യുന്നതിലേക്കു വിരല്‍ ചൂണ്ടുന്നു (എഫെ. 5:27; താരതമ്യം ചെയ്യുക 2 കൊരി. 11:1,2; കൊലൊ. 1:21-23,28). പുരാതന വിവാഹങ്ങള്‍ പലപ്പോഴും രാത്രികാല ആഘോഷത്തോടെയാണ് ആരംഭിച്ചിരുന്നത് (മത്തായി 25:1-13 കാണുക). വരനും പരിവാരങ്ങളും വരന്‍റെ വീട്ടില്‍- ദമ്പതികളുടെ പുതിയ വീട്ടില്‍- ഒത്തുകൂടുകയും ഗംഭീരമായ ചടങ്ങോടെ ഒരു ഘോഷയാത്ര ആരംഭിക്കുകയും ചെയ്യും. പന്തങ്ങള്‍ കത്തിച്ചും ഉല്ലാസസംഗീതത്തോടും കൂടെ ജനക്കൂട്ടം വധുവിന്‍റെ പിതാവിന്‍റെ വീട്ടിലേക്കു കുതിക്കുന്നു. വധുവിനെ അവിടെ കൂട്ടിക്കൊണ്ടുവരുകയോ വഴിയില്‍ വധുവിന്‍റെ സ്വന്തം ഘോഷയാത്രയെ കണ്ടുമുട്ടുകയോ ചെയ്യും. ഘോഷയാത്ര ദമ്പതികളെ അവരുടെ വീട്ടിലേക്കു കൊണ്ടുപോകും. അവിടെ അതിഥികള്‍ ഒരു ആഴ്ച നീണ്ടുനില്ക്കുന്ന വിരുന്നില്‍ പങ്കെടുക്കും അത് വധുവിനെ വരനു കൊടുക്കുന്ന വിവാഹചടങ്ങില്‍ പര്യവസാനിക്കും.

ക്രിസ്തു തന്നെ സ്വയം സഭയ്ക്ക് ഏല്പിച്ചുകൊടുക്കുന്നതിനെക്കുറിച്ച് പൗലൊസ് ചിത്രീകരിക്കുമ്പോള്‍, പൗലൊസ് ഈ മഹാഷോഷയാത്രയെയും ഏല്പിച്ചുകൊടുക്കുന്ന നിമിഷത്തെയും ചൂണ്ടിക്കാണിക്കുന്നു. അങ്ങനെ ചെയ്യുന്നതിലൂടെ ക്രിസ്തുവും അവന്‍റെ സഭയും തമ്മിലുള്ള നീണ്ട വിവാഹനിശ്ചയം പൂര്‍ണ്ണമാകുകയും കല്യാണം ആഘോഷിക്കപ്പെടുകയും ചെയ്യുന്ന ക്രിസ്തുവിന്‍റെ മടങ്ങിവരവിലെ ഒരു ഭാവി വിവാഹചടങ്ങിന്‍റെ ചലനാത്മകമായ ഛായാചിത്രം താന്‍ നല്കുന്നു.

`ക്രിയാത്മകവും സന്തോഷകരവും പ്രതീക്ഷ നല്കുന്നതുമായ ചിത്രങ്ങളില്‍നിന്ന് എന്തു സന്ദേശമാണ് നാം സ്വീകരിക്കേണ്ടത്?`