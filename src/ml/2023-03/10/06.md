---
title:  '"ഏകദേഹം" വിവാഹത്തിന്‍റെ മാതൃക'
date:   31/08/2023
---

`ഉല്പത്തി 2:15-25 വരെയുള്ള സൃഷ്ടിപ്പിന്‍ വിവരണം പഠിക്കുക. ഭാര്യാഭര്‍ത്താക്കന്മാര്‍ "ഏകദേഹം" (ഉല്പത്തി 2:24) എന്ന പ്രസ്താവനയ്ക്കുമുമ്പുള്ള കഥയില്‍ എന്താണ് സംഭവിക്കുന്നത്?`

ഭാര്യമാര്‍ക്കും ഭര്‍ത്താക്കന്മാര്‍ക്കും പൗലൊസ് കൊടുക്കുന്ന ഉപദേശം പ്രായോഗികമാക്കുന്നതിനുള്ള പ്രധാന രീതി (എഫെ. 5:31 ല്‍) അതിന്‍റെ ഉച്ചസ്ഥാനം എന്നവിധം ഉല്പത്തി 2:24 ലെ ഉദ്ധരണി കാണുക എന്നതാണ്. ക്രിസ്തീയ സഭകളുടെ ആവശ്യങ്ങളും അവയ്ക്കുള്ളിലെ കുടുംബബന്ധങ്ങളുടെ ആരോഗ്യവും പൗലൊസ് പരിഗണിക്കുന്നു. കാലക്രമേണ പ്രതിധ്വനിക്കുന്ന ഒരു സന്ദേശം താന്‍ ഉല്പത്തി 2:24 ല്‍ കേള്‍ക്കുന്നു. ദൈവത്തിന്‍റെ രൂപകല്പന പ്രകാരം, വൈകാരികവും ആത്മികവുമായ ഐക്യത്തില്‍ പ്രതിബിംബിക്കുന്ന ലൈംഗിക ഐക്യത്തോടും ലൈംഗികബന്ധത്തെ അര്‍ത്ഥവത്താക്കുന്ന വൈകാരികവും ആത്മീയവുമായ ഐക്യത്തോടും "ഏകദേഹ"മായിരിക്കുവാന്‍ വിവാഹം ഉദ്ദേശിക്കപ്പെട്ടിരിക്കുന്നു. ഉല്പത്തി 2:24 തിരഞ്ഞെടുക്കുമ്പോള്‍, വീഴ്ചയ്ക്കുമുമ്പ് നടത്തിയ വിവാഹത്തെക്കുറിച്ചുള്ള ഒരു പ്രസ്താവന പൗലൊസ് തിരഞ്ഞെടുക്കുകയും ക്രിസ്തീയ ഭാര്യാഭര്‍ത്താക്കന്മാര്‍ തമ്മിലുള്ള ബന്ധത്തിന് അതു ബാധകമാക്കുകയും ചെയ്യുന്നു. നമ്മുടെ വ്യതിരിക്തമായ വീഴ്ചയ്ക്കുശേഷമുള്ള ലോകത്ത് ഒരു പുരുഷനും സ്ത്രീയും തമ്മിലുള്ള ലൈംഗിക ബന്ധത്തിന്‍റെ വ്യാപകമായ ചൂഷണം ലൈംഗികബന്ധം സ്ത്രീയെ കീഴ്പ്പെടുത്തുന്നതിനെ പ്രതിനിധീകരിക്കുന്നു എന്ന ആശയം ആധുനിക സംസ്കാരങ്ങളില്‍ എത്രത്തോളം ആഴത്തില്‍ വേരൂന്നിയതാണെന്ന് വെളിപ്പെടുത്തുന്നു. ഉല്പത്തിയില്‍ പ്രതിഫലിക്കുന്ന ലൈംഗികബന്ധം കീഴടക്കലല്ല, അത് ഐക്യമാണെന്ന് പൗലൊസ് വാദിക്കുന്നു. അത് പുരുഷന്‍റെ ആധിപത്യത്തെ പ്രീതിപ്പെടുത്തുകയോ യാഥാര്‍ത്ഥ്യമാക്കുകയോ ചെയ്യുന്നില്ല, മറിച്ച് ഭാര്യാഭര്‍ത്താക്കന്മാരുടെ ഐക്യത്തെയാണ്, അത്രയ്ക്ക് അവര്‍ "ഒരു ദേഹം" ആണ്. എഫെ. 5:21-33; ഉല്പത്തി 2:24 എന്നീ വാക്യങ്ങളിലേക്കും പിന്നീട് വിവാഹത്തെയും ലൈംഗികതയെയും കുറിച്ചുള്ള സുപ്രധാനവും വിപരീത സാംസ്കാരികവും തിരുത്തുന്നതുമായ ദൈവശാസ്ത്രത്തിനുവേണ്ടിയും നോക്കുക.

ഇതേ സന്ദര്‍ഭത്തില്‍, പൗലൊസ് ഒരു "വലിയ മര്‍മ്മത്തെ"ക്കുറിച്ച് സംസാരിക്കുന്നു (5:32 കാണുക). പൗലൊസ് ചര്‍ച്ച ചെയ്യുന്ന ഇരട്ട രൂപകത്തിന്‍റെ ഇരുവശങ്ങളും ഇതില്‍ ഉള്‍പ്പെടുന്നു: ക്രിസ്തുവിന്‍റെ സഭയുമായുള്ള അവന്‍റെ ബന്ധത്തിന്‍റെ വെളിച്ചത്തില്‍ ക്രിസ്തീയ വിവാഹം മനസ്സിലാക്കുകയും (എഫെ. 5:32). ക്രിസ്തീയ വിവാഹത്തിന്‍റെ വെളിച്ചത്തില്‍ ക്രിസ്തുവിന്‍റെ സഭയുമായുള്ള ബന്ധവും മനസ്സിലാക്കുക (എഫെ. 5:32).

ക്രിസ്തുവും സഭയും തമ്മിലുള്ള ബന്ധവുമായി താരമ്യപ്പെടുത്തി ക്രിസ്തീയ വിവാഹത്തെ ഉയര്‍ത്തിപ്പിടിക്കുന്നു, അതോടൊപ്പം കരുതലുള്ള ക്രിസ്തീയ വിവാഹത്തിന്‍റെ ലെന്‍സിലൂടെ ക്രിസ്തുവുമായുള്ള സഭയുടെ ബന്ധത്തെക്കുറിച്ച് ചിന്തിക്കുന്നതിലൂടെ വിശ്വാസികള്‍ ക്രിസ്തുവുമായുള്ള പങ്കിട്ട ബന്ധത്തെക്കുറിച്ച് പുതിയ വ്യക്തത നേടുന്നു.

`എഫെസ്യര്‍ 5:21-32 ലെ പൗലൊസിന്‍റെ ബുദ്ധിയുപദേശത്തിന്‍റെ സംക്ഷിപ്ത സംഗ്രഹമായി എഫെ. 5:33 വര്‍ത്തിക്കുന്നത് ഏതെല്ലാം വിധങ്ങളില്‍? വിവാഹിതനാണെങ്കില്‍, നിങ്ങളുടെ ദാമ്പത്യത്തില്‍ ആ തത്വങ്ങള്‍ കൂടുതല്‍ പൂര്‍ണ്ണമായി നടപ്പിലാക്കുവാന്‍ നിങ്ങള്‍ക്ക് എങ്ങനെ ശ്രമിക്കാം?`