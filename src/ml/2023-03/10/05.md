---
title:  നിങ്ങള്‍ സ്വയം ചെയ്യുന്നതുപോലെ നിങ്ങളുടെ ഭാര്യമാരെ സ്നേഹിക്കുക
date:   30/08/2023
---

`ഭാര്യമാരോട് ആര്‍ദ്രമായ സ്നേഹം പ്രകടിപ്പിക്കുവാന്‍ ഭര്‍ത്താക്കന്മാരെ പ്രോത്സാഹിപ്പിക്കുന്നതിന് പൗലൊസ് എന്തു പുതിയ വാദം ഉപയോഗിക്കുന്നു? എഫെ. 5:28-30.`

ക്രിസ്തീയ കുടുംബത്തിനായുള്ള പൗലൊസിന്‍റെ നിയമങ്ങള്‍ (എഫെ. 5:21-6:9) വെല്ലുവിളി നിറഞ്ഞ ഒരു സാമൂഹിക സന്ദര്‍ഭം വെളിപ്പെടുത്തുന്നു. എഫെ. 5:28-30 വരെ പൗലൊസ് അഭിസംബോധന ചെയ്യുന്നത് അക്കാലത്തെ പതിവ് രീതി പിന്തുടര്‍ന്ന്, "സ്വന്തം ജഡത്തെ വെറുക്കുവാന്‍" തീരുമാനിച്ചേക്കാവുന്ന ഭര്‍ത്താക്കന്മാരെയാണ് (എഫെ. 5:28,29 കാണുക) പൗലൊസിന്‍റെ കാലത്തെ ഗ്രീക്കോ-റോമന്‍ ലോകത്ത് "കുടുംബത്തിലെ പിതാവിന്‍റെ" (ലാറ്റിന്‍, പാറ്റര്‍ ഫാമിലിയാസ്) നിയമപരമായ അധികാരം വളരെ വിശാലമായിരുന്നു അയാള്‍ക്ക് കഠിനമായി ശിക്ഷിക്കാം അല്ലെങ്കില്‍ ഭാര്യയെയും കുട്ടികളെയും അടിമകളെയും കൊല്ലുവാനും അവന്‍റെ നിയമപരമായ അവകാശങ്ങള്‍ക്കുള്ളില്‍ ആയിരിക്കുവാനും കഴിയും (അത്തരം അധികാരം അങ്ങേയറ്റം പ്രയോഗത്തില്‍ വരുത്തുന്നത് പൊതുജനാഭിപ്രായത്താല്‍ കൂടുതല്‍ പരിമിതപ്പെടുത്തിയിരുന്നെങ്കിലും).

എഫെസ്യര്‍ 5:25-27 ല്‍ സ്നേഹത്തിന്‍റെ ആത്യന്തിക ഉദാഹരണം അതായത് ക്രിസ്തുവിന്‍റെ സഭയോടുള്ള സ്നേഹം സാധാരണ മാതൃകയില്‍നിന്ന് തികച്ചും വ്യത്യസ്തമായ ഒരു മാതൃക ഭര്‍ത്താക്കന്മാര്‍ക്ക് നല്കിക്കൊണ്ട് പൗലൊസ് വിശദമാക്കിയിട്ടുണ്ട്. ഇപ്പോള്‍ ഒരു പുതിയ വാദം നിരത്തുന്നതിനുമുമ്പ് യേശു സഭയായ മണവാട്ടിക്കുവേണ്ടി തന്നെത്താന്‍ ഏല്പിച്ചുകൊടുക്കുകയും അവളുടെ ഓരോ ആവശ്യത്തെയും നിറവേറ്റുകയും ചെയ്തതുപോലെ ക്രിസ്തീയ ഭര്‍ത്താക്കന്മാര്‍ "അതേവിധത്തില്‍" (എഫെ. 5:28) പ്രതികരിക്കണമെന്ന് ആവശ്യപ്പെട്ടുകൊണ്ട് വീണ്ടും പൗലൊസ് ആ വലിയ മാതൃകയിലേക്കു വിരല്‍ ചൂണ്ടുന്നു (5:25-27). തങ്ങളുടെ കാലത്തെ പ്രതീക്ഷിച്ച രീതികളില്‍നിന്ന് പിന്തിരിഞ്ഞ് ക്രിസ്തുവിന്‍റെ ആര്‍ദ്രമായ സ്നേഹവുമായി പൊരുത്തപ്പെടുവാന്‍ പൗലൊസ് ഭര്‍ത്താക്കന്മാരെ വെല്ലുവിളിക്കുന്നു. എഫെ. 5:28-30 ല്‍ ക്രിസ്തീയ ഭര്‍ത്താക്കന്മാര്‍ക്ക് അവരുടെ ഭാര്യമാരോടുള്ള സ്നേഹത്തെ പിന്തുണയ്ക്കുന്നതിന് പൗലൊസ് സ്വയം-സ്നേഹം എന്ന ഒരു പുതിയ ന്യായവാദം ചേര്‍ക്കുന്നു. പൗലൊസ് ഒരു അതി സാമാന്യസത്യം പ്രദാനം ചെയ്യുന്നു: "ആരും തന്‍റെ ജഡത്തെ ഒരുനാളും പകെച്ചിട്ടില്ലല്ലോ" (കുറഞ്ഞത് ആരും വ്യക്തമായി ചിന്തിക്കുന്നില്ല). ഭര്‍ത്താക്കന്മാര്‍ അവരെത്തന്നെ ഉപദ്രവിക്കുകയോ അവരുടെ സ്വന്തം ശരീരത്തെ അടിക്കുകയോ ചെയ്യുന്നില്ല. പകരം അതിനെ "പോറ്റിപ്പുലര്‍ത്തുകയത്രേ" ചെയ്യുന്നത് (5:29). ക്രിസ്തീയ ഭാര്യമാര്‍ക്കെതിരായ പരുഷതയും അക്രമവും ഇല്ലാതാക്കുവാനുള്ള ശ്രമത്തില്‍ തന്‍റെ ഭാര്യയുമായി താദാത്മ്യം പ്രാപിക്കുവാന്‍ പൗലൊസ് ക്രിസ്തീയ ഭര്‍ത്താവിനെ ക്ഷണിക്കുന്നു. നിങ്ങള്‍ നിങ്ങളുടെ ഭാര്യയുമായി വളരെയധികം ഒന്നായിരിക്കുന്നു. അവളെ ദ്രോഹിക്കുന്നത് സ്വയം ഉപദ്രവിക്കുന്നതില്‍ കുറവല്ല, ശരിയായ മനസ്സുള്ള ക്ഷമിക്ക ആളുകളും അത് ചെയ്യുന്നില്ല എന്ന് പൗലൊസ് വാദിക്കുന്നു. യേശുവിന്‍റെ മാതൃകയിലേക്ക് മടങ്ങുമ്പോള്‍, "അവന്‍റെ ശരീരം" ആയ വിശ്വാസികളെ പരിചരിക്കുന്നതില്‍ ക്രിസ്തുതന്നെ സ്വയ-കരുതല്‍ പ്രായോഗികമാക്കുന്നു എന്ന് പൗലൊസ് വാദിക്കുന്നു (എഫെ. 5:29,30) നിങ്ങള്‍ നിങ്ങളോടു പെരുമാറുന്ന രീതിയിലും ആത്യന്തികമായി, ക്രിസ്തു നിങ്ങളോട് പെരുമാറുന്ന രീതിയിലും നിങ്ങളുടെ ഭാര്യയോടുള്ള നിങ്ങളുടെ പെരുമാറ്റം മാതൃകയാക്കുക എന്ന് പൗലൊസ് പറയുന്നു.

`ഭാര്യമാര്‍ക്കും ഭര്‍ത്താക്കന്മാര്‍ക്കും പൗലൊസ് യേശുവിന്‍റെ മാതൃക ഉദ്ധരിക്കുന്നു. നിങ്ങളുടെ സ്വന്തം കുടുംബ വലയത്തിലുള്ളവരെ സ്നേഹിക്കുന്നതിനെക്കുറിച്ച് യേശുവില്‍നിന്ന് നിങ്ങള്‍ക്ക് എന്തു പഠിക്കുവാനാകും?`