---
title:  ഉയര്‍ത്തപ്പെട്ട യേശുവിന്‍റെ ദാനങ്ങള്‍
date:   09/08/2023
---

`സങ്കീ. 68:18 ല്‍ പൗലൊസ് ഉയിര്‍ക്കുകയും ഉയര്‍ത്തപ്പെടുകയും കീഴടക്കുകയും ചെയ്ത യേശുവിനെ ഉയരങ്ങളില്‍ നിന്ന് ജനത്തിന് ദാനങ്ങള്‍ കൊടുക്കുന്നവനായി ചിത്രീകരിച്ചിരിക്കുന്നു. ഉയര്‍ത്തപ്പെട്ട യേശു എന്ത് ദാനമാണ് കൊടുക്കുന്നത്. അത് എന്ത് ഉദ്ദേശ്യത്തിലാണ്? (എഫെ. 4:11-13).`

പൗലൊസ് തന്‍റെ സഭയ്ക്കു നല്കുന്ന ഉയര്‍ത്തപ്പെട്ട യേശുവിന്‍റെ നിധിശേഖരത്തിന്‍റെ ഭാഗമായി "സമ്മാനിച്ച" ആളുകളുടെ നാല് കൂട്ടങ്ങളെ തിരിച്ചറിയുന്നു: (1) അപ്പൊസ്തലന്മാര്‍, (2) പ്രവാചകന്മാര്‍, (3) സുവിശേഷകന്മാര്‍, (4) ഇടയന്മാരും ഉപദേഷ്ടാക്കന്മാരും (ഗ്രീക്ക് പദത്തിന്‍റെ ഘടന സൂചിപ്പിക്കുന്നത് ഇവര്‍ ഒരൊറ്റ കൂട്ടം ആണെന്നാണ്). ഒരു പ്രധാനപ്പെട്ട വേല നിറവേറ്റുന്നതിനാണ് ക്രിസ്തു ഈ ദാനങ്ങള്‍ കൊടുക്കുന്നത്: "ക്രിസ്തുവിന്‍റെ ശരീരം കെട്ടിപ്പടുക്കുന്നതിന്, ശുശ്രൂഷയുടെ വേലയ്ക്കായി വിശുദ്ധന്മാരെ സജ്ജരാക്കുക" (എഫെ. 4:11,12) കൂടാതെ "നാം എല്ലാവരും വിശ്വാസത്തിലും ദൈവപുത്രനെക്കുറിച്ചുള്ള പരിജ്ഞാനത്തിലുമുള്ള ഐക്യതയും തികഞ്ഞ പുരുഷത്വവും ക്രിസ്തുവിന്‍റെ സമ്പൂര്‍ണ്ണതയായ പ്രായത്തിന്‍റെ അളവും പ്രാപിക്കുവോളം" (എഫെ. 4:13).

എലന്‍ ജി. വൈറ്റിന്‍റെ ആത്മീയവരങ്ങളെക്കുറിച്ച് പ്രതിഫലിപ്പിക്കുന്ന ആദ്യകാല അഡ്വന്‍റിസ്റ്റുകാര്‍ക്ക് ഈ അവസാന വിഷയം പ്രത്യേക പ്രാധാന്യമുള്ളതായിരുന്നു. അപ്പൊസ്തലന്മാരുടെ കാലത്തുമാത്രം സഭയില്‍ പ്രവചനവരം പ്രവര്‍ത്തിച്ചതിനെ ബൈബിള്‍ സാധൂകരിക്കുന്നുണ്ടോ? അതോ ക്രിസ്തുവിന്‍റെ മടങ്ങിവരവുവരെ വരം തുടരുമോ? ആദ്യകാല അഡ്വന്‍റിസ്റ്റുകാര്‍ അവരുടെ ഉത്തരം എഫെ. 4:13 ല്‍ കണ്ടെത്തുകയും ഒരു യാത്രയ്ക്കായി നല്കിയ നിര്‍ദ്ദേശങ്ങള്‍ പാലിക്കുവാന്‍ ബാധ്യസ്ഥനായ ഒരു കപ്പലിന്‍റെ ക്യാപ്റ്റനെക്കുറിച്ചുള്ള ഒരു കഥയിലൂടെ അത് പങ്കിടുകയും ചെയ്തു. കപ്പല്‍ തുറമുഖത്തോട് അടുക്കുമ്പോള്‍, കപ്പലിനെ നയിക്കുവാന്‍ ഒരു പൈലറ്റ് വരുമെന്ന നിര്‍ദ്ദേശങ്ങള്‍ തന്നോടു പറഞ്ഞതായി ക്യാപ്റ്റന്‍ കണ്ടെത്തി. യഥാര്‍ത്ഥ നിര്‍ദ്ദേശങ്ങള്‍ പാലിക്കുന്നതിന് പൈലറ്റിനെ കയറുവാന്‍ അനുവദിക്കുകയും കൂടുതല്‍ മാര്‍ഗ്ഗനിര്‍ദ്ദേശങ്ങള്‍ അനുസരിക്കുകയും വേണം. "ആരാണ് ഇപ്പോള്‍ ദിശകളുടെ യഥാര്‍ത്ഥ പുസ്തകം ശ്രദ്ധിക്കുന്നത് ആ പുസ്തകം നിര്‍ദ്ദേശിക്കുന്നതുപോലെ കപ്പിത്താനെ നിരസിക്കുന്നവരോ, അതോ അവനെ സ്വീകരിക്കുന്നവരോ നിങ്ങള്‍തന്നെ വിധി പറയുക." ഡൃശമവ ടാശവേ ڇഉീ ംല റശരെമൃറ വേല ആശയഹല യ്യ ഋിറീൃശെിഴ വേല ്ശശെീിെ?ڈ ഞല്ശലം മിറ ഒലൃമഹറ, ഖമിൗമൃ്യ 13, 1863, ു. 52.

നമ്മുടെ സ്വന്തം സന്ദര്‍ഭത്തിലും സമയത്തിലും ഈ സ്ഥാനങ്ങളെക്കുറിച്ച് നാം ചിന്തിക്കുന്നതുകൊണ്ട് "ഇടയന്മാര്‍" (അല്ലെങ്കില്‍ പാസ്റ്റര്‍മാര്‍), "ഉപദേഷ്ടാക്കന്മാര്‍", "സുവിശേഷകന്മാര്‍" എന്നിവരെ നാം തിരിച്ചറിയുമ്പോള്‍ നാം ശ്രദ്ധിക്കണം. നമുക്കു തീരുമാനിക്കുവാന്‍ കഴിയുന്നിടത്തോളം, പൗലൊസിന്‍റെ കാലത്ത് ഇവരെല്ലാം എഫെസൊസിലെ വീട്ടുസഭകളില്‍ സേവിച്ചിരുന്ന സാധാരാണ നേതാക്കളായിരുന്നു (താരതമ്യം ചെയ്യുക 1 പത്രൊസ് 2:9; അ.പ്ര. 2:46; 12:12).

`യെശയ്യാവ് 5:4 വായിക്കുക: "ഞാന്‍ എന്‍റെ മുന്തിരിത്തോട്ടത്തില്‍ ചെയ്തിട്ടുള്ളതല്ലാതെ ഇനി അതില്‍ എന്തു ചെയ്യുവാനുള്ളൂ? എലന്‍ വൈറ്റിന്‍റെ ശുശ്രൂഷയില്‍ ദൈവം നമുക്കു നല്കിയതിന്‍റെ പശ്ചാത്തലത്തില്‍ ഈ വാക്യത്തെക്കുറിച്ച് ചിന്തിക്കുക. അത് എങ്ങനെ ബാധകമാണ്?`