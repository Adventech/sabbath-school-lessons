---
title:  ക്രിസ്തുവിന്‍റെ ഏകീകൃതശരീരം
date:   05/08/2023
---

### വേദഭാഗം
എഫെ. 4:1-6; ഫിലി. 2:3; സങ്കീ. 68:18; അ.പ്ര. 2; 1 കൊരി. 12:4-11, 27-30; യെശ. 5:4.

> <p>മനഃപാഠവാക്യം</p>
> "അവന്‍ ചിലരെ അപ്പൊസ്തലന്മാരായും ചിലരെ പ്രവാചകന്മാരായും ചിലരെ ഇടയന്മാരായും ഉപദേഷ്ടാക്കന്മാരായും നിയമിച്ചിരിക്കുന്നു; അതു നാം എല്ലാവരും വിശ്വാസത്തിലും ദൈവപുത്രനെക്കുറിച്ചുള്ള പരിജ്ഞാനത്തിലുമുള്ള ഐക്യതയും തികഞ്ഞ പുരുഷത്വവും ക്രിസ്തുവിന്‍റെ സമ്പൂര്‍ണ്ണതയായ പ്രായത്തിന്‍റെ അളവും പ്രാപിക്കുവോളം വിശുദ്ധന്മാരുടെ യഥാസ്ഥാനത്വത്തിനായുള്ള ശുശ്രൂഷയുടെ വേലയ്ക്കും ക്രിസ്തുവിന്‍റെ ശരീരത്തിന്‍റെ ആത്മികവര്‍ദ്ധനയ്ക്കും ആകുന്നു" (എഫെ. 4:11-13).

ഈസോഫിന്‍റെ കെട്ടുകഥകളില്‍ ഒരെണ്ണത്തെ "വയറും പാദവും" (ഠവല യലഹഹ്യ മിറ വേല ളലലേ) എന്നു വിളിക്കുന്നു, അത് ഇപ്രകാരമാണ്: "വയറും പാദവും അവയുടെ പ്രാധാന്യത്തെപ്പറ്റി തര്‍ക്കിക്കുകയായിരുന്നു. വയറിനെ ചുമന്നുകൊണ്ട് അവിടെയും ഇവിടെയും പോകുന്നതിന് പാദങ്ങള്‍ അത്ര ശക്തമാണെന്ന് അവ പറഞ്ഞുകൊണ്ടിരുന്നപ്പോള്‍, "എന്‍റെ പ്രിയ കൂട്ടുകാരേ, ഞാന്‍ അകത്തേക്കു ഭക്ഷണം എടുക്കാതിരുന്നാല്‍, നിങ്ങള്‍ക്ക് ഒന്നും ചുമക്കുവാന്‍ കഴിയുകയില്ല" എന്ന് വയറ് മറുപടി പറഞ്ഞു ഘഹീ്യറ ണ. ഉമ്യേ, അലീുെ ംശവേീൗേ ങീൃമഹെ (ചലം ഥീൃസ: ഠവീാമെ ഥീലെഹീളള, 1961), ു. 148.

എന്തായാലും ഒരു ആത്മീയവിഷയം അവതരിപ്പിക്കുവാന്‍ പൗലൊസ് മനുഷ്യശരീരത്തെ ഉപയോഗിച്ചു. പൗലൊസിനെ സംബന്ധിച്ചിടത്തോളം, മനുഷ്യശരീരവും ക്രിസ്തുവിന്‍റെ ശരീരമെന്ന നിലയില്‍ സഭയും വ്യത്യസ്തകഴിവുകളുള്ള വിവിധ ഭാഗങ്ങള്‍ ഉള്‍ക്കൊള്ളുന്നു, അവയെല്ലാം ശരീരത്തിന് ആരോഗ്യമുള്ളതായിരിക്കാന്‍ ഒരുമിച്ച് പ്രവര്‍ത്തിക്കണം. എഫെസ്യര്‍ 4:1-16 ല്‍, പൗലൊസ് താന്‍ മുമ്പ് ഫലപ്രദമായി ഉപയോഗിച്ച ശരീരരൂപകത്തെ വീണ്ടും വിന്യസിക്കുന്നു (റോമര്‍ 1:3-8; 1 കൊരി. 12:12-31). ക്രിസ്തു ഇപ്പോള്‍ ശരീരത്തിന്‍റെ തലയാണ്, ശരീരത്തെ ഏകീകരിക്കുവാന്‍ സഹായിക്കുന്ന "സമര്‍പ്പണമുള്ള" ആളുകളെ ശരീരത്തിന് വിതരണം ചെയ്യുന്നു. ഓരോ ഭാഗവും ഓരോ സഭാംഗവും അതിന്‍റെ കഴിവുകള്‍ മൊത്തത്തില്‍ സംഭാവന ചെയ്യുന്നു.

ആരോഗ്യമുള്ളതും ഏകീകൃതവുമായ ശരീരത്തക്കുറിച്ചുള്ള പൗലൊസിന്‍റെ ചിത്രം നമ്മെ സംബന്ധിച്ചുള്ള ദൈവത്തിന്‍റെ ലക്ഷ്യം മനസ്സിലാക്കുവാന്‍ സഹായിക്കുന്നു. അതായത് ക്രിസ്തുവില്‍ ഏകീകൃതമായതും ഫലപുഷ്ടിയുള്ളതുമായ സഭയുടെ ഭാഗമാകുക.

_ഈ ആഴ്ചയിലെ പാഠം പഠിച്ച് ആഗസ്റ്റ് 12 ശബ്ബത്തിനുവേണ്ടി നമുക്ക് ഒരുങ്ങാം..._