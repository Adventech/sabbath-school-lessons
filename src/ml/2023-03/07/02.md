---
title:  ആത്മാവിന്‍റെ ഐക്യം
date:   06/08/2023
---

`എഫെ. 4:1-16 വായിക്കുക. സഭയുടെ ഐക്യം പരിപോഷിപ്പിക്കുവാന്‍ പൗലൊസ് എങ്ങനെയാണ് വിശ്വാസികളെ പ്രോത്സാഹിപ്പിക്കുന്നത്?`

പൗലൊസ് എഫെസ്യരുടെ രണ്ടാം പകുതി (4-6 വരെയുള്ള അദ്ധ്യായങ്ങള്‍) ആരംഭിക്കുന്നത് ഐക്യത്തിലേക്കുള്ള ആവേശകരമായ ആഹ്വാനത്തോടെയാണ്, എന്നാല്‍ അത് രണ്ട് പ്രധാനഭാഗങ്ങളിലാണ്. ഒന്നാമതായി, എഫെസ്യര്‍ 4:1-6 ല്‍ ഐക്യം കെട്ടിപ്പടുക്കുന്ന സദ്ഗുണങ്ങള്‍ (എഫെ. 4:1-3) പ്രദര്‍ശിപ്പിച്ചുകൊണ്ട് "ആത്മാവിന്‍റെ ഐക്യം" പരിപോഷിപ്പിക്കുവാന്‍ താന്‍ വിശ്വാസികളോട് ആവശ്യപ്പെടുന്ന ഏഴ് "ഒന്ന്" എന്ന കാവ്യാത്മകമായ ഒരു പട്ടിക താന്‍ പിന്തുണയ്ക്കുന്നു (എഫെ. 4:4-6). രണ്ടാമതായി, എഫെസ്യര്‍ 4:7-16 ല്‍ സുവശേഷം പങ്കുവയ്ക്കുന്നതില്‍ നേതൃത്വം നല്കുന്ന ആളുകളില്‍ കൃപയുടെ ഉറവിടമായി വിജയിച്ച്, ഉയര്‍ത്തപ്പെട്ട യേശുവിനെ പൗലൊസ് തിരിച്ചറിയുന്നു (എഫെ. 4:7-10) കൂടാതെ എല്ലാ സഭാംഗങ്ങളോടും ചേര്‍ന്ന് ക്രിസ്തുവിന്‍റെ ശരീരത്തിന്‍റെ ആരോഗ്യത്തിനും വളര്‍ച്ചയ്ക്കും ഐക്യത്തിനും വേണ്ടി അവര്‍ എങ്ങനെ സംഭാവന ചെയ്യുന്നു എന്ന് വിവരിക്കുന്നു (എഫെ. 4:11-16).

"നിങ്ങളെ വിളിച്ചിരിക്കുന്ന വിളിക്കു യോഗ്യമാംവണ്ണം നടപ്പിന്‍" എന്ന് അദ്ധ്യായം ആരംഭിക്കുമ്പോള്‍ പൗലൊസ് ക്രിസ്ത്യാനികളോട് ആവശ്യപ്പെടുന്നു (എഫെ. 4:1). പെരുമാറുക അല്ലെങ്കില്‍ ജീവിക്കുക എന്ന ആലങ്കാരിക അര്‍ത്ഥത്തിലാണ് നടക്കുക എന്ന ക്രിയ ഉപയോഗിച്ചിരിക്കുന്നത് (എഫെ. 2:2,10; 4:17; 5:2,8,15 കാണുക). പൗലൊസ് അവരുടെ വിളിയെ പരാമര്‍ശിക്കുമ്പോള്‍, ക്രിസ്തീയ വിശ്വാസത്തിലേക്കുള്ള വിളിയെ പരാമര്‍ശിക്കുന്നു (എഫെ. 1:18; 2:4-6,13). ദൈവത്തിന്‍റെ ആത്യന്തിക പദ്ധതിയെ പ്രതിഫലിപ്പിക്കുന്ന ഒരു ഏകീകൃത സ്വഭാവം പരിശീലിപ്പിക്കുവാന്‍ പൗലൊസ് വിശ്വാസികളെ പ്രേരിപ്പിക്കുന്നു (എഫെ. 4:9,10). വിനയം, സൗമ്യത, ക്ഷമ തുടങ്ങിയ ഐക്യത്തിലേക്കു നയിക്കുന്ന സദ്ഗുണങ്ങള്‍ പരിശീലിക്കുവാനുള്ള ആഹ്വാനത്തോടെയാണ് താന്‍ ഇവിടെ ഊന്നല്‍ നല്കുന്നത് (എഫെ. 4:1-3). നമുക്ക് ഓരോ പദപ്രയോഗവും നോക്കാം.

എഫെ. 4:2 ല്‍ പൗലൊസ് താഴ്മ എന്ന വാക്ക് വിശദമാക്കുന്നു; "താഴ്മയോടെ ഓരോരുത്തന്‍ മറ്റുള്ളവനെ തന്നെക്കാള്‍ ശ്രേഷ്ഠന്‍ എന്ന് എണ്ണിക്കൊള്‍വിന്‍" എന്ന ആശയം ചേര്‍ത്ത് മറ്റൊരിടത്ത് പറയുന്നു (ഫിലി. 2:3). അങ്ങനെയെങ്കില്‍ വിനയം സ്വയ ആക്ഷേപത്തിന്‍റെ നിഷേധാത്മകമായ ഗുണമായിട്ടല്ല (കൊലൊ. 2:18,23 കാണുക) മറ്റുള്ളവരെ അഭിനന്ദിക്കുന്നതിലും സേവിക്കുന്നതിലും ഉള്ള ക്രിയാത്മകമായ ഒന്നായി മനസ്സിലാക്കാം. സൗമ്യത (എഫെ. 4:2) "ഒരുവന്‍റെ സ്വയ-പ്രാധാന്യത്തെക്കുറിച്ച് അമിതമായ മതിപ്പുളവാക്കാത്തതിന്‍റെ ഗുണം" എന്നും "മനോഭാവം, പരിഗണന, സൗമ്യത" എന്നും അര്‍ത്ഥമാക്കാം - എൃലറശരസ ഉമിസലൃ, ലറ; ഏൃലലസഋിഴഹശവെ ഘലഃശരീി ീള വേല ിലം ഠൃലമാലേിേ മിറ ീവേലൃ ഋമൃഹ്യ ഇവൃശശെേമി ഘശലേൃമൗൃലേ 2ൃറ ലറ. (ഇവശരമഴീ: ൗിശ്ലൃശെ്യേ ീള രവശരമഴീ ുൃലൈ, 2000) ു. 861. അവസാനമായി, ക്ഷമ (ദീര്‍ഘക്ഷമ താരതമ്യം ചെയ്യുക പ്രകോപനമോ പരീക്ഷകളോ സഹിക്കുവാന്‍ കഴിയുന്നത്. അപ്പോള്‍, ഈ ഗുണങ്ങളെല്ലാം സ്വയം പ്രാധാന്യത്തില്‍നിന്ന് പിന്തിരിഞ്ഞ് മറ്റുള്ളവരുടെ മൂല്യത്തില്‍ ശ്രദ്ധ കേന്ദ്രീകരിക്കുന്ന വിഷയത്തെ ചുറ്റിപ്പറ്റിയുള്ളവയാണ്.

`വിനയം, സൗമ്യത, ക്ഷമ. ഒരു ജനമെന്ന നിലയില്‍ നമ്മെ ഏകീകരിക്കുവാന്‍ ഈ സ്വഭാവസവിശേഷതകള്‍ എങ്ങനെ സഹായിക്കുമെന്ന് ചിന്തിക്കുക. ഈ ഗുണങ്ങള്‍ വളര്‍ത്തിയെടുക്കുവാന്‍ നാം എങ്ങനെ പഠിക്കും?`