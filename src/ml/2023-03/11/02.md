---
title:  കുട്ടികള്‍ക്കുള്ള ഉപദേശം
date:   03/09/2023
---

`പൗലൊസ് കുട്ടികള്‍ക്ക് എന്ത് ഉപദേശം നല്കുന്നു, പഴയനിയമത്തില്‍ നിന്നുള്ള ആ ബുദ്ധിയുപദേശത്തെ അവന്‍ എങ്ങനെ പിന്തുണയ്ക്കുന്നു? എഫെ. 6:1-3 (മത്തായി 18:1-5,10; മര്‍ക്കൊ. 10:13-16 എന്നിവും കാണുക).`

കുട്ടികള്‍ക്കുള്ള പൗലൊസിന്‍റെ ബുദ്ധിയുപദേശം പൂര്‍ണ്ണമായി വില മതിക്കുവാന്‍, അഭിവൃദ്ധി പ്രാപിക്കുന്ന എഫെസൊസിലെ വീട്ടുസഭകളില്‍ അതു വായിക്കപ്പെടുന്നതായി നാം സങ്കല്പിക്കണം. പിതാവിന് 60 വയസ്സ് ആകുന്നതുവരെ (ഗ്രീക്കു പാരമ്പര്യത്തില്‍) അല്ലെങ്കില്‍ മരണംവരെ (റോമന്‍ ഭാഷയില്‍) കുട്ടികള്‍ പിതാവിന്‍റെ അധികാരത്തിന്‍ കീഴിലായിരുന്നതുകാരണം "കുട്ടികള്‍" (ഗ്രീക്ക്, ടാ ടെക്ന) എന്ന വാക്ക് വിവിധ പ്രായങ്ങളെ സൂചിപ്പിക്കാം. എന്നിരുന്നാലും ഈ കുട്ടികള്‍ മാതാപിതാക്കളുടെ പരിശീലനത്തിന്‍ കീഴിലായിരിക്കുവാന്‍ തക്ക പ്രായമുള്ളവരാണ് (എഫെ. 6:4). എന്നാല്‍ അവരുടേതായ രീതിയില്‍ ശിഷ്യന്മാരാകുവാന്‍ തക്ക പ്രായമുണ്ട്.

ക്രിസ്തീയസഭകളില്‍ ആരാധിച്ചിരുന്ന കുട്ടികളോട് തങ്ങളുടെ മാതാപിതാക്കളെ "കര്‍ത്താവില്‍" അതായത് ക്രിസ്തുവില്‍ അനുസരിക്കുവാനും ബഹുമാനിക്കുവാനും പൗലൊസ് അഭ്യര്‍ത്ഥിക്കുന്നത് നാം കേള്‍ക്കുന്നു (താരതമ്യം ചെയ്യുക എഫെ 5:22; 6:4,5-9). കുട്ടികളെ ക്രിസ്തുവിന്‍റെ ശിഷ്യന്മാരായി കണക്കാക്കുവാനും ആരാധനയില്‍ സജീവപങ്കാളികളായി അവരെ ഉള്‍പ്പെടുത്തുവാനും നമ്മെ ഇവിടെ ക്ഷണിക്കുന്നു. ഇതു രക്ഷാകര്‍ത്തൃത്വത്തിനും കുട്ടികള്‍ക്കുള്ള ശുശ്രൂഷയ്ക്കും ഈ ഭാഗത്തെ അടിസ്ഥാനമാക്കുന്നു. അനുസരിക്കുവാനുള്ള പൗലൊസിന്‍റെ കല്പന നിരുപാധികമല്ല. മാതാപിതാക്കളുടെ കല്പനകള്‍ "ക്രിസ്തുവിന്‍റെ ആവശ്യതകള്‍ക്ക് വിരുദ്ധമാകുമ്പോള്‍, വേദനാജനകമാണെങ്കിലും അവര്‍ (കുട്ടികള്‍) ദൈവത്തെ അനുസരിക്കുകയും അവനുമായി അനന്തരഫലങ്ങള്‍ വിശ്വസിക്കുകയും വേണം." ഋഏണ, ഠവല അറ്ലിശേെേ ഒീാല, ു. 293.

ക്രിസ്തീയ വിശ്വാസികള്‍ക്കുള്ള മാര്‍ഗ്ഗനിര്‍ദ്ദേശത്തിന്‍റെ ഉറവിടമെന്നവിധം പത്തുകല്പനയ്ക്കു താന്‍ നല്കുന്ന ഉയര്‍ന്ന മൂല്യത്തിന് സാക്ഷ്യം വഹിച്ചുകൊണ്ട് അഞ്ചാമത്തെ കല്പന ഉദ്ധരിച്ചുകൊണ്ടും പൗലൊസ് കുട്ടികളോടുള്ള തന്‍റെ പ്രബോധനം പൂര്‍ത്തിയാക്കുന്നു (എഫെ. 4:1-6:9; പ്രത്യേകിച്ച് എഫെ. 4:25,28; 5:3-14). പൗലൊസ് ഉദ്ധരണി ഇങ്ങനെ ആരംഭിക്കുന്നു. ("നിങ്ങളുടെ അപ്പനെയും അമ്മയെയും ബഹുമാനിക്കുക" എഫെ. 6:2). ഒരു മുഖവുര അഭിപ്രായത്തോടെ അതിലേക്കു കടന്നുകയറുന്നു ("വാഗ്ദത്തത്തോടുകൂടിയ ആദ്യകല്പന" എഫെ. 6:2), പിന്നീട് ഉദ്ധരിക്കപ്പെട്ട ഭാഗം പൂര്‍ത്തിയാക്കുന്നു ("നിനക്കു നന്മ ഉണ്ടാക്കുവാനും നീ ഭൂമിയില്‍ ദീര്‍ഘായുസ്സോടിരിപ്പാനും" എഫെ. 6:2,3). മാനവകുലം അഭിവൃദ്ധി പ്രാപിക്കുന്നതിനുവേണ്ടിയുള്ള ദൈവത്തിന്‍റെ രൂപകല്പനയുടെ ഭാഗമാണ് എന്നതിന് അഞ്ചാമത്തെ കല്പന സാക്ഷ്യം വഹിക്കുന്നു. അവര്‍ അപൂര്‍വവും ക്ഷേമവും മാതാപിതാക്കളോടുള്ള ബഹുമാനവും ആരോഗ്യകരമായി വളര്‍ത്തുവാന്‍ സഹായിക്കും.

`കുടുംബബന്ധങ്ങള്‍ എത്രത്തോളം പ്രധാനമാണെന്ന് ഈ വാക്യങ്ങള്‍ എങ്ങനെ ഉറപ്പിക്കുന്നു?`