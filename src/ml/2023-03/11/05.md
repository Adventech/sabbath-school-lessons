---
title:  ക്രിസ്തുവിന്‍റെ അടിമകള്‍
date:   06/09/2023
---

`ക്രിസ്തീയ അടിമകള്‍ക്കുള്ള വിശദമായ നിര്‍ദ്ദേശങ്ങളില്‍ പൗലൊസ് അവരോട് എന്താന് ആവശ്യപ്പെടുന്നത്? എഫെ. 6:5-8`

ഹൃദയംഗമവും മികച്ചതുമായ സേവനം കാഴ്ചവച്ചുകൊണ്ട് യജമാനന്മാരെ അനുസരിക്കുവാന്‍ പൗലൊസ് ക്രിസ്തീയ അടിമകളോട് ആവശ്യപ്പെടുന്നു. താന്‍ അവരോട് ആവശ്യപ്പെടുന്ന ഒരു മഹത്തായ പകരക്കാരനെക്കുറിച്ച് ആവര്‍ത്തിച്ചുള്ള പരാമര്‍ശമാണ് ശ്രദ്ധേയമായത്. ക്രിസ്തുവിനോടു മാത്രമുള്ള വിധേയത്വം അര്‍പ്പിച്ചുകൊണ്ട് അവര്‍ തങ്ങളുടെ അടിമ യജമാനനെ ക്രിസ്തുവിന്‍റെ സ്ഥാനത്ത് പ്രതിഷ്ഠിക്കരുത്. മറിച്ച്, അവരുടെ ഹൃദയംഗമമായ മികച്ച സേവനത്തെ പ്രചോദിപ്പിക്കുന്ന പ്രതിബദ്ധതകളിലും വിശ്വസ്തതയിലും അവര്‍ അടിമ യജമാനനു പകരം കര്‍ത്താവായ ക്രിസ്തുവിനെ മാറ്റുകയാണ്.  ഈ അനിവാര്യമായ പകരക്കാരനെ പ്രോത്സാഹിപ്പിക്കുന്നതില്‍, യജമാന അടിമ ബന്ധത്തെക്കുറിച്ചുള്ള രൂപാന്തരപ്പെട്ട, ക്രിസ്തീയ ധാരണ പൗലൊസ് വാഗ്ദാനം ചെയ്യുന്നു.

പൗലൊസ് ഈ പകരക്കാരനെ അവരുടെമേല്‍ അടിച്ചേല്പിക്കുന്ന പല വഴികളും ശ്രദ്ധിക്കുക:

* ഭൗമിക യജമാനന്മാര്‍ ആയി ചുരുക്കി യഥാര്‍ത്ഥവും സ്വര്‍ഗ്ഗീയവുമായ യജമാനനെ ചൂണ്ടിക്കാണിക്കുന്നു (എഫെ. 6:5).
* ക്രിസ്തുവിനെന്നപോലെ ഭയത്തോടും വിറയലോടും ആത്മാര്‍ത്ഥമായ ഹൃദയത്തോടുംകൂടെ സേവിക്കണം (എഫെ. 6:5).
* ക്രിസ്തീയ അടിമകള്‍ തങ്ങളുടെ യജമാനന്മാരുടെ അടിമകളല്ല, മറിച്ച് "ക്രിസ്തുവിന്‍റെ അടിമകളാണ്" (എഫെ. 6:6) എന്ന നിലയിലാണ് യഥാര്‍ത്ഥ സേവനം നല്കേണ്ടതെന്ന് വാദിക്കുന്നതില്‍ പൗലൊസ് ഈ പകരക്കാരനെ വളരെ വ്യക്തമായി കുറിക്കുന്നു.
* "അവര്‍ സേവനം നിര്‍വ്വഹിക്കുമ്പോള്‍, അവര്‍ ഹൃദയത്തില്‍നിന്നുള്ള ദൈവേഷ്ടം ചെയ്യണം"  ദൈവത്തിന് ഹൃദയംഗമമായ സേവനം നല്കണം (എഫെ. 6:6).
* "മനുഷ്യരെയല്ല കര്‍ത്താവിനെത്തന്നെ" സേവിക്കുന്ന ക്രിയാത്മകമായി പ്രചോദിതമായ സേവനത്തിനായി പൗലൊസ് ക്ഷണിക്കുന്നു (6:7). ക്രിസ്തു മടങ്ങിവരുമ്പോള്‍ ക്രിസ്തീയ അടിമകള്‍ അവരുടെ ഹൃദയംഗമമായ സേവനത്തിന് പൂര്‍ണ്ണ പ്രതിഫലം പ്രാപിച്ചേക്കാം. അവര്‍ അവനുവേണ്ടി അവരുടെ വേല ചെയ്ത് അവനില്‍നിന്ന് പ്രതിഫലം പ്രതീക്ഷിച്ചേക്കാം. ശമ്പളം ലഭിക്കാത്ത അടിമകള്‍ക്ക് ഇതൊരു ആകര്‍ഷകമായ ആശയമാണ്. ഒരു അടിമയെ ഭൗമിക യജമാനന്‍ അഭിനന്ദിക്കാതെയോ അതിലും മോശമായ രീതിയില്‍ ആണെന്നോ അടിമക്കു തോന്നിയേക്കാം (താരതമ്യപ്പെടുത്തുക, 1 പത്രൊസ് 2:19,20). എന്നിരുന്നാലും വിശ്വസിക്കുന്ന ഒരു അടിമക്ക് ശ്രദ്ധിക്കുന്നതും "ഓരോരുത്തന്‍ ചെയ്യുന്ന നന്മയ്ക്ക്" അതിനെ ശ്രദ്ധിച്ചുകൊണ്ട് ഉറപ്പായ പ്രതിഫലം വാഗ്ദത്തം ചെയ്യുന്നതുമായ ഒരു യജമാനനുണ്ട്. (എഫെ. 6:8).

`ഈ ഭയാനകമായ സമ്പ്രദായത്തെ തിരുവെഴുത്തുകള്‍ പരസ്യമായി അപലപിച്ചിരുന്നെങ്കില്‍ എന്നു നാം എത്ര ആഗ്രഹിച്ചാലും അത് അങ്ങനെയല്ല. എന്നിരുന്നാലും നമ്മുടെ സ്വന്തം സന്ദര്‍ഭത്തില്‍ നമ്മള്‍ പ്രവര്‍ത്തിക്കുന്ന ആളുകളായി നാം എങ്ങനെ ബന്ധപ്പെട്ടിരിക്കുന്നു എന്നതിനെക്കുറിച്ചുള്ള പൗലൊസിന്‍റെ വാക്കുകളില്‍നിന്ന് നമുക്ക് എന്തു തത്വങ്ങള്‍ ഉള്‍ക്കൊള്ളുവാന്‍ കഴിയും?`