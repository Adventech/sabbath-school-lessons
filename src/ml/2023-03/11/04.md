---
title:  അടിമത്തം തിരുവെഴുത്തിലും ചരിത്രത്തിലും
date:   05/09/2023
---

`ഇനിപ്പറയുന്ന ഭാഗങ്ങളില്‍ അടിമകള്‍ക്കും അടിമ യജമാനന്മാര്‍ക്കുമുള്ള ഉപദേശം വായിക്കുക: എഫെ. 6:5-9; കൊലൊ. 3:22-4:1; 1 കൊരി. 7:20-24; 1 തിമൊ. 6:1,2; 1 പത്രൊസ് 2:18-25. ഈ ഉപദേശം നിങ്ങള്‍ എങ്ങനെ സംഗ്രഹിക്കും?`

ക്രിസ്തീയ അടിമ യജമാനന്മാരെ അഭിസംബോധന ചെയ്യുന്നത് കേള്‍ക്കുന്നതും ക്രിസ്തീയ അടിമകളും അവരുടെ ക്രിസ്തീയ അടിമ യജമാനനും എഫെസൊസിലെ ഭവനസഭകളില്‍ ഒരുമിച്ചിരിക്കുന്നതായി സങ്കല്പിക്കുന്നതും ഞെട്ടിപ്പിക്കുന്നതാണ്. ഗ്രീക്കോ-റോമന്‍ ലോകത്തിലെ അടിമത്തം പുതിയ ലോകത്തിലെ പിന്നീടുള്ള പതിപ്പില്‍നിന്ന് കാര്യമായ രീതിയില്‍ വ്യത്യസ്തമായിരിക്കും. അത് ഒരു വംശീയ വിഭാഗത്തെ കേന്ദ്രീകരിച്ചായിരുന്നില്ല. നഗരവാസികള്‍ക്കും ഗാര്‍ഹിക അടിമകള്‍ക്കും ചിലപ്പോള്‍ വിദ്യാഭ്യാസത്തിനുള്ള അവസരങ്ങള്‍ വാഗ്ദനം ചെയ്യുകയും ശില്പികള്‍, ഫിസിഷ്യന്മാര്‍, തത്വചിന്തകര്‍ എന്നിങ്ങനെ പ്രവര്‍ത്തിക്കുകയും ചെയ്തു. മിക്ക അടിമകളും ഒരിക്കലും സ്വാതന്ത്ര്യം നേടിയിരുന്നില്ലെങ്കിലും ഈ ഗാര്‍ഹിക അടിമകള്‍ക്ക് പരിമിതമായ സേവനത്തിനുശേഷം ചിലപ്പോള്‍ സ്വാതന്ത്ര്യം ലഭിച്ചിരുന്നു. അത്തരം വ്യത്യാസങ്ങള്‍ അംഗീകരിക്കുവാനുള്ള ശ്രമത്തില്‍, സമീപകാല ബൈബിള്‍ പതിപ്പുകള്‍ എഫെ. 6:5-8 ലെ ഗ്രീക്കുപദമായ ഡൗലോസ് ("അടിമ") "ദാസന്‍" എന്നു വിവര്‍ത്തനം ചെയ്യുന്നു. എന്നിരുന്നാലും ഗ്രാമപ്രദേശങ്ങളിലെ അടിമകള്‍ പതിവായി കഠിനാദ്ധ്വാനം അനുഭവിക്കുന്നതോടൊപ്പം ഈ സവിശേഷതകള്‍ അസമമായി പ്രയോഗിച്ചു. അടിമകള്‍ എവിടെ സേവിച്ചാലും അവരെ സ്വന്തമാക്കിയിരുന്ന യജമാനന്മാരുടെയും അവരുടെ ഇണകളുടെയും മക്കളുടെയും ഏതാണ്ട് പരിമിതിയില്ലാത്ത കരുത്തിനും അധികാരത്തിനും വിധേയരായിരുന്നു. മുന്‍ അടിമ പബ്ലിലിയസ് സൈറസിന്‍റെ നിലവിളി ഓര്‍മ്മയില്‍ വരുന്നു:

"ഒരു അടിമയായി തരം താഴ്ത്തപ്പെടുന്നതിനുപകരം മരിക്കുന്നത് മനോഹരമാണ്." ഈ യാഥാര്‍ത്ഥ്യങ്ങളുടെ മുഴുവന്‍ ശ്രേണിയും കണക്കിലെടുക്കുമ്പോള്‍, പ്രത്യേകിച്ച് ഈ അടിമകള്‍ അവരുടെ യജമാനന്മാരുടെ ഭീഷണിയില്‍ ജീവിക്കുന്നതിനാല്‍ ഡൗലൊസിന്‍റെ "അടിമ" എന്ന വിവര്‍ത്തനം മുന്‍ഗണന നല്കേണ്ടതാണ് (എഫെ. 6:9). പൗലൊസിന്‍റെ ലോകത്ത് അടിമത്തം എന്നും നിലനിന്നിരുന്നു. താന്‍ അതിനെ അഭിസംബോധന ചെയ്യുന്നത് ഒരു സാമൂഹിക പരിഷ്കര്‍ത്താവ് എന്ന നിലയിലല്ല, മറിച്ച് സമകാലിക യാഥാര്‍ത്ഥ്യങ്ങളെ എങ്ങനെ കൈകാര്യം ചെയ്യണമെന്നും വ്യക്തിപരമായി വിശ്വാസിയുടെ രൂപാന്തരത്തെ കേന്ദ്രീകരിച്ച് ഒരു ദര്‍ശനം സ്ഥാപിക്കുന്നതിനും ഉപദേശിക്കുന്ന ഒരുവനായിട്ടാണ്: "തന്‍റെ ദര്‍ശനം റോമാസാമ്രാജ്യത്തില്‍ അടിമകളുടെ സ്വാതന്ത്ര്യം ആയിരുന്നില്ല. അടിമകളുടെ നിയമപരമായ സ്വാതന്ത്ര്യത്തെക്കാളും മറ്റെന്തിനെയോ കുറിച്ചായിരുന്നു തന്‍റെ വീക്ഷണം, അതായത്, ദൈവത്തിന്‍റെ മക്കളായി ദത്തെടുക്കുന്നതിന്‍റെ അടിസ്ഥാനത്തില്‍ ഒരു പുതിയ സൃഷ്ടി സഹോദരങ്ങളെ അടിസ്ഥാനമാക്കിയുള്ള കൂട്ടായ്മ... പൗലൊസിനെ സംബന്ധിച്ചിടത്തോളം സഭയിലും ക്രിസ്തുവിന്‍റെ ശരീരത്തിലും പ്രാദേശികതലത്തിലും ക്രിസ്തീയഭവന സഭയിലും കുടുംബത്തിലും സാമൂഹിക പരിവര്‍ത്തനം ഉണ്ടാക്കുക എന്നതാണ്." ടരീേ ങല സിശഴവേ, ഠവല ഹലലേേൃ ീേ ജവശഹലാീി (ഏൃമിറ ഞമുശറെ, ങക: ഋൃറാമിെ ുൗയഹശവെശിഴ ഇീാുമി്യ, 2017), ുു. 10,11.

`ക്രിസ്തീയ ചരിത്രത്തിലെ വലിയ കളങ്കങ്ങളിലൊന്ന് ചിലര്‍ ഈ സമ്പ്രദായത്തെ ന്യായീകരിക്കുവാന്‍ അടിമത്തത്തെക്കുറിച്ചുള്ള ഈ ബൈബിള്‍ ഭാഗങ്ങള്‍ എങ്ങനെ ഉപയോഗിച്ചു എന്നതാണ്. ദൈവവചനം എത്ര ശ്രദ്ധയോടെ കൈകാര്യം ചെയ്യണം എന്നതിനെക്കുറിച്ചുള്ള ഭയപ്പെടുത്തുന്ന എന്ത് സന്ദേശമാണ് നാം എടുത്തുകളയേണ്ടത്?`