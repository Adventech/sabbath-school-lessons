---
title:  മാതാപിതാക്കള്‍ക്കുള്ള ഉപദേശം
date:   04/09/2023
---

`എഫെ. 6:4-0 കൊലൊസ്യര്‍ 3:21-0 താരതമ്യം ചെയ്യുക. ഒരുവന്‍റെ കുട്ടികളെ പ്രകോപിപ്പിക്കാതിരിക്കുവാന്‍ കൊലൊ. 3:21 എന്ത് പ്രചോദനം നല്കുന്നു?`

പൗലൊസിന്‍റെ നാളില്‍ ലഭ്യമായ സിറാച്ച് എന്ന യെഹൂദാരേഖ തങ്ങളുടെ മക്കളോടുള്ള പെരുമാറ്റത്തെക്കുറിച്ച് പിതാക്കന്മാരെ ഇങ്ങനെ ഉപദേശിക്കുന്നു: "മകനെ സ്നേഹിക്കുന്നവന്‍ പലപ്പോഴും അവന് അടി ശിക്ഷ നല്കും... ഒരു കുട്ടിയെ അതിയായി ലാളിക്കുക, അവന്‍ നിങ്ങളെ ഭയപ്പെടുത്തും, അവനോടുകൂടെ കളിക്കുക, അവന്‍ നിങ്ങളെ ദുഃഖിപ്പിക്കും... അവന്‍റെ ലജ്ജാശൂന്യതയില്‍ നിങ്ങള്‍ ഇടറിപ്പോകാതിരിക്കുന്നതിന് അവനെ ശാസിക്കുകയും അവന്‍റെ നുകം ഭാരമുള്ളതാക്കുകയും ചെയ്യുക (സിറാച്ച് 30:1,9,13).

പൗലൊസിന്‍റ ഉപദേശം വ്യത്യസ്തമായ ഒരു സ്വരമാണ് പ്രദാനം ചെയ്യുന്നത്. താന്‍ ആദ്യം പിതാക്കന്മാരോട് ഒരു നിഷേധാത്മക കല്പനയാണ് നല്കുന്നത്: "തങ്ങളുടെ മക്കളെ കോപിപ്പിക്കരുത്" അതിനുശേഷം "കര്‍ത്താവിന്‍റെ ബാലശിക്ഷയിലും പത്ഥ്യോപദേശത്തിലും പോറ്റി വളര്‍ത്തുവിന്‍" എന്ന ക്രിയാത്മകമായ ഉപദേശവും കൊടുക്കുന്നു (എഫെ. 6:4). പൗലൊസിന്‍റെ കാലത്ത് തങ്ങളുടെ സ്വത്തായി കണക്കാക്കപ്പെട്ടിരുന്ന കുട്ടികളുടെമേല്‍ പിതാക്കന്മാര്‍ക്ക് പൂര്‍ണ്ണമായും നിയമപരമായ അധികാരമുണ്ടായിരുന്നു. പിതാക്കന്മാര്‍ക്ക് തങ്ങളുടെ കുട്ടികള്‍ക്ക് അക്രമാസക്തമായ രക്ഷ, മരണംപോലും  നല്കുവാനുള്ള അവകാശമുണ്ടായിരുന്നു. വാസ്തവത്തില്‍, ചില കാര്യങ്ങളില്‍ ഒരു പിതാവിന്‍റെ മക്കളുടെ മേലുള്ള അധികാരം കവിയുന്നു. അത്തരം അധികാരത്തെ പൗലൊസ് അംഗീകരിക്കുന്നില്ല, മറിച്ച് കുടുംബബന്ധങ്ങളെ ധീരമായി വ്യക്തമാക്കുകയും വീണ്ടും രൂപപ്പെടുത്തുകയും ചെയ്യുന്നു. ക്രിസ്തുവിനോടുള്ള പരമമായ വിശ്വസ്തതയോടെ പശ്ചാത്തലത്തില്‍ ക്രിസ്ത്യാനികളായ പിതാക്കന്മാരെ തങ്ങളുടെ അധികാരത്തിന്‍റെ ഉപയോഗത്തെക്കുറിച്ച് പുനര്‍വിചിന്തനം ചെയ്യുവാന്‍ പൗലൊസ് ക്ഷണിക്കുന്നു. കാരണം പ്രകോപിതരായ കുട്ടികള്‍ "കര്‍ത്താവിന്‍റെ ശിക്ഷണവും പ്രബോധനവും" സ്വീകരിക്കുവാന്‍ നല്ല നിലയിലായിരിക്കുകയില്ല (എഫെ. 6:4).

"മാതാപിതാക്കന്മാരെ, വീട്ടില്‍ നിങ്ങള്‍ ദൈവത്തിന്‍റെ സ്വഭാവം പ്രതിനിധീകരിക്കണം. നിങ്ങള്‍ അനുസരണം ആവശ്യപ്പെടണം. വാക്കുകളുടെ കൊടുങ്കാറ്റുകൊണ്ടല്ല, മറിച്ച് ദയയും സ്നേഹവും നിറഞ്ഞ രീതിയിലായിരിക്കണം..." വീട്ടില്‍ വിനോദപ്രദമായിരിക്കുക. അവിശുദ്ധ കോപം ഉണര്‍ത്തുന്ന എല്ലാ വാക്കുകളും നിയന്ത്രിക്കുക." 'പിതാക്കന്മാരേ, നിങ്ങളുടെ മക്കളെ കോപിപ്പിക്കരുത്' എന്നത് ദൈവികമായ ഒരു കല്പനയാണ്...

"മാതാപിതാക്കളുടെ കാര്‍ക്കശ്യത്തിനോ അടിച്ചമര്‍ത്തലിനോ പുത്രാവകാശലംഘനത്തിനോ ദൈവവചനത്തില്‍ ഒരനുവാദവും നല്കിയിട്ടില്ല. ഗാര്‍ഹിക ജീവിതത്തിലും രാഷ്ട്രങ്ങളുടെ ഭരണത്തിലും ദൈവത്തിന്‍റെ കല്പന ഒഴുകുന്നത് അനന്തമായ സ്നേഹത്തിന്‍റെ ഹൃദയത്തില്‍ നിന്നുമാണ്." ഋഹഹലി ഏ. ണവശലേ, ഇവശഹറ ഏൗശറമിരല ു. 259. 165.

`ഇവിടെ ഈ പാഠത്തിന്‍റെ പശ്ചാത്തലം മാതാപിതാക്കളെയും കുട്ടികളെയും കൈകാര്യം ചെയ്യുന്നുണ്ടെങ്കിലും ആളുകളോടും നാം എങ്ങനെ ഇടപെടണമെന്നതിനെ സ്വാധീനിക്കുന്ന ഈ ഗ്രന്ഥങ്ങളില്‍നിന്ന് എന്ത് തത്വങ്ങള്‍ എടുക്കുവാന്‍ കഴിയും?`