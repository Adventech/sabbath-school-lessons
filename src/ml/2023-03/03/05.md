---
title:  എല്ലാ ശക്തികള്‍ക്കും മുകളില്‍ ക്രിസ്തു
date:   12/07/2023
---

പ്രപഞ്ചത്തിന്‍റെ സിംഹാസനത്തില്‍ പിതാവിനോടൊപ്പം ഇപ്പോള്‍ ഇരിക്കുന്ന യേശുവിന്‍റെ ഉയര്‍ച്ചയെ പൗലൊസ് ആഘോഷിച്ചു. പിതാവുമായുള്ള ബന്ധത്തില്‍ ക്രിസ്തുവിന്‍റെ സ്ഥാനം നിര്‍വ്വചിച്ചശേഷം "സ്വര്‍ഗ്ഗത്തില്‍ പിതാവിന്‍റെ വലത്തുഭാഗത്ത് ഇരിക്കുന്നു" (എഫെ. 1:21). "ശക്തികളോടുള്ള" യേശുവിന്‍റെ ബന്ധത്തിലേക്ക് പൗലൊസ് തിരിയുന്നു. പിതാവുമായി സഹജമായ യേശു എല്ലാവരിലും എത്രയോ മേലായുള്ളവന്‍ (എഫെ. 1:21).

`എഫെ. 1:21; 2:2; 6:12 എന്നിവയിലെ നിന്ദയുടെയും ആത്മീയശക്തികളുടെയും പൗലൊസിന്‍റെ പരാമര്‍ശം താരതമ്യം ചെയ്യുക. ഈ ശക്തികളില്‍ പൗലൊസിന് ഇത്രയധികം താല്പര്യമുണ്ടെന്ന് നിങ്ങള്‍ കരുതുന്നത് എന്തുകൊണ്ട്?`

അ.പ്ര. 19:11-20 സ്കേവയുടെ ഏഴ് പുത്രന്മാരുടെ കഥയോടെ, പൗലൊസിന്‍റെ കാലത്തെ എഫെസൊസ് മാന്ത്രിക വിദ്യയുടെ കേന്ദ്രമായിരുന്നുവെന്ന് വ്യക്തമാക്കുന്നു. "ഹെലനിസ്റ്റിക് ലോകത്തുടനീളമുള്ള മാന്ത്രികവിദ്യയുടെ പ്രധാന സവിശേഷത, ജീവിതത്തിന്‍റെ എല്ലാ മേഖലകളിലും സ്വാധീനം ചെലുത്തുന്ന ഒരു ആത്മലോകത്തിന്‍റെ അറിവായിരുന്നു. ഹാനികരമായവരില്‍ നിന്ന് സഹായകരമായ ആത്മാക്കളെ തിരിച്ചറിയുകയും വ്യത്യസ്ത പ്രവര്‍ത്തനങ്ങളും ആത്മാക്കളുടെ ആപേക്ഷിക ശക്തിയും അധികാരവും പഠിക്കുകയും ചെയ്യുക എന്നതായിരുന്ന മന്ത്രവാദിയുടെ ലക്ഷ്യം. ഈ അറിവിലൂടെ, വ്യക്തിയുടെ താല്പര്യത്തിനനുസരിച്ച് ആത്മാക്കളെ കൈകാര്യം ചെയ്യുന്നതിനുള്ള മാര്‍ഗ്ഗങ്ങള്‍ (സംഭാഷണരീതിയിലോ എഴുതിയതോ ആയ സൂത്രവാക്യങ്ങള്‍, മന്ത്രത്തകിട് മുതലായവ ഉപയോഗിച്ച്) ഉണ്ടാക്കുവാന്‍ കഴിയും. ശരിയായ സൂത്രവാക്യം ഉപയോഗിച്ച്, ആത്മാവിനാല്‍ പ്രേരിതമായ ഒരു രോഗം ഭേദമാക്കാം, (അല്ലെങ്കില്‍) ഒരു രഥയോട്ടം വിജയിക്കുവാനാകും" ഇഹശിീിേ ഋ. അൃിീഹറ, ജീംലൃ മിറ ങമഴശര: ഠവല ഇീിരലുേ ീള ജീംലൃ ശി ഋുവലശെമിെ, ു. 18.

മന്ത്രങ്ങളില്‍ ദേവതകള്‍ക്കും ശക്തികള്‍ക്കും വേറിടുന്നതിലുള്ള താല്പര്യം എഫെസൊസിലെ മതജീവിതത്തിന്‍റെ ഒരു സവിശേഷതയായിരുന്നു (കാണുക: അ.പ്ര. 19:13). ചിലര്‍ക്കിടയില്‍ ഇന്നും അത് തുടരുന്നു. ക്രിസ്തുവും "ശക്തികളും" തമ്മിലുള്ള ബന്ധം വ്യക്തമാക്കുവാന്‍ പൗലൊസ് ആഗ്രഹിക്കുന്നു. അതായത് ഉയര്‍ത്തപ്പെട്ട യേശു "എല്ലാ വാഴ്ചയ്ക്കും അധികാരത്തിനും ശക്തിക്കും കര്‍ത്തൃത്വത്തിനും മീതെയുള്ളവന്‍" (എഫെ. 1:21).

യേശുവിന്‍റെ പരമാധികാരത്തിനു പുറത്ത് ഒരു ശക്തിയും ഇല്ലെന്ന് തന്‍റെ പ്രേക്ഷകര്‍ മനസ്സിലാക്കുന്നുവെന്ന് ഉറപ്പാക്കുവാന്‍, മന്ത്രങ്ങളില്‍ ദേവതകളുടെ പേരുകള്‍ ശേഖരിക്കുന്ന രീതിയിലേക്ക് താന്‍ ഒരു സൂചന ചേര്‍ക്കുന്നു. അതായത് "വിളിക്കപ്പെടുന്ന സകല നാമത്തിനും അത്യന്തം മീതെ" (എഫെ. 1:21). ബഹിരാകാശത്തിന്‍റെ മാനത്തില്‍നിന്ന് കാലത്തിന്‍റെ അളവിലേക്കു തിരിഞ്ഞ്, യേശുവിന്‍റെ ഉന്നതമായ ഭരണത്തിന്‍റെ പരിധിയില്ലാത്ത കാലഗണന പൗലൊസ് ഊന്നിപ്പറയുന്നു. എല്ലാ അധികാരങ്ങളുടെയും മേലുള്ള അവന്‍റെ ഭരണം "ഈ യുഗത്തില്‍ മാത്രമല്ല, വരുവാനുള്ളതിലും" ബാധകമാണ് (എഫെ. 1:21).

`ഇതേ ദുഷ്ടശക്തികളുടെ ചില ഇന്നത്തെ പ്രകടനങ്ങള്‍ ഏതൊക്കെയാണ്. അവയിലൊന്നിലും നാം കുടുങ്ങിപ്പോകുകയില്ലെന്ന് എങ്ങനെ ഉറപ്പാക്കാം?`