---
title:  പ്രാര്‍ത്ഥനയും നന്ദിപറച്ചിലും
date:   09/07/2023
---

എഫെസൊസിലെ വിശ്വാസികള്‍ യേശുവിനോടുള്ള വിശ്വാസത്തിലും പരസ്പരസ്നേഹത്തിലും മുന്നേറുന്നു എന്ന വാര്‍ത്തയാല്‍ പ്രചോദിതരായി (ഒരു പക്ഷേ തുഹിക്കൊസ് പങ്കുവെച്ച വാര്‍ത്ത, എഫെ. 6:21,22), അവര്‍ക്കുവേണ്ടി താന്‍ എങ്ങനെ പ്രാര്‍ത്ഥിക്കുന്നു എന്ന് പൗലൊസ് അവരെ അറിയിക്കുന്നു.

`എഫെ. 1:15-23; 3:14-21 എന്നിവയിലെ പൗലൊസിന്‍റെ രണ്ട് പ്രാര്‍ത്ഥനാ വിവരങ്ങള്‍ താരതമ്യം ചെയ്യുക. ഈ രണ്ടുവിവരങ്ങളും എന്ത് ചിന്താവിഷയങ്ങളാണ് പങ്കിടുന്നത്?`

ചിലപ്പോള്‍ പ്രാര്‍ത്ഥനയിലെ നമ്മുടെ വീഴ്ച ഭവിച്ച സ്വരം ദുഃഖഹേതുകവും ഈ വെല്ലുവിളിയെയോ ആ പ്രശ്നത്തെയോ ഓര്‍ത്ത് വിലപിക്കുന്നതുമാകാം. പ്രാര്‍ത്ഥനയുടെ മാതൃഭാഷയാണ് നന്ദിയര്‍പ്പിക്കല്‍ എന്ന് എഫെസ്യര്‍ക്കെഴുതിയ ലേഖനത്തില്‍ പൗലൊസിന്‍റെ പ്രാര്‍ത്ഥന നിര്‍ദ്ദേശിക്കുന്നു. നാം ദൈവത്തിന്‍റെ അനുഗ്രഹങ്ങള്‍ പ്രാപിക്കുകയും അവയ്ക്കായി അവനു നന്ദിയര്‍പ്പിക്കുകയും ചെയ്യുന്നു. പ്രയാസകരമായ സാഹചര്യങ്ങളില്‍ 

ദൈവം പ്രവര്‍ത്തിക്കുന്നുണ്ടെന്ന് മനസ്സിലാക്കുകയും നമ്മുടെ ജീവിതത്തില്‍ രൂപാന്തരപ്പെടുത്തുന്ന സാന്നിദ്ധ്യത്തിനായി അവനെ സ്തുതിക്കുകയും ചെയ്യുന്നു. വാഴ്ത്തപ്പെട്ടവനായ യേശുവിന്‍റെ കൃപയും ശക്തിയും പ്രകീര്‍ത്തിക്കുന്നതിലൂടെ, നമ്മുടെ സ്വാധീനവലയത്തിലുള്ളവരെ അനുഗ്രഹിച്ചതിന് നാം നന്ദി പറയുന്നു (എഫെ. 1:20-23). ഇവിടെയാണ് പൗലൊസിന്‍റെ പ്രാര്‍ത്ഥനയ്ക്കുള്ള രൂപാന്തരരഹസ്യം: പ്രാര്‍ത്ഥനയാണ് സ്തുതിയുടെയും നന്ദിയുടെയും താക്കോല്‍.

"എന്‍റെ പ്രാര്‍ത്ഥനകളില്‍ നിങ്ങളെ പരാമര്‍ശിച്ചുകൊണ്ട് നിങ്ങള്‍ക്കുവേണ്ടി നന്ദിപറയുന്നത് നിര്‍ത്തുന്നില്ല" എന്നും പൗലൊസ് പറഞ്ഞു (എഫെ. 1:16; ഇവകൂടെ കാണുക. ഫിലി. 1:3,4; 1 തെസ്സ. 1:2; 5:16-18).

"ഇടവിടാതെ പ്രാര്‍ത്ഥിപ്പിന്‍" എന്നാല്‍ എന്താണ് അര്‍ത്ഥമാക്കുന്നത്? (1 തെസ്സ. 5:17). നാം എല്ലായ്പോഴും മുട്ടുമടക്കി ദൈവമുമ്പാകെ പ്രാര്‍ത്ഥനയില്‍ ആയിരിക്കണമെന്ന് ഇത് അര്‍ത്ഥമാക്കുവാന്‍ കഴിയുകയില്ല. അതിനര്‍ത്ഥം, ദൈവാത്മാവിനാല്‍ അനുഗ്രഹിക്കപ്പെട്ട്, ദൈവത്തിന്‍റെ സാന്നിദ്ധ്യത്തിലേക്കും ശക്തിയിലേക്കും ഹൃദയം തുറന്ന് അവനോടുള്ള നന്ദിയുടെ സൂചനകള്‍ തേടി നാം ജീവിതത്തിലൂടെ സഞ്ചരിക്കുന്നു എന്നാണ്. ജീവിതപ്രശ്നങ്ങള്‍ ദൈവസന്നിധിയില്‍ രൂപപ്പെടുത്തിയെടുക്കുവാനും ജീവിതം കൊണ്ടുവരുന്ന വഴിത്തിരിവുകള്‍ അനുഭവിക്കുമ്പോള്‍ ദൈവിക ഉപദേശം തേടുവാനുമുള്ള ഒരുക്കമെന്നാണ് ഇതിനര്‍ത്ഥം. അതായത്, ദൈവത്തില്‍നിന്നുള്ള അകല്‍ച്ചയിലല്ല, എന്നാല്‍ ദൈവവുമായുള്ള ഇടപഴകലില്‍ ജീവിക്കുകയും ദൈവിക നേതൃത്വത്തിനായി എപ്പോഴും തുറന്നിരിക്കുകയും ചെയ്യുക എന്നതാണ്. അത് സൗകര്യപ്രദമായ സമയത്ത് പ്രയോഗിക്കേണ്ട ശിഷ്യത്വത്തിലേക്കുള്ള ഒരു കൂട്ടിച്ചേര്‍ക്കലെന്നവിധം നാമും പലപ്പോഴും പ്രാര്‍ത്ഥനയെ നല്ലതായ ഒന്നായിട്ടാണ് വീക്ഷിക്കുന്നത്. പൗലൊസ് ഒരു വ്യത്യസ്തമായ വിധത്തില്‍ വിവരിക്കുന്നു. എഫെസൊസിലെ വിശ്വാസികള്‍ക്കുവേണ്ടി പ്രാര്‍ത്ഥിക്കുക എന്ന ദൗത്യം പൗലൊസ് ഗൗരവമായി എടുക്കുന്നു. അതിലൂടെ അവര്‍ക്കുവേണ്ടി നന്ദി പറയുകയും (എഫെ. 1:16 താരതമ്യം ചെയ്യുക എഫെ. 1:3-14), മധ്യസ്ഥത വഹിക്കുക എഫെ. 1:17-23 താരതമ്യം ചെയ്യുക എഫെ. 3:14-21). പൗലൊസിനെ സംബന്ധിച്ചിടത്തോളം പ്രാര്‍ത്ഥന ഒരു കേന്ദ്രമാണ്, അല്ലെങ്കില്‍ ക്രിസ്തീയ വിശ്വാസത്തിന്‍റെ ചുമതലപോലുമാണ്. ഈ വാക്യങ്ങള്‍ പ്രാര്‍ത്ഥനയ്ക്കുള്ള ഒരു ചലനാത്മക ആഹ്വാനം നല്കുന്നു. അതായത് അതിനോടുള്ള പൗലൊസിന്‍റെ സമര്‍പ്പണത്തിന്‍റെ വെളിച്ചത്തില്‍ നമ്മുടെ സ്വന്തം "പ്രാര്‍ത്ഥനാ ശുശ്രൂഷ" പരിഗണിക്കുവാനുള്ള ഒരു ക്ഷണം നമുക്കോരോരുത്തര്‍ക്കും നല്കുന്നു.

`നിങ്ങള്‍ നന്ദിയുള്ളവരായിരിക്കേണ്ട കാര്യത്തിന് പ്രാര്‍ത്ഥനയിലൂടെ ദൈവത്തിന് എപ്പോഴും നന്ദിപറയേണ്ടത് പ്രധാനമായിരിക്കുന്നത് എന്തുകൊണ്ട്?`