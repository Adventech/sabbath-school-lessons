---
title:  പുനരുത്ഥാനശക്തിയില്‍ പങ്കെടുക്കുന്നു
date:   11/07/2023
---

പൗലൊസിന്‍റെ പ്രാര്‍ത്ഥനാവിവരത്തിന്‍റെ ശേഷിക്കുന്ന വാക്യങ്ങളില്‍ (എഫെ. 1:20-23), പരിശുദ്ധാത്മാവ് വിശ്വാസികളിലേക്കു കൊണ്ടുവരുമെന്ന് പ്രതീക്ഷിക്കുന്ന ഉള്‍ക്കാഴ്ചയുടെ മൂന്നാമത്തെ വിഷയം താന്‍ വിപുലമാക്കുന്നു: ദൈവം അവര്‍ക്കുവേണ്ടി പ്രയോഗിക്കുന്ന അവന്‍റെ ശക്തിയുടെ മഹത്വം. മരിച്ചവരില്‍നിന്നുള്ള യേശുവിന്‍റെ ഉയിര്‍പ്പ്, പ്രപഞ്ചത്തിന്‍റെ സിംഹാസനത്തിലേക്ക് യേശുവിനെ ഉയര്‍ത്തുന്നത് എന്നിങ്ങനെ ദൈവത്തിന്‍റെ ശക്തിയുടെ ആദ്യദൃഷ്ടാന്തങ്ങളായി രണ്ട് രക്ഷാചരിത്രസംഭവങ്ങള്‍ ചൂണ്ടിക്കാണിച്ചുകൊണ്ടാണ് താന്‍ ആരംഭിക്കുന്നത് (എഫെ. 1:20).

`യേശുവിന്‍റെ പുനരുത്ഥാനത്തിലൂടെ എങ്ങനെയാണ് ദൈവത്തിന്‍റെ ശക്തി പ്രകടിപ്പിക്കുന്നത്? എഫെ. 1:20; 1 കൊരി. 15:20-22; ഫിലി. 3:8-11; എബ്രാ. 13:20,21; 1 പത്രൊസ് 1:3.`

ക്രിസ്തീയ വിശ്വാസത്തിന്‍റെ വിലമതിക്കുവാനാകാത്ത വിശ്വാസമാണ് യേശുവിന്‍റെ പുനരുത്ഥാനം (1 കൊരി. 15:14,17). ക്രിസ്തു ഉയിര്‍ത്തെഴുന്നേറ്റതുകൊണ്ടാണ്, വിശ്വസ്തരായ വിശ്വാസികള്‍ ക്രിസ്തുവിന്‍റെ മടങ്ങിവരവിന്‍റെ നിത്യജീവനിലേക്കുള്ള മഹത്തായ, ഭാവിയിലെ പുനരുത്ഥാനത്തിനായി കാത്തിരിക്കുന്നത് (1 കൊരി. 15:20-23). ക്രിസ്തു ഉയിര്‍ത്തെഴുന്നേറ്റതുകൊണ്ടാണ്, നമ്മുടെ ജീവിതത്തില്‍ പരിശുദ്ധാത്മാവിന്‍റെ സാന്നിദ്ധ്യം ഉള്‍പ്പെടെയുള്ള സുവിശേഷത്തിന്‍റെ എല്ലാ അനുഗ്രഹങ്ങള്‍ക്കുംവേണ്ടി നമുക്ക് ഇന്ന് അവനിലേക്കു നോക്കുവാന്‍ കഴിയുന്നത്.

ദൈവം "അവനെ (ക്രിസ്തുവിനെ) അവന്‍റെ വലത്തുഭാഗത്ത് ഇരുത്തി" (എഫെ. 1:20) എന്നത് സങ്കീ. 112:1 ല്‍ നിന്ന് എടുത്തതാണ്. അത് പുതിയ നിയമത്തില്‍ ഏറ്റവും കൂടുതല്‍ ഉദ്ധരിക്കപ്പെട്ട ഭാഗമാണ് (ഇപ്പോള്‍ ഉദ്ധരിച്ച എല്ലാ ഭാഗങ്ങളും അതില്‍ വര്‍ണ്ണിച്ചതായി തോന്നുന്നു). ക്രിസ്തുവിന്‍റെ ഉയര്‍ച്ചയ്ക്ക് എഫെസ്യരില്‍ ഒരു ഉയര്‍ന്ന സ്ഥാനമുണ്ട്. വിശ്വാസികള്‍ "ക്രിസ്തുയേശുവില്‍ അവനോടുകൂടെ ഉയിര്‍ത്തെഴുന്നേല്പിച്ച് സ്വര്‍ഗ്ഗത്തില്‍ ഇരുത്തി" (എഫെ. 2:6). കൂടാതെ, ക്രിസ്തു എല്ലാറ്റിനെയും നിറയ്ക്കുകയും അവന്‍റെ സഭയ്ക്ക് ദാനങ്ങള്‍ നല്കുകയും ചെയ്യുന്നതിന്‍റെ മുന്നോടിയായാണ് ക്രിസ്തുവിന്‍റെ ആരോഹണത്തെ പൗലൊസ് പരാമര്‍ശിക്കുന്നത് (എഫെ. 4:8-11 കാണുക). എഫെ. 4:8-11 ല്‍ പിതാവിന്‍റെ സിംഹാസനത്തിലിരിക്കുന്ന ക്രിസ്തുവിന്‍റെ കേവലം നിശ്ചലമായ പ്രതിച്ഛായ സ്വീകരിക്കുന്നതില്‍ നിന്ന് വിട്ടുനില്ക്കുവാന്‍ പൗലൊസ് മുന്നറിയിപ്പ് നല്കുന്നു. പകരം "ഉയര്‍ത്തപ്പെട്ട ക്രിസ്തു തന്‍റെ ആത്മാവിനാല്‍ ലോകമെമ്പാടും ജയിക്കുന്നവനായും ജയിപ്പാനും പുറപ്പെടുന്നതിന്‍റെ ചലനാത്മക പുതിയനിയമചിത്രം അവതരിപ്പിക്കുന്നു." എ.എ. ആൃൗരല, ഠവല ഋുശഹെേലെ ീേ വേല രീഹീശൈമിെ, ീേ ജവശഹലാീി, മിറ ീേ വേല ഋുവലശെമിെ (ഏൃമിറ ഞമുശറെ, ാഹ: ഋലൃറാമെ, 1984), ു.133. അതുകൊണ്ട് പൗലൊസ് ക്രിസ്തുവിന്‍റെ ഉയര്‍ച്ചയെ/കിരീടധാരണത്തെ വിശ്വാസികള്‍ക്ക് വാഗ്ദത്തം ചെയ്യുന്ന ദൈവികശക്തിയുടെ ദൃഷ്ടാന്തമായിട്ടല്ല, മറിച്ച് ആ ശക്തിയുടെ ഉറവിടമായിട്ട് ചിത്രീകരിക്കുന്നു.

`നിങ്ങളുടെ ജീവിതത്തില്‍ നിങ്ങള്‍ക്കു ക്രിസ്തുവിന്‍റെ ശക്തി ആവശ്യമുള്ള വഴികള്‍ എന്തൊക്കെയാണ്, നമുക്കെങ്ങനെ ആ ശക്തി നന്നായി പ്രയോജനപ്പെടുത്താം? അവന്‍റെ ശക്തിയിലേക്കുള്ള നമ്മുടെ പ്രവേശനത്തെ തടസ്സപ്പെടുത്തുന്ന ശീലങ്ങള്‍ ഏതൊക്കെയാണ്?`