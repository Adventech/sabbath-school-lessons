---
title:  ഉയര്‍ത്തപ്പെട്ട യേശുവിന്‍റെ ശക്തി
date:   08/07/2023
---

### വേദഭാഗം
എഫെ. 1:15-23; 3:14-21; 1 തെസ്സ. 5:16-18; ആവ. 9:29; 1 കൊരി. 15:20-22; സങ്കീ. 110:1.

> <p>മനഃപാഠവാക്യം</p>
> "നമുക്കുവേണ്ടി വ്യാപരിക്കുന്ന അവന്‍റെ ശക്തിയുടെ അളവറ്റ വലിപ്പം ഇന്നതെന്നും നിങ്ങള്‍ അറിയേണ്ടതിനും പ്രാര്‍ത്ഥിക്കുന്നു. അങ്ങനെ അവന്‍ ക്രിസ്തുവിലും വ്യാപരിച്ച് അവനെ മരിച്ചവരുടെ ഇടയില്‍ നിന്ന് ഉയിര്‍പ്പിച്ചു" (എഫെ. 1:19,20).

മനുഷ്യര്‍ എല്ലായ്പോഴും കൂടുതല്‍ ശക്തിക്കായി എത്തിപ്പിടിക്കുന്നു എന്നു തോന്നുന്നു. ഉദാഹരണമായി, വാഹനനിര്‍മ്മാതാക്കളായ ഡെവല്‍ മോട്ടോഴ്സ് 5000 കുതിരശക്തിയില്‍ കൂടുതല്‍ വരുന്ന 16 സിലിണ്ടറും 5000 കുതിരശക്തിയിലധികം വരുന്ന 12.3 ലിറ്റര്‍ എഞ്ചിനുമുള്ള ഡെവല്‍ സിക്സ്റ്റീല്‍ എന്ന ആദ്യരൂപം കാണിച്ചു. അഥവാ, അത് വേണ്ടുവോളം ആയില്ലെങ്കില്‍, മൂന്ന് പ്രാറ്റ് മ വിറ്റ്നി ജെ 34-48 ജെറ്റ് എഞ്ചിനുകള്‍ ഉള്‍ക്കൊള്ളുന്ന പീറ്റര്‍ബില്‍റ്റ് സെമി-ട്രക്ക് പരിഗണിക്കുക. 36,000 കുതിര ശക്തിയുള്ള ട്രക്ക് 6.5 സെക്കന്‍ഡിനുള്ളില്‍ കാല്‍ മൈല്‍ ഓടുന്നു. കൂടാതെ രണ്ട് പാരച്യൂട്ടുകള്‍ വിന്യസിക്കുന്നതിനുമുമ്പ് പതിവായി മണിക്കൂറില്‍ 376 മൈല്‍ വേഗത കൈവരിക്കുന്നു.

നേരേമറിച്ച്, എഫെസൊസിലെ വിശ്വാസികള്‍, തങ്ങളുടെ സംസ്കാരത്തിന്‍റെ വിവിധ ശക്തികളെയും ദേവതകളെയും അഭിനന്ദിക്കുവാനുള്ള പ്രലോഭനത്തിന്‍ കീഴില്‍, ക്രിസ്തുവില്‍ ദൈവം അവര്‍ക്കു ലഭ്യമാക്കുന്ന ശക്തിയുടെ അപാരത പരിശുദ്ധാത്മാവിലൂടെ അനുഭവിക്കണമെന്നത് പൗലൊസിന്‍റെ പ്രാര്‍ത്ഥനയാണ്. ദിവ്യശക്തി അളക്കപ്പെടുന്നത് കുതിരശക്തിയിലോ, മാന്ത്രികശക്തിയിലോ അല്ല, എന്നാല്‍ സൃഷ്ടിക്രമത്തിലെ മാറിമാറിവരുന്നതും രക്ഷാ-ചരിത്രത്തിലെ നാല് സംഭവങ്ങളിലും കാണപ്പെടുന്നു. അവ (1) യേശുവിന്‍റെ ഉയിര്‍പ്പ് (2) ദൈവത്തിന്‍റെ സിംഹാസനത്തിലേക്കുള്ള അവന്‍റെ ഉയര്‍ച്ച (3) സര്‍വ്വവും ക്രിസ്തുവിനു കീഴടങ്ങുന്നു (4) ക്രിസ്തുവിനെ സഭയ്ക്കു തലയാക്കി (എഫെ. 1:19-23).

ഈ നാല് സംഭവങ്ങളും പരിഗണിക്കുമ്പോള്‍, വിശ്വാസികള്‍ അവര്‍ക്കു വേണ്ടി ദൈവം പ്രയോഗിക്കുന്ന ശക്തിയുടെ വിശാലമായ വ്യാപ്തി മനസ്സിലാക്കുവാനും അനുഭവിക്കുവാനും തുടങ്ങിയേക്കാം.

_ഈ ആഴ്ചയിലെ പാഠം പഠിച്ച് ജൂലൈ 15 ശബ്ബത്തിനുവേണ്ടി നമുക്ക് ഒരുങ്ങാം..._