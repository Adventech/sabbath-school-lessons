---
title:  കൂടുതല്‍ പഠനത്തിന്
date:   14/07/2023
---

എലന്‍വൈറ്റിന്‍റെ എഴുത്തുകളില്‍നിന്നും ക്രിസ്തുവിന്‍റെ ഉയര്‍ച്ചയെപ്പറ്റിയുള്ള രണ്ട് വിവരണങ്ങള്‍ പഠിക്കുക:

"ക്രിസ്തു സ്വര്‍ഗ്ഗീയ കവാടങ്ങള്‍ക്കുള്ളില്‍ പ്രവേശിച്ചപ്പോള്‍, ദൂതന്മാരുടെ സ്തുതിസ്തോത്രങ്ങളുടെ മദ്ധ്യേ അവന്‍ സിംഹാസനാരൂഢനായി. ഈ ആചാരം പൂര്‍ത്തിയായപ്പോള്‍ത്തന്നെ, പരിശുദ്ധാത്മാവ് ശിഷ്യന്മാരുടെമേല്‍ ഉജ്ജ്വലമായി ആവസിച്ചു. നിത്യമായി പിതാവിനോടൊപ്പം തനിക്കുണ്ടായിരുന്ന മഹത്വത്തോടു കൂടിത്തന്നെ അവന്‍ മഹത്വീകരിക്കപ്പെട്ടു. വീണ്ടെടുപ്പുകാരന്‍റെ പ്രതിഷ്ഠാപനം പൂര്‍ത്തിയാക്കപ്പെട്ടു എന്നതിന്‍റെ സ്വര്‍ഗ്ഗീയ സന്ദേശമായിരുന്നു പെന്തക്കൊസ്തുദിനത്തിലെ ആത്മമാരി. ഒരു പുരോഹിതനും രാജാവും എന്ന നിലയില്‍, സ്വര്‍ഗ്ഗത്തിലും ഭൂമിയിലും സകല അധികാരവും താന്‍ പ്രാപിച്ചിരിക്കുന്നു എന്നുമുള്ളതിന് ഒരു അടയാളമെന്നവിധം തന്‍റെ വാഗ്ദത്തപ്രകാരം അനുയായികളുടെമേല്‍ പരിശുദ്ധാത്മാവിനെ അയച്ചു." ഠവല അരേെ ീള വേല അുീഹെേലെ, ുു. 38,39.

"പിതാവിന്‍റെ കരങ്ങള്‍ അവന്‍റെ പുത്രനെ വലയം ചെയ്യുന്നു, ദൈവത്തിന്‍റെ സകല ദൂതന്മാരും അവനെ നമസ്കരിക്കേണം എന്ന് താന്‍ അരുളിച്ചെയ്യുന്നു" (എബ്രാ. 1:6).

"അവര്‍ണ്ണനീയമായ സന്തോഷത്തോടെ കര്‍ത്തൃത്വങ്ങളും വാഴ്ചകളും അധികാരങ്ങളും ജീവനായകന്‍റെ മേല്‍ക്കോയ്മ അംഗീകരിക്കുന്നു. അറുക്കപ്പെട്ട കുഞ്ഞാട് ശക്തിയും ധനവും ജ്ഞാനവും ബലവും ബഹുമാനവും മഹത്വവും സ്തോത്രവും ലഭിപ്പാന്‍ യോഗ്യന്‍" (വെളി. 12) എന്ന സന്തോഷ ആര്‍പ്പുവിളി അത്യുച്ചത്തില്‍ മുഴങ്ങവേ, ദൂതസൈന്യം കര്‍ത്താവിന്‍റെ മുമ്പില്‍ നമസ്കരിക്കുന്നു.

"ദൂതന്മാരുടെ വീണകള്‍ മീട്ടിയ സംഗീതത്തോട് വിജയഗാനങ്ങള്‍ അലിഞ്ഞു ചേരുന്നു. സ്വര്‍ഗ്ഗം സ്തുതികളാലും ആനന്ദത്താലും നിറഞ്ഞുകവിയുന്നു. സ്നേഹം കീഴടക്കി. നഷ്ടപ്പെട്ടത് കണ്ടെടുത്തു. സ്വര്‍ഗ്ഗത്തിലും ഭൂമിയിലും ഭൂമിക്കു കീഴിലും സമുദ്രത്തിലുമുള്ള സകല സൃഷ്ടിയും അവയിലുള്ളത് ഒക്കെയും: സിംഹാസനത്തില്‍ ഇരിക്കുന്നവനും കുഞ്ഞാടിനും സ്തോത്രവും ബഹുമാനവും മഹത്വവും ബലവും എന്നെന്നേക്കും ഉണ്ടാകട്ടെ" (വെളി. 5:13) എന്ന ഉച്ചത്തിലുള്ള പ്രഖ്യാപനം സ്വര്‍ഗ്ഗത്തില്‍ മുഴങ്ങിക്കേള്‍ക്കുന്നു" - യുഗങ്ങളുടെ പ്രത്യാശ, പുറം 849.

**ചര്‍ച്ചയ്ക്കുള്ള ചോദ്യങ്ങള്‍**

`യേശുവിന്‍റെ ഉയര്‍ച്ചയുടെ "ഇപ്പോള്‍", "ഇതുവരെ അല്ല" എന്നിവയെക്കുറിച്ച് ചിന്തിക്കുക. ഏത് അര്‍ത്ഥത്തിലാണ് യേശു ഇതിനകംതന്നെ "സര്‍വ്വത്തിന്‍റെയും" കര്‍ത്താവ് അവനു കീഴ്പെട്ടിരിക്കുന്ന പൈശാചിക ശക്തികള്‍, അതായത്  "ഇപ്പോള്‍" സര്‍വ്വത്തിന്‍റെയും മേലുള്ള അവന്‍റെ പൂര്‍ണ്ണമായ ഭരണം ഭാവിയിലേക്കാണ് - "ഇതുവരെ അല്ല" എന്നു നോക്കുന്നത് ഏത് അര്‍ത്ഥത്തിലാണ്? (1 കൊരി. 15:24-28 കാണുക).`

`സര്‍വ്വത്തിനും മേലുള്ള ക്രിസ്തുവിന്‍റെ ഭരണത്തിന്‍റെ വെളിച്ചത്തില്‍ നിങ്ങള്‍ എത്രത്തോളം ജീവിക്കുന്നു? അല്ലെങ്കില്‍ ഈ മറ്റ് ശക്തികളുടെ, വീണുപോയ ശക്തികളുടെ അധികാരത്തിന്‍ കീഴിലാണ് നിങ്ങള്‍ എത്രത്തോളം ജീവിക്കുന്നത്. ആരുടെ അധികാരം എന്തായാലും ഇല്ലാതാകുന്നു? ഏത് ഏതാണെന്ന് നിങ്ങള്‍ക്ക് എങ്ങനെ അറിയാം. തീര്‍ച്ചയായും പരാജയപ്പെട്ടെങ്കിലും നമ്മുടെ ലോകത്ത് ഇപ്പോഴും നിലനില്ക്കുന്ന തിന്മയുടെ ശക്തികളില്‍നിന്ന് നിങ്ങള്‍ക്ക് എങ്ങനെ രക്ഷപ്പെടാം?`