---
title:  യേശുവും സര്‍വ്വവും അവന്‍റെ സഭയും
date:   13/07/2023
---

ആദിമ ക്രിസ്ത്യാനികള്‍ സങ്കീ. 110:1 ല്‍ യേശുവിന്‍റെ ഉയര്‍ച്ചയെക്കുറിച്ചുള്ള ഒരു പ്രവചനം കണ്ടു: "യഹോവ എന്‍റെ കര്‍ത്താവിനോട് അരുളിച്ചെയ്യുന്നത്: ഞാന്‍ നിന്‍റെ ശത്രുക്കളെ നിന്‍റെ പാദപീഠമാക്കുവോളം നീ എന്‍റെ വലത്തുഭാഗത്തിരിക്ക" ദൈവം "സകലത്തെയും കാല്‍ക്കീഴാക്കിയിരിക്കുന്നു" (സങ്കീ. 8:6). അതായത് "മനുഷ്യപുത്രന്‍റെ കാല്‍" (സങ്കീ. 8:4). സ്വര്‍ഗ്ഗീയ സ്ഥലങ്ങളിലെ അന്ധകാരശക്തികള്‍ തങ്ങളുടെ തലയ്ക്കുമീതെ ഉണ്ടെന്ന് അവര്‍ വിശ്വസിക്കുകയും അവരെ കീഴ്പെടുത്തുമെന്ന് ഭീഷണിപ്പെടുത്തുകയും ചെയ്യുമ്പോള്‍, ആ ശക്തികള്‍ ക്രിസ്തുവിന്‍റെ കാല്‍കീഴിലാണെന്ന സത്യം അവര്‍ മുറുകെപ്പിടിച്ചു.

"എല്ലാം അവന്‍റ (യേശുവിന്‍റെ) കാല്‍ക്കീഴില്‍ വെച്ചുകൊണ്ട്" എന്നത് ശ്രദ്ധാപൂര്‍വ്വം നോക്കുകയും പിതാവ് അവനെ "സര്‍വ്വത്തിനും മീതെ തലയാക്കി സഭയ്ക്കു കൊടുത്തു" എന്നതുമായി താരതമ്യം ചെയ്യുക (എഫെ. 1:22). "സര്‍വ്വവും" എന്നത് സാര്‍വ്വത്രികവും ഉള്‍ക്കൊള്ളുന്നതുമായ ഒരു പദമാണെങ്കിലും എഫെ. 1:21 ല്‍ പരാമര്‍ശിച്ചിരിക്കുന്ന "ശക്തികള്‍" എന്നത് പൗലൊസിന്‍റെ മനസ്സില്‍ ഇപ്പോഴും ഉണ്ട്. സര്‍വ്വവും അതായത് പ്രാപഞ്ചികവും അമാനുഷികവും ആത്മീയവുമായ ശക്തികള്‍ എല്ലാം അവന്‍റെ കാല്‍ക്കീഴാണ് അവന് അധീനപ്പെട്ടുമിരിക്കുന്നു.

പ്രപഞ്ചത്തിന്‍റെ സിംഹാസനത്തിലേക്ക് ക്രിസ്തുവിനെ ഉയര്‍ത്തുന്നതും സ്വര്‍ഗ്ഗത്തിലും ഭൂമിയിലുമുള്ള എല്ലാറ്റിന്‍റെയും മേലുള്ള അവന്‍റെ ഭരണവും അവന്‍റെ സഭയ്ക്ക് എന്തു പ്രയോജനങ്ങള്‍ നല്കുന്നു? (എഫെ. 1:22,23).

എല്ലാ ദുഷ്ടശക്തികള്‍ക്കുംമേല്‍ ദൈവം ക്രിസ്തുവിനെ വിജയിയാക്കി. ക്രിസ്തുവിനോട് അടുത്ത് താദാത്മ്യം പ്രാപിക്കുകയും അവന്‍ തന്നെ ആവശ്യമുള്ളതെല്ലാം  നല്കുകയും ചെയ്ത സഭതന്നെ ശത്രുക്കള്‍ക്കെതിരായ വിജയത്തിന് ഉറപ്പാണ്. പുനരുത്ഥാനത്തില്‍ പ്രദര്‍ശിപ്പിച്ചിരിക്കുന്ന ദൈവത്തിന്‍റെ ശക്തിയും എല്ലാ പ്രാപഞ്ചിക ശക്തികള്‍ക്കുംമേലുള്ള അവന്‍റെ ഉയര്‍ച്ചയും സഭയ്ക്കുവേണ്ടി സജീവമാക്കിയിരിക്കുന്നു. തന്‍റെ ശരീരം എന്ന് ദൈവം വിളിക്കത്തക്കവിധം തന്നോട് ഐക്യപ്പെട്ടിരിക്കുന്ന സഭയ്ക്ക് വിജയിയായ ക്രിസ്തുവിനെ നല്കിയിരിക്കുന്നു. വിശ്വാസികളായ നമുക്ക് ഉയര്‍ത്തപ്പെട്ട യേശുവിനെ അറിയുവാനും നമ്മുടെ ജീവിതത്തില്‍ ദൈവത്തിന്‍റെ ശക്തി അനുഭവിക്കുവാനും എങ്ങനെ കഴിയും? ഇതു സംഭവിക്കുവാന്‍ മതിയായ ഏതെങ്കിലും സംവിധാനങ്ങളോ തന്ത്രങ്ങളോ പൗലൊസ് നേരിട്ട് പറയുന്നില്ല. എന്നിരുന്നാലും ഈ ഭാഗം ഒരു "പ്രാര്‍ത്ഥനാ വിവരണത്തിന്‍റെ ഭാഗമാണെന്ന വസ്തുത നിര്‍ദ്ദേശിക്കുന്നു. ദൈവം തന്‍റെ പ്രാര്‍ത്ഥനയ്ക്ക് ഉത്തരം നല്കുമെന്ന് ഞാന്‍ വിശ്വസിക്കുന്നു. ക്രിസ്തുവില്‍ വെളിപ്പെടുത്തിയ ദൈവശക്തിയെ ദൈവത്തിന്‍റെ സ്വന്തം സാന്നിദ്ധ്യത്തില്‍ കാണിക്കുകയും അത് വിശ്വാസികളുടെ ജീവിതത്തില്‍ സജീവമാകുവാന്‍ ആവശ്യപ്പെടുകയും ചെയ്യുന്നതിന്‍റെ ഫലപ്രാപ്തി താന്‍ സ്ഥിരീകരിക്കുന്നു.

`പ്രാര്‍ത്ഥനയുടെ ശക്തിയില്‍ നിങ്ങളുടെ സ്വന്തം അനുഭവം എന്താണ്? അതായത്, ഉത്തരം ലഭിച്ച പ്രാര്‍ത്ഥനകള്‍ മാത്രമല്ല, പൊതുവെയുള്ള പ്രാര്‍ത്ഥനതന്നെയും. കൂടാതെ പ്രാര്‍ത്ഥന നമ്മെ ദൈവത്തിലേക്കും യേശുവില്‍ വാഗ്ദാനം ചെയ്യുന്ന ശക്തിയിലേക്കും എങ്ങനെ അടുപ്പിക്കുന്നു?`