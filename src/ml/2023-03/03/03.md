---
title:  പരിശുദ്ധാത്മാവില്‍ ഉള്‍ക്കാഴ്ച അനുഭവിക്കുക
date:   10/07/2023
---

> <p></p>
> "നിങ്ങള്‍ക്കുവേണ്ടി ഇടവിടാതെ സ്തോത്രം ചെയ്ത് എന്‍റെ പ്രാര്‍ത്ഥനയില്‍ നിങ്ങളെ ഓര്‍ത്തുംകൊണ്ട് നമ്മുടെ കര്‍ത്താവായ യേശുക്രിസ്തുവിന്‍റെ ദൈവവും മഹത്വവുമുള്ള പിതാവുമായവന്‍ നിങ്ങള്‍ക്കു തന്നെക്കുറിച്ചുള്ള പരിജ്ഞാനത്തില്‍ ജ്ഞാനത്തിന്‍റെയും വെളിപ്പാടിന്‍റെയും ആത്മാവിനെ തരേണ്ടതിന്" (എഫെ. 1:16,17).

പൗലൊസ് തന്‍റെ പ്രാര്‍ത്ഥനകളുടെ വിവരം നല്കുന്ന സമയത്ത് ദൈവത്തിന്‍റെ സിംഹാസനത്തിനു മുമ്പില്‍ താന്‍ വയ്ക്കുന്ന ഒരു കേന്ദ്ര അഭ്യര്‍ത്ഥന താന്‍ രേഖപ്പെടുത്തുന്നു. വിശ്വാസികളുടെ മാനസാന്തരസമയത്ത് പരിശുദ്ധാത്മാവ് അവരുടെ ജീവിതത്തിലേക്കു വന്നു എന്ന് താന്‍ ഇതിനകം സൂചിപ്പിച്ചുകഴിഞ്ഞു (എഫെ. 1:13,14). യേശുവിനെക്കുറിച്ചുള്ള ആഴത്തിലുള്ള അറിവില്‍ ശ്രദ്ധ കേന്ദ്രീകരിച്ച് ആവശ്യമായ ആത്മീയ ഉള്‍ക്കാഴ്ച നല്കുന്നതിന് പരിശുദ്ധാത്മാവിന്‍റെ പുതിയ അനുഗ്രഹത്തിനുവേണ്ടി പൗലൊസ് ഇപ്പോള്‍ പ്രാര്‍ത്ഥിക്കുന്നു ("അവനെക്കുറിച്ചുള്ള പരിജ്ഞാനത്തില്‍" എഫെ. 1:17).

`വിശ്വാസികള്‍ക്ക് പരിശുദ്ധാത്മാവ് പ്രത്യേക ഉള്‍ക്കാഴ്ച നല്കണമെന്ന് പൗലൊസ് പ്രാര്‍ത്ഥിച്ചത് ഏത് മൂന്നു വിഷയങ്ങളിലാണ്? കാണുക എഫെ. 1:17-19.`

"നിങ്ങളെ വിളിച്ച വിളിയാലുള്ള ആശ ഇന്നത്" എന്നതിനെക്കുറിച്ച് (എഫെ. 1:18) അവര്‍ക്കുള്ള ഉള്‍ക്കാഴ്ചയ്ക്കുവേണ്ടി പൗലൊസ് പ്രാര്‍ത്ഥിക്കുമ്പോള്‍, അവരുടെ രക്ഷയ്ക്കായി ദൈവം ഇതിനകം എടുത്തിട്ടുള്ള മുന്‍കാല പ്രവര്‍ത്തനങ്ങളെക്കുറിച്ച് അവര്‍ ജാഗ്രതയുള്ളവരായിരിക്കണമെന്നതിനും (എഫെ. 1:3-9, 11-13), അവര്‍ക്കുവേണ്ടി അവന്‍ പദ്ധതിയിട്ട മഹത്വകരമായ ഭാവിക്കുവേണ്ടിയും താന്‍ പ്രാര്‍ത്ഥിച്ചു (എഫെ. 1:10,14).

"വിശുദ്ധിന്മാരില്‍ അവന്‍റെ അവകാശത്തിന്‍റെ മഹിമാധനം ഇന്നതെന്ന്" ഉള്ളതിലേക്കുള്ള ഉള്‍ക്കാഴ്ചയ്ക്കുവേണ്ടി പൗലൊസ് പ്രാര്‍ത്ഥിക്കുമ്പോള്‍ (എഫെ. 1:18). വിശ്വാസികള്‍ ദൈവത്തിന്‍റെ അവകാശമെന്നവിധം വിശ്വാസികളുടെ പഴയനിയമം ആശയത്തെ താന്‍ ഓര്‍മ്മിപ്പിക്കുന്നു (ആവ. 9:29; 32:9; സെഖ. 2:12, താരതമ്യം ചെയ്യുക എഫെ. 1:11). അവര്‍ ദൈവത്തില്‍നിന്നുള്ള ഒരു അവകാശം കൈവശമാക്കിയിരിക്കുന്നു എന്നു മാത്രമല്ല, അവര്‍ ദൈവത്തിന്‍റെ അവകാശമാണെന്നും ദൈവത്തിനുള്ള അവരുടെ വില അവര്‍ മനസ്സിലാക്കണമെന്നും താന്‍ ആഗ്രഹിക്കുന്നു.

"വിശ്വസിക്കുന്ന നമുക്കുവേണ്ടി വ്യാപരിക്കുന്ന അവന്‍റെ ശക്തി"യെക്കുറിച്ചുള്ള ആത്മീയ ഉള്‍ക്കാഴ്ചയ്ക്കുവേണ്ടി പൗലൊസ് പ്രാര്‍ത്ഥിക്കുമ്പോള്‍ (എഫെ. 1:19) ദൈവത്തിന്‍റെ ശക്തിയുടെ അപാരതയെക്കുറിച്ച് പരിശുദ്ധാത്മാവ് പുതിയ ധാരണ കൊണ്ടുവരുന്നതും അവരുടെ അനുഭവത്തില്‍ അത് പ്രത്യക്ഷപ്പെടുന്നതും താന്‍ സങ്കല്പിക്കുന്നു. ഈ പ്രാര്‍ത്ഥനകളിലെല്ലാം ഈ ജനത്തിന് യേശുവില്‍ നല്കിയിരിക്കുന്നത് സ്വയം അനുഭവിക്കണമെന്ന് പൗലൊസ് ആഗ്രഹിക്കുന്നു.

`"വിശ്വസിക്കുന്ന നമുക്കുവേണ്ടി വ്യാപരിക്കുന്ന അവന്‍റെ ശക്തി" നിങ്ങള്‍ ക്കെങ്ങനെ നല്ലവിധം അനുഭവിക്കുവാന്‍ കഴിയും? ദൈനംദിന ജീവിതത്തില്‍ ഇതെന്താണ് അര്‍ത്ഥമാക്കുന്നത്?`