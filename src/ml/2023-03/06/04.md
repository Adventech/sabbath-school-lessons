---
title:  'സഭ: ദൈവത്തിന്‍റെ ജ്ഞാനം വെളിപ്പെടുത്തുന്നവള്‍'
date:   01/08/2023
---

എഫെ. 3:7-13 വരെയുള്ള ദാനത്തിലൂടെ പൗലൊസ് വീണ്ടും ഒരു ശുശ്രൂഷകന്‍ ആണെന്ന് അവകാശപ്പെടുന്നു (എഫെ. 3:7; താരതമ്യം ചെയ്യുക എഫെ. 3:1,2). സുവിശേഷം പോലെതന്നെ ഈ ദാനം സ്വീകര്‍ത്താവിന്‍റെ യോഗ്യതകൊണ്ടല്ല, മറിച്ച് ദൈവകൃപയാല്‍ നല്കപ്പെട്ടതാണ്. "എല്ലാ വിശുദ്ധന്മാരിലും ഏറ്റവും ചെറിയവന്‍" എന്നു സ്വയം വിശേഷിപ്പിച്ചുംകൊണ്ട് പൗലൊസ് ഈ ആശയത്തിന് അടിവരയിടുന്നു (എഫെ. 3:8).

പൗലൊസിന്‍റെ സ്വയം ധാരണയില്‍ രസകരമായ ഒരു പുരോഗതിയുണ്ട്, അത് എഴുതിയ ക്രമത്തില്‍ പൗലൊസിന്‍റെ കത്തുകളിലൂടെ നീങ്ങുമ്പോള്‍ മനസ്സിലാക്കുവാന്‍ കഴിയും. ദൈവികമായി നിയമിതനായ ഒരു അപ്പൊസ്തലന്‍ എന്ന നിലയിലുള്ള തന്‍റെ പദവിയുടെ തുടക്കത്തില്‍ താന്‍ അവകാശവാദമുന്നയിച്ചു (ഗലാ. 1:1). എന്നിരുന്നാലും പിന്നീട്, "അപ്പൊസ്തലന്മാരില്‍ ഏറ്റവും ചെറിയവന്‍" എന്നും അപ്പൊസ്തലന്‍ എന്നു വിളിക്കപ്പെടുവാന്‍ യോഗ്യനല്ല" എന്നും സ്വയം പരിചയപ്പെടുത്തുന്നു (1 കൊരി. 15:9). ഇവിടെ എഫെസ്യരില്‍ താന്‍ "എല്ലാ വിശുദ്ധന്മാരിലും ഏറ്റവും ചെറിയവന്‍" എന്ന് സ്വയം കാണുന്നു (എഫെ. 3:8). അവസാനമായി, താന്‍ തന്നെത്തന്നെ 'മുഖ്യന്‍' അല്ലെങ്കില്‍ "പാപികളില്‍ ഞാന്‍ ഒന്നാമന്‍" എന്നു വിശേഷിപ്പിക്കുന്നു (1 തിമൊ. 1:15).

എലന്‍ വൈറ്റിന്‍റെ പ്രസിദ്ധമായ ഈ ഉദ്ധരണി വിശദീകരിക്കുവാന്‍ പൗലൊസ് ഇവിടെ എഴുതിയ ഈ ചിന്താഗതി സഹായിച്ചേക്കാം: "യേശുവിനോട് നിങ്ങള്‍ കൂടുതല്‍ അടുക്കുന്തോറും നിങ്ങളുടെ കണ്ണുകളില്‍ നിങ്ങള്‍ കൂടുതല്‍ തെറ്റുകാരായി വെളിപ്പെടും; എന്തെന്നാല്‍, നിങ്ങളുടെ ദര്‍ശനം കൂടുതല്‍ വ്യക്തമാകും, നിങ്ങളുടെ അപൂര്‍ണതകള്‍ അവന്‍റെ പൂര്‍ണ്ണതയുള്ള സ്വഭാവത്തില്‍നിന്ന് വിശാലവും വ്യതിരിക്തവുമായി കാണപ്പെടും" ടലേുെ ീേ ഇവൃശെേ ു. 64.

പൗലൊസ് തുടരുന്നു. എഫെ. 3:10 ല്‍ താന്‍ ഇങ്ങനെ എഴുതുന്നു: "ഇപ്പോള്‍ സ്വര്‍ഗ്ഗത്തില്‍ വാഴ്ചകള്‍ക്കും അധികാരങ്ങള്‍ക്കും ദൈവത്തിന്‍റെ ബഹുവിധമായ ജ്ഞാനം" ഇവിടെ പരാമര്‍ശിച്ചിരിക്കുന്ന "സ്വര്‍ഗ്ഗീയ സ്ഥലങ്ങളിലെ വാഴ്ചകളും അധികാരങ്ങളും" ആരാണ്? ദൈവത്തിന്‍റെ "പലതരം" അല്ലെങ്കില്‍ ബഹുമുഖ ജ്ഞാനം അവര്‍ക്ക് എങ്ങനെ അറിയിക്കുന്നു? എഫെ. 3:10 അധികാരങ്ങളുടെ സ്വഭാവത്തെ വിശദീകരിക്കുന്നില്ലെങ്കിലും എഫെ. 6:11,12 എന്നീ ഭാഗങ്ങളില്‍ കൂടുതല്‍ വിശദമായി വിവരിച്ചിരിക്കുന്ന ദുഷ്ടരെന്നവിധം അവരെ എടുക്കുന്നതാണ് നല്ലത്. അങ്ങനെയെങ്കില്‍, യെഹൂദരെയും ജാതികളെയും ഏകീകരിക്കുന്ന സഭയുടെ ഘടന ഒരിക്കല്‍ മനുഷ്യരാശിയുടെ വിഭജിക്കപ്പെട്ട ഭാഗങ്ങള്‍, സ്വര്‍ഗ്ഗത്തിലും ഭൂമിയിലുമുള്ള സകലവും അവനില്‍ (ക്രിസ്തുവില്‍ ഒന്നായിച്ചേര്‍ക്കേണ്ടതിനുള്ള (എഫെ. 1:10) ദൈവത്തിന്‍റെ ഭാവിയിലേക്കുള്ള ദൈവിക പദ്ധതിയെപ്പറ്റി ഈ സാത്താന്യവാഴ്ചകള്‍ക്കും സ്വര്‍ഗ്ഗീയ സ്ഥലങ്ങളിലെ അധികാരങ്ങള്‍ക്കും സ്പഷ്ടമായ അറിയിപ്പായിത്തീരുന്നു. ദൈവത്തിന്‍റെ പദ്ധതി നടക്കുകയാണെന്നും അവരുടെ നാശം ഉറപ്പാണെന്നും അവരെ അറിയിക്കുന്നു. ഒരു ഏകീകൃതസഭയുടെ സ്വഭാവം തന്നെ അവരുടെ ആത്യന്തിക പരാജയത്തെ സൂചിപ്പിക്കുന്നു.

`എഫെ. 3:10 ലെ സഭയെക്കുറിച്ചുള്ള പൗലൊസിന്‍റെ "ആത്മാര്‍ത്ഥ സേവനവിവരണം" നിങ്ങളുടെ സ്വന്തം സഭ ഗൗരവമായി എടുക്കുകയാണെങ്കില്‍ അത് നിങ്ങളും നിങ്ങളുടെ സഭാംഗങ്ങളും പരസ്പരം ബന്ധപ്പെടുന്ന രീതിയെ എങ്ങനെ മാറ്റും?`