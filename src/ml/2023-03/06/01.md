---
title:  സുവിശേഷത്തിന്‍റെ മര്‍മ്മം
date:   29/07/2023
---

### വേദഭാഗം
എഫെ. 3; ഇയ്യോബ് 11:5,9; യെഹെ. 43:13-16; ആമോസ് 7:7,8; വെളി. 11:1,2.

> <p>മനഃപാഠവാക്യം</p>
> "എന്നാല്‍ നാം ചോദിക്കുന്നതിലും നിനെക്കുന്നതിലും അത്യന്തം പരമായി ചെയ്വാന്‍ നമ്മില്‍ വ്യാപരിക്കുന്ന ശക്തിയാല്‍ കഴിയുന്നവനു സഭയിലും ക്രിസ്തുയേശുവിലും എന്നേക്കും തലമുറതലമുറയായും മഹത്വം ഉണ്ടാകട്ടെ." ആമേന്‍ (എഫെ. 3:20,21).

പൗലൊസ് എഫെ. 3-ാമദ്ധ്യായത്തില്‍ നേരത്തെ സ്പര്‍ശിച്ചുകഴിഞ്ഞ ഒരു പ്രമേയത്തോടുകൂടിയാണ് ആരംഭിക്കുന്നത്: "ജാതികള്‍ സുവിശേഷത്താല്‍ ക്രിസ്തുയേശുവില്‍ കൂട്ടവകാശികളും ഏകശരീരസ്ഥരും വാഗ്ദത്തത്തില്‍ പങ്കാളികളും ആകേണം" (എഫെ. 3:6). ഭൂരിപക്ഷവും വിജാതീയര്‍ ഉള്‍പ്പെട്ട ഇന്നത്തെ സഭയ്ക്ക് അതൊരു അത്ഭുതമല്ലെങ്കിലും അക്കാലത്ത് അദ്ദേഹത്തിന്‍റെ പല വായനക്കാര്‍ക്കും അത് തികച്ചും പുതിയതായി തോന്നിയ ഒരു കാര്യമായിരുന്നു.

വിജാതീയരോട് യേശുവിന്‍റെ സുവിശേഷം പ്രസംഗിക്കുവാനുള്ള തന്‍റെ അഭിനിവേശത്തെക്കുറിച്ച് അപ്പൊസ്തലന്‍ പ്രതിഫലിപ്പിക്കുമ്പോള്‍ പൗലൊസ് തന്‍റെ പ്രചോദിത വാക്കുകള്‍ തുടരുന്നു.

ആ ശുശ്രൂഷ വിപുലീകരിക്കുന്നതിലെ തന്‍റെ ഇപ്പോഴത്തെ ബുദ്ധിമുട്ടുകളെക്കുറിച്ചും റോമന്‍ തടവറയിലെ സമയം ഉള്‍പ്പെടുന്ന ബുദ്ധിമുട്ടുകളെക്കുറിച്ചും നാം പഠിക്കുന്നു.

സഭയില്‍ വിജാതീയരും അവരുടെ യെഹൂദാ സഹോദരീസഹോദന്മാരുമായി തുല്യനിലയിലാണെന്ന നിഗൂഢമായ സുവിശേഷത്തിന്‍റെ ഹൃദയഭാഗത്തുള്ള തന്‍റെ പ്രതിബദ്ധതയും നാം കേള്‍ക്കുന്നു. സഭയ്ക്കും അതിന്‍റെ പ്രാപഞ്ചിക ദൗത്യത്തിനും വേണ്ടിയുള്ള തന്‍റെ ആവേശം നാം അനുഭവിക്കുന്നു. സഭയിലൂടെ ദൈവം തന്‍റെ കൃപ പ്രകടിപ്പിച്ചതിന് ദൈവത്തെ സ്തുതിച്ചുകൊണ്ട് താന്‍ പ്രാര്‍ത്ഥിക്കുമ്പോള്‍ നാം ശ്രദ്ധിക്കുന്നു.

ചുരുക്കത്തില്‍, സുവിശേഷത്തിനുവേണ്ടിയുള്ള പൗലൊസിന്‍റെ അഭിനിവേശത്തില്‍ പങ്കുചേരുവാന്‍ നാം പ്രചോദിതരാണ്.

_ഈ ആഴ്ചയിലെ പാഠം പഠിച്ച് ഓഗസ്റ്റ് 5 ശബ്ബത്തിനുവേണ്ടി നമുക്ക് ഒരുങ്ങാം..._