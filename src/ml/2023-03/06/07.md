---
title:  കൂടുതല്‍ പഠനത്തിന്
date:   04/08/2023
---

എലന്‍ ജി. വൈറ്റ് "ആധുനിക ഉണര്‍വ്വുകള്‍" വന്‍പോരാട്ടം പുറം 461-478.

നമുക്കു സ്വന്തമാക്കുവാനുള്ള നമ്മുടെ പദവിയായ അറിവിന്‍റെ നിറവിനെ വിവരിക്കുന്ന വാക്യം (എഫെ. 3:14-19) അവതരിപ്പിക്കുന്നതിനോട് നമ്മുടെ കുറിയ ആത്മീയാവസ്ഥയെ നമുക്കെങ്ങനെ പൊരുത്തമുള്ളതാക്കാം? നമ്മുടെ അവസരങ്ങള്‍ നാം മെച്ചപ്പെടുത്തിയില്ലെങ്കില്‍ കൃപയില്‍ വളരുവാന്‍ ആത്മീയവും താത്കാലികവുമായ എല്ലാ നേട്ടങ്ങളും ഉള്ള നമ്മെ സ്വര്‍ഗ്ഗം എങ്ങനെ നോക്കും? അപ്പൊസ്തലന്‍ ഈ വാക്കുകള്‍ എഴുതിയത് നമ്മെ പ്രകോപിപ്പിക്കുവാനോ നമ്മെ വഞ്ചിക്കുവാനോ നമ്മുടെ അനുഭവത്തില്‍ നിരാശപ്പെടുവാന്‍ വേണ്ടി മാത്രം നമ്മുടെ പ്രതീക്ഷകള്‍ ഉയര്‍ത്തുവാനോ അല്ല. നാം ദൈവരാജ്യത്തിന്‍റെ അവകാശികളാണെങ്കില്‍ നാം എന്ത് ആയേക്കാമെന്നും എന്തായിരിക്കണമെന്നും കാണിക്കുന്നതിനാണ് താന്‍ ഈ വാക്കുകള്‍ എഴുതിയത്. നമ്മുക്ക് കുറിയ അനുഭവമാണുള്ളതെങ്കില്‍ എങ്ങനെ നമുക്ക് ദൈവത്തോടൊപ്പം വേലക്കാരാകുവാന്‍ കഴിയും? നമുക്ക് ക്രിസ്ത്യാനിയുടെ പദവിയെക്കുറിച്ച് അറിവുണ്ട്. നമുക്കുണ്ടായിരിക്കണമെന്ന് ദൈവം ആഗ്രഹിക്കുന്ന ദൈവത്തിന്‍റെ കാര്യങ്ങളില്‍ ആഴമേറിയതും ആത്മീയവുമായ അറിവിനായി നാം അന്വേഷിക്കണം.

"നാം യഥാര്‍ത്ഥത്തില്‍ ബൈബിള്‍ വിശ്വസിക്കുന്നുണ്ടോ? നമുക്കു മുമ്പില്‍ അവതരിപ്പിച്ചിരിക്കുന്ന ഈ വാക്യത്തില്‍ കാണപ്പെടുന്ന ദൈവത്തിന്‍റെ പരിജ്ഞാനം നേടുവാന്‍ നമുക്കു കഴിയുമെന്ന് നാം യഥാര്‍ത്ഥത്തില്‍ വിശ്വസിക്കുന്നുവോ? ദൈവത്തിന്‍റെ വായില്‍നിന്ന് പുറപ്പെടുന്ന എല്ലാ വാക്കുകളും നാം വിശ്വസിക്കുന്നുണ്ടോ? എല്ലാ വെളിച്ചത്തിന്‍റെയും ഉടയവനും എല്ലാ സമൃദ്ധിയും നിറവും വസിക്കുന്നവനുമായ യേശുക്രിസ്തുവിലൂടെ പ്രവാചകന്മാരും അപ്പൊസ്തലന്മാരും സംസാരിച്ച വചനങ്ങള്‍ നാം വിശ്വസിക്കുന്നുവോ? ദൈവത്തിലും അവന്‍റെ പുത്രനിലും നാം വാസ്തവമായി വിശ്വസിക്കുന്നുണ്ടോ?" ഋഹഹലി ംവശലേ, ഠവല അറ്ലിേ ഞല്ശലം മിറ ടമയയമവേ  ഒലൃമഹറ, ഛരീയേലൃ 1, 1889.

**ചര്‍ച്ചയ്ക്കുള്ള ചോദ്യങ്ങള്‍**

`പുതിയനിയമത്തിലുള്ള മറ്റു പ്രാര്‍ത്ഥനാ ഗീതങ്ങളുമായി (റോമര്‍ 11:33-36; 16:25-27; ഫിലി, 4:20; 2 പത്രൊസ് 3:18; യൂദാ 24,25) എഫെ. 3:20,21 എന്നീ വാക്യങ്ങളിലെ പൗലൊസിന്‍റെ പ്രാര്‍ത്ഥാനാഗീതം താരതമ്യം ചെയ്യുക. ഈ ഭാഗങ്ങളിലൂടെ കടന്നുപോകുന്ന വിഷയങ്ങള്‍ അല്ലെങ്കില്‍ ആശയങ്ങള്‍ എന്തൊക്കെയാണ്? അവര്‍ ചിത്രീകരിക്കുന്ന സ്തുതിയുടെയും ആരാധനയുടെയും മനോഭാവം നമുക്കെങ്ങനെ സ്വീകരിക്കാം?`

`ഗ്രീക്കു പദമായ പ്ലെരോമ ("നിറവ്) എന്ന പദത്തിന്‍റെ എഫെസ്യരിലെ പൗലൊസിന്‍റെ നാല് ഉപയോഗത്തെ താരതമ്യം ചെയ്യുക (എഫെ. 1:10,23; 3:19; 4:13). ഈ ആശയം പൗലൊസിന് പ്രധാനമാണെന്ന് നിങ്ങള്‍ കരുതുന്നത് എന്തുകൊണ്ട്?`

`എഫെസ്യര്‍ 3 ല്‍ പൗലൊസ് പുകഴ്ത്തുന്ന ദൈവത്തിന്‍റെ എല്ലാ പ്രവര്‍ത്തനങ്ങളിലും ഏതാണ് നിങ്ങള്‍ക്ക് ഏറ്റവും പ്രചോദനം നല്കുന്നത്? എന്തുകൊണ്ട്?`

`പ്രാര്‍ത്ഥനയുടെയും സ്തുതിയുടെയും ഭാഷ ഉപയോഗിച്ചുകൊണ്ട് എഫെസ്യരുടെ ആദ്യപകുതി ആരംഭിച്ചതുപോലെതന്നെ പൗലൊസ് ഉപസംഹരിക്കുന്നു (എഫെ. 1:3-21). താന്‍ ദൈവത്തിന്‍റെ ശക്തിയില്‍ ആനന്ദിക്കുന്നു. ക്രിസ്തുവിലൂടെയും ആത്മാവിലൂടെയും വിശ്വാസികളുടെ ജീവിതത്തില്‍ സന്നിഹിതനാണ് (എഫെ. 3:16-21). എലന്‍ വൈറ്റ് മുകളില്‍ എഴുതിയതുപോലെ, നമ്മുടെ ജീവിതത്തില്‍ ഈ ശക്തി നമുക്കെങ്ങനെ നന്നായി അനുഭവിക്കുവാന്‍ കഴിയുന്നു?`