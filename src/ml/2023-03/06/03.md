---
title:  ദീര്‍ഘകാലം മറയ്ക്കപ്പെട്ടിരുന്ന സുവിശേഷത്തിന്‍റെ നിഗൂഢത
date:   31/07/2023
---

`പൗലൊസിനെ ഭരമേല്പിച്ചിരുന്ന നിഗൂഢത എന്താണ്? എഫെ. 3:1-6`

നിങ്ങള്‍ എഫെ. 3:1-6 വരെയുള്ള ഭാഗം പഠിക്കുമ്പോള്‍, താഴെ പറയുന്നവ ശ്രദ്ധിക്കുക:

ഒന്നാമതായി, പൗലൊസ് തന്‍റെ കത്തിന്‍റെ ഈ ഭാഗം പ്രത്യേകമായി എഫെസൊസിലെ ഭവന സഭകളിലെ വിജാതീയ വിശ്വാസികള്‍ക്ക് എഴുതുന്നു (എഫെ. 3:1).

രണ്ടാമതായി, വിജാതീയരായ വിശ്വാസികള്‍ക്കായി "നിങ്ങള്‍ക്കുവേണ്ടി" നല്കിയ "ദൈവകൃപയുടെ കാര്യസ്ഥന്‍" എന്ന് മുദ്രകുത്തുന്ന ചിലതിന്‍റെ സ്വീകര്‍ത്താവ് താനാണെന്ന് പൗലൊസ് അവകാശപ്പെടുന്നു (എഫെ. 3:2). ജാതികളോട് സുവിശേഷം പ്രസംഗിക്കുന്നതിന് ദൈവത്തിന്‍റെ കൃപ പൗലൊസിനു നല്കിയ ദൗത്യത്തെ വിശദീകരിക്കുന്ന പൗലൊസിന്‍റെ രീതിയാണ് ഈ കാര്യവിചാരകത്വം അല്ലെങ്കില്‍ കൃപയുടെ ഈ ശുശ്രൂഷ. (എഫെ. 3:7,8 താരതമ്യം ചെയ്യുക).

മൂന്നാമതായി, തനിക്ക് ഒരു മര്‍മ്മം വെളിപ്പെട്ടുവെന്ന് പൗലൊസ് അവകാശപ്പെടുന്നു, അതായത് കത്തില്‍ താന്‍ ഇതിനകം എഴുതിയ ഒരു വിഷയമായ "ക്രിസ്തുവിന്‍റെ മര്‍മ്മം" എന്നത് പ്രത്യേകിച്ച് എഫെ. 1:9,10; 2:11-22; എഫെ. 3:3,4. സുവിശേഷത്തിന്‍റെ ഉപജ്ഞാതാവായി അറിയപ്പെടുവാന്‍ പൗലൊസ് ആഗ്രഹിക്കുന്നില്ല, എന്നാല്‍ അത് ഘോഷിക്കുവാന്‍ ദൈവം നല്കിയ ശുശ്രൂഷയ്ക്കു താന്‍ അവകാശവാദം ഉന്നയിക്കുന്നു.

നാലാമതായി, ഈ മര്‍മ്മങ്ങളെക്കുറിച്ചുള്ള വിപുലമായ വെളിപ്പാട് ലഭിച്ചതില്‍ പൗലൊസ് തനിച്ചല്ല, കാരണം മുന്‍തലമുറകള്‍ക്ക് ദൈവിക പദ്ധതിയുടെ വെളിപ്പാടിനെ മറികടക്കുന്ന വിധത്തില്‍ ആത്മാവ് ക്രിസ്തുവിന്‍റെ "വിശുദ്ധ അപ്പൊസ്തലന്മാര്‍ക്കും പ്രവാചകന്മാര്‍ക്കും" വെളിപ്പെടുത്തിയിട്ടുണ്ട് (എഫെ. 3:5). ഇവിടെ പ്രവാചകന്മാര്‍ എന്ന പദം പഴയനിയമത്തിലെ പ്രവാചകന്മാരെന്നതിലുപരി ആദിമ ക്രിസ്തീയ ഭവനസഭകള്‍ക്കിടയില്‍ പ്രവചനവരം ഉണ്ടായിരിക്കുകയും പ്രയോഗിക്കുകയും ചെയ്തിരുന്നവരെ സൂചിപ്പിക്കുന്നു. ഒരിക്കല്‍ മറയ്ക്കപ്പെട്ടിരുന്ന മര്‍മ്മം ഇപ്പോള്‍ നാം "തുറന്ന രഹസ്യം" എന്നു വിളിക്കുന്നതുപോലെയായിത്തീര്‍ന്നു.

അവസാനമായി, താന്‍ ഇങ്ങനെ പ്രഖ്യാപിക്കുന്നു: "ജാതികള്‍ സുവിശേഷത്താല്‍ ക്രിസ്തുയേശുവില്‍ കൂട്ടവകാശികളും ഏകശരീരസ്ഥരും വാഗ്ദത്തത്തില്‍ പങ്കാളികളും ആകണം" എന്നതുതന്നെ ഈ മര്‍മ്മം (എഫെ. 3:6).

പൗലൊസിന് സുവിശേഷത്തെക്കുറിച്ചും പ്രത്യേകിച്ച് യെഹൂദന്മാരും ജാതികളും ചേര്‍ന്ന സഭയില്‍ അത് പ്രകടിപ്പിക്കുന്ന രീതിയെക്കുറിച്ചും തീക്ഷ്ണതയുണ്ട്. ഈ രണ്ട് കൂട്ടരും സഭയായ ദൈവത്തിന്‍റെ പുതിയ സമൂഹം അതായത് അവന്‍റെ പുതിയ മനുഷ്യവര്‍ഗ്ഗത്തിന്‍റെ നിര്‍മ്മാണ ഘടകമായി മാറിയിരിക്കുന്നു (എഫെ. 2:4-16 കാണുക). അവര്‍ ഇപ്പോള്‍ ശത്രുക്കളില്‍നിന്ന് "സഹ-അവകാശികള്‍", "സഹശരീരം" (ക്രിസ്തുവിന്‍റെ ശരീരമായ ഏകശരീരത്തില്‍ ഉള്‍പ്പെടുന്നു) സുവിശേഷവാഗ്ദത്തത്തിന്‍റെ "സഹപങ്കാളികള്‍" എന്നിങ്ങനെ രൂപാന്തരപ്പെട്ടുവെന്ന് നമുക്കു പറയാം (എഫെ. 3:6).

`എന്തെങ്കിലുമുണ്ടെങ്കില്‍, മനോഭാവങ്ങള്‍, ഒരുപക്ഷേ ഉപരിതലത്തിന് താഴെപ്പോലും സുവിശേഷം പഠിപ്പിക്കുന്ന ഉള്‍ക്കൊള്ളലിന് വിരുദ്ധമാണെന്ന് നിങ്ങള്‍ കരുതും? അവയെ എങ്ങനെ ഒഴിവാക്കും?`