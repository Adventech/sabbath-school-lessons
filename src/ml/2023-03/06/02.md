---
title:  'പൗലൊസ്: വിജാതീയര്‍ക്ക് തടവിലാക്കപ്പെട്ട അപ്പൊസ്തലന്‍'
date:   30/07/2023
---

`എഫെസ്യര്‍ മൂന്നാമദ്ധ്യായം വായിക്കുക. നിങ്ങള്‍ക്ക് അത് ചെയ്യുമ്പോള്‍, ഒന്നോ രണ്ടോ പ്രധാനവിഷയങ്ങള്‍ തിരിച്ചറിയുക. പൗലൊസ് എന്ത് പ്രധാന ആശയങ്ങള്‍ പറയുന്നു?`

എഫെസ്യര്‍ മൂന്നാമദ്ധ്യായം രസകരമായ ഒരു ഘടന കാണിക്കുന്നു. "അതു നിമിത്തം പൗലൊസ് എന്ന ഞാന്‍ ജാതികളായ നിങ്ങള്‍ക്കുവേണ്ടി ക്രിസ്തുയേശുവിന്‍റെ ബദ്ധനായിരിക്കുന്നു" (3:1) എന്നീ വാക്കുകളോടെയാണ് പൗലൊസ് ഈ അദ്ധ്യായം ആരംഭിക്കുന്നത്. തുടര്‍ന്ന്, ജാതികളുടെ അപ്പൊസ്തലന്‍ എന്ന നിലയിലുള്ള തന്‍റെ പ്രവര്‍ത്തനത്തില്‍ ശ്രദ്ധ കേന്ദ്രീകരിച്ച ഒരു നീണ്ട വ്യതിചലനമായി മാറുന്നതിനാല്‍ താന്‍ പിരിഞ്ഞു (എഫെ. 3:2-13). മാറ്റി നിര്‍ത്തിയിനുശേഷം "അതു നിമിത്തം" (എഫെ. 3:14) എന്ന വാക്യം ആവര്‍ത്തിച്ചുകൊണ്ട് തന്‍റെ യഥാര്‍ത്ഥ ചിന്തകളിലേക്കുള്ള തിരിച്ചുവരവിനെ താന്‍ അടയാളപ്പെടുത്തുന്നു. 14-21 വരെയുള്ള വാക്യങ്ങള്‍ തന്‍റെ തടസ്സപ്പെട്ട പ്രാര്‍ത്ഥനാവിവരം നല്കുന്നു.

എഫെസ്യര്‍ 3:1 ല്‍ പൗലൊസ് "ക്രിസ്തുയേശുവിന്‍റെ തടവുകാരന്‍" ആയി സ്വയം തിരിച്ചറിയുന്നു. റോമന്‍ അടിമത്തത്തില്‍ വസിക്കുകയും റോമന്‍ സാമ്രാജ്യത്തിന്‍റെ അധികാരത്തിന്‍ കീഴിലാണെന്ന് തോന്നുകയും ചെയ്താലും അതിലും ആഴമേറിയതാണെന്ന് വാദിക്കുന്നതാണ് തന്‍റെ രീതി. തന്‍റെ ജീവിതത്തില്‍ ദൈവിക ഉദ്ദേശ്യം പ്രവര്‍ത്തിക്കുന്നു. താന്‍ റോമിലെ തടവുകാരനല്ല, മറിച്ച് "ക്രിസ്തുയേശുവിന്‍റെ തടവുകാരനാണ്" (എഫെ. 4:1 താരതമ്യം ചെയ്യുക).

പൗലൊസിന്‍റെ "കഷ്ടത" (എഫെ 3:13), പിന്നീട് തന്‍റെ ചങ്ങലകളെക്കുറിച്ചുള്ള പരാമര്‍ശം (എഫെ. 6:20), എന്നിവ താതമ്യേന സുഖപ്രദമായ വീട്ടുതടങ്കലിലല്ലെന്നാണ് സൂചിപ്പിക്കുന്നത് (അ.പ്ര. 28:16 താരതമ്യം ചെയ്യുക). എന്നാല്‍ കാരാഗൃഹത്തിലാണ്. ഒന്നാം നൂറ്റാണ്ടില്‍ കാരാഗൃഹത്തിലായിരിക്കുന്നതും ഒരു റോമന്‍ ഇരുട്ടറയില്‍ ആയിരിക്കുന്നതും പ്രത്യേകിച്ച് വെല്ലുവിളിയായിരുന്നു. ആരോഗ്യകരമായ സൗകര്യങ്ങളും പതിവ് ഭക്ഷണ സേവനങ്ങളും ഉള്ള സംഘടികമായ കാരാഗൃഹങ്ങള്‍ റോമന്‍ സാമ്രാജ്യം നടത്തിയിരുന്നില്ല. വാസ്തവത്തില്‍, തടവറ ശിക്ഷാമാര്‍ഗ്ഗമായി ഉപയോഗിക്കാതിരുന്നതിനാല്‍ സാമ്രാജ്യത്തിന് ജയിലുകളുടെ ആവശ്യമില്ല. വിചാരണയ്ക്കോ വധശിക്ഷയ്ക്കോവേണ്ടി കാത്തിരിക്കുമ്പോള്‍ മാത്രമായിരുന്നു ആളുകളെ ജയിലിലടച്ചിരുന്നത്. തടവുകാര്‍ തങ്ങള്‍ക്കുവേണ്ടി കരുതുകയും ഭക്ഷണവും മറ്റ് ആവശ്യങ്ങളും നല്കുവാന്‍ ബന്ധുക്കളെയും സുഹൃത്തുക്കളെയും ആശ്രയിക്കുകയും ചെയ്തു.

പൗലൊസിന്‍റെ ആകുലതകള്‍ ഒരുപക്ഷേ, തന്‍റെ തടവറ വിശ്വാസികളില്‍ ചെലുത്തുന്ന വൈകാരിക ആഘാതത്തെ കേന്ദ്രീകരിക്കുന്നു. "എങ്ങനെയാണ് പൗലൊസിന് ഉന്നതനായ ക്രിസ്തുവിന്‍റെ അപ്പൊസ്തലനും സന്ദേശവാഹകനും നിന്ദിതനായ തടവുകാരനും ആയിരിക്കുവാന്‍ കഴിയുന്നതെന്ന് ചിലര്‍ ചോദിച്ചേക്കാം എന്ന് താന്‍ ഭയപ്പെട്ടേക്കാം. അതു ദൈവത്തിന്‍റെ പദ്ധതിയും ഭാഗമെന്നവിധം വിശ്വാസികള്‍ കാണുവാന്‍ സഹായകമാകുംവിധം തന്‍റെ തടവിനെ താന്‍ രൂപപ്പെടുത്തുന്നു. പൗലൊസ് അവര്‍ക്കുവേണ്ടി കഷ്ടം സഹിക്കുകയും (നിങ്ങള്‍ക്കുവേണ്ടി കഷ്ടം സഹിക്കുന്നു) ലജ്ജയുടെ ഉറവിടമായി കാണപ്പെടുന്നത് വാസ്തവത്തില്‍ അവരുടെ മഹത്വത്തിനായി മാറുകയും ചെയ്യും (എഫെ. 3:13).

`വളരെ വിഷമകരമായ സാഹചര്യങ്ങള്‍ക്കിടയില്‍ ദൈവത്തെയും അവന്‍റെ വഴികളെയും വിശ്വസിക്കുന്നതിന് നമുക്കെങ്ങനെ പഠിക്കാം?`