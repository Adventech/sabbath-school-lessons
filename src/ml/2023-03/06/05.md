---
title:  ക്രിസ്തു നിങ്ങളുടെ ഹൃദയത്തില്‍ വസിക്കുന്നു
date:   02/08/2023
---

`പൗലൊസിന്‍റെ മുമ്പത്തെ പ്രാര്‍ത്ഥന അഭ്യര്‍ത്ഥനയായ എഫെ. 1:16-19; 3:14-19 ലെ വിശ്വാസികള്‍ക്കുവേണ്ടിയുള്ള തന്‍റെ അപേക്ഷയുമായി താരതമ്യം ചെയ്യുക. ഏതു വിധത്തിലാണ് രണ്ട് അഭ്യര്‍ത്ഥനകളും സമാനമാകുന്നത്?`

എഫെസ്യര്‍ 3:14,15 എന്നീ വാക്യങ്ങളിലെ ഇംഗ്ലീഷ് പരിഭാഷകള്‍ക്കു പിന്നില്‍ വാക്കുകളിന്മേലുള്ള ഒരു പ്രധാന സ്വാതന്ത്ര്യമുണ്ട്. "ഞാന്‍ സ്വര്‍ഗ്ഗത്തിലും ഭൂമിയിലും സകല കുടുംബത്തിനും പേര്‍ വരുവാന്‍ കാരണമായ പിതാവിന്‍റെ സന്നിധിയില്‍ മുട്ടുകുത്തുന്നു എന്ന് പൗലൊസ് പറയുമ്പോള്‍, പിതാവ് എന്നതിനുള്ള ഗ്രീക്കുപദമായ പാറ്റര്‍, കുടുംബത്തിന്‍റെ ഗ്രീക്കുപദമായ പാട്രിയ(ുമൃശേമ)യും തമ്മിലുള്ള സ്വരസൂചകമായ ബന്ധത്തെ താന്‍ പര്യവേഷണം ചെയ്യുകയാണ്. എഫെസ്യരില്‍ പൗലൊസ് ദൈവത്തിന്‍റെ രക്ഷാപദ്ധതിയുടെ സമഗ്രമായ സ്വഭാവം ആഘോഷിക്കുമ്പോള്‍, അതില്‍ എല്ലാ കാലത്തുമുള്ള (എഫെ. 1:9,10) എല്ലാം ഉള്‍പ്പെടുന്നു (എഫെ. 1:21). ഇവിടെ താന്‍ "സ്വര്‍ഗ്ഗത്തിലും ഭൂമിയിലുമുള്ള എല്ലാ കുടുംബങ്ങളും" പിതാവിന്‍റെ അവകാശവാദം ഉന്നയിക്കുന്നു. ഓരോ കുടുംബവും (പത്രിയ) അതിന്‍റെ പേര് പിതാവില്‍നിന്ന് (പാറ്റര്‍) സ്വീകരിക്കുന്നു. ഇത് വളരെ നല്ല വാര്‍ത്തയാണ്!

ഈ ചിന്തയെ പരിഗണിക്കുക: നിങ്ങളുടെ കുടുംബം അതിന്‍റെ അപൂര്‍ണ്ണതകളും പരാജയങ്ങളും ഉണ്ടെങ്കിലും ദൈവത്തിന്‍റേതാണ്. നിങ്ങളുടെ കുടുംബം വിധിയുടെ ക്രൂരമായ പിടിയിലല്ല, എന്നാല്‍ ദൈവത്തിന്‍റെ കരുതലുള്ള കരങ്ങളിലാണ്. അപൂര്‍ണ്ണമായ കുടുംബങ്ങളെ ദൈവം സ്നേഹിക്കുന്നു. അവ ദൈവനാമം വഹിക്കുന്നു. അവ അവന്‍റെ ഉടമസ്ഥതയുടെ അടയാളം വഹിക്കുന്നു.

എഫെസ്യര്‍ 3:16-19 ല്‍ ആത്മാവിന്‍റെ സാന്നിദ്ധ്യം (എഫെ. 3:16), ഉള്ളില്‍ വസിക്കുന്നവനായി ചിത്രീകരിക്കപ്പെടുന്ന ക്രിസ്തുവുമായുള്ള അടുപ്പം (എഫെ. 3:16) എന്നിവയിലൂടെ ആന്തരിക ശക്തിയാല്‍ അടയാളപ്പെടുത്തപ്പെട്ട സമൃദ്ധമായ ആത്മീയ അനുഭവം വിശ്വാസികള്‍ക്കു നല്കണമെന്ന് സ്ഥിരവും സുരക്ഷിതവുമായ ഒരു ആത്മീയ അനന്യത (സ്നേഹത്തില്‍ വേരൂന്നിയതും അടിത്തറയിട്ടത് എഫെ. 3:17) നല്കണമെന്നും പൗലൊസ് ദൈവത്തോട് ആവശ്യപ്പെടുന്നു. വിശ്വാസികള്‍ക്കു നല്കുന്ന അനുഗ്രഹങ്ങളുടെ വിപുലമായ വ്യാപ്തിയെപ്രതി പൗലൊസ് ദൈവത്തെ സ്തുതിക്കുവാന്‍ ശ്രമിക്കുമ്പോള്‍, താന്‍ ത്രിമാനങ്ങളല്ല, മറിച്ച്, വീതി, നീളം, ഉയരം, ആഴം എന്നിങ്ങനെ നാലാണ് ഉള്‍പ്പെടുത്തുന്നത് (എഫെ. 3:18) പ്രധാനപ്പെട്ട ഒന്നിന്‍റെ വലിയ വലിപ്പത്തെ അവ വ്യക്തമായി വിവരിക്കുന്നുണ്ടെങ്കിലും ഈ അളവുകള്‍ ഏതിനെല്ലാം ബാധകമാണെന്ന് വ്യക്തമായി താന്‍ തിരിച്ചറിയുന്നില്ല. വേദവിദ്യാര്‍ത്ഥികള്‍ക്ക് ഇത് രസകരമായ ഒരു വിനോദോപാധിയായി അവശേഷിപ്പിക്കുന്നു. ഈ അളവുകള്‍ ദൈവത്തിന്‍റെ ജ്ഞാനത്തെ വിവരിക്കുമോ (ഇയ്യോബ് 11:5-9 താരതമ്യം ചെയ്യുക. അതില്‍ നാല് അളവുകള്‍ ഉപയോഗിക്കുന്നു). ദൈവത്തിന്‍റെ ശക്തി (താരതമ്യം ചെയ്യുക എഫെ. 3:16,17), അല്ലെങ്കില്‍ ഒരുപക്ഷേ, എഫെ. 2:19-22 ലെ ആത്മീയ ആലയം, (നാല് അളവുകളും ഉപയോഗിക്കുന്ന യെഹെ. 43:13-16 മായി താരതമ്യം ചെയ്യുക; ആമോസ് 7:7,8; വെളി. 11:1,2) ഈ നാല് അളവുകളും ക്രിസ്തുവിന്‍റെ സ്നേഹത്തിന്‍റെ (എഫെ. 3:19) അപാരതയെ വിവരിക്കുന്നതായി കാണുന്നതാണ് നല്ലത് "ഗ്രഹിക്കുവാന്‍... വീതിയും നീളവും ഉയരവും ആഴവും" (എഫെ. 3:18) ക്രിസ്തുവിന്‍റെ സ്നേഹം അറിയുവാന്‍ അടുത്ത വാക്യത്തിന് സമാന്തരമായി (എഫെ. 3:19 താരതമ്യം ചെയ്യുക റോമര്‍ 8:35-39). അവന്‍റെ വാക്കുകളെ നാം എങ്ങനെ കണ്ടാലും അവ നല്ല വാര്‍ത്തയാണ്.