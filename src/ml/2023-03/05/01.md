---
title:  'സമാന്തരമായ പ്രായശ്ചിത്തം : ക്രൂശും സഭയും'
date:   22/07/2023
---

### വേദഭാഗം
എഫെ. 2:11-22; റോമര്‍ 3:31; 7:12; യെശ. 52:7; 57:19; യോഹ. 14:27; 1 കൊരി. 3:9-17.

> <p>മനഃപാഠവാക്യം</p>
> "മുമ്പെ ദൂരസ്ഥരായിരുന്ന നിങ്ങള്‍ ഇപ്പോള്‍ ക്രിസ്തുയേശുവില്‍ ക്രിസ്തുവിന്‍റെ രക്തത്താല്‍ സമീപസ്ഥരായിത്തീര്‍ന്നു. അവന്‍ നമ്മുടെ സമാധാനം, അവന്‍ ഇരുപക്ഷത്തെയും ഒന്നാക്കി" (എഫെ. 2:13,14).

യെഹൂദരുടെ ദൈവത്തെ നിധിപോലെ സൂക്ഷിക്കുവാന്‍ പഠിച്ച ഒരു വിജാതീയനും യവനനുമാണ് നീ. വാസ്തവത്തില്‍, നിങ്ങള്‍ അനേകം ദൈവങ്ങളോടുള്ള ആരാധന ഉപേക്ഷിച്ച് ഏകസത്യദൈവത്തെ ആശ്ലേഷിച്ചിരിക്കുന്നു. യെരൂശലേം ദൈവാലയത്തിന്‍റെ മനോഹരമായ പ്രാകാരങ്ങളിലൂടെയും ഓടക്കുഴല്‍ സ്തംഭങ്ങളിലൂടെയും കടന്നുപോകുമ്പോള്‍, ആരാധനയുടെ ശബ്ദങ്ങള്‍ നിങ്ങളുടെ സ്തുതി വിളിച്ചോതുന്നു. അപ്പോഴാണ്, നാലടി ഉയരത്തില്‍ കല്ലുകൊണ്ടുള്ള ഒരു മതില്‍ നിങ്ങള്‍ നേരിടുന്നത്. ഓരോ അടിയിലും ലാറ്റിന്‍, ഗ്രീക്ക് എന്നീ ഭാഷകളില്‍ കൊത്തിവച്ചിരിക്കുന്ന സന്ദേശം ഇതാണ്: "ഒരു വിദേശിയും ക്ഷേത്രത്തിനു ചുറ്റുമുള്ള തടസ്സത്തിനും ചുറ്റുമതിലിനും ഉള്ളില്‍ പ്രവേശിക്കുവാന്‍ പാടില്ല. അങ്ങനെ പിടിക്കപ്പെടുന്ന ഏതൊരാളും തുടര്‍ന്ന് സംഭവിക്കുന്ന തന്‍റെ മരണത്തിന് സ്വയം കുറ്റപ്പെടുത്തേണ്ടിവരും." ആ നിമിഷത്തില്‍ നിങ്ങള്‍ക്ക് അടച്ചു പൂട്ടലും അകല്‍ച്ചയും വേര്‍പിരിയലും അനുഭവപ്പെടുന്നു.

എഫെ. 2:11-22 വരെയുള്ള ഭാഗത്ത് ക്രിസ്തുവിന്‍റെ കുരിശ് അത്തരം തടസ്സങ്ങളെയും മതിലുകളെയും തകര്‍ത്തുകൊണ്ട് നാടകീയമായ ഒരു വ്യത്യാസം വരുത്തുന്നതായി പൗലൊസ് കാണുന്നു. ലംബമായി, കുരിശ് ഒരു വേര്‍പെടുത്തല്‍ ഇല്ലാതാക്കുന്നു. മനുഷ്യരെ ദൈവവുമായി നിരപ്പിക്കുന്നു. സമാന്തരമായി, അതു മനുഷ്യരെ പരസ്പരം നിരപ്പിക്കുന്നു. കുരിശ് ശത്രുത നീക്കി യെഹൂദര്‍ക്കും വിജാതീയര്‍ക്കും ഇടയില്‍ സമാധാനം കൊണ്ടുവരുന്നു. അവരെ "ഒരു പുതിയ മനുഷ്യകുലം" ആക്കുന്നു (എഫെ. 2:15). ഒരുമിച്ച് അവര്‍, "ആത്മാവിനാല്‍ ദൈവത്തിന്‍റെ ഒരു വാസസ്ഥലമായ" പുതിയ ആലയമായിത്തീരുന്നു (എഫെ. 2:22).

ഈ സത്യം ഇന്ന് നമുക്ക് എന്താണ് അര്‍ത്ഥമാക്കുന്നത്?

_ഈ ആഴ്ചയിലെ പാഠം പഠിച്ച് ജൂലൈ 29 ശബ്ബത്തിനുവേണ്ടി നമുക്ക് ഒരുങ്ങാം..._