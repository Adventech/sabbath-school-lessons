---
title:  വിഭജിക്കുന്ന മതില്‍ തകര്‍ക്കുന്നു
date:   25/07/2023
---

`"കല്പനകളും ചട്ടങ്ങളുമായ ന്യായപ്രമാണത്തോട്" ക്രിസ്തു എന്ത് നടപടിയാണ് സ്വീകരിച്ചതെന്ന് പൗലൊസ് പറയുന്നു? എന്തുകൊണ്ടാണ് താന്‍ ഈ നടപടി സ്വീകരിച്ചത്? (കാണുക എഫെ. 2:14,15).`

ഹെരോദാവിന്‍റെ ആലയത്തിലെ യിസ്രായേലിന്‍റെ പ്രാകാരത്തിന് ചുറ്റും വധഭീഷണിയോടുകൂടിയ ലഘുസ്തംഭശ്രേണിയെ അല്ലെങ്കില്‍ വേലിയെ പൗലൊസ് ഇവിടെ പരാമര്‍ശിക്കുന്നു. ഈ മതില്‍ ഇടിഞ്ഞുവീഴുന്നതും വിജാതീയര്‍ക്ക് ദൈവത്തെ ആരാധിക്കുന്നതിനുള്ള പൂര്‍ണ്ണമായ പ്രവേശനം നല്കപ്പെടുന്നതും പൗലൊസ് സങ്കല്പിക്കുന്നു (എഫെ. 2:18). അത്തരത്തിലുള്ള ഏതു മതിലും ക്രൂശിനാല്‍ നീക്കം ചെയ്യപ്പെടുന്നുവെന്ന് പൗലൊസ് പറയുന്നു. എന്തെന്നാല്‍, യെഹൂദരും വിജാതീയരും എന്ന ഈ രണ്ടു ജനങ്ങളും യഥാര്‍ത്ഥത്തില്‍ ഒന്നാണെന്ന് നാം ഇവിടെ മനസ്സിലാക്കുന്നു.

എഫെ. 2:14,15 എന്നീ വാക്യങ്ങളിലെ ശബ്ബത്ത് കല്പന ഉള്‍പ്പെടെയുള്ള പത്തുകല്പനകള്‍ ക്രൂശില്‍ "മാറ്റപ്പെടുകയോ", "ഒഴിവാക്കുകയോ" ചെയ്യപ്പെട്ടുവെന്ന് ചിലര്‍ വിശ്വസിക്കുന്നു. എന്നിരുന്നാലും എഫെസ്യരില്‍ ക്രിസ്തീയ ശിഷ്യത്വം രൂപപ്പെടുത്തുന്നതിനുള്ള ഒരു സ്രോതസ് എന്ന നിലയില്‍ പൗലൊസ് പത്തുകല്പനകളോടുള്ള അഗാധമായ ആദരവ് പ്രകടിപ്പിക്കുന്നു. താന്‍ അഞ്ചാമത്തെ കല്പന ഉദ്ധരിക്കുകയും (എഫെ. 6:2,3) മറ്റുള്ളവയെ സൂചിപ്പിക്കുകയും ചെയ്യുന്നു (ഉദാ. ഏഴാമത്തേത് എഫെ. 5:3-14, 21-33; എട്ടാമത്തേത് എഫെ. 4:28, ഒമ്പതാമത്തേത് എഫെ. 4:25, പത്താമത്തേത് എഫെ. 5:5). നിയമത്തെക്കുറിച്ചുള്ള പൗലൊസിന്‍റെ മുന്‍കാലവാദങ്ങളുമായി ഇതു യോജിക്കുന്നു (റോമര്‍ 3:31; 7:12). നിയമത്തിന്‍റെ ദുരുപയോഗത്തെ താന്‍ അഭിസംബോധന ചെയ്യുന്നു. എന്നാല്‍ അവന്‍ നിയമത്തെത്തന്നെ മാനിക്കുകയും അതിന്‍റെ തുടര്‍ച്ച ഏറ്റെടുക്കുകയും ചെയ്യുന്നു. അതിനാല്‍ പത്ത് കല്പന ഇല്ലാതാക്കുവാന്‍ ഈ വാക്യങ്ങള്‍ ഉപയോഗിക്കുന്നത്, പ്രത്യേകിച്ച് കല്പനയുടെ സുസ്ഥിരതയെക്കുറിച്ചുള്ള ബൈബിളിലെ മറ്റെല്ലാ വാക്യങ്ങളുടെയും വെളിച്ചത്തില്‍, ഇത് പൗലൊസിന്‍റെ ഉദ്ദേശ്യത്തിന്‍റെ തെറ്റായ വ്യാഖ്യാനമാണ്.

പകരം, വിജാതീയരെ ദൈവജനങ്ങള്‍ക്കിടയിലുള്ള പൂര്‍ണ്ണ പങ്കാളിത്തത്തില്‍നിന്നും ആരാധനയ്ക്കുള്ള പ്രവേശനത്തില്‍നിന്നും ഒഴിവാക്കുവാനും നിയമത്തിന്‍റെ ഏതൊരു ഉപയോഗവും പൗലൊസിനോടുള്ള അറപ്പുളവാക്കുന്നത് നിയമത്തിനായുള്ള ദൈവിക ഉദ്ദേശ്യത്തിന്‍റെ ദുരുപയോഗവും ആയിരിക്കും. എഫെ. 2:14,15 ലെ "കല്പന" ഒന്നുകില്‍ യെഹൂദനെ വിജാതീയരില്‍നിന്ന് വേര്‍തിരിക്കുന്ന ആചാരങ്ങളില്‍ പ്രകടമാക്കിയ ചട്ടങ്ങളും കല്പനകളുമായ പൗലൊസിന്‍റെ സങ്കീര്‍ണ്ണപദപ്രയോഗത്തില്‍ ഉദാഹരിക്കുന്നു. അല്ലെങ്കില്‍ യെഹൂദന്മാരെ വിജാതീയരില്‍നിന്ന് അകറ്റുന്നതിനുള്ള ഒരു ചിത്രീകരണമായി വ്യാഖ്യാനിക്കുകയും പെരുപ്പിക്കുകയും ചെയ്ത മുഴുവന്‍ പഴയനിയമവ്യവസ്ഥയാണ്.

`സെവന്ത്-ഡെ അഡ്വന്‍റിസ്റ്റുകാര്‍ക്കിടയിലോ വിശാലമായ ക്രിസ്ത്യന്‍ സമൂഹത്തിലെ അംഗങ്ങള്‍ക്കിടയിലോ എന്തു പിരിമുറുക്കങ്ങള്‍ നേരിടുകയും മറികടക്കുകയും വേണം? ഈ പിരിമുറുക്കങ്ങളെ മറികടക്കുവാന്‍ ക്രിസ്തുവിനോടുള്ള നമ്മുടെ പൊതുവായ സ്നേഹം മതിയാകുന്നത് എന്തുകൊണ്ട്?`