---
title:  ക്രിസ്തുവില്‍ അടുപ്പിച്ചു
date:   23/07/2023
---

`എഫെ. 2:1-3 ല്‍ അഭിസംബോധന ചെയ്യുന്നവരുടെ വിജാതീയ ഭൂതകാലത്തെക്കുറിച്ചുള്ള പൗലൊസിന്‍റെ മുമ്പത്തെ വിവരണം, എഫെ. 2:11,12 എന്നീ വാക്യങ്ങളുമായി താരതമ്യം ചെയ്യുക.`

ഇപ്പോള്‍ ക്രിസ്തുവില്‍ വിശ്വസിക്കുകയും അവന്‍റെ "ശരീരമായ" സഭയിലെ അംഗങ്ങള്‍ ആയിരുന്ന വിജാതീയര്‍ ഒരിക്കല്‍ യിസ്രായേലില്‍നിന്നും ദൈവം വാഗ്ദാനം ചെയ്ത രക്ഷയില്‍നിന്നും പൂര്‍ണ്ണമായും വേര്‍തിരിഞ്ഞു. ഈ ഭൂതകാലത്തെ "ഓര്‍ക്കുക" (എഫെ. 2:11) അവര്‍ക്കു പ്രധാനമാണെന്ന് പൗലൊസ് വിലയിരുത്തുന്നു. അവര്‍ അപ്പോള്‍ യിസ്രായേലിന്‍റെ മശീഹയും അഭിഷിക്തനുമായ "ക്രിസ്തുവിനെകൂടാതെ"യുള്ളവരായിരുന്നു. അവര്‍ "യിസ്രായേലിന്‍റെ സ്വന്തരാഷ്ട്രത്തില്‍നിന്നുള്ള വിദേശികളായിരുന്നു." അവര്‍ "വാഗ്ദത്ത ഉടമ്പടികളില്‍നിന്ന് അന്യരായിരുന്നു." രക്ഷാചരിത്രത്തിലൂടെ അര്‍പ്പിച്ച രക്ഷയുടെ വാഗ്ദത്തങ്ങളെ അവഗണിക്കുന്നവരായിരുന്നു. യിസ്രായേലില്‍നിന്നുള്ള അന്യവല്ക്കരണവും അതിലൂടെയുള്ള രക്ഷയും അര്‍ത്ഥമാക്കുന്നത് അവര്‍ക്ക് ഒരിക്കല്‍ "പ്രതീക്ഷ ഇല്ലായിരുന്നു" എന്നും "ലോകത്തില്‍ ദൈവം ഇല്ലായിരുന്നവര്‍ ആയിരുന്നു" എന്നുമാണ് (എഫെ. 2:12).

കൂടാതെ, അവരുടെ മുന്‍കാല അസ്ഥിത്വത്തില്‍ വിജാതീയര്‍, തങ്ങളും യെഹൂദരും തമ്മിലുള്ള ഒരു വലിയ വൈരാഗ്യത്തില്‍ അകപ്പെട്ടിരുന്നു. അതിന്‍റെ ഒരു ലക്ഷണമായ പേര് വിളിക്കല്‍ പരാമര്‍ശിച്ചുകൊണ്ട് പൗലൊസ് ഈ രൂഢമൂലമായ വിദ്വേഷത്തിന്‍റെ അര്‍ത്ഥം നല്കുന്നു. യെഹൂദന്മാര്‍ വിജാതീയരെ "പരിഛേദനക്കാര്‍" എന്നും വിജാതീയര്‍ യെഹൂദന്മാരെ അഗ്രചര്‍മ്മികള്‍ എന്നും വിളിക്കുന്നു (എഫെ. 2:11). എന്നിരുന്നാലും, എഫെ. 2:13 ഇപ്പോള്‍ തികച്ചും വ്യത്യസ്തമായ ഒന്നിലേക്ക് വിരല്‍ ചൂണ്ടുന്നു. "മുമ്പെ ദൂരസ്ഥരായിരുന്ന നിങ്ങള്‍ ഇപ്പോള്‍ ക്രിസ്തുയേശുവില്‍ ക്രിസ്തുവിന്‍റെ രക്തത്താല്‍ സമീപസ്ഥരായിത്തീര്‍ന്നു" എന്ന് പൗലൊസ് എഴുതി.

വിജാതീയരായ വിശ്വാസികളെ ഒരിക്കല്‍ "ദൂരസ്ഥരായിരുന്ന നിങ്ങള്‍" എന്ന് പൗലൊസ് വിശേഷിപ്പിക്കുമ്പോള്‍, താന്‍ യെശയ്യാവില്‍നിന്നും കടമെടുക്കുന്നു. "ദൂരസ്ഥനും സമീപസ്ഥനും സമാധാനം, സമാധാനം എന്നും ഞാന്‍ അവരെ സൗഖ്യമാക്കും എന്നും യഹോവ അരുളിചെയ്യുന്നു" (57:19) (എഫെ. 2:17,18 താരതമ്യം ചെയ്യുക). ക്രിസ്തുവിലും അവന്‍റെ ക്രൂശിലൂടെയും വിജാതീയരായ വിശ്വാസികള്‍ അവര്‍ വേര്‍പിരിഞ്ഞ് എല്ലാവരോടും അതായത്, ദൈവം പ്രത്യാശ, അവരുടെ യെഹൂദ സഹോദരീസഹോദരന്മാര്‍ എന്നിവരോട് അടുപ്പിക്കപ്പെട്ടു. പൗലൊസിന്‍റെ വിവരണം സൂചിപ്പിക്കുന്ന ശക്തമായ സുവാര്‍ത്ത ഇതാണ്: ക്രിസ്തുവിന്‍റെ ക്രൂശിന് യെഹൂദര്‍ക്കും വിജാതീയര്‍ക്കും ഇടയിലുള്ള വിശാലമായ വിള്ളല്‍ സുഖപ്പെടുത്തുവാന്‍ കഴിയും എന്നതിനര്‍ത്ഥം നമ്മുടെ എല്ലാ പിണക്കങ്ങളും ഭിന്നതകളും അവിടെ പരിഹരിക്കപ്പെടുമെന്നാണ്. നമ്മുടെ സ്വന്തം ജീവിതത്തിലും സഭയിലും നിലനില്ക്കുന്ന ഭിന്നതകള്‍ പരിഗണിക്കുവാനും അവയെ മറികടക്കുവാനുള്ള കുരിശിന്‍റെ ശക്തിയെക്കുറിച്ച് ചിന്തിക്കുവാനും ഈ സുവാര്‍ത്ത നമ്മെ ക്ഷണിക്കുന്നു.

`ഏത് അവസ്ഥയില്‍നിന്നാണ് യേശു നിങ്ങളെ വീണ്ടെടുത്തത്? അവന്‍ നിങ്ങളെ കണ്ടെത്തിയപ്പോള്‍ നിങ്ങള്‍ എവിടെയായിരുന്നെന്നും അവന്‍ നിങ്ങളെ കണ്ടെത്താതിരുന്നെങ്കില്‍ നിങ്ങള്‍ എവിടെ ആയിരിക്കുമായിരുന്നെന്നും കുറച്ച് കൃത്യതയോടെ ഓര്‍ക്കുന്നത് നിങ്ങള്‍ക്ക് പ്രധാനമായിരിക്കുന്നത് എന്തുകൊണ്ട്?`