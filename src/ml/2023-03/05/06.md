---
title:  സഭ, ഒരു വിശുദ്ധ ആലയം
date:   27/07/2023
---

`സഭയിലെ യെഹൂദരും വിജാതീയരും തമ്മിലുള്ള ഐക്യത്തെ സൂചിപ്പിക്കുവാന്‍ എഫെസ്യര്‍ 2:11-22 ല്‍ പൗലൊസ് ഏത് അന്തിമചിത്രങ്ങളാണ് ഉപയോഗിക്കുന്നത്?`

എഫെസ്യര്‍ 2 അവലോകനം ചെയ്യുമ്പോള്‍ 1-10 വരെയുള്ള വാക്യങ്ങള്‍ നാം യേശുവിനോട് ഐക്യദാര്‍ഢ്യത്തോടെ ജീവിക്കുന്നു എന്നും 11-22 വരെയുള്ള വാക്യങ്ങള്‍ അവന്‍റെ സഭയുടെ ഭാഗമെന്നവിധം മറ്റുള്ളവരുമായി ഐക്യദാര്‍ഢ്യത്തോടെ ജീവിക്കുന്നുവെന്നും പഠിപ്പിക്കുന്നു. ദൈവവുമായുള്ള നമ്മുടെ ബന്ധം സ്ഥാപിക്കുന്നതില്‍ ലംബമായ പ്രയോജനങ്ങളും (എഫെ. 2:1-10) മറ്റുള്ളവരുമായി നമ്മുടെ ബന്ധം ഉറപ്പിക്കുന്നതില്‍ സമാന്തരമായ പ്രയോജനങ്ങളുമുണ്ട് (എഫെ. 2:11-22). വിടവ് വിശാലമാക്കുന്നതിന് ന്യായപ്രമാണത്തെ ദുരുപയോഗപ്പെടുത്തുന്നതുള്‍പ്പെടെ വിജാതീയ വിശ്വാസികളെ യെഹൂദരില്‍നിന്ന് വിഭജിക്കുന്ന സകലവും യേശു ക്രൂശിലൂടെ ഇടിച്ചുകളഞ്ഞു (എഫെ. 2:11-18). വിശ്വാസികള്‍ അടങ്ങിയ ഒരു അത്ഭുതകരമായ പുതിയ ആലയമെന്ന ഒന്ന് യേശുതന്നെ പണിയുന്നു. ദൈവാലയത്തിലെ വിശുദ്ധസ്ഥലങ്ങളിലെ ആരാധനയില്‍നിന്ന് ഒരു കാലത്ത് ഒഴിവാക്കപ്പെട്ടിരുന്ന വിജാതീയര്‍, ഇപ്പോള്‍ യെഹൂദാവിശ്വാസികള്‍ക്കൊപ്പം പുതിയ ആലയമായി മാറുന്നു. നാമെല്ലാവരും ദൈവത്തിന്‍റെ "ഒരു വിശുദ്ധ ആലയമായ" ദൈവത്തിന്‍റെ സഭയുടെ ഭാഗമായിത്തീരുകയും (എഫെ. 2:19-22) യേശുവിനോടും ക്രിസ്തുവിലുള്ള നമ്മുടെ സഹോദരീസഹോദരന്മാരോടും ഐക്യദാര്‍ഢ്യത്തോടെ ജീവിക്കുവാനുള്ള പദവി ലഭിക്കുകയും ചെയ്യുന്നു.

`എഫെ. 2:19-22 ലെ ദൈവാലയമെന്ന രൂപകത്തെ പൗലൊസ് ഉപയോഗിച്ചത് ഊന്നിപ്പറയുന്ന ഭാഗങ്ങളിലെ ഉപയോഗങ്ങളുമായി എങ്ങനെ താരതമ്യം ചെയ്യുന്നു?  1 കൊരി. 3:9-17; 2 കൊരി. 6:14-7; 1 പത്രൊസ് 2:4-8.`

വിജാതീയരെ സഭയില്‍ പൂര്‍ണമായി ഉള്‍പ്പെടുത്തുന്നതിനുള്ള ഒരു പര്യവസാന പ്രതിച്ഛായയായി പൗലൊസ് സഭയുടെ രൂപകത്തെ ആലയമായി ഉപയോഗിക്കുന്നു. ഒരിക്കല്‍ ആലയത്തിലെ "യിസ്രായേലിന്‍റെ പ്രാകാരത്തില്‍" ആരാധനയില്‍നിന്ന് വിലക്കപ്പെട്ടപ്പോള്‍, അവര്‍ ഇപ്പോള്‍ പ്രവേശനം നേടുക മാത്രമല്ല (എഫെ. 2:18) "ആത്മാവില്‍ ദൈവത്തിന്‍റെ വാസസ്ഥലം" രൂപകല്പന ചെയ്ത ഒരു പുതിയ ആലയത്തിന്‍റെ നിര്‍മ്മാണ സാമഗ്രികളായി മാറുകയും ചെയ്യുന്നു (എഫെ. 2:22).

പുതിയ നിയമ എഴുത്തുകാര്‍ സഭയുടെ വിശുദ്ധി, സഭ സ്ഥാപിക്കുന്നതിലും വളര്‍ത്തുന്നതിലുമുള്ള ദൈവത്തിന്‍റെ പങ്ക്, സഭയ്ക്കുള്ളിലെ വിശ്വാസികളുടെ ഐക്യദാര്‍ഢ്യം എന്നിവ ദൃശ്യവല്‍ക്കരിക്കുവാന്‍ സഭ രൂപകം ഉപയോഗിക്കുന്നു. ഈ രൂപകം ജീവശാസ്ത്രപരമായ ഭാഷയുമായി സംയോജിപ്പിച്ച് ഉപയോഗിക്കുന്നു (മന്ദിരമായി "വളരുന്ന" എഫെ. 2:21 കാണുക). അതുപോലെ, പലപ്പോഴും നിര്‍മ്മാണ പ്രക്രിയ ദൃഢമായി പറയപ്പെടുന്നു. (എഫെ. 2:22 കാണുക "നിങ്ങളും ഒരുമിച്ച് പണിയപ്പെട്ടുകൊണ്ടിരിക്കുന്നു" ചലനാത്മകമല്ലാത്ത ഒരു രൂപകം എന്നതിലുപരി "ജീവനുള്ള ദൈവത്തിന്‍റെ ആലയം" (2 കൊരി. 6:16) ആയി സഭയ്ക്ക് അതിന്‍റെ അനന്യത അംഗീകരിക്കുവാന്‍ കഴിയും.