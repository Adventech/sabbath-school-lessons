---
title:  ക്രൂശില്‍നിന്നുള്ള ദൈവത്തിന്‍റെ ദാനം
date:   24/07/2023
---

> <p></p>
> "അവന്‍ നമ്മുടെ സമാധാനം, അവന്‍ ഇരുപക്ഷത്തെയും ഒന്നാക്കി; ചട്ടങ്ങളും കല്പനകളുമായ ന്യായപ്രമാണം എന്ന ശത്രുത്വം തന്‍റെ ജഡത്താല്‍ നീക്കി വേര്‍പാടിന്‍റെ നടുച്ചുവര്‍ ഇടിച്ചുകളഞ്ഞത്, സമാധാനം ഉണ്ടാക്കിക്കൊണ്ട് ഇരുപക്ഷത്തെയും തന്നില്‍ ഒരേ പുതുമനുഷ്യനാക്കി സൃഷ്ടിപ്പാനും ക്രൂശിന്മേല്‍ വച്ച് ശത്രുത്വം ഇല്ലാതാക്കി അതിനാല്‍ ഇരുപക്ഷത്തെയും ഏകശരീരത്തില്‍ ദൈവത്തോട് നിരപ്പിക്കാനും തന്നെ" (എഫെ. 2:14-16).

എഫെസ്യര്‍ക്കെഴുതിയ ലേഖനത്തിലെ ഈ ഓരോ ഭാഗത്തിലും ക്രൂശും ക്രിസ്തുവിന്‍റെ പ്രവര്‍ത്തനത്തിന്‍റെ സ്വാധീനവും പൗലൊസ് എങ്ങനെ വിവരിക്കുന്നു? ക്രൂശിനെക്കുറിച്ച് പൗലൊസ് പറയുന്നതും അത് നമ്മുടെ ബന്ധങ്ങളെ എങ്ങനെ മാറ്റിമറിക്കുന്നുവെന്നും നിങ്ങള്‍ എങ്ങനെ സംഗ്രഹിക്കും? (എഫെ.1:7,8; 4:32; 2:13,14; 2:16; 5:2,25 കാണുക).

ഈ ആഴ്ചയിലെ നമ്മുടെ പഠനഭാഗമായ എഫെ. 2:11-12 ന്‍റെ പശ്ചാത്തലത്തില്‍ വിശ്വാസികള്‍ക്കുവേണ്ടി ക്രൂശ് മൂന്ന് മഹാ പൊരുളുകള്‍ പ്രദാനം ചെയ്യുന്നു. (1) ദൈവത്തില്‍നിന്നും അവന്‍റെ ജനത്തില്‍നിന്നും "ദൂരെ" ആയിരുന്ന വിജാതീയര്‍ (എഫെ. 2:13) ഇപ്പോള്‍ ദൈവത്തിന്‍റെ പുത്രീപുത്രന്മാരും യെഹൂദാവിശ്വാസികളുടെ സഹോദരീസഹോദരന്മാരും ആയിത്തീര്‍ന്നുകൊണ്ട് ഇരുവരും "സമീപസ്ഥരായിത്തീര്‍ന്നു (എഫെ. 2:13,19), (2) യെഹൂദരും വിജാതീയരും തമ്മിലുള്ള "ശത്രുത്വം" ഗ്രീക്ക്, എക്ത്രാന്‍, "ശത്രുത്വം" എക്ത്രാസ് "ശത്രു"വുമായി ബന്ധപ്പെട്ടത് "ഇല്ലാതാക്കി" (എഫെ. 2:16); യെഹൂദരും വിജാതീയരും തമ്മില്‍ ശപഥം ചെയ്ത ശത്രുക്കള്‍ എന്നു തോന്നിയിരുന്ന ശത്രുത്വത്തിന്‍റെയും പോരാട്ടത്തിന്‍റെയും ശാശ്വത അവസ്ഥയെന്ന് ക്രിസ്തുവിന്‍റെ ക്രൂശ് നീക്കം ചെയ്യുന്നു (എഫെ. 2:17); (3) ശത്രുതയുടെ  സ്ഥാനത്ത് അനുരഞ്ജനം വരുന്നു. ഇരുവരെയും ഒരു ശരീരത്തില്‍ ദൈവവുമായി നിരപ്പിക്കുക എന്നത് ക്രിസ്തുവിന്‍റെ ഉദ്ദേശ്യമായിരുന്നു (എഫെ. 2:16; കൊലൊ. 1:19-22 മായി താരതമ്യപ്പെടുത്തുക).

അനുരഞ്ജനം ഏതുതരത്തില്‍ കാണപ്പെടുന്നു? നിരപ്പിന്‍റെ അനുഭവത്തില്‍ വരുവാന്‍ തോന്നുന്നത് എങ്ങനെയാണ്? ഒരു അമ്മയും മകളും തമ്മില്‍ വര്‍ഷങ്ങളായി നിലനിന്നിരുന്ന കടുത്ത അകല്‍ച്ച സങ്കല്പിച്ചു നോക്കുക. കൃപയുടെയും ക്ഷമയുടെയും ഒരു തരംഗത്തില്‍ ഈ അമര്‍ഷം അലിഞ്ഞുചേരുന്നതും ഇരുവരും തമ്മില്‍ തുടര്‍ന്നുള്ള പുനഃസമാഗമവും സങ്കല്പിക്കുക. അതാണ് അനുരഞ്ജനം. ഒരു സഭാംഗം മറ്റൊരുവനില്‍നിന്ന് വേര്‍പെടുത്തുന്ന ഏതു പ്രശ്നവും മാറ്റിവയ്ക്കുകയും മറ്റേ സഭാംഗത്തെ ഒരു പ്രിയപ്പെട്ട സഹോദരനോ സഹോദരിയോ ആയി അംഗീകരിക്കുകയും ചെയ്യുന്ന നിമിഷത്തിലാണ് അനുരഞ്ജനം അനുഭവപ്പെടുന്നത്. അനുരഞ്ജനം എന്നത് യാന്ത്രികമോ അല്ലെങ്കില്‍ നിയമപരമോ ആയ ഒരു പദമല്ല, മറിച്ച് രണ്ടു വ്യക്തികള്‍ക്കിടയിലുള്ള ബന്ധങ്ങളുടെ പുനരുദ്ധാരണത്തെ ആഘോഷിക്കുന്നതാണ്. ക്രിസ്തുവിന്‍റെ ക്രൂശിലെ ശക്തമായ പ്രവൃത്തി വ്യക്തികള്‍ മാത്രമല്ല, ആളുകള്‍ തമ്മിലുള്ള ബന്ധങ്ങളെ സ്വാധീനിക്കുന്നതായി സങ്കല്പിക്കുവാന്‍ പൗലൊസ് ധൈര്യപ്പെടുന്നു. അത് നമ്മുടെ ജീവിതത്തെ ആക്രമിക്കുകയും നമ്മുടെ ഭിന്നതകളെ നശിപ്പിക്കുകയും നമ്മുടെ കലഹങ്ങള്‍ ഇല്ലാതാക്കുകയും പരസ്പരമുള്ള നമ്മുടെ കൂട്ടായ്മയും ധാരണയും പുതുക്കുകയും ചെയ്യുന്നതായി താന്‍ സങ്കല്പിക്കുന്നു.

`മറ്റൊരാളുമായി അനുരഞ്ജനത്തിലേര്‍പ്പെടുവാന്‍ ഏതെല്ലാം വിധങ്ങളില്‍ നിങ്ങള്‍ ഇവിടെ തത്വങ്ങള്‍ പ്രയോഗിക്കേണ്ടതുണ്ട്? അതു ചെയ്യുവാന്‍ നിങ്ങള്‍ എങ്ങനെ പോകുന്നു?`