---
title:  യേശു, സമാധാനത്തിന്‍റെ പ്രസംഗകന്‍
date:   26/07/2023
---

`എഫെ. 2:17,18 എന്നീ വാക്യങ്ങളില്‍ പൗലൊസ് ക്രിസ്തുവിന്‍റെ ശുശ്രൂഷയെ എങ്ങനെ സംഗ്രഹിക്കുന്നു?`

പിതാവായ ദൈവത്തില്‍നിന്നും കര്‍ത്താവായ യേശുക്രിസ്തുവില്‍ നിന്നുമുള്ള സമാധാനത്തിന്‍റെ അനുഗ്രഹങ്ങളോടെ ആരംഭിക്കുകയും അവസാനിക്കുകയും ചെയ്യുന്ന കത്ത് എഫെസ്യരില്‍ പ്രധാനമാണ്. നേരത്തെ എഫെ. 2:11-22 ല്‍ ക്രിസ്തു സമാധാനത്തെ ദൃഷ്ടാന്തീഭവിപ്പിക്കുന്നു എന്നും "അവന്‍ തന്നെ നമ്മുടെ സമാധാനം" എന്നും അവന്‍റെ ക്രൂശ് അത് സൃഷ്ടിക്കുന്നു എന്നും പൗലൊസ് വാദിച്ചു (എഫെ. 2:14-16). ക്രിസ്തു എന്തിനെയെങ്കിലും നശിപ്പിക്കുക മാത്രമല്ല - യെഹൂദരും വിജാതീയരും തമ്മിലുള്ള ശത്രുത (എഫെ. 2:14,15)- അനുരഞ്ജനത്തിന്‍റെയും സമാധാനത്തിന്‍റെയും ബന്ധങ്ങളാല്‍ അടയാളപ്പെടുത്തുന്ന ഒരു പുതിയ മനുഷ്യപ്രകൃതിയെ അവന്‍ സൃഷ്ടിക്കുന്നു (എഫെ. 2:15-17). അത്തരം സമാധാനം കേവലം സംഘര്‍ഷങ്ങളുടെ അഭാവം മാത്രമല്ല, ദൈവവുമായുള്ള നമ്മുടെ ബന്ധത്തിലും (റോമര്‍ 5:1) മറ്റുള്ളവരുമായുള്ള നമ്മുടെ ബന്ധത്തിലും (5:1) പൂര്‍ണ്ണതയുടെയും ക്ഷേമത്തിന്‍റെയും അനുഭവമായ ഷാലോമിന്‍റെ എബ്രായ ആശയവുമായി മാറ്റൊലിക്കൊള്ളുന്നു.

`യേശുവിന്‍റെ സമാധാനസന്ദേശം പങ്കുവയ്ക്കുന്നതില്‍ വിശ്വാസികള്‍ പങ്കെടുക്കുന്നതായി പൗലൊസ് എങ്ങനെ സങ്കല്പിക്കുന്നു? എഫെ. 4:3; 6:14,15; താരതമ്യം ചെയ്യുക റോമര്‍ 10:14,15 നോട് എഫെ. 2:17-19; യെശ. 52:7; യെശ. 52:7; 57:19.`

സമാധാനത്തിന്‍റെ പ്രസംഗകനെന്ന നിലയില്‍ യേശുവിന്‍റെ ഉദാഹരണങ്ങള്‍ സുവിശേഷങ്ങളില്‍ അടങ്ങിയിരിക്കുന്നു. ശിഷ്യന്മാര്‍ക്കുള്ള യേശുവിന്‍റെ വിടവാങ്ങല്‍ സന്ദേശങ്ങളില്‍, അവന്‍ അവര്‍ക്കും നമുക്കും സമാധാനം ഞാന്‍ നിങ്ങള്‍ക്കു തന്നേച്ചുപോകുന്നു; എന്‍റെ സമാധാനം ഞാന്‍ നിങ്ങള്‍ക്കു തരുന്നു" എന്ന വാഗ്ദദത്തം അവന്‍ അവര്‍ക്കും നമുക്കും തരുന്നു (യോഹ. 14:27). "നിങ്ങള്‍ക്ക് എന്നില്‍ സമാധാനം ഉണ്ടാകേണ്ടതിന് ഇത് നിങ്ങളോടു സംസാരിച്ചിരിക്കുന്നു; ലോകത്തില്‍ നിങ്ങള്‍ക്ക് കഷ്ടം ഉണ്ട്; എങ്കിലും ധൈര്യപ്പെടുവിന്‍; ഞാന്‍ ലോകത്തെ ജയിച്ചിരിക്കുന്നു" എന്നു പറഞ്ഞുകൊണ്ട് ഉപസംഹരിക്കുന്നു (യോഹ. 16:33). പുനരുത്ഥാനത്തിനുശേഷം അവന്‍ ശിഷ്യന്മാര്‍ക്കു പ്രത്യക്ഷപ്പെട്ടപ്പോള്‍, "നിങ്ങള്‍ക്കു സമാധാനം" എന്ന് താന്‍ ആവര്‍ത്തിച്ചു പറഞ്ഞു (യോഹ. 20:19,21,26).

എഫെ. 2:17,18 എന്നീ വാക്യങ്ങളില്‍ സമാധാനത്തെ സംബന്ധിച്ചുള്ള ക്രിസ്തുവിന്‍റെ പ്രസംഗം അവന്‍റെ ഭൗമിക ശുശ്രൂഷയുടെ കാലത്തിനപ്പുറത്തേക്കു വ്യാപിച്ചതായി ചൂണ്ടിക്കാണിക്കുവാന്‍ പൗലൊസ് ഉത്സുകനാണ്. "ദൂരെയുള്ളവര്‍" (മതപരിവര്‍ത്തനം ചെയ്യപ്പെടുന്നതിനുമുമ്പ് വിജാതീയരായ വിശ്വാസികള്‍) "സമീപമുള്ളവര്‍" (യെഹൂദാവിശ്വാസികള്‍; താരതമ്യം ചെയ്യുക എഫെ. 2:11-13) എന്നിവരോട് അവന്‍ "സമാധാനം പ്രസംഗിച്ചു." ഈ ഘോഷണം സ്വീകരിച്ചതിനാല്‍, എല്ലാ വിശ്വാസികളും അഗാധമായ അനുഗ്രഹം അനുഭവിക്കുന്നു.

`സംഘട്ടനത്തിന്‍റെ വഴികളില്‍നിന്ന് വ്യത്യസ്തമായി സമാധാനത്തിന്‍റെ പ്രസംഗകരാകുവാന്‍ നമുക്ക് എങ്ങനെ പഠിക്കാം? ഏത് സാഹചര്യത്തിലാണ് ഇപ്പോള്‍ രോഗശാന്തി കൊണ്ടുവരുവാന്‍ നിങ്ങള്‍ക്ക് സഹായിക്കുവാനാകുന്നത്?`