---
title:  വസ്ത്രങ്ങളുടെ നാടകീയ മാറ്റങ്ങള്‍
date:   14/08/2023
---

`തന്‍റെ പ്രേക്ഷകരുടെ മാനസാന്തരത്തിന്‍റെ കഥ പുനരാവിഷ്ക്കരിക്കുമ്പോള്‍, പൗലൊസ് അവര്‍ക്ക് എന്തു പ്രധാന വിഷയമാണ് സ്പഷ്ടമാക്കുന്നത്? (എഫെ. 4:20-24).`

വിജാതീയ അസ്ഥിത്വം വിവരിച്ചശേഷം (എഫെ. 4:17-19), "യേശുവിനെക്കുറിച്ച് നിങ്ങള്‍ പഠിച്ചത് ഈ വിധത്തിലല്ല" എന്ന് പൗലൊസ് പറയുന്നില്ല. പകരം "നിങ്ങള്‍ ക്രിസ്തുവിനെ പഠിച്ചത് ഈ വിധത്തിലല്ല" എന്ന് ആശ്ചര്യം പ്രകടിപ്പിച്ചു പറയുന്നു (എഫെ. 4:20). പ്രേക്ഷകര്‍ അവനെ (ക്രിസ്തുവിനെ) ശ്രവിച്ചു എന്നും "അവനില്‍" (എഫെ. 4:21) അല്ലെങ്കില്‍ അവനാല്‍ പഠിച്ചു എന്നും സൂചിപ്പിച്ചുകൊണ്ട്, "യേശുവില്‍ സത്യം ഉള്ളതുപോലെ" (എഫെ. 4:21) എന്ന പദപ്രയോഗത്തോടുകൂടി ക്രിസ്തു-രൂപീകൃതമായ ഒരു ജീവിതം വളര്‍ത്തുന്നതിനെ പൗലൊസ് തുടര്‍ന്ന് ഘോഷിക്കുന്നു. പൗലൊസിനെ സംബന്ധിച്ചിടത്തോളം വിശ്വാസത്തിലേക്ക് വരുന്നത് ക്രിസ്തുവുമായുള്ള വ്യക്തിപരമായ ബന്ധത്തെ കേന്ദ്രീകരിക്കുന്നു. അത് "ക്രിസ്തുവിനെ പഠിക്കുന്നു" എന്ന് വിശേഷിപ്പിക്കാവുന്നത്ര ഉജ്ജ്വലവും യഥാര്‍ത്ഥവുമായ ഒരു വ്യക്തിയാണ്. ഉയിര്‍ത്തെഴുന്നേറ്റവനും ഉയര്‍ത്തപ്പെട്ടവനുമായ യേശു ജീവിച്ചിരിക്കുന്നു എന്നും നമ്മോടൊപ്പം സന്നിഹിതനാകുന്നു എന്നും നാം അംഗീകരിക്കുന്നു. അവന്‍റെ ഉപദേശങ്ങളാലും മാതൃകകളാലും ജീവനുള്ള നമ്മുടെ കര്‍ത്താവ് എന്ന നിലയില്‍ അവനോടുള്ള നമ്മുടെ വിശ്വസ്തത പ്രകടമാക്കുന്നതിലൂടെയും നാം രൂപപ്പെടുന്നു. ആത്മാവിലൂടെയും വചനത്തിലൂടെയും അവന്‍റെ സജീവമായ സഹായത്തിനും നേതൃത്വത്തിനുമായി നമ്മുടെ ജീവിതം നാം തുറക്കുന്നു.

ഒരു ക്രിസ്തു രൂപീകൃത ജീവിതം സ്വീകരിക്കുന്നതിന് മൂന്നു പ്രക്രിയകള്‍ ആവശ്യമാണെന്ന് പൗലൊസ് നമ്മോടു പറയുന്നു. അത് വസ്ത്രധാരണ അലങ്കാരപ്രയോഗത്തിലൂടെ താന്‍ പ്രകടമാക്കുന്നു: (1) പഴയ ജീവിതരീതി "ഒഴിവാക്കുക" അല്ലെങ്കില്‍ പിന്തിരിയുക എഫെ. 4:22; (2) ആന്തരിക നവീകരണം അനുഭവിക്കുക (എഫെ. 4:23); (3) ദൈവാനുരൂപമായ പുതിയ ജീവിതമാതൃക "ധരിക്കുക" (എഫെ. 4:24). പഴയനിയമത്തിലെ വസ്ത്രത്തിന്‍റെ ഉപയോഗം പാപത്തിന്‍റെയും രക്ഷയുടെയും ഒരു അടയാളമെന്നവിധം പൗലൊസിന്‍റെ രൂപകം പ്രതിഫലിപ്പിക്കുന്നു (സങ്കീ. 73:6; സെഖ. 3:3,4; മലാഖി 2:16; യെശ. 61:10;  യെഹെ. 16:8; സെഖ. 3:4,5).

പുരാതന കാലത്ത് പുരുഷന്മാര്‍ അടിവസ്ത്രമായും സൂര്യനില്‍നിന്നുള്ള സംരക്ഷണത്തിനായി ഒരു മേലങ്കിയോ ആവരണമോ ആയി മുട്ടോളം നീളമുള്ള കുപ്പായം ധരിച്ചിരുന്നു. അതുപോലെ, സ്ത്രീകള്‍ ഒരു കുപ്പായവും മേലങ്കിയും ധരിച്ചിരുന്നു. ബൈബിളില്‍ പ്രതിഫലിപ്പിക്കുന്ന സംസ്കാരങ്ങള്‍ ഉപജീവന മാര്‍ഗ്ഗങ്ങളായിരുന്നു. വസ്ത്രങ്ങള്‍ അരുമയായതും വിലയേറിയതും ആയിരിക്കുകയും ദീര്‍ഘനാള്‍ സൂക്ഷിക്കുന്നതും ആയിരുന്നു. ഒന്നിലധികം വസ്ത്രങ്ങള്‍ സ്വന്തമാക്കുന്നത് അസാധാരണമായിരുന്നു. ആ വസ്ത്രങ്ങളുടെ ഗുണനിലവാരവും ശൈലിയും ധരിക്കുന്നയാളെക്കുറിച്ചുള്ള അനന്യതയും അന്തസ്സും അടയാളപ്പെടുത്തുന്നതായിരുന്നു. ഒരാളുടെ വസ്ത്രങ്ങള്‍ മാറ്റുക ഒരു സെറ്റ് വസ്ത്രങ്ങള്‍ മറ്റൊന്നിലേക്കു മാറ്റുക എന്നിവ ഒരു അസാധാരണവും പ്രധാനപ്പെട്ടതുമായ സംഭവമായിരുന്നു (ഇന്നത്തെ പല സംസ്കാരങ്ങളിലും ഇത് നിസ്സാരസംഭവമാണ്). ഈ ഒന്നാം നൂറ്റാണ്ടിന്‍റെ പശ്ചാത്തലത്തില്‍, ഒരു സെറ്റ് വസ്ത്രം മറ്റൊന്നിന് കൈമാറുന്നതു പോലെ ശ്രദ്ധേയമായ ജീവിതമാറ്റം സംഭവിക്കുമെന്ന് പൗലൊസ് സങ്കല്പിക്കുന്നു.

`ക്രിസ്തുവിനെക്കുറിച്ച് പഠിക്കുന്നതും ക്രിസ്തുവിനെ അറിയുവാന്‍ പഠിക്കുന്നതും തമ്മിലുള്ള വ്യത്യാസം നിര്‍ണ്ണായക വ്യത്യാസം എന്താണ്?`