---
title:  പരിശുദ്ധാത്മാവ് വിശ്വാസിയുടെ ജീവിതത്തില്‍
date:   16/08/2023
---

`ക്രിസ്ത്യന്‍ സമൂഹത്തിലെ സംസാര പാപങ്ങള്‍ ചര്‍ച്ച ചെയ്യുമ്പോള്‍, പരിശുദ്ധാത്മാവിന്‍റെ സാന്നിധ്യത്തെക്കുറിച്ച് വിശ്വാസികളുമായി പൗലൊസ് എന്തു പ്രബോധനമാണ് പങ്കുവയ്ക്കുന്നത്? എഫെ. 4:30.`

പൗലൊസ് ഒരേസമയം ഭയപ്പെടുത്തുന്ന ഒരു മുന്നറിയിപ്പും ഹൃദയസ്പര്‍ശിയായ ഒരു വാഗ്ദാനവും നല്കുന്നു, സഭയില്‍ പരസ്പരം ചെയ്യുന്ന നമ്മുടെ പാപങ്ങള്‍ നിസ്സാരമായ ദുഷ്പ്രവൃത്തികളല്ല: പരിശുദ്ധാത്മാവിനെ ദുഃഖിപ്പിക്കുന്നതും നാം മറ്റുള്ളവരെ ഇടിച്ചുതാഴ്ത്തുവാന്‍ തക്കവിധം ദൈവത്തിന്‍റെ സംസാരവരത്തെ ദുരുപയോഗപ്പെടുത്തുന്നതുമാണ് (എഫെ. 4:25-27,29,31,32), യെശയ്യാവ് 63:10 എന്ന വാക്യത്തെ പൗലൊസ് പ്രതിദ്ധ്വനിക്കുന്നതു ഗുരുതരമായ മുന്നറിയിപ്പിന് അടിവരയിടുന്നു: "എന്നാല്‍ അവര്‍ (യിസ്രായേല്‍) മത്സരിച്ച് അവന്‍റെ പരിശുദ്ധാത്മാവിനെ ദുഃഖിപ്പിച്ചു; അതുകൊണ്ട് അവന്‍ അവര്‍ക്കു ശത്രുവായിത്തീര്‍ന്നു താന്‍ തന്നെ അവരോടു യുദ്ധം ചെയ്തു."

വിശ്വാസികള്‍ ക്രിസ്തുവിനെ സ്വീകരിച്ച ദിവസം മുതല്‍ (എഫെ. 1:13,14) "വീണ്ടെടുപ്പിന്‍റെ ദിവസം" വരെ (4:30) പരിശുദ്ധാത്മാവ് വിശ്വാസികളെ മുദ്രയിടുന്നുവെന്ന് ഉറപ്പുനല്കുന്ന ഒരു വാഗ്ദാനത്തില്‍ പൗലൊസ് ഉറപ്പിച്ചുപറയുന്നു. വിശ്വാസിയുമായുള്ള ആത്മാവിന്‍റെ ബന്ധം ദുര്‍ബലമല്ല, മറിച്ച് നിലനില്ക്കുന്നതാണ്. ദൈവത്തിന്‍റെ ദാനമായ സംസാരത്തെ ആയുധമാക്കി വിശ്വാസികള്‍ നമ്മില്‍ പരിശുദ്ധാത്മാവ് വസിക്കുന്ന സാന്നിദ്ധ്യത്തെ അവഗണിക്കുമ്പോള്‍ പരിശുദ്ധാത്മാവ് വിട്ടുപോകുന്നു എന്നല്ല പറയുന്നത്, എന്നാല്‍ അവനെ ദുഃഖിപ്പിക്കുന്നു എന്നാണ്. അവര്‍ ദൈവത്തിന്‍റെ ഉടമസ്ഥതയിലുള്ളവരും സംരക്ഷിക്കപ്പെട്ടവരുമാണെന്ന് അടയാളപ്പെടുത്തിക്കൊണ്ട് ആത്മാവ് യേശുവിന്‍റെ മടങ്ങിവരവുവരെ വിശ്വാസികളുടെ കൂടെ സന്നിഹിതനാകുവാന്‍ അവന്‍ ഇച്ഛിക്കുന്നു. "ദൈവത്തിന്‍റെ പരിശുദ്ധാത്മാവ് എന്ന് പൗലൊസ് ആത്മാവിന്‍റെ പൂര്‍ണ്ണമായ ദിവ്യത്വത്തെ അടിവരയിടുകയും പരിശുദ്ധാത്മാവിനെ ദുഃഖിപ്പിക്കുന്നവനായി ചിത്രീകരിച്ചുകൊണ്ട് ആത്മാവിന്‍റെ വ്യക്തിത്വത്തെ ഉയര്‍ത്തിക്കാട്ടുകയും ചെയ്യുന്നു (റോമര്‍ 8:16,26,27; 1 കൊരി. 2:10,13; 12:11; ഗലാ. 5:17,18 എന്നിവയും കാണുക).

ദൈവത്വത്തിന്‍റെ മര്‍മ്മം ചര്‍ച്ച ചെയ്യുന്നതില്‍ നാം ശ്രദ്ധയോടെ കാലൂന്നണം. ആത്മാവ് പിതാവിനോടും പുത്രനോടുംകൂടെയുള്ള ഒരുവനും എന്നാല്‍ അവരില്‍നിന്ന് വ്യത്യസ്തവുമാണ്. "ആത്മാവിന് അവന്‍റെ സ്വന്തം ഇച്ഛയുണ്ട് അതനുസരിച്ച് തിരഞ്ഞെടുക്കുകയും ചെയ്യുന്നു. അവനെതിരെ ദുഃഖിപ്പിക്കുകയും നിന്ദിക്കുകയും ചെയ്യാം. അങ്ങനെയുള്ള പ്രകടനങ്ങള്‍ വെറുമൊരു ശക്തിക്കോ സ്വാധീനത്തിനോ യോഗ്യമല്ല. എന്നാല്‍ ഒരു വ്യക്തിയുടെ സവിശേഷതകളാണ്. അങ്ങനെയെങ്കില്‍ ആത്മാവ് നിങ്ങളെയും എന്നെയുംപോലെ ഒരു വ്യക്തിയാണോ? അല്ല, നാം ദിവ്യമായതിനെ ചിത്രീകരിക്കുവാന്‍ പരിമിതമായ മാനുഷിക സാങ്കേതികഭാഷ ഉപയോഗിക്കുന്നു. മനുഷ്യവര്‍ഗ്ഗത്തിന് ഒരിക്കലും ആയിരിക്കുവാന്‍ കഴിയാത്തവനാണ് ആത്മാവ്. ജമൗഹ ജലലേൃലെി, ഏീറ ശി 3 ുലൃീിെെ ശി വേല ിലം ലേമൊേലിേ (ടശഹ്ലൃ ുൃശെിഴ, ങഉ: ആശയഹശരമഹ ൃലലെമൃരവ കിശെേൗലേേ, 2015), ു. 20.

`"ദൈവത്തിന്‍റെ പരിശുദ്ധാത്മാവ്" ആണ് നമ്മോട് ഇത്ര അടുത്ത സമ്പര്‍ക്കത്തില്‍ ജീവിക്കുന്നത്, നമ്മുടെ പ്രവര്‍ത്തനങ്ങള്‍ അവനെ ബാധിക്കുമെന്ന് പറയപ്പെടുന്നു. കാലാവസാനംവരെ നമ്മെ മുദ്രകുത്തുന്ന ഒരു സുസ്ഥിരമായ ബന്ധത്തില്‍ നമ്മോട് പ്രതിജ്ഞാബദ്ധരായ ദൈവത്തിന്‍റെ ഒരു അംഗവുമായി നാം ജീവിതം പങ്കിടുന്നു. ഈ അത്ഭുതകരമായ സത്യത്തോടുള്ള നമ്മുടെ വിശ്വാസത്തിന്‍റെ പ്രതികരണം എന്തായിരിക്കണം?`