---
title:  കൂടുതല്‍ പഠനത്തിന്
date:   18/08/2023
---

"നിങ്ങളുടെ സംഭാഷണം നിങ്ങള്‍ക്ക് മാനസാന്തരത്തിന്‍റെ ആവശ്യമില്ലാത്ത തരത്തിലായിരിക്കട്ടെ. ദൈവത്തിന്‍റെ പരിശുദ്ധാത്മാവിനെ ദുഃഖിപ്പിക്കരുത്; അവനാലല്ലോ നിങ്ങള്‍ക്ക് വീണ്ടെടുപ്പുനാളിനായി മുദ്രയിട്ടിരിക്കുന്നത്... നിങ്ങളുടെ ഹൃദയത്തില്‍ സ്നേഹമുണ്ടെങ്കില്‍, നിങ്ങളുടെ സഹോദരനെ ഏറ്റവും വിശുദ്ധമായ വിശ്വാസത്തില്‍ സ്ഥാപിക്കുവാനും കെട്ടിപ്പടുക്കുവാനും നിങ്ങള്‍ ശ്രമിക്കും. നിങ്ങളുടെ സുഹൃത്തിന്‍റയോ സഹോദരന്‍റെയോ സ്വഭാവത്തിന് ഹാനികരമായി ഒരു വാക്ക് പുറത്തുവരികയാണെങ്കില്‍ ഈ ദുഷിച്ച സംസാരത്തെ പ്രോത്സാഹിപ്പിക്കരുത്. അത് ശത്രുവിന്‍റെ പ്രവൃത്തിയാണ്. ദൈവത്തിന്‍റെ വചനം അത്തരം സംഭാഷണത്തെ വിലക്കുന്നുവെന്നു പറയുന്ന ആളിനെ ഓര്‍പ്പിക്കുക" ഋഹഹലി ഏ. ണവശലേ, അറ്ലിേ ഞല്ശലം മിറ ടമയയമവേ ഒലൃമഹറ, ഖൗില 5, 1888.

ഈ താഴെപ്പറയുന്ന പ്രസ്താവനകള്‍ അടങ്ങുന്ന ഒരു പ്രതിജ്ഞ എടുക്കുകയും ജീവിക്കുകയും ചെയ്താല്‍ നിങ്ങളുടെ സഭ എങ്ങനെ മാറും?

1\. സെവന്ത്-ഡെ അഡ്വന്‍റിസ്റ്റ് സഭാകുടുംബത്തിലും അതിനപ്പുറവും എന്‍റെ സ്വാധീനം ക്രിയാത്മകവും ഉന്നമനവും വിശ്വാസം കെട്ടിപ്പടുക്കുന്നതും മനോവീര്യം വര്‍ദ്ധിപ്പിക്കുന്നതും ആയിരിക്കണമെന്ന് ഞാന്‍ ആഗ്രഹിക്കുന്നു (എഫെ. 4:29).

2\. ഐക്യത്തിനും സ്നേഹത്തിനുമുള്ള ക്രിസ്തുവിന്‍റെ ആഹ്വാനങ്ങള്‍ അനുസ്മരിച്ചുകൊണ്ട്, തെറ്റാണെന്ന് ഞാന്‍ വിശ്വസിക്കുന്നവരുടെ വീഴ്ചകള്‍ ചൂണ്ടിക്കാണിക്കുന്നതിനെക്കാള്‍ കൂടുതല്‍ ഊര്‍ജ്ജം ഞാന്‍ ചിലവഴിക്കും (യോഹ.13:34,35; 17:20-23; എഫെ. 4:1-6; 1 തെസ്സ. 5:9-11).

3\. ഞാന്‍ ആരോടെങ്കിലും വിയോജിക്കുമ്പോള്‍ എന്‍റെ സഹവിശ്വാസിയോടുള്ള ബഹുമാനം ഞാന്‍ വ്യക്തമാക്കും. ക്രിസ്തുവിനോടുള്ള അവന്‍റെ അല്ലെങ്കില്‍ അവളുടെ സമഗ്രതയും പ്രതിബദ്ധതയും ഞാന്‍ ഏറ്റെടുക്കും. ഞാന്‍ എന്‍റെ വ്യത്യസ്ത അഭിപ്രായം കര്‍ശനമായിട്ടല്ല, മൃദുവായി പറയും (എഫെ. 4:31,32).

4\. ക്രിസ്തുവിന്‍റെ മടങ്ങിവരവിനായി കാത്തിരിക്കുമ്പോള്‍ എന്‍റെ സഹസഭാംഗങ്ങളെ കെട്ടിപ്പടുക്കാനും സ്ഥിരീകരിക്കുവാനുമുള്ള എല്ലാ അവസരങ്ങളും നോക്കി ഞാന്‍ സന്തോഷത്തോടെ ജീവിക്കും (എഫെ. 4:29,30; ഗലാ. 6:2; എബ്രാ. 10:24-25).

**ചര്‍ച്ചയ്ക്കുള്ള ചോദ്യങ്ങള്‍**

`മനുഷ്യരാശിയുടെ രക്ഷക്കായ ദൈവത്വത്തിന്‍റെ (ത്രിത്വത്തിലെ) മൂന്ന് അംശങ്ങള്‍ ഒരുമിച്ചു പ്രവര്‍ത്തിക്കുന്നതായ എഫെസിയ ലേഖനത്തില്‍ പൗലൊസ് 11 തവണ വിവരിക്കുന്നത് അവലോകനം ചെയ്യുക. ഈ ആവര്‍ത്തിച്ചുള്ള ഊന്നല്‍ എങ്ങനെയാണ് ദൈവത്തെക്കുറിച്ചുള്ള നമ്മുടെ ധാരണയെ അറിയിക്കുന്നത്? എഫെ. 1:3-14; 1:15-23; 2:11-18; 2:19-22; 3:1-13; 3:14-19; 4:46; 4:17-24; 4:25-32; 5:15-20; 6:10-20 (ഇവിടെ കര്‍ത്താവ് എഫെ. 6:10, ക്രിസ്തുവിനെ സൂചിപ്പിക്കുന്നു).`

`സൈബര്‍ ഭീഷണിപ്പെടുത്തലിനും അജ്ഞാത, ഓണ്‍ലൈന്‍ സ്വഭാവഹത്യക്കും പലപ്പോഴും ഉപയോഗിക്കുന്ന "കമ്പ്യൂട്ടര്‍ മധ്യസ്ഥ ആശയവിനിമയത്തിന്‍റെ" യുഗത്തില്‍ ക്രിസ്തീയ സംഭാഷണത്തെക്കുറിച്ചുള്ള പൗലൊസിന്‍റെ ഉപദേശം (എഫെ. 4:25-32) എങ്ങനെ ബാധകമാണ്?`