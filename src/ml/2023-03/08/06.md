---
title:  ദയ (കയ്പല്ല)
date:   17/08/2023
---

"വീണ്ടെടുപ്പിന്‍ നാളിനെ" (എഫെ. 4:30) പരാമര്‍ശിച്ചുകൊണ്ട് ക്രിസ്തുവിന്‍റെ രണ്ടാം വരവിന്‍റെ പശ്ചാത്തലത്തില്‍ അവരുടെ സംസാരരീതികള്‍ പരിഗണിക്കുവാന്‍ പൗലൊസ് തന്‍റെ വായനക്കാരെ ക്ഷണിച്ചു. അപ്പോള്‍ എഫെ. 4:31,32, ആ മഹത്തായ സംഭവത്തെ സമീപിക്കുമ്പോള്‍ സംസാരത്തിന്‍റെ ഉപയോഗത്തെ അഭിസംബോധന ചെയ്യുന്നതായി മനസ്സിലാക്കാം.

ക്രിസ്തുവിന്‍റെ മടങ്ങിവരവിന്‍റെ വെളിച്ചത്തില്‍, സംസാരവുമായി ബന്ധപ്പെട്ട ഏതു മനോഭാവവും പെരുമാറ്റും ഉപേക്ഷിക്കണം? എന്ത് മനോഭാവവും പെരുമാറ്റവും സ്വീകരിക്കണം? എഫെ. 4:31,32.

എഫെ. 4:17-32 വരെയുള്ള ഭാഗത്തിന്‍റെ അവസാന പ്രബോധനത്തില്‍, പൗലൊസ് വീണ്ടും ഒരു നിഷേധാത്മകമായ കല്പന നല്കുന്നു, ഇത് "നിങ്ങളില്‍നിന്ന് അകറ്റപ്പെടേണ്ട" ആറ് തിന്മകളെ തിരിച്ചറിയുന്നു (എഫെ. 4:31); ദയയും ആര്‍ദ്രഹൃദയവും ക്ഷമയും ഒരു യുക്തിയും ഉള്ളവരായിരിക്കുവാനുള്ള ക്രിയാത്മകമായ ഒരു കല്പന (4:32). "ദൈവം ക്രിസ്തുവില്‍ നമ്മോട് ക്ഷമിച്ചതുപോലെ" വിശ്വാസികള്‍ അന്യോന്യം ക്ഷമിക്കേണ്ടവരാണ് (4:32). ആറ് തിന്മകളുടെ പട്ടിക ആരംഭിക്കുന്നതും അവസാനിക്കുന്നതും പൊതുവായതും എല്ലാം ഉള്‍ക്കൊള്ളുന്നതുമായ പദങ്ങള്‍, "എല്ലാം കയ്പും, എല്ലാ അസൂയയും" എന്നിവയാണ്. അതിനിടയില്‍ നാല് അധിക പദങ്ങള്‍ കൂടി വരുന്നു: "ക്രോധം, കോപം, കുറ്റാരവം, ദൂഷണം" (4:31).

ഇവയില്‍ അവസാനത്തേത് ദൈവത്തിനെതിരെ നിന്ദ്യമായ സംസാരത്തിന്‍റെ സാങ്കേതികപദമായി ഇംഗ്ലീഷ് കടമെടുത്ത ബ്ലാസ് ഫെമിയ എന്ന ഗ്രീക്കു പദത്തെ വിവര്‍ത്തനം ചെയ്യുന്നു. എന്നിരുന്നാലും, ഗ്രീക്കുപദം ദൈവത്തെയോ മറ്റ് മനുഷ്യരെയോ അപകീര്‍ത്തിപ്പെടുത്തുന്ന സംസാരത്തെ "ദൂഷണം" അല്ലെങ്കില്‍ "ദുര്‍ഭാഷണം" എന്ന് തിരിച്ചറിയുന്നു. പട്ടികയില്‍ മനോഭാവങ്ങള്‍ (കയ്പ്, ക്രോധം, കോപം) കോപാകുലമായ സംസാരമെന്നവിധം തിളച്ചുമറിയുന്നതായി തോന്നുന്നു. ചുരുക്കിപ്പറഞ്ഞാല്‍ പൗലൊസ് ക്രിസ്തീയ സംഭാഷണത്തെ പൗലൊസ് സൈനികവല്‍ക്കരിക്കുന്നു. കോപാകുലമായ സംസാരത്തെ നയിക്കുന്ന മനോഭാവങ്ങളും അത് പ്രയോഗിക്കുന്ന അലങ്കാരബഹുലമായ തന്ത്രങ്ങളും ക്രിസ്ത്യാനികളുടെ ആയുധപ്പുരയില്‍നിന്ന് നീക്കം ചെയ്യണം. ഈ കാര്യങ്ങള്‍ മാറ്റിവയ്ക്കുന്നിടത്തുമാത്രം ക്രിസ്തീയ സമൂഹം തഴച്ചുവളരുകയും സഭയുടെ ഐക്യം വളര്‍ത്തപ്പെടുകയും ചെയ്യും (എഫെ. 4:1-16 താരതമ്യം ചെയ്യുക).

എന്നിരുന്നാലും ദുഷിച്ച സംസാരം എന്നത് അടിച്ചമര്‍ത്തപ്പെടേണ്ട കാര്യമല്ല. ക്രിസ്തുവിന്‍റെ കുടുംബങ്ങള്‍ക്കിടയിലും അതിനപ്പുറവുമുള്ള നമ്മുടെ സംഭാഷണങ്ങളും പ്രവര്‍ത്തനങ്ങളും കോപത്തില്‍നിന്ന് വളരുവാനുള്ളതല്ല, മറിച്ച് എല്ലാവരുടെയും ഏറ്റവും ഉയര്‍ന്ന നിലവാരത്തെ അടിസ്ഥാനമാക്കിയുള്ള ദയ, ആര്‍ദ്രഹൃദയം, ക്ഷമ എന്നിവയാല്‍ പ്രചോദിപ്പിക്കപ്പെടണം, അതായത് ദൈവം ക്രിസ്തുവില്‍ നമുക്കു നല്കിയ ക്ഷമ (എഫെ. 4:32). "സമാന്തരമായ ക്ഷമ"യുടെ മാതൃകയായി പൗലൊസ് "ലംബമായ ക്ഷമ" (ദൈവം നമുക്ക് വാഗ്ദാനം ചെയ്യുന്നു) അവതരിപ്പിക്കുന്നു (ഞങ്ങള്‍ പരസ്പരം വാഗ്ദാനം ചെയ്യുന്നത് കൊലൊ. 3:13; മത്തായി 6:14,14,15 താരതമ്യം ചെയ്യുക).

`നിങ്ങളുടെ വാക്കുകളുടെ ശക്തിയെക്കുറിച്ച് ചിന്തിക്കുക. ഉന്നമനവും പ്രോത്സാഹനവും വിശ്വാസം കെട്ടുപണി ചെയ്യുന്നതും ആയി നിങ്ങള്‍ക്ക് അവ എങ്ങനെ ഉപയോഗിക്കാം?`