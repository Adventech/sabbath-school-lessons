---
title:  ക്രിസ്തു രൂപപ്പെടുത്തിയ ജീവിതങ്ങളും ആത്മപ്രചോദിതമായ സംസാരവും
date:   12/08/2023
---

### വേദഭാഗം
എഫെ. 4:17-32; കൊലൊ. 3:1-17; സെഖ. 3:3-5; 8:16; യെശ. 63:10; റോമര്‍ 8:16,26,27.

> <p>മനഃപാഠവാക്യം</p>
> "മുമ്പിലത്തെ നടപ്പു സംബന്ധിച്ചു ചതിമോഹങ്ങളാല്‍ വഷളായിപ്പോകുന്ന പഴയ മനുഷ്യനെ ഉപേക്ഷിച്ചു നിങ്ങളുടെ ഉള്ളിലെ ആത്മാവു സംബന്ധമായി പുതുക്കം പ്രാപിച്ചു സത്യത്തിന്‍റെ ഫലമായ നീതിയിലും വിശുദ്ധിയിലും ദൈവാനുരൂപമായി സൃഷ്ടിക്കപ്പെട്ട പുതുമനുഷ്യനെ ധരിച്ചുകൊള്‍വിന്‍" (എഫെ. 4:22-24).

ജോസ് അന്‍റോണിയോ ക്രിസ്തുവിനുവേണ്ടി സ്പെയിനിലെ പാല്‍മാ തെരുവുകളില്‍ വീടില്ലാത്ത ഒരുവനെന്നവിധം അനേകവര്‍ഷം ജീവിച്ചു. നരച്ച മുടിയും താടിയുമുള്ള ജോസ് തന്‍റെ 57 വയസ്സിനെക്കാള്‍ പ്രായം കാണിച്ചു. ഒരു ദിവസം, ഒരു ഹയര്‍ സലൂണിന്‍റെ ഉടമയായ സാല്‍വ ഗാര്‍ഷ്യ, ജോസിനെ സമീപിച്ച് ഒരു പൂര്‍ണ്ണമായ പുതുക്കല്‍ നിര്‍ദ്ദേശിച്ചു.

സലൂണ്‍ കസേരയില്‍ ജോസിനൊപ്പം കഠിനാദ്ധ്വാനികളായ ഒരു സംഘം മുടിയും താടിയും കൂട്ടിക്കെട്ടിയ കെട്ടുകള്‍ വെട്ടി, ചായം പൂശി, സ്റ്റൈല്‍ ചെയ്തു. അടുത്തതായി, ജോസിന് പുതിയ സ്റ്റൈലിഷ് വസ്ത്രങ്ങള്‍ ലഭിച്ചു. അപ്പോള്‍ വെളിപ്പെടുത്തല്‍ വന്നു! ജോസ് കണ്ണാടിയുടെ മുമ്പില്‍ ഇരുന്നപ്പോള്‍ കണ്ണുനീര്‍ വന്നു. "ഇതു ഞാനാണോ? ഞാന്‍ വളരെ വ്യത്യസ്തനാണ്; ആരും എന്നെ തിരിച്ചറിയുവാന്‍ പോകുന്നില്ല" പിന്നീട് അദ്ദേഹം കൂട്ടിച്ചേര്‍ത്തു, "ഇതു കേവലം രൂപമാറ്റം ആയിരുന്നില്ല. അത് എന്‍റെ ജീവിതം മാറ്റിമറിച്ചു."

വിശ്വാസികള്‍ പൂര്‍ണ്ണമായ രൂപാന്തരം അനുഭവിച്ചതായി എഫെസ്യര്‍ 4:17-32 വരെയുള്ള ഭാഗത്ത് പൗലൊസ് വാദിക്കുന്നു. അവര്‍ തങ്ങളുടെ പഴയ ഭാവങ്ങള്‍ അഴിച്ചുമാറ്റി പുതിയ വ്യക്തിത്വം സ്വീകരിച്ചു. ജോസിന്‍റെ മാറ്റംപോലെ, ഇതു കേവലം ബാഹ്യ പരിവര്‍ത്തനമല്ല. അതില്‍ "നിങ്ങളുടെ ഉള്ളിലെ ആത്മാവ് സംബന്ധമായി പുതുക്കം പ്രാപിച്ചു" (എഫെ. 4:23) "യഥാര്‍ത്ഥ നീതിയും വിശുദ്ധിയും" ജീവിതത്തിലേക്കു കൊണ്ടുവരുന്നു (എഫെ. 4:24). ഇതാണ് അന്തിമമായ പുതുക്കം പ്രാപിക്കല്‍.

_ഈ ആഴ്ചയിലെ പാഠം പഠിച്ച് ഓഗസ്റ്റ് 19 ശബ്ബത്തിനുവേണ്ടി നമുക്ക് ഒരുങ്ങാം..._