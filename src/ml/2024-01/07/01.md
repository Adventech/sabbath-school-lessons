---
title:  അങ്ങയുടെ ദയ ആകാശത്തോളം എത്തുന്നു
date:   10/02/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 136; 51; 130; 113; 123.

> <p>മനഃപാഠവാക്യം</p>
> "കര്‍ത്താവേ വംശങ്ങളുടെ ഇടയില്‍ ഞാന്‍ അങ്ങക്കു സ്തോത്രം ചെയ്യും; ജാതികളുടെ മധ്യേ ഞാന്‍ അങ്ങക്കു കീര്‍ത്തനം ചെയ്യും. അങ്ങയുടെ ദയ ആകാശത്തോളവും അങ്ങയുടെ വിശ്വസ്ത മേഘങ്ങളോളവും വലിയതല്ലോ" (സങ്കീ. 57:9,10).

സങ്കീര്‍ത്തനക്കാര്‍ തങ്ങള്‍ ആത്മാവില്‍ ദരിദ്രര്‍ ആണെന്നും ദൈവത്തിനു നല്‍കുവാന്‍ ഒന്നുമില്ലെന്നും തിരിച്ചറിയുന്നു. ദൈവത്തിന്‍റെ വിശുദ്ധ സിംഹാസനത്തിനു മുമ്പില്‍ അവര്‍ക്കുവേണ്ടി ശുപാര്‍ശ ചെയ്യുന്ന യാതൊന്നും അവരിലും അവരുടേതായും ഇല്ലെന്ന് അവര്‍ തിരിച്ചറിയുന്നു (സങ്കീ. 40:7). നാം എല്ലാവരെയും പോലെ കൃപ, ദൈവകൃപ അവര്‍ക്കും ആവശ്യം ആണെന്ന് അവര്‍ മനസ്സിലാക്കി. ചുരുക്കത്തില്‍ അവര്‍ക്കും സുവിശേഷം ആവശ്യമാണ്.

ദൈവത്തിന്‍റെ കരുണയില്‍ സകല മനുഷ്യരും ആശ്രയിച്ചേ മതിയാകൂ എന്നു സങ്കീര്‍ത്തനക്കാര്‍ ഉറപ്പിച്ചു പറയുന്നു. ദൈവത്തിന്‍റെ കരുണ ഭാഗ്യവശാല്‍ നിത്യമാണ്. ദൈവത്തിന്‍റെ സൃഷ്ടിയിലും ദൈവജനത്തിന്‍റെ ചരിത്രത്തിലും അത് തെളിവായിരിക്കുന്നു (സങ്കീ. 136). ദൈവത്തിന്‍റെ നിത്യതയുടെ മുമ്പില്‍ മനുഷ്യജീവിതം പുല്ലുപോലെ നീങ്ങിപ്പോകുന്നതാണ്. ദൈവമാകട്ടെ മനുഷ്യരോടു മനസ്സലിഞ്ഞ് അവരുടെ ശക്തിയെ പുതുക്കുന്നു (സങ്കീ. 103:3,5,15). ദൈവത്തില്‍ അവര്‍ക്കു നിത്യതയുടെ വാഗ്ദത്തമുണ്ട്.

ദൈവം തന്‍റെ ഉടമ്പടി നിമയങ്ങളില്‍ വിശ്വസ്തന്‍ ആണെന്ന വസ്തുത ദൈവജനത്തിന് ആശ്വാസമാണ്. ജനത്തിന്‍റെ അപേക്ഷകള്‍, ചിലപ്പോള്‍ എത്ര സമ്മര്‍ദ്ദം ഏറിയതാണെങ്കിലും അവരുടെ അനുകമ്പയുള്ള സ്വര്‍ഗ്ഗീയ പിതാവിന്‍റെ സന്നിധിയിലാണ് അവ അര്‍പ്പിക്കപ്പെടുന്നത് (സങ്കീ. 103:13; 68:5; 89:26). ദൈവത്തിന്‍റെ കൃപയുടെ സ്നേഹത്തിന്‍റെയും പുതിയ പുതിയ അനുഭവങ്ങള്‍ ദൈവത്തെ മാത്രം ആരാധിപ്പാനും സേവിപ്പാനുമുള്ള അവരുടെ തീരുമാനത്തെ ശക്തിപ്പെടുത്തുന്നു.

_*ഈ ആഴ്ചയിലെ പാഠം പഠിച്ച് ഫെബ്രുവരി 17 ലെ ശബ്ബത്തിനായി ഒരുങ്ങുക._