---
title:  കൂടുതല്‍ പഠനത്തിന്
date:   16/02/2024
---

വായിക്കുക: E.G. White, _Steps to Christ_, pp. 17-22.

സങ്കീര്‍ത്തനങ്ങളില്‍, ദൈവജനത്തിന്‍റെ ശബ്ദം പല്ലവി ആയി ആവര്‍ത്തിച്ചു കേള്‍ക്കുന്നു. "അവിടുത്തെ ദയ എന്നേക്കുമുള്ളത്." ഇതു ദൈവത്തിന്‍റെ നിത്യസ്നേഹത്തിന്‍റെ ഒരു ആഘോഷമാണ് (സങ്കീ. 106:1; 107:1; 118:1-4, 21; 136). "ദൈവത്തെ സ്തുതിക്കാതിരിക്കുക എന്നാല്‍ തന്‍റെ എല്ലാ അനുഗ്രഹങ്ങളെയും (നന്മകള്‍) മറക്കുക എന്നാണ് അര്‍ത്ഥം; ദൈവത്തിന്‍റെ കൃപ, ദാനങ്ങളെ അഭിനന്ദിക്കാതിരിക്കുക എന്നുതന്നെ. സ്തുതിക്കുന്നവര്‍ മാത്രമാണു മറക്കാതിരിക്കുന്നത്. ദൈവത്തെക്കുറിച്ചു ചിന്തിക്കുന്നതും സംസാരിക്കുന്നതുമല്ല സ്തുതി എന്നത്. ദൈവത്തിന്‍റെ ഔന്നത്യത്തെ/മഹിമയെയും പ്രവൃത്തികളെയും അംഗീകരിക്കുന്നതും അവയ്ക്കൊത്ത് ഒരുവന്‍ ദൈവത്തിന്‍റെ നന്മയ്ക്കും കരുണയ്ക്കും ജ്ഞാനത്തിനും ആദരവോടെ പ്രതികരിക്കുന്നതാണ് യഥാര്‍ത്ഥ സ്തുതിയുടെ തുടക്കം" Hans LaRondelle, Deliveranee in the Psalms, p. 178.

ദൈവത്തിന്‍റെ നിലയ്ക്കാത്ത കരുണയുടെ ഭക്തിയോടുകൂടിയ ഏറ്റുപറച്ചില്‍ പ്രധാനമാണ്. ദൈവത്തിന്‍റെ “khesed” അതായത് തന്‍റെ ഉടമ്പടി പ്രകാരമുള്ള സ്നേഹാര്‍ദ്രമായ ദയയെയും വിശ്വസ്തതയെയും ഓര്‍മ്മിക്കുന്നത്, ആ പ്രാധാന്യത്തിന്‍റെ ആഴം വര്‍ദ്ധിപ്പിക്കും. മനുഷ്യപാപത്തിന്‍റെ മധ്യത്തിലും ദൈവത്തോടുള്ള മത്സരത്തിന്‍റെ മുന്നിലും അതു മാറ്റമില്ലാതെ ഉറച്ചുനില്‍ക്കും.

"ദൈവത്തോടു പാപം ചെയ്ത് നാം ദൈവത്തിന്‍റെ അനുഭാവത്തിന് അനര്‍ഹരാണ്; എന്നിരുന്നാലും ദൈവം തന്നെ നമ്മുടെ അധരങ്ങളില്‍ ആ അത്ഭുതകരമായ അഭയയാചനകള്‍ ഇട്ടുതന്നു: 'അങ്ങയുടെ നാമം നിമിത്തം ഞങ്ങളെ തള്ളിക്കളയരുതേ; അങ്ങയുടെ മഹത്വമുള്ള സിംഹാസനത്തിനു ഹീനത വരുത്തരുതേ; ഓര്‍ക്കേണമേ, ഞങ്ങളോടുള്ള അങ്ങയുടെ നിയമത്തിനു ഭംഗം വരുത്തരുതേ' (യിരെ. 14:21). നമ്മുടെ അയോഗ്യതകളും പാപവും ഏറ്റു പറഞ്ഞുകൊണ്ടു നാം ദൈവത്തിന്‍റെ അടുക്കല്‍ വരുമ്പോള്‍, നമ്മുടെ നിലവിളി കേള്‍ക്കാന്‍ ദൈവം പ്രതിജ്ഞാബദ്ധനാണ്. നമ്മോടുള്ള തന്‍റെ വാക്ക് നിറവേറ്റുന്നതിനുവേണ്ടി തന്‍റെ സിംഹാസനത്തിന്‍റെ ബഹുമതി അപകടത്തില്‍ ആക്കപ്പെട്ടു" E.G. White, Christ Object Lessons, p. 148.

ദൈവം തന്നോടു കൃപ ഉള്ളവനെന്നു സങ്കീര്‍ത്തക്കാരന്‍ അനുഭവിച്ചറിഞ്ഞു (സങ്കീ. 103:2). ഇത് അവനെ ഇപ്രകാരം പറയുവാന്‍ പ്രോത്സാഹിപ്പിച്ചു, "യഹോവ സകല പീഡിതന്മാര്‍ക്കും വേണ്ടി നീതിയും ന്യായവും നടത്തുന്നു" (സങ്കീ. 103:6). ഇതു സങ്കീര്‍ത്തനക്കാരന്‍റെ വ്യക്തിപരമായ സാക്ഷ്യവും തന്‍റെ ജീവിതത്തിലെ ദൈവത്തിന്‍റെ കരുണയ്ക്കുള്ള സ്തുതിയുമാണ്. അതിന്‍റെ അന്തിമ ലക്ഷ്യമാകട്ടെ ദൈവത്തിന്‍റെ സ്നേഹാര്‍ദ്ര ദയ മറ്റുള്ളവര്‍ക്കും വീണ്ടും ഉറപ്പാക്കുക എന്നതാണ്. അങ്ങനെ ആയാല്‍ അവര്‍ക്കും ദൈവത്തോടു തങ്ങളുടെ ഹൃദയങ്ങളെ തുറക്കാനും ദൈവകൃപ പ്രാപിക്കുവാനും ദൈവത്തെ സ്തുതിക്കുവാനും സാധിക്കും (സങ്കീ. 9:11,12; 22:22-27; 66:16).

**ചര്‍ച്ച**

`ദൈവത്തിന്‍റെ നിത്യമായ കരുണ മനുഷ്യരുടെ രക്ഷയുടെ എന്തുപ്രായോഗിക അര്‍ത്ഥം നല്‍കുന്നു?`

`കൃപ/കരുണ ഉള്ളതിനാല്‍ പാപം ചെയ്തുകൊണ്ടിരിക്കുവാന്‍ കഴിയുമോ?`

`ദൈവത്തിന്‍റെ പാപക്ഷമയും ന്യായവിധിയും പൊരുത്തപ്പെടുമോ?`

`പുതിയനിയമത്തില്‍ പ്രകടമാകുന്ന ദൈവിക കരുണയും സങ്കീര്‍ത്തനങ്ങളിലെ കരുണയും തമ്മില്‍ എങ്ങനെ യോജിച്ചുപോകുന്നു?`