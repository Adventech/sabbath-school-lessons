---
title:  ദൈവിക കരുതലിന്‍റെ ഉറപ്പ്
date:   22/01/2024
---

`വായിക്കുക: സങ്കീര്‍ത്തനം 40:1-3; 50:15; 55:22; 121. ദൈവം നമ്മുടെ ദൈനംദിന കാര്യങ്ങളില്‍ എങ്ങനെ ഉള്‍പ്പെട്ടിരിക്കുന്നു.`

തന്നെ വിളിച്ചപേക്ഷിക്കുന്നവരുടെ കാര്യങ്ങള്‍ക്കായി പ്രവര്‍ത്തിക്കുന്നവന്‍ എന്ന നിലയില്‍ ദൈവം തിരുവെഴുത്തില്‍ സ്വയം വെളിപ്പെടുത്തുന്നു. സങ്കീര്‍ത്തനക്കാരനു ദൈവം "എപ്പോഴും എന്‍റെ മുമ്പില്‍ വച്ചിരിക്കുന്നു", "എന്‍റെ വലതുഭാഗത്തുണ്ട്" (സങ്കീ. 16:8). അതുകൊണ്ട് അവന്‍ ദൈവത്തില്‍ ആശ്രയിക്കുകയും വിളിച്ചപേക്ഷിക്കുകയും ചെയ്യുന്നു (സങ്കീ. 7:1; 9:10). "ആഴത്തില്‍" നിന്നു നിലവിളിക്കുമ്പോഴും ദൈവം കേള്‍ക്കുന്നു (സങ്കീ. 130:1,2). ജീവിത സാഹച്യങ്ങള്‍ ഒന്നും തന്നെ ദൈവത്തിന്‍റെ സര്‍വ്വോന്നത അധികാരത്തില്‍നിന്ന് ഒഴിഞ്ഞുപോകുന്നില്ല. അതുകൊണ്ടു സങ്കീര്‍ത്തനക്കാരന്‍റെ നിലവിളി, അത് എത്ര ഉടന്‍ വേണ്ടതാണെങ്കിലും പ്രത്യാശ ഇല്ലാതെ പോകുന്നില്ല.

അതേ സമയം സങ്കീര്‍ത്തനം 121 വിശ്വസ്തനായ വ്യക്തിയുടെ ജീവിതത്തിലെ സ്രഷ്ടാ വിന്‍റെ ശക്തിയെ ആഘോഷം ആക്കുകയാണ്. ഈ ശക്തിയില്‍ ഉള്‍പ്പെടുന്ന കാര്യങ്ങള്‍:

1\. "നിന്‍റെ കാല്‍ വഴുതുവാന്‍ അവിടുന്നു സമ്മതിക്കുകയില്ല" (സങ്കീ. 121:3). "കാല്‍" ഒരുവന്‍റെ ജീവിതയാത്രയെയാണ് ഉദ്ദേശിക്കുന്നത് (സങ്കീ. 66:9; 119:105; സദൃശ. 3:23). "ഇടറുക/വഴുതുക" എന്നതിന്‍റെ എബ്രായപദം ലോകത്തിനും (സങ്കീ. 93:1), സീയോനും (സങ്കീ. 125:1) ദൈവം നല്‍കുന്ന സുരക്ഷയെയാണ് വിവരിക്കുന്നത്.

2\. "ഉറങ്ങുകയും മയങ്ങുകയും ചെയ്യാത്ത" പരിപാലകന്‍ എന്ന സാദൃശ്യം, തന്‍റെ കുഞ്ഞുങ്ങള്‍ക്കായി പ്രവര്‍ത്തിക്കാനുള്ള ദൈവത്തിന്‍റെ ജാഗ്രതയെയും വൈകാതുള്ള സന്നദ്ധതയെയും ആണു വിവരിക്കുന്നത് (സങ്കീ. 121:3,4).

3\. "നിനക്കു തണല്‍", (സങ്കീ. 121:5,6), യിസ്രായേലിന്‍റെ പുറപ്പാടു കാലത്തെ മേഘസ്തംഭത്തെയാണ് ഓര്‍മ്മപ്പെടുത്തുന്നത് (പുറ. 13:21,22). അതേ പോലെ ദൈവം തന്‍റെ ജനത്തിനു ഭൗതികവും ആത്മികവുമായ വാസസ്ഥലങ്ങള്‍ നല്‍കുന്നു.

4\. ദൈവവും അവരുടെ വലതുഭാഗത്തുണ്ട് (സങ്കീ. 121:5). വലതുകരം പ്രത്യേകിച്ച് ഒരുവന്‍റെ കൂടുതല്‍ ശക്തിയുള്ള, പ്രവര്‍ത്തനശേഷിയുള്ള കരത്തെയാണു കാണിക്കുന്നത് (സങ്കീ. 74:11; 89:13). ദൈവത്തിന്‍റെ സാമീപ്യത്തെയും അനുഭാവത്തെയുമാണ് സൂചിപ്പിക്കുന്നത് (സങ്കീ. 16:8; 109:31; 110:5).

5\. ദൈവം തന്‍റെ ജനത്തിനു നല്‍കുന്ന സംരക്ഷണം സങ്കീര്‍ത്തനം 121:6-8 വ്യക്തമായി ഉറപ്പാക്കുന്നു. ദൈവം തന്‍റെ ജനത്തെ സര്‍വ്വദോഷങ്ങളില്‍നിന്നും വേര്‍തിരിച്ചു സംരക്ഷിക്കും. "സൂര്യനോ ചന്ദ്രനോ" അവരെ ബാധിക്കുകയില്ല. അവര്‍ "പുറത്തുപോകുമ്പോഴും അകത്തുവരുമ്പോഴും" ദൈവം അവരെ പരിരക്ഷിക്കും. കവിതാരൂപേണയുള്ള ഈ സാദൃശ്യങ്ങള്‍ ദൈവത്തിന്‍റെ സാര്‍വ്വത്രികമായ, തീര്‍ന്നുപോകാത്ത കരുതലിന് അടിവരയിടുന്നു.

അടിത്തട്ട് (bottom line). ദൈവത്തിന്‍റെ കരുതലില്‍ സങ്കീര്‍ത്തനക്കാരന്‍ വിശ്വസിച്ചു/ആശ്രയിച്ചു. നാമും തീര്‍ച്ചയായും അതുപോലെ വിശ്വസിക്കണം.

`ദൈവകരുതലിന്‍റെ ചില പ്രായോഗിക അനുഭവങ്ങളെ ചിന്തിക്കുക. നിങ്ങളില്‍ നിങ്ങള്‍ക്കുവേണ്ടി ദൈവം പ്രവര്‍ത്തിക്കുവാന്‍ നിങ്ങള്‍ക്ക് എങ്ങനെ കൂടുതല്‍ നന്നായി ദൈവത്തോടു സഹകരിക്കാന്‍ കഴിയും?`