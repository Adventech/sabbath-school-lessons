---
title:  വിശുദ്ധമന്ദിരത്തില്‍നിന്നുള്ള സഹായം
date:   25/01/2024
---

`വായിക്കുക: സങ്കീര്‍ത്തനം 3:4; 14:7; 20:1-3; 27:5; 36:8; 61:4; 68:5,35. സഹായം എവിടെനിന്നു വരുന്നു എന്നാണ് ഈ വാക്യങ്ങള്‍ പറയുന്നത്?`

ആത്മികവും ഭൗതികവുമായ സങ്കേതം/അഭയം എന്ന ആശയം വിശുദ്ധമന്ദിരത്തിന്‍റെ പശ്ചാത്തലത്തിലാണു പ്രകടമായി കാണുന്നത്. വിശുദ്ധമന്ദിരം സഹായത്തിന്‍റെയും സുരക്ഷയുടെയും ആത്മരക്ഷയുടെയും ഒരു സ്ഥാനമാണ്. ഉപദ്രവിക്കപ്പെടുന്നവര്‍ക്ക് വിശുദ്ധമന്ദിരം ഒരു സങ്കേതമാണ്. ദൈവം തന്‍റെ വിശുദ്ധമന്ദിരത്തില്‍നിന്ന് അനാഥരെയും വിധവമാരെയും സംരക്ഷണം ചെയ്യുന്നു; തന്‍റെ ജനത്തിന് ശക്തി നല്‍കുന്നു. "സൗന്ദര്യത്തിന്‍റെ പൂര്‍ണ്ണതയായ സീയോനില്‍നിന്ന് ദൈവം പ്രകാശിക്കുന്നു" (സങ്കീ. 50:2). അപ്പോള്‍ ദൈവത്തിന്‍റെ നീതിയായ വിധികള്‍ പ്രഖ്യാപിക്കപ്പെടുകയും ദൈവത്തിന്‍റെ അനുഗ്രഹങ്ങള്‍ പുറപ്പെടുകയും ചെയ്യുന്നു (സങ്കീ. 84:4; 128:5; 134:3).

വിശുദ്ധമന്ദിരത്തിലെ അഭയം ലോകത്ത് മറ്റേതു സ്ഥലത്തെ സുരക്ഷയെക്കാളും കവിഞ്ഞതാണ്. കാരണം ദൈവം അവിടെ ഒരു വ്യക്തിയായി വസിക്കുന്നു. വിശുദ്ധമന്ദിരം ഒരു സ്ഥാപനകെട്ടിടമായല്ല, ദൈവത്തിന്‍റെ സാന്നിധ്യമായാണ് സുരക്ഷ നല്‍കുന്നത്. അതുപോലെ, ദൈവം വസിക്കുന്നു എന്ന നിലയില്‍, അതൊരു സാമാന്യം ഭേദപ്പെട്ട മലയായി, മറ്റുള്ളവയെക്കാള്‍ മികച്ചത് ആയിരിക്കുന്നു (സങ്കീ. 68:15,16; യെശ. 2:2).

"നമുക്കുള്ള മഹാപുരോഹിതന്‍ നമ്മുടെ ബലഹീനതകളില്‍ സഹതാപം കാണിക്കാന്‍ കഴിയാത്തവനല്ല; പാപം ഒഴികെ സര്‍വത്തിലും നമുക്കു തുല്യമായി പരീക്ഷിക്കപ്പെട്ടവനത്രേ നമുക്കുള്ളത്. അതുകൊണ്ട് കരുണ ലഭിപ്പാനും തത്സമയത്ത് സഹായത്തിനുള്ള കൃപ പ്രാപിപ്പാനുമായി നാം ധൈര്യത്തോടെ കൃപാസനത്തിന് അടുത്തു ചെല്ലുക" (എബ്രാ. 4:15,16).

`സങ്കീര്‍ത്തനക്കാരന്‍ പറയുന്ന വിശുദ്ധമന്ദിരം സംബന്ധിച്ച കാര്യങ്ങളോട് ഈ വാക്യങ്ങള്‍ എങ്ങനെ സമാനം ആയിരിക്കുന്നു.`

ദൈവത്തിന്‍റെ വിശുദ്ധമന്ദിരത്തിന്‍റെ പരിശുദ്ധിയാണ് സകലമനുഷ്യരും പാപികള്‍ ആണെന്നു സമ്മതിക്കുവാന്‍ ഇടയാക്കുന്നത്. അതുകൊണ്ടുതന്നെ അവര്‍ ദൈവത്തിന്‍റെ അനുഭാവത്തിന് അനര്‍ഹരാണ്. അതിനാല്‍ തന്നെ വിടുതല്‍ ദൈവത്തിന്‍റെ വിശ്വസ്തതയിലും കൃപയിലും മാത്രം ആശ്രയിച്ചിരിക്കുന്നു എന്ന് സങ്കീര്‍ത്തനക്കാരന്‍ അവകാശപ്പെടുന്നു (സങ്കീ. 143:2, 9-12). ദൈവത്തിന്‍റെ മുമ്പാകെ നമ്മിലുള്ള യാതൊന്നും യാതൊരു യോഗ്യത/അര്‍ഹത ഉണ്ടാക്കുന്നില്ല. അനുതാപത്തോടെയും ദൈവകൃപയും ക്ഷമയും സ്വീകരിച്ചുകൊണ്ടും ദൈവവുമായി ശരിയായ ഒരു ബന്ധത്തില്‍ മനുഷ്യര്‍ നില്‍ക്കണം. അപ്പോള്‍ മാത്രമേ വിടുതലിന്‍റെ ഉറപ്പിനായി അപേക്ഷിക്കാനാകൂ. വിശുദ്ധമന്ദിര ശുശ്രൂഷകള്‍ യേശുവില്‍ കാണുന്ന രക്ഷയെ പ്രതിനിധാനം ചെയ്യുന്നു.