---
title:  ദൈവം കേള്‍ക്കുകയും വിടുവിക്കുകയും ചെയ്യുന്നു
date:   20/01/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 139; 1-18; 121; 17:8; മത്തായി 23:37; 1 കൊരിന്ത്യര്‍ 10:1-4; എബ്രായര്‍ 4:15,16.

> <p>മനഃപാഠവാക്യം</p>
> "നീതിമാന്മാര്‍ നിലവിളിച്ചു; യഹോവ കേട്ടു; സകല കഷ്ടങ്ങളില്‍നിന്നും അവരെ വിടുവിച്ചു" (സങ്കീ. 34:17).

അഖിലാണ്ഡത്തെ സൃഷ്ടിച്ചു നിലനിര്‍ത്തുന്ന ദൈവം തന്‍റെ ജനങ്ങളുമായി ബന്ധം തുടങ്ങുകയും തുടരുകയും ചെയ്യുന്നു എന്ന സത്യം സങ്കീര്‍ത്തനങ്ങള്‍ വീണ്ടും വീണ്ടും ഉയര്‍ത്തി കാണിക്കുന്നു.

ദൈവം സ്വര്‍ഗ്ഗത്തിലും ഭൂമിയിലും തന്‍റെ ജനങ്ങളോടും തന്‍റെ സകല സൃഷ്ടിയോടും വളരെ അടുത്ത് ഇടപെടുന്നു (സങ്കീ. 73:23,25). ദൈവം സ്വര്‍ഗ്ഗത്തിലാണ് തന്‍റെ സിംഹാസനം സ്ഥാപിച്ചിരിക്കുന്നതെങ്കിലും (സങ്കീ. 103:19) മേഘങ്ങള്‍ക്കു മീതെ സഞ്ചരിക്കുന്നെങ്കിലും (സങ്കീ. 68:4) തന്നെ വിളിച്ചപേക്ഷിക്കുന്ന, വാസ്തവമായി തന്നെ വിളിച്ചപേക്ഷിക്കുന്ന ഏവര്‍ക്കും സമീപസ്ഥന്‍ ആകുന്നു (സങ്കീ. 145:18). ദൈവം ജീവിക്കുന്ന ദൈവം ആണ്. തന്നെ വിളിച്ചപേക്ഷിക്കുന്നവര്‍ക്കുവേണ്ടി പ്രവര്‍ത്തിക്കുന്നു എന്ന സത്യത്തെ സങ്കീര്‍ത്തനങ്ങള്‍ അചഞ്ചലമായി ഉയര്‍ത്തി കാട്ടുന്നു (സങ്കീ. 55:16-22). സങ്കീര്‍ത്തനങ്ങള്‍ കൃത്യമായും അര്‍ത്ഥവത്താണ്; എന്തുകൊണ്ടെന്നാല്‍, പ്രാര്‍ത്ഥന കേള്‍ക്കുകയും ഉത്തരം നല്‍കുകയും ചെയ്യുന്ന അതേ ദൈവത്താല്‍ പ്രേരിപ്പിക്കപ്പെട്ടതും ദൈവത്തെ സംബോധന ചെയ്യുന്നതും ആണ് അവ.

ദൈവത്തിന്‍റെ സാമീപ്യത്തോടുള്ള പ്രതികരണം, ദൈവത്തിലെ വിശ്വാസത്തോടും ദൈവകല്പനകളുടെ അനുസരണത്തോടും കൂടിയ ജീവിതത്തിലാണ് അടങ്ങിയിരിക്കുന്നതെന്ന് നമ്മള്‍ ഓര്‍ക്കണം.

_*ഈ ആഴ്ചയിലെ പാഠം പഠിച്ച് ജനുവരി 27 ലെ ശബ്ബത്തിനായി ഒരുങ്ങുക_