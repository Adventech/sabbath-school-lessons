---
title:  കൂടുതല്‍ പഠനത്തിന്
date:   29/03/2024
---

Ellen G. White, “Growing up into Christ”, pp. 67-75 in _Steps to Christ_.

യഹോവക്കായി കാത്തിരിക്കുവാന്‍ സങ്കീര്‍ത്തനങ്ങള്‍ തീക്ഷ്ണമായ അഭ്യര്‍ത്ഥനകള്‍ നടത്തുന്നു: "യഹോവയുടെ മുമ്പാകെ മിണ്ടാതെ ഇരുന്നു യഹോവക്കായി പ്രത്യാശിക്ക" (സങ്കീ. 37:7). കാത്തിരിപ്പ് നമുക്ക് ഭാരവും അനിശ്ചിതവും ഏകാന്തതയും ആയി അനുഭവപ്പെടുമ്പോള്‍, യേശു സ്വര്‍ഗ്ഗാരോഹണം ചെയ്തനാളിലെ (അ.പ്ര. 1:4-11) ശിഷ്യന്മാരുടെ അവസ്ഥ ഓര്‍ക്കണം. യേശു അവരുടെ കണ്‍മുമ്പില്‍ വച്ചാണ് സ്വര്‍ഗ്ഗത്തിലേക്ക് എടുക്കപ്പെട്ടത്. ഏതോ ഒരു അജ്ഞാത ഭാവിദിനത്തില്‍ യേശു വരുന്നതിനായി കാത്തിരിക്കുവാന്‍ അവര്‍ നിര്‍ബ്ബന്ധിതരായി. ദൈവാനുഗ്രഹം നേടുന്നതിന് അവരെപോലെ അതിതീക്ഷ്ണമായ ആകാംക്ഷ (ഉത്കണ്ഠ) അനുഭവപ്പെട്ട ആരാണ് ഇന്നുള്ളത്? നിശ്ചയമായും അവര്‍ ആഗ്രഹിച്ചിട്ടുണ്ടാകും, "കര്‍ത്താവേ, ഞങ്ങളെയും അങ്ങയോടുകൂടെ കൊണ്ടു പോകേണമേ എന്ന്." എന്നിരുന്നാലും പിതാവിന്‍റെ വാഗ്ദാനം പ്രാപിക്കുന്നതിനും യേശുവിന്‍റെ മടങ്ങിവരവിനുമായി കാത്തിരിക്കണമെന്ന് അവര്‍ക്ക് ഉപദേശം നല്‍കപ്പെട്ടിരുന്നു. ശിഷ്യന്മാര്‍ തകര്‍ച്ചയിലും നിരാശയിലും ആയിരുന്നെന്നു നാം ചിന്തിക്കുന്നെങ്കില്‍ നമുക്കിപ്പോള്‍ അതിശയം തോന്നും. കാരണം, അവര്‍ യെരൂശലേമിലേക്കു മടങ്ങിപ്പോയി യേശു പറഞ്ഞതുപോലെ തന്നെ ചെയ്തു. അവര്‍ പരിശുദ്ധാത്മാവിന്‍റെ ദാനത്തിനായി കാത്തിരുന്നു. പിന്നീട് ലോകത്തോടു ശക്തിയായി സുവിശേഷം പ്രസംഗിച്ചു (അ.പ്ര. 1:12-14; അ.പ്ര. 2).

നമ്മുടെ കര്‍ത്താവ് തന്‍റെ പരിശുദ്ധാത്മാവിലൂടെ നമ്മില്‍ പ്രവര്‍ത്തിച്ചില്ലെങ്കില്‍, തനിക്കായി കാത്തിരിക്കുവാനുള്ള അവിടുത്തെ കല്പന നമുക്ക് അസാദ്ധ്യമാകും. കാത്തിരിപ്പിന്‍റെ കാഠിന്യം നമ്മുടെ ദുര്‍ബ്ബല ജീവിതങ്ങള്‍ക്കുമേല്‍ ഉളവാക്കുന്ന പിരിമുറുക്കത്തെ നേരിട്ടുകൊണ്ട് ഉറച്ചുനില്‍ക്കുവാന്‍ മാനുഷിക ഉത്സാഹം ഒട്ടും സഹായകമാകില്ല. ഒരു കാര്യം മാത്രമേ പിരിമുറുക്കത്തെ നേരിടുവാനുള്ളു; യേശുക്രിസ്തുവില്‍ വസിക്കുക എന്നതാണ് അത്. അത് യേശുവുമായുള്ള ഒരു തികഞ്ഞ വ്യക്തി ബന്ധമാണ്. "ക്രിസ്തു നമ്മുടെ ഹൃദയങ്ങളില്‍ വസിക്കുന്നെങ്കില്‍ അവിടുന്നു നമ്മില്‍ പ്രവര്‍ത്തിക്കും, 'ഇച്ഛിക്ക എന്നതും പ്രവര്‍ത്തിക്ക എന്നതും നിങ്ങളില്‍ ദൈവമല്ലോ തിരുവുള്ളം ഉണ്ടായിട്ടു പ്രവര്‍ത്തിക്കുന്നത്" (ഫിലി. 2:13). 'അവിടുന്നു പ്രവര്‍ത്തിച്ചതുപോലെ നമ്മള്‍ പ്രവര്‍ത്തിക്കും; അതേ ആത്മാവിനെ നാമും പ്രകടമാക്കും. അങ്ങനെ, യേശുവിനെ സ്നേഹിച്ചും യേശുവില്‍ വസിച്ചുംകൊണ്ടു, ക്രിസ്തു എന്ന തലയോളം സകലത്തിലും വളരുവാന്‍ ഇടയാകും' (എഫെ. 4:15) Ellen G. White, _Steps to Christ_, p. 75. ദൈവത്തിനായി തുടരെ കാത്തിരിക്കുമ്പോള്‍, നാം സങ്കീര്‍ത്തനങ്ങളില്‍ സമാധാനവും സംതൃപ്തിയും കണ്ടെത്തും. ദൈവത്തിന്‍റെ ഹൃദയവും നമ്മുടെ ഹൃദയവും ഒരുമിച്ചു വരുന്ന ഇടത്താകും ദിവസേന നമ്മുടെ പ്രാര്‍ത്ഥനകളും പാട്ടുകളും കേള്‍ക്കുക.

**ചര്‍ച്ച**

`ആത്മിക ജീവിതത്തില്‍ ക്ഷമയോടെ കാത്തിരിക്കുക എന്നത് എന്തുകൊണ്ടു പ്രധാനമാണ്? ചില വിശ്വാസവീരന്മാരുടെ കാത്തിരിപ്പിന്‍റെ അനുഭവങ്ങളെ ചിന്തിക്കുക. കാത്തിരിപ്പ് അവരുടെ വിശ്വാസത്തെ എങ്ങനെ ശുദ്ധീകരിക്കുകയും ശക്തീകരിക്കുകയും ചെയ്തു? (റോമ. 4:19-22; 11:1-39).`

`നമ്മുടെ കാത്തിരിപ്പിന്‍റെ അന്ത്യം എന്താണ്? (സങ്കീ. 37:34-40). എല്ലാ കാര്യങ്ങളും അന്തിമമായി നിശ്ചയിക്കപ്പെടുമ്പോള്‍ നമുക്ക് എന്താണ് വാഗ്ദത്തം ചെയ്യപ്പെട്ടിരിക്കുന്നത്? വേദഭാഗത്ത് നാം എന്തു പ്രത്യാശ കാണുന്നു? ഉദാ. ഇതുവരെ മുടങ്ങികിടന്ന രീതി.`

`മരിച്ചവരുടെ കാര്യത്തിലും അനുഭവത്തിലും അവരുടെ കാത്തിരിപ്പ് കഴിയാറായോ? ഉത്തരം നമുക്ക് എന്തു പ്രത്യാശ നല്‍കും?`