---
title:  ദൈവത്തിന്‍റെ ശബ്ബത്ത് വിശ്രമത്തില്‍ കാത്തിരിക്കുന്നത്
date:   27/03/2024
---

`സങ്കീര്‍ത്തനം 92 വായിക്കുക: ശബ്ബത്ത് ദിവസത്തിനായുള്ള ഈ കീര്‍ത്തനത്തില്‍ ശബ്ബത്ത് സംബന്ധമായ ഏതു രണ്ടു കാര്യങ്ങള്‍ എടുത്തു പറയപ്പെടുന്നു?`

ദൈവത്തെ തന്‍റെ കരങ്ങളുടെ മഹാപ്രവൃത്തികള്‍ക്കായി സ്തുതിക്കുന്നതും (സങ്കീ. 92:4,5), ഏദന്‍ എന്നപോലെ നീതിമാന്മാര്‍ ചിത്രീകരിക്കപ്പെട്ടിരിക്കുന്നതും (92:12-14) വ്യക്തമായി സൃഷ്ടിപ്പിലേക്കു ചൂണ്ടിക്കാണിക്കുന്നു. ശബ്ബത്ത് ഓര്‍മ്മപ്പെടുത്തുന്ന ഒന്നാമത്തെ കാര്യം അതാണ്. നീതിയുടെ ദൈവം എന്ന നിലയില്‍ ശത്രുക്കളുടെ മേലുള്ള വിജയത്തിനും സങ്കീര്‍ത്തനം ദൈവത്തെ വലിയവനാക്കി കാണിക്കുന്നു (സങ്കീ. 92:7-15). അങ്ങനെ അതു ശബ്ബത്തിന്‍റെ രണ്ടാമത്തെ ആശയമായ തിന്മയില്‍ നിന്നുള്ള വീണ്ടെടുപ്പിനെ ഉറപ്പിക്കുന്നു (ആവ. 5:12-15). അപ്രകാരം സങ്കീര്‍ത്തനം 92 ദൈവത്തിന്‍റെ മുന്‍കാല സൃഷ്ടിപ്പിനായും ഇപ്പോള്‍ ലോകത്തെ നിലനിര്‍ത്തുന്നതിനായും ദൈവത്തെ അതിയായി സ്തുതിക്കുന്നു. നിത്യമായ ദിവ്യസമാധാനത്തിനും സ്വസ്ഥതയ്ക്കുമുള്ള ഭാവിപ്രത്യാശയിലേക്കും അതു ചൂണ്ടിക്കാണിക്കുന്നു.

ദൈവം "അത്യുന്നതന്‍" ആയതുകൊണ്ട് (92:1) ജനത്തിനു ശബ്ബത്തിനെ ആസ്വദിക്കാം. അത്യുന്നതങ്ങളിലെ ദൈവത്തിന്‍റെ ആധിപത്യം നിമിത്തം ദൈവത്തിന് അവരുടെ ശത്രുക്കള്‍ക്കുമീതെ സമാനത ഇല്ലാത്ത നേട്ടമുണ്ട്.

ദൈവം അത്യുന്നതന്‍ ആയിരിക്കുമ്പോഴും പക്ഷേ തന്നെ വിളിച്ചപേക്ഷിക്കുന്നവരെ രക്ഷിക്കുവാനായി ദൈവം ഒട്ടും വൈകാതെ എത്തുന്നു. ദൈവത്തിന്‍റെ സൃഷ്ടി പ്രവൃത്തിയും, പ്രത്യേകിച്ചും ആ സൃഷ്ടിയെ വീണ്ടെടുക്കുന്നതും, ദൈവത്തെ സ്നേഹിക്കുന്നതിനും ആരാധിക്കുന്നതിനും ജനത്തെ പ്രചോദിപ്പിക്കേണ്ടതാണ്. എല്ലാറ്റിനം ഒടുവില്‍, വീണുപോയ ഒരു സൃഷ്ടിയില്‍ വീണ്ടെടുപ്പിന്‍റെ പ്രത്യാശ ഇല്ലാതെ ജീവിക്കുന്നത് പ്രത്യേകാല്‍ ആവേശം തോന്നേണ്ട കാര്യം ഒന്നുമല്ല. നമ്മള്‍ സ്നേഹിക്കുന്നു, കഷ്ടം അനുഭവിക്കുന്നു, മരിക്കുന്നു-യാതൊരു പ്രത്യാശയും ഇല്ലാതെ ഇതെല്ലാം സംഭവിക്കുന്നു. അതിനാല്‍, ദൈവത്തെ സ്രഷ്ടാവായി മാത്രമല്ല, നമ്മെ വീണ്ടെടുക്കുന്നവനായും നമ്മള്‍ സ്തുതിക്കുന്നു.

"പുതിയ എണ്ണ" ദൈവത്തെ, തന്‍റെ പുതുക്കി ശുദ്ധീകരിക്കപ്പെട്ട ദാസനായി സേവിക്കുന്നതിനുള്ള സങ്കീര്‍ത്തനക്കാരന്‍റെ പുതുക്കപ്പെട്ട ഭക്തിയെ കാണിക്കുന്നു (സങ്കീ. 92:10). എണ്ണ 'തേപ്പിക്കുക' എന്നത്, പുരോഹിതന്മാരും രാജാക്കന്മാരും പോലെ തിരഞ്ഞെടുക്കപ്പെടുന്നവരെ ശുദ്ധീകരിച്ചു വേര്‍തിരിക്കുന്നതിനുള്ള (അഭിഷേകം) നടപടി ആയിരുന്നു

(പുറ. 40:15; 1 ശമൂ. 10:1). എന്നാലും സങ്കീര്‍ത്തനക്കാരന്‍ ഒരു അസാധാരണ എബ്രായ പദമാണ് (യമഹമഹ, ബലാല്‍), തന്‍റെ അഭിഷേകത്തെ കാണിക്കുവാന്‍ തിരഞ്ഞെടുത്തത്. ദൈവിക ശുശ്രൂഷകന്മാരുടെ നിശ്ചതമായ അഭിഷേക നടപടിയല്ല, യാഗത്തിന്‍റെ മറ്റു നടപടികളില്‍ എണ്ണ 'പുരട്ടുന്ന' രീതിയാണു തനിക്കായി സങ്കീര്‍ത്തനക്കാരന്‍ ഉപയോഗിക്കുന്നത് (പുറ. 29:2; ലേവ്യ. 2:4,5). സങ്കീര്‍ത്തനക്കാരന്‍ അസാധാരണമായി 'ബലാല്‍' ഉപയോഗിക്കുന്നത്, തന്നെ ദൈവത്തിനു ജീവനുള്ള യാഗമായി സമര്‍പ്പിക്കുന്നതിനും മുഴുവനായി ദൈവത്തിനുവേണ്ടി വേര്‍തിരിക്കുന്നതിനും വേണ്ടിയാണ് (റോമ. 12:1-2).

ശബ്ബത്തിനായി പ്രതിഷ്ഠിക്കപ്പെട്ട ഒരു സങ്കീര്‍ത്തനത്തില്‍ 'അര്‍പ്പണം' എന്ന ആശയം കാണുന്നതില്‍ അതിശയിക്കുവാനില്ല. കാരണം, ദൈവം തന്‍റെ ജനത്തെ വിശുദ്ധീകരിക്കുന്നതിന്‍റെ അടയാളമാണ് ശബ്ബത്ത് (പുറ. 31:12). പനയുടെയും ദേവദാരുവിന്‍റെയും സാദൃശ്യങ്ങള്‍, ദൈവജനം വിശ്വാസത്തിലും, ദൈവത്തിന്‍റെ അതിശയകരമായ ഉദ്ദേശങ്ങളെയും സ്നേഹത്തെയും അഭിനന്ദിക്കുന്നതിലും വളരുന്നതിനെയാണ് ചിത്രീകരിക്കുന്നത്. ദൈവത്തിനു തന്‍റെ ജനവുമായുള്ള നിത്യ ഉടമ്പടിയുടെ അടയാളം കൂടിയാണ് ശബ്ബത്ത് (യെഹ. 20:20). അങ്ങനെ ശബ്ബത്ത് വിശ്രമം ദൈവജനത്തിന് അത്യാവശ്യമാണ്. എന്തുകൊണ്ടെന്നാല്‍ ദൈവം തന്‍റെ ഉടമ്പടി വാഗ്ദത്തങ്ങള്‍ എല്ലാം നിറവേറ്റുന്നതിനായി വിശ്വാസത്തോടെ കാത്തിരിക്കുന്നതിനു ശബ്ബത്ത് വിശ്രമം അവരെ ശക്തിപ്പെടുത്തുന്നു (എബ്രാ. 4:1-10).

`സങ്കീര്‍ത്തനം 92 വീണ്ടും വായിക്കുക. എന്തു വലിയ പ്രത്യാശയാണ് നമുക്കു നല്‍കപ്പെട്ടിരിക്കുന്നത്? ഇപ്പോഴും നമുക്ക് എങ്ങനെ അതില്‍ ആശ്വാസം കണ്ടെത്താനാകും?`