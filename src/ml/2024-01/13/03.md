---
title:  മുലകുടി മാറ്റിയ കുഞ്ഞിന്‍റെ സമാധാനം
date:   25/03/2024
---

`സങ്കീര്‍ത്തനം 131 വായിക്കുക. ദൈവവുമായുള്ള നമ്മുടെ ബന്ധത്തെ സംബന്ധിച്ച് ഈ സങ്കീര്‍ത്തനം എന്താണ് പഠിപ്പിക്കുന്നത്?`

വിശ്വസ്തരെ പീഡിപ്പിക്കുന്ന, മിക്കവാറും ഓരോരുത്തര്‍ക്കും പരീക്ഷകളും കഠിന അനുഭവങ്ങളും നിറഞ്ഞ ഒരു ലോകത്തിലാണു ദൈവജനം ജീവിക്കുന്നത്. താന്‍ ഒരു ദൈവപൈതലാണ്, ജീവിക്കുവാന്‍ ദൈവത്തില്‍ ആശ്രയിക്കുന്നു എന്ന പുതുമയുള്ള ഒരു ധാരണ സങ്കീര്‍ത്തനക്കാരന് ആശ്വാസം നല്‍കുന്നു. തന്‍റെ അഹംഭാവത്തിനു (ദുരഭിമാനം) യാതൊരു വിലയുമില്ലെന്നു സമ്മതിക്കുന്ന അവസ്ഥയിലേക്ക് അത് അവനെ കൊണ്ടുവരുന്നു. അഹംഭാവം ദുരഭിമാനിയെ സ്വയത്തില്‍ കേന്ദ്രീകരിച്ചവന്‍ ആക്കുന്നു. അവരുടെ അപ്പുറത്തേക്കു നോക്കുവാന്‍ അഹംഭാവം അവരെ അനുവദിക്കില്ല. ദൈവത്തിന്‍റെ ഉന്നത യാഥാര്‍ത്ഥ്യത്തെ കാണാനാകാതെ അഹംഭാവികള്‍ അന്ധരാണ്.

ഇതിനു വിപരീതമായി നീതിമാന്മാര്‍ കണ്ണുകളെ ഉയര്‍ത്തി ദൈവത്തെ കാണുന്നു (സങ്കീ. 123:1,2). ദൈവത്തിന്‍റെ മഹിമയെ (വലിയവന്‍ എന്ന അവസ്ഥ) അംഗീകരിക്കുന്നതിന് അവരെ എളിമയുള്ളവര്‍ ആക്കുകയും സ്വാര്‍ത്ഥാന്വേഷണത്തില്‍ നിന്നും വ്യര്‍ത്ഥ മോഹങ്ങളില്‍ നിന്നും അവരെ സ്വതന്ത്രരാക്കുകയും ചെയ്യുന്നു. "ബുദ്ധിക്കെത്താത്ത വന്‍കാര്യങ്ങളെയും അത്ഭുത വിഷയങ്ങളെയും" (ഏറെ ഉന്നതമായ കാര്യങ്ങള്‍) താന്‍ അന്വേഷിക്കുന്നില്ലെന്നു സങ്കീര്‍ത്തനക്കാരന്‍ ഏറ്റുപറയുന്നു (സങ്കീ. 131:1). ദൈവത്തിന്‍റെ പ്രവൃത്തികളിലെ മനുഷ്യനു ഗ്രഹിക്കാന്‍ കഴിയാത്ത കാര്യങ്ങളെയാണ് ഇവിടെ ഉദ്ദേശിക്കുന്നത്. "ഏറ്റവും ലളിതമായ" കാര്യങ്ങള്‍ പോലും തല്‍ക്കാലത്തേക്കെങ്കിലും അവിശ്വസനീയമായ വിധം സങ്കീര്‍ണ്ണം ആണെന്ന് ആധുനികശാസ്ത്രം കാണിച്ചുതരുന്നു. ഭൗതിക ലോകത്തെ കുറിച്ചു നാം അധികം പഠിക്കുംതോറും അധികം വലിയ ദുരൂഹതകള്‍ ഉളവാകുന്നു എന്നത് ഒരു വലിയ വൈപരീത്യം (വിപരീതം) ആകുന്നു.

അതേ സമയം, സങ്കീര്‍ത്തനം 131:2 ലെ രൂപകം, "തന്‍റെ അമ്മയുടെ അടുക്കല്‍ മുലകുടി മാറിയ പൈതല്‍" എന്നത് ദൈവത്തിന്‍റെ ആലിംഗനത്തില്‍ ശാന്തനായതും സാന്ത്വനിപ്പിക്കപ്പെട്ടതുമായ ഒരുവന്‍റെ ഒരു ശക്തമായ സാദൃശ്യം ആണ്. ഒരു കുഞ്ഞിന്‍റെ ഇളംപ്രായത്തിലെ വിവിധ ഘട്ടങ്ങളില്‍ അമ്മയുമായുള്ള സ്നേഹബന്ധത്തെയാണ് ഇതു സൂചിപ്പിക്കുന്നത്.

അനാവശ്യമായ അല്ലെങ്കില്‍ അവാസ്തമികമായ മോഹങ്ങളില്‍നിന്നും അഹംഭാവങ്ങളില്‍നിന്നും നമ്മെ മാറ്റിയെടുക്കുന്നതിലൂടെ ദൈവം നമ്മെ കട്ടിയുള്ള ആഹാരത്തിന്‍റെ പോഷണത്തിലേക്കു കൊണ്ടുവരുന്നു. അതാകട്ടെ, "എന്നെ അയച്ചവന്‍റെ ഇഷ്ടം ചെയ്തു അവിടുത്തെ പ്രവൃത്തി തികയ്ക്കുന്നതു തന്നെ" (യോഹ. 4:34; എബ്രാ. 5:12-14). ശിശുതുല്യമായ ആശ്രയം (വിശ്വാസം) സങ്കീര്‍ത്തനം 131 ല്‍ ചിത്രീകരിക്കപ്പെട്ടിരിക്കുന്നത്, ജീവിതത്തിലെ കഷ്ടാനുഭവങ്ങളില്‍ പരീക്ഷിക്കപ്പെട്ടു തെളിയിക്കപ്പെട്ടതും ദൈവത്തെ തന്‍റെ വചനത്തിനു സത്യസന്ധനും വിശ്വസ്തനും ആണെന്നു കണ്ടെത്തിയതുമായ തികഞ്ഞ വിശ്വാസത്തെയാണ് ചിത്രീകരിക്കുന്നത്.

ദൈവജനത്തിന്‍റെ ക്ഷേമത്തിലാണു സങ്കീര്‍ത്തനക്കാരന്‍റെ ശ്രദ്ധ ഒടുവില്‍ എത്തി നില്‍ക്കുന്നത്. ദൈവത്തിന്‍റെ സഭയുടെ ശക്തീകരണത്തിനു നമ്മുടെ അനുഭവങ്ങള്‍ ഉപകരിക്കപ്പെടേണ്ടതിനാണ് നാം അന്തിമമായി വിളിക്കപ്പെട്ടിരിക്കുന്നത്. തങ്ങളുടെ വിശ്വാസത്തില്‍ ഇനിയും വളരെ കഠിനമായി പൊരുതുന്നവര്‍ക്കായി, ദൈവത്തിന്‍റെ വിശ്വസ്തതയെയും നന്മയെയും നാം മനസ്സിലാക്കിയിരിക്കുന്ന വിധം അവരുമായി പങ്കിടണം എന്നാണ് ഉദ്ദേശിക്കപ്പെടുന്നത്. ക്രിസ്തുവിനെക്കുറിച്ചുള്ള നമ്മുടെ സാക്ഷ്യം പക്ഷേ സഭയ്ക്കുള്ളില്‍ തന്നെ ആയിരിക്കാം; അവിടെയും ദൈവത്തെ വേണ്ടുംവിധം അറിയേണ്ടവര്‍ ഉണ്ടാകും.

`"നിങ്ങള്‍ തിരിഞ്ഞു ശിശുക്കളെ പോലെ ആയി വരുന്നില്ലെങ്കില്‍ ദൈവരാജ്യത്തില്‍ കടക്കുകയില്ലെന്നു സത്യമായി ഞാന്‍ നിങ്ങളോടു പറയുന്നു" (മത്താ. 18:3) എന്നു പറഞ്ഞതിന്‍റെ അര്‍ത്ഥവും ഉദ്ദേശവും എന്താണ്?`