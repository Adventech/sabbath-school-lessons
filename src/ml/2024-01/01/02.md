---
title:  പുരാതന യിസ്രായേലിന്‍റെ ആരാധനയില്‍ സങ്കീര്‍ത്തനങ്ങള്‍
date:   31/12/2023
---

`വായിക്കുക: 1 ദിനവൃത്താന്തം 16:7; നെഹെമ്യാവ്. 12:8; സങ്കീര്‍ത്തനം 18:1; 30:1; 92:1; 95:2; 105:2; കൊലൊസ്യര്‍ 3:16; യാക്കോബ് 5:13. ചില സങ്കീര്‍ത്തനങ്ങള്‍ എഴുതുവാന്‍ പ്രേരിപ്പിച്ച സന്ദര്‍ഭങ്ങള്‍ എന്തൊക്കെ ആയിരുന്നു? എപ്പോഴാണു ദൈവജനം സങ്കീര്‍ത്തനങ്ങള്‍ ഉപയോഗിച്ചത്?`

സ്വകാര്യ ഉപയോഗത്തിനും സമൂഹ ആരാധനയ്ക്കും വേണ്ടിയാണു സങ്കീര്‍ത്തനങ്ങള്‍ എഴുതപ്പെട്ടത്? വിശുദ്ധമന്ദിരത്തിലെ ആരാധനയില്‍ അവ ആരാധനാഗീതങ്ങളായി പാടപ്പെട്ടിരുന്നു. വാദ്യോപകരണങ്ങള്‍ പറയപ്പെട്ടിരിക്കുന്നത് അക്കാര്യമാണ് സൂചിപ്പിക്കുന്നത് (സങ്കീ. 61:1). രാഗങ്ങളും (സങ്കീ. 9:1) ഗായകസംഘനേതാക്കളും (സങ്കീ. 8:1) പറയപ്പെടുന്നതും അതുതന്നെയാണു വെളിപ്പെടുത്തുന്നത്.

എബ്രായ ബൈബിളിലെ സങ്കീര്‍ത്തനപുസ്തകത്തിന്‍റെ തലക്കെട്ട് "തെഹിലിം" (tehilim) "സ്തുതികള്‍" അതിന്‍റെ പ്രധാന ഉദ്ദേശത്തെ, അതായത്, ദൈവത്തിന്‍റെ സ്തുതികളെയാണ് പ്രതിഫലിപ്പിക്കുന്നത്. ഇംഗ്ലീഷ് തലക്കെട്ട് Psalms ഗ്രീക്കുഭാഷയിലെ 'പ്സാല്‍മോയി' (Psalms) എന്ന പദത്തില്‍നിന്നു രൂപപ്പെട്ടതാണ്. എബ്രായ ബൈബിളിന്‍റെ ഗ്രീക്കു പരിഭാഷയായ (രണ്ടും മൂന്നും നൂറ്റാണ്ടുകള്‍) സെപ്റ്റ്വാജിന്‍റില്‍ ഈ പദം കാണപ്പെടുന്നു.

യിസ്രായേലിന്‍റെ ആരാധനകളില്‍ ഒഴിവാക്കാനാവാത്ത ഒരു ഭാഗം ആയിരുന്നു സങ്കീര്‍ത്തനങ്ങള്‍. ഉദാഹരണത്തിന്, വിശുദ്ധമന്ദിര പ്രതിഷ്ഠയ്ക്കും, മതപരമായ ഉത്സവങ്ങള്‍ക്കും, ഘോഷയാത്രകള്‍ക്കും നിയമത്തിന്‍റെ പെട്ടകത്തെ യെരൂശലേമില്‍ കൊണ്ടുവന്നു പ്രതിഷ്ഠിക്കുമ്പോഴും സങ്കീര്‍ത്തനങ്ങള്‍ ഉപയോഗിക്കപ്പെട്ടിരുന്നു.

തീര്‍ത്ഥാടകഗീതങ്ങള്‍ എന്നുകൂടി അറിപ്പെട്ടിരുന്ന "ആരോഹണഗീതങ്ങള്‍"

(സങ്കീ. 120-134), യെരൂശലേമിലേക്കുള്ള മൂന്നു പ്രധാന തീര്‍ത്ഥാടന വേളകളിലും പരമ്പരാഗതമായി പാടപ്പെട്ടിരുന്നു (പുറ. 23:14-17). ഈജിപ്ഷ്യന്‍ "ഹല്ലേല്‍" Hallel (സങ്കീ. 113-118), "മഹാഹല്ലേല്‍" Great Hallel (സങ്കീ. 136) എന്നിവ പൗര്‍ണ്ണമാസിയിലും ദൈവാലയ പ്രതിഷ്ഠയിലും എന്നപോലെ മൂന്നു വാര്‍ഷിക ഉത്സവങ്ങളിലും പാടിയിരുന്നു. പെസഹാ ആചരണത്തില്‍ ഈജിപ്ഷ്യന്‍ ഹല്ലേല്‍ പ്രധാനസ്ഥാനം നേടിയിരുന്നു. സങ്കീര്‍ത്തനങ്ങള്‍ 113,114 എന്നിവ പെസഹാ ഭക്ഷണത്തിനു തൊട്ടുമുമ്പും 115-118 സങ്കീര്‍ത്തനങ്ങള്‍ അതിന്‍റെ ഒടുവിലും പാടിയിരുന്നു (മത്താ. 26:30). ദിവസേനയുള്ള ഹല്ലേല്‍ (സങ്കീ. 145-150) സിനഗോഗുകളിലെ ദിവസേനയുള്ള പ്രാര്‍ത്ഥനകളില്‍ രാവിലെ ഉള്‍പ്പെടുത്തിയിരുന്നു.

സങ്കീര്‍ത്തനങ്ങള്‍ ജനങ്ങളുടെ ആരാധനയെ അനുഗമിച്ചിരുന്നു എന്നു മാത്രമല്ല, എങ്ങനെയാണു വിശുദ്ധമന്ദിരത്തില്‍ ദൈവത്തെ ആരാധിക്കേണ്ടതെന്നും അവ അവര്‍ക്കു നിര്‍ദ്ദേശിക്കുകയും ചെയ്തിരുന്നു. യേശു സങ്കീര്‍ത്തനം 22 ലെ വാക്കുകള്‍ ഉപയോഗിച്ചു പ്രാര്‍ത്ഥിച്ചിരുന്നു (മത്താ. 27:46). ആദിമ സഭയുടെ ജീവിതത്തിലും സങ്കീര്‍ത്തനങ്ങള്‍ സുപ്രധാന സ്ഥാനം നേടിയിരുന്നു (കൊലൊ. 3:16; എഫെ. 5:19).

`വിശുദ്ധമന്ദിരം പോലുള്ള ഒരു ദൈവാലയത്തില്‍ നമ്മള്‍ ദൈവത്തെ ആരാധിക്കുന്നില്ലെങ്കിലും (അങ്ങനെ അല്ലല്ലോ) ഒരു സ്വന്തം ആലയത്തിലോ ഒരു പൊതു ഇടത്തോ, നമ്മുടെ സ്വന്തം ആരാധനയില്‍ സങ്കീര്‍ത്തനങ്ങളെ എങ്ങനെ ഉപയോഗിക്കാം?`