---
title:  സങ്കീര്‍ത്തനങ്ങളുടെ ലോകം
date:   04/01/2024
---

`വായിക്കുക: സങ്കീര്‍ത്തനം 16:8; 44:8; 46:1; 47:1,7; 57:2; 62:8; 82:8; 121:7. ദൈവത്തിനു സങ്കീര്‍ത്തനക്കാരന്‍റെ ജീവിതത്തില്‍ എന്തു സ്ഥാനം ആണുള്ളത്?`

സങ്കീര്‍ത്തനങ്ങളുടെ ലോകം തികച്ചും ദൈവത്തില്‍ കേന്ദ്രീകൃതമാണ്. പ്രാര്‍ത്ഥനയിലും സ്തുതിയിലും ജീവിതാനുഭവങ്ങളെ പൂര്‍ണ്ണമായും ദൈവത്തിനു സമര്‍പ്പിക്കുകയാണ് സങ്കീര്‍ത്തനങ്ങള്‍. ദൈവം സര്‍വ്വാധിപതിയായ സ്രഷ്ടാവാണ്; രാജാവും ന്യായാധിപനും ദൈവം തന്നെ. അവിടുന്നു തന്‍റെ മക്കള്‍ക്കു വേണ്ടതെല്ലാം നല്‍കുന്നു. അതുകൊണ്ടുതന്നെ നാം എക്കാലവും ദൈവത്തില്‍ ആശ്രയിക്കണം. ദൈവജനത്തിന്‍റെ ശത്രുക്കള്‍പോലും ചോദിക്കുന്നു, "നിങ്ങളുടെ ദൈവം എവിടെ?" (സങ്കീ. 42:10). ദൈവജനം പരാജയപ്പെടുമ്പോഴാണിത്. ദൈവം എപ്പോഴും സന്നിഹിതനും ഒരിക്കലും പരാജയപ്പെടാത്തവനും ആയിരിക്കുന്നതുപോലെ അവിടുന്നു എപ്പോഴും ദൈവജനത്തിനു മുമ്പാകെ ഉണ്ട്. ആത്യന്തികമായി, സകല മനുഷ്യവംശങ്ങളും ദൈവത്തെ ആരാധിക്കുന്ന ഒരു കാലത്തിലേക്കു സങ്കീര്‍ത്തനങ്ങള്‍ ഉറ്റുനോക്കുന്നു (സങ്കീ. 47:1; 64:9).

ദൈവം നമ്മുടെ ജീവിതത്തിന്‍റെ കേന്ദ്രം ആയിരിക്കുമ്പോള്‍ ആരാധനയും ദൈവത്തില്‍ കേന്ദ്രീകൃതം ആയിരിക്കും. സങ്കീര്‍ത്തനങ്ങള്‍ ഉപയോഗിക്കപ്പെട്ടിരുന്ന കാലത്തെ ആരാധനകള്‍ ഇക്കാലത്തു പലരും മനസ്സിലാക്കിയിരിക്കുന്ന ആരാധനയില്‍നിന്ന് അടിസ്ഥാനപരമായി വ്യത്യസ്തം ആയിരുന്നു. എന്തുകൊണ്ടെന്നാല്‍ ബൈബിള്‍കാല സംസ്കാരത്തിലെ ആരാധന സ്വാഭാവികമായും മുഴുവന്‍ സമൂഹത്തിലെയും ജീവിതത്തിന്‍റെ കേന്ദ്രസ്ഥാനം ആയിരുന്നു. അതുകൊണ്ട് സംഭവിച്ചതൊക്കെ നന്മയോ തിന്മയോ ആയിരുന്നാലും മാറ്റം കൂടാതെ ആരാധനയില്‍ പ്രകടമായിരുന്നു. സങ്കീര്‍ത്തനക്കാരന്‍ എവിടെ ആയിരുന്നാലും ദൈവം പ്രാര്‍ത്ഥന കേട്ട് കൃത്യസമയത്ത് അവനു മറുപടി നല്‍കുന്നു(സങ്കീ. 3:4; 18:6; 20:6).

ദൈവം സ്വര്‍ഗ്ഗത്തിലാണു വസിക്കുന്നതെങ്കിലും തന്‍റെ ജനത്തിന്‍റെ ഇടയില്‍, സീയോനില്‍, ദൈവം വസിക്കുന്നു എന്നു സങ്കീര്‍ത്തനക്കാരന്‍ അറിയുന്നു. ദൈവം ഒരേ സമയത്തുതന്നെ ദൂരെയും ചാരെയും എവിടെയും തന്‍റെ വിശുദ്ധമന്ദിരത്തിലും വസിക്കുന്നു (സങ്കീ. 11:4). ദൈവം മറഞ്ഞിരിക്കുകയും വെളിപ്പെടുകയും ചെയ്യുന്നു (സങ്കീ. 10:1; 41:12). ദൈവത്തിന്‍റെ ഇത്തരം സുവിശേഷമായ പ്രത്യേകതകള്‍, തനിക്കു മാത്രമുള്ളവ, സങ്കീര്‍ത്തനങ്ങളില്‍ ഒരുമിച്ചു ചേരുന്നു. ദൈവത്തിന്‍റെ സാമീപ്യവും വിദൂരതയും തന്‍റെ ദൈവീകതയില്‍നിന്നു വേര്‍തിരിക്കാന്‍ ആകാത്തവയാണ് (സങ്കീ. 24:7-10). ഈ ആത്മീക പിരിമുറുക്കത്തിന്‍റെ ചലനാത്മകത സങ്കീര്‍ത്തനക്കാരന്‍ മനസ്സിലാക്കുന്നു. ദൈവസാന്നിധ്യത്തിന്‍റെയും നന്മയുടെയും അവരുടെ ജീവിതത്തിലെ തിരിച്ചറിവ് അവരുടെ ജീവിതത്തെ ശക്തിപ്പെടുത്തുന്നു. അവരാകട്ടെ ദൈവം തന്‍റെ സമയത്തും ഇഷ്ടംപോലെയും ഇടപെടുവാന്‍ അവര്‍ കാത്തിരിക്കുന്നു.

`നമ്മുടെ ജീവിതവശങ്ങളില്‍ ദൈവത്തെ പരിമിതപ്പെടുത്തുവാന്‍ കഴിയില്ലെന്നു മനസ്സിലാക്കുവാന്‍ സങ്കീര്‍ത്തനങ്ങള്‍ എങ്ങനെ നമ്മെ സഹായിക്കും? ദൈവത്തെ ഒരു അകലത്തില്‍ നിര്‍ത്തുവാന്‍ ഇടയാക്കുന്ന എന്തെല്ലാം കാര്യങ്ങള്‍ നിങ്ങളുടെ ജീവിതങ്ങളില്‍ ഉണ്ട്?`