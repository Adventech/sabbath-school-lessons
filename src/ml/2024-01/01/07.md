---
title:  കൂടുതല്‍ പഠനത്തിന്
date:   05/01/2024
---

Ellen White, The Temple and its Dedication in _Prophets and Kings_ pp. 35-50, “The Benefits of Music in” _Messages to Young People_, pp. 291,292.

സങ്കീര്‍ത്തന പുസ്തകത്തില്‍ 150 സങ്കീര്‍ത്തനങ്ങള്‍ അടങ്ങിയിരിക്കുന്നു. അവയെ 5 പുസ്തകങ്ങളായി തിരിച്ചിട്ടുണ്ട്. പുസ്തകം I സങ്കീര്‍ത്തനം 1-41; പുസ്തകം II സങ്കീ. 42-72; പുസ്തകം III സങ്കീ. 73-89; പുസ്തകം IV സങ്കീ. 90-106; പുസ്തകം V 107-150. യെഹൂദ പാരമ്പര്യപ്രകാരമുള്ള പഞ്ചഗ്രന്ഥത്തിനു സമാനമായാണു സങ്കീര്‍ത്തനങ്ങളെ അഞ്ചായി വിഭജിച്ചിരിക്കുന്നത്.

ഇപ്പോള്‍ തന്നെ നിലവിലുള്ള സങ്കീര്‍ത്തന ശേഖരത്തിനു സങ്കീര്‍ത്തന പുസ്തകം തെളിവു നല്‍കുന്നു. കോരഹ് പുത്രന്മാരുടെ ശേഖരം - സങ്കീര്‍ത്തനം 42-49, 84, 85, 87, 88; ആസാഫിന്‍റെ ശേഖരം - സങ്കീ. 73-83; ആരോഹണ ഗീതങ്ങള്‍ - സങ്കീ. 120-134; ഹല്ലേലുയ്യാ സങ്കീര്‍ത്തനങ്ങള്‍ - 111-118, 146-150. സങ്കീര്‍ത്തനം 72:20 ദാവീദിന്‍റെ സങ്കീര്‍ത്തനങ്ങളുടെ ചെറിയ ഒരു ശേഖരത്തിനു സാക്ഷ്യം വഹിക്കുന്നു.

അധികം സങ്കീര്‍ത്തനങ്ങളും ദാവീദു രാജാവിന്‍റെയും ആദിമ രാജഭരണത്തിന്‍റെയും കാലത്തോടു ബന്ധപ്പെട്ടവയാണ് (ബി.സി. 10-ാം നൂറ്റാണ്ട്). തുടര്‍ന്നുവന്ന നൂറ്റാണ്ടുകളിലും സങ്കീര്‍ത്തനങ്ങളുടെ ശേഖരണം നടന്നുകൊണ്ടിരുന്നു: അതായത്, വിഭജിത രാജഭരണം, പ്രവാസം, പ്രവാസാനന്തര കാലം. എസ്രായുടെ കാലത്തെ ശാസ്ത്രിമാര്‍ നിലവിലിരുന്ന ചെറിയ സങ്കീര്‍ത്തന ശേഖരങ്ങളെ ഒരു പുസ്തകമാക്കി. പുതിയ ദൈവാലയത്തില്‍ ആരാധന പുനഃസ്ഥാപിക്കുന്നതിനോടു ബന്ധപ്പെട്ടാണ് അതു സംഭവിച്ചത്.

ശാസ്ത്രിമാര്‍ സങ്കീര്‍ത്തന പുസ്തകത്തെ സംയോജിപ്പിച്ചു എന്ന വസ്തുത അവയുടെ ദിവ്യാത്മ പ്രേരണക്കു ഭംഗം വരുത്തുന്നില്ല. ശാസ്ത്രിമാര്‍ സങ്കീര്‍ത്തന രചയിതാക്കളെപോലെ ഭക്തരായ ദൈവസേവകര്‍ ആയിരുന്നു. ദൈവം തന്നെ അവരുടെ പ്രവൃത്തികളെ നിയന്ത്രിച്ചിരുന്നു (എസ്രാ. 7:6,10). ദിവ്യ-മനുഷ്യ സംയോജനം ദൈവാവതാരമായ കര്‍ത്താവ് യേശുവില്‍ എപ്രകാരം കാണുന്നുവോ അതുമായി സങ്കീര്‍ത്തനങ്ങളുടെ ദിവ്യ-മനുഷ്യപ്രകൃതത്തെ നമുക്കു താരതമ്യം ചെയ്യാം. "എന്നാല്‍ ബൈബിള്‍ അതിന്‍റെ ദൈവം നല്‍കിയ സത്യങ്ങളെ മനുഷ്യരുടെ ഭാഷയില്‍ അവതരിപ്പിക്കുമ്പോള്‍ ദിവ്യത്വവും മനുഷ്യത്വവും അതില്‍ ഏകീഭവിച്ചിരിക്കുന്നു. അത്തരം ഒരു സംയോജനം യേശുവില്‍ ഉണ്ടായിരുന്നു. യേശുവിന്‍റെ പ്രകൃതം ദൈവത്തിന്‍റെയും മനുഷ്യന്‍റെയും ചേര്‍ന്നുള്ളതായിരുന്നു. ക്രിസ്തുവിന്‍റെ കാര്യത്തില്‍ എന്നപോലെ ബൈബിളിന്‍റെ പ്രകൃതത്തിലും അതു സത്യമാണ്. അതായത്, വചനം ജഡമായിത്തീര്‍ന്നു... നമ്മുടെ ഇടയില്‍ പാര്‍ത്തു." Ellen G. White, _The Great Controversy_, p. 8.

**ചര്‍ച്ച**:

`സങ്കീര്‍ത്തനങ്ങള്‍ ദിവ്യ-മനുഷ്യ പ്രാര്‍ത്ഥനകളും സ്തുതികളും ആണ് എന്നതിന്‍റെ അര്‍ത്ഥം എന്താകുന്നു?`

`ഈ ആശയം പൂര്‍ണ്ണമായി മനസ്സിലാക്കാന്‍ പ്രയാസം ആണെങ്കിലും തന്‍റെ ജനത്തോട് ഏറ്റവും അടുത്തായിരിക്കാനുള്ള ദൈവത്തിന്‍റെ ആഗ്രഹത്തെ നമുക്ക് എങ്ങനെ കാണുവാന്‍ കഴിയും?`

`ദൈവം മനുഷ്യസമൂഹത്തോടു പൊതുവായും വ്യക്തിപരമായി ഓരോരുത്തരോടും അടുത്തിരിക്കുന്നു എന്ന് സങ്കീര്‍ത്തനം അതിന്‍റേതായ വിധം എങ്ങനെ വെളിപ്പെടുത്തുന്നു?`

`സങ്കീര്‍ത്തനത്തിന്‍റെ ഏതെങ്കിലും ഒരു ആശയം നിങ്ങളോടു നേരിട്ടു സംസാരിച്ചതായുള്ള ഒരു സന്ദര്‍ഭം ക്ലാസ്സില്‍ വിവരിക്കുക. എന്ത് ആശ്വാസവും പ്രത്യാശയും നിങ്ങള്‍ അതില്‍ കണ്ടെത്തി?`