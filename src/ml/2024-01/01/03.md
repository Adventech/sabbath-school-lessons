---
title:  സങ്കീര്‍ത്തന കര്‍ത്താക്കളെ കൂടിക്കാണാം
date:   01/01/2024
---

അധികം സങ്കീര്‍ത്തനങ്ങളുടെയും മേലെഴുത്തില്‍ കാണപ്പെടുന്ന പേര് ദാവീദ് രാജാവിന്‍റേതാണ്. യിസ്രായേലിന്‍റെ ആരാധനാ നടപടികള്‍ ക്രമപ്പെടുത്തുന്നതില്‍ ദാവീദ് വളരെ സജീവമായിരുന്നു. "യിസ്രായേലിന്‍റെ മധുരഗായകന്‍" എന്നു താന്‍ അറിയപ്പെട്ടിരുന്നു (2 ശമൂ. 23:1). പുതിയ നിയമം ദാവീദ് പല സങ്കീര്‍ത്തനങ്ങള്‍ രചിച്ചതായി സാക്ഷ്യപ്പെടുത്തുന്നു (മത്താ. 22:43-45; അ.പ്ര. 2:25-29,34,35; അ.പ്ര.4:25; റോമ. 4:6-8). ലേവ്യരായിരുന്ന ദൈവാലയഗായകര്‍ അനേകം സങ്കീര്‍ത്തനങ്ങള്‍ രചിച്ചു. ഉദാഹരണങ്ങള്‍, ആസാഫ് (സങ്കീ. 50; 73-83), കോരഹിന്‍റെ പുത്രന്മാര്‍ (സങ്കീ. 42, 44-49, 84-85,87-88), എസ്രാഹ്യനായ ഹേമാന്‍ (സങ്കീ. 88), എസ്രാഹ്യനായ ഏഥാന്‍ (സങ്കീ. 89). ഇവര്‍ക്കപ്പുറം ശലോമോന്‍ സങ്കീ. 72,127, മോശെ സങ്കീര്‍ത്തനം 90 എന്നിവയും രചിച്ചു.

`വായിക്കുക: സങ്കീ. 25:1-5; 42:1; 75:1; 77:1; 84:1,2; 88:1-3; 89:1. ഇവയുടെ സങ്കീര്‍ത്തനകര്‍ത്താക്കള്‍ കടന്നുപോയ അനുഭവങ്ങളെ ഇവ എങ്ങനെ വെളിപ്പെടുത്തുന്നു?`

പരിശുദ്ധാത്മാവ് സങ്കീര്‍ത്തന കര്‍ത്താക്കള്‍ക്ക് ആത്മപ്രേരണ നല്‍കി അവരുടെ താലന്തുകളെ ദൈവത്തിന്‍റെയും വിശ്വാസസമൂഹത്തിന്‍റെയും സേവനത്തിന് ഉപയോഗപ്പെടുത്തി. സങ്കീര്‍ത്തനക്കാര്‍ യഥാര്‍ത്ഥ ഭക്തരും വിശ്വാസത്തില്‍ ശക്തരും ആയിരുന്നു. എന്നാലും അവര്‍ ശേഷമുള്ള നമ്മെപോലെ തന്നെ നിരുത്സാഹത്തിനും പരിശോധനക്കും വിധേയര്‍ ആയിരുന്നു. ദീര്‍ഘകാലം മുമ്പ് എഴുതപ്പെട്ടതെങ്കിലും അവ ഇന്നുള്ള നമ്മുടെ പല അനുഭവങ്ങളെയും പ്രതിഫലിപ്പിക്കുന്നു.

> <p></p>
> "എന്‍റെ പ്രാര്‍ത്ഥന നിന്‍റെ മുമ്പില്‍ വരുമാറാകട്ടെ;
> <p></p>
> എന്‍റെ നിലവിളിക്കു ചെവി ചായ്ക്കണമേ.
> <p></p>
> എന്‍റെ പ്രാണന്‍ കഷ്ടതകൊണ്ടു നിറഞ്ഞിരിക്കുന്നു;
> <p></p>
> എന്‍റെ ജീവന്‍ പാതാളത്തോടു സമീപിക്കുന്നു" (സങ്കീ. 88:2,3).

ഇരുപത്തൊന്നാം നൂറ്റാണ്ടിലെ ഒരു ആത്മാവിന്‍റെ നിലവിളി ആണിത്. അതേ പ്രകാരം 3000 വര്‍ഷങ്ങള്‍ക്കു മുമ്പുണ്ടായിരുന്ന ഒരാത്മാവിന്‍റെയും നിലവിളി ആയിരുന്നു അത്.

ചില സങ്കീര്‍ത്തനങ്ങള്‍ കഠിന അനുഭവങ്ങളെ പരാമര്‍ശിക്കുന്നു; ചിലത് ആനന്ദാനുഭവങ്ങളെ കേന്ദ്രീകരിക്കുന്നു. സങ്കീര്‍ത്തനക്കാര്‍ അവരെ രക്ഷിക്കുവാന്‍ ദൈവത്തോടു നിലവിളിക്കുകയും ദൈവത്തില്‍നിന്ന് അനര്‍ഹമായ അനുഭാവം നേടുകയും ചെയ്തു. ദൈവത്തെ അവര്‍ തന്‍റെ വിശ്വസ്തതയ്ക്കും സ്നേഹത്തിനും മഹത്വപ്പെടുത്തിക്കൊണ്ട് അവര്‍ തങ്ങളുടെ അക്ഷീണമായ ഭക്തി ദൈവത്തിനു പ്രതിജ്ഞ ചെയ്തു. അപ്രകാരം സങ്കീര്‍ത്തനങ്ങള്‍ ദിവ്യവീണ്ടെടുപ്പിന്‍റെ സാക്ഷ്യങ്ങളും ദൈവകൃപയുടെയും പ്രത്യാശയുടെയും അടയാളങ്ങളും ആകുന്നു. പാപക്ഷമയുടെയും പുതുജീവന്‍റെയും ദൈവദാനങ്ങളെ വിശ്വാസത്തില്‍ ആലിംഗനം ചെയ്യുന്ന എല്ലാവര്‍ക്കും സങ്കീര്‍ത്തനങ്ങള്‍ ഒരു ദിവ്യവാഗ്ദാനം പകര്‍ന്നു നല്‍കുന്നു. എന്നിരുന്നാലും വീഴ്ച ഭവിച്ച ലോകത്തിന്‍റെ ദുഃഖദുരിതങ്ങളുടെ കഠിനാനുഭവങ്ങളെ മറച്ചുവെക്കാനോ നിസ്സാരമാക്കാനോ ശ്രമിക്കുന്നില്ല.

`സങ്കീര്‍ത്തനക്കാരെ പോലെ വിശ്വസ്തരായവരും നമ്മുടേതുപോലുള്ള അനുഭവങ്ങളുമായി മല്ലടിച്ചിരുന്നു എന്ന അറിവില്‍നിന്നു പ്രത്യാശയും ആശ്വാസവും പകര്‍ന്നെടുക്കുവാന്‍ നമുക്ക് എങ്ങനെ കഴിയും?`