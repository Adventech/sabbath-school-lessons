---
title:  യഹോവയുടെ സാക്ഷ്യങ്ങള്‍ വളരെ നിശ്ചയമുള്ളവ
date:   18/01/2024
---

`വായിക്കുക: സങ്കീര്‍ത്തനം 19:7; 93:5; 119:165; 1:2,6; 18:30; 25:10. ഇവയിലെല്ലാം അടങ്ങിയിരിക്കുന്ന പൊതുവായ ആശയം എന്താണ്?`

സര്‍വ്വാധിപതിയായ സ്രഷ്ടാവ്, രാജാവ്, ന്യായാധിപന്‍ എന്നീ നിലകളില്‍ ദൈവത്തിനു ഭൂമിയില്‍ പരമാധികാരമുണ്ട്. തന്‍റെ സാക്ഷ്യങ്ങള്‍ വിശ്വാസ്യം ആണെന്നതിന് ഇതില്‍ ദൈവശാസ്ത്രപരമായ അര്‍ത്ഥങ്ങളുണ്ട്. സാക്ഷ്യങ്ങള്‍ എന്നതിന്‍റെ എബ്രായ വാക്കായ (edut) ഇദത്ത് എന്നതിനു വിധി (decree), നിയമങ്ങള്‍ (ഹമം) എന്നിങ്ങനെ അര്‍ത്ഥങ്ങളുണ്ട്. ദൈവം തന്‍റെ ജനത്തിന്‍റെ മത, സാമൂഹിക ജീവിതങ്ങളെ നിയന്ത്രിക്കുന്നത് ഈ നിയമങ്ങളും ചട്ടങ്ങളും കൊണ്ടാണ് (പുറ. 32:15). അവ "വളരെ നിശ്ചയം" ഉള്ളവയാണ് (സങ്കീ. 93:5). ദൈവസിംഹാസനത്തിന്‍റെ നീക്കമില്ലാത്തതും സുസ്ഥിരവുമായ അവസ്ഥയെ ആണ് അവ പ്രതിഫലിപ്പിക്കുന്നത്. ദൈവം സൃഷ്ടിച്ചു നിലനിര്‍ത്തുന്ന ലോകത്തിനും അത് ബാധകമാണ് (സങ്കീ. 93:1,2). "നിശ്ചയം' എന്ന് അര്‍ത്ഥം വരുന്ന എബ്രായപദം ആശ്രയിക്കാവുന്നത്, വിശ്വസ്തത, നേരായ അവസ്ഥ എന്നിങ്ങനെയുള്ള ആശയമാണു നല്‍കുന്നത്. അതില്‍നിന്നാണ് ആമേന്‍ (amen) എന്ന വാക്കും ഉളവായത് (2 ശമൂ. 7:16; 1 ദിനവൃ. 17:23). ദൈവത്തിന്‍റെ നിയമങ്ങള്‍ മാറ്റം ഇല്ലാത്തവയും നശിപ്പിക്കപ്പെടാന്‍ ആകാത്തതും ആണ്.

ദൈവത്തിന്‍റെ വാഗ്ദാനങ്ങള്‍ക്കും ആജ്ഞകള്‍ക്കുമുള്ള അന്തസ്സത്തക്കു ദൈവം ഉറപ്പുനല്‍കുന്നു. ദൈവനിയമത്തിന്‍റെ (ഭരണത്തിന്‍റെ) മാറ്റമില്ലാത്ത സ്വഭാവത്തിന്‍റെ ഉറപ്പിനെ പൂര്‍ണ്ണമായും ദൃഢപ്പെടുത്തുന്നതാണ് ദൈവത്തിന്‍റെ വിശ്വസ്തത. ദൈവത്തില്‍ ആശ്രയിക്കുന്നതിലും ദൈവത്തെ അനസരിക്കുന്നതിലുമുള്ള ദൈവജനത്തിന്‍റെ പ്രതികരണത്തെയും അത് കര്‍ശനമായി ആവശ്യപ്പെടുന്നു.

അതേ സമയം, ഭൂമിയിലെ ന്യായത്തിന്‍റെ അഭാവത്തെ "ഭൂമിയുടെ അടിസ്ഥാനങ്ങള്‍ കുലുങ്ങുന്നു" എന്നു കാവ്യ രൂപേണയാണ് വിവരിക്കപ്പെടുന്നത് (സങ്കീ. 18:17; യെശ. 24:18-21). ദൈവത്തിന്‍റെ ന്യായവിധിയില്‍ ഉറച്ചു നില്‍ക്കേണ്ടതിനു നീതിയായ ജീവിത വഴിയില്‍ ദൈവജനത്തെ ദൈവനിയമങ്ങള്‍ ഉപദേശിച്ചു നടത്തുന്നു. അങ്ങനെ നീതിമാന്മാര്‍ ഇളകി പോകാതെ നില്‍ക്കും. കാരണം അവര്‍ ദൈവനിയമങ്ങളില്‍ ഉറച്ചു വേരൂന്നിയവരാണ്. ഈ നിയമങ്ങള്‍ ഉറപ്പും സുരക്ഷയും ഉളവാക്കുന്നു. അങ്ങനെ ഉള്ളവരുടെ ഹൃദയങ്ങള്‍ ദൈവത്തില്‍ ഉറച്ചിരിക്കുന്നു (സങ്കീ. 112:1,6,7). (എബ്രായപദമായ 'കുന്‍' (kun) ഉറപ്പോടിരിക്കുക, സുരക്ഷിതരായിക്കുക എന്ന് അര്‍ത്ഥം നല്‍കുന്നുണ്ട്.) ദൈവനിയമം പ്രമാണിക്കുന്നവര്‍ക്ക് ഇടര്‍ച്ചയ്ക്കു കാരണമില്ല (സങ്കീ. 119:165). ജീവിതത്തിലെ ദൈവത്തിന്‍റെ സംരക്ഷണത്തെയും വഴിനയിക്കലിനെയുമാണ് അത് എടുത്തുകാണിക്കുന്നത് (സങ്കീ. 1:2,3,6).

ദൈവത്തിന്‍റെ വചനം സങ്കീര്‍ത്തനക്കാരനു കാലിനു ദീപമാണ്. അതുകൊണ്ട് അത് അവന്‍റെ കാലുകളെ ശത്രുവിന്‍റെ ഒളിച്ചുവച്ച കെണികളില്‍നിന്നു സംരക്ഷിക്കുന്നു (സങ്കീ. 119:105,110). ദൈവത്തിന്‍റെ നിയമങ്ങളെ പ്രമാണിക്കുന്നവര്‍ക്കു മഹാ സമാധാനമുണ്ട് (സങ്കീ. 119:165). എന്നാല്‍ യാതൊരു പ്രയാസവും ഇല്ലാത്ത അവസ്ഥയില്‍ നിന്നല്ല ഈ സമാധാനം (സങ്കീ. 119:161). ദൈവസന്നിധിയില്‍ വസിക്കുന്നതില്‍നിന്നും ദൈവവുമായി സമ്പൂര്‍ണ്ണമായ ബന്ധം ഉണ്ടാക്കുന്നതില്‍ നിന്നുമാണ് ഈ സമാധാനം ഉണ്ടാകുന്നത്.

`ദൈവനിയമങ്ങളും ചട്ടങ്ങളും സാക്ഷ്യങ്ങളും പ്രമാണിക്കുന്നത് നിങ്ങളെ സഹായിച്ചത് ഏതെല്ലാം പ്രായോഗിക വിധങ്ങളിലാണ്? അവയെ ലംഘിച്ചതിലൂടെ നിങ്ങള്‍ക്കുണ്ടായ ദുരനുഭവങ്ങള്‍ എന്തൊക്കെ?`