---
title:  കൂടുതല്‍ പഠനത്തിന്
date:   19/01/2024
---

സങ്കീര്‍ത്തനം 86:5,15; Ellen G. White, God’s Love for Man, _Steps to Christ_, pp. 9-15. ദൈവം സ്നേഹമാണ് എന്ന സത്യം, സങ്കീര്‍ത്തനങ്ങളിലെ ദൈവത്തെയും തന്‍റെ പ്രവൃത്തികളെയും സംബന്ധിച്ച വിവിധ വിവരണങ്ങളെ കൂടുതല്‍ നന്നായി മനസ്സിലാക്കുവാന്‍ നമ്മെ എങ്ങനെ സഹായിക്കുന്നു?

ഈ ആഴ്ചയിലെ പഠനം ദൈവത്തെയും ദൈവത്തിന്‍റെ പ്രവൃത്തികളെയും കേന്ദ്രീകരിച്ച സുപ്രധാനമായ വിവരണങ്ങളാണ്. അവയാണു ലോകത്തെ സുസ്ഥിരമാക്കുന്നതും ഉറപ്പും സുരക്ഷയും നല്‍കുന്നതും. സ്രഷ്ടാവും രാജാവും ന്യായാധിപനും ഉടമ്പടി രക്ഷകനും നിയമദാതാവും ആയ ദൈവത്തോടു സങ്കീര്‍ത്തന കര്‍ത്താക്കള്‍ അഭ്യര്‍ത്ഥന കഴിക്കുന്നു. ദൈവം ലോകത്തില്‍ നിര്‍വ്വഹിക്കുന്ന പങ്ക്/കര്‍ത്തവ്യങ്ങള്‍ ദൈവത്തിന്‍റെ മറ്റു പല നാമധേയങ്ങളിലും പദവികളിലും പ്രതിഫലിക്കുന്നുണ്ട്. ഇടയന്‍ (സങ്കീ. 23:1; 80:1), രക്ഷയുടെ പാറ (സങ്കീ. 95:1), പിതാവ് (സങ്കീ. 68:5; 89:26) എന്നിവ അവയില്‍ ഉള്‍പ്പെടുന്നു. വന്‍പോരാട്ടത്തിന്‍റെ ഭീകാരന്തരീക്ഷത്തിലും നമുക്കു നിര്‍ഭയരായി സുരക്ഷയോടിരിക്കാന്‍ കഴിയും; കാരണം, ദൈവം സര്‍വ്വാധിപതിയും താന്‍ ചെയ്യുന്നതിലും പറയുന്നതിലും വിശ്വസ്തനും ആണ്. ഈ ദൈവശാസ്ത്രവിഷയങ്ങള്‍ ഒരിക്കലും ഒരു കാരണവശാലും നിലച്ചുപോകുന്നില്ല. അവ സങ്കീര്‍ത്തനങ്ങളില്‍ ദൈവം സ്വയം വെളിപ്പെടുത്തുന്ന പല മാര്‍ഗ്ഗങ്ങളെയാണ് നിര്‍ദ്ദേശിക്കുന്നത്.

നമ്മള്‍ തുടര്‍ന്നും സങ്കീര്‍ത്തനങ്ങള്‍ പഠിക്കുമ്പോള്‍ സ്നേഹത്തിന്‍റെയും കൃപയുടെയും ദൈവസ്വഭാവത്തിന്‍റെയും ലോകത്തെ രക്ഷിച്ചു യഥാസ്നാനപ്പെടുത്തുന്നതിനുള്ള ദൈവത്തിന്‍റെ പദ്ധതിയുടെയും വെളിച്ചത്തില്‍ ആയിരിക്കണം സങ്കീര്‍ത്തനങ്ങള്‍ വായിക്കുന്നത്. "ക്രൂശിന്‍റെ വെളിച്ചത്തില്‍ ദൈവസ്വഭാവത്തെ നാം അധികമധികം പഠിക്കുന്തോറും കരുണ, ആര്‍ദ്രത, പാപക്ഷമ എന്നിവ സമത്വം നീതിന്യായം എന്നിവയോട് ഇടകലര്‍ന്ന് അധികം അധികമായി നമുക്കു കാണാന്‍ കഴിയുന്നു. വഴിതെറ്റിപ്പോയ ഒരു കുഞ്ഞിനോടുള്ള അമ്മ യുടെ തീവ്രമായ സഹതാപത്തെ വെല്ലുന്ന അനന്തമായ സ്നേഹത്തിന്‍റെയും ആര്‍ദ്രമായ സഹതാപത്തിന്‍റെയും എണ്ണമറ്റ തെളിവുകളെ നമുക്ക് അവിടെ തിരിച്ചറിയാന്‍ കഴിയുന്നു." E.G. White, _Steps to Christ_, p. 15. മത്സരം നിമിത്തം മനുഷ്യര്‍ ദൈവത്തിന്‍റെ ന്യായവിധിയെ നേരിടുമ്പോഴും, അവര്‍ ദൈവത്തോടു നിലവിളിക്കുന്നത് തുടരുന്നു; കാരണം, ദൈവത്തിന്‍റെ കോപം അല്പനേരത്തേക്കേയുള്ളൂ; എന്നാല്‍ അവിടുത്തെ കരുണ നിത്യം ആണെന്നു സങ്കീര്‍ത്തനങ്ങള്‍ സാക്ഷ്യപ്പെടുത്തുന്നു (സങ്കീ. 103:8).

**ചര്‍ച്ച**

`വന്‍പോരാട്ടം നിലനില്‍ക്കുന്നിടത്തോളം ദൈവത്തിന്‍റെ സര്‍വ്വാധിപത്യത്തിലും, നമുക്കു കഷ്ടങ്ങളും ഉപദ്രവങ്ങളും ഉണ്ടാകാമെന്ന് അറിയുന്നത് എന്തുകൊണ്ടു നിര്‍ണ്ണായകമാണ്?`

`ദൈവം സ്രഷ്ടാവാണെന്ന അറിവ്, നമ്മെയും മറ്റുള്ളവരുമായുള്ള നമ്മുടെ ബന്ധത്തെയും മനസ്സിലാക്കുവാന്‍ എങ്ങനെ സഹായകമാണ്?`

`ഇത് അറിയാതിരിക്കുന്നതിന്‍റെ ദോഷം എന്താണ്? (സങ്കീ. 106:35-42). വിഗ്രഹങ്ങളെ സംബന്ധിച്ച പിശക് എന്താണ്? (സങ്കീ. 115:4-8). വിഗ്രഹങ്ങള്‍ ഇന്നും ദൈവവുമായുള്ള ബന്ധത്തിന് എന്തുകൊണ്ട് അപകടകരമാണ്?`

`അന്ത്യ ന്യായവിധി ദൈവജനത്തില്‍നിന്നാണ് തുടങ്ങുന്നതെന്ന അറിവിന്‍റെ കാലിക പ്രാധാന്യം എന്താണ്? ദൈവം എപ്രകാരം, ഏതറ്റം വരെ ദൈവജനത്തെ ന്യായം വിധിക്കും?`