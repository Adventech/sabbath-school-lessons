---
title:  യഹോവ വാഴുന്നു
date:   15/01/2024
---

സ്രഷ്ടാവ് എന്ന സത്യം വേര്‍പെടുത്താന്‍ ആകാത്തവിധം ദൈവത്തോടു ബന്ധപ്പെട്ടിരിക്കുന്നതുപോലെ ഒരു സത്യമാണു ദൈവം സര്‍വ്വാധികാരി, ഭരണാധികാരി ആയിരിക്കുന്നു എന്നതും. "യഹോവ വാഴുന്നു" എന്നു സങ്കീര്‍ത്തനങ്ങളില്‍ ഭയഭക്തി ബഹുമാനങ്ങളോടെ ഘോഷിക്കുന്നു (സങ്കീ. 93:1; 96:10; 97:1; 99:1). അതിന്‍റെ പ്രതിധ്വനി സങ്കീര്‍ത്തനപുസ്തകത്തില്‍ ആകമാനം കേള്‍ക്കാവുന്നതാണ്.

യഹോവ ബഹുമാനവും തേജസ്സും മഹത്വവും ബലവും ധരിച്ചിരിക്കുന്നു (സങ്കീ. 93:1; 104:1). മേഘവും അന്ധകാരവും അവിടുത്തെ ചുറ്റിയിരിക്കുന്നു (സങ്കീ. 97:2). അതേ സമയം വസ്ത്രം എന്നപോലെ ദൈവം പ്രകാശത്തെയും ധരിച്ചിരിക്കുന്നു (സങ്കീ. 104:2). ഈ രൂപകങ്ങള്‍ ദൈവത്തിന്‍റെ അധികാരശക്തിയെയും ഗാംഭീര്യത്തെയും ഉയര്‍ത്തിക്കാണിക്കുന്നു. അതോടൊപ്പം ദൈവത്തിന്‍റെ അതുല്യമായ മാഹാത്മ്യത്തെ ശ്രദ്ധാപൂര്‍വ്വം പ്രകടമാകുകയും ചെയ്യുന്നു. ഇത് മനുഷ്യനു ഗ്രഹിക്കാവുന്നതിനും അപ്പുറമാണ്.

`സങ്കീര്‍ത്തനം 97 വായിക്കുക. ദൈവത്തിന്‍റെ വാഴ്ചയുടെ സവിശേഷത എന്താണ്? (സങ്കീ. 97:2,10). ദൈവത്തിന്‍റെ വാഴ്ചയുടെ രാജ്യപരിധി എന്താണ്? (സങ്കീ. 97:1,5,9).`

ദൈവത്തിന്‍റെ ഭരണം തന്‍റെ സൃഷ്ടി (സങ്കീ. 96:5), രക്ഷ (സങ്കീ. 98:2), ന്യായവിധി (സങ്കീ. 96:10) എന്നിങ്ങനെയുള്ള തന്‍റെ പ്രവൃത്തികളിലൂടെ പ്രകടമാക്കപ്പെട്ടിട്ടുണ്ട്. ദൈവം തന്‍റെ രാജത്വം സര്‍വ്വലോകത്തിലും സ്ഥാപിച്ചിരിക്കുന്നു (സങ്കീ. 47:6-9). ദൈവത്തിന്‍റെ രാജ്യമോ ശക്തിയിലും മഹിമയിലും സമാന്തരം ഇല്ലാത്ത നിത്യരാജ്യമാണ് (സങ്കീ. 45:6; 93:1,2; 103:19). ദൈവത്തിന്‍റെ ഭരണം കരുണ, നീതി, ന്യായം എന്നിവയില്‍ സ്ഥിരപ്പെട്ടതും സൃഷ്ടിക്കപ്പെട്ട ലോകത്തിനു ക്രമവും ഉറപ്പും കൊണ്ടുവരുന്നതും ആണ് (സങ്കീ. 98:3; 99:4). ദൈവീക ഭരണം സ്വര്‍ഗ്ഗത്തിലെയും ഭൂമിയിലെയും ആരാധകരെ ദൈവത്തിന്‍റെ സ്തുതിയില്‍ സംയോജിപ്പിക്കുന്നു (സങ്കീ. 103:20-22; സങ്കീ. 148). ദൈവത്തിന്‍റെ സര്‍വ്വാധിപത്യഭരണത്തെ മനുഷ്യരാശി മുഴുവന്‍ അംഗീകരിക്കുന്നതായി സങ്കീര്‍ത്തനങ്ങള്‍ പലതും ദര്‍ശിക്കുന്നു (സങ്കീ. 96:10; 97:1; 99:1; 145:11-13).

പക്ഷേ എല്ലാ ജനങ്ങളും അല്ലെങ്കില്‍ ഭൗമീക ഭരണകര്‍ത്താക്കള്‍ പോലും ഇക്കാലത്തേക്കെങ്കിലും ഇത് അംഗീകരിക്കുന്നില്ല. ദൈവത്തിന്‍റെ ഭരണം നിരന്തരം ദുഷ്ടനാല്‍ അധിക്ഷേപിക്കപ്പെടുകയാണ്; അവന്‍ ദൈവത്തെ നിക്ഷേധിക്കുകയും പരിഹസിക്കുകയും ദൈവത്തിന്‍റെ ജനത്തെ പീഡിപ്പിക്കുകയും ചെയ്യുന്നു (സങ്കീ. 14:1; 74:3-22). ചില ദുഷ്ടന്മാരുടെ അഭിവൃദ്ധികൊണ്ടു വെല്ലുവിളിക്കപ്പെടുകയും ദൈവത്തിന്‍റെ ദീര്‍ഘക്ഷമ നിമിത്തം കുഴപ്പങ്ങള്‍ സംഭവിക്കുകയും ചെയ്യുന്നുണ്ട്. എന്നിരുന്നാലും സങ്കീര്‍ത്തനക്കാരന്‍ ദൈവത്തിന്‍റെ നീതിയായ ന്യായവിധിയില്‍ ഉത്തമ വിശ്വാസത്തില്‍ തഴച്ചുകൊണ്ടേയിരിക്കുകയും ചെയ്യുന്നു (സങ്കീ. 68:21; 73:17-20). ക്രിസ്തുവിന്‍റെ ശുശ്രൂഷയിലൂടെയുള്ള ദൈവരാജ്യത്തിന്‍റെ ഉത്ഘാടനത്തില്‍ ദൈവജനം വിശ്വാസത്താല്‍ ആനന്ദിക്കുന്നു. ക്രിസ്തുവിന്‍റെ രണ്ടാം വരവിലൂടെ അത് സാധൂകരിക്കപ്പെടുന്നതിനായി അവര്‍ കാത്തിരിക്കുന്നു (മത്താ. 12:26-28; 1 കൊരി. 15:20-28).

`ദൈവത്തോടുള്ള നമ്മുടെ സ്നേഹം എന്തുകൊണ്ട് ദോഷത്തെ വെറുക്കുന്നു? (സങ്കീ. 97:10). ഈ കാര്യങ്ങള്‍ രണ്ടും എങ്ങനെ ബന്ധപ്പെട്ടിരിക്കുന്നു?`