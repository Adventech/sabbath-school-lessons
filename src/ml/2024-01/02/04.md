---
title:  നൈരാശ്യത്തിന്‍റെ ഒരു സങ്കീര്‍ത്തനം
date:   09/01/2024
---

സങ്കീര്‍ത്തനങ്ങളെ പ്രാര്‍ത്ഥന ആക്കുന്നത് ആരാധകര്‍ക്ക് അവരുടെ പ്രാര്‍ത്ഥനകളെ അനായാസമായി ശക്തിപ്പെടുത്തുന്നതിനെക്കാള്‍ അധികം ഗുണം ചെയ്യും. അവ അവരുടെ അനുഭവങ്ങളെ ദൈവത്തിന്‍റെ മാനദണ്ഡങ്ങള്‍ക്ക് അനുസൃതം ആണെന്ന് ഉറപ്പുവരുത്തുന്നു. ദൈവസാന്നിധ്യത്തിന്‍റെ ഉറപ്പു വരുത്തിയും പ്രത്യാശ ഉളവാക്കിയും കൊണ്ട് അതിനെ വഹിക്കാവതാക്കുകയും ചെയ്യുന്നു.

`സങ്കീര്‍ത്തനം 22 വായിക്കുക. വലിയ കഷ്ടാനുഭവങ്ങളുടെ നടുവില്‍ ദൈവത്തില്‍ ആശ്രയിക്കുന്നതു സംബന്ധിച്ച് ഇതില്‍നിന്നു നാം എന്തു മനസ്സിലാക്കുന്നു?`

സങ്കീര്‍ത്തനത്തിലെ വിലാപവാക്കുകള്‍ (22:1), കഠിനദുഃഖം അനുഭവിക്കുന്നവര്‍ക്ക് അവരുടെ അതിവേദനയും ഏകാന്തതയും പ്രകടിപ്പിക്കുവാന്‍ സഹായിക്കുന്നു: "എന്‍റെ ദൈവമേ, എന്‍റെ ദൈവമേ... എന്നെ കൈവിട്ടതെന്ത്? എന്നെ രക്ഷിക്കാതെയും എന്‍റെ ഞരക്കത്തിന്‍റെ വാക്കുകള്‍ കേള്‍ക്കാതെയും അകന്നു നില്‍ക്കുന്നതെന്ത്?"

ഈ വാക്കുകള്‍ തീര്‍ച്ചയായും ക്രിസ്ത്യാനികളുടെ ഇടയില്‍ വളരെ അറിയുന്നതാണ്. ക്രൂശില്‍ ആയിരിക്കുമ്പോള്‍ യേശുതന്നെ നിലവിളിച്ചത് ഇതേ വാക്കുകളാണ്. സ്വന്തം അനുഭവങ്ങള്‍ക്കു സങ്കീര്‍ത്തനങ്ങള്‍ എത്രയേറെ ബാധകമായിരുന്നു എന്ന് ഇവിടെ കാണപ്പെടുന്നു (മത്താ. 27:46 കാണുക).

എന്നാലും അതിവേദനയുടെ നടുവിലും ശോധനയിലും ഈ വാക്കുകള്‍ കൂടി ഉച്ചരിക്കപ്പെട്ടു: "ഞാന്‍ നിന്‍റെ നാമത്തെ എന്‍റെ സഹോദരന്മാരോടു കീര്‍ത്തിക്കും; സഭാ മദ്ധ്യേ ഞാന്‍ അങ്ങയെ സ്തുതിക്കും" (സങ്കീ. 22:22).

വേറൊരുവിധത്തില്‍ പറഞ്ഞാല്‍, സങ്കീര്‍ത്തനക്കാരന്‍റെ ഇപ്പോഴത്തെ തിക്താനുഭവം സങ്കീര്‍ത്തനത്തിലെ വാക്കുകള്‍ക്കൊപ്പം തീവ്രം അല്ലെങ്കിലും താന്‍ ദൈവത്തില്‍ ഇനിയും വിശ്വസിക്കുന്നു എന്നു വെളിപ്പെടുത്തുകയാണ്. എന്തുതന്നെ വന്നാലും താന്‍ ദൈവത്തെ ഇനിയും സ്തുതിക്കുമെന്നു പ്രഖ്യാപിക്കുകയാണ് ഈ വാക്കുകളിലൂടെ.

ഇപ്പോഴത്തെ നമ്മുടെ സാഹചര്യങ്ങള്‍ക്ക് അപ്പുറത്തേക്കു നോക്കുവാന്‍ സങ്കീര്‍ത്തനങ്ങള്‍ പഠിപ്പിക്കുന്നു. ദൈവത്തിന്‍റെ കൃപയാല്‍ നമ്മുടെ ജീവന്‍ പുനഃസ്ഥാപിക്കപ്പെടുന്ന സമയത്തിലേക്കു വിശ്വാസത്താല്‍ നോക്കിക്കൊണ്ടിരിക്കുവാന്‍ അവ നമ്മെ പ്രേരിപ്പിക്കുന്നു.

സങ്കീര്‍ത്തനങ്ങള്‍ പ്രാര്‍ത്ഥിക്കുന്നത് അങ്ങനെ ആരാധകരെ പുതിയ ആത്മീക ചക്രവാളങ്ങളിലേക്ക് എത്തിക്കുന്നു. ആരാധകരുടെ അനുഭവങ്ങളും അറിവുകളും പ്രകടിപ്പിക്കുവാന്‍ അനുവദിക്കുമ്പോഴും അവ ആരാധകരെ അവരുടെ ഇപ്പോഴത്തെ സ്ഥാനത്തു വിട്ടുകളയുന്നില്ല. വേദനയുടെ ചുമടുകളെ എറിഞ്ഞുകളയുവാന്‍, നിരാശകളെയും കോപത്തെയും മാനസ്സിക തകര്‍ച്ചകളെയും വിട്ടുകളഞ്ഞ്, തങ്ങളുടെ സാഹചര്യങ്ങള്‍ എന്തുതന്നെ ആയിരുന്നാലും ദൈവത്തില്‍ ആശ്രയിക്കുവാന്‍, വിശ്വാസികള്‍ നയിക്കപ്പെടുന്നു.

വിലാപങ്ങള്‍ സ്തുതികളായി പരിണമിക്കുന്നു. പല സങ്കീര്‍ത്തനങ്ങളിലെയും ഈ മാറ്റം ഒരു ആത്മീക രൂപാന്തരത്തെയാണു നിര്‍ദ്ദേശിക്കുന്നത്. പ്രാര്‍ത്ഥനയില്‍ ദൈവകൃപയും ആശ്വാസവും ലഭിക്കുമ്പോഴാണ് ഈ മാറ്റം സംഭവിക്കുന്നത്.

`ഇപ്പോഴത്തെ കഠിന അനുഭവങ്ങള്‍ക്ക് അപ്പുറത്തേക്കു നോക്കുവാനും നമുക്ക് എങ്ങനെ സാധ്യമാകും? ദൈവത്തിന്‍റെ നന്മയില്‍ ആശ്രയിക്കുവാനും എങ്ങനെ കഴിയും?`