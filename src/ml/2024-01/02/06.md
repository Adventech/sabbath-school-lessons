---
title:  ഓ! ഞങ്ങളെ വീണ്ടും യഥാസ്ഥാനപ്പെടുത്തേണമേ
date:   11/01/2024
---

`സങ്കീര്‍ത്തനം 60:1-5 വായിക്കുക. ഏതു സന്ദര്‍ഭത്തിന് ഈ സങ്കീര്‍ത്തനഭാഗം അനുയോജ്യമായ പ്രാര്‍ത്ഥന ആയിത്തീരും? ജീവിതത്തിന്‍റെ ആനന്ദകാലങ്ങളിലും വിലാപസങ്കീര്‍ത്തനങ്ങളെ നമുക്ക് എങ്ങനെ പ്രയോജനപ്പെടുത്താം?`

വിലാപ സങ്കീര്‍ത്തനങ്ങള്‍ മനുഷ്യരുടെ പ്രാര്‍ത്ഥനകളായാണ് പൊതുവേ മനസ്സിലാക്കുന്നത്. അവര്‍ ശാരീരികമോ മാനസികമോ ആത്മീകമോ അല്ലെങ്കില്‍ ഇവ എല്ലാമുള്ള അവസ്ഥയില്‍ കഴിയുന്നവര്‍ ആയിരിക്കാം.

എന്നിരുന്നാലും, നല്ല സമയങ്ങളില്‍പോലും നമ്മള്‍ ഈ സങ്കീര്‍ത്തനങ്ങളെ ഒഴിവാക്കണമെന്ന് ഇത് അര്‍ത്ഥമാക്കുന്നില്ല. സങ്കീര്‍ത്തന വചനങ്ങളും ആരാധകന്‍റെ ഇപ്പോഴത്തെ അവസ്ഥയും തമ്മില്‍ ചിലപ്പോള്‍ പൂര്‍ണ്ണമായ വ്യത്യാസം ഉണ്ടെന്നു വരാം. അതായത്, വിലാപ സങ്കീര്‍ത്തനങ്ങള്‍ വലിയ വിഷമത്തില്‍ അല്ലാത്ത വിശ്വാസികള്‍ക്കും പ്രയോജനം ചെയ്യും.

ഒന്നാമത്, കാഴ്ചപ്പാടുകള്‍ പൊതുവായ മാനുഷിക അനുഭവങ്ങളുടെ ഭാഗമാണ്; അവ നീതിമാന്മാര്‍ക്കും ദുഷ്ടന്മാര്‍ക്കും സംഭവിക്കുന്നു. ദൈവം കാര്യങ്ങളെ നിയന്ത്രിച്ചുകൊണ്ടു കഷ്ടകാലങ്ങളില്‍ കരുത്തും പരിഹാരങ്ങളും നല്‍കുന്നു. സങ്കീര്‍ത്തനം 60 ല്‍ ആയാലും കുഴപ്പങ്ങളുടെ മധ്യേയും (നീ ദേശത്തെ നടുക്കി ഭിന്നിപ്പിച്ചിരിക്കുന്നു സങ്കീ. 60:2). സങ്കീര്‍ത്തനക്കാരന്‍ ദൈവത്തിലുള്ള തന്‍റെ വിടുതലിന്‍റെ ആത്യന്തിക പ്രത്യാശയെ പ്രദര്‍ശിപ്പിക്കുന്നു.

രണ്ടാമത്, വിലാപസങ്കീര്‍ത്തനങ്ങള്‍ കഷ്ടം അനുഭവിക്കുന്നവരോട് സഹതാപം കാണിക്കുവാന്‍ നമ്മെ പഠിപ്പിക്കുന്നു. ദൈവത്തോടുള്ള നമ്മുടെ സന്തോഷവും നന്ദിയും പ്രകടിപ്പിക്കുമ്പോള്‍, പ്രത്യേകിച്ചു പൊതു ഇടങ്ങളില്‍, നിര്‍ഭാഗ്യര്‍ ആയവരെ നാം ഓര്‍മ്മിക്കണം. നിശ്ചയമായും നമുക്കിപ്പോള്‍ കാര്യങ്ങള്‍ നല്ലതായിരിക്കാം. എന്നാല്‍ നമ്മുടെ ചുറ്റും ആളുകള്‍ കഠിന കഷ്ടം അനുഭവിക്കുന്നുണ്ട് എന്ന് അറിയാത്ത ആരുണ്ട്? കടുത്ത കാലങ്ങളിലൂടെ കടന്നുപോകുന്നവരെ മറക്കാതിരിക്കാന്‍ അത്തരം സങ്കീര്‍ത്തനങ്ങളുടെ പ്രാര്‍ത്ഥന നമ്മെ സഹായിക്കുന്നു. യേശു ചെയ്തതുപോലെ കഷ്ടപ്പെടുന്നവര്‍ക്കു ശുശ്രൂഷ ചെയ്യുവാനുള്ള ഒരു സഹതാപവും ആഗ്രഹവും നമ്മില്‍ ഉണര്‍ത്തുവാന്‍ സങ്കീര്‍ത്തനങ്ങള്‍ സഹായിക്കും.

"ഈ ഭൂമി ആകെ ഒരു ലാസര്‍ ഭവനമാണ്. ക്രിസ്തു ആകട്ടെ രോഗികളെ സൗഖ്യമാക്കുവാനും സാത്താന്‍റെ തടവില്‍ ആയിരിക്കുന്നവര്‍ക്കു വിടുതല്‍ പ്രഖ്യാപിക്കുവാനും ആണ് വന്നത്. യേശു തന്നില്‍ തന്നെ ആരോഗ്യവും ശക്തിയും ആയിരുന്നു. യേശു തന്‍റെ ജീവന്‍ രോഗികള്‍ക്കും പീഡബാധിതര്‍ക്കും പിശാചു ബാധിച്ചവര്‍ക്കും പകര്‍ന്നു നല്‍കി. തന്‍റെ സൗഖ്യശക്തി തേടി വന്നവരെ യേശു ഒരിക്കും തള്ളിക്കളഞ്ഞില്ല. സഹായത്തിന് അപേക്ഷിച്ചവര്‍ സ്വയം രോഗങ്ങള്‍ വരുത്തിവെച്ചതാണെന്നു യേശുവിന് അറിയാമായിരുന്നു. യേശു അവരെ പക്ഷേ സൗഖ്യമാക്കാതിരുന്നില്ല. ക്രിസ്തുവില്‍നിന്ന് നന്മയുടെ ശക്തി അവരില്‍ പ്രവേശിച്ചപ്പോള്‍ എന്തായാലും പലര്‍ക്കും പാപബോധം ഉണ്ടായി, ശാരീരിക സൗഖ്യത്തോടൊപ്പം പലര്‍ക്കും ആത്മിക സൗഖ്യവും ഉളവായി. സുവിശേഷത്തിന് അന്നത്തെ ശക്തി ഇന്നുമുണ്ട്. എന്നാല്‍ എന്തുകൊണ്ട് അന്നത്തെ ആ ഗുണഫലം ഇന്നു നാം കാണുന്നില്ല?" E.G. White, _Welfare Ministry_, pp. 24,25.

`നിങ്ങളുടെ പ്രാര്‍ത്ഥന മാത്രമല്ല, ശുശ്രൂഷയുടെ കരസ്പര്‍ശം കൂടി ആവശ്യമായിരിക്കുന്ന ആരെയെങ്കിലും നിങ്ങള്‍ക്ക് അറിയാമോ?`