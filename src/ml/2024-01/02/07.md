---
title:  കൂടുതല്‍ പഠനത്തിന്
date:   12/01/2024
---

വായിക്കുക: സങ്കീര്‍ത്തനം 42:8; Ellen G. White, “Poetry and songs”, pp. 159-168 in Education. ഈ ആത്മപ്രേരിത എഴുത്തുകളിള്‍ പ്രാര്‍ത്ഥനയും ഗാനങ്ങളും എങ്ങനെ ബന്ധപ്പെട്ടിരിക്കുന്നു?

എലന്‍ ജി. വൈറ്റ്, ദാവീദിന്‍റെ പശ്ചാത്താപ സങ്കീര്‍ത്തനങ്ങളെ (സങ്കീ. 51) ആത്മാവിന്‍റെ ഭാഷയായി വിവരിക്കുന്നു. അവന്‍റെ പ്രാര്‍ത്ഥനകള്‍ ആകട്ടെ പാപം സംബന്ധിച്ച ശരിയായ ദുഃഖത്തിന്‍റെ സ്വഭാവത്തെ വ്യക്തമാക്കുന്നു (_Steps to Christ_, 24,25). സങ്കീര്‍ത്തന വചനങ്ങളെ മനഃപാഠമാക്കുവാന്‍ അവ വിശ്വാസികളെ പ്രോത്സാഹിപ്പിക്കുന്നു. ദൈവത്തിന്‍റെ സാന്നിധ്യം അവരുടെ ജീവിതങ്ങളില്‍ സംരക്ഷിക്കപ്പെടുന്നതിനുള്ള ഉപാധികളാണ് അവ. പരിശോധനകളും ശത്രുഭയവും അനുഭവപ്പെട്ടപ്പോള്‍ സങ്കീര്‍ത്തനങ്ങളിലൂടെ യേശു ശബ്ദമുയര്‍ത്തിയതിനെ അവര്‍ ഉയര്‍ത്തിക്കാട്ടുന്നു. "വിശുദ്ധഗീതങ്ങളുടെ വാക്കുകളിലൂടെ എത്രയെത്ര തവണ ആത്മാവില്‍ അനുതാപത്തിന്‍റെയും വിശ്വാസത്തിന്‍റെയും പ്രത്യാശയുടെയും സ്നേഹത്തിന്‍റെയും ആനന്ദത്തിന്‍റെയും ഉറവുകളെ തുറക്കപ്പെട്ടതായും" അവര്‍ പറയുന്നു... "പല പാട്ടുകളും നിശ്ചയമായും പ്രാര്‍ത്ഥനകളാണ്." Education, 162-168.

നമ്മള്‍ സങ്കീര്‍ത്തനങ്ങളെ പാടുകയും പ്രാര്‍ത്ഥിക്കുകയും ചെയ്യുമ്പോള്‍, സങ്കീര്‍ത്തനക്കാരുടെ അതേ സ്ഥിരോത്സാഹവും ധൈര്യവും കരുത്തും പ്രത്യാശയും നമുക്കും അനുഭവപ്പെടുന്നു. നമ്മുടെ ആത്മീകയാത്ര തുടരുവാന്‍ അവ പ്രോത്സാഹിപ്പിക്കുന്നു. നാം തനിച്ചല്ലെന്ന് അവ ആശ്വസിപ്പിക്കുന്നു. മറ്റു മനുഷ്യരും ഇരുണ്ട കാലങ്ങളിലൂടെ കടന്നു ദൈവകൃപയാല്‍ വിജയിച്ചിട്ടുണ്ട്. നമുക്കുവേണ്ടി പ്രാര്‍ത്ഥിക്കുവാന്‍ എപ്പോഴും ജീവിക്കുന്നവനായ ക്രിസ്തുവിന്‍റെ തീഷ്ണമായ പക്ഷവാദത്തിന്‍റെ കിരണങ്ങളെ അവ നമുക്കു കാട്ടിത്തരുന്നു.

പ്രാര്‍ത്ഥനയിലും ആരാധനയിലും സങ്കീര്‍ത്തനങ്ങളെ ഉള്‍പ്പെടുത്തുമ്പോള്‍ വിശ്വാസ സമൂഹത്തിനു മനുഷ്യാനുഭവങ്ങളുടെ പൂര്‍ണ്ണത ബോധ്യമാകും. ആ അനുഭവങ്ങളെ ആരാധനയുടെ വിവിധ വശങ്ങളില്‍ ഉള്‍പ്പെടുത്തുവാന്‍ അതു നമ്മെ പഠിപ്പിക്കുന്നു. സങ്കീര്‍ത്തനങ്ങള്‍ ദിവ്യ-മനുഷ്യ പ്രാര്‍ത്ഥനകളും ഗീതങ്ങളുമാണ്. അതേ കാരണത്താല്‍ ആരാധനയില്‍ സങ്കീര്‍ത്തനങ്ങള്‍ ഉള്‍പ്പെടുത്തുന്നത് വിശ്വാസ സമൂഹത്തെ ദൈവയിഷ്ടത്തിന്‍റെയും ശക്തമായ സൗഖ്യദായക കൃപയുടെയും കേന്ദ്രത്തില്‍ എത്തിക്കുന്നു.

**ചര്‍ച്ച**:

`പരിശീലിക്കപ്പെടാത്ത സ്വാഭാവികരീതി മാത്രം പ്രാര്‍ത്ഥന അല്ലാതിരിക്കുന്നത് എന്തുകൊണ്ടാണ്?`

`ബൈബിള്‍ പ്രാര്‍ത്ഥനകളായ സങ്കീര്‍ത്തനങ്ങളെ നമ്മുടെ പ്രാര്‍ത്ഥനാ ജീവിതത്തില്‍ എങ്ങനെ പ്രയോജനപ്പെടുത്താം?`

`സമൂഹ പ്രാര്‍ത്ഥനകളില്‍ സങ്കീര്‍ത്തനങ്ങളെ എങ്ങനെ ഉപയോഗപ്പെടുത്താം?`

`വിശ്വാസ പ്രയാണത്തിന്‍റെ സങ്കീര്‍ണ്ണതകളെയും സൗഖ്യദായക ദൈവകൃപകളെയും സങ്കീര്‍ത്തനങ്ങള്‍ എങ്ങനെ വെളിപ്പെടുത്തുന്നു.`