---
title:  നൈരാശ്യത്തില്‍നിന്നു പ്രത്യാശയിലേക്ക്
date:   10/01/2024
---

ദൈവത്തിന്‍റെ സാന്നിധ്യം വളരെ അകലെയാണെന്നു തോന്നിയ സന്ദര്‍ഭങ്ങള്‍ നമ്മള്‍ എല്ലാവരും നേരിട്ടിട്ടുണ്ടാകും. ഇതെങ്ങനെ സംഭവിക്കാന്‍ ഇടയായി എന്നു ചിന്തിക്കാത്ത ആരുണ്ടാകും?

സങ്കീര്‍ത്തനക്കാരും ശേഷം മനുഷ്യരായ നമ്മെപ്പോലെ, നിശ്ചയമായും അത്തരം കാര്യങ്ങള്‍ നേരിട്ടിരുന്നു. നമ്മുടെ പാപങ്ങള്‍, അതെ, നമ്മുടെ ജീവിതങ്ങളില്‍ പരിശോധനകള്‍ കൊണ്ടുവന്നിട്ടുണ്ട്; മറ്റു സന്ദര്‍ഭങ്ങളില്‍ അവ അന്യായമെന്നു തോന്നിയിരുന്നു; എങ്കിലും നമ്മള്‍ നേരിടുന്ന പ്രതികൂലങ്ങള്‍ നാം അര്‍ഹിക്കുന്നില്ല എന്നു നാം കരുതുന്നു. വീണ്ടും, ആരാണ് അവിടെ ഇല്ലാതിരുന്നത്?

`സങ്കീര്‍ത്തനം 13 വായിക്കുക. ഏതു രണ്ടു പ്രധാന മനോഭാവങ്ങളെ ഇവിടെ നാം തിരിച്ചറിയുന്നു? സങ്കീര്‍ത്തനക്കാരന്‍റെ പൊതുവായ കാഴ്ചപ്പാടില്‍ ഏതു തീരുമാനമാണ് മൗലികമായ മാറ്റം ഉളവാക്കിയത്?`

"യഹോവേ എത്രത്തോളം നീ എന്നെ മറന്നുകൊണ്ടിരിക്കും? നീ എത്രത്തോളം നിന്‍റെ മുഖത്തെ ഞാന്‍ കാണാതവണ്ണം മറയ്ക്കും?" (സങ്കീ. 13:1). ഈ ആശയങ്ങള്‍ തെറ്റാണെന്നു പറയാന്‍ ആര്‍ക്കാണു കഴിയാത്തത്? (ദൈവം എപ്പോഴെങ്കിലും നമ്മില്‍ ആരെയെങ്കിലും മറക്കുന്നുണ്ടോ?)

മറ്റൊരു സാധാരണ പിശക് അപ്പോള്‍ സങ്കീര്‍ത്തനം 13 നമുക്കു കാട്ടിത്തരികയാണ്. പ്രാര്‍ത്ഥിക്കയില്‍ നാം നമ്മില്‍ തന്നെയും നമ്മുടെ പ്രശ്നങ്ങളിലും ശ്രദ്ധ കേന്ദ്രീകരിക്കുന്നു എന്നതാണ് ആ പിശക്. ഈ സങ്കീര്‍ത്തനം നമ്മുടെ പ്രാര്‍ത്ഥനയില്‍ മാറ്റം വരുത്തുന്നു. ദൈവം തന്‍റെ ജനത്തോട് ഇടപെടുന്നതില്‍ എന്നും വിശ്വസ്തനും ദൈവസ്വഭാവം മാറ്റം ഇല്ലാത്തതും ആണെന്നു ചിന്തിക്കുന്നതിലേക്ക് ഈ സങ്കീര്‍ത്തനം നമ്മെ നയിക്കുന്നു.

നിശ്ചയമായും, സങ്കീര്‍ത്തനം വിലാപത്തിലും പരാതിയിലുമാണു തുടങ്ങുന്നതെങ്കിലും അങ്ങനെ അവസാനിക്കുന്നില്ല. അതാണ് ഏറ്റവും നിര്‍ണ്ണായകമായ വസ്തുത.

ദൈവത്തിന്‍റെ വീണ്ടെടുപ്പിന്‍ ശക്തിയില്‍ വിശ്വസിക്കുക എന്നതിനെ ബോധപൂര്‍വ്വം കര്‍ശനമായി തിരഞ്ഞെടുക്കുന്നതിലേക്കു സങ്കീര്‍ത്തനം 13 നമ്മെ നയിക്കുന്നു (വാ. 5). അങ്ങനെ നമ്മുടെ ഭയവും ആശങ്കയും മാറി (13:1-4) സാവധാനം നാം ദൈവത്തിന്‍റെ രക്ഷയിലേക്ക് എത്തുന്നു. തുടര്‍ന്നു, വിലാപത്തില്‍നിന്ന് നമ്മള്‍ സ്തുതിയിലേക്കും, നിരാശയില്‍നിന്ന് പ്രത്യാശയിലേക്കും നാം മാറിവരുന്നു (13:5,6).

എന്നാലും, സങ്കീര്‍ത്തന വചനത്തെ അവയുടെ അര്‍ത്ഥം ഗ്രഹിക്കാതെ, വെറുതെ ഉരുവിടുന്നതുകൊണ്ടുമാത്രം, ഉദ്ദേശിക്കപ്പെടുന്ന ആധികാരിക മാറ്റം ഉളവാകുകയില്ല. സങ്കീര്‍ത്തനങ്ങളെ പ്രാര്‍ത്ഥിക്കുമ്പോള്‍, അത് ആവശ്യപ്പെടുന്നവിധം പ്രവര്‍ത്തിക്കുന്നതിനു നാം പരിശുദ്ധാത്മാവിന്‍റെ സഹായം തേടേണ്ടതുണ്ട്. വിശ്വാസികളുടെ സ്വഭാവങ്ങളിലും ക്രിയകളിലും മാറ്റം വരുത്തുവാന്‍ (അറിവു മാത്രമല്ല) പര്യാപ്തമായ ദൈവവചനങ്ങളാണ് സങ്കീര്‍ത്തനങ്ങള്‍. ദൈവകൃപയാല്‍, സങ്കീര്‍ത്തന വാഗ്ദാനങ്ങള്‍ വിശ്വാസികളുടെ ജീവിതങ്ങളില്‍ പ്രകടമായിത്തീരുന്നു. ദൈവ ഇഷ്ടപ്രകാരം നമ്മെ മാറ്റുന്നതിനും ക്രിസ്തുവുമായി ഒന്നാകുന്നതിനും നാം ദൈവവചനത്തെ അനുവദിക്കണം. ക്രിസ്തുവാണ് ദൈവയിഷ്ടം നമുക്കു പരിപൂര്‍ണ്ണമായി കാട്ടിത്തന്നത്. ജഡത്തില്‍ അവതരിച്ച ദൈവപുത്രന്‍ സങ്കീര്‍ത്തനങ്ങളെ പ്രാര്‍ത്ഥിച്ചിരുന്നു.

`നിങ്ങളുടെ പരിശോധനകള്‍ എപ്രകാരം നിങ്ങളെ ദൈവത്തോട് അടുപ്പിക്കുന്നു? അശ്രദ്ധ എങ്ങനെ നിങ്ങളെ ദൈവത്തില്‍നിന്ന് അകറ്റിക്കളയും?`