---
title:  പ്രാര്‍ത്ഥിക്കുവാന്‍ ഞങ്ങളെ പഠിപ്പിക്കേണമേ
date:   06/01/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 105:5; കൊലൊസ്യര്‍ 3:16; യാക്കോബ് 5:13; സങ്കീര്‍ത്തനം 44; 22; 13; 60:1-5.

> <p>മനഃപാഠവാക്യം</p>
> "അവന്‍ ഒരു സ്ഥലത്തു പ്രാര്‍ത്ഥിച്ചുകൊണ്ടിരുന്നു; തീര്‍ന്നശേഷം ശിഷ്യന്മാരില്‍ ഒരുത്തന്‍ അവനോട്: കര്‍ത്താവേ, യോഹന്നാന്‍ തന്‍റെ ശിഷ്യന്മാരെ പഠിപ്പിച്ചതുപോലെ ഞങ്ങളെയും പ്രാര്‍ത്ഥിപ്പാന്‍ പഠിപ്പിക്കേണമേ എന്നു പറഞ്ഞു" (ലൂക്കൊസ് 11:1).

പഠിക്കാതെയും ബാഹ്യപ്രേരണകൂടാതെയും സ്വാഭാവികമായുള്ള പ്രാര്‍ത്ഥന ആണ് യഥാര്‍ത്ഥമെന്നു ചില ക്രിസ്ത്യാനികള്‍ കരുതുന്നുണ്ട്. എന്നാല്‍ പ്രാര്‍ത്ഥിക്കാന്‍ പഠിപ്പിക്കേണമേ എന്നു ശിഷ്യന്മാര്‍ യേശുവിനോട് ആവശ്യപ്പെട്ടപ്പോള്‍ അവര്‍ക്കു വലിയ നേട്ടം ഉണ്ടായി. ദൈവം ഒരു പ്രാര്‍ത്ഥനാ പുസ്തകത്തെ, സങ്കീര്‍ത്തനത്തെ, ബൈബിളിന്‍റെ ഹൃദയഭാഗത്തു തന്നെ ചേര്‍ത്തുവെച്ചു. പുരാതന കാലത്തു ദൈവജനം എങ്ങനെ പ്രാര്‍ത്ഥിച്ചു എന്നു നമുക്കു കാണിച്ചുതരുവാന്‍ മാത്രമല്ല, ഇക്കാലത്ത് നാം എങ്ങനെ പ്രാര്‍ത്ഥിക്കണമെന്നു നമ്മെ പഠിപ്പിക്കുന്നതിനും കൂടിയാണത്.

യേശുവിന്‍റേതടക്കം ആദിമകാലം മുതല്‍ക്കേ സങ്കീര്‍ത്തനങ്ങള്‍ ദൈവജനത്തിന്‍റെ പ്രാര്‍ത്ഥനാരീതിയെ രൂപപ്പെടുത്തിയിട്ടുണ്ട് (1 ദിന. 16:7,9; നെഹെ. 12:8; മത്താ. 27:46; എഫെ. 5:19). ദൈവജനത്തിന്‍റെ ജീവിതയാത്രയിലും ദൈവവുമായുള്ള ബന്ധത്തില്‍ അവരുടെ വളര്‍ച്ചയിലും സങ്കീര്‍ത്തനങ്ങള്‍ എങ്ങനെ സഹായിച്ചെന്ന് ഈ ആഴ്ചയില്‍ നാം മനസ്സിലാക്കും. സങ്കീര്‍ത്തനങ്ങള്‍ പ്രാര്‍ത്ഥനകളും അതിനാല്‍ തന്നെ വിലമതിക്കാന്‍ ആകാത്തവയും ആണ്. അത് അവയുടെ ദൈവശാസ്ത്ര ഉള്‍ക്കാഴ്ചയുടെ കാര്യത്തില്‍ മാത്രമല്ല, നമ്മുടെ വ്യക്തിപരവും സമൂഹമായുമുള്ള പ്രാര്‍ത്ഥനകളെ പരിപോഷിപ്പിക്കുന്നതിലും മാറ്റിമറിക്കുന്നതിലും അവ വിലപ്പെട്ടവയാണ്. സങ്കീര്‍ത്തനങ്ങള്‍ പ്രാര്‍ത്ഥിക്കുന്നതിലൂടെ പലര്‍ക്കും പതിവായും ഫലപ്രദമായും പ്രാര്‍ത്ഥനാ ജീവിതങ്ങളെ രൂപപ്പെടുത്തുന്നതിനും വളര്‍ത്തുന്നതിനും അവ സഹായകം ആയിട്ടുണ്ട്. കാര്യങ്ങള്‍ അത്ര നന്നല്ലാത്ത കാലത്തിന്‍റെ പശ്ചാത്തലത്തില്‍ പ്രത്യേകമായി സങ്കീര്‍ത്തനങ്ങളെ കാണുവാന്‍ ഈ ആഴ്ച നാം ശ്രമിക്കുന്നു.

_*ഈ ആഴ്ചയിലെ പാഠം പഠിച്ച് ജനുവരി 13 ലെ ശബ്ബത്തിനായി ഒരുങ്ങുക_