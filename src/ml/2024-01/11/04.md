---
title:  സീയോന്‍ - സര്‍വ്വ രാജ്യങ്ങളുടെയും ഭവനം
date:   12/03/2024
---

`സങ്കീര്‍ത്തനം 87:1,2 വായിക്കുക. സീയോനിനെ ഇത്ര ബഹുമാനിത ഇടം ആക്കുന്നത് എന്താണ്?`

ദൈവം പ്രത്യേകാല്‍ തിരഞ്ഞെടുത്തതും പ്രിയമേറിയതുമായ ഒരു നഗരമായി സീയോന്‍ വാഴ്ത്തപ്പെടുന്ന ഒരു ഗീതമാണ് സങ്കീര്‍ത്തനം 87. ദൈവത്തിന്‍റെ വിശുദ്ധമന്ദിരത്തിന്‍റെ അടിസ്ഥാനം സീയോന്‍ മലയിലാണ് (സങ്കീ. 2:6; 15:1). കാലത്തിന്‍റെ അന്ത്യത്തില്‍ സീയോന്‍ മറ്റെല്ലാ മലകളിലും ഉന്നതം ആയിരിക്കും. ദൈവത്തിനു മുഴുവന്‍ ലോകത്തിന്മേലുള്ള ഉന്നതാധിപത്യത്തെയാണ് അതു സൂചിപ്പിക്കുന്നത് (സങ്കീ. 99:2; യെശ. 2:2; മീഖാ. 4:1). സീയോനിനെ "പര്‍വ്വതം" എന്നു സങ്കീര്‍ത്തനം 87 പരാമര്‍ശിക്കുന്നു, അതിന്‍റെ ഉന്നതിയെ/മഹിമയെ ആണ് പരാമര്‍ശം എടുത്തുകാണിക്കുന്നത് (സങ്കീ. 133:3). "യാക്കോബിന്‍റെ സകല നിവാസങ്ങളെക്കാളും ദൈവം സീയോനിന്‍റെ പടിവാതിലുകളെ അധികം ഇഷ്ടപ്പെടുന്നു (സങ്കീ. 87:2). യിസ്രായേലിലെ മറ്റെല്ലാ സ്ഥലങ്ങള്‍ക്കും മീതേയുള്ള മേന്മയെയാണ് അതു വെളിപ്പെടുത്തുന്നത്. ശീലോവും ബെഥേലുമൊക്കെ അത്തരം ദൈവജനത്തിന്‍റെ പ്രത്യേക കൂടിവരവിനുള്ള സ്ഥലങ്ങള്‍ ആയിരുന്നു. ദൈവത്തിന്‍റെ യഥാര്‍ത്ഥ സത്യാരാധന ദൈവത്തിന്‍റെ തിരഞ്ഞെടുക്കപ്പെട്ട സ്ഥലങ്ങളിലും നിര്‍ദ്ദേശിക്കപ്പെട്ടവിധത്തിലും ആയിരിക്കണമെന്നു 87-ാം സങ്കീര്‍ത്തനം ഉറപ്പിച്ചു പറയുന്നു.

`സങ്കീര്‍ത്തനം 81:3-7 വായിക്കുക. സീയോനിനെ സംബന്ധിച്ച മഹത്വമേറിയ കാര്യങ്ങള്‍ എന്തൊക്കെയാണ്?`

ദൈവത്തിലേക്കു സീയോനിന്‍റെ മഹത്വം സകലദേശങ്ങളെയും ചേര്‍ത്തടുപ്പിക്കുന്നു. അതിനാല്‍ ദൈവരാജ്യത്തിന്‍റെ അതിരുകള്‍ സകലദേശങ്ങളെയും ഉള്‍ക്കൊള്ളുവാന്‍ മതിയായതാണ്. ദൈവത്തെ തങ്ങളുടെ രക്ഷകനായി അംഗീകരിക്കുന്ന എല്ലാവരുടെയും ആത്മിക ജന്മസ്ഥലമായി സീയോന്‍ ചിത്രീകരിക്കപ്പെടുന്നുണ്ടെങ്കിലും മറ്റുദേശങ്ങളെ ഒന്നും ദൈവം രണ്ടാം നിര പൗരന്മാരായി കണക്കാക്കുന്നില്ല എന്നത് ശ്രദ്ധേയമാണ്.

രജിസ്റ്റര്‍ ചെയ്യുന്നതില്‍ വ്യക്തികളുടെ ജന്മസ്ഥലങ്ങള്‍ ചേര്‍ത്തിരുന്നു (നെഹെ. 7:5; ലൂക്കൊ. 2:1-3). ദേശങ്ങള്‍/രാജ്യങ്ങള്‍ സീയോനില്‍ ജന്മംകൊള്ളുന്നു എന്നു സങ്കീര്‍ത്തനം മൂന്നു പ്രാവശ്യം പ്രസ്താവിക്കുന്നു. ദൈവം അവര്‍ക്ക് ഒരു പുതിയ തിരിച്ചറിയല്‍ നല്‍കുന്നു എന്നും സീയോനില്‍ നിയമപ്രകാരം ജനിച്ച മക്കളുടെ എല്ലാ സാവകാശങ്ങളും (പദവികള്‍/അനുഗ്രഹങ്ങള്‍) അവര്‍ക്കും നല്‍കുന്നു എന്നുമാണ് അതിന്‍റെ അര്‍ത്ഥം (സങ്കീ. 87:4-6).

യെഹൂദരുടെയും ഇതരവംശങ്ങളുടെയും രക്ഷയിലേക്കു 87-ാം സങ്കീര്‍ത്തനം വിരല്‍ ചൂണ്ടുന്നു. ക്രിസ്തുവിന്‍റെ വീണ്ടടുപ്പിന്‍ ശുശ്രൂഷയിലൂടെ അവര്‍ ഒരേ സഭയില്‍ ഏകീകരിക്കപ്പെട്ടിരിക്കുന്നു (റോമ. 3:23, 29-30; 10:12; ഗലാ. 3:28,29; കൊലൊ. 3:11). സീയോനിന്‍റെ അഭിവൃദ്ധിയെ സങ്കീര്‍ത്തനം ചിത്രീകരിക്കുന്നത്, ദാനീയേലിന്‍റെ ദര്‍ശനത്തിലെ ഭൂമി മുഴുവന്‍ നിറയുന്ന ദൈവരാജ്യത്തിന്‍റെ അസാധാരണ വളര്‍ച്ചയുടെ ഒരു ദൃശ്യം നല്‍കുന്നതിലൂടെയാണ് (ദാനീ. 2:34,35,44,45). ദൈവരാജ്യം സകല പക്ഷികള്‍ക്കും അഭയം നല്‍കുന്ന വൃക്ഷമായി യേശു ഉപമിക്കുന്നതും അതിനു സമമാണ് (മത്താ. 13:32).

`എല്ലാ ജനതകളെയും സ്വീകരിക്കുവാനുള്ള സീയോനിന്‍റെ സന്നദ്ധത, സുവിശേഷം സകലദേശങ്ങളിലും പ്രസംഗിക്കപ്പെടുന്നതില്‍ എങ്ങനെ നിവൃത്തിയാകുന്നു? (മത്താ. 28:18-20). ത്രിവിധദൂതുകള്‍ ഇതുമായി എങ്ങനെ യോജിക്കുന്നു.`