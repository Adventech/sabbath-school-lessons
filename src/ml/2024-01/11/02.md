---
title:  ആലയത്തില്‍ ഒരു ദിവസം വേറെ ആയിരം ദിവസങ്ങളേക്കാള്‍ ഉത്തമം
date:   10/03/2024
---

`സങ്കീര്‍ത്തനം 84:1-4 വായിക്കുക. ദൈവത്തിന്‍റെ ആലയത്തില്‍ വസിക്കുവാന്‍ സങ്കീര്‍ത്തനക്കാരന്‍ വാഞ്ഛിക്കുന്നത് എന്തുകൊണ്ടാണ്?`

ദൈവാലയത്തെ തന്‍റെ സ്ഥിരമായ വാസസ്ഥലം ആക്കുവാന്‍ സങ്കീര്‍ത്തനക്കാരന്‍ "കാത്തിരിക്കുന്നു", ക്ഷീണിക്കുന്നു. അവിടെ ആയാല്‍ അവന് എന്നെന്നേക്കും ദൈവത്തിന്‍റെ സമീപം ആയിരിക്കാന്‍ കഴിയും (സങ്കീ. 82:1,2). ദൈവത്തിന്‍റെ ജീവനുള്ള സാന്നിധ്യം (84:2) വിശുദ്ധമന്ദിരത്തെ തുല്യമില്ലാത്ത ഒരിടം ആക്കുന്നു. ആ വിശുദ്ധമന്ദിരത്തില്‍ ആരാധകര്‍ക്കു "ദൈവത്തിന്‍റെ സൗന്ദര്യം ദര്‍ശിക്കാനാകും" (സങ്കീ. 27:4; 63:2). ദൈവത്തിന്‍റെ ആലയത്തിലെ നന്മ കൊണ്ട് അവര്‍ തൃപ്തരാകും (65:4). സങ്കീര്‍ത്തനം 84 ല്‍, സമാന്തരത ഇല്ലാത്ത സന്തോഷമാണ് പ്രാപിക്കുന്നത്, ദൈവത്തോടുള്ള ബന്ധത്തില്‍, അതില്‍ ദൈവത്തെ സ്തുതിക്കുന്നതും (84:4), ദൈവത്തില്‍ ശക്തി കണ്ടെത്തുന്നതും (84:5), ദൈവത്തില്‍ ആശ്രയിക്കുന്നതും (വിശ്വസിക്കുന്നത്) അടങ്ങിയിരിക്കുന്നു (84:12).

വിശുദ്ധമന്ദിരത്തിലാണ് അത്തരം വിശുദ്ധബന്ധങ്ങള്‍ കൂട്ടുവിശ്വാസികളുമൊത്തുള്ള ആരാധനയിലൂടെയും കൂട്ടായ്മയിലൂടെയും പരിപോഷിപ്പിക്കപ്പെടുന്നത്. വിശുദ്ധമന്ദിരത്തിലെ ദൈവത്തിന്‍റെ ജീവനുള്ള സാന്നിധ്യം ആരാധകര്‍ക്കു ദൈവത്തിന്‍റെ മഹത്വമുള്ള രാജ്യത്തിന്‍റെ ഒരു ദര്‍ശനവും നിത്യജീവന്‍റെ ഒരു സ്വാദും നല്‍കുന്നു.

സങ്കീര്‍ത്തനം 84:5-12 വായിക്കുക. വിശുദ്ധമന്ദിരംകൊണ്ട് മറ്റാര്‍ക്കുകൂടി അനുഗ്രഹിക്കപ്പെടാനാകും?
`
`ദൈവത്തിന്‍റെ അനുഗ്രഹങ്ങള്‍ വിശുദ്ധമന്ദിരത്തില്‍ നിന്നു പ്രസരിക്കുന്നതായി വിവരിക്കപ്പെടുന്നു. ദൈവാലയത്തിലെ ശുശ്രൂഷക്കാര്‍ക്ക് അവ ആദ്യം നല്‍കപ്പെടുന്നു (84:4). പിന്നീട് വിശുദ്ധമന്ദിരത്തിലേക്കുള്ള തീര്‍ത്ഥാടകര്‍ക്ക് അവരുടെ വഴിയില്‍വച്ചും (84:5-10), ഒടുവിലായി ഭൂമിയുടെ അറ്റങ്ങളോളവും എത്തുന്നു. ദൈവത്തെ തന്‍റെ വിശുദ്ധമന്ദിരത്തില്‍ കണ്ടെത്താമെന്ന പ്രത്യാശ തീര്‍ത്ഥാടകരുടെ വിശ്വാസത്തെ ശക്തിപ്പെടുത്തുന്നു (84:7). യാത്രാ ദുരിതക്ലേശങ്ങള്‍മൂലം സാധാരണ യാത്രക്കാരന്‍ ക്ഷീണിതനാകും. വിശുദ്ധമന്ദിരത്തിലേക്കുള്ള തീര്‍ത്ഥാടകര്‍ക്കാകട്ടെ വിശുദ്ധമന്ദിരത്തോടു സമീപിക്കും തോറും അവരുടെ ശക്തി വര്‍ദ്ധിക്കുന്നു.

ശാരീരികമായി ദൂരെ ആയിരിക്കുമ്പോഴും യോഗ്യമായി ജീവിച്ചുകൊണ്ട് ദൈവമക്കള്‍ ദൈവത്തിന്‍റെ വിശുദ്ധമന്ദിരത്തിന്‍റെ ഒരു മുഖമുദ്ര തുടരെ ധരിക്കുന്നു (84:11). ദൈവത്തിന്‍റെ വിശുദ്ധമന്ദിരത്തില്‍ പ്രവേശിക്കുന്ന നീതിമാന്മാരുടെ ഒരു പ്രത്യേകത ആണത് (സങ്കീ. 15:1,2). ദൈവം "ഒരു സൂര്യന്‍" എന്നു വിളിക്കപ്പെടുന്നു. വിശുദ്ധമന്ദിരത്തില്‍ നിന്നുള്ള അനുഗ്രഹങ്ങള്‍ സൂര്യകിരണങ്ങള്‍പോലെ ഭൂമിയുടെ അറ്റങ്ങളോളം എത്തുന്നതായി അതു കാണിക്കുന്നു (84:11). വിശ്വാസത്തിലൂടെ ദൈവത്തോടൊത്തു വസിക്കുന്നവര്‍ അങ്ങനെ എവിടെ ആയിരുന്നാലും ദൈവകൃപ പ്രാപിക്കുന്നു.

`വെളിപ്പാട് 21:3 വായിക്കുക. ഭൗമിക വിശുദ്ധമന്ദിരത്തില്‍ പ്രതിഫലിച്ച ഏതു പ്രത്യാശ ഇവിടെ നമുക്കുണ്ട്? ഇതിനെ അനുമാനിക്കുവാന്‍ പോലും നമുക്ക് എങ്ങനെ കഴിയും?`