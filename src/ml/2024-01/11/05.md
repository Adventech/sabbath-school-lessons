---
title:  സീയോനിന്‍റെ സുരക്ഷയും സമാധാനവും
date:   13/03/2024
---

`സങ്കീര്‍ത്തനം 46:1-7 വായിക്കുക. ലോകം കവിതാരൂപേണ എപ്രകാരം ചിത്രീകരിക്കപ്പെടുന്നു?`

സര്‍വ്വത്ര ദുരിത സങ്കീര്‍ണ്ണമായ ഭൂമിയുടെ അവസ്ഥയെ സങ്കീര്‍ത്തനം വ്യക്തമായി വിവരിക്കുന്നു. മുമ്പുണ്ടായിട്ടില്ലാത്ത അതിതീവ്രമായ പ്രകൃതി ദുരന്തങ്ങളുടെ ദൃശ്യങ്ങളായാണ് അവ ചിത്രീകരിക്കപ്പെട്ടിരിക്കുന്നത് (സങ്കീ. 46:2,3). ഇരച്ചു കലങ്ങുന്ന വെള്ളങ്ങള്‍ മത്സരികളായ ദേശങ്ങളെയും ഭൂമിയില്‍ ദുഷ്ടന്മാര്‍ ഉളവാക്കുന്ന വിവിധ പ്രശ്നങ്ങളെയും സാദൃശീകരിക്കുന്നു (സങ്കീ. 99:3,4; 124:2-5). അതേപ്രകാരം, സങ്കീര്‍ത്തനം 46 ലെ പ്രകൃതി ദുരന്തങ്ങള്‍, ദേശങ്ങള്‍ ലോകത്തെ യുദ്ധങ്ങള്‍ കൊണ്ടു ദുരിതത്തില്‍ ആക്കുന്നതിനെയും ചിത്രീകരിക്കുന്നു (സങ്കീ. 46:6).

ഇതു വ്യക്തമായും ദൈവപരിജ്ഞാനം ഇല്ലാത്ത ഒരു ലോകമാണ് കാരണം, ദൈവം തന്‍റെ ജനത്തിന്‍റെ ഇടയിലാണ്, ദൈവം ഉള്ളിടത്തു സമാധാനം വര്‍ദ്ധിച്ചുവരുന്നു (സങ്കീ. 46:4,5). എന്നാല്‍ ദൈവത്തെ ലോകം ഉപേക്ഷിക്കുന്നെങ്കിലും ദൈവം ലോകത്തെ തള്ളിക്കളയുന്നില്ല. ദൈവം തന്‍റെ ജനത്തിന്‍റെ ഇടയിലായി ലോകത്ത് എപ്പോഴുമുണ്ട്. മറ്റൊരുവിധം പറഞ്ഞാല്‍ ദുഷ്കാര്യങ്ങള്‍ എങ്ങനെ സംഭവിച്ചാലും ലോകത്ത്, ഇവിടെ, ദൈവസാന്നിധ്യം ഉണ്ട്. അടിസ്ഥാനപരമായ ഈ സത്യം ഗ്രഹിക്കുന്നതിലൂടെ നമുക്ക് വ്യക്തിപരമായ പ്രത്യാശയും പ്രോത്സാഹനവും കണ്ടെത്താന്‍ കഴിയും.

ദൈവം, സമ്പൂര്‍ണ്ണ സങ്കേതം ആയവരാണ് സീയോനിന്‍റെ ശാശ്വതമായ സമാധാനത്തിന്‍റെയും സുരക്ഷയുടെയും ഉറവിടം. "എന്നാലും" എന്ന പ്രയോഗമാണ് സീയോനിന്‍റെ സുരക്ഷയെ എടുത്തുകാണിക്കുന്നത് (വാ. 3). ലോകം ദുരിതത്തില്‍ ആയിരുന്നാലും ദൈവജനം സുരക്ഷിതര്‍ ആയിരിക്കും. യാതൊരു കുഴപ്പവും ഇല്ലാതിരിക്കുന്നതാണ് സമാധാനം എന്നല്ല, ദൈവം തന്നില്‍ ആശ്രയിക്കുന്നവര്‍ക്കു നല്‍കുന്ന ദാനമാണ് സമാധാനം എന്നാണ് അതു കാണിക്കുന്നത്. ദൈവത്തിലെ തികഞ്ഞ വിശ്വാസം കൊടുങ്കാറ്റിന്‍റെ നടുവിലും ദൈവമക്കള്‍ക്ക് സമാധാനവും സുരക്ഷയും നല്‍കുന്നു (മത്താ. 8:23-27). പ്രസക്തമായ ചോദ്യം ഇതാണ്: ദൈവം ലോകത്തെ അതിന്‍റെ വിനാശകരമായ തിരഞ്ഞടുപ്പിനും പ്രവൃത്തികള്‍ക്കുമായി എന്നേക്കും വിട്ടുകൊടുക്കുമോ?

`സങ്കീര്‍ത്തനം 46:6-11 വായിക്കുക. ലോകത്തിലെ അതിക്രമങ്ങള്‍ക്കും നശീകരണത്തിനും എതിരേയുള്ള ദൈവത്തിന്‍റെ പ്രതികരണം എന്താണ്?`

ദൈവം തന്‍റെ അതൃപ്തിയുടെ ശക്തിയോടെ, ഭൂമിയെ സൃഷ്ടിച്ച അതേ ശക്തിയോടെ, ഭൂമിയെ ഉരുക്കുംവിധമാണ് ഇപ്പോള്‍ പ്രതികരിക്കുന്നത് (സങ്കീ. 46:6). എന്നാല്‍ ഉരുക്കല്‍ നാശത്തിലല്ല, പക്ഷേ പുതുക്കുന്നതിലാണ് അവസാനിക്കുന്നത്. ദൈവം തന്‍റെ സമാധാനത്തെ സീയോനില്‍നിന്നു ഭൂമിയുടെ അറുതികളോളം എത്തിക്കുന്നു. ദൈവം യുദ്ധങ്ങളെ അവസാനിപ്പിക്കുകയും നശീകരണ ഉപകരണങ്ങളെ ഇല്ലാതാക്കുകയും ചെയ്യും (സങ്കീ. 46:9). ഇതാണ് ക്രിസ്ത്യാനികള്‍ക്കുള്ള വലിയ പ്രത്യാശ. യേശുവിന്‍റെ രണ്ടാം വരവില്‍ അതു സംഭവിക്കും.

`ദുരിത കോലാഹലങ്ങള്‍ നിറഞ്ഞ ലോകത്തില്‍ ദൈവത്തില്‍ വിശ്വസിക്കാനും സമാധാനം നേടാനും എങ്ങനെ പഠിക്കേണ്ടതുണ്ട്?`