---
title:  സീയോനിലെ ദൈവത്തിനായുള്ള അടങ്ങാത്ത ആഗ്രഹം
date:   09/03/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 84; വെളിപ്പാട് 21:3; സങ്കീര്‍ത്തനം 122; 87; ഗലാത്യര്‍ 3:28,29; മത്തായി 28:18-20; സങ്കീര്‍ത്തനം 46;125.

> <p>മനഃപാഠവാക്യം</p>
> "എന്‍റെ ഉള്ളം യഹോവയുടെ പ്രകാരങ്ങളെ വാഞ്ഛിച്ചു മോഹിച്ചുപോകുന്നു; എന്‍റെ ഹൃദയവും എന്‍റെ മാംസവും ജീവിനുള്ള ദൈവത്തെ നോക്കി ഘോഷിക്കുന്നു" (സങ്കീ. 84:2).

സീയോനിന്‍റെ ഗീതങ്ങള്‍ ആനന്ദകരമായ ആത്മികഗാനങ്ങളാണ്. സീയോനിന്‍റെ സൗന്ദര്യത്തെയും യഹോവയുടെ പരമാധികാരത്തെയും അവ പ്രകാശിതമാക്കുന്നു. ആ യഹോവ തന്‍റെ വിശുദ്ധപര്‍വ്വതത്തില്‍ വാഴുന്നു. ഈ സങ്കീര്‍നങ്ങള്‍ പലപ്പോഴും ദൈവത്തിന്‍റെ ആലയത്തിന്‍റെ മഹിമകളെ വാഴ്ത്തുന്നു. മറ്റു സങ്കീര്‍ത്തനങ്ങളിലും കാണാവുന്നതായ ദൈവാലയത്തോടുള്ള സ്നേഹത്തെ അവ പ്രകടിപ്പിക്കുകയും ചെയ്യുന്നു. കോരഹ് പുത്രന്മാരാണ് ഇവയില്‍ പല സങ്കീര്‍ത്തനങ്ങളും രചിച്ചത്. വിശുദ്ധ മന്ദിരത്തിലെ ഗായകര്‍ എന്ന നിലയില്‍ യഹോവയുടെ ആലയം സംബന്ധിച്ച അനുഗ്രഹങ്ങളുടെ നേരിട്ടുള്ള അറിവും അനുഭവവും അവര്‍ക്ക് ഉണ്ടായിരുന്നു (1 ദിന. 6:31-38). അവര്‍ വിശുദ്ധമന്ദിരത്തിന്‍റെ കവാടങ്ങളെ കാക്കുന്നവരും ആയിരുന്നു (1 ദിന. 9:19).

സീയോനിനെ പ്രത്യാശയുടെയും ആനന്ദത്തിന്‍റെയും ഉറവിടം ആക്കുന്നത് എന്താണ്? ദൈവം തന്‍റെ ജനത്തിനിടയില്‍ ജീവനോടെ വസിക്കുന്നതിന്‍റെ പ്രതീകമാണ് സീയോന്‍. യിസ്രായേല്‍ ജനം ദൈവത്തിന്‍റെ തിരഞ്ഞെടുക്കപ്പെട്ട ജനം എന്നപോലെ സീയോന്‍ ദൈവത്തിന്‍റെ തിരഞ്ഞെടുക്കപ്പെട്ട പര്‍വ്വതം (മല) ആണ് (ആവ. 7:6; സങ്കീ. 78:68; 87:2). സീയോനില്‍നിന്നു ദൈവം ഭരണം നടത്തുന്നു (സങ്കീ. 99:1,2); തന്‍റെ വിശുദ്ധമന്ദിരവും അവിടെ സ്ഥാപിച്ചിരിക്കുന്നു (സങ്കീ. 87:1). സീയോന്‍ അങ്ങനെ ദിവ്യാനുഗ്രഹങ്ങളുടെയും സങ്കേതത്തിന്‍റെയും ഒരു സ്ഥാനമാണ് - സീയോന്‍ പലപ്പോഴും യെരൂശലേമിനു സമാന്തരമായോ അല്ലെങ്കില്‍ പരസ്പരം മാറിയോ പരാമര്‍ശിക്കപ്പെടുന്നു. യെരൂശലേമും അവിടെയുള്ള വിശുദ്ധമന്ദിരവും പുരാതന ലോകത്തിനു വേണ്ടിയുള്ള ദൈവത്തിന്‍റെ രക്ഷാപ്രവര്‍ത്തനങ്ങളുടെ കേന്ദ്രം ആയിരുന്നു.

സീയോനിന്‍റെ, അനുഗ്രഹങ്ങള്‍ ഭൂമിയുടെ അറ്റങ്ങളോളം കവിഞ്ഞൊഴുകുന്നു. യഹോവ ദൈവത്തിന്‍റെ വ്യക്തിത്വവും കൃപയും മറ്റേതു വിശുദ്ധ സ്ഥലത്തിന്‍റെയും സര്‍വ്വഭൂമിയുടെയും ആനന്ദമാണ് (സങ്കീ. 48:2). ദൈവത്തിന്‍റേതാണ് മുഴുവന്‍ ഭൂമിയും എന്ന് ഇത് ഉറപ്പിക്കുന്നു.

_*ഈ ആഴ്ചയിലെ പാഠം പഠിച്ച് മാര്‍ച്ച് 2 ലെ ശബ്ബത്തിനായി ഒരുങ്ങുക_