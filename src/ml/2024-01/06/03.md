---
title:  പീഡിതര്‍ക്കു നീതി
date:   05/02/2024
---

`വായിക്കുക: സങ്കീര്‍ത്തനം 9:18; 12:5; 40:17; 113:7; 146:6-10; 41:1-3. ഇവിടെ നമുക്കുള്ള ദൂത് എന്താണ്?`

ദൈവം അരക്ഷിതരായ പല ജനവിഭാഗങ്ങള്‍ക്കും വേണ്ടി പ്രത്യേക സുരക്ഷയും കരുതലും കാണിക്കുന്നു. അവരില്‍ ദരിദ്രരും, ഇല്ലായ്മക്കാരും, അടിച്ചമര്‍ത്തപ്പെട്ടവരും, അനാഥരും, വിധവമാരും, വിഭാര്യരും പരദേശികളും ഉള്‍പ്പെടുന്നു. ന്യായപ്രമാണ പുസ്തകങ്ങളും പ്രവാചക പുസ്തകങ്ങളും എന്നപോലെ സങ്കീര്‍ത്തനങ്ങളും ഇക്കാര്യത്തില്‍ സുവ്യക്തമാണ് (പുറ. 22:21-27; യെശ. 3:13-15).

പല സങ്കീര്‍ത്തനങ്ങളും "സാധുക്കളും ദരിദ്രരും" എന്ന പദപ്രയോഗം ഉപയോഗിക്കുന്നുണ്ട്. പക്ഷേ മതപരവും ദേശീയവുമായ കാര്യങ്ങളില്‍ മാത്രം അവരെ പ്രതിനിധീകരിക്കുന്നത് ഒഴിവാക്കുകയും ചെയ്യുന്നു. എല്ലാ മനുഷ്യവര്‍ഗ്ഗത്തിനും വേണ്ടിയുള്ള ദൈവത്തിന്‍റെ സാര്‍വ്വലൗകികമായ ശ്രദ്ധയെ ഉയര്‍ത്തി കാണിക്കുന്നതിനു വേണ്ടി ആണത്.

'സാധുക്കളും ദരിദ്രരും' എന്ന പ്രയോഗം ഭൗതിക സമ്പത്തു സംബന്ധമായി മാത്രമല്ല, അരക്ഷിതാവസ്ഥയെയും നിസ്സഹായതയെയും അതു സൂചിപ്പിക്കുന്നു. വാക്പ്രയോഗം ദൈവത്തിന്‍റെ അനുകമ്പയോടാണ് അഭ്യര്‍ത്ഥന നടത്തുന്നത്. ദൈവത്തില്‍നിന്നല്ലാതെ മറ്റു സഹായമില്ലെന്നും കഷ്ടം അനുഭവിക്കുന്നവന്‍ തനിച്ചാണെന്നുമുള്ള ആശയം അതു കൈമാറുകയും ചെയ്യുന്നു. 'സാധുക്കളും ദരിദ്രരും' എന്ന ചിത്രീകരണം ഒരുവന്‍റെ ആത്മാര്‍ത്ഥതയെയും സത്യസന്ധതയെയും ദൈവത്തോടുള്ള സ്നേഹത്തെയും സംബന്ധിക്കുന്നതാണ്. ദൈവത്തിലെ പൂര്‍ണ്ണാശ്രയം ഏറ്റുപറയുന്നതും സ്വയാശ്രയത്വവും തന്നില്‍ തന്നെയുള്ള ഉറപ്പും വിട്ടുകളയുന്നതുമാണ് ദൈവസ്നേഹം.

അതേസമയം എളിയവരെ സംരക്ഷണ ചെയ്യുന്നത് (സങ്കീ. 41:1-3) ദൈവത്തോടുള്ള മനുഷ്യരുടെ വിശ്വസ്തതയെ പ്രദര്‍ശിപ്പിക്കുന്നു. ബലഹീനര്‍ക്കെതിരെ ദോഷം പ്രവര്‍ത്തിക്കുന്നത് ബൈബിള്‍ സംസ്കാരത്തില്‍ നീച പാപങ്ങളാണ് (ആവ. 15:7-11). എല്ലാത്തരം പീഡനങ്ങള്‍ക്കുമെതിരേ ശബ്ദം ഉയര്‍ത്തുവാന്‍ വിശ്വസ്തരായവരെ സങ്കീര്‍ത്തനങ്ങള്‍ പ്രോത്സാഹിപ്പിക്കുന്നു.

നശിച്ചുപോകുന്നതായ മാനുഷിക ഉപാധികളില്‍ ജ്ഞാനത്തിന്‍റെയും സുരക്ഷയുടെയും അന്തിമ ഉറവിടം കാണുന്നതിലെ നിഷ്പ്രയോജനത്വത്തെയും സങ്കീര്‍ത്തനങ്ങള്‍ അടിവരയിട്ട് എടുത്തുകാണിക്കുന്നു. ദൈവജനം രക്ഷക്കായുള്ള അന്തിമവിശ്വാസം മാനുഷിക നേതാക്കളിലും സ്ഥാപനങ്ങളിലും അര്‍പ്പിക്കാനുള്ള പ്രലോഭനത്തെ ചെറുക്കേണ്ടതാണ്. അവര്‍ ദൈവവഴികളില്‍ നിന്നു മാറിപോകുമ്പോള്‍ പ്രത്യേകിച്ചും ശ്രദ്ധിക്കണം.

നമ്മുടെ കര്‍ത്താവായ യേശുക്രിസ്തു സമ്പന്നന്‍ ആയിരുന്നിട്ടും തന്‍റെ ദാരിദ്ര്യത്താല്‍ നിങ്ങള്‍ സമ്പന്നര്‍ ആകേണ്ടതിനു നിങ്ങള്‍ നിമിത്തം ദരിദ്രന്‍ ആയിത്തീര്‍ന്നു (2 കൊരി. 8:9). ക്രിസ്തുവിന്‍റെ സമ്പന്നത, പാപം ഉളവാക്കിയ സകല ദുഃസ്ഥിതിയില്‍നിന്നുള്ള മോചനം ഉള്‍പ്പെടുന്നതാണ്. യേശു നമുക്കു ദൈവരാജ്യത്തിലെ നിത്യജീവനും വാഗ്ദാനം ചെയ്യുന്നു (വെളി. 21:4,5). ദിവ്യന്യായാധിപന്‍ എന്ന നിലയില്‍ യേശുക്രിസ്തു സങ്കീര്‍ത്തനങ്ങളിലെ വാഗ്ദാനങ്ങളെ നിറവേറ്റുന്നു. യേശു അവകാശങ്ങള്‍ നിഷേധിക്കപ്പെട്ടവരോടുള്ള ഓരോ ദുഷ്ക്രിയകളെയും ന്യായം വിധിക്കുകയും കര്‍ത്തവ്യ നിഷേധത്തെ ശാസിക്കുകയും ചെയ്യും (മത്താ. 25:31-46).

`സാധുക്കളെയും ദരിദ്രരെയും നാം എത്രമാത്രം കരുതുന്നു? അവര്‍ക്കുവേണ്ടി എന്തൊക്കെ ചെയ്യുന്നു?`