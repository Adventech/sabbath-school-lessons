---
title:  കൂടുതല്‍ പഠനത്തിന്
date:   09/02/2024
---

വായിക്കുക: E.G. White, “The Beatitudes”, _Thoughts From the Mount of Blessing_, pp. 6-13, 29-35.

മനുഷ്യര്‍ അന്യായത്തോട് അനുഭാവം കാണിക്കുന്നതിന് എതിരേയുള്ള പ്രതിഷേധങ്ങളാണു സങ്കീര്‍ത്തനങ്ങള്‍. തിന്മയെ അംഗീകരിക്കുവാന്‍ അവ കൂട്ടാക്കുന്നില്ല. പ്രതികാരദാഹം കൊണ്ടല്ല, ദൈവനാമം മഹത്വപ്പെടുത്തുന്നതിനുള്ള ആത്മദാഹം കൊണ്ടാണ് അവ പ്രോത്സാഹിപ്പിക്കപ്പെടുന്നത്. കാരണം, ഈ വിധത്തിലാണ് ദൈവത്തിന്‍റെ നാമവും തന്‍റെ നീതിയും ലോകത്തില്‍ പുനഃസ്ഥാപിക്കപ്പെടുന്നത് (സങ്കീ. 58:10,11). തിന്മയ്ക്കെതിരേ ശബ്ദം ഉയര്‍ത്തുന്നതിനും ദൈവരാജ്യം അതിന്‍റെ പൂര്‍ണ്ണ അളവില്‍ വരുവാന്‍ ആഗ്രഹിക്കുന്നതിനും സങ്കീര്‍ത്തനങ്ങള്‍ മനുഷ്യരെ ചുമതലപ്പെടുത്തുന്നു. ദിവ്യആശ്വാസവും വിടുതലും സങ്കീര്‍ത്തനങ്ങളില്‍ നമുക്ക് ഉറപ്പാക്കപ്പെടുന്നു. കര്‍ത്താവ് എഴുന്നേല്‍ക്കും!

"മനുഷ്യര്‍ നിങ്ങളെ പകച്ചു, നിങ്ങളെ ഉപദ്രവിക്കുമ്പോള്‍ യേശു പറഞ്ഞു, 'നിങ്ങള്‍ സന്തോഷിച്ച് ആനന്ദിപ്പിന്‍.' അവിടുന്നു തന്‍റെ കേള്‍വിക്കാരെ, 'കഷ്ടാനുഭവത്തിനും മനഃപീഡക്കും സഹിഷ്ണതക്കും' ദൃഷ്ടാന്തത്തിനായി, ദൈവത്തിന്‍റെ നാമത്തില്‍ പ്രവചിച്ച പ്രവാചകന്മാരിലേക്കു ചൂണ്ടിക്കാണിച്ചു" (യാക്കോ. 5:10). ആദാമിന്‍റെ മക്കളില്‍ ആദ്യക്രിസ്ത്യാനി ആയിരുന്ന ഹാബേല്‍ ഒരു രക്തസാക്ഷിയായി മരിച്ചു. ഹാനോക്ക് ദൈവത്തോടുകൂടെ നടന്നു, ലോകം അവനെ അറിഞ്ഞില്ല. നോഹ ഒരു മതഭ്രാന്തനായും വേവലാധി ഉണ്ടാക്കുന്നവനായും പരിഹസിക്കപ്പെട്ടു. "വേറെ ചിലര്‍ പരിഹാസം, ചമ്മട്ടി, ചങ്ങല, തടവ് ഇവയാലുള്ള പരീക്ഷ അനുഭവിച്ചു, കല്ലേറ് ഏറ്റു, ഈര്‍ച്ചവാളാല്‍ അറുക്കപ്പെട്ടു, പരീക്ഷിക്കപ്പെട്ടു, വാളാല്‍ കൊല്ലപ്പെട്ടു, ജടയാടുകളുടെയും കോലാടുകളുടെയും തോല്‍ ധരിച്ചു, ബുദ്ധിമുട്ടും കഷ്ടവും ഉപദ്രവവും സഹിച്ചു" (എബ്രാ. 11:36,37). "മറ്റു ചിലര്‍ ഏറ്റവും നല്ലൊരു ഉയര്‍ത്തെഴുന്നേല്‍പ്പ് ലഭിക്കേണ്ടതിന് ഉദ്ധാരണം കൈക്കൊള്ളാതെ ഭേദ്യം ഏറ്റു" (എബ്രായര്‍ 11:35). “E.G. White, _Thoughts From the Mount of Blessing_, p. 33.

**ചര്‍ച്ച**

`തിന്മയും ഉപദ്രവവും വര്‍ദ്ധിക്കുന്നതു കണ്ട് ദൈവത്തെ സംശയിക്കാതെ വിശ്വാസത്തില്‍ ഉറച്ചുവളരുവാന്‍ എങ്ങനെ കഴിയും? ക്രൂശ് ദൈവസ്വഭാവത്തെ കുറിച്ച് എന്തു സാക്ഷ്യം നല്‍കുന്നു?`

`നീതിക്കായി മനുഷ്യോപാധികളില്‍ ആശ്രയിക്കാതെ പൂര്‍ണ്ണമായും ദൈവത്തില്‍ മാത്രം ആശ്രയിക്കേണ്ടത് എന്തുകൊണ്ടാണ്?`

`വിശുദ്ധമന്ദിരം ദിവ്യന്യായവിധിയുടെ ആസ്ഥാനം ആണെന്നതിന്‍റെ അര്‍ത്ഥം എന്താണ്?`

`ചില സങ്കീര്‍ത്തനങ്ങളുടെ പരുഷമായ വാക്കുകളെ നാം എങ്ങനെ മനസ്സിലാക്കണം? അവരുടെ ഭാഷയെ അവരുടെ മനുഷ്യത്വത്തോടു നമുക്ക് എങ്ങനെ ബന്ധിപ്പിക്കാം?`