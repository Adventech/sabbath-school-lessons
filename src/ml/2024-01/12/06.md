---
title:  ദൈവം യാഗങ്ങളില്‍ പ്രസാദിക്കാത്തപ്പോള്‍
date:   21/03/2024
---

`വായിക്കുക: സങ്കീര്‍ത്തനം 40:6-8; 50:7-23; 51:16-19. ഏതു സുപ്രധാന പ്രശ്നത്തെയാണ് ഈ വേദഭാഗങ്ങള്‍ പരാമര്‍ശിക്കുന്നത്? ദൈവം തന്നെ കല്പിച്ചു നടപ്പാക്കിയ യാഗങ്ങളില്‍ എന്തുകൊണ്ടു ദൈവത്തിനു പ്രസാദമില്ല? (പുറ. 20:24).`

പ്രവാചകന്മാരെ പോലെ സങ്കീര്‍ത്തനക്കാരും ആരാധനയുടെ ദുരുപയോഗത്തില്‍ വിലപിക്കുന്നു/ദുഃഖിക്കുന്നു. യാഗങ്ങളോടും ഉത്സവങ്ങളോടുമുള്ള അതൃപ്തിയല്ല പ്രധാനം; ദൈവത്തിന്‍റെ ഇത്ര കടുത്ത വിരോധത്തിനു (വെറുപ്പ്) കാരണം ആരാധനയും ആത്മികതയും തമ്മിലുള്ള മാരകമായ അകലമാണ്.

ദൈവം തന്‍റെ ജനത്തിന്‍റെ വഴിപാടുകളെയും ഹോമയാഗങ്ങളെയും ശാസിക്കുകയല്ല. എന്നാല്‍ അവര്‍ തങ്ങളുടെ ജീവിതങ്ങളില്‍ വ്യക്തിപരമായി ചെയ്യുന്ന ദുഷ്ടതയെയും അന്യായത്തെയുമാണ് ദൈവം ഇഷ്ടപ്പെടാത്തത് (സങ്കീ. 50:8, 17-21). സങ്കീര്‍ത്തനങ്ങള്‍ യാഗങ്ങള്‍ക്കും ആരാധനക്കും എതിരല്ല, പക്ഷേ വ്യര്‍ത്ഥമായ വഴിപാടുകള്‍ക്കും പൊള്ളയായ ആരാധനക്കും എതിരായാണ് പ്രസംഗിക്കുന്നത്. ഇത് ആരാധകരുടെ അനീതിയെയാണ് പ്രകടമാക്കുന്നത്.

ആരാധനയുടെ ബാഹ്യപ്രകടനവും ആന്തരിക പ്രേരണ/താല്പര്യവും തമ്മില്‍ അകന്നു പോകുമ്പോള്‍ ചടങ്ങുകള്‍/ആചാരങ്ങള്‍ അവയില്‍ തന്നെയും അവയ്ക്കായും കൂടുതല്‍ പ്രധാനമായി മാറുന്നു. അങ്ങനെയല്ല ദൈവത്തോട് ഏറെ അടുക്കുന്ന അനുഭവം ആകണം ആരാധന. ആരാധനയുടെ വിധങ്ങള്‍/രൂപങ്ങള്‍ അവയില്‍ തന്നെ അവസാനിക്കുന്നു. അത് ദൈവത്തിന് എതിരാണ്. ആരാധനാ ചടങ്ങുകള്‍/ആചാരങ്ങള്‍ ദൈവത്തെ ചൂണ്ടിക്കാണിക്കുകയും വെളിപ്പെടുത്തുകയുമാണ് വേണ്ടത്.

`യോഹന്നാന്‍ 4:23,24 വായിക്കുക. യേശു എന്തു കാര്യമാണ് ഇവിടെ ഉന്നയിക്കുന്നത്? സങ്കീര്‍ത്തനങ്ങള്‍ ഇക്കാലത്തേക്കു നല്‍കുന്ന മുന്നറിയിപ്പുകളുമായി അത് എങ്ങനെ യോജിക്കുന്നു?`

യാഗങ്ങള്‍ മാത്രം മതിയാകില്ല. യാഗങ്ങള്‍/വഴിപാടുകള്‍ അര്‍പ്പിക്കുന്നവരുടെ ഹൃദയങ്ങള്‍ അനുതാപവും വിശ്വാസവും പാപത്തെകുറിച്ചുള്ള ദുഃഖവും കൊണ്ടു നിറയപ്പെടുന്നില്ലെങ്കില്‍ യാഗങ്ങളുടെ ഗുണം എന്താണ്? അനുതാപത്തോടെയും സ്തോത്രത്തോടെയും അര്‍പ്പിക്കപ്പെടുമ്പോള്‍ മാത്രമേ കാളകളെ കൊണ്ടുള്ള യാഗം "നീതിയാഗങ്ങളായി" (സങ്കീ. 51:19, 50:14) ദൈവത്തിനു പ്രസാദം ആകുമായിരുന്നുള്ളൂ. യേശു യെശയ്യാവില്‍നിന്ന് ഇങ്ങനെ ഉദ്ധരിച്ചു: "ഈ ജനം അധരം കൊണ്ട് എന്നെ ബഹുമാനിക്കുന്നു; എങ്കിലും അവരുടെ ഹൃദയം എന്നെ വിട്ട് അകന്നിരിക്കുന്നു" (മത്താ. 15:8). യേശു തന്‍റെ ഭൗമിക ശുശ്രൂഷാ കാലത്ത് ചിലരില്‍നിന്നു, പ്രത്യേകിച്ചു നേതാക്കളില്‍നിന്നു നേരിട്ട അതേ പ്രശ്നങ്ങളാണ് സങ്കീര്‍ത്തനക്കാരും കണ്ടിരുന്നത്.

`വെളിച്ചവും അറിവും ഉണ്ടെന്ന് അഡ്വന്‍റിസ്റ്റുകാര്‍ കരുതുന്നു. കേവലം സത്യം അറിഞ്ഞ് സത്യം ആചരിച്ചു പോയാല്‍ മതി എന്ന കെണിയില്‍ വീഴാതിരിക്കാന്‍ എന്തു ചെയ്യണം?`