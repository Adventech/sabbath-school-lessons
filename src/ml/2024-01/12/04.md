---
title:  യഹോവേ, അങ്ങയുടെ കൂടാരത്തില്‍ ആര്‍ പാര്‍ക്കും?
date:   19/03/2024
---

`സങ്കീര്‍ത്തനം 15 വായിക്കുക. ദൈവത്തിന്‍റെ സന്നിധിയില്‍ ആരാധിക്കുവാന്‍ യോഗ്യരായവര്‍ ആരാണ്?`

ദൈവത്തിന്‍റെ ന്യായപ്രമാണത്തിലും പ്രവചന പുസ്തകങ്ങളിലും ആവശ്യപ്പെട്ടിരിക്കുന്നവയുടെ ഒരു സംക്ഷിപ്തം (ചുരുക്കം) ആണ് ഉത്തരമായി സങ്കീര്‍ത്തനം 15 ലും നല്‍കിയിരിക്കുന്നത്: അവരുടെ പ്രവൃത്തികളും ("നീതി പ്രവര്‍ത്തിക്കുക"), സ്വഭാവവും ("ഹൃദയത്തില്‍") ദൈവത്തിന്‍റെ ഒരു പ്രതിഫലനമാണ് (ആവ. 6:5; മീഖാ. 6:6-8 എന്നിവ കാണുക). ദൈവാലയം ഒരു വിശുദ്ധസ്ഥലം ആയിരുന്നു; പുരോഹിതന്മാര്‍ അടക്കം അവിടെയുള്ള ഓരോന്നും ദൈവത്തിനായി അര്‍പ്പിക്കപ്പെട്ടതായിരുന്നു. ദൈവസാന്നിധ്യത്തില്‍ പ്രവേശിക്കുന്നതിനു വിശുദ്ധി കല്പിത നടപടി ആയിരുന്നു. യിസ്രായേലിന്‍റെ വിശുദ്ധി സമഗ്രമായിരിക്കണമായിരുന്നു. അത് ആരാധനയെ ധാര്‍മ്മിക/സാന്മാര്‍ഗ്ഗികതയുമായി ബന്ധിപ്പിച്ചിരുന്നു; അതു മുഴുവന്‍ ജീവിതത്തിനും ബാധകവും ആയിരുന്നു. ദൈവത്തിന്‍റെ ന്യായപ്രമാണം അവര്‍ക്കു നല്‍കിയിരുന്നത് അവരുടെ ഏറ്റവും മികച്ച മുഴുവന്‍ സാധ്യതകളും നേടുവാന്‍ വേണ്ടി ആയിരുന്നു; അതായത്, അവര്‍ ഒരു പുരോഹിത രാജത്വമായി ജീവിക്കുക. രാജകീയ പൗരോഹിത്യം ദൈവമുമ്പാകെ നില്‍ക്കുവാനുള്ള ജീവിത വിശുദ്ധിയും ഉടമ്പടി അനുഗ്രഹങ്ങള്‍ മറ്റു ദേശങ്ങള്‍ക്ക് എത്തിക്കുന്നതും ഉള്‍പ്പെട്ടതാണ്.

`സങ്കീര്‍ത്തനം 24:3-6; 101:1 -3 വായിക്കുക. വിശുദ്ധി ആയിരിക്കുക എന്നതിന്‍റെ അര്‍ത്ഥം എന്താണ്?`

"പൂര്‍ണ്ണതയുള്ള ഒരു ഹൃദയം" (നിര്‍മ്മലഹൃദയം), ദൈവമുമ്പാകെ നില്‍ക്കുവാന്‍ ആരാധകനു വേണ്ട ഏറ്റവും വലിയ ഗുണം അതാണ്. എബ്രായ ഭാഷയിലെ ‘tamim’ ('താമിം') - 'പൂര്‍ണ്ണം' എന്നത് തികവുള്ള, എല്ലാമുള്ള എന്ന ആശയമാണ് നല്‍കുന്നത്. പൂര്‍ണ്ണമായ ഒരു മുന്തിരിവള്ളിക്ക് എല്ലാ ഭാഗങ്ങളുമുണ്ട്. കേടുപറ്റാത്തതും ആരോഗ്യമുള്ളതും ആയിരിക്കും അത് (യെഹെ. 15:5). യാഗമായി അര്‍പ്പിക്കപ്പെട്ടിരുന്ന മൃഗങ്ങള്‍ ‘tamim’ ആയിരിക്കണമായിരുന്നു അഥവാ കളങ്കം, ഊനം, കുറവ് ഇല്ലാത്തതായിരിക്കണം (ലേവ്യര്‍ 22:21-24). തികഞ്ഞ സംസാരം എന്നത് മുഴുവന്‍ സത്യമായിരിക്കും (ഇയ്യോബ് 36:4). "സമ്പൂര്‍ണ്ണമായ ഹൃദയം" അങ്ങനെ നിര്‍മ്മലഹൃദയം ആണ് (സങ്കീ. 24:4). അഥവാ നിഷ്കളങ്കഹൃദയമാണത് (സങ്കീ. 15:2). അത് ദൈവത്തെ അന്വേഷിക്കുന്നു (സങ്കീ. 24:6). അത് ദൈവത്തിന്‍റെ പാപക്ഷമ കൊണ്ട് യഥാസ്ഥാനപ്പെട്ടിരിക്കും (സങ്കീ. 51:2-10). കുറ്റരഹിതമായ ഒരു ജീവിതം ദൈവത്തിന്‍റെ കൃപയും നീതിയും ലഭിക്കുന്നതിലൂടെ ഉളവാകുന്നു. ദിവ്യകൃപ ദൈവഭയത്തില്‍ ജീവിക്കുവാന്‍ ദൈവത്തിന്‍റെ ദാസന്മാരെ പ്രോത്സാഹിപ്പിക്കുകയും ശക്തീകരിക്കുകയും ചെയ്യുന്നു. ദൈവവുമായി മുറിഞ്ഞുപോകാത്ത കൂട്ടായ്മയിലും ദൈവവചനത്തിനു കീഴടങ്ങിയും ജീവിക്കുക എന്നാണ് അതിന്‍റെ അര്‍ത്ഥം. അര്‍പ്പിതനും പരമഭക്തനുമായ ഒരുവന്‍റെ ജീവിതം തനിക്കല്ല, ദൈവത്തിനു പുകഴ്ച ഉളവാക്കുന്നു. സങ്കീര്‍ത്തനം 15 ലെ അധികം നിബന്ധനകളും (ആവശ്യങ്ങള്‍) വിപരീത വിധത്തിലാണു നല്‍കപ്പെട്ടിരിക്കുന്നത് (വാ. 3-5). ദൈവത്തിന്‍റെ അനുഭാവം നേടുന്നല്ല, ദൈവത്തില്‍നിന്നു വേര്‍പെട്ടു പോകാതിരിക്കുന്നതിനെ കുറിച്ചാണ് അവ സൂചിപ്പിക്കുന്നത്.

`ദൈവത്തില്‍നിന്നു വേര്‍പെടാതിരിക്കാന്‍ ബോധപൂര്‍വ്വം നമുക്ക് എന്തുചെയ്യാന്‍ കഴിയും? ഏതൊക്കെ കാര്യങ്ങള്‍ ചെയ്യാതിരിക്കണം?`