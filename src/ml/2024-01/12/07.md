---
title:  കൂടുതല്‍ പഠനത്തിന്
date:   22/03/2024
---

വായിക്കുക: Ellen G. White, “How to Pray, pp. 33-42 in _A Call to Stand Apart_.

അനുതാപത്തിന്‍റെ ആവശ്യം ആരാധനയുടെ കേന്ദ്രം ആയിരുന്നു: അനുതാപത്തില്‍ (മാനസാന്തരം) പാപത്തെക്കുറിച്ചുള്ള ദുഃഖവും പാപം വിട്ടൊഴിയുന്നതും ഉള്‍പ്പെടുന്നു. പാപത്തിന്‍റെ വഷളായ അവസ്ഥ കണ്ടറിയുമ്പോഴേ നാം പാപം വിട്ടൊഴിയുകയുള്ളൂ. ഹൃദയം പാപത്തില്‍നിന്നു വേര്‍തിരിയുന്നില്ലെങ്കില്‍ ജീവിതത്തില്‍ യാതൊരു ശരിയായ മാറ്റവും ഉണ്ടാകുകയില്ല.

"അനുതാപത്തിന്‍റെ യഥാര്‍ത്ഥ സ്വഭാവം/പ്രകൃതം അറിയാത്ത അനേകരുണ്ട്, പാപം ചെയ്തു എന്നോര്‍ത്തു ദുഃഖിക്കുകയും തെറ്റായ പ്രവൃത്തി തങ്ങളുടെ മേല്‍ തന്നെ കഷ്ടാനുഭവം കൊണ്ടുവരുമെന്നു ഭയന്നു ബാഹ്യമായ ചില പരിഷ്കാരങ്ങള്‍ നടപ്പിലാക്കുകയും ചെയ്യുന്ന ധാരാളം മനുഷ്യരുണ്ട്. വേദപുസ്തകപരമായി ഇതല്ല മാനസാന്തരം. അവര്‍ പാപം സംബന്ധിച്ചല്ല, കഷ്ടാനുഭവം ഓര്‍ത്താണു വിലപിക്കുന്നത്. ജന്മാവകാശം/ജ്യേഷ്ഠാവകാശം എന്നേക്കുമായി നഷ്ടപ്പെട്ടു എന്നു കണ്ട് ഏശാവ് ദുഃഖിച്ചത് അപ്രകാരം ആയിരുന്നു. വാള്‍ ഊരിപ്പിടിച്ചു തന്‍റെ വഴിയില്‍ നില്‍ക്കുന്നതായി കണ്ടു ജീവന്‍ നഷ്ടമാകാതിരിക്കാന്‍ കുറ്റം സമ്മതിച്ചപ്പോള്‍ ബിലെയാമും അതാണ് ചെയ്തത്. പാപം സംബന്ധിച്ച യഥാര്‍ത്ഥ അനുതാപമോ, ലക്ഷ്യത്തില്‍നിന്നു മാറ്റമോ, ദോഷം വിട്ടൊഴിയുന്നതോ അവിടെ ഉണ്ടായില്ല. "കുറ്റമില്ലാത്ത രക്തത്തെ കാണിച്ചു കൊടുത്തതിനാല്‍ ഞാന്‍ പാപം ചെയ്തു" (മത്താ. 27:4) എന്നു യൂദാസ് ഇസ്കര്യോത്താവ് വിളിച്ചു പറഞ്ഞതും ഗുണകരമായില്ല" E.G. White, _Steps to Christ_, pp. 22,23.

ദൈവം മനുഷ്യകരങ്ങളാല്‍ നിര്‍മ്മിതമായ മന്ദിരങ്ങളില്‍ വസിക്കുന്നില്ലെങ്കിലും തന്‍റെ ജനത്തിന്‍റെ കൂടിവരവുകളെ തന്‍റെ സാന്നിധ്യം കൊണ്ട് അവിടുന്നു മാനിക്കുന്നു. തങ്ങളുടെ പാപങ്ങളെ ഏറ്റുപറയുന്നതിനും ഒരുവനു വേണ്ടി മറ്റൊരുവന്‍ പ്രാര്‍ത്ഥിക്കുന്നതിനും വേണ്ടിതന്നെ അന്വേഷിച്ച് അവര്‍ കൂടിവരുമ്പോള്‍ തന്‍റെ ആത്മാവില്‍ അവരെ കണ്ടുമുട്ടുമെന്നു ദൈവം വാഗ്ദത്തം ചെയ്തിട്ടുണ്ട്. പക്ഷേ തന്നെ ആരാധിക്കുവാനായി കൂടി വരുമ്പോള്‍ സര്‍വ്വദോഷങ്ങളും അവര്‍ വിട്ടുകളയണം. ദൈവത്തെ അവര്‍ ആത്മാവിലും സത്യത്തിലും വിശുദ്ധിയുടെ സൗന്ദര്യത്തോടെ ആരാധിക്കുന്നില്ലെങ്കില്‍ അവരുടെ കൂടിവരവുകൊണ്ടു പ്രയോജനമില്ല. അപ്രകാരം ഉള്ളവരോടു യഹോവ അരുളിച്ചെയ്യുന്നു, 'ഈ ജനം വായ്കൊണ്ട് എന്നോട് അടുത്തുവരുന്നു, അധരങ്ങള്‍കൊണ്ട് എന്നെ ബഹുമാനിക്കുന്നു; എങ്കിലും അവരുടെ ഹൃദയം എന്നോട് അകന്നിരിക്കുന്നു" (മത്താ. 15:8,9). ദൈവത്തെ ആരാധിക്കുന്നവര്‍ അവിടുത്തെ ആത്മാവിലും സത്യത്തിലും ആരാധിക്കണം; കാരണം അങ്ങനെ ഉള്ളവരാണു തന്നെ ആരാധിക്കേണ്ടതെന്നു പിതാവ് ആഗ്രഹിക്കുന്നു' (യോഹ. 4:23). E.G. White, _Prophets and Kings_, p. 50.

**ചര്‍ച്ച**

`ദൈവത്തിന് ആരാധകന്‍ നല്‍കേണ്ട ഏറ്റവും വലിയ വഴിപാട് എന്താണ്? (സങ്കീ. 40:6-10; റോമര്‍ 12:1,2).`

`വ്യക്തിയുടെ ആരാധനയും സമൂഹ ആരാധനയും എങ്ങനെ ബന്ധപ്പെട്ടിരിക്കുന്നു? രണ്ടും എന്തുകൊണ്ട് ആവശ്യമാണ്? അവ എങ്ങനെ പരസ്പരം പരിപോഷിപ്പിക്കുന്നു?`

`പ്രാര്‍ത്ഥനയും പാട്ടും ബൈബിളും വചന സംബന്ധമായ പഠനവും മാത്രം ആണ് ആരാധന എന്നു ചിലര്‍ മനസ്സിലാക്കുന്നു. ആരാധനയ്ക്ക് ഇത്തരം പരിധി ഉണ്ടോ? ആരാധനയുടെ മറ്റു ഘടകങ്ങള്‍ക്ക് ഉദാഹരണം നല്‍കുക.`

`ദൈവത്തിന്‍റെ ആരാധനയെ ഹൃദയത്തെ ദുഃഖിപ്പിക്കുന്നതും അസ്വസ്ഥവും ആയി കാണരുതെന്നു എലന്‍ ജി വൈറ്റ് എഴുതി. 'ദൈവാരാധനയില്‍ സംബന്ധിക്കുന്നതും ദൈവവേലയില്‍ പങ്കെടുക്കുന്നതും ആനന്ദകരം ആകണം' Steps to Christ, p. 103.`