---
title:  ദൈവത്തിന്‍റെ മുന്തിരിവള്ളിയുടെ ഉപമ
date:   06/03/2024
---

`സങ്കീര്‍ത്തനം 80 വായിക്കുക. ദൈവജനം ഇതില്‍ എപ്രകാരം ചിത്രീകരിക്കപ്പെട്ടിരിക്കുന്നു? എന്തുവലിയ പ്രത്യാശക്കായിട്ടാണ് അവര്‍ അപേക്ഷിക്കുന്നത്?`

ദൈവം അടിമനാടായിരുന്ന ഈജിപ്തില്‍നിന്ന് ഇളക്കിക്കൊണ്ടുവന്നു. സമൃദ്ധിയുടെ വാഗ്ദത്ത നാട്ടില്‍ നട്ട ഒരു മുന്തിരിതോട്ടം ആയാണ് യിസ്രായേല്‍ ചിത്രീകരിക്കപ്പെട്ടിരിക്കുന്നത്. ദൈവം യിസ്രായേലിനെ തിരഞ്ഞെടുത്തതും അവര്‍ക്കായുള്ള തന്‍റെ കരുതലും ആണ് ഈ സാദൃശ്യം കൈമാറുന്നത് (ഉല്പ. 49:11,12,22; ആവ. 7:7-11 വായിക്കുക). ദൈവത്തിന്‍റെ മുന്തിരിത്തോട്ടം ദൈവക്രോധത്തിന്‍ കീഴിലാണ് (8:12). ദൈവകോപത്തിന്‍റെ ശിക്ഷാവിധി ആയാണ് മുന്തിരിത്തോട്ടത്തിന്‍റെ നശീകരണത്തെ പ്രവാചകന്മാര്‍ പ്രസ്താവിക്കുന്നത്. മുന്തിരിവള്ളി കാട്ടുമുന്തിരി ആയി മാറി എന്നതാണ് അതിന്‍റെ കാരണം (യെശ. 5:1; യിരെ. 2:21).

എന്നിരുന്നാലും ദിവ്യന്യായവിധിയുടെ കാരണങ്ങളെക്കുറിച്ച് സങ്കീര്‍ത്തനം അധികം ചിന്തിക്കുന്നില്ല. ദൈവകൃപയുടെ ആഴങ്ങളെ അതു നല്‍കുന്നു. അത്ര ദീര്‍ഘമായ ഒരു കാലത്തേക്കു ദൈവജനത്തില്‍നിന്നു തന്‍റെ സാന്നിധ്യത്തെ മുടക്കുവാന്‍ ദൈവത്തിനു കഴിയുമെന്നതില്‍ സങ്കീര്‍ത്തനക്കാരന്‍ ചഞ്ചലപ്പെടുന്നു. ദൈവത്തിന്‍റെ ഉഗ്രകോപത്തിന്‍റെയും ന്യായവിധിയുടെയും പിരിമുറുക്കം ഒരുവശത്തു നില്‍ക്കുന്നു. ദൈവകൃപയും പാപക്ഷമയും മറുവശത്തും നില്‍ക്കുന്നു. അതിനാല്‍ ദൈവക്രോധം മറികടന്നു ജനത്തെ മുഴുവനായി നശിപ്പിച്ചു കളയുമെന്നു സങ്കീര്‍ത്തനക്കാരന്‍ ഭയപ്പെടുന്നു (സങ്കീ. 80:16).

`സംഖ്യ. 6:22-27 വായിക്കുക. ഈ അനുഗ്രഹത്തെ സങ്കീര്‍ത്തനം 80 ല്‍ എങ്ങനെ ഉപയോഗിച്ചിരിക്കുന്നു?`

ദൈവം തന്‍റെ ജനത്തെ നിരന്തരം അനുഗ്രഹിക്കുന്ന അഹരോന്‍റെ വാഗ്ദത്തത്തെ സങ്കീര്‍ത്തനം ആവാഹിക്കുന്നു. ജനങ്ങളുടെ ദുരിത കാരണങ്ങള്‍ക്കു മീതേ ദൈവകൃപ വിജയിക്കുമെന്നു സങ്കീര്‍ത്തനം എടുത്തു പറയുന്നു. ദുരിതത്തില്‍ അവര്‍ നിലവിളിക്കുന്നു. "ദൈവമേ ഞങ്ങളെ യഥാസ്ഥാനപ്പെടുത്തേണമേ, ഞങ്ങള്‍ രക്ഷപ്പെടേണ്ടതിനു തിരുമുഖം പ്രകാശിപ്പിക്കേണമേ" (സങ്കീ. 80:3; 7,19).

"പുനഃസ്ഥാപിക്കുക" എന്നതിന്‍റെ എബ്രായപദം "മടങ്ങിവരിക" എന്നര്‍ത്ഥമുള്ള ഒരു വാക്കാണ്. ദൈവത്തിന്‍റെ വിളിയായി ഇതിനെ ബൈബിളില്‍ ആവര്‍ത്തിച്ച് ഉപയോഗിച്ചിരിക്കുന്നു. തന്നെ വിട്ടലഞ്ഞ തന്‍റെ ജനത്തെ മടങ്ങിവരുവാന്‍ ദൈവം തുടരെ വിളിക്കുന്നു. അനുതാപം എന്ന ആശയത്തോട് ഇത് അടുത്തു ബന്ധപ്പെട്ടിരിക്കുന്നു. അതായത്, പാപം വിട്ടൊഴിഞ്ഞു ദൈവത്തിലേക്കു മടങ്ങിവരിക എന്നു ദൈവം

ആവശ്യപ്പെടുന്നു. "ഞാന്‍ യഹോവ എന്ന് അവര്‍ അറിവാന്‍ തക്ക ഹൃദയം ഞാന്‍ അവര്‍ക്കു കൊടുക്കും; അവര്‍ എനിക്കു ജനമായും ഞാന്‍ അവര്‍ക്കു ദൈവവുമായിരിക്കും; അവര്‍ പൂര്‍ണ്ണഹൃദയത്തോടെ എങ്കലേക്കു തിരിയും" (യിരെ. 24:7).

`അനുതാപം ദൈവത്തിലേക്കുള്ള മടങ്ങിപ്പോക്കായി നിങ്ങള്‍ക്ക് എങ്ങനെ അനുഭവപ്പെട്ടിട്ടുണ്ട്?`