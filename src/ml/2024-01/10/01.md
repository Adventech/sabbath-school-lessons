---
title:  മുന്‍കാലങ്ങളില്‍ നിന്നുള്ള പാഠങ്ങള്‍
date:   02/03/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 78:3,4; ഗലാത്യര്‍ 3:29; സങ്കീര്‍ത്തനം 106; 80; 105; സംഖ്യാപുസ്തകം 6:22-27; സങ്കീര്‍ത്തനം 135.

> <p>മനഃപാഠ വാക്യം</p>
> "നാം അവയെ കേട്ടറിഞ്ഞിരിക്കുന്നു; നമ്മുടെ പിതാക്കന്മാര്‍ നമ്മോടു പറഞ്ഞിരിക്കുന്നു. നാം അവരുടെ മക്കളോട് അവയെ മറച്ചുവയ്ക്കാതെ വരുവാനുള്ള തലമുറയോടു യഹോവയുടെ സ്തുതിയും ബലവും അവിടുന്നു ചെയ്ത അത്ഭുത പ്രവൃത്തികളും വിവരിച്ചുപറയും" (സങ്കീ. 78:3,4).

ദൈവത്തിന്‍റെ ശക്തിയായ രക്ഷാപ്രവൃത്തികളെ സ്തുതിക്കുന്നതിനു ധാരാളം സങ്കീര്‍ത്തനങ്ങള്‍ കഥാവിവരണ രീതി ഉപയോഗിക്കുന്നു. ഈ സങ്കീര്‍ത്തനങ്ങള്‍ 'രക്ഷാചരിത്ര സങ്കീര്‍ത്തനങ്ങള്‍' അല്ലെങ്കില്‍ 'ചരിത്രപരമായ സങ്കീര്‍ത്തനങ്ങള്‍' എന്നു വിളിക്കപ്പെടുന്നു. ചരിത്രത്തില്‍നിന്നു പഠിക്കുവാന്‍, പ്രത്യേകിച്ച് അവരുടെയും അവരുടെ പിതാക്കന്മാരുടെയും പിഴവുകള്‍/വീഴ്ചകളില്‍നിന്നു പഠിക്കുവാന്‍ അവ ജനങ്ങളോട് ആവശ്യപ്പെടുന്നു. ചില ചരിത്ര സങ്കീര്‍ത്തനങ്ങള്‍ പ്രമുഖമായ സംഗീത ശൈലി ഉള്‍ക്കൊള്ളുന്നു. ദൈവജനത്തിനായുള്ള ദൈവത്തിന്‍റെ അത്ഭുത പ്രവൃത്തികളെ അവ ഉയര്‍ത്തിക്കാട്ടുന്നു. അതിനാല്‍ അവ ജനത്തിന്‍റെ ദൈവാശ്രയത്തെ ശക്തിപ്പെടുത്തുന്നവയാണ്. ദൈവമോ അവരുടെ നിലവിലെ കഠിനാനുഭവങ്ങളില്‍നിന്നു വിടുവിക്കുവാന്‍ ശക്തനാണ്.

ചരിത്ര സങ്കീര്‍ത്തനങ്ങളുടെ പ്രത്യേക അഭ്യര്‍ത്ഥന ഇതാണ്. അതായത്, ദൈവജനത്തിന്‍റെ ചരിത്രത്തിലെ ഒരു ഭാഗമായി നമ്മുടെ ജീവിതങ്ങളെ കാണുവാനും ആ കഴിഞ്ഞകാലങ്ങളെ നമ്മുടേതായി അവകാശപ്പെടാനും അത് സഹായിക്കുന്നു. ക്രിസ്തുവിലൂടെ നാം ദൈവത്തിന്‍റെ ചരിത്രജനത്തിന്‍റെ കുടുംബത്തിലേക്കു ദത്തെടുക്കപ്പെട്ടിരിക്കുകയാണ് (റോമര്‍ 8:14,15; 9:24-26; ഗലാ. 4:6,7). ആയതിനാല്‍ പുരാതന യിസ്രായേല്‍ എന്ന ദൈവജനത്തിന്‍റെ ചരിത്ര പൈതൃകമാണ് നിശ്ചയമായും നമ്മുടെ ആത്മിക വംശപരമ്പരയുടെയും കണക്കിന് അടിസ്ഥാനം. അതുകൊണ്ട്, നമ്മുടേതുമായ അവരുടെ പൂര്‍വ്വകാലങ്ങളില്‍ നിന്നു നമുക്കു പഠിക്കാന്‍ കഴിയുന്നു, പഠിക്കാന്‍ കഴിയണം.

വന്‍വിവാദത്തില്‍ ദൈവത്തിന്‍റെ അതിമഹത്തായ ഉദ്ദേശങ്ങളുടെ ശ്രേഷ്ഠമായ വെളിപ്പെടുത്തലുകളില്‍ ദൈവജനത്തിന്‍റെ ഓരോ തലമുറയും ചെറുതെങ്കിലും സുപ്രധാനമായ ഒരു പങ്കു വഹിക്കുന്നു എന്നു തിരിച്ചറിയുന്നതാണ് നമ്മുടെ അന്തിമ ലക്ഷ്യം.

_*ഈ ആഴ്ചയിലെ പാഠം പഠിച്ച് മാര്‍ച്ച് 9 ലെ ശബ്ബത്തിനായി ഒരുങ്ങുക_