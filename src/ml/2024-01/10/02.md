---
title:  ദൈവത്തിന്‍റെ തടഞ്ഞുനിര്‍ത്താന്‍ ആകാത്ത വിശ്വസ്തത
date:   03/03/2024
---

`വായിക്കുക: സങ്കീ. 78. ഈ സങ്കീര്‍ത്തനത്തില്‍ ഉയര്‍ത്തി കാട്ടപ്പെടുന്ന മൂന്നു സുപ്രധാന ചരിത്ര ഇതിഹാസങ്ങള്‍ ഏതൊക്കെയാണ്?`

യിസ്രായേലിന്‍റെ പൂര്‍വ്വകാലങ്ങളുടെ അവലോകനം ദൈവത്തിന്‍റെ വിശ്വസ്തതയെയും എടുത്തുകാണിക്കുന്നു. പൂര്‍വ്വന്മാരുടെ പിഴവുകളെ ആവര്‍ത്തിക്കാതെ ദൈവത്തോടും തന്‍റെ ഉടമ്പടിയോടും വിശ്വസ്തര്‍ ആയിരിക്കുവാനും ദൈവത്തില്‍ ആശ്രയിക്കുവാനും അവര്‍ വരുന്ന തലമുറകളെ പഠിപ്പിക്കേണ്ടതാണ്. സങ്കീര്‍ത്തനക്കാരന്‍ ചരിത്രത്തെ ഒരു ഉപാധിയായി ഉപയോഗിക്കുന്നു (സങ്കീ. 78:2). സങ്കീര്‍ത്തനത്തിന്‍റെ സന്ദേശത്തെ ആഴത്തില്‍ ചിന്തിച്ച് അത് അവര്‍ക്കു നല്‍കുന്ന അര്‍ത്ഥം അന്വേഷിക്കണമെന്നുമാണ് അതിന്‍റെ അര്‍ത്ഥം. യേശു ഉപമകളിലൂടെ പഠിപ്പിച്ച രീതിയുടെ ഒരു പ്രവചനിക വിശദീകരണമാണ് സങ്കീര്‍ത്തനം 78 (മത്താ. 13:34,35).

പുറപ്പാട് കാലത്തെയും (സങ്കീ. 78:9-54), കനാനിലെ അധിനിവേശത്തെയും (78:55-64), ദാവീദിന്‍റെ കാലത്തെയും (78:65-72) സങ്കീര്‍ത്തനം 78 പ്രതിഫലിപ്പിക്കുന്നു. ദൈവത്തിന്‍റെ ശോഭിക്കുന്ന പ്രവൃത്തികളെയും ജനം ദൈവവുമായുള്ള ഉടമ്പടി ലംഘിച്ചതിന്‍റെ ദാരുണ ഫലങ്ങളെയും സങ്കീര്‍ത്തനം 78 കാട്ടിത്തരുന്നു. ദൈവത്തോടു യിസ്രായേല്‍ കാട്ടിയ അവിശ്വസ്തതയുടെ വിവിധ വിധങ്ങളെ പ്രത്യേകിച്ചു വിഗ്രഹാരാധനയെ യിസ്രായേല്‍ ചരിത്രം വിവരിക്കുന്നു (സങ്കീ. 78:58).

സങ്കീര്‍ത്തനക്കാരന്‍ എന്തായാലും, യിസ്രായേലിന്‍റെ അവിശ്വസ്തതയുടെ വേരിനെ എടുത്തു പറയുന്നു: ദൈവം അവര്‍ക്കായി എന്തു ചെയ്തു എന്നത് അവര്‍ മറന്നു, ദൈവത്തെ വിശ്വസിച്ചില്ല, അവര്‍ ദൈവത്തെ പരീക്ഷിച്ചു (സങ്കീ. 78:18,41,56). ദൈവത്തോട് അവര്‍ മത്സരിച്ചു, നിയമം അനുസരിക്കാന്‍ പരാജയപ്പെട്ടു, ഉടമ്പടിയും സാക്ഷ്യങ്ങളും അവഗണിച്ചു (78:10,37,56). കൂറില്ലായ്മയുടെ ഇക്കാര്യങ്ങളെ എടുത്തുപറഞ്ഞുകൊണ്ടു, ചരിത്രത്തിലെ യിസ്രായേലിന്‍റെ തിരസ്കരണത്തിനു കാരണം ഒരു അതീവ ഗുരുതര പാപം, അതായത് ദൈവത്തെ വിശ്വസിക്കാനുള്ള പരാജയം ആണെന്നു സങ്കീര്‍ത്തനക്കാരന്‍ അര്‍ത്ഥമാക്കുന്നു (സങ്കീ. 78:7,8).

`ഈ സങ്കീര്‍ത്തനം വായിക്കുമ്പോള്‍, ജനങ്ങളിലെ നിരന്തരമായ ദുശ്ശാഠ്യവും ആത്മിക അന്ധതയും നിമിത്തം വീര്‍പ്പുമുട്ടും. ദൈവത്തിന്‍റെ അതിരില്ലാത്ത സഹിഷ്ണുതക്കും കരുണയ്ക്കും വിപരീതം ആയാണ് ഇങ്ങനെ അവര്‍ ചെയ്തത്. ഇതു പഠിക്കുവാന്‍ പിന്‍വന്ന തലമുറകള്‍ ഓരോന്നും മന്ദഗതി ആയത് എങ്ങനെയോ?`

നമ്മള്‍ അധികം വിധിക്കുവാന്‍ പോകും മുന്‍പ് അവരേക്കാളധികം നാം നമ്മുടെ കാര്യം പരിഗണിക്കണം. ദൈവത്തിന്‍റെ കഴിഞ്ഞകാല അത്ഭുതങ്ങളെ മറക്കുന്നതും നിയമ ഉടമ്പടി വ്യവസ്ഥകളെ അവഗണിക്കുന്നതും നമ്മുടെയും വീഴ്ചയല്ലേ? മനുഷ്യര്‍ തങ്ങളുടെ സ്വന്ത ക്രിയകളില്‍ ആശ്രയിക്കുവാന്‍ സങ്കീര്‍ത്തനം പ്രോത്സാഹിപ്പിക്കുന്നില്ല. മനുഷ്യന്‍റെ ഇഷ്ടം ദൈവത്തിന്‍റെ വിശ്വസ്തതയിലുള്ള നിരന്തരമായ ബോധ്യത്തിലും ദൈവകൃപയുടെ സ്വീകരണത്തിലും അടിസ്ഥാനം ഉള്ളതല്ലെങ്കില്‍ വ്യര്‍ത്ഥം ആണെന്നു സങ്കീര്‍ത്തനം 78 കാണിക്കുന്നു. ദൈവത്തോടു വിശ്വസ്തത കാട്ടാതെയുള്ള മാനുഷിക പ്രയത്നങ്ങളൊക്കെ പരാജയത്തില്‍ കലാശിക്കുമെന്നു ദൈവജനത്തിന്‍റെ വിജയിക്കാതെ പോയ പോരാട്ടങ്ങളൊക്കെ (സങ്കീ. 78:9, 62-64) സ്പഷ്ടമാക്കുന്നു.

`നിങ്ങളുടെ കഴിഞ്ഞകാല പിശകുകളില്‍നിന്നു നിങ്ങള്‍ എന്തു പഠിച്ചു, അല്ലെങ്കില്‍ എന്താണു പഠിക്കേണ്ടിയിരുന്നത്?`