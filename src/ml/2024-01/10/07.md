---
title:  കൂടുതല്‍ പഠനത്തിന്
date:   08/03/2024
---

അ.പ്രവൃത്തി 7; എബ്രായര്‍ 11 വായിക്കുക: ചരിത്രത്തിലൂടെ ദൈവം പരമാധികാരിയായി ദൈവജനത്തെ നടത്തിയതിന്‍റെ അന്തിമ ലക്ഷ്യം എന്താണെന്നാണ് പുതിയനിയമം പറയുന്നത്?

ദൈവത്തിനു തന്‍റെ ജനത്തോടുള്ള വിശ്വസ്തതയുടെ ശക്തമായ സാക്ഷ്യമാണ് ചരിത്രസങ്കീര്‍ത്തനങ്ങള്‍. ദൈവജനത്തിന്‍റെ ചരിത്രത്തിലെ ഓരോ സംഭവവും ഓരോ ദൈവിക നടപടി ആയിരുന്നു. നസറേത്തില്‍ പിറക്കുവാനിരുന്ന യേശു എന്ന വ്യക്തിയില്‍, ലോകരക്ഷിതാവിന്‍റെ ദിവ്യവാഗ്ദത്തത്തിന്‍റെ നിറവേറലിലേക്ക് അവ ഓരോന്നും അന്തിമമായി നയിക്കുന്നു. അവര്‍ നേരിട്ട പരിശോധനകള്‍ അവരെ ചഞ്ചലപ്പെടുത്തുകയും ദൈവം അവരെ കൈവിട്ടെന്ന് അവര്‍ ചിന്തിക്കുവാന്‍ ഇടയാക്കുകയും ചെയ്തിട്ടുണ്ട്. എന്നാല്‍ അവ പോലും ദൈവിക നടപടികളും ദൈവ നിയന്ത്രണത്തിലും ആയിരുന്നു. കാരണം ദൈവം ചരിത്രത്തിന്‍റെ പരമാധികാരിയാകുന്നു. സങ്കീര്‍ത്തനക്കാരന്‍ വളരെ തന്ത്രപൂര്‍വ്വം (സമര്‍ത്ഥമായി) സത്യത്തെ അവതരിപ്പിക്കുന്നു. അതായത്, ജനങ്ങളുടെ അവിശ്വസ്തതക്കു പോലും, ജനത്തോടുള്ള വിശ്വസ്തതയില്‍നിന്നും, വാഗ്ദത്തങ്ങള്‍ നിറവേറ്റുന്നതില്‍നിന്നും ദൈവത്തെ തടയുവാന്‍ കഴിയുകയില്ല. എന്നാലും അനുതപിക്കാത്ത വ്യക്തികളും സംഘങ്ങളും വാഗ്ദത്ത ഉടമ്പടി അനുഗ്രഹങ്ങളില്‍നിന്ന് ഒഴിവാക്കപ്പെട്ടിരുന്നു. ദൈവമില്ലാതെയോ ദൈവത്തിനു വിരോധമായോ ജീവിക്കുന്നതു ജീവനാശം ആകുമെന്നതിന് അവരുടെ അപ്രശസ്തമായ അന്ത്യം ഒരു നിലനില്ക്കുന്ന മുന്നറിയിപ്പാണ്. ദൈവത്തോടു വിശ്വസ്തര്‍ ആയിരിക്കുവാന്‍ സങ്കീര്‍ത്തനങ്ങള്‍ എല്ലാ കാലത്തും ദൈവമക്കളെ പ്രോത്സാഹിപ്പിക്കുന്നു.

"ദൈവം നമ്മെ നടത്തിയ വിധവും ചരിത്രത്തിലെ അവിടുത്തെ ഉപദേശങ്ങളെയും നാം മറക്കുന്നത് ഒഴികെ ഭാവിയെക്കുറിച്ചു നമുക്കു ഭയപ്പെടുവാന്‍ ഒന്നുമില്ല." E.G. White, _Life Sketehes,_ p. 196

ദൈവജനം നിര്‍ഭയരായി മുമ്പോട്ടു പോകേണ്ടതിന് അവര്‍ അവരുടെ ചരിത്ര വസ്തുതകള്‍ അറിഞ്ഞിരിക്കേണ്ടതുണ്ട്. "ഒരാഴ്ചയില്‍ ഒരിക്കലെങ്കിലും" സങ്കീര്‍ത്തനം 105,106 എന്നിവ വായിച്ചിരിക്കണമെന്ന് എലന്‍ വൈറ്റ് വിശ്വാസികളെ ഉപദേശിക്കുന്നു. _Testimonies to Ministers and Gospel Worckers_, p. 98.

ദൈവം തന്‍റെ വചനത്തില്‍ പറഞ്ഞിട്ടുള്ള വാഗ്ദത്തങ്ങള്‍ ഒന്നും തന്നെ നിറവേറാതെ ശേഷിക്കില്ലെന്നു ദൈവജനത്തിന്‍റെ ചരിത്രം പ്രകടമാക്കുന്നു. ഇപ്പോഴത്തെ വ്യക്തിപരമായ കരുതലിന്‍റെ വാഗ്ദത്തങ്ങള്‍ അതില്‍ ഉള്‍പ്പെടുന്നു. പുതിയഭൂമിയില്‍ ദൈവത്തിന്‍റെയും നീതിയുടെയും രാജ്യം സ്ഥാപിതമാകുന്ന ഭാവിയിലെ ക്രിസ്തുവിന്‍റെ രണ്ടാംവരവിന്‍റെ വാഗ്ദത്തവും അതിലുണ്ട്, അതും നിറവേറും.

**ചര്‍ച്ച**

`ദൈവം തന്‍റെ ജനത്തെ അവരുടെ ചരിത്രകാലങ്ങളില്‍ എങ്ങനെ നടത്തിയെന്ന് ഓര്‍ക്കുന്നതിന്‍റെ അനുഗ്രഹങ്ങള്‍ എന്തൊക്കെയാണ്? അവയെ മറക്കുകയോ അവഗണിക്കുകയോ ചെയ്യുന്നതിലെ അപകടങ്ങള്‍ എന്തെല്ലാമാണ്? പുരാതനജനം എന്നപോലെ ഒരു നിയോഗമുള്ള നാം ഈ തത്വങ്ങളെ എങ്ങനെ ഉപയോഗിക്കണം?`

`എന്തുകൊണ്ടാണ് ഇങ്ങനെയൊക്കെ സംഭവിക്കുന്നതെന്ന് മനസ്സിലാകാതിരിക്കുമ്പോഴും ദൈവത്തിന്‍റെ ഉന്നതമായ വഴികളെ ആശ്രയിക്കുവാനും ദൈവകരുതലില്‍ ക്ഷമയോടെ വിശ്വസിക്കുവാനും സങ്കീര്‍ത്തനങ്ങള്‍ നമ്മെ എങ്ങനെ പ്രോത്സാഹിപ്പിക്കുന്നു?`

`വ്യക്തിപരമായും കൂട്ടായുമുള്ള ആരാധനാ ശുശ്രൂഷകളില്‍ ദൈവജനത്തിന്‍റെ ചരിത്രം പഠിക്കുന്നതിന് എങ്ങനെ പ്രാമുഖ്യം കൊടുക്കാന്‍ കഴിയും? ദൈവത്തിന്‍റെ സമീപകാലചരിത്രം നമ്മുടെ മക്കളോടു പറയേണ്ടതിന്‍റെ ആവശ്യം നിര്‍ബ്ബന്ധമക്കേണ്ടതിന്‍റെ ആവശ്യം എന്താണ്?`