---
title:  ചരിത്രത്തെയും ദൈവത്തിന്‍റെ സ്തുതിയെയും ഓര്‍ക്കുക
date:   04/03/2024
---

`സങ്കീര്‍ത്തനം 105 വായിക്കുക. എന്തൊക്കെ ചരിത്രസംഭവങ്ങളെയും അവയുടെ പാഠങ്ങളെയും ആണ് ഈ സങ്കീര്‍ത്തനം ഉയര്‍ത്തി കാണിക്കുന്നത്?`

ദൈവവും തന്‍റെ ജനമായ യിസ്രായേലും തമ്മിലുള്ള ഉടമ്പടി ബന്ധത്തെ രൂപപ്പെടുത്തിയ നിര്‍ണ്ണായക സംഭവങ്ങളെ സങ്കീര്‍ത്തനം 105 ഓര്‍ത്തെടുക്കുന്നു. ദൈവം അബ്രഹാമിനും പിന്‍ഗാമികള്‍ക്കും വാഗ്ദത്തദേശം കൊടുക്കുമെന്നു ദൈവവും അബ്രഹാമും തമ്മില്‍ ഉടമ്പടി ചെയ്തതിനെ ഈ സങ്കീര്‍ത്തനം ഉയര്‍ത്തിക്കാട്ടുന്നു. പിന്നീട് യിസ്ഹാക്കിനും യാക്കോബിനും എങ്ങനെ അത് ഉറപ്പാക്കപ്പെട്ടു, ദൈവസഹായത്തിലൂടെ ജോസഫ്, മോശെ, അഹരോന്‍ എന്നിവരിലൂടെയും അധിനിവേശ കാലത്തും എങ്ങനെ സാധ്യമാക്കപ്പെട്ടു എന്നൂ കാര്യങ്ങളില്‍ സങ്കീര്‍ത്തനം ശ്രദ്ധ കേന്ദ്രീകരിക്കുന്നു. സങ്കീര്‍ത്തനം എല്ലാ കാലങ്ങളിലും/തലമുറകളിലും ദൈവജനത്തിനു പ്രത്യാശ നല്‍കുന്നു. എന്തുകൊണ്ടെന്നാല്‍ മുന്‍കാലങ്ങളിലെ ദൈവത്തിന്‍റെ അതിശയപ്രവൃത്തികള്‍ എല്ലാകാലങ്ങളിലെയും ദൈവജനത്തിന് തന്‍റെ മാറ്റമില്ലാത്ത സ്നേഹം ഉറപ്പാക്കുന്നു (സങ്കീ. 105:1-5,7,8).

സങ്കീര്‍ത്തനം 105, സങ്കീര്‍ത്തനം 78 പോലെ (ഇന്നലത്തെ പാഠം നോക്കുക) ചരിത്രത്തിലെ ദൈവജനത്തോടുള്ള ദൈവത്തിന്‍റെ വിശ്വസ്തതയെ പ്രകാശിപ്പിക്കുന്നു. ദൈവത്തെ മഹത്വപ്പെടുത്തുന്നതിനും ജനത്തിന്‍റെ വിശ്വസ്തതയെ ഉണര്‍ത്തുന്നതിനും വേണ്ടിയാണിത്. സങ്കീര്‍ത്തനം 78 ല്‍ നിന്നു വ്യത്യസ്തമായി സങ്കീര്‍ത്തനം 105 ജനത്തിന്‍റെ പിഴവുകളെ എടുത്തു പറയുന്നില്ല. ഈ സങ്കീര്‍ത്തനത്തിനു വേറൊരു ഉദ്ദേശമുണ്ട്.

സങ്കീര്‍ത്തനം 105 ല്‍ അതിനു പകരമായി, യിസ്രായേലിന്‍റെ ഏറ്റവും ശ്രേഷ്ഠരായ ഗോത്രപിതാക്കന്മാരുടെ ജീവിതങ്ങളിലൂടെ ചരിത്രത്തെ വീണ്ടും പറയുകയാണ്. ദൈവത്തിന്‍റെ നടത്തിപ്പിനെയും ഗോത്രപിതാക്കന്മാരുടെ പ്രയാസങ്ങളിലെ സഹിഷ്ണതയോടുകൂടിയ പിടിച്ചു നില്പിനെയും ഇതു കാണിക്കുന്നു. ഗോത്രപിതാക്കന്മാരുടെ ക്ഷമയോടെയുള്ള പിടിച്ചുനില്‍പ്പും കൂറും അവര്‍ക്കു ധന്യമായ പ്രതിഫലം ലഭിക്കുമാറാക്കി. അങ്ങനെ സങ്കീര്‍ത്തനം 105 പിതാക്കന്മാരുടെ വിശ്വാസത്തെ അനുകരിക്കുവാനും വിശ്വാസത്തോടെ ദൈവത്തിന്‍റെ വിടുതലിനായി കാത്തിരിക്കുവാനും നമ്മെ ക്ഷണിക്കുന്നു.

സങ്കീര്‍ത്തനം 105 ന് ഒരു സംഗീതാ(ഗാനാ)ത്മകത ഉണ്ട് (1-7). ദൈവത്തെ വാസ്തവമായി സ്തുതിക്കുന്നതിനു ദൈവജനം അവരുടെ ചരിത്രവസ്തുതകള്‍ അറിഞ്ഞിരിക്കണം എന്നാണ് ഇതു കാണിക്കുന്നത്. ചരിത്രം നമ്മുടെ വിശ്വാസത്തിനു സാധുത (സാംഗത്യം)യും ദൈവത്തെ സ്തുതിക്കുന്നതിന് എണ്ണമറ്റ കാരണങ്ങളും നല്‍കുകയും ചെയ്യുന്നു.

ആരാധകരെ അബ്രഹാമിന്‍റെ സന്തതി എന്നും യാക്കോബിന്‍റെ മക്കളെന്നുമാണു സങ്കീര്‍ത്തനം 105:5 സംബോധന ചെയ്യുന്നത്. ദൈവം അബ്രഹാമിനെ ഒരു വലിയ ജനത (ദേശം) ആക്കും എന്നുള്ള വാഗ്ദത്തം അവരിലൂടെ നിറവേറപ്പെടും എന്ന ഒരു പ്രതീതി ഉളവാകുന്നു (ഉല്പത്തി 15:3-6). ഗോത്ര പിതാക്കന്മാരും അവരുടെ പിന്‍തലമുറക്കാരും തമ്മില്‍ ഒരു തുടര്‍ബന്ധത്തിനു സങ്കീര്‍ത്തനക്കാരന്‍ അടിവരയിടുന്നു. ദൈവത്തിന്‍റെ ന്യായവിധികള്‍ സര്‍വ്വഭൂമിയിലും ഉണ്ട് (സങ്കീ. 105:7) എന്ന് അവന്‍ ഊന്നിപറയുന്നു. "നമ്മുടെ ദൈവം" മുഴുവന്‍ ലോകത്തിന്‍റെയും സര്‍വ്വാധിപതി കൂടി ആണെന്നും അവിടുത്ത സ്നേഹവും ദയയും സര്‍വ്വജനതകള്‍ക്കും നല്‍കപ്പെടുന്നു എന്നും മറക്കരുതെന്നു സങ്കീര്‍ത്തനക്കാരന്‍ ഉപദേശിക്കുന്നു (സങ്കീ. 96:1; 97:1). വിശ്വാസികളുടെ എല്ലാ തലമുറകളും വിശ്വസ്തര്‍ ആയിരിക്കുവാനുള്ള ഒരു ആഹ്വാനമാണ് ഇതെന്നു വ്യക്തമാണ്.

`അബ്രഹാമില്‍ തുടങ്ങി തലമുറകളുടെ ഈ നിരയില്‍, സെവന്ത്ഡേ അഡ്വന്‍റിസ്റ്റുകാരായ നമ്മള്‍ നമ്മളെ എങ്ങനെ കാണണം? (ഗലാ. 3:29). ഈ ചരിത്രത്തില്‍നിന്നു നാം എന്തു പഠിക്കണം?`