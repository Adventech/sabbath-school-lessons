---
title:  എതിരില്ലാത്ത അധികാരത്തിന്‍റെ നിത്യരാജ്യം
date:   28/02/2024
---

`വായിക്കുക: സങ്കീര്‍ത്തനം 2; 110:1-3; 89:4; 13-17; 110:5,6. ക്രിസ്തുവിനെ രാജാവ് എന്ന നിലയില്‍ ഈ വേദഭാഗങ്ങള്‍ നമ്മെ എന്തു പഠിപ്പിക്കുന്നു?`

ദൈവത്തെ മശീഹയുടെ പിതാവായി ചിത്രീകരിക്കുന്നത്, രാജാവ് ദൈവിക ഉടമ്പടിയില്‍ ചേര്‍ക്കപ്പെട്ടപ്പോഴത്തെ രാജാവിന്‍റെ കിരീടധാരണത്തിലേക്കു ചൂണ്ടിക്കാണിക്കുന്നു (സങ്കീ. 2:7; 89:26-28). സങ്കീ. 2:7 ക്രിസ്തുവിന്‍റെ ഉയിര്‍പ്പിനെയും ഉന്നതീകരണത്തെയും ക്രിസ്തുവിന്‍റെ പുതിയ ഉടമ്പടിയുടെയും രാജകീയ പൗരോഹിത്യത്തിന്‍റെയും തുടക്കമായി കാണുന്നു (അ.പ്ര. 13:33-39; എബ്രാ. 1:5; 5:5). മശീഹ ദൈവത്തിന്‍റെ വലത്തുഭാഗത്തു കീഴ്വഴക്കമില്ലാത്ത ബഹുമതിയോടും അധികാരത്തോടും കൂടി സിംഹാസനസ്ഥന്‍ ആയിരിക്കുന്നു (സങ്കീ. 110:1; അ.പ്ര. 7:55,56). "അതിലുപരി ദൈവവും അഭിഷിക്തനും (മശിഹ) തമ്മിലുള്ള പെരുമാറ്റം പോലും ഈ ദാവീദ് അഭിഷിക്തന്‍ കര്‍ത്താവു തന്നെയാണെന്നു വ്യക്തമാക്കുന്ന തരത്തിലാണ്... വലതുഭാഗത്തിരിക്കുന്നത് കര്‍ത്താവാണെങ്കില്‍ കര്‍ത്താവുതന്നെയാണ് മശിഹ. രണ്ടാമനും വലതുഭാഗത്തു തന്നെ കാണപ്പെടുന്നുവല്ലോ" (സങ്കീ. 110:1,5). Jacques Doukhan, on the way to Emmaus, pp. 26,27.

ക്രിസ്തുവിനു തന്‍റെ ശത്രുക്കളുടെ മേല്‍ പരിപൂര്‍ണ്ണമായ അന്തിമവിജയം നിശ്ചയമായും ഉണ്ടാകും. ശത്രുക്കളെ "പാദപീഠം" ആക്കുക എന്നത് ഒരു പ്രതിരൂപമാണ്. അത് സമീപ പൗരസ്ത്യ നാടുകളിലെ രാജാക്കന്മാരുടെ ഒരു ആചാരം ആയിരുന്നു. കീഴടക്കിയ ശത്രുക്കളുടെ കഴുത്തില്‍ വിജയിച്ച രാജാവ് കാല്‍ വയ്ക്കുക പതിവായിരുന്നു. തോറ്റവരുടെ മേലുള്ള സമ്പൂര്‍ണ്ണമായ അധീശത്വം പ്രകടിപ്പിക്കുവാന്‍ ആയിരുന്നു അത്. എന്നാല്‍ ക്രിസ്തുവിന്‍റെ ചെങ്കോല്‍ ഇവിടെ ഭീതിപ്പെടുത്തുന്ന ഒരു ആയുധം അല്ല (സങ്കീ. 2:9; 110:2).

ആദിമമായി ഗോത്രനേതാക്കള്‍ ചെങ്കോല്‍ (staff-hSn) ഗോത്രത്തിന്‍റെ അടയാളമായി പിടിക്കുമായിരുന്നു (സംഖ്യാ. 17:2-10). ക്രിസ്തു സീയോന്‍ ജനതയെ പ്രതിനിധീകരിക്കുന്നതിനാല്‍ തന്‍റെ ചെങ്കോല്‍ സീയോനില്‍ നിന്നുവരുന്നു. ക്രിസ്തുവിന്‍റെ ചെങ്കോല്‍ ദിവ്യ ന്യായവിധിയുടെ ചെങ്കോല്‍ ആകുന്നു; അതു ദുഷ്ടന്‍റെ ഭരണത്തെ അവസാനിപ്പിക്കുകയും ക്രിസ്തുവിന്‍റെ എതിരില്ലാത്ത വാഴ്ചയെ ചിത്രീകരിക്കുകയും ചെയ്യുന്നു (വെളി. 2:27; 12:5). അനുതപിച്ചു മശിഹയ്ക്കു കീഴടങ്ങുവാന്‍ ദുഷ്ട രാജാക്കന്മാര്‍ക്കുപോലും അവസരം നല്‍കപ്പെടുന്നു (സങ്കീ. 2:10-12).

ക്രിസ്തുവിന്‍റെ ആത്യന്തിക വിജയത്തിന്‍റെ സുവ്യക്തമായ ഒരു ചിത്രീകരണം ദാനീയേല്‍ 7 ലെ പുനരാഗമനരംഗത്തില്‍ കാണപ്പെടുന്നു. അതില്‍ "അത്യുന്നതന്‍റെ വിശുദ്ധന്മാര്‍ക്ക്" അനുകൂലവിധി നല്‍കപ്പെട്ട ശേഷം (ദാനീ. 7:21) "ക്രിസ്തുവിന്‍റെ രാജത്വം സ്ഥാപിക്കപ്പെടുന്നു; ആ രാജത്വം ഒരു നിത്യരാജത്വം ആകുന്നു" (ദാനീ. 7:27). ക്രൂശ് മുഖാന്തരം രാജത്വത്തിന്‍റെ വാഗ്ദത്തം ഉറപ്പുള്ളതാണ്.

ഒടുവില്‍ നന്മ, തിന്മയുടെ മേല്‍ വിജയം വരിക്കും, നീതി നടപ്പാക്കപ്പെടും, വേദനയും കഷ്ടവും എന്നെന്നേക്കുമായി നിര്‍മ്മാര്‍ജ്ജനം ചെയ്യപ്പെടും എന്ന അറിവ് എത്ര ആനന്ദകരമാണ്.

`ഈ സത്യം ഇപ്പോള്‍ നമ്മെ, അതായത്, മാനുഷിക കാഴ്ചപ്പാടില്‍ തിന്മ വിജയിക്കുന്നതായി കാണപ്പെടുമ്പോള്‍, നമുക്ക് എങ്ങനെ ആശ്വാസം നല്‍കുന്നു?`