---
title:  ദുഷ്ടവഴിയുടെ വഞ്ചനാസ്വഭാവം
date:   21/02/2024
---

`സങ്കീര്‍ത്തനം 141 വായിക്കുക. സങ്കീര്‍ത്തനക്കാരന്‍ എന്തിനുവേണ്ടിയാണ് പ്രാര്‍ത്ഥിക്കുന്നത്?`

സങ്കീര്‍ത്തനം 141, ഉള്ളില്‍ നിന്നും പുറമേ നിന്നുമുള്ള പരീക്ഷകളില്‍ നിന്നു സംരക്ഷണക്കുള്ള ഒരു പ്രാര്‍ത്ഥന ആണ്. സങ്കീര്‍ത്തനക്കാരന്‍ ദുഷ്ടന്‍റെ തന്ത്രങ്ങള്‍ കൊണ്ടു മാത്രമല്ല, താന്‍ തന്നെ ദുഷ്ടനെപോലെ പ്രവര്‍ത്തിക്കാനുള്ള പരീക്ഷകൊണ്ടും അപകടത്തിലാണ് (സങ്കീ. 141:9,10). സംസാരത്തില്‍ സ്വയനിയന്ത്രണം ഇല്ലാത്തതാണ് ആദ്യത്തെ ദൗര്‍ബല്യം. അതുകൊണ്ടു, ദൈവം അവന്‍റെ വായ്ക്ക് ഒരു കാവല്‍ നിര്‍ത്തുവാന്‍ സങ്കീര്‍ത്തനക്കാരന്‍ പ്രാര്‍ത്ഥിക്കുന്നു (സങ്കീ. 141:3). ബൈബിള്‍ കാലങ്ങളില്‍ നഗരകവാടങ്ങള്‍ക്കു കാവല്‍ നിര്‍ത്തിയിരുന്നതിനു സദൃശം ആണിത്.

ദൈവപൈതല്‍ നീതിമാന്‍റെ ഉപദേശം സ്വീകരിക്കുമോ അതോ ദുഷ്ടന്‍റെ മധുരഭാഷണത്താല്‍ വശീകരിക്കപ്പെടുമോ എന്നതും ഒരു പരീക്ഷ ആണ് (സങ്കീ. 141:4,5). സങ്കീര്‍ത്തനക്കാരന്‍ തന്‍റെ ഹൃദയത്തെ തന്നെ പ്രഥമ ഭീഷണിയായി ചിത്രീകരിക്കുന്നു, കാരണം അവിടെയാണ് യഥാര്‍ത്ഥ പോരാട്ടം നടക്കുന്നത്. പൂര്‍ണ്ണ വിശ്വാസത്തിലുള്ള നിരന്തരമായ പ്രാര്‍ത്ഥനയും ദൈവത്തിലുള്ള ഭക്തിയും മാത്രമേ ദൈവപൈതലിനെ പരീക്ഷയില്‍നിന്നു രക്ഷിക്കുകയുള്ളൂ (സങ്കീ. 141:1,2).

`വായിക്കുക: സങ്കീ. 1:1; 141:4. പരീക്ഷയുടെ മുന്നേറുന്നതും തന്ത്രപരവുമായ സ്വഭാവത്തെ ഇവിടെ എങ്ങനെയാണ് ചിത്രീകരിച്ചിരിക്കുന്നത്?`

സങ്കീര്‍ത്തനം 141 പരീക്ഷ/പരിശോധനയുടെ വളര്‍ന്നു മുന്നേറുന്ന സ്വഭാവത്തെ യാണ് ചിത്രീകരിക്കുന്നത്. ഒന്നാമത്, ഹൃദയം/മനസ്സ് തിന്മയിലേക്കു ചായ്വുള്ള താണ്. രണ്ടാമത്, അത് ദുഷ്ക്രിയകള്‍ പരിശീലിക്കുന്നു. (എബ്രായ അര്‍ത്ഥം ആവര്‍ത്തിച്ചു ചെയ്യുന്നെന്ന് അടിവരയിടുന്നു). മൂന്നാമത്, ഹൃദയം ദുഷ്ടതയുടെ വിശേഷ വിഭവങ്ങളെ ആസ്വദിക്കുന്നു, അതായത് ദുഷ്പരിചയങ്ങള്‍ കാര്യമായി സ്വീകരിക്കുന്നു.

അതേ പ്രകാരം സങ്കീര്‍ത്തനം 1:1 അനുസരിച്ച്, ദൈവപൈതല്‍ ദൈവവഴിയില്‍ നടക്കുന്നതില്‍നിന്നു തടസ്സപ്പെടുത്തും വിധമാണ് പരീക്ഷ വരുന്നത്. അതിനായി, ദൈവ പൈതലിനെ ദുഷ്ടന്മാരോടുകൂടെ നടക്കുവാനും പാപികളുടെ വഴിയില്‍ നില്‍ക്കുവാനും ഒടുവില്‍ പരിഹാസികളുടെ ഇരിപ്പിടത്തില്‍ ഇരിക്കുവാനും വശീകരിക്കുന്നു. ദുഷ്ടന്മാര്‍, പാപികള്‍, പരിഹാസികള്‍ എന്നിവരെപോലെ നാം ആകരുത്; അല്ലെങ്കില്‍ ദൈവത്തില്‍നിന്നു നമ്മെ അകറ്റികളയുവാന്‍ അനുവദിക്കരുത്.

സങ്കീര്‍ത്തനങ്ങള്‍ പരീക്ഷകളുടെ (പ്രലോഭനങ്ങള്‍) പുരോഗമിക്കുന്ന, വശീകരിക്കുന്ന, വക്രത കാട്ടുന്ന പ്രവണതകളെ വിവരിക്കുന്നു. ദൈവത്തിലെ സമ്പൂര്‍ണ്ണമായ ആശ്രയം മാത്രമാണു വിജയിക്കുവാനുള്ള ഏക മാര്‍ഗ്ഗം. പരീക്ഷകളുടെ നടുവില്‍ ഒരുവന്‍ സംസാരിക്കുന്നതും കേള്‍ക്കുന്നതുമായ വാക്കുകളുടെ പ്രാധാന്യത്തെ സങ്കീര്‍ത്തനങ്ങള്‍ ഊന്നിപ്പറയുന്നു. ദൈവത്തില്‍നിന്നു ജ്ഞാനം തേടുവാന്‍ ദുഷ്ടന്മാരുടെ അന്ത്യവും നീതിമാന്മാരുടെ അന്ത്യവും മനുഷ്യരെ പഠിപ്പിക്കേണ്ടതുണ്ട് (സങ്കീ. 1:4-6; 141:8-10). രണ്ടു സങ്കീര്‍ത്തനങ്ങളിലും പക്ഷേ, ദൈവമക്കളുടെ അന്തിമ യഥാര്‍ത്ഥ സ്വഭാവം തെളിയിക്കപ്പെടുന്നത് ഭാവിയിലാണ്. ദൈവത്തില്‍ വിശ്വസിച്ചു ദൈവത്തിനായി കാത്തിരിക്കുവാന്‍ വിശ്വാസികള്‍ ആഹ്വാനം ചെയ്യപ്പെടുന്നു എന്നാണ് ഇതിന്‍റെ അര്‍ത്ഥം.