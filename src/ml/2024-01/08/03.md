---
title:  ഞങ്ങളുടെ നാളുകളെ എണ്ണുവാന്‍ പഠിപ്പിക്കേണമേ
date:   19/02/2024
---

`വായിക്കുക: സങ്കീര്‍ത്തനം 90; 102:11; 103:14-16. മനുഷ്യന്‍റെ ദുര്‍ഗ്ഗതി എന്താണ്?`

നിത്യതയുടെ വെളിച്ചത്തില്‍, വീഴ്ച ഭവിച്ച മനുഷ്യ നിലനില്പ് എന്നതു വെറുമൊരു ആവി മാത്രമാണ്. ദൈവത്തിന്‍റെ കാഴ്ചയില്‍ ഒരായിരം വര്‍ഷം കേവലം 'രാത്രിയിലെ ഒരു യാമം', മൂന്നോ നാലോ മണിക്കൂറുകള്‍ മാത്രമാണ് (സങ്കീ. 90:4). ദൈവത്തിന്‍റെ കാലവുമായി താരതമ്യം ചെയ്താല്‍ ഒരു മനുഷ്യന്‍റെ ജീവകാലം പറന്നുപോകുകയാണ് (സങ്കീ. 90:10). മനുഷ്യരിലെ ഏറ്റവും ശക്തന്മാര്‍, സസ്യങ്ങളിലെ ഏറ്റവും ദുര്‍ബ്ബലര്‍ക്കു സദൃശമാണ് (സങ്കീ. 90:5,6; 103:15,16). എന്നിരുന്നാലും ആ ചുരുങ്ങിയ ജീവകാലം പോലും കഠിനാദ്ധ്വാനവും ദുഃഖവും നിറഞ്ഞതാണ് (സങ്കീ. 90:10). ദൈവത്തില്‍ വിശ്വസിക്കാത്ത മതേതര മനുഷ്യര്‍ പോലും ചുരുക്കമായ ജീവിത കാലയളവിനെകുറിച്ചു വിലപിക്കുകയും ദുഃഖിക്കുകയും ചെയ്യുന്നു. അതിനു പുറമേയോ വിപരീതമായ നിത്യതയാണ്. അതിനെ കൂടാതെ പോകുന്നത് പ്രത്യേകിച്ചും അവര്‍ക്കു വെല്ലുവിളിയും ആയിത്തീരുന്നു.

സ്രഷ്ടാവെന്ന നിലയിലുള്ള ദൈവത്തിന്‍റെ കരുതലിന്‍റെ പശ്ചാത്തലത്തിലാണ് മനുഷ്യന്‍റെ ഗതികേടിനെ സങ്കീര്‍ത്തനം 90 അവതരിപ്പിക്കുന്നത്. ദൈവം എല്ലാ തലമുറകളിലും ദൈവജനത്തിന്‍റെ സങ്കേതം/വാസസ്ഥലം ആയിരിക്കുന്നു (സങ്കീ. 90:1,2). എബ്രായപദം ma‘on,‘ അതായത് "വാസസ്ഥലം" ദൈവത്തെ തന്‍റെ ജനത്തിന്‍റെ പാര്‍പ്പിടം അല്ലെങ്കില്‍ ഒളിസ്ഥലം ആയിട്ടാണ് ചിത്രീകരിക്കുന്നത് (സങ്കീ. 91:9).

ദൈവം തന്‍റെ നീതിയായ ക്രോധത്തെ നിയന്ത്രിക്കുകയും തന്‍റെ കൃപയെ പുതുമയോടെ ദീര്‍ഘിപ്പിക്കുകയും ചെയ്യുന്നു. സങ്കീര്‍ത്തനക്കാരന്‍ ഉദ്ഘോഷിക്കുന്നു: "അങ്ങയുടെ കോപത്തിന്‍റെ ശക്തിയെയും... ക്രോധത്തെയും ഗ്രഹിക്കുന്നവന്‍ ആര്‍" (സങ്കീ. 90:11). അതിന്‍റെ അര്‍ത്ഥം, പാപത്തിന് എതിരേയുള്ള ദൈവകോപത്തിന്‍റെ മുഴുവന്‍ ഫലം ആരും ഒരിക്കലും അനുഭവിച്ചിട്ടില്ല എന്നാണ്. ആതിനാല്‍ അനുതപിക്കുന്നതിനും നീതിയായി ജീവിക്കുന്നതിനുള്ള ജ്ഞാനം നേടുന്നതിനും മനുഷ്യര്‍ക്ക് ഇനിയും പ്രത്യാശയ്ക്ക് അവസരമുണ്ട്.

ജ്ഞാനം എന്നു ബൈബിള്‍ ഉദ്ദേശിക്കുന്നത് വെറും സാധാരണ ബുദ്ധി അല്ല, ദൈവത്തോടുള്ള ഭക്തിയോടുകൂടിയ ബഹുമാനമാണ്. നമുക്കു വേണ്ടുന്ന ജ്ഞാനം "നമ്മുടെ നാളുകളെ എണ്ണുവാന്‍" എങ്ങനെ കഴിയുമെന്ന അറിവാണ് (സങ്കീ. 90:12). നമ്മുടെ നാളുകളെ എണ്ണുവാന്‍ കഴിഞ്ഞാല്‍, അതിന്‍റെ അര്‍ത്ഥം നമ്മുടെ നാളുകള്‍ നിശ്ചിതം/ചുരുക്കമാണ് എന്നും അതു നാം അറിയുന്നു എന്നുമാണ്. ജീവിതത്തിന്‍റെ നൈമിഷികത ബോധ്യമായിട്ട്, അത് വിശ്വാസത്തിലേക്കും അനുസരണത്തിലേക്കും നയിക്കുക എന്നതാണ് ജ്ഞാനത്തോടെ ജീവിക്കുക എന്നതിന്‍റെ അര്‍ത്ഥം. അനതാപ(മാനസാന്തര)ത്തിലൂടെ(സങ്കീ. 90:8,12)യും ദൈവത്തിന്‍റെ ദാനങ്ങളായ പാപക്ഷമ, അനുകമ്പ, കരുണ എന്നിവയിലൂടെയും മാത്രമാണ് ഈ ജ്ഞാനം വിവേകം നേടുക (സങ്കീ. 90:13,14).

നമ്മുടെ അടിസ്ഥാനപ്രശ്നം രൂപപ്പെടുന്നത് നാം മനുഷ്യരായി സൃഷ്ടിക്കപ്പെട്ടു എന്ന വസ്തുതയില്‍ നിന്നല്ല, പാപത്തില്‍നിന്നും പാപം ലോകത്ത് എന്തൊക്കെ വരുത്തിവച്ചു എന്നതില്‍ നിന്നുമാണ്. ഇതിന്‍റെ നിര്‍മ്മൂലമാക്കുന്ന ഫലം എവിടെയും ഓരോ വ്യക്തിയിലും കാണപ്പെടുന്നു.

യേശുവിനു നന്ദി. മനുഷ്യന്‍റെ ആകമാനമായ ഗതികേടില്‍(ദുര്‍ഗ്ഗതി)നിന്ന് നമുക്ക് ഒരു വഴി തുറക്കപ്പെട്ടു (യോഹ. 1:29; 3:14-21). അല്ലെങ്കില്‍ നമുക്കു വേറെ യാതൊരു മാര്‍ഗ്ഗവും ഉണ്ടാകുമായിരുന്നില്ല.

`നമ്മുടെ ജീവിതം എത്ര ക്ഷണികമായി കഴിഞ്ഞുപോയാലും യേശുവില്‍ നമുക്ക് എന്തു പ്രത്യാശ ആണുള്ളത്? (യോഹ. 3:16). യേശുവിനെ കൂടാതെ എന്തു പ്രത്യാശ ആണുള്ളത്?`