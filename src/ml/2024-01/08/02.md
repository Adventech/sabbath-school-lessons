---
title:  അങ്ങയുടെ വചനത്തെ ഞാന്‍ ഹൃദയത്തില്‍ സംഗ്രഹിച്ചിരിക്കുന്നു
date:   18/02/2024
---

`വായിക്കുക: സങ്കീര്‍ത്തനം 119:1-16, 161-168. ദൈവത്തിന്‍റെ കല്പനകളെ നാം എങ്ങനെയാണ് അനുഷ്ഠിക്കേണ്ടത്? അതിന്‍റെ അനുഗ്രഹങ്ങള്‍ എന്തൊക്കെയാണ്?`

ദൈവത്തോടുകൂടി നീതിയുടെ പാതയില്‍ 'നടക്കുന്ന' ഒരു തീര്‍ത്ഥാടനം ആയിട്ടാണ് വിശ്വാസത്തിന്‍റെ ദൈനംദിന ജീവിതത്തെ ബൈബിള്‍ ചിത്രീകരിക്കുന്നത്. 'യഹോവയുടെ ന്യായപ്രമാണം' (സങ്കീ. 119:1). അനുസരിച്ചും 'ദൈവത്തിന്‍റെ മുഖപ്രകാശത്തിലും' (സങ്കീ. 89:15) നടക്കുന്നതിലൂടെയാണ് വിശ്വാസജീവിതം പരിരക്ഷിക്കപ്പെടുന്നത്. ഇവ രണ്ടും ഒരുവിധത്തിലും വ്യത്യസ്തമായ നടപ്പുകളല്ല. ദൈവത്തിന്‍റെ മുഖപ്രകാശത്തില്‍ നടക്കുന്നത് ദൈവത്തിന്‍റെ ന്യായപ്രമാണത്തെ ഉയര്‍ത്തി പിടിക്കുന്നതാണ്. അതിനു തുല്യമായി, ന്യായപ്രമാണം അനുസരിച്ചു നടക്കുന്നതും പൂര്‍ണ്ണ ഹൃദയത്തോടെ ദൈവത്തെ അന്വേഷിക്കുക തന്നെയാണ് (സങ്കീ. 119:1,2,10).

'നിഷ്കളങ്കതു' നീതിയായ ജീവിതത്തെ സങ്കീര്‍ത്തനങ്ങള്‍ വിവരിക്കുന്ന മറ്റൊരു വിധമാണ് (സങ്കീ. 119:1). 'നിഷ്കളങ്കത' 'ഊനമില്ലാത്ത' ഒരു യാഗത്തെയാണ് വിവരിക്കുന്നത്; അതു ദൈവത്തിനു പ്രസാദമാണ് (പുറ. 12:5). നീതിമാനായ ഒരുവന്‍റെ ജീവിതം അതേപ്രകാരം, ഒരു ജീവനുള്ള യാഗമാണ് (റോമര്‍ 12:1). അതും പാപത്തോടുള്ള സ്നേഹംകൊണ്ടു കളങ്കപ്പെടാന്‍ അരുത്. ദൈവത്തിനായി വേര്‍തിരിക്കപ്പെട്ട ഒരു ജീവിതവും ഒരു 'തികവുള്ള വഴി'യാണ്. ദൈവത്തിനു പ്രസാദമാകുന്ന ഒരു ജീവിതദിശ ഒരു വ്യക്തി സ്വീകരിക്കുന്നു എന്നാണ് അതിന്‍റെ അര്‍ത്ഥം (സങ്കീ. 101:2,6; 18:32).

ദൈവത്തിന്‍റെ കല്പനകളെ കാത്തുകൊള്ളുന്നതും ദൈവനിയമങ്ങളെ ആചാരാനുഷ്ഠാനങ്ങള്‍ ആക്കുന്നതും തമ്മില്‍ ബന്ധമില്ല, അഥവാ അങ്ങനെ അര്‍ത്ഥമാക്കുന്നില്ല. നേരേ മറിച്ചു തെറ്റും ശരിയും നന്മയും തമ്മിലുള്ള വ്യത്യാസം 'നന്നായി അറിയുക' എന്നത് അതില്‍ അടങ്ങിയിരിക്കുന്നു (സങ്കീ. 111:10; 1 ദിനവൃ. 22:12). അതില്‍ ബാഹ്യപ്രവൃത്തികള്‍ മാത്രമല്ല, മുഴുവന്‍ വ്യക്തിയും ഉള്‍പ്പെട്ടിരിക്കുന്നു. 'നിഷ്കളങ്കര്‍' ആയിരിക്കെ, ദൈവകല്പനകളെ കാത്തുകൊള്ളുന്നതും പൂര്‍ണ്ണഹൃദയത്തോടെ ദൈവത്തെ അന്വേഷിക്കുന്നതും ജീവിതത്തിലെ വേര്‍പിരിക്കാനാകാത്ത മനോഭാവങ്ങളാണ് (സങ്കീ. 119:1,2).

ദൈവത്തിന്‍റെ കല്പനകള്‍, ലോകത്തിനായുള്ള ദൈവയിഷ്ടത്തിന്‍റെ വെളിപ്പെടുത്തലുകള്‍ ആണ്. ജ്ഞാനിയായ സ്വതന്ത്രമായും സമാധാനത്തോടും ജീവിക്കാന്‍ എങ്ങനെയാണ് കഴിയുക എന്ന് അവ ഉപദേശിക്കുന്നു (സങ്കീ. 119:7-11,133). ദൈവത്തിന്‍റെ ന്യായപ്രമാണത്തില്‍ സങ്കീര്‍ത്തനക്കാരന്‍ ആനന്ദിക്കുന്നു, എന്തുകൊണ്ടെന്നാല്‍ അത് ദൈവത്തിന്‍റെ വിശ്വസ്തതക്ക് ഉറപ്പു നല്‍കുന്നു (സങ്കീ. 119:77,174).

'അവിടുത്തെ ന്യായപ്രമാണത്തോടു പ്രിയമുള്ളവര്‍ക്കു മഹാസമാധാനമുണ്ട്, അവര്‍ക്കു വീഴ്ചയ്ക്കു സംഗതി ഏതുമില്ല' സങ്കീ. 119:165). നടപ്പിലെ വീഴ്ച ധാര്‍മ്മിക പരാജയത്തെയാണ് ചിത്രീകരിക്കുന്നത്. 'സങ്കീര്‍ത്തനക്കാരന്‍റെ കാലിനു ദീപം' (സങ്കീ. 119:105) എന്നപോലെ ദൈവത്തിന്‍റെ വചനം പ്രലോഭനങ്ങളില്‍ നിന്നു നമ്മെ സംരക്ഷിക്കുന്നു (സങ്കീ. 119:110).

`ക്രിസ്തുവിന്‍റെ ജീവിതത്തില്‍ ദൈവവചനത്തിന്‍റെ ശക്തി എങ്ങനെ കാണപ്പെട്ടു? (മത്തായി 4:1-11). ദൈവത്തിന്‍റെ ന്യായപ്രമാണം അനുസരിക്കുന്ന ഒരു വ്യക്തിക്ക് ഈ ശക്തി എങ്ങനെ അനുഭവപ്പെടും?`