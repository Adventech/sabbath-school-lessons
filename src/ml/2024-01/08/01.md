---
title:  നീതിയായ ജീവിതത്തിനു വേണ്ടുന്ന ജ്ഞാനം
date:   17/02/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 119:1-16; 90; യോഹന്നാന്‍ 3:16; സങ്കീര്‍ത്തനം 95:7-11; 141; 128.

> <p>മനഃപാഠവാക്യം</p>
> "ഞങ്ങള്‍ ജ്ഞാനമുള്ള ഒരു ഹൃദയം പ്രാപിക്കത്തക്കവണ്ണം ഞങ്ങളുടെ നാളുകളെ എണ്ണുവാന്‍ ഞങ്ങളെ ഉപദേശിക്കേണമേ" (സങ്കീ. 90:12).

ദൈവത്തിന്‍റെ കൃപ നമ്മുടെ പാപക്ഷമയ്ക്കു വേണ്ടതു ചെയ്യുന്നു എന്നു നമ്മള്‍ കണ്ടുവല്ലോ. ഇപ്പോള്‍ വിശ്വാസത്തില്‍ ജീവിക്കുന്ന മാനസാന്തരപ്പെട്ട പാപിയില്‍ കൃപ ഒരു പുതിയ ഹൃദയം സൃഷ്ടിക്കുന്നു.

ദൈവത്തിന്‍റെ വചനം നീതിയായ ജീവിതത്തിന് ആവശ്യമായ ഉപദേശങ്ങളും നല്‍കുന്നു (സങ്കീ. 119:1-16). ദൈവത്തിന്‍റെ നിയമം പ്രമാണിക്കുന്നത് ഒരു കര്‍ശനമായ നിയമാധിഷ്ഠിത ആചാരമല്ല (ഹലഴമഹശാെ), അത് ദൈവവുമായി ഈടാര്‍ന്നുള്ള ഒരു ബന്ധമാണ്. ആ ജീവിതം അനുഗ്രഹങ്ങള്‍ നിറഞ്ഞതാണ് (സങ്കീ. 119:1,2; 128).

നീതിമാനായ ഒരുവന്‍റെ ജീവിതം എന്തായാലും പ്രലോഭനങ്ങള്‍ ഇല്ലാത്തത് ആകില്ല. അപ്രകാരം നീതിയായി ജീവിക്കുന്ന ഒരുവനും ചിലപ്പോള്‍ പാപത്തിന്‍റെ കൗശല തന്ത്രങ്ങളാല്‍ പരീക്ഷിക്കപ്പെടാം പരീക്ഷയില്‍ വീണുപോയെന്നും വരാം (സങ്കീ. 142:2-4). ദൈവം തന്‍റെ മക്കളുടെ വിശ്വസ്തത തെളിയിക്കപ്പെടേണ്ടതിനു ചിലപ്പോള്‍ പരിശോധനാ സന്ദര്‍ഭങ്ങള്‍ അനുവദിക്കും; അവിശ്വസ്തതയും തെളിയിക്കപ്പെടും. ദൈവമക്കള്‍ തന്‍റെ ഉപദേശങ്ങളും ശാസനകളും ശ്രദ്ധിച്ച് അനുസരിക്കുമെങ്കില്‍, അവരുടെ വിശ്വാസം ശുദ്ധീകരിക്കപ്പെടുകയും ആവശ്യം ശക്തിപ്പെടുകയും ചെയ്യും. പ്രലോഭനങ്ങളുടെയും വെല്ലുവിളികളുടെയും നടുവില്‍ ദൈവത്തോടുകൂടി ജീവിക്കുന്നതിന്‍റെ യാന്ത്രിക ശക്തിയിലൂടെ അവര്‍ നീതിയായ ജീവിതത്തിനുള്ള ജ്ഞാനം നേടും. ഞങ്ങള്‍ ജ്ഞാനമുള്ള ഒരു ഹൃദയം പ്രാപിക്കത്തക്കവണ്ണം ഞങ്ങളുടെ നാളുകളെ എണ്ണുവാന്‍ ഞങ്ങളെ ഉപദേശിക്കണമേ (സങ്കീ. 90:12) എന്ന പ്രാര്‍ത്ഥന, അപ്രകാരം, ദൈവത്തോടുകൂടെ വിശ്വസ്തതയില്‍ നടക്കുന്നതിനുള്ള നിരന്തരമായ ഒരു സമര്‍പ്പണത്തെ പ്രതിഫലിപ്പിക്കുന്നു.

_*ഈ ആഴ്ചയിലെ പാഠം പഠിച്ച് ഫെബ്രുവരി 24 ലെ ശബ്ബത്തിനായി ഒരുങ്ങുക_