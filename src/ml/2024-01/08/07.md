---
title:  കൂടുതല്‍ പഠനത്തിന്
date:   23/02/2024
---

ഈ അത്യാധുനിക കാലത്ത്, സന്തോഷം നേടുന്നതിനെക്കാള്‍ ജ്ഞാനം അന്വേഷിക്കുന്നത് അഭികാമ്യമായി കാണപ്പെടുന്നില്ല. മനുഷ്യര്‍ ജ്ഞാനികളാകുന്നതിനേക്കാള്‍ സന്തുഷ്ടര്‍ ആയിരിക്കുവാന്‍ ഇഷ്ടപ്പെടുന്നു. എന്തായാലും ദൈവികജ്ഞാനം കൂടാതെ വാസ്തവമായ സന്തോഷവും തൃപ്തികരമായ ജീവിതവും നമുക്ക് സാധ്യമാകുമോ? നമുക്കു സാധിക്കില്ലെന്നു സങ്കീര്‍ത്തനങ്ങള്‍ വ്യക്തമായി പറയുന്നു. ജ്ഞാനം, സന്തോഷം എന്നിവയില്‍നിന്നു തിരഞ്ഞെടുക്കാന്‍ നമ്മോട് ആവശ്യപ്പെടുന്നില്ല എന്നത് ഒരു നല്ല കാര്യമാണ്. ദൈവിക ജ്ഞാനം യഥാര്‍ത്ഥ സന്തോഷം കൊണ്ടുവരുന്നു.

എബ്രായഭാഷയില്‍ നിന്നുള്ള ഒരു ലളിതമായ ദൃഷ്ടാന്തം ഇതു വ്യക്തമാക്കും. “step” ചുവട് എന്ന പദം ബഹുവചനത്തില്‍ (ashurey) സന്തോഷം - “happiness” (ashrey)എന്നു മിക്കവാറും ധ്വനിപ്പിക്കുന്നു. ഇംഗ്ലീഷ് പരിഭാഷകളില്‍ ഈ സംയോജനം ഇല്ല. ഇതു ശക്തമായ ഒരു സന്ദേശമാണു നമുക്കു നല്‍കുന്നത്: ദൈവത്തിന്‍റെ വഴികളില്‍ ചുവടുകള്‍ ഉറപ്പിക്കുന്നത് സന്തോഷമുള്ള ഒരു ജീവിതത്തിലേക്കു നയിക്കുന്നു (സങ്കീ. 1:1; 17:5; 37:31; 44:18; 89:15; 119:1). ബൈബിളില്‍ സന്തോഷമോ ജ്ഞാനമോ കേവലം അപ്രായോഗികമായ ചിന്തകളല്ല, യഥാര്‍ത്ഥ അനുഭവമാണ്.

ആദരവ്, സ്തുതി, ശക്തികണ്ടെത്തുക എന്നിവയെല്ലാം ദൈവവുമായുള്ള ബന്ധത്തില്‍ കാണപ്പെടുന്നു. സങ്കീര്‍ത്തനം 25:14 പറയുന്നു: "യഹോവയുടെ സഖിത്വം (the secret) തന്‍റെ ഭക്തന്മാര്‍ക്ക് (those who fear Him) ഉണ്ടാകും; അവിടുന്നു തന്‍റെ നിയമം (His Covenant) അവരെ അറിയിക്കുന്നു" (NKJV).

"ദൈവം നമുക്കു നല്‍കിയിട്ടുള്ള വ്യക്തമായ ചിത്രങ്ങള്‍ക്കായി ദൈവത്തെ സ്തുതിക്കാം. ദൈവസ്നേഹത്തിന്‍റെ അനുഗ്രഹീത ഉറപ്പുകളെ നാം ഒരുമിച്ചു ചേര്‍ക്കുക. നാം തുടരേ അതിലേക്കു നോക്കുക: ദൈവപുത്രന്‍ തന്‍റെ പിതാവിന്‍റെസിംഹാസനം വിട്ട്, തന്‍റെ ദിവ്യത്വം മാനുഷികതയില്‍ ചേര്‍ത്തു ധരിച്ചു. സാത്താന്‍റെ ശക്തിയില്‍നിന്നു മനുഷ്യനെ രക്ഷിക്കുവാന്‍ ആയിരുന്നു അത്. നമുക്കുവേണ്ടി താന്‍ നേടിയ വിജയത്തില്‍ അവിടുന്നു സ്വര്‍ഗ്ഗം മനുഷ്യര്‍ക്കായി തുറന്നു. ദൈവത്വം തന്‍റെ മഹിമയുടെ മറനീക്കിയ ദൈവസാന്നിധ്യത്തിന്‍റെ അറ അങ്ങനെ നമുക്കു വെളിപ്പെട്ടു. പാപം തള്ളിയിട്ടിരുന്ന നാശത്തിന്‍റെ കുഴിയില്‍നിന്നു വീണുപോയ മനുഷ്യവര്‍ഗ്ഗം ഉയര്‍ത്തപ്പെട്ടു. അവര്‍ നിത്യനായ ദൈവവുമായി വീണ്ടും ബന്ധിക്കപ്പെട്ടു. നമ്മുടെ വീണ്ടെടുപ്പുകാരനിലെ വിശ്വാസത്തിലൂടെ ദിവ്യപരിശോധനയെ വിജയിച്ചതിനാല്‍, ക്രിസ്തുവിന്‍റെ നീതിയുടെ വസ്ത്രം അവര്‍ക്കു ലഭ്യമായി. അവര്‍ തന്‍റെ സിംഹാസനത്തിലേക്ക് ഉയര്‍ത്തപ്പെട്ടു. ഈ ചിത്രങ്ങളില്‍ ശ്രദ്ധ കേന്ദ്രീകരിക്കുവാന്‍ നമ്മെക്കുറിച്ചു ദൈവം ആഗ്രഹിക്കുന്നു." E.G. white, _Steps to Christ_, p. 118.

**ചര്‍ച്ച**

`വെറും ഉപദേശങ്ങള്‍ എന്ന നിലയിലല്ല, ദൈവവചനത്തെ തങ്ങളുടെ ആനന്ദം ആക്കുന്നത് ക്രിസ്തുവില്‍ വസിക്കുന്നതുമായി എങ്ങനെ ബന്ധപ്പെട്ടിരിക്കുന്നു? (യോഹ. 1:1; 15:5,7).`

`ബോധപൂര്‍വ്വം നിരന്തരമായി ദൈവത്തിന്‍റെ ഉപദേശങ്ങളെ തള്ളിക്കളയുമ്പോള്‍ എന്തു സംഭവിക്കുന്നു? (സങ്കീ. 81; 95) എന്തുകൊണ്ട്?`

`ദുഷ്ടന്‍റെ വഴി ചിലപ്പോള്‍ എന്തുകൊണ്ടു നീതിമാന്‍റെ ഉപദേശത്തേക്കാള്‍ നല്ലതായി കാണപ്പെടുന്നു? (സങ്കീ. 141). ദുഷ്ടന്‍റെ അഭിവൃദ്ധിയെ നാം എങ്ങനെ കാണണം?`