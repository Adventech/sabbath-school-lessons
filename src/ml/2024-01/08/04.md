---
title:  ദൈവത്തിനു പരീക്ഷ/പരിശോധന
date:   20/02/2024
---

`വായിക്കുക: 81:7,8; 95:7-11; 105:17-22. എന്തു ദിവ്യ പരിശോധനയാണ് ഈ വേദഭാഗങ്ങളില്‍ അടങ്ങിയിരിക്കുന്നത്?`

ദൈവത്തെ യിസ്രായേല്‍ പരീക്ഷിച്ച സ്ഥലമാണ് മെരീബ. ദൈവത്തിന് അവരുടെ ആവശ്യങ്ങള്‍ നിറവേറ്റാന്‍ കഴിയുമോ എന്നാണ് അവര്‍ പരീക്ഷിച്ചത് (പുറ. 17:1-7; സങ്കീ. 95:8,9). സങ്കീര്‍ത്തനം 81 ല്‍ ആകട്ടെ നേരേ വിപരീതമായ ഒരു ഉപജാപം ആയാണ് അത് കാണപ്പെടുന്നത്. അതേ സംഭവത്തെ, ദൈവം അവരെ പരീക്ഷിക്കുന്നതായാണ് ഇവിടുത്തെ വ്യാഖ്യാനം (സങ്കീ. 81:7). അവരുടെ അനുസരണക്കേടും വിശ്വാസക്കുറവും നിമിത്തം ദൈവത്തിന്‍റെ പരീക്ഷയില്‍ അവര്‍ പരാജയപ്പെടുകയും ചെയ്തു (സങ്കീ. 81:11).

മെരീബയുടെ പരാമര്‍ശം രണ്ടുവിധമായ സന്ദേശമാണു നല്‍കുന്നത്. ഒന്ന്: ദൈവജനം അവരുടെ മുന്‍തലമുറകളുടെ പിശകുകള്‍ ആവര്‍ത്തിക്കരുത്, പകരം അവര്‍ ദൈവത്തെ വിശ്വസിച്ചു/ആശ്രയിച്ച് ദൈവത്തിന്‍റെ വഴിയില്‍ നടക്കണം (സങ്കീ. 81:13). രണ്ട്: ദൈവമോ ജനം പരാജയപ്പെട്ടെങ്കിലും കഷ്ടങ്ങളില്‍ അവരെ രക്ഷിക്കുവാന്‍ വന്നു (സങ്കീ. 81:7). ദൈവത്തിന്‍റെ രക്ഷിക്കുന്ന കൃപ മുന്‍തലമുറകളില്‍ എന്നപോലെ പുതിയ തലമുറയിലും ഉറപ്പാണ്.

ദൈവത്തിന്‍റെ വചനത്തില്‍ തന്‍റെ ഭാവിയെകുറിച്ചുള്ള വിശ്വാസത്തെ പരിശോധിക്കുന്നതിനുള്ള ഉപാധികള്‍ ആയിരുന്നു ജോസഫിന്‍റെ അനുഭവങ്ങള്‍ എന്നാണ് സങ്കീര്‍ത്തനം 105 കാണിച്ചു തരുന്നത് (ഉല്പത്തി 37:5-10; സങ്കീ. 105:19). എബ്രായ ഭാഷയിലെ “Tsarap” (tested) എന്ന വാക്ക് മാലിന്യ നിര്‍മ്മാര്‍ജ്ജനം, നേര്‍മ്മയുള്ളതാക്കുക, ശുദ്ധീകരിക്കുക എന്ന ആശയമാണ് നല്‍കുന്നത് (വാക്യം 19). അങ്ങനെ ദൈവം ജോസഫിന്‍റെ വിശ്വാസത്തെ പരീക്ഷിച്ചത് ദൈവവാഗ്ദത്തങ്ങളിലെ ഏതെങ്കിലും സംശയങ്ങള്‍ നീക്കുന്നതിനും ദൈവത്തിന്‍റെ നടത്തിപ്പിലെ അവന്‍റെ വിശ്വാസത്തെ ശക്തിപ്പെടുത്തുന്നതിനും ആയിരുന്നു. ജോസഫിന്‍റെ അനുഭവത്തില്‍ കാണും പ്രകാരം (സങ്കീ. 105; 20-22), ദൈവത്തിന്‍റെ അച്ചടക്ക നടപടികളുടെ ലക്ഷ്യം, ദൈവമക്കളെ ശക്തിപ്പെടുത്തുന്നതിനും വാഗ്ദത്ത നിവൃത്തിക്കായി അവരെ ഒരുക്കുന്നതിനും വേണ്ടിയാണ്.

എന്തായാലും, ദൈവനിര്‍ദ്ദേശങ്ങളെ അവഗണിക്കുന്നത്, ദുശ്ശാഠ്യം വളരുന്നതിനും താന്തോന്നിയായ ഒരു വ്യക്തിയുടെ ഹൃദയം കഠിനമാകുന്നതിനും ഇടയാക്കും.

ദൈവം കൃത്യവും ചോദ്യം ഇല്ലാത്തതുമായ നിയമ അനുസരണമാണ് ആവശ്യപ്പെടുന്നത്; പക്ഷേ മനുഷ്യര്‍ സാത്താന്‍റെ വഞ്ചനയില്‍ ഉറങ്ങുകയോ തളര്‍ന്നിരിക്കുകയോ ആണ്. സാത്താന്‍ ഒഴിവുകഴിവ് നിര്‍ദ്ദേശിക്കുകയും തന്ത്രങ്ങള്‍ പ്രയോഗിക്കുകയും അവരുടെ മനസ്സാക്ഷിക്കുത്തിനെ കീഴടക്കുകയും ചെയ്യുന്നു. ഏദെന്‍ തോട്ടത്തില്‍ ഹവ്വയോടു പറഞ്ഞതുപോലെ 'നിങ്ങള്‍ മരിക്കയില്ല നിശ്ചയം' എന്നവിധം സംസാരിക്കുകയും ചെയ്യും അവന്‍. അനുസരണക്കേട് കുറ്റക്കാരന്‍റെ ഹൃദയത്തെയും മനസ്സാക്ഷിയെയും കഠിനം ആക്കുകയേ ഉള്ളൂ. അതുപക്ഷേ മറ്റുള്ളരുടെ വിശ്വാസത്തെ വഷളാക്കും. തുടക്കത്തില്‍ അവര്‍ക്കു വളരെ തെറ്റായി തോന്നിയിരുന്ന കാര്യങ്ങളുടെ കാഴ്ചപ്പാട് ക്രമേണ മാറുന്നു. നിരന്തരം അത് കാഴ്ചയില്‍ ഇരിക്കുകയാല്‍ ഒടുവില്‍, ഇതു ശരിക്കും പാപം തന്നെ ആണോ എന്നു സംശയിച്ച് അതേ തെറ്റില്‍ അറിയാതെ അവര്‍ വീണു പോകുകയും ചെയ്യും. Ellen G. White, Testimonies for the Church, v. 4, p. 146.

`പാപം ഹൃദയത്തെ കഠിനമാക്കുന്നതില്‍ നിങ്ങളുടെ അനുഭവം എന്താണ്? അനുസരിക്കാനുള്ള ശക്തിക്കായി നാം എന്തുകൊണ്ടു നീങ്ങണം?`