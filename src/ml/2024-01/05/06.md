---
title:  നീതിമാന്‍ പരീക്ഷിക്കപ്പെടാതിരിക്കേണ്ടതിന്
date:   01/02/2024
---

`വായിക്കുക: സങ്കീര്‍ത്തനം 37:1,8; 49:5-7; 94:3-7; 125:3. സങ്കീര്‍ത്തനക്കാരന്‍ എന്തു കഠിന അനുഭവമാണു നേരിടുന്നത്?`

ഈ സങ്കീര്‍ത്തനങ്ങള്‍ ദുഷ്ടന്മാരുടെ ഇപ്പോഴത്തെ അഭിവൃദ്ധിയിലും അതു നീതിമാന്മാരെ ബാധിക്കുന്നു എന്നതിലും വിലപിക്കുന്നു. ദുഷ്ടന്മാര്‍ അഭിവൃദ്ധിപ്പെടുക മാത്രമല്ല അവര്‍ ദൈവത്തെ നിന്ദിക്കുകയും മറ്റുള്ളവരെ ഉപദ്രവിക്കുകയും കൂടി ചെയ്യുന്നു. ചഞ്ചലം ഉണ്ടാക്കുന്ന പ്രശ്നം ഇതാണ്: "ദുഷ്ടന്മാരുടെ ചെങ്കോല്‍' ലോകത്ത് ആധിപത്യം നടത്തുകയും (സങ്കീ. 125:3) അതേ സമയം "നീതിമാന്മാരുടെ ചെങ്കോല്‍" (സങ്കീ. 45:6) പരാജയപ്പെടുന്നതായി കാണപ്പെടുകയും ചെയ്യുന്നു. അപ്പോള്‍ എന്തുകൊണ്ടു നന്മയെ വിട്ടുകളഞ്ഞു തിന്മയെ സ്വീകരിച്ചുകൂടാ?

`സങ്കീര്‍ത്തനം 73:1-20,27 വായിക്കുക. പ്രതിസന്ധിയിലൂടെ സങ്കീര്‍ത്തനക്കാരന്‍ എന്താണു പുറത്തുകൊണ്ടുവരുന്നത്? നിഷ്പ്രയോജനമായ കാര്യങ്ങളില്‍ ആശ്രയിക്കുന്നവരുടെ അന്ത്യം എന്താണ്? (1 പത്രൊസ് 1:17 കൂടി കാണുക).`

സങ്കീര്‍ത്തനം 73 ല്‍ രചയിതാവ് ലോകത്തിലെ ഇപ്പോഴത്തെ അകൃത്യത്തെ/ദുഷ്ടതയെ ആണ് ശ്രദ്ധിക്കുന്നത്. ദൈവത്തിന്‍റെ കാഴ്ചപ്പാടിലെ വലിയ ചിത്രം തനിക്കു കാണാന്‍ കഴിയുന്നില്ല. തന്‍റെ വിശ്വാസത്തെ ബാധിച്ച ദുഷ്ടതയുടെ പെരുപ്പം അതിശയിപ്പിക്കുന്നതാണ്. യാഥാര്‍ത്ഥ്യത്തില്‍ അധിഷ്ഠിതമാണ് വിശ്വാസത്തിന്‍റെ നിഷ്പ്രയോജനത്തെ സംബന്ധിച്ച തന്‍റെ വാദഗതിയെന്നും അവന്‍ വിശ്വസിച്ചു.

എന്നാല്‍ സങ്കീര്‍ത്തനം 73 ഇങ്ങനെ കാണിക്കുന്നു: "ഇക്കാര്യങ്ങള്‍ ഈ സങ്കീര്‍ത്തനത്തിന്‍റെ ആദ്യവാക്യത്തെ അവഗണിക്കുന്നവരെ പരിഹസിക്കുന്നു; മുഴുവന്‍ സങ്കീര്‍ത്തനത്തിന്‍റെയും സംക്ഷേപം/ആകെ തുക ആണത്: ദൈവം യിസ്രായേലിനു, നിര്‍മ്മലഹൃദയം ഉള്ളവര്‍ക്കു തന്നെ നല്ലവന്‍ ആകുന്നു നിശ്ചയം!" Johannes Bugenhagen, _Reformation Commentary_...p.11.

സങ്കീര്‍ത്തനക്കാരന്‍ വിശുദ്ധമന്ദിരത്തിലേക്കു നയിക്കപ്പെട്ടു; ദൈവത്തിന്‍റെ സര്‍വ്വാധിപഭരണത്തിന്‍റെ സ്ഥലം. "ഇന്നു" എന്നത് മൊസെയ്ക്കിന്‍റെ ഒരു ഭാഗം മാത്രമാണ്. അവന്‍ "അവസാനത്തെ" ചിന്തിക്കണമെന്ന് അവന്‍ ഓര്‍മ്മിപ്പിക്കപ്പെട്ടു. ദൈവത്തിന്‍റെ ന്യായവിധിയെ അപ്പോഴാണ് ദുഷ്ടന്മാര്‍ നേരിടുന്നത്. ദൈവാലയത്തില്‍വച്ച് സങ്കീര്‍ത്തനക്കാരന്‍ ഈ സത്യം മനസ്സിലാക്കി. അപ്പോള്‍ അവന്‍ തന്‍റെ മുന്‍ അബദ്ധത്തെ ഏറ്റുപറഞ്ഞു. ഈ യാഥാര്‍ത്ഥ്യത്തെ മനുഷ്യരുടെ ന്യായം കൊണ്ടല്ല, ആത്മിക ഉള്‍ക്കാഴ്ചകൊണ്ടു മാത്രമേ ഗ്രഹിക്കാന്‍ കഴിയൂ എന്നു സാരം.

`ദുഷ്ടത പെരുകുന്ന ഇക്കാലത്ത് ലോകത്തിന്‍റെ ന്യായവിധി സംബന്ധിച്ച ദൈവവാഗ്ദത്തം നിങ്ങളെ എങ്ങനെ ആശ്വസിപ്പിക്കുന്നു?`