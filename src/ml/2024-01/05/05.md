---
title:  ദൈവത്തിന്‍റെ വാഗ്ദത്തം എന്നെന്നേക്കും ഇല്ലാതെയായോ?
date:   31/01/2024
---

`സങ്കീര്‍ത്തനം 77 വായിക്കുക. എന്ത് അനുഭവത്തിലൂടെയാണ് രചയിതാവ് കടന്നുപോകുന്നത്?`

ദൈവത്തോടു സഹായത്തിനായുള്ള ഒരു കേണപേക്ഷയോടെയാണ് സങ്കീര്‍ത്തനം 77 തുടങ്ങുന്നത്. പൂര്‍വ്വകാലങ്ങളിലെ ഓര്‍മ്മയില്‍നിന്നുള്ള വേദനയും വിലാപവും കൊണ്ട് അതു നിറഞ്ഞിരിക്കുന്നു (സങ്കീ. 77:1-6). സങ്കീര്‍ത്തനക്കാരന്‍റെ വ്യക്തിത്വം (being) ആകമാനവും മുറവിളിയോടെ ദൈവത്തിലേക്കു തിരിയുന്നു. ദൈവത്തില്‍നിന്നു വരുന്ന ആശ്വാസമല്ലാതെ മറ്റൊരു നടപടിയും അവന്‍ സ്വീകരിക്കുന്നില്ല.

എന്നിരുന്നാലും ദൈവത്തെ ഓര്‍മ്മിക്കുന്നത് അവന്‍റെ ഹൃദയ വ്യഥയെ തീവ്രമാക്കുന്നു: "ഞാന്‍ ദൈവത്തെ ഓര്‍ത്തു വ്യാകുലപ്പെടുന്നു" (സങ്കീ. 77:3). എബ്രായഭാഷയിലെ hama, (moan) വ്യഥ, പാഞ്ഞുകയറുന്ന തിരയുടെ ആരവത്തെയാണ് ചിത്രീകരിക്കുന്നത് (സങ്കീ. 46:3). സങ്കീര്‍ത്തനക്കാരന്‍ ആകമാനം അതിതീവ്രമായ അസ്വസ്ഥതയിലാണ്.

`ദൈവത്തെ ഓര്‍മ്മിക്കുന്നത് എങ്ങനെയാണ് ഇത്ര ശക്തമായ ദുരവസ്ഥയുടെ ഭാവങ്ങള്‍ ഉളവാക്കുന്നത്? വിഷമിപ്പിക്കുന്ന ചോദ്യങ്ങളുടെ ഒരു നിര അവന്‍റെ തീരാ വ്യഥയുടെ കാരണങ്ങളെ തള്ളിക്കളയുന്നു (സങ്കീ. 77:7-9). ദൈവത്തിനു മാറ്റം സംഭവിച്ചോ? ദൈവത്തിനു തന്‍റെ വാഗ്ദാനത്തെ തള്ളിക്കളയാനാകുമോ?`

ദൈവത്തിന്‍റെ രക്ഷാപ്രവൃത്തികളുടെയും അനുഭവപ്പെടുന്ന അസാന്നിധ്യത്തിന്‍റെയും കടുത്ത വൈപരീത്യമാണ്, ദൈവം കൈവിട്ടു/ഉപേക്ഷിച്ചു എന്നു സങ്കീര്‍ത്തനക്കാരന്‍ ചിന്തിക്കുവാന്‍ ഇടയാക്കുന്നത്. ദൈവത്തിന്‍റെ മനസ്സു മാറിയെങ്കില്‍, പ്രത്യാശയ്ക്കു വഴിയില്ല എന്ന നിഗമനത്തെ തള്ളിക്കളയുവാന്‍ അവന്‍ ബദ്ധപ്പെടുന്നു.

സങ്കീര്‍ത്തനക്കാരന്, അതേ സമയം, ഉറങ്ങാന്‍ കഴിയുന്നില്ല; ദൈവം അവനെ ഉറങ്ങാന്‍ അനുവദിക്കുന്നില്ല (സങ്കീ. 77:4). ഉറക്കമില്ലായ്മ അനുഭവപ്പെട്ട ചില ബൈബിള്‍ കഥാപാത്രങ്ങള്‍ ഇവിടെ ഓര്‍മ്മയില്‍ വരുന്നു; ഉദ്ദേശ നിവൃത്തിക്കായുള്ള ദൈവിക നടപടിയായി അവയെ കാണാം (ഉല്പത്തി 41:1-8; എസ്ഥേര്‍ 6:1; ദാനീ. 2:1-3). ഉറക്കമില്ലാത്ത നീണ്ട രാത്രികള്‍, ദൈവത്തിന്‍റെ മുന്‍കാല വിടുതല്‍ പ്രവൃത്തികളെ ഒരു പുതിയ തീരുമാനത്തില്‍ പരിഗണിക്കുവാന്‍ ഇടയാക്കുന്നു (സങ്കീ. 77:5,10).

ദൈവത്തില്‍നിന്നു സങ്കീര്‍ത്തനക്കാരനു ലഭിക്കുന്ന ഉറപ്പ് അവന്‍റെ ഇപ്പോഴത്തെ അവസ്ഥയെ വിവരിക്കുന്നതല്ല. അതാകട്ടെ ദൈവത്തിന്‍റെ വിശ്വസ്തതയെയും വിശ്വാസയോഗ്യതയെയും സംബന്ധിച്ചുള്ളതാണ് (ഇയ്യോബിന്‍റേതുപോലെ). വിശ്വാസത്തില്‍ ദൈവത്തെ കാത്തിരിക്കുവാന്‍ സങ്കീര്‍ത്തനക്കാരന്‍ പ്രോത്സാഹിപ്പിക്കപ്പെടുന്നു; യിസ്രായേലിന്‍റെ പൂര്‍വ്വകാലങ്ങളില്‍ അത്ഭുതങ്ങളെ പ്രവര്‍ത്തിച്ച അതേ ദൈവമാണ് താനെന്ന് അറിയുകയാണത് (സങ്കീ. 77:11-18). "അങ്ങയുടെ കാല്‍ചുവടുകളുടെ വഴി അറിയാതെയുമിരുന്നു" എന്നും സങ്കീര്‍ത്തനക്കാരന്‍ ഇപ്പോള്‍ തിരിച്ചറിയുന്നു (സങ്കീ. 77:19). മനുഷ്യദൃഷ്ടികള്‍ക്കു ദൈവത്തിന്‍റെ സാന്നിധ്യം കാണാന്‍ കഴിയാത്തപ്പോഴും സങ്കീര്‍ത്തനക്കാരന്‍ ദൈവത്തിന്‍റെ വഴി നടത്തിപ്പ് തിരിച്ചറിയുന്നു. ദൈവം ഒരേ സമയം തന്നെ വെളിപ്പെടുകയും മറഞ്ഞിരിക്കുകയും ചെയ്യുമെന്ന് അവന് ബോധ്യപ്പെടുന്നു. ദൈവത്തിന്‍റെ ഗ്രഹിക്കാനാകാത്തതും അത്യുന്നതവുമായ വഴികളെയോര്‍ത്ത് അവന്‍ ഇപ്പോള്‍ ദൈവത്തെ പുകഴ്ത്തുന്നു.

`ദൈവം മുമ്പ് നിങ്ങളോട് എങ്ങനെ പ്രവര്‍ത്തിച്ചു? ഇപ്പോഴത്തെ സാഹചര്യങ്ങളെ നേരിടുവാന്‍ അത് എങ്ങനെ സഹായിക്കും?`