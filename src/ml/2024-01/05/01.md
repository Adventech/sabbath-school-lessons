---
title:  യഹോവയുടെ ഗീതം അന്യദേശത്ത് പാടുന്നത്
date:   27/01/2024
---

### പഠനത്തിനുള്ള വേദഭാഗങ്ങള്‍
സങ്കീര്‍ത്തനം 79:5-13; 88:3-12; 69:1-3; 22:1; 77; 73:1-20; 1 പത്രൊസ് 1:17.

> <p>മനഃപാഠവാക്യം</p>
> "ഞങ്ങള്‍ യഹോവയുടെ ഗീതം അന്യദേശത്തു പാടുന്നതെങ്ങനെ?" (സങ്കീ. 137:4).

പാപവും, തിന്മയും, കഷ്ടതകളും, മരണവും വ്യാപകമായ ഒരു അപൂര്‍ണ്ണ ലോകത്താണു സങ്കീര്‍ത്തനങ്ങള്‍ ഉച്ചരിക്കപ്പെട്ടതെന്നു കണ്ടെത്താന്‍ ആഴത്തിലുള്ള ഒരു സങ്കീര്‍ത്തന പുസ്തക ഗവേഷണത്തിന്‍റെ ആവശ്യമില്ല. സര്‍വ്വാധികാരിയായ ദൈവം സൃഷ്ടിച്ചു പരിപാലിക്കുന്ന, ഉറപ്പുള്ള സൃഷ്ടിയും ദൈവ നിയമങ്ങളും ദുഷ്ടനാല്‍ നിരന്തരം ഭീഷണി നേരിടുന്നു. പാപം അധികമധികം വഷളാക്കുന്ന ലോകം ദൈവജനത്തിന് ഒരു "അന്യദേശം" ആയിക്കൊണ്ടേയിരിക്കുന്നു. ഈ യാഥാര്‍ത്ഥ്യം സങ്കീര്‍ത്തനക്കാരന് ഒരു പ്രശ്നം സൃഷ്ടിക്കുന്നു: ഒരു അന്യദേശത്ത് എങ്ങനെ വിശ്വാസജീവിതം നയിക്കും?

ദൈവത്തിന്‍റെ നീതിയായ ന്യായവിധിക്ക് ഒപ്പം ദൈവത്തിന്‍റെ സര്‍വ്വാധിപത്യഭരണത്തെയും അധികാരത്തെയും സങ്കീര്‍ത്തനക്കാര്‍ അംഗീകരിക്കുന്നതായി നാം നേരത്തേതന്നെ കണ്ടു. ദൈവം നിത്യനും ഒരിക്കലും പരാജയപ്പെടാത്തതുമായ സങ്കേതം/അഭയം ആണെന്ന് അവര്‍ക്ക് അറിയാം. എന്നിരുന്നാലും ചില സമയങ്ങളില്‍ സങ്കീര്‍ത്തനക്കാരന്‍ ദൈവസാന്നിധ്യം ഇല്ലെന്നു തോന്നി പതറി പോയിട്ടുണ്ട്. നല്ലവനും സര്‍വ്വോന്നതനുമായ ദൈവത്തിന്‍റെ മുമ്പാകെ തിന്മ പുഷ്ടിപ്പെട്ടു വ്യാപിക്കുമ്പോള്‍ ആരാണു പതറാത്തത്? ദൈവം നിശബ്ദനാണെന്നു തോന്നിയപ്പോഴത്തെ പ്രതികരണങ്ങളിലൂടെ, സങ്കീര്‍ത്തനങ്ങള്‍ പ്രാര്‍ത്ഥനകള്‍ ആയിരിക്കുന്നതില്‍ വിചിത്രമായ സ്വഭാവം പ്രകടമായിട്ടുണ്ട്. മറ്റു വാക്കുകളില്‍ പറഞ്ഞാല്‍, ദൈവത്തിന്‍റെ സാന്നിധ്യം മനസ്സിലാക്കിയും അസാന്നിധ്യം തോന്നിയപ്പോഴും സങ്കീര്‍ത്തനക്കാര്‍ പ്രതികരിച്ചിട്ടുണ്ട്.

_*ഈ ആഴ്ചയിലെ പാഠം പഠിച്ച് ഫെബ്രുവരി 3 ലെ ശബ്ബത്തിനായി ഒരുങ്ങുക_