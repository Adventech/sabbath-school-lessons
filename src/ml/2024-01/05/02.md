---
title:  ദുഷ്ക്കാലം
date:   28/01/2024
---

`വായിക്കുക: സങ്കീര്‍ത്തനം 74:18-22; 79:5-13. ഇവിടെ എന്താണ് അപകടത്തില്‍ ആയിരിക്കുന്നത്?`

ദൈവവും ദുര്‍ശക്തികളും തമ്മിലുള്ള വന്‍വിവാദം ഗ്രഹിക്കുവാന്‍ സങ്കീര്‍ത്തനക്കാരന്‍ നോക്കുന്നു. ദൈവത്തിന്‍റെ ആഴമളക്കാന്‍ കഴിയാത്ത ദീര്‍ഘക്ഷമയിലേക്കും അനന്തജ്ഞാനത്തിലേക്കും അധികാരത്തിലേക്കും സങ്കീര്‍ത്തനക്കാരന്‍ വിരല്‍ ചൂണ്ടുന്നു.

സങ്കീര്‍ത്തനങ്ങളിലെ ദുഷ്ടത/തിന്മയുടെ പ്രശ്നം പ്രാഥമികമായി വേദശാസ്ത്രപരമാണ്. ദൈവത്തെ കുറിച്ചുള്ള ചോദ്യങ്ങളും നിശ്ചയമായും ചിന്താവിഷയമാണ്. അങ്ങനെ, യെരൂശലേമിന്‍റെയും വിശുദ്ധമന്ദിരത്തിന്‍റെയും നശീകരണം പ്രധാനമായും ദൈവികമായ ഒരു അപകീര്‍ത്തി ആയി കാണപ്പെടുന്നു. കാരണം, ദൈവത്തെ ദുഷിക്കുവാന്‍ അതു പുറജാതികള്‍ക്ക് ഒരവസരം നല്‍കി. ദൈവത്തിന്‍റെ അവകാശം (യിസ്രായേല്‍ജനം) ദൈവത്തിന്‍റെ തന്നെ തിരഞ്ഞെടുപ്പും ഉടമ്പടിയും ആയിരുന്നു (ആവ. 4:32-38; 32:8,9). അത് ഒരിക്കലും പരാജയപ്പെടില്ല. ദൈവത്തിന്‍റെ അവകാശം എന്ന വസ്തുതയ്ക്ക് ഒരു കാലാന്ത്യപരിമാണം കൂടിയുണ്ട്. അതായത് ഒരിക്കല്‍ സര്‍വ്വദേശങ്ങളും ദൈവത്തിന്‍റെ അവകാശം ആയിത്തീരും; എല്ലാവരും ദൈവത്തെ സേവിക്കുകയും ചെയ്യും. ദൈവത്തിന്‍റെ അവകാശത്തെ ദേശങ്ങള്‍ കീഴടക്കി എന്ന വസ്തുത ഈ ദിവ്യവാഗ്ദാനങ്ങളെ വെല്ലുവിളിക്കുന്നു (ഭീഷണി).

ആളുകളുടെ പാപങ്ങള്‍ അവരുടെ ഉടമ്പടി ബന്ധത്തെ വഷളാക്കി എന്നു സങ്കീര്‍ത്തനക്കാരന്‍ സമ്മതിക്കുന്നതില്‍ ചോദ്യത്തിന് അവകാശമില്ല. ഇത് അവരുടെമേല്‍ മുഴുവന്‍ പരിണതഫലങ്ങളും കൊണ്ടുവന്നു എന്നതിലും തര്‍ക്കമില്ല (സങ്കീ. 79:8,9). ദൈവത്തിന്‍റെ കരുണയോടു കൂടിയ ഇടപെടലാണ് അവരുടെ നിലനില്‍പ്പിന്‍റെ മുഴുവന്‍ കാരണവും. പാപപരിഹാര നടപടിയിലൂടെയുള്ള ഉടമ്പടിബന്ധം ആണ് അത് സാധ്യമാക്കുന്നത്. യഹോവ "നമ്മുടെ ദൈവം" ആകുന്നു എന്ന സത്യം, തന്‍റെ ഉടമ്പടി ബന്ധത്തോടുള്ള ദൈവത്തിന്‍റെ വിശ്വസ്തതയെ നമുക്കു പറഞ്ഞു തരുന്നു (സങ്കീ. 79:9).

എന്തൊക്കെ ആയാലും, ലോകത്തില്‍ ദൈവത്തിന്‍റെ സ്വഭാവത്തെ സംരക്ഷിക്കുക എന്നതാണ്, യിസ്രായേലിന്‍റെ സൗഭാഗ്യം പുനഃസ്ഥാപിക്കുക എന്നതിനേക്കാള്‍ പ്രധാനം (സങ്കീ. 79:9). രാജ്യങ്ങളുടെ ദുഷ്ട പ്രവൃത്തികള്‍ ശിക്ഷിക്കപ്പെടാതെ പോയാല്‍ ദൈവത്തിന്‍റെ അധികാരം നഷ്ടമായി എന്നു കണക്കാക്കപ്പെടും (സങ്കീ. 74:18-23; 83:16-18; 106:47). ദൈവം തന്‍റെ ജനത്തെ രക്ഷിക്കുമ്പോള്‍ മാത്രമേ തന്‍റെ നാമം ന്യായീകരിക്കപ്പെടുകയും ഉയര്‍ത്തപ്പെടുകയും ചെയ്യുകയുള്ളൂ.

ഇന്നേ പോലെ അന്നും ഇതേ തത്വം നിലനിന്നിരുന്നു. നമ്മുടെ പാപങ്ങള്‍, പിന്മാറ്റം, ദോഷങ്ങള്‍ എന്നിവക്കു തര്‍ക്കങ്ങള്‍ മാത്രമേ കൊണ്ടുവരാന്‍ കഴിയൂ; അതിനേക്കാള്‍ അവ നമ്മള്‍ വിശ്വസിക്കുന്ന ദൈവത്തിന്‍റെ നാമത്തെ മോശമാക്കും. നമ്മുടെ തെറ്റായ പ്രവൃത്തികള്‍ക്കു നമ്മുടെ സാക്ഷ്യത്തിന്മേലും ദൗത്യത്തിന്മേലും ഒരുപോലെ അപകടകരമായ ഫലങ്ങള്‍ ഉണ്ട്. ക്രിസ്തുവിന്‍റെ നാമം ധരിക്കുന്നവരുടെ ക്രിയകള്‍ നിമിത്തം എത്രയേറെ ആളുകള്‍ നമ്മുടെ വിശ്വാസം വിട്ടുപോയിരിക്കുന്നു?

"ദൈവത്തിനുള്ള ബഹുമാനം, ക്രിസ്തുവിനുള്ള ബഹുമാനം, തന്‍റെ ജനത്തിന്‍റെ സ്വഭാവ പൂര്‍ത്തീകരണത്തില്‍ അടങ്ങിയിരിക്കുന്നു" E.G. White, The Desire of Ages, p. 671. (ഈ സുപ്രധാന സത്യത്തെ നിങ്ങള്‍ എങ്ങനെ മനസ്സിലാക്കുന്നു?

`നിങ്ങളുടെ സ്വന്തം ക്രിസ്തീയ ജീവിതത്തില്‍ അതിന്‍റെ അര്‍ത്ഥം എന്തായിരിക്കണം?)`