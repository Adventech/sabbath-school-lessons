---
title:  ഭണ്ഡാരം എവിടെയാണ്?
date:   16/01/2023
---

`വായിക്കുക. മലാഖി 3:10, നമ്മുടെ ദശാംശം എവിടെ പോകണം എന്നതിനെക്കു റിച്ച് ഈ വാക്യത്തിൽനിന്ന് നമുക്ക് എന്തു പഠിക്കുവാൻ കഴിയും?`

വാക്യത്തിൽ പ്രത്യേക നിർദ്ദേശങ്ങൾ നല്കിയിട്ടില്ലെങ്കിലും “ഭണ്ഡാരം” എന്ന വാക്കിന്റെ അർത്ഥം ദൈവജനത്തിന് അറിയാമായിരുന്നുവെന്നത് വ്യക്തമാണ്. "എന്റെ ആലയത്തിൽ ആഹാരം ഉണ്ടാകേണ്ടതിന്” എന്നത് ദൈവം തന്റെ നിർദ്ദേശങ്ങളിൽ ഉൾപ്പെടുത്തുന്നു. സീനായ് പർവ്വതത്തിൽ വെച്ച് മോശ നല്കിയ പ്രത്യേക നിർദ്ദേശങ്ങളനുസരിച്ച് നിർമ്മിച്ച വിശാലമായ കൂടാരം - ദൈവ ത്തിന്റെ ഭവനം തുടക്കത്തിൽ വിശുദ്ധമന്ദിരമാണെന്ന് അവന്റെ ആളുകൾ മനസ്സി ലാക്കി. പിന്നീട് യിസ്രായേൽ വാഗ്ദത്തദേശത്ത് ജീവിച്ചപ്പോൾ, കേന്ദ്രസ്ഥാനം ആദ്യം ശീലോഹാമിലും പിന്നീട് സ്ഥിരമായി യെരുശലേമിലെ ആലയത്തിലും ആയിരുന്നു.

`ആവ. 12:5-14 വായിക്കുക. ദൈവമക്കൾക്ക് തങ്ങളുടെ ദശാംശം എവിടെ നിക്ഷേ പിച്ചിരിക്കുന്നു എന്നതിനെക്കുറിച്ച് സ്വന്തം വിവേചനാധികാരം ഉപയോഗിക്കുവാൻ കഴിയുമെന്ന് ഈ വാക്യങ്ങൾ സൂചിപ്പിക്കുന്നില്ല. ഇന്ന് നമുക്ക് ഈ വാക്യങ്ങളിൽ നിന്ന് എന്ത് തത്വങ്ങൾ എടുക്കുവാൻ കഴിയും?`

ദൈവത്തിന്റെ കുടുംബത്തിലെ അംഗങ്ങളെന്നനിലയിൽ, നമ്മുടെ ദശാംശം എന്തു ചെയ്യണമെന്നതിനെക്കുറിച്ചുള്ള അവന്റെ ഇഷ്ടം മനസ്സിലാക്കുവാനും പ്രാവർത്തി കമാക്കുവാനും നാം ആഗ്രഹിക്കുന്നു. ബൈബിൾ വിവരണമനുസരിച്ച് ഓരോ വർഷവും പെസഹാ, പെന്തെക്കോസ്ത്, കൂടാരപ്പെരുന്നാൾ (പുറ. 23:14-17) എന്നി ങ്ങനെ മൂന്നു പ്രാവശ്യം ദൈവജനം അവരുടെ ദശാംശവും വഴിപാടുകളും വ്യക്തി പരമായി കൊണ്ടുവരുന്നതിനും ദൈവത്തെ സ്തുതിക്കുന്നതിനും ആരാധിക്കുന്ന തിനും യെരൂശലേമിലേക്കു പോകേണ്ടതുണ്ടായിരുന്നു. ലേവ്യർ യിസ്രായേൽ ദേശ ത്തുടനീളമുള്ള തങ്ങളുടെ സഹോദരന്മാർക്ക് ദശാംശം വിതരണം ചെയ്തു (2 ദിന. 31:11-21; നെഹെ. 12:44-47; 13:8-14 കാണുക). ഈ ബൈബിൾ കേന്ദ്ര ഭണ്ഡാര തത്വ ത്തിനനുസൃതമായി, സെവന്ത് ഡെ അഡ്വന്റിസ്റ്റു സഭ, സഭകളുടെ പ്രാദേശിക കോൺഫറൻസുകൾ, മിഷനുകൾ, യൂണിയനുകൾ എന്നിവയെ ലോകസഭയെ പ്രതി നിധീകരിച്ച് ഭണ്ഡാരങ്ങളായി നിശ്ചയിച്ചു. അതിൽ നിന്നാണ് ശുശ്രൂഷയ്ക്ക് പണം നല്കുന്നത്.

സഭാംഗങ്ങളുടെ സൗകര്യാർത്ഥം ദശാംശം ചിലർ ഓൺലൈൻ നല്കൽ ഉപ യോഗിക്കുന്നെങ്കിലും പ്രാദേശിക സഭകളിലേക്ക് അവർ അവരുടെ ആരാധനാ അനു ഭവത്തിന്റെ ഭാഗമായി കൊണ്ടുവരുന്നു. പ്രാദേശിക ട്രഷറർമാർ ഈ ദശാംശത്തെ കോൺഫറൻസിൽ എത്തിക്കുന്നു. ദൈവം രൂപകല്പന നല്കുകയും നിയമിക്കു കയും ചെയ്ത ഈ ദശാംശവ്യവസ്ഥ സെവന്ത്-ഡെ അഡ്വന്റിസ്റ്റുസഭയെ ലോകമെ മ്പാടും വളർന്നുവരുന്ന സ്വാധീനം ചെലുത്തുവാൻ പ്രാപ്തമാക്കി.

`അഡ്വന്റിസ്റ്റ് സഭയുടെ തന്നെ ചെലവിൽ എല്ലാവരും അവരുടെ ദശാംശം അവർ ആഗ്രഹിക്കുന്നവർക്ക് നല്കുവാൻ തീരുമാനിച്ചെങ്കിൽ എന്ന് സങ്കല്പിക്കുക. നമ്മുടെ സഭയ്ക്ക് എന്തു സംഭവിക്കും? എന്തുകൊണ്ടാണ് ആ ആചാരം ഇത്ര മോശമായതും തിരുവെഴുത്തുകൾക്ക് വിരുദ്ധവുമായിരിക്കുന്നത്?`