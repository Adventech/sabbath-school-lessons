---
title:  ദശാംശം പത്തിലൊന്നിന് തുല്യമാണ്
date:   15/01/2023
---

നിഘണ്ടുകൾ ദശാംശത്തെ നിർവചിക്കുന്നത്, “എന്തെങ്കിലും ഒന്നിന്റെ പത്തി ലൊന്ന്” അല്ലെങ്കിൽ “10 ശതമാനം” എന്നാണ്. ബൈബിൾ വിവരണത്തിൽ നിന്നാണ് ഈ നിർവ്വചനം എടുത്തിരിക്കുന്നത്. ദശാംശം എന്നത് നമ്മുടെ വരുമാനത്തിന്റെ അഥവാ വർദ്ധനയുടെ 10 ശതമാനം ദൈവത്തിന് തിരികെ നല്കുന്നതാണ്. നമുക്കു ള്ളതെല്ലാം ആദ്യം അവനുള്ളതാണെന്ന് നാം മനസ്സിലാക്കുന്നു. സീനായ് പർവ്വത ത്തിൽ യിസ്രായേലിനു നല്കിയ ദശാംശ നിയമം ചൂണ്ടിക്കാണിക്കുന്നത് ദശാംശം വിശുദ്ധമാണെന്നും അത് ദൈവത്തിനുള്ളതാണെന്നുമാണ് (ലേവ്യ. 27:30,32 കാണുക). അവന്റെ 10 ശതമാനം മാത്രമാണ് അവൻ ആവശ്യപ്പെടുന്നത്. നമ്മുടെ നന്ദിപ്രകടനങ്ങളായ വഴിപാടുകൾ ദശാംശത്തിൽനിന്നും വേറിട്ടതും അതിനുപുറ മേയുള്ളതുമാണ്. നമ്മുടെ ക്രിസ്തീയ സമർപ്പണത്തിന്റെ ഏറ്റവും കുറഞ്ഞ സാക്ഷ്യ മാണ് ദശാംശം. ബൈബിളിൽ ഒരിടത്തും ദൈവത്തിന്റെ വിഹിതം പത്തിലൊന്നിൽ കുറവാണെന്ന ഒരു സൂചനയും കാണുന്നില്ല.

`ഉല്പത്തി 14:18-20; എബ്രാ. 7:1-9 എന്നിവ വായിക്കുക. മീസേദെക്കിനെ കണ്ടുമുട്ടിയപ്പോൾ അബ്രാമിന്റെ പ്രതികരണം എന്തായിരുന്നു ഈ സമ്പ്രദായം ചരിത്രത്തിൽ എത്രത്തോളം പിന്നിലേക്കു പോകുന്നു എന്നതിനെക്കുറിച്ച് ഇത് നമ്മെ എന്താണ് പഠിപ്പിക്കുന്നത്?`

ഉല്പത്തി 14 ൽ മൽക്കീസേദെക്കിന്റെ അബാമുമായുള്ള കൂടിക്കാഴ്ചയാണ് ദശാം ശത്തെക്കുറിച്ചുള്ള ബൈബിളിലെ ആദ്യത്തെ പരാമർശം. ദശാംശത്തെക്കുറിച്ചുള്ള അവസാന പരാമർശം ഇതേ കണ്ടുമുട്ടലിനെ അനുസ്മരിപ്പിക്കുന്നു. എന്നാൽ “പത്താ മത്തെ”, “ദശാംശം” എന്നീ പദങ്ങൾ പരസ്പരം മാറിമാറി ഉപയോഗിക്കപ്പെടുന്നു. (എബ്രാ. 7:1-9 കാണുക). എബ്രായരുടെ കഥയിൽ മൽക്കീസേദെക്കോ ക്രിസ്തുവോ ലേവി ഗോത്രത്തിൽപ്പെട്ടവരല്ല അതുകൊണ്ട് ദശാംശം മുമ്പേയുള്ളതും ലേവ്യരുടെ തിരഞ്ഞെടുപ്പിനെ പിന്തുടരുകയും ചെയ്യുന്നു. ദശാംശം യെഹൂദരുടെ മാത്രം ആചാ രമല്ല, സീനായിയിലെ എബ്രായരിൽ നിന്ന് ഉത്ഭവിച്ചതുമല്ല.

`വായിക്കുക. ഉല്പത്തി 28:13,14,20-22. യാക്കോബിനുവേണ്ടി എന്തു ചെയ്യുമെന്ന് ദൈവം വാഗ്ദത്തം ചെയ്തു, ദൈവത്തോടുള്ള യാക്കോബിന്റെ പ്രതികരണം എന്താ യിരുന്നു.`

കോപാകുലനായ തന്റെ സഹോദരൻ ഏശാവിന്റെ അടുക്കൽനിന്ന് ഓടിപ്പോയ യാക്കോബ്, ഒരു രാത്രി ഭൂമിയിൽനിന്ന് സ്വർഗ്ഗത്തിലേക്ക് കയറുന്ന ഒരു ഗോവണി സ്വപ്നം കണ്ടു. മാലാഖമാർ അതിൽ കയറി ഇറങ്ങുകയായിരുന്നു. ദൈവം മുക ളിൽ നിന്നുകൊണ്ട് യാക്കോബിനൊപ്പം ഉണ്ടായിരിക്കുമെന്നും ഒരു ദിവസം അവനെ വീട്ടിലേക്കു തിരികെ കൊണ്ടുവരുമെന്നും വാഗ്ദത്തം ചെയ്തു. ഒറ്റയ്ക്കായിരുന്ന ഈ യുവാവിന് ഒരു യഥാർത്ഥ പരിവർത്തന അനുഭവം ഉണ്ടായി എന്നിട്ട് ഇങ്ങനെ പറഞ്ഞു: “യഹോവ എനിക്കു ദൈവമായിരിക്കും... നീ എനിക്കു തരുന്ന സകല ത്തിലും ഞാൻ നിനക്കു ദശാംശം തരും” (ആവ. 28:21,22).

`ദശാംശം നല്കുന്നത് ശബ്ദത്തുപോലെ പുരാതന യിസ്രായേല്യ നിയമത്തിലോ മതപരമായ വ്യവസ്ഥയിലോ ഉത്ഭവിച്ച ഒന്നായിരുന്നില്ല എന്നു മനസ്സിലാക്കേണ്ടത് പ്രധാനമായിരിക്കുന്നത് എന്തുകൊണ്ട്? ക്രൂശിനുശേഷം ജീവിക്കുന്ന നമ്മൾ ഈ സത്യത്തിൽനിന്ന് എന്ത് സന്ദേശമാണ് സ്വീകരിക്കേണ്ടത്?`