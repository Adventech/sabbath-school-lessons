---
title:  ദശാംശത്തിന്റെ ഉദ്ദേശ്യം
date:   17/01/2023
---

`വായിക്കുക. ലേവ്യ. 27:30; സംഖ്യാ. 18:21,24, ദശാംശം എന്തു ചെയ്യാനാണ് ദൈവം നിർദ്ദേശിക്കുന്നത്?`

ദൈവം എല്ലാറ്റിന്റെയും ഉടമയായതിനാൽ (സങ്കീ. 24:1) അവന് പണം ആവശ്യ മില്ല. എന്നാൽ ദശാംശം അവന്റേതായതിനാൽ അത് എന്തുചെയ്യണമെന്ന് അവൻ നമ്മോട് പറയുന്നു. അതായത് സുവിശേഷവേലയുടെ പിന്തുണയ്ക്കായി അവന്റെ ദശാംശം ഉപയോഗിക്കുക എന്നതാണ്. അതിനാൽ ശുശ്രൂഷകരുടെ ആവശ്യങ്ങൾ ദൈവത്തിന്റെ ദശാംശംകൊണ്ട് പരിപാലിക്കപ്പെടുന്നു.

പഴയനിയമത്തിലെ ശുശ്രൂഷാശക്തിയായ ലേവി ഗോത്രത്തിന് മറ്റു ഗോത്രങ്ങ ളെപ്പോലെ വലിയ സ്വത്തുക്കൾ നല്കിയിരുന്നില്ല. ലേവിക്ക് സങ്കേതനഗരങ്ങൾ ഉൾപ്പെടെയുള്ള ചില നഗരങ്ങൾ നല്കി. അവയ്ക്കു ചുറ്റും വ്യക്തിഗത പൂന്തോട്ട ങ്ങൾക്കായി മതിയായ ഭൂമി ഉണ്ടായിരുന്നു. മറ്റുള്ളവരുടെ ദശാംശം അവർക്ക് പിന്തുണ നല്കുകയും അവർ തന്നെ അവരുടെ വരുമാനത്തിൽനിന്ന് ദശാംശം നല്കുകയും ചെയ്തു.

`വായിക്കുക. അപ്. 20:35, ഇവിടെ ദൂത് എന്താണ്, ഇതു ദശാംശത്തിന്റെ ചോദ്യ വുമായി എങ്ങനെ ബന്ധപ്പെട്ടിരിക്കുന്നു?`

ദശാംശം പ്രധാനമാണ്, കാരണം അത് ദൈവവുമായുള്ള ആശയത്തിന്റെ ഒരു ബന്ധം സ്ഥാപിക്കുവാൻ സഹായിക്കുന്നു. നിങ്ങളുടെ വരുമാനത്തിന്റെ പത്തിലൊന്ന് എടുത്ത് “അത് വിട്ടുകൊടുക്കുക” (സാങ്കേതികമായി, അത് എന്തായാലും ദൈവ ത്തിന്റേതാണ്) യഥാർത്ഥത്തിൽ വിശ്വാസത്തിന്റെ ഒരു പ്രവൃത്തിയാണ്. മാത്രമല്ല വിശ്വാസം പ്രകടിപ്പിക്കുന്നതിലൂടെ മാത്രമേ നിങ്ങളുടെ വിശ്വാസം വളരുകയുള്ളൂ.

ഉദാഹരണമായി, വെളിപ്പാട് 13:14 ചിത്രീകരിക്കുന്ന പ്രകാരം (പാഠം 11 കാണുക) വിശ്വസ്തരായവർക്ക് അന്ത്യകാലത്ത് വാങ്ങുകയോ വില്ക്കുകയോ ചെയ്യുവാൻ കഴി യുകയില്ല. ലോകം മുഴുവനും നമുക്കെതിരാണെന്ന് തോന്നുമ്പോൾ ദൈവത്തിലും അവന്റെ കരുതലുകളിലും ശക്തിയിലും സ്നേഹത്തിലും വിശ്വാസം വളർത്തിയെ ടുക്കുക എന്നത് പരമപ്രധാനമാണ്. ആ ആശയം വളർത്തിയെടുക്കുവാൻ തീർച്ച യായും വിശ്വസ്തതയോടുകൂടിയ ദശാംശാർപ്പണം സഹായിക്കും. അതിനുമുമ്പ്, നമ്മുടെ സാഹചര്യം പരിഗണിക്കാതെ തന്നെ, ദൈവത്തിൽ ആശ്രയിക്കുന്നതിന് നാമെല്ലാവരും പഠിച്ചിരിക്കുക എന്നത് എത്ര നിർണ്ണായകമാണ്.

സാമ്പത്തിക വിശ്വസ്തതയ്ക്കുള്ള രണ്ടാമത്തെ വലിയ കാരണം, വാഗ്ദത്തം ചെയ്യപ്പെട്ട ദൈവാനുഗ്രഹങ്ങൾ ലഭ്യമാക്കുക എന്നതാണ്. ദശാംശക്കരാറിന്റെ ഭാഗ മെന്നവിധം, നമുക്ക് സ്വീകരിക്കുവാൻ സ്ഥലം പോരാതെ വരത്തക്കവിധം ദൈവം അനുഗ്രഹങ്ങൾ വാഗ്ദത്തം ചെയ്തിരിക്കുന്നു. നമ്മുടെ മിച്ചം കൊണ്ട് നമുക്കു മറ്റു ള്ളവരെ സഹായിക്കുവാനും നമ്മുടെ വഴിപാടുകൾ ഉപയോഗിച്ച് ദൈവത്തിന്റെ വേലയെ പിന്തുണയ്ക്കുവാനും കഴിയും.

`“വാങ്ങുന്നതിനെക്കാൾ കൊടുക്കുന്നത് ഭാഗ്യം” എന്ന മഹത്തായ സത്യം നിങ്ങൾ അനുഭവിച്ചറിഞ്ഞത് ഏതെല്ലാം വിധങ്ങളിലാണ്? (അ.പ്ര. 20:35).`