---
title:  ദശാംശം മൊത്തം വരുമാനത്തിലോ അറ്റാദായത്തിലോ?
date:   18/01/2023
---

നമുക്കു വരുമാനം ലഭിക്കുന്നത് മണിക്കൂറോ ശമ്പളമോ ആണെങ്കിൽ നമ്മുടെ ദശാംശം വരുമാനം അനുസരിച്ച് കണക്കാക്കുന്നു. നാം സ്വയം തൊഴിൽ ചെയ്യുന്നവരും സ്വന്തമായി ബിസിനസ്സ് നടത്തുന്നവരുമാണെങ്കിൽ നമ്മുടെ “വർദ്ധന” അല്ലെങ്കിൽ ലാഭം എന്നിവ യിൽനിന്നും നാം ദശാംശം കൊടുക്കുന്നു. പല രാജ്യങ്ങളിലും സുരക്ഷ, റോഡുകൾ, പാല ങ്ങൾ, തൊഴിലില്ലായ്മ, ആനുകൂല്യങ്ങൾ തുടങ്ങിയ ജനങ്ങൾക്കുവേണ്ടി ചെയ്യുന്ന സേവന ങ്ങളുടെ ചെലവു നികത്തുവാൻ തൊഴിലാളികളുടെ ശമ്പളത്തിൽനിന്ന് സർക്കാർ നികുതി എടുക്കുന്നു. മൊത്തമോ അതോ അറ്റമോ എന്ന ചോദ്യത്തിൽ പ്രാഥമികമായും ഉൾപ്പെടു ന്നത് നാം നമ്മുടെ ദശാംശം കണക്കാക്കുന്നത് വരുമാനത്തിൽ നിന്നും നികുതി മാറ്റുന്ന തിനു മുമ്പാണോ അതോ ശേഷമാണോ എന്നതാണ്. സ്വയം തൊഴിൽ ചെയ്യുന്നവർക്ക് അവരുടെ വ്യക്തിഗത നികുതികൾ കുറയ്ക്കുന്നതിനുമുമ്പ് അവരുടെ യഥാർത്ഥ ലാഭം നിർണ്ണ യിക്കുന്നതിന് ബിസിനസ്സ് ചെയ്യുന്നതിനുള്ള ചെലവ് നിയമപരമായി കുറയ്ക്കുവാനാകും.

അംഗങ്ങൾ ദശാംശം നല്കുന്ന ശീലങ്ങളെക്കുറിച്ചുള്ള പഠനങ്ങൾ വെളിപ്പെടുത്തുന്നത് സെവന്ത്-ഡെ അഡ്വന്റിസ്റ്റുകാർ ഭൂരിഭാഗവും നികുതി എടുക്കുന്നതിനുമുമ്പ് അവരുടെ മൊത്ത വരുമാനത്തിൽനിന്നും ദശാംശം നല്കുന്നു. വാസ്തവത്തിൽ 1990 ൽ ജനറൽ കോൺഫ റൻസ് പ്രസിദ്ധീകരിച്ച ദശാംശത്തിന്റെ തത്വങ്ങളും മാർഗ്ഗനിർദ്ദേശങ്ങളും (Tithing Principles and guidelines) അനുസരിച്ച്, “ദശാംശം കണക്കാക്കേണ്ടത്, നിയമപരമായു ള്ളതോ അല്ലെങ്കിൽ തൊഴിലാളി അധികാരപ്പെടുത്തിയിട്ടുള്ള മറ്റു കുറയ്ക്കലുകൾ നടത്തു ന്നതിനുമുമ്പുള്ള ശമ്പളത്തിൽ നിന്നുമായിരിക്കണം. ഉത്തരവാദിത്തമുള്ള പൗരത്വത്തിന്റെ സേവനങ്ങൾക്കും മറ്റ് ആനുകൂല്യങ്ങൾക്കും നല്കുന്ന ഫെഡറൽ, സംസ്ഥാന ആദായനി കുതികൾ ഇതിൽ ഉൾപ്പെടുന്നു. സാമൂഹിക സുരക്ഷയ്ക്കുള്ള സംഭാവനകൾ കുറയ്ക്കാം - See Guideline 111-F" page 22.

`1 രാജാ. 17:9-16 വായിക്കുക. ഏലീയാവ് വിധവയുടെ അടുക്കൽ വരുന്നതിനുമുമ്പ് അവളുടെ അവസ്ഥ എന്തായിരുന്നു തന്റെയും മകന്റെയും സംരക്ഷണം ഏറ്റെടുക്കുന്ന തിനുമുമ്പ് പ്രവാചകൻ അവളോട് ആദ്യം ചെയ്യുവാൻ ആവശ്യപ്പെട്ടത് എന്താണ്? ഈ വിവരണത്തിൽ നിന്നും ഈ ചോദ്യത്തെക്കുറിച്ച് നമുക്ക് എന്തു പഠിക്കുവാനാകും?`

സാരെഫാത്തിലെ വിധവയെ കാണുവാൻ ഒരു ദൈവപുരുഷൻ വരുന്നുവെന്ന് ദൈവം പറഞ്ഞു (1 രാജാ. 17:9). ഏലീയാവ് വന്നപ്പോൾ, അവൾ തന്റെ വിഷമകരമായ സാഹചര്യ ങ്ങൾ വിശദീകരിച്ചു. ഏലീയാവ് ആദ്യം കുടിക്കുന്നതിന് വെള്ളം ആവശ്യപ്പെട്ടു. എന്നിട്ട് ഇങ്ങനെ പറഞ്ഞു: “ഭയപ്പെടേണ്ടാ; ചെന്ന് നീ പറഞ്ഞതുപോലെ ചെയ്ക; എന്നാൽ ആദ്യം എനിക്കു ചെറിയോരു അട ഉണ്ടാക്കി കൊണ്ടുവരിക; പിന്നെ നിനക്കും നിന്റെ മകനും വേണ്ടി ഉണ്ടാക്കിക്കൊൾക. യഹോവ ഭൂമിയിൽ മഴ പെയ്യിക്കുന്ന നാൾവരെ കലത്തിലെ മാവ് തീർന്നു പോകയില്ല; ഭരണിയിലെ എണ്ണ കുറഞ്ഞുപോകയും ഇല്ല” (1 രാജാ. 17:13,14).

ഇത് അവന്റെ ഭാഗത്തുനിന്ന് ഉണ്ടായ സ്വാർത്ഥതയായിരുന്നുവോ, അതോ അവളുടെ വിശ്വാസത്തെ പരീക്ഷിക്കുകയായിരുന്നുവോ. വാസ്തവത്തിൽ അവളുടെ വിശ്വാസം പ്രകട മാക്കുവാൻ അനുവദിക്കുകയായിരുന്നുവോ? ഉത്തരം വ്യക്തമായിരിക്കണം.

`ഒരിക്കലും ദശാംശം നല്കാത്ത ഒരാളോട് അത് നല്കുന്നതിലൂടെ ലഭിക്കുന്ന അനുഗ്രഹങ്ങളെക്കുറിച്ച് നിങ്ങൾ എങ്ങനെ വിശദീകരിക്കും? ആ അനുഗ്രഹങ്ങൾ എന്തൊക്കെയാണ്, ദശാംശം കൊടുക്കുന്നത് നിങ്ങളുടെ വിശ്വാസത്തെ എങ്ങനെ ശക്തിപ്പെടുത്തുന്നു?`