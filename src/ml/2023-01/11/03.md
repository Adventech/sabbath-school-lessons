---
title:  നിങ്ങളുടെ സ്വന്തം സാതസ്സുകളിലല്ല, ദൈവത്തിൽ ആശ്രയിക്കുക
date:   13/03/2023
---

ദാവീദ് രാജാവ് നല്ലവിധം അറിയേണ്ടതായിരുന്നു. നിങ്ങൾ ദൈവവുമായി ഉടമ്പടി ബന്ധ ത്തിലായിരിക്കുമ്പോൾ, നിങ്ങൾക്ക് ഏതാനും പുരുഷന്മാരോ അല്ലെങ്കിൽ അനേകരോ ഉണ്ട് എന്നത് പ്രശ്നമല്ലെന്ന് അവന്റെ ഉറ്റ സുഹൃത്തായിരുന്ന യോനാഥാന്റെ അനുഭവത്തിൽനിന്ന് അവൻ അറിയേണ്ടതായിരുന്നു, നിങ്ങൾക്ക് വിജയം നല്കുവാൻ ദൈവത്തിനു കഴിയും. ശൗലിന്റെ പുത്രനായ യോനാഥാനും അവന്റെ ആയുധവാഹകനും ദൈവത്തിന്റെ സഹായ ത്തോടെ ഫെലിസ്ത്യരുടെ മുഴുവൻ പട്ടാളത്തെയും പരാജയപ്പെടുത്തിയതിന്റെ കഥ 1 ശമൂ. 14:1-23 വരെ രേഖപ്പെടുത്തിയിരിക്കുന്നു. എന്നാൽ ഈ അനുഭവവും ദൈവജനത്തിന്റെ ചരിത്ര ത്തിലെ മറ്റു പലതും ഉണ്ടായിരുന്നിട്ടും ദാവീദ് രാജാവിന് പ്രയാസകരമായ സമയങ്ങൾ വന്നപ്പോൾ സ്വന്തം ശക്തിയിലും ചാതുര്യത്തിലും ആശ്രയിക്കുവാൻ അവനെ പ്രലോഭിപ്പി ക്കുന്നതിന് അവൻ സാത്താനെ അനുവദിച്ചു.

`വായിക്കുക: 1 ദിന. 21:1-14. എന്തുകൊണ്ടാണ് ദാവീദ് യിസ്രായേലിനെ എത്തുവാനോ തന്റെ പടയാളികളെ എണ്ണുവാനോ തീരുമാനിച്ചത്? എന്തുകൊണ്ടാണ് അവന്റെ കമാൻഡർ യോവാബ് ഇതിനെതിരെ ഉപദേശിച്ചത്?`

പടയാളികളെ എണ്ണുക എന്നത് സാത്താന്റെ ആശയമായിരുന്നു എന്നതു ശ്രദ്ധിക്കുക. തന്റെ പ്രതിരോധത്തിൽ ദൈവത്തിന്റെ കരുതലിനെ ആശ്രയിക്കുന്നതിനുപകരം സ്വന്തം ശക്തിയിൽ ആശ്രയിക്കുവാൻ അവൻ ദാവീദിനെ പ്രലോഭിപ്പിച്ചു. യിസ്രായേലിനുവേണ്ടി ദൈവം പ്രവർത്തിക്കുന്നതു കണ്ടതിനാൽ യിസ്രായേലിന്റെ സൈന്യത്തിന്റെ തലവനായ യോവാബ് യിസ്രായേലിനെ എണ്ണരുതെന്ന് ദാവീദിനെ പ്രേരിപ്പിക്കുവാൻ ശ്രമിച്ചു. പക്ഷേ എണ്ണുന്നത് മുന്നോട്ടു പോകണമെന്നു ദാവീദ് ആവശ്യപ്പെട്ടു. വാക്യം പറയുന്നതുപോലെ അവന്റെ പ്രവർത്തനങ്ങൾ രാഷ്ട്രത്തിനു വിപത്ത് വരുത്തി.

ആരും ദൈവത്തെ വൃഥാവായി വിശ്വസിച്ചിട്ടില്ല. നിങ്ങൾ ദൈവത്തിനുവേണ്ടി യുദ്ധം ചെയ്യുമ്പോഴെല്ലാം സ്വയം ഒരുങ്ങുക. കൂടാതെ നന്നായി തയ്യാറാകുക. “എന്റെ ആൺകുട്ടി കളേ ദൈവത്തിൽ ആശ്രയിക്കൂ. നിങ്ങളുടെ പൊടി ഉണക്കി സൂക്ഷിക്കൂ” എന്ന് ഒരു യുദ്ധ ത്തിനുമുമ്പ് തന്റെ സൈന്യത്തോടു പറഞ്ഞ ബ്രിട്ടീഷ് ഭരണാധിപനായിരുന്ന ഒളിവർ ക്രോം വെലിനെ (1599-1658) വിശേഷിപ്പിക്കുന്ന ഒരു ഉദ്ധരണിയുണ്ട് (പൊടി എന്നത് വെടിമരുന്നാ യിരുന്നു). മറ്റൊരു വിധത്തിൽ പറഞ്ഞാൽ, വിജയിക്കാൻ നിങ്ങൾക്കു കഴിയുന്നതെല്ലാം ചെയ്യുക. പക്ഷേ, അവസാനം നിങ്ങൾക്കു വിജയം നല്കുവാൻ ദൈവത്തിനു മാത്രമേ കഴിയൂ എന്നു മനസ്സിലാക്കുക.

നമ്മുടെ ഉടനടിയുള്ള സന്ദർഭത്തിൽ സർക്കാരിന്റെ അധികാരത്തിലോ നമ്മുടെ ബാങ്ക് അക്കൗണ്ടുകളിലോ ആശ്രയിക്കുന്നത് വളരെ പ്രലോഭനകരമാണ്. എന്നാൽ ബൈബിളിൽ പരാമർശിച്ചിരിക്കുന്ന എല്ലാ പ്രതിസന്ധികളിലും ആളുകൾ ദൈവത്തിൽ വിശ്വസിച്ചപ്പോൾ, അവൻ അവരുടെ വിശ്വാസത്തെ മാനിക്കുകയും അവർക്കുവേണ്ടി കരുതുകയും ചെയ്തു.

ദൈവവുമായി ഒത്തു ചേരുവാനും കടത്തിൽനിന്ന് കരകയറുവാനും നമുക്കു ലഭിച്ചതിൽ ഉദാരമനസ്കത കാണിക്കുവാനും നാം ഈ സമയം ഉപയോഗിക്കണം. പഴയ സുവിശേഷ ഗാനത്തിന്റെ വക്കുകളിൽ ഇങ്ങനെ വായിക്കുന്നു: “നമുക്കു മുമ്പ് എപ്പോഴെങ്കിലും ദൈവത്തെ ആവശ്യമായിരുന്നെങ്കിൽ, നമുക്ക് ഇപ്പോൾ അവനെ തീർച്ചയായും ആവശ്യമുണ്ട്.

`ഉദാഹരണത്തിന്, സാമ്പത്തികമായി സുരക്ഷിതരായിരിക്കുന്നതിനും അതേ സമയം എല്ലാ കാര്യങ്ങൾക്കും കർത്താവിൽ ആശ്രയിക്കുന്നതിനുമായി നമുക്കു കഴി യുന്നത് ചെയ്യുന്നതിൽ ശരിയായ സന്തുലിതാവസ്ഥ കൈവരിക്കുന്നത് എങ്ങനെ?`