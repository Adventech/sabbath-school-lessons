---
title:  ദുഷ്ക്കരമായ സമയങ്ങളിൽ കൈകാര്യം ചെയ്യൽ
date:   11/03/2023
---

### വേദഭാഗം
2 ദിന. 20:1-22; 1 ദിന. 21:1-14; 2 പത്രോസ് 3:3-12; 1 യോഹ. 2:15-17; വെളി. 13:11-17.

> <p>മനഃപാഠവാക്യം</p>
> “ദൈവത്തിന് തോത്രയാഗം അർപ്പിക്ക; അത്യുന്നതന് നിന്റെ നേർച്ചകളെ കഴിക്ക, കഷ്ടകാലത്ത് എന്നെ വിളിച്ചപേക്ഷിക്ക; ഞാൻ നിന്നെ വിടു വിക്കും നീ എന്നെ മഹത്വപ്പെടുത്തുകയും ചെയ്യും” (സങ്കീ. 50:14,15).

യുദ്ധങ്ങൾ, രക്തച്ചൊരിച്ചിൽ, കുറ്റകൃത്യം, അധാർമ്മികത, പ്രകൃതിദുരന്തങ്ങൾ, പകർച്ചവ്യാധികൾ, സാമ്പത്തിക അനിശ്ചിതത്വം, രാഷ്ട്രീയ അഴിമതി എന്നിവയും മറ്റുമായി നമ്മുടെ ലോകം ചിലപ്പോൾ നിയന്ത്രണാതീതമായി കറങ്ങുന്നതായി തോന്നുന്നു. വ്യക്തികൾക്കും കുടുംബങ്ങൾക്കും സ്വന്തം നിലനില്പിനെക്കുറിച്ച് ആദ്യം ചിന്തിക്കുവാനുള്ള ശക്തമായ പ്രേരണയുണ്ട്. അതനുസരിച്ച് ഈ അനിശ്ചി തത്വകാലങ്ങളിൽ സുരക്ഷിതത്വം തേടുന്നതിനു വളരെയധികം ചിന്തിക്കുന്നു. അത് തീർച്ചയായും മനസ്സിലാക്കാവുന്നതേയുള്ളൂ.

ജീവിതത്തിന്റെ അദ്ധ്വാനങ്ങൾ നമ്മുടെ ദൈനംദിന ശ്രദ്ധയിൽ വളരെയധികം എടുക്കുന്നു. വീട്ടാൻ കടങ്ങൾ, വളർത്താൻ മക്കൾ, നിലനിർത്തുവാൻ സ്വത്ത് എന്നി വയിൽ സമയവും ചിന്തയും ആവശ്യമാണ്. തീർച്ചയായും നമുക്ക് വസ്ത്രവും ഭക്ഷ ണവും പാർപ്പിടവും ആവശ്യമാണ്. ഗിരിപ്രഭാഷണത്തിൽ യേശു ഈ അടിസ്ഥാന പരമായ ആവശ്യങ്ങളെ അഭിസംബോധന ചെയ്യുകയും തുടർന്ന് ഇങ്ങനെ പ്രസ്താ വിക്കുകയും ചെയ്തു: “ഈ വക ഒക്കെയും ജാതികൾ അന്വേഷിക്കുന്നു; സ്വർഗ്ഗ സ്ഥനായ നിങ്ങളുടെ പിതാവ് ഇതൊക്കെയും നിങ്ങൾക്ക് ആവശ്യം എന്ന് അറിയു ന്നുവല്ലോ. മുമ്പെ അവന്റെ രാജ്യവും നീതിയും അന്വേഷിപ്പിൻ; അതോടുകൂടെ ഇതൊ ക്കെയും നിങ്ങൾക്കു കിട്ടും” (മത്തായി 6:32,33).

ശ്രമകരമായ സമയങ്ങളിൽ, നാം എന്നത്തേക്കാളും കൂടുതൽ കർത്താവിൽ ആശ്രയിക്കേണ്ടിവരുമ്പോൾ, ബൈബിൾ തത്വങ്ങളെ അടിസ്ഥാനമാക്കി നാം പിന്തു ടരേണ്ട ചില മൂർത്തമായ ഘട്ടങ്ങളുണ്ട്.

_ഈ ആഴ്ചയിലെ പാഠം പഠിച്ച് മാർച്ച് 18 ശബ്ദത്തിനുവേണ്ടി നമുക്ക് ഒരുങ്ങാം..._