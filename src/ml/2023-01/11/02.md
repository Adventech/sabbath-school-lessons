---
title:  ദൈവത്തെ ഒന്നാമതാക്കുക
date:   12/03/2023
---

വായിക്കുക. 2 ദിന. 20:1-22 നാം അഭിമുഖീകരിക്കുന്നത് ഏതെല്ലാം പോരാട്ടങ്ങ ളായിരുന്നാലും ഈ കഥയിൽ നിന്ന് നമുക്ക് എന്തു പ്രധാന ആത്മീയതത്വങ്ങൾ എടു ക്കുവാനാകും?

യെഹോശാഫാത്തിന്റെ ഭരണത്തിന്റെ അവസാനത്തിൽ യെഹൂദ ആക്രമിക്കപ്പെട്ടു. യെഹോശാഫാത്ത് ധീരനും ശൗര്യമുള്ളവനുമായിരുന്നു. വർഷങ്ങളോളം അവൻ തന്റെ സൈന്യങ്ങളെയും ഉറപ്പുള്ള തന്റെ നഗരങ്ങളെയും ശക്തിപ്പെടുത്തുകയായി രുന്നു. ഏതു ശത്രുക്കളെയും നേരിടുവാൻ അവൻ നല്ലവിധം തയ്യാറായിരുന്നു; എങ്കിലും ഈ പ്രതിസന്ധിഘട്ടത്തിൽ അവൻ സ്വന്തം ശക്തിയിലല്ല, ദൈവത്തിന്റെ ശക്തിയിലാണ് വിശ്വാസമർപ്പിച്ചത്. അവൻ കർത്താവിനെ അന്വേഷിക്കുവാൻ തയ്യാ റായി. യെഹൂദയിലെങ്ങും ഒരു ഉപവാസം പ്രഖ്യാപിച്ചു. ആപത്ത് നേരിടേണ്ടിവന്നാൽ ശലോമോൻ പ്രാർത്ഥിച്ചതുപോലെ ജനം ആലയത്തിന്റെ മുറ്റത്ത് ഒത്തുകൂടി. യെഹൂദാ പുരുഷന്മാരൊക്കെയും തങ്ങളുടെ ഭാര്യമാരോടും കുട്ടികളോടും കൂടെ യഹോവയുടെ സന്നിധിയിൽ നിന്നു. തന്റെ നാമം മഹത്വപ്പെടേണ്ടതിന് ദൈവം ത ക്കളെ ആശയക്കുഴപ്പത്തിലാക്കണമെന്ന് അവർ പ്രാർത്ഥിച്ചു. അപ്പോൾ രാജാവ് ഇങ്ങനെ പ്രാർത്ഥിച്ചു: “ഞങ്ങളുടെ നേരെ വരുന്ന ഈ വലിയ സമൂഹത്തോടെ തിർപ്പാൻ ഞങ്ങൾക്കു ശക്തിയില്ല; എന്തു ചെയ്യേണ്ടു എന്ന് അറിയുന്നുമില്ല. എങ്കിലും ഞങ്ങളുടെ കണ്ണുകൾ നിങ്കലേക്കു തിരിഞ്ഞിരിക്കുന്നു” (2 ദിന. 20:12).

ഈ വിധത്തിൽ അവർ തങ്ങളെത്തന്നെ ദൈവത്തിൽ സമർപ്പിച്ചശേഷം കർത്താ വിന്റെ ആത്മാവ് ഒരു ദൈവപുരുഷന്റെ മേൽ വന്നു പറഞ്ഞു: “ഈ വലിയ സമൂഹം നിമിത്തം ഭയപ്പെടരുത്, ഭൂമിക്കയും അരുത്; യുദ്ധം നിങ്ങളുടേതല്ല, ദൈവത്തിന്റേ തത്രെ. നാളെ അവരുടെ നേരെ ചെല്ലുവിൻ... നിങ്ങൾ സ്ഥിരമായി നിന്ന് യഹോവ നിങ്ങൾക്കു വരുത്തുന്ന രക്ഷ കണ്ടുകൊൾവിൻ” (2 ദിന. 20:15-17).

അങ്ങനെ, അടുത്തദിവസം അതിരാവിലെ രാജാവ് ദൈവത്തെ സ്തുതിക്കുന്ന തിനായി ലേവ്യ ഗായക സംഘവുമായി ആളുകളെ വിളിച്ചുകൂട്ടി. പിന്നെ അവൻ ജനത്തെ ഉദ്ബോധിപ്പിച്ചു: “നിങ്ങളുടെ ദൈവമായ യഹോവയിൽ വിശ്വസിപ്പിൻ; എന്നാൽ നിങ്ങൾ ഉറച്ചുനില്ക്കും; അവന്റെ പ്രവാചകന്മാരെയും വിശ്വസിപ്പിൻ; എന്നാൽ നിങ്ങൾ കൃതാർത്ഥരാകും” (2 ദിന. 20:20). അപ്പോൾ ഗായകസംഘം പാടു വാൻ തുടങ്ങി. അവരുടെ ശത്രുക്കൾ പരസ്പരം നശിപ്പിച്ചു. “ഒരുത്തനും ചാടിപ്പോ യിരുന്നില്ല” (20:24). യെഹൂദാപുരുഷന്മാർ യുദ്ധത്തിൽ നിന്ന് കൊള്ളയടിക്കാൻ മൂന്ന് ദിവസമെടുത്തു, നാലാം ദിവസം അവർ പാടിക്കൊണ്ട് യെരൂശലേമിലേക്കു മടങ്ങി.

തീർച്ചയായും, അവരെ വിടുവിച്ച് ദൈവം നാം സ്നേഹിക്കുകയും ആരാധിക്കു കയും ചെയ്യുന്ന അതേ ദൈവമാണ്, അവന്റെ ശക്തി അന്നത്തെപ്പോലെ ഇന്നും വലുതാണ്. അവനിലും അവന്റെ നേതൃത്വത്തിലും ആശ്രയിക്കുക എന്നതാണ് നമ്മെ സംബന്ധിച്ചിടത്തോളം വെല്ലുവിളി.


`2. ദിന. 20:20 വായിക്കുക. സെവന്ത് ഡെ അഡ്വന്റിസ്റ്റുകാർക്ക് ഈ വാക്യത്തിന് എന്തു പ്രത്യേക പ്രാധാന്യമുണ്ട്?`