---
title:  ലളിതമാക്കുവാനുള്ള സമയമാണോ?
date:   14/03/2023
---

ബുദ്ധിമുട്ടുള്ള സമയങ്ങളിൽ പ്രതികരണമായി സെവന്ത് ഡെ അഡ്വന്റിസ്റ്റ് ക്രിസ്ത്യാനികൾ എന്തുചെയ്യണം? ഒരു അതിജീവന നടപടിയിൽ നാം മയങ്ങു ന്നുണ്ടോ? ഇല്ല, വാസ്തവത്തിൽ, നേരെ വിപരീതമാണ് ശരി. ലോകാവസാനവും ക്രിസ്തുവിന്റെ രണ്ടാം വരവും അടുത്തിരിക്കുന്നുവെന്ന് നമുക്കറിയാവുന്നതിനാൽ സുവിശേഷത്തിന്റെ സുവാർത്തയും തന്നെ സ്നേഹിക്കുന്നവർക്കായി ദൈവം ഒരു ക്കിയിരിക്കുന്ന കാര്യങ്ങളും മറ്റുള്ളവരോടു പറയുവാൻ നമ്മുടെ സ്വത്തുക്കൾ ഉപ യോഗിക്കുവാൻ നാം ആഗ്രഹിക്കുന്നു. എന്നെങ്കിലും ഈ ഭൂമിയിലുള്ളതെല്ലാം കത്തി നശിക്കുമെന്നു നാം മനസ്സിലാക്കുന്നു.

`2 പത്രോസ് 3:3-12 വായിക്കുക. ഈ വാക്കുകളിലൂടെ പതാസ് എന്താണ് നമ്മോടു പറയുന്നത്?`

നമ്മുടെ സാധനങ്ങൾ സ്വർഗ്ഗത്തിലേക്കു കൊണ്ടുപോകുവാൻ അവൻ ചലിക്കുന്ന വാനുകൾ അയയ്ക്കുന്നില്ലെന്ന് ദൈവവചനത്തിൽനിന്ന് നാം മനസ്സിലാക്കുന്നു. അവ സാന അഗ്നിയിൽ പാപവും പാപത്തിന്റെ പാടുകളുമെല്ലാം വെന്തെരിഞ്ഞുപോകു മ്പോൾ, അതിനോടൊപ്പം ഇവയും എന്നേക്കുമായി എരിഞ്ഞുപോകും.

അപ്പോൾ, നമ്മുടെ വസ്തുവകകളെ നാം എന്താണ് ചെയ്യേണ്ടത്? ഇപ്പോൾ നമ്മുടെ സഹോദരങ്ങൾ അവരുടെ സ്വത്തുക്കൾ വർദ്ധിപ്പിക്കുന്നതിനുപകരം വെട്ടി കുറയ്ക്കുകയാണ് വേണ്ടത്. സ്വർഗ്ഗീയമായ ഒരു മികച്ച രാജ്യത്തേക്കാണു നാം മാറാൻ പോകുന്നത്. അങ്ങനെയാണെങ്കിൽ നാം ഭൂമിയിൽ വസിക്കുന്നവരാകരുത്, മറിച്ച് കാര്യങ്ങൾ പരിമിതപ്പെടുത്തി കഴിയേണ്ടവരാണ്.” EGW, Counsels on Stewardship, p. 59). തീർച്ചയായും എലൻവൈറ്റ് ഈ വാക്കുകളെഴുതിയത് ഒരു നൂറ്റാണ്ടിലേറെ മുമ്പാണ്. എന്നാൽ തത്വം ഇപ്പോഴും അവശേഷിക്കുന്നു. സമയം എപ്പോഴും കുറവാണ്. കാരണം നമ്മുടെ ജീവിതം എപ്പോഴും ചെറുതാണ്. നിത്യത യിൽനിന്ന് വ്യത്യസ്തമായി 60 വർഷം അല്ലെങ്കിൽ 80 അല്ലെങ്കിൽ 100 വർഷം (നിങ്ങൾക്കു നല്ല ജീനുകളും നല്ല ആരോഗ്യരീതികളും ഉണ്ടെങ്കിൽ) എന്താണ്? ഈ ആഴ്ചയിലെ പാഠം വായിച്ചുതീരുന്നതിനുമുമ്പ് നിങ്ങളുടെ ജീവിതം അവസാ നിച്ചേക്കാം. അടുത്തതായി നിങ്ങൾ അറിയുന്നത് യേശുവിന്റെ രണ്ടാംവരവാണ് (കൊള്ളാം അത് വളരെ വേഗതയുള്ളതായിരുന്നു അല്ലേ?).

സെവന്ത് ഡെ അഡ്വന്റിസ്റ്റ് ക്രിസ്ത്യാനികൾ എന്ന നിലയിൽ നാം എപ്പോഴും നിത്യതയുടെ വെളിച്ചത്തിൽ ജീവിക്കണം. അതേ, തീർച്ചയായും നമുക്കും നമ്മുടെ കുടുംബത്തിനും വേണ്ടി കരുതുവാൻ നാം കഠിനാദ്ധ്വാനം ചെയ്യേണ്ടതുണ്ട്. സമ്പ ത്തുകൊണ്ട് നാം അനുഗ്രഹിക്കപ്പെട്ടിട്ടുണ്ടെങ്കിൽ അത് ഇപ്പോൾ ആസ്വദിക്കുന്ന തിൽ തെറ്റില്ല. അതേസമയം, നാം അത്യാഗ്രഹികളാകാതിരിക്കുകയും ദരിദ്രരോട് ഉദാരമനസ്കരാകുകയും ചെയ്യുന്നുവെങ്കിൽ മാത്രം. എന്നിരുന്നാലും നാം ഇവിടെ ശേഖരിക്കുന്നതെന്തും ക്ഷണികവും നിലനില്ക്കാത്തതുമാണെന്നും ശ്രദ്ധിച്ചില്ലെ ങ്കിൽ ആത്മീയമായി ദുഷിക്കപ്പെടാനുള്ള സാധ്യതയുണ്ടെന്നും നാം എപ്പോഴും ഓർക്കണം.

`പത്തു വർഷത്തിനുള്ളിൽ യേശു വരുമെന്ന് നിങ്ങൾക്കറിയാമെങ്കിൽ, നിങ്ങളുടെ ജീവിതം എങ്ങനെ മാറ്റും? അതോ അഞ്ച് വർഷത്തിനുള്ളിലോ, അതോ മൂന്നു വർഷ ത്തിനുള്ളിലോ?`