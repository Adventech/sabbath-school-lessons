---
title:  കടത്തിൽനിന്ന് എങ്ങനെ രക്ഷപ്പെടാം
date:   31/01/2023
---

`വായിക്കുക: സദൃശ. 22:7. ഏത് അർത്ഥത്തിലാണ് നാം കടം കൊടുക്കുന്ന ആളുടെ അടിമയായിപ്പോകുന്നത്?`

നിർഭാഗ്യകരമായ ഈ പ്രതിഭാസത്തിൽനിന്ന് രക്ഷപെടുവാൻ എന്താണ് ചെയ്യേണ്ടത്? നിങ്ങൾ കടത്തിലാണെങ്കിൽ കടം നിർമ്മാർജ്ജനം ചെയ്യുന്ന പ്രക്രിയ ആരംഭിക്കുവാൻ ഇനി പറയുന്ന രൂപരേഖ നിങ്ങളെ സഹായിക്കും. പദ്ധതി ലളിതമാണ്. ഇതിന് ഒരു ആമുഖവും പടികളുമുണ്ട്. അവന്റെ ജ്ഞാനവും അനുഗ്രഹവും പ്രാപിക്കുന്നതിന് അവന്റെ വിശുദ്ധ ദശാംശം തിരികെ നല്കുന്നതിൽ വിശ്വസ്തരായിരിക്കുവാനുള്ള ദൈവത്തോടുള്ള പ്രതി ബദ്ധതയാണ് ആദ്യമായിട്ടുള്ളത്. അവനെ അനുസരിക്കുന്നവരെ അനുഗ്രഹിക്കുവാൻ അവൻ ആകാംക്ഷയോടിരിക്കുന്നു.

പടി 1. അധികകടത്തിന് കാലയളവ് പ്രഖ്യാപിക്കുക. കൂടുതൽ കടം വാങ്ങിയുള്ള ചെലവുകളില്ല. പണം കടം വാങ്ങിയില്ലെങ്കിൽ കടക്കെണിയിൽ പെടുകയില്ല. നിങ്ങൾ കൂടു തൽ പണം കടം വാങ്ങുന്നില്ലെങ്കിൽ നിങ്ങൾക്കു കൂടുതൽ കടത്തിലേക്കു കടക്കുവാനാ കില്ല.

പടി 2. അവൻ അനുഗ്രഹിക്കുന്നതുപോലെ, ഈ നിമിഷം മുതൽ നിങ്ങളുടെ കട ങ്ങൾ എത്രയും വേഗം വീട്ടുമെന്ന് ദൈവവുമായി ഒരു ഉടമ്പടി ഉണ്ടാക്കുക: ദൈവം നിങ്ങളെ സാമ്പത്തികമായി അനുഗ്രഹിക്കുമ്പോൾ പണം കുറയ്ക്കാൻ ഉപയോഗിക്കുക, കൂടുതൽ സാധനങ്ങൾ വാങ്ങുവാനല്ല. ഈ പടി ഒരുപക്ഷേ ഏറ്റവും നിർണ്ണായകമാണ്. മിക്കവർക്കും അപ്രതീക്ഷിതമായി പണം ലഭിക്കുമ്പോൾ, അവർ അത് വെറുതെ ചെലവഴി ക്കുന്നു. അങ്ങനെ ചെയ്യരുത്, പകരം നിങ്ങളുടെ കടം കുറയ്ക്കൽ പദ്ധതിയിൽ ഇതു പ്രയോ ഗിക്കുക.

പടി 3. ഇത് ഒരു പ്രായോഗിക ഭാഗമാണ്. ഏറ്റവും കൂടുതൽ മുതൽ താഴോട്ട് ഏറ്റവും കുറഞ്ഞ തുകവരെ അവരോഹണക്രമത്തിൽ കടത്തിന്റെ ഒരു പട്ടിക തയ്യാറാക്കുക. മിക്ക കുടുംബങ്ങൾക്കും ഭവന പണയം പട്ടികയുടെ മുകളിലാണ്. ഒരു ക്രെഡിറ്റ് കാർഡ് അല്ലെങ്കിൽ വ്യക്തിഗത കടം താഴെയാണ്. മാസാടിസ്ഥാനത്തിൽ നിങ്ങളുടെ ഓരോ കട ത്തിനും കുറഞ്ഞ അളവിൽ കൊടുത്തുകൊണ്ട് ആരംഭിക്കുക. അടുത്തതായി പട്ടികയുടെ ചുവടെയുള്ള കടത്തിൽ നിങ്ങൾക്കു കഴിയുന്ന വിധത്തിൽ നിങ്ങളുടെ കൊടുക്കൽ ഇരട്ടി യാക്കുക അല്ലെങ്കിൽ വർദ്ധിപ്പിക്കുക. ആ ചെറിയ കടം എത്ര വേഗത്തിൽ ഇല്ലാതാക്കു വാൻ കഴിയുമെന്ന് നിങ്ങൾ സന്തോഷത്തോടെ ആശ്ചര്യപ്പെടും. തുടർന്ന് നിങ്ങൾ പട്ടിക യിൽ മുന്നേറുമ്പോൾ, അടുത്ത കടത്തിന്റെ അടിസ്ഥാന കൊടുക്കലിലേക്കു ചേർക്കുന്ന തിന് താഴെയുള്ള കടത്തിൽ നിങ്ങൾ അടച്ചിരുന്ന പണം ഉപയോഗിക്കുക. നിങ്ങളുടെ ചെറിയ ഉയർന്ന പലിശയുള്ള കടങ്ങൾ ഇല്ലാതാക്കുമ്പോൾ അടുത്ത ഉയർന്ന കടങ്ങളിൽ നിക്ഷേപി ക്കുന്നതിന് നിങ്ങൾക്ക് അതിശയകരമായ ഒരു തുക ലഭിക്കും. നാം കടപ്പെട്ടിരിക്കുവാൻ ദൈവം ആഗ്രഹിക്കുന്നില്ല. ഉടമ്പടി ചെയ്തുകഴിഞ്ഞാൽ, ദൈവം അപ്രതീക്ഷിതമായ രീതി യിൽ അനുഗ്രഹിക്കുന്നതായി പല കുടുംബങ്ങളും കണ്ടെത്തുന്നു. കടം അവർ പ്രതീക്ഷിച്ച തിലും വേഗത്തിൽ കുറയുന്നു. ലളിതമായ ഈ മൂന്ന് പടികൾ പിന്തുടർന്ന് നിരവധി കുടും ബങ്ങൾ കടരഹിതരായിത്തീർന്നിട്ടുണ്ട്. നിങ്ങൾക്കും കഴിയും. ദൈവത്തിന് ഒന്നാം സ്ഥാനം കല്പിക്കുന്നതിലൂടെ അവൻ നിങ്ങളെ ഏല്പിച്ച കാര്യങ്ങൾ കൈകാര്യം ചെയ്യുന്നതിനുള്ള അവന്റെ ജ്ഞാനവും അനുഗ്രഹവും നിങ്ങൾക്കു ലഭിക്കും.

`“നിങ്ങളുടെ നടപ്പ് ദ്രവ്യാഗ്രഹമില്ലാത്തതായിരിക്കട്ടെ; ഉള്ളതുകൊണ്ട് തൃപ്തി പ്പെടുവിൻ; ഞാൻ നിന്നെ ഒരുനാളും കൈവിടുകയില്ല, ഉപേക്ഷിക്കയുമില്ല” എന്ന് അവൻ തന്നെ അരുളിച്ചെയ്തിരിക്കുന്നുവല്ലോ” (എബ്രാ. 13:5). ഈ വാക്കുകൾ ബാധ കമാക്കുന്നത് മനുഷ്യർ കടത്തിൽ അകപ്പെടാതിരിക്കുവാൻ എങ്ങനെ സഹായിക്കും?`