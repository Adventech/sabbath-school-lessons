---
title:  കടം കൈകാര്യം ചെയ്യൽ
date:   28/01/2023
---

### വേദഭാഗം
ആവ. 28:1,2,12; മത്തായി 6:24; 1 യോഹ. 2:15; സദൃശ. 22:7; 6:15; ആവ. 15:15.

> <p>മനഃപാഠവാക്യം</p>
> “ധനവാൻ ദരിദ്രന്മാരെ ഭരിക്കുന്നു; കടം മേടിക്കുന്നവൻ കടം കൊടുക്കുന്നവനു ദാസൻ” (സദൃശ. 22:7).

“ഭാവിയിൽ നിങ്ങൾ സമ്പാദിക്കുവാൻ പ്രതീക്ഷിക്കുന്ന കാര്യങ്ങളിൽ നിങ്ങൾ ഇന്ന് ജീവിക്കുന്നു” എന്നതാണ് കടം എന്നതിന്റെ ഒരു നിർവചനം. കടം ഇന്ന് ഒരു ജീവിതരീതിയാണെന്ന് തോന്നുന്നു. എന്നാൽ അത് ക്രിസ്ത്യാനികൾക്ക് ഒരു മാന ദണ്ഡമായിരിക്കരുത്. ബൈബിൾ കടത്തെ നിരുത്സാഹപ്പെടുത്തുന്നു. തിരുവെഴുത്തു കളിൽ കടത്തെക്കുറിച്ച് കുറഞ്ഞത് 26 പരാമർശങ്ങളുമുണ്ട്. അവയെല്ലാം തന്നെ നിഷേധാത്മകവുമാണ്. പണം കടം വാങ്ങുന്നത് പാപമാണെന്ന് അത് പറയുന്നില്ല. എന്നാൽ അങ്ങനെ ചെയ്യുന്നതിന്റെ മോശമായ അനന്തരഫലത്തെക്കുറിച്ച് അത് പലപ്പോഴും സംസാരിക്കുന്നു.

സാമ്പത്തിക ബാദ്ധ്യതയെക്കുറിച്ച് പരിചിന്തിക്കുമ്പോൾ പൗലൊസ് ഇങ്ങനെ പറയുന്നു: “എല്ലാവർക്കും കടമായുള്ളത് കൊടുപ്പിൻ; നികുതി കൊടുക്കേണ്ടവനു നികുതി; ചുങ്കം കൊടുക്കേണ്ടവനു ചുങ്കം; ഭയം കാണിക്കേണ്ടവനു ഭയം; മാനം കാണിക്കേണ്ടവനു മാനം. അന്യോന്യം സ്നേഹിക്കുന്നത് അല്ലാതെ ആരോടും ഒന്നും കടമ്പെട്ടിരിക്കരുത്; അന്യനെ സ്നേഹിക്കുന്നവൻ ന്യായപ്രമാണം നിവർത്തിച്ചിരി ക്കുന്നുവല്ലോ' (റോമർ 13:7,8).

വ്യക്തിപരവും സംഘടിതവും സർക്കാർ മേഖലയിലും എന്നു തുടങ്ങി എല്ലാ തലങ്ങളിലും കടം ഏതാണ്ട് അന്തർദ്ദേശീയ വിപത്തായിരിക്കുന്നത് എന്തുകൊണ്ട്? എല്ലാ സമൂഹത്തിലും എല്ലായ്പ്പോഴും ഒരു ചെറിയ ശതമാനമെങ്കിലും കടക്കെണി യിലായിട്ടുണ്ട്. എന്നാൽ ഇന്നു ജനങ്ങളിൽ വലിയോരു ഭാഗം കടക്കെണിയിലാണ്. അത് ഒരിക്കലും അവർക്ക് പ്രയോജനകരമല്ല.

കടത്തിന്റെ കാരണങ്ങളും അത് എങ്ങനെ കൈകാര്യം ചെയ്യാമെന്നും ഈ ആഴ്ച നാം പരിഗണിക്കും. നിങ്ങൾ കടബാദ്ധ്യതയില്ലാത്തവരായിരിക്കാം. എന്നാൽ നിങ്ങൾക്ക് ഈ വിലപ്പെട്ട വിവരണങ്ങൾ അതിൽനിന്ന് പ്രയോജനം ലഭിക്കുന്ന കുടും ബാംഗങ്ങളുമായും സുഹൃത്തുക്കളുമായും പങ്കിടാം.

_ഈ ആഴ്ചയിലെ പാഠം പഠിച്ച് ഫെബ്രുവരി 4 ശബ്ദത്തിനുവേണ്ടി നമുക്ക് ഒരുങ്ങാം..._