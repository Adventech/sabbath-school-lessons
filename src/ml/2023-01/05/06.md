---
title:  കാലാവധി പരിമിതപ്പെടുത്തലും കടം വാങ്ങുന്ന സന്ദർഭങ്ങളും
date:   02/02/2023
---

`വായിക്കുക. ആവ. 15:1-5. ഈ വാക്യങ്ങളിൽ വെളിപ്പെടുത്തിയിരിക്കുന്നതു പോലെ കർത്താവ് തന്റെ ജനത്തോട് എന്താണ് ആവശ്യപ്പെട്ടത്?`

മറ്റ് ഏഴു വർഷത്തെ ചട്ടങ്ങൾക്ക് അനുസൃതമായി (പുറ. 21:2; ലേവ്യ. 25:3,4) അടിമകൾ അല്ലെങ്കിൽ വേലക്കാർ, ഭൂമി എന്നിവ മാത്രമല്ല, കടം കൊടുക്കുന്നവരും നിയന്ത്രിക്കപ്പെട്ടു. കടം കൊടുക്കുന്നവർ ഒരു കടവും ക്ഷമിച്ചുകൊടുക്കുവാൻ ആഗ്രഹിക്കാത്തതിനാൽ ഏതെ ങ്കിലും ഒരാൾക്ക് ഏറ്റവും കൂടുതൽ കാലം കടം കിട്ടിയത് ഏഴു വർഷമായിരുന്നു. ഈ വാക്യങ്ങളിൽനിന്ന് മറ്റെന്തൊക്കെ നമുക്കെടുക്കുവാൻ കഴിയും? ദൈവം ഇത്തരത്തിലുള്ള സാമ്പത്തിക പ്രശ്നങ്ങളിൽ ശ്രദ്ധാലുവാണെന്ന് അവ കാണിക്കുന്നു. പ്രത്യേകിച്ച് സഹ യിസ്രായേല്യരെ സംബന്ധിച്ചിടത്തോളം. കടം പൊതുവെ എത്ര മോശമായിരുന്നാലും അതിന്റെ യാഥാർത്ഥ്യം ദൈവം അംഗീകരിച്ചുവെന്ന് ഈ വാക്യങ്ങൾ കാണിക്കുന്നു. ഇത് പരമാവധി ഒഴിവാക്കണമെന്നും ദൈവം പറഞ്ഞു.

ഇന്ന്, വ്യത്യസ്തമായി ലോകത്തിന്റെ പല ഭാഗങ്ങളിലും വീട് വാങ്ങുന്നതിന് 30,40 വർഷ ത്തേക്കു വായ്പയുണ്ട്. വീടുകൾക്ക് ഇത്രയധികം ചെലവ് വരുന്ന ഒരു കാരണം അവ വാങ്ങു വാൻ വായ്പ നല്കുന്നതിന് വായ്പ ലഭ്യമാണ് എന്നതാണ്.

ഇതിനിടയിൽ, വിദ്യാഭ്യാസത്തിനുവേണ്ടി പണം കടം വാങ്ങുന്നതിനെക്കുറിച്ച് നിരവധി ആളുകളും മാതാപിതാക്കളും വിദ്യാർത്ഥികളും ആശ്ചര്യപ്പെടുന്നു. ഒരു നിയമമെന്നവിധം ഒരു കോളേജ് ബിരുദം നേടുന്നത് ഒരു വിദ്യാർത്ഥിയുടെ ജീവിതകാലം മുഴുവൻ വരുമാന ശേഷി വർദ്ധിപ്പിക്കും. ചില ആളുകൾക്ക് അവരുടെ വിദ്യാഭ്യാസത്തിനായി കുറച്ചു പണം കടം വാങ്ങേണ്ടി വന്നേയ്ക്കാം. എന്നാൽ ഈ വസ്തുതകൾ മനസ്സിൽ വയ്ക്കുക. പലിശ സഹിതം നിങ്ങൾ തിരികെ നല്കണം. നിങ്ങൾക്ക് യോഗ്യത നേടാനാകുന്ന എല്ലാ ഗ്രാന്റു കളും സ്കോളർഷിപ്പുകളും നേടാൻ ശ്രമിക്കുക. ജോലിയിലേക്കു നയിക്കുന്ന കോഴ്സു കൾ മാത്രം തിരഞ്ഞെടുക്കുക. മാതാപിതാക്കളുടെ സഹായം ഉണ്ടാകട്ടെ. ബൈബിൾ കാല ങ്ങളിൽ മാതാപിതാക്കൾ തങ്ങളുടെ മക്കൾക്ക് ഉപജീവനത്തിനായി കൃഷിഭൂമി നല്കി. ഇന്ന് ആ “പൈതൃകം” അവർക്ക് സ്വതന്ത്രരായ മുതിർന്നവരാകുവാൻ കഴിയുന്ന ഒരു വിദ്യാഭ്യാ സമായിരിക്കണം.

ഒരു ആദർശലോകത്ത്, കടം വാങ്ങലും കടവും ഉണ്ടാകയില്ല. പക്ഷേ, നമ്മൾ ജീവിക്കു ന്നത് അനുയോജ്യമായ ഒരു ലോകത്തിലല്ലാത്തതിനാൽ കടം വാങ്ങേണ്ട സാഹചര്യങ്ങൾ ഉണ്ടായേക്കാം. നിങ്ങൾക്ക് സാധ്യമായ ഏറ്റവും മികച്ച ഇടപാട് ഉണ്ടെന്നും മികച്ച പലിശ നിരക്ക് ലഭ്യമാണെന്നും ഉറപ്പാക്കുക. അപ്പോൾ നിങ്ങൾക്ക് ആവശ്യമുള്ള ഏറ്റവും കുറഞ്ഞ തുക കടം വാങ്ങുക. പലിശച്ചെലവ് ലാഭിക്കുന്നതിന് കഴിയുന്നത്ര വേഗത്തിൽ അത് അട ച്ചുതീർക്കുക. തത്വത്തിൽ എന്നിരുന്നാലും സാധ്യമായ പരിധിവരെ, കടം ഒഴിവാക്കുവാൻ നാം ശ്രമിക്കണം. നമ്മുടെ ദൈവദിന ജീവിതത്തിൽ ബൈബിളിലെ സാമ്പത്തിക തത്വങ്ങൾ പാലിക്കുന്നതിലൂടെ അനാവശ്യമായ കടവും അത് നമ്മുടെമേലും നമ്മുടെ കുടുംബത്തി ന്റെമേലും വരുത്തുന്ന ഭയാനകമായ സമ്മർദ്ദവും ഒഴിവാക്കുന്നതിന് നമുക്ക് ഒരുപാട് മുന്നോ ട്ടുപോകാനാകും.

`നിങ്ങൾ ആളുകൾക്ക് പണം കടം നല്കിയിട്ടുണ്ടെങ്കിൽ അവരുമായുള്ള നിങ്ങ ളുടെ ഇടപാടുകളിൽ നിങ്ങൾ എത്ര സത്യസന്ധരും നീതിയുള്ളവരും ദയയുള്ളവ രുമാണ് അത്തരം ഇടപാടുകൾക്ക് ഉത്തരം നല്കേണ്ടി വരുമ്പോൾ നിങ്ങൾ ദൈവ മുമ്പാകെ എങ്ങനെ പ്രവർത്തിക്കും? (കാണുക: സഭാ. 12:14).`