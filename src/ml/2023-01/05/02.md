---
title:  കടത്തിന്റെ പ്രശ്നങ്ങൾ
date:   29/01/2023
---

`വായിക്കുക. ആവ. 28:1,2,12. കടത്തെ സംബന്ധിച്ചിടത്തോളം ദൈവത്തിന് തന്റെ മക്കൾക്കു കൊടുക്കുവാനുള്ള ആദർശമെന്താണ്? ഈ ആദർശം അവർക്കെങ്ങനെ നേടാനാകും? ഈ സന്ദർഭം നമ്മുടേതിൽനിന്ന് വ്യത്യസ്തമാണെങ്കിലും ഈ സന്ദർഭ ത്തിൽനിന്ന് എന്തു തത്വങ്ങളാണ് നമുക്ക് എടുത്തുമാറ്റി ഇപ്പോൾ നമ്മുടേതിന് ബാധ കമാക്കുവാൻ കഴിയുക?`

മനുഷ്യർ സാമ്പത്തികമായി ബുദ്ധിമുട്ടുന്ന മൂന്ന് പ്രധാന കാരണങ്ങളുണ്ടെന്ന് പഠനങ്ങൾ കാണിക്കുന്നു. ഏറ്റവും വലിയ ആവർത്തനക്രമത്തിലാണ് അവ ഇവിടെ പട്ടികപ്പെടുത്തിയിരിക്കുന്നത്.

ഒന്നാമത്തേത് അജ്ഞത അനേകരും വിദ്യാഭ്യാസമുള്ളവർ പോലും സാമ്പത്തി കമായി നിരക്ഷരരാണ്. പണം കൈകാര്യം ചെയ്യുന്നതിന്റെ ബൈബിൾ അല്ലെങ്കിൽ മതേതരതത്വങ്ങൾപോലും അവർക്ക് ഒരിക്കലും തുറന്നുകിട്ടിയിട്ടില്ല. എന്നിരുന്നാലും പ്രതീക്ഷയ്ക്ക് വകയുണ്ട്. ഈ പാഠം ഈ തത്വങ്ങളുടെ ഒരു ലളിതമായ രൂപരേഖയും അവ എങ്ങനെ പ്രയോഗിക്കാമെന്നും പ്രദാനം ചെയ്യുന്നു.

രണ്ടാമത്തേത് അത്യാഗ്രഹം അല്ലെങ്കിൽ സ്വാർത്ഥതയാണ്. പരസ്യത്തിനും വ്യക്തിപരമായ ആഗ്രഹത്തിനും മറുപടിയായി ആളുകൾ അവരുടെ കഴിവിനപ്പുറം ജീവിക്കുന്നു. അവർക്ക് താങ്ങുവാൻ കഴിയുന്നതിനുള്ളിൽ താമസിക്കുവാനോ വാഹ നമോടിക്കുവാനോ ധരിക്കുവാനോ അവർ തയ്യാറല്ല. ഇവരിൽ പലർക്കും ദശാംശം നല്കുന്ന കാര്യത്തിൽ തങ്ങൾ വളരെ ദരിദ്രരാണെന്ന് തോന്നുന്നു. അനന്തരഫല മായി, ദൈവത്തിന്റെ വാഗ്ദത്ത ജ്ഞാനവും അനുഗ്രഹവും കൂടാതെ അവർ ജീവിതം നയിക്കുന്നു (മലാഖി 3:10,11; മത്തായി 6:33 കാണുക). ഈ ജനത്തിനും പ്രത്യാ ശയ്ക്കു വകയുണ്ട്. എന്നാൽ അതിന് ഹൃദയമാറ്റം അതായത് സംതൃപ്തിയുടെ ആത്മാവ് ആവശ്യമാണ്.

മൂന്നാമത്തെ കാരണം വ്യക്തിപരമായ ദുരവസ്ഥയാണ്. മതിയായ ആരോഗ്യ ഇൻഷുറൻസ് ഇല്ലാതെ അവർ ഗുരുതരമായ രോഗം അനുഭവിച്ചിരിക്കാം. ദുർവ്യയം ചെയ്യുന്ന ജീവിതപങ്കാളി അവരെ ഉപേക്ഷിച്ചതാകാം. ഒരു പ്രകൃതി ദുരന്തം അവ രുടെ സ്വത്തുക്കളെ ഇല്ലാതാക്കിയിരിക്കാം. അല്ലെങ്കിൽ അവർ ജനിച്ചുവളർന്നത് കടുത്ത ദാരിദ്ര്യത്തിലായിരിക്കാം. ഇത്തരക്കാർക്കും പ്രതീക്ഷയുണ്ട്. അവരുടെ പാത ദുഷ്കരമാണെങ്കിലും അവരുടെ പ്രശ്നങ്ങളെ തരണം ചെയ്യുവാൻ കഴിയും. ക്രിസ്ത്യൻ സുഹൃത്തുക്കളുടെ പിന്തുണയാലും ദൈവിക ഉപദേശകരുടെ ഉപദേശം അല്ലെങ്കിൽ സഹായം, നല്ല വിദ്യാഭ്യാസത്തോടൊപ്പം കഠിനാദ്ധ്വാനം ദൈവത്തിന്റെ അനുഗ്രഹം കരുതൽ എന്നിവയാലും മാറ്റം വന്നേയ്ക്കാം.

കാരണം എന്തുതന്നെയായാലും അത് ഒരു വ്യക്തിയുടെ സ്വന്തം തെറ്റാണെങ്കിലും കടം കുറയ്ക്കുവാൻ കഴിയും. എന്നിരുന്നാലും കടബാദ്ധ്യതയുള്ളവർ അവരുടെ ജീവിതത്തിലും ചെലവുകളിലും സാമ്പത്തിക മുൻഗണനകളിലും ചില മാറ്റങ്ങൾ വരുത്തേണ്ടതുണ്ട്.

`വായിക്കുക. 1 തിമൊ. 6:6-9. നാമെല്ലാവരും ശ്രദ്ധിക്കേണ്ട കാര്യമാണ് പൗലൊസ് ഇവിടെ പറയുന്നത്. ഈ വാക്കുകൾ നിങ്ങൾക്ക് എന്താണ് അർത്ഥമാക്കുന്നത്. ഇവിടെ വചനം നമ്മെ പഠിപ്പിക്കുന്നത് ഏതൊക്കെ വിധങ്ങളിൽ നിങ്ങൾക്ക് നന്നായി പിന്തുടരാനാകും?`