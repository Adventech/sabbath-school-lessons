---
title:  തിരികെ കൊടുക്കൽ
date:   04/03/2023
---

### വേദഭാഗം
ലൂക്കൊസ് 12:16-21; സഭാപ. 2:18-22; സദൃശ. 27:23-27; 2 കൊരി. 4:18; സഭാപ. 5:10; കൊലൊ. 1:15-17.

> <p>മനഃപാഠവാക്യം</p>
> “ഇന്നുമുതൽ കർത്താവിൽ മരിക്കുന്ന മൃതന്മാർ ഭാഗ്യവാന്മാർ; അതേ, അവർ തങ്ങളുടെ പ്രയത്നങ്ങളിൽ നിന്ന് വിശ്രമിക്കേണ്ടതാകുന്നു; അവ രുടെ പ്രവൃത്തി അവരെ പിന്തുടരുന്നു” (വെളി. 14:13).

നമ്മുടെ വരുമാന വർഷങ്ങളുടെ അവസാനത്തോട് അടുക്കുമ്പോൾ ജീവിതാവ സാനം പ്രതീക്ഷിച്ച് നമ്മുടെ ആസ്തികൾ സംരക്ഷിക്കുന്നതിലേക്ക് സാമ്പത്തികശ്രദ്ധ കേന്ദ്രീകരിക്കുക. ജോലി ചെയ്തുകൊണ്ടിരുന്നതിൽ നിന്നും വിരമിക്കലിന്റെ അവ സ്ഥയിലേക്കുള്ള മാറ്റം ആഘാതകരമായ അനുഭവമായിരിക്കും. നമ്മുടെ സാമ്പത്തിക സ്ഥിതിയിൽ മുമ്പോട്ടു പോകുവാനുള്ള ഏറ്റവും നല്ല മാർഗ്ഗം ഏതാണ്?

ആളുകൾ പ്രായമാകുമ്പോൾ, അവർ സ്വാഭാവികമായും ഭാവിയെക്കുറിച്ച് വിഷമി ക്കുവാൻ തുടങ്ങുന്നു. ഏറ്റവും സാധാരണമായ ഭയങ്ങൾ ഇവയാണ്. വളരെ വേഗം മരിക്കുന്നു (കുടുംബത്തെ പരിപാലിക്കുന്നതിനുമുമ്പ്); വളരെക്കാലം ജീവിക്കുന്നു (അവരുടെ ആസ്തികൾ അല്ലെങ്കിൽ സമ്പാദ്യം അതിജീവിക്കുന്നു; വിനാശകരമായ രോഗം (എല്ലാ വസ്തുവകകളും ഒരേ സമയം പോകാം); മാനസികവും അല്ലെങ്കിൽ ശാരീരിക വൈകല്യവും (ആരാണ് എന്നെ പരിപാലിക്കുന്നത്?.

ഈ ഭയങ്ങളെക്കുറിച്ച് പരാമർശിക്കുമ്പോൾ എലൻ വൈറ്റ് ഇങ്ങനെ എഴുതി “ഈ ഭയങ്ങളെല്ലാം സാത്താനിൽനിന്നാണ് ഉത്ഭവിക്കുന്നത്... ദൈവത്തിന്റെ പക്ഷത്ത് തങ്ങൾക്കുള്ള സ്ഥാനം അവർ സ്വീകരിക്കുകയാണെങ്കിൽ, അവരുടെ അവസാന നാളുകൾ അവർക്ക് ഏറ്റവും മികച്ചതും സന്തോഷകരവുമായിരിക്കും... അവർ ഉത്ക യും ഭാരങ്ങളും മാറ്റിവച്ച് തങ്ങൾക്ക് കഴിയുന്നത് സന്തോഷത്തോടെ സമയം ചെലവഴിക്കുകയും സ്വർഗ്ഗത്തിനായി പാകമാകുകയും വേണം.” Testimonies for the Church, vol. 1, p. 424.

ഈ ആഴ്ച നാം നമ്മുടെ അവസാന വർഷങ്ങളെക്കുറിച്ചുള്ള ദൈവത്തിന്റെ ബുദ്ധി യുപദേശം അവലോകനം ചെയ്യും. നമ്മൾ ചെയ്യേണ്ട കാര്യങ്ങൾ എന്തൊക്കെയാണ്, എന്തൊക്കെ ചെയ്യുന്നത് ഒഴിവാക്കണം, ഏതെല്ലാം തത്വങ്ങൾ പാലിക്കണം?

_ഈ ആഴ്ചയിലെ പാഠം പഠിച്ച് മാർച്ച് 11 ശബ്ദത്തിനുവേണ്ടി നമുക്ക് ഒരുങ്ങാം..._