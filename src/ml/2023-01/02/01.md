---
title:  നാമുമായുള്ള ദൈവത്തിന്റെ ഉടമ്പടികൾ
date:   07/01/2023
---

### വേദഭാഗം
മത്തായി 10:22; യോഹ. 6:29; ആവ. 28:1-14; സദൃശ. 3:1-10; മലാഖി 3:7-11; മത്തായി 6:25-33.

> <p>മനഃപാഠവാക്യം</p>
> “നിന്റെ ദൈവമായ യഹോവയുടെ വാക്ക് നീ ശ്രദ്ധയോടെ കേട്ട്, ഞാൻ ഇന്ന് നിന്നോട് ആജ്ഞാപിക്കുന്ന അവന്റെ സകല കല്പനകളും പ്രമാ ണിച്ചു നടന്നാൽ നിന്റെ ദൈവമായ യഹോവ നിന്നെ ഭൂമിയിലുള്ള സകല ജാതി കൾക്കും മീതെ ഉന്നതമാക്കും. നിന്റെ ദൈവമായ യഹോവയുടെ വാക്കു കേട്ടനുസ രിച്ചാൽ ഈ അനുഗ്രഹങ്ങളെല്ലാം നിനക്കു സിദ്ധിക്കും” (ആവ. 28:1,2).

അതിശയകരമെന്നു പറയട്ടെ, ദൈവം നമ്മോട് കരാറുകൾ (ഉടമ്പടികൾ) ഉണ്ടാ ക്കിയിട്ടുണ്ട്. കൂടുതലും ഉഭയകക്ഷികളെ സംബന്ധിക്കുന്നതാണ്. അതായത് രണ്ടു കക്ഷികൾക്കും ദൈവത്തിനും മനുഷ്യർക്കും) ഒരു പങ്കുണ്ട്. ഉഭയകക്ഷി ഉടമ്പടി യുടെ ഒരു ഉദാഹരണം “നീ ഇതു ചെയ്യുകയാണെങ്കിൽ ഞാൻ അത് ചെയ്യും” അല്ലെ ങ്കിൽ നീ അതു ചെയ്യുകയാണെങ്കിൽ ഞാൻ ഇതു ചെയ്യും.

അപൂർവ്വമായ ഒരു ഉടമ്പടി ഏകപക്ഷീയമാണ്. “നീ എന്തെങ്കിലും ചെയ്താലും ഇല്ലെങ്കിലും ഞാൻ ഇതു ചെയ്യും. മാനവകുലവുമായുള്ള ദൈവത്തിന്റെ ചില ഉട പടികൾ ഏകപക്ഷീയമാണ്. ഉദാഹരണത്തിന്: “അവൻ ദുഷ്ടന്മാരുടെ മേലും നല്ല വരുടെമേലും തന്റെ സൂര്യനെ ഉദിപ്പിക്കുകയും നീതിമാന്മാരുടെമേലും നീതി കെട്ട വരുടെമേലും മഴ പെയ്യിക്കയും ചെയ്യുന്നു” (മത്തായി 5:45). നമ്മുടെ പ്രവൃത്തികൾ എന്തുതന്നെയായിരുന്നാലും ഭൂമിയെ നശിപ്പിക്കുവാൻ ഒരിക്കലും മറ്റൊരു ജലപ്രളയം ഉണ്ടാകുകയില്ല എന്ന് ദൈവം മാനവകുലത്തോടും “സകല ജീവജന്തുക്കളോടും വാഗ്ദത്തം ചെയ്തു (ഉല്പത്തി 9:9-16 കാണുക). “ഭൂമിയുള്ള കാലത്തോളം വിതയും കൊയ്ത്തും, ശീതവും ഉഷ്ണവും, വേനലും വർഷവും, രാവും പകലും നിന്നുപോകു കയില്ല” എന്നും കൂടെ ദൈവം വാഗ്ദത്തം ചെയ്തു (ഉല്പത്തി 8:22). നാം എന്തു ചെയ്താലും കാലങ്ങൾ വരുകയും പോകുകയും ചെയ്യും.

ദൈവവും അവന്റെ മക്കളും തമ്മിലുള്ള വളരെ പ്രധാനപ്പെട്ട ചില ഉഭയകക്ഷി ഉടമ്പടികൾ ഈ ആഴ്ച നാം പഠിക്കും. ദൈവകൃപയാൽ നമ്മുടെ വിലപേശലിന്റെ അവസാനം ഉയർത്തിപ്പിടിക്കുവാൻ നമുക്കു പ്രാർത്ഥിക്കാം.

_ഈ ആഴ്ചയിലെ പാഠം പഠിച്ച് ജനുവരി 14 ശബ്ദത്തിനുവേണ്ടി നമുക്ക് ഒരുങ്ങാം..._ 