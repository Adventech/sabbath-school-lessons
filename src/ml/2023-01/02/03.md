---
title:  ശ്രദ്ധയോടെ കേൾക്കുക
date:   09/01/2023
---

നാല്പത് വർഷത്തെ മരുഭൂവാസത്തിനു പിന്നാലെയുള്ള യിസ്രായേൽ ജനത യുടെ രണ്ടാം തലമുറയ്ക്കുള്ള മോശെയുടെ വിടവാങ്ങൽ സന്ദേശങ്ങളുടെ അച്ച ടിച്ച പതിപ്പാണ് ആവർത്തനപുസ്തകം. യെരീഹോവിന്റെ തൊട്ടുകിഴക്കുള്ള മോവാബ് സമതലത്തിൽ വച്ചാണ് ഈ സന്ദേശങ്ങൾ നല്കിയത്. ആവർത്തനപുസ്തകത്തെ “സ്മരണയുടെ പുസ്തകം” എന്ന് ഉചിതമാം വിധം വിളിക്കുന്നു.

ഈ പുസ്തകത്തിൽ യിസ്രായേലുമായുള്ള ദൈവത്തിന്റെ വിശ്വസ്ത ഇടപാടു കളെ മോശെ അവലോകനം ചെയ്യുന്നു. സീനായ് പർവ്വത്തിൽ നിന്ന് കാദേശ് ബെന്ന യിലേക്കുള്ള യാത്രയും അതോടൊപ്പം മത്സരവും മരുഭൂമിയിലെ 40 വർഷത്തെ അലഞ്ഞുതിരിയലും താൻ വിവരിക്കുന്നു. പത്തു കല്പന, ദശാംശത്തിന്റെ ആവ ശ്യകത, കേന്ദ്ര കലവറ എന്നിവയെ സംബന്ധിച്ചു വീണ്ടും പറഞ്ഞു. എന്നാൽ ദൈവത്തെ അനുസരിക്കുവാനും അവന്റെ അനുഗ്രഹങ്ങൾ പ്രാപിക്കുവാനുമുള്ള ഉപദേശമാണ്. നിയമാവർത്തനത്തിന്റെ പ്രാഥമിക ശ്രദ്ധ. തന്റെ ജനത്തെ പരിപാലി ക്കുവാനുള്ള കഴിവും ആഗ്രഹവും ഉള്ള ഒരുവനായി മോശെ ദൈവത്തെ ചിത്രീകരി ക്കുന്നു.

`വായിക്കുക. ആവ. 28:1-14. എന്തു മഹത്തായ ആനുഗ്രഹങ്ങളാണ് ജനങ്ങൾക്ക് വാഗ്ദത്തം ചെയ്തിരിക്കുന്നത്? എന്നാൽ അവ സ്വീകരിക്കുവാൻ അവർ എന്താണ് ചെയ്യേണ്ടത്?`

ദൈവത്തിന്റെ മനസ്സിൽ ആശ്ചര്യകരവും അത്ഭുതകരവുമായതുപോലുള്ള അനു ഗ്രഹങ്ങൾ ഉണ്ടെന്ന് ജനം മനസ്സിലാക്കണമെന്നതിൽ മോശെ വളരെ ഉത്സുകനായി രുന്നു. “നീ ശ്രദ്ധയോടെ കേട്ടാൽ” എന്ന മോശെയുടെ വാക്കുകൾ അവരുടെ നിത്യത ഇവിടെ അപകടത്തിലാണെന്ന് അവരെ അറിയിക്കുകയാണ്. സ്വതന്ത്രമായ തിരഞ്ഞ ടുപ്പിന്റെ യാഥാർത്ഥ്യത്തിന്റെ എത്ര ശക്തമായ ഒരു പ്രകടനം. അവർ അവന്റെ തിര ഞ്ഞെടുക്കപ്പെട്ട ജനവും മഹത്തായ അനുഗ്രഹങ്ങളുടെയും വാഗ്ദത്തങ്ങളുടെയും സ്വീകർത്താക്കളായിരുന്നു. എന്നാൽ ആ അനുഗ്രഹങ്ങളും വാഗ്ദത്തങ്ങളും നിരു പാധികമായിരുന്നില്ല. അവ സ്വീകരിക്കേണ്ടതും പ്രവർത്തിക്കേണ്ടതും ആയിരുന്നു.

ദൈവം അവരോട് ആവശ്യപ്പെട്ടവയൊന്നും അവർക്ക് ചെയ്യുവാൻ ബുദ്ധിമുട്ടു ള്ളവയായിരുന്നില്ല. “ഞാൻ ഇന്ന് നിങ്ങളോട് ആജ്ഞാപിക്കുന്ന ഈ കല്പന നിനക്കു പ്രയാസമുള്ളതല്ല, ദൂരമായതുമല്ല. ഞങ്ങൾ കേട്ട് അനുസരിക്കേണ്ടതിന് ആർ സ്വർഗ്ഗ ത്തിൽ കയറി കൊണ്ടുവന്നുതരും എന്നു പറയത്തക്കവണ്ണം അത് സ്വർഗ്ഗത്തിലല്ല; ഞങ്ങൾ കേട്ട് അനുസരിക്കേണ്ടതിന് ആർ സമുദ്രം കടന്ന് കൊണ്ടുവന്നുതരും എന്നു പറയത്തക്കവണ്ണം അതു സമുദ്രത്തിനക്കരെയുമല്ല; നീ അനുസരിക്കാൻ തക്കവണ്ണം, വചനം നിനക്ക് ഏറ്റവും സമീപത്ത് നിന്റെ വായിലും നിന്റെ ഹൃദയത്തിലും തന്നെ ഇരിക്കുന്നു” (ആവ. 30:11-14). തീർച്ചയായും അനുഗ്രഹങ്ങൾ കൂടാതെ, ശാപങ്ങ ളുടെ മുന്നറിയിപ്പുകളും ഉണ്ടായിരുന്നു. അവർ അനുസരണക്കേട് കാണിച്ചാൽ അവർക്ക് എന്തു സംഭവിക്കും (ആവ. 28:15-68). അതായത് അവരുടെ പാപവും മത്സ രവും എന്ത് അനന്തരഫലങ്ങൾ കൊണ്ടുവരും.

`നമ്മോടു ചെയ്യുവാൻ ദൈവം പറയുന്ന കാര്യങ്ങൾ ശ്രദ്ധയോടെ കേൾക്കുക എന്നതിന്റെ അർത്ഥമെന്താണ്?`