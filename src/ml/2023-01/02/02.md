---
title:  രക്ഷാ ഉടമ്പടി
date:   08/01/2023
---

ക്രിസ്തുവിന്റെ കാൽവറിയിലെ മരണം ഇതുവരെ ജീവിച്ചിരുന്ന അല്ലെങ്കിൽ ജീവി ക്കുവാനിരിക്കുന്ന ഓരോ വ്യക്തിക്കും രക്ഷ സാധ്യമാക്കി. ഋതുക്കളുടെ വാഗ്ദത്ത ത്തിൽനിന്ന് വ്യത്യസ്തമായി, രക്ഷ ഏകപക്ഷീയമല്ല. അത് എല്ലാവർക്കും നല്ക പ്പെടുന്നില്ല. അവർ എന്തു ചെയ്താലും എല്ലാവരും രക്ഷിക്കപ്പെടും എന്ന വിശ്വാ സത്തെ “സാർവതികത” എന്നു വിളിക്കുന്നു.

പകരം എല്ലാ മനുഷ്യരാശിക്കുംവേണ്ടി താൻ മരിച്ചുവെങ്കിലും അനേകം ആളു കൾ നാശത്തിലേക്കും നിത്യമരണത്തിലേക്കും വിശാലമായ പാതയിലൂടെ സഞ്ചരി ക്കുന്നുവെന്ന് യേശു വ്യക്തമായി പഠിപ്പിച്ചു (മത്തായി 7:13,14).

**യേശുവിലുള്ള രക്ഷ എന്ന ദാനം ജനം എങ്ങനെ സ്വീകരിക്കുന്നു എന്ന തിനെക്കുറിച്ച് താഴെ കാണുന്ന വാക്യങ്ങൾ എന്തു പറയുന്നു?**

`1 യോഹ. 5:13`

`മത്തായി 10:22`

`യോഹ. 6:29`

`2 പത്രൊസ് 1:10,11`

രക്ഷാ ഉടമ്പടിയുടെ ഉഭയകക്ഷി സ്വഭാവം പൗലൊസിനു മനസ്സിലായി. താൻ ഉടൻ വധിക്കപ്പെടുമെന്ന് അറിയാമായിരുന്നിട്ടും തന്റെ കൂട്ടാളികളിൽ പലരും തന്നെ ഉപേക്ഷിച്ചിട്ടും വിലപേശലിന്റെ അന്ത്യം താൻ ഉറപ്പിച്ചുവെന്ന് പൗലൊസ് തന്റെ പ്രിയ സുഹൃത്ത് തിമൊഥെയൊസിനോട് ആത്മവിശ്വാസത്തോടെ പറഞ്ഞു. “ഞാനോ ഇപ്പോൾത്തന്നെ പാനീയയാഗമായി ഒഴിക്കപ്പെടുന്നു; എന്റെ നിര്യാണകാലവും അടു ത്തിരിക്കുന്നു. ഞാൻ നല്ല പോർ പൊരുതി, ഓട്ടം തികച്ചു, വിശ്വാസം കാത്തു. ഇനി നീതിയുടെ കിരീടം എനിക്കായി വെച്ചിരിക്കുന്നു; അത് നീതിയുള്ള ന്യായാധിപതി യായ കർത്താവ് ഈ ദിവസത്തിൽ എനിക്കു നല്കും; എനിക്കു മാത്രമല്ല, അവന്റെ പ്രത്യക്ഷതയിൽ പ്രിയംവെച്ച് ഏവർക്കും കൂടെ” (2 തിമൊ. 4:6-8).

“ഞാൻ തയ്യാറാണ് (കാരണം) ഞാൻ നല്ല പോർ പൊരുതി, എന്റെ ഓട്ടം തികച്ചു, വിശ്വാസം കാത്തു” എന്നൊക്കെയാണ് പൗലൊസ് പറയുന്നത്. എന്നിരുന്നാലും രക്ഷ എന്നത് വിശ്വാസത്താൽ മാത്രമാണെന്നും ന്യായപ്രമാണത്തിന്റെ പ്രവൃത്തിക ളാലല്ലെന്നും പൗലൊസിന് എല്ലായ്പ്പോഴും വളരെ വ്യക്തമായിരുന്നു. അതിനാൽ താൻ തന്റെ പ്രവൃത്തികളോ നേട്ടങ്ങളോ ദൈവത്തോടുള്ള യോഗ്യതയായി കണ ക്കാക്കുന്നില്ല. പൗലൊസിനെ കാത്തിരിക്കുന്ന “നീതിയുടെ കിരീടം” യേശുവിന്റെ നീതിയാണ്. അത് പൗലൊസ് വിശ്വാസത്താൽ തനിക്കുവേണ്ടി അവകാശപ്പെടുകയും ജീവിതാവസാനംവരെ മുറുകെപ്പിടിക്കുകയും ചെയ്തു.

`രക്ഷ അർഹിക്കാത്ത ഒരു ദാനമാണെങ്കിലും ദാനം സ്വീകരിക്കുന്നവരും സ്വീക രിക്കാത്തവരും തമ്മിലുള്ള വ്യത്യാസം എന്താണ്? ഈ ദാനം സ്വീകരിക്കുന്നതിന് നാം ചെയ്യേണ്ടത് എന്താണ്?`