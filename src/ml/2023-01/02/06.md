---
title:  മുമ്പേ അന്വേഷിക്കുക
date:   12/01/2023
---

“വലിയ പുരുഷാരം അവന്റെ വാക്ക് സന്തോഷത്തോടെ കേട്ടു പോന്നു” എന്ന് യേശുവിനെക്കുറിച്ച് പറയപ്പെട്ടിരിക്കുന്നു (മർക്കൊ. 12:37). യേശുവിനെ അനുഗമി ക്കുകയും കേൾക്കുകയും ചെയ്ത വലിയ ജനക്കൂട്ടത്തിലെ ഭൂരിഭാഗം ആളുകളും ഈ വർഗ്ഗത്തിലെ അംഗങ്ങളായിരുന്നു. അഥവാ സാധാരണക്കാരായിരുന്നു. അവർ മലഞ്ചെരുവിൽ ഭക്ഷണം കഴിച്ചവരും ഗിരിപ്രഭാഷണം കേട്ടവരും ആയിരുന്നു. യേശു അവരോട് ഇങ്ങനെ പറഞ്ഞു. അടിസ്ഥാനപരമായി നിങ്ങളുടെ കുടുംബങ്ങൾക്കു വേണ്ടി കരുതുന്ന കാര്യത്തിൽ നിങ്ങൾക്കു താല്പര്യമുണ്ടെന്ന് എനിക്കറിയാം. നിങ്ങൾക്ക് ദിവസേന ആവശ്യമായ ഭക്ഷണപാനീയങ്ങളെക്കുറിച്ചും ഊഷ്മള തയ്ക്കും സംരക്ഷണത്തിനും ആവശ്യമായ വസ്ത്രത്തെക്കുറിച്ചും നിങ്ങൾ വിഷമി ക്കുന്നു. എന്നാൽ ഇവിടെ ഞാൻ നിർദ്ദേശിക്കുന്നത് ഇതാണ്...

`വായിക്കുക. മത്തായി 6:25-33. ഇവിടെ വാഗ്ദത്തം ചെയ്യപ്പെട്ടിരിക്കുന്നത് എന്താണ് ഈ വാഗ്ദത്തങ്ങൾ പ്രാപിക്കുന്നതിന് ജനം എന്തുചെയ്യണം?`

ദൈവത്തിന്റെ പല വാഗ്ദത്തങ്ങളിലും ഉഭയകക്ഷി ഉടമ്പടിയുടെ ഘടകങ്ങളുണ്ട്. അതായത് അനുഗ്രഹം ലഭിക്കുവാൻ നമ്മുടെ ഭാഗം കൂടി ചെയ്യണം.

`വായിക്കുക; യെശ. 26:3, ദൈവസമാധാനം ലഭിക്കുവാൻ എന്തു ചെയ്യുവാനാണ് നമ്മോട് ആവശ്യപ്പെടുന്നത്?`

`1 യോഹ. 1:9 വായിക്കുക. നമ്മുടെ പാപങ്ങൾ ഏറ്റുപറഞ്ഞാൽ യേശു എന്തു ചെയ്യും?`

`2 ദിന. 7:14 വായിക്കുക. ഇവിടെ ദൈവത്തിന്റെ “എങ്കിൽ”, “അപ്പോൾ” എന്നിവ എന്താണ്?`

ദൈവം പരമാധികാരിയാണെങ്കിലും അവൻ നമ്മുടെ സ്രഷ്ടാവും പരിപാലക നുമാണെങ്കിലും രക്ഷ കൃപയുടെ ദാനമാണെങ്കിലും നമ്മുടെ ഭാഗത്തുനിന്ന് അർഹ തയില്ലാത്തതാണെങ്കിലും വൻ വിവാദത്തിൽ നമുക്ക് ഇപ്പോഴും ഒരു പങ്കുണ്ട് എന്ന പ്രധാന വസ്തുതയാണ് ഈ വാക്യങ്ങളും മറ്റു പലതും കൈകാര്യം ചെയ്യുന്നത്. ഇച്ഛാസ്വാതന്ത്ര്യം തിരഞ്ഞെടുപ്പിന്റെ സ്വാതന്ത്ര്യം എന്നിവ ഉപയോഗിച്ചുകൊണ്ട് പരി ശുദ്ധാത്മാവിന്റെ പ്രേരണയെ പിന്തുടരുകയും നാം ചെയ്യുവാൻ തക്കവണ്ണം ദൈവം നമ്മോട് ആവശ്യപ്പെടുന്നത് അനുസരിക്കുന്നത് തിരഞ്ഞെടുക്കുകയും നാം ചെയ്യണം. ദൈവം നമുക്ക് അനുഗ്രഹവും ജീവനും പ്രദാനം ചെയ്യുന്നുണ്ടെങ്കിലും നമുക്ക് ശാപവും മരണവും തിരഞ്ഞെടുക്കുവാനും കഴിയും. “അതുകൊണ്ട് നീയും നിന്റെ സന്തതിയും ജീവിച്ചിരിക്കേണ്ടതിന് ജീവനെ തിരഞ്ഞെടുത്തുകൊൾക” (ആവ. 30:19,20).