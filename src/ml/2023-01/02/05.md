---
title:  ദശാംശക്കാർ
date:   11/01/2023
---

ദശാംശം നല്കുന്ന രീതിയിലും ദൈവവുമായുള്ള നമ്മുടെ ബന്ധവും തമ്മിൽ അടുത്ത ഒരു ആത്മീയബന്ധമുണ്ട്. ദൈവത്തെ അനുസരിക്കുകയും ദശാംശം നല്കു ന്നതിൽ വിശ്വസ്തത പുലർത്തുകയും ചെയ്തപ്പോൾ യിസ്രായേല്യർ അഭിവൃദ്ധി പ്രാപിച്ചു. നേരെമറിച്ച്, അവർ ചെയ്യാതെ വന്നപ്പോൾ അവർ കഠിനമായ സമയങ്ങ ളിൽ വീണുപോയി. അവർ അനുസരണത്തിന്റെയും സമൃദ്ധിയുടെയും ഒരു ചക്രം പിന്തുടരുന്നതായി തോന്നുകയും തുടർന്ന് അനുസരണക്കേടിനും പ്രശ്നങ്ങളിലും എത്തുകയും ചെയ്തു. അവിശ്വസ്തതയുടെ ഒരു കാലഘട്ടത്തിലാണ് ദൈവം മലാഖി പ്രവാചകനിലൂടെ തന്റെ ജനവുമായി ഒരു ഉഭയകക്ഷി കരാർ നിർദ്ദേശിച്ചത്.

`വായിക്കുക. മലാഖി 3:7-11. ഈ വാക്യങ്ങളിൽ കാണുന്ന വാഗ്ദത്തങ്ങളും കടമ കളും എന്തൊക്കെയാണ്?`

ജനം തന്നിലേക്കു മടങ്ങുകയാണെങ്കിൽ അവൻ അവരിലേക്കു മടങ്ങിവരുമെന്ന് ദൈവം അവരോട് വാഗ്ദത്തം ചെയ്തു. അവനിലേക്കു മടങ്ങുക എന്നതുകൊണ്ട് എന്താണ് ഉദ്ദേശിക്കുന്നതെന്ന് അവർ ചോദിച്ചപ്പോൾ, “എന്നിൽനിന്നും ദശാംശവും വഴിപാടുകളും മോഷ്ടിക്കുന്നത് നിർത്തലാക്കുക എന്ന് അവൻ വ്യക്തമായി പറഞ്ഞു. അവർ ശപിക്കപ്പെട്ടതിന് കാരണം അവരുടെ മോഷണമാണ്. ശാപത്തിന്റെ പ്രശ്നത്തിനുള്ള ദൈവത്തിന്റെ പരിഹാരം “ദശാംശം മുഴുവനും ഭണ്ഡാരത്തിലേക്കു കൊണ്ടുവരിക എന്നതായിരുന്നു (മലാഖി 3:10). നിങ്ങൾ ഇതു ചെയ്യുകയാണ ങ്കിൽ “ഞാൻ നിങ്ങൾക്ക് ആകാശത്തിന്റെ കിളിവാതിലുകളെ തുറന്ന് സ്ഥലം പോരാതെ വരുവോളം നിങ്ങളുടെമേൽ അനുഗ്രഹം പകരും” (മലാഖി 3:10). അത് സ്വീകരിക്കുവാൻ മതിയായ ഇടമില്ലെങ്കിൽ നമുക്ക് മറ്റുള്ളവരെ സഹായിക്കുവാനും ദൈവത്തിന്റെ വേലയുടെ മുന്നേറ്റത്തിനു സഹായിക്കുവാനും കഴിയും.

“തന്റെ ഏക ജാതനായ പുത്രനെ നിങ്ങൾക്കുവേണ്ടി മരിക്കുവാൻ തന്നവൻ നിങ്ങ ളോട് ഒരു ഉടമ്പടി ചെയ്തിരിക്കുന്നു. അവൻ നിങ്ങൾക്ക് അവന്റെ അനുഗ്രഹങ്ങൾ നല്കുന്നു. പകരം നിങ്ങളുടെ ദശാംശങ്ങളും വഴിപാടുകളും അവനു കൊണ്ടുവരു വാൻ അവൻ ആവശ്യപ്പെടുന്നു. ഈ വിഷയത്തിൽ തനിക്കു മനസ്സിലാക്കുവാൻ ഒരു മാർഗ്ഗവുമില്ലെന്ന് പറയാൻ ആരും ഒരിക്കലും ധൈര്യപ്പെടില്ല. ദശാംശങ്ങളും വഴിപാടുകളും സംബന്ധിച്ച് ദൈവത്തിന്റെ പദ്ധതി തീർച്ചയായും മലാഖിയുടെ പ്രവ ചനം മൂന്നാമദ്ധ്യായത്തിൽ പ്രസ്താവിച്ചിരിക്കുന്നു. ദൈവം തന്റെ ജനവുമായി ഉണ്ടാ ക്കിയ കരാറിൽ സത്യസന്ധരായിരിക്കുവാൻ അവൻ അവരെ വിളിക്കുന്നു.

യെഹൂദയിലെ നല്ല രാജാവായ ഹിസ്കീയാവിന്റെ ഭരണകാലത്ത് അനുസരണ ത്തിന്റെ നല്ല ആവൃത്തികളിലൊന്ന് രേഖപ്പെടുത്തിയിട്ടുണ്ട്. യെഹൂദയിൽ ഒരു യഥാർത്ഥ പുനരുജ്ജീവനം ഉണ്ടായി. ജനം അവരുടെ ദശാംശവും വഴിപാടുകളും ദൈവാലയ കലവറയിലേക്കു വിശ്വസ്തതയോടെ തിരികെ കൊണ്ടുവരാൻ തുടങ്ങി. വളരെയധികം വരുകയും ആലയത്തിൽ അത് കൂമ്പാരമായി കൂട്ടിവയ്ക്കുകയും ചെയ്തു. “യിസ്രായേൽ മക്കൾ ധാന്യം, വീഞ്ഞ്, എണ്ണ, തേൻ, വയലിലെ എല്ലാ വിളവും എന്നിവയുടെ ആദ്യഫലം വളരെ കൊണ്ടുവന്നു. എല്ലാറ്റിന്റെയും ദശാം ശവും അനവധികൊണ്ടുവന്നു” (2 ദിന. 31:5).

`നിങ്ങളുടെ സ്വന്തം ആത്മീയതയെക്കുറിച്ചും ദൈവവുമായുള്ള ബന്ധത്തെക്കു റിച്ചും നിങ്ങളുടെ ദശാംശം (അല്ലെങ്കിൽ അതിന്റെ അഭാവം) എന്താണ് പറയുന്നത്?`