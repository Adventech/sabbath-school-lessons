---
title:  സ്വർഗ്ഗത്തിൽ നിക്ഷേപം സ്വരൂപിച്ചുകൊൾവിൻ
date:   04/02/2023
---

### വേദഭാഗം
ഉല്പത്തി 6:5-14; എബ്രാ. 11:8-13; 2 കൊരി. 4:18; ഉല്പത്തി 13:10-12; 32:22-31; എബ്രാ. 11:24-29.

> <p>മനഃപാഠവാക്യം</p>
> “ഒരു മനുഷ്യൻ സർവ്വലോകവും നേടുകയും തന്റെ ജീവനെ കളയുകയും ചെയ്താൽ അവന് എന്തു പ്രയോജനം അല്ല, തന്റെ ജീവനുവേണ്ടി മനുഷ്യൻ എന്തൊരു മറുവില കൊടുക്കും” (മർക്കൊ. 8:36,37).

“പുഴുവും തുരുമ്പും കെടുക്കയും കള്ളന്മാർ തുരന്ന് മോഷ്ടിക്കയും ചെയ്യുന്ന ഈ ഭൂമിയിൽ നിങ്ങൾ നിക്ഷേപം സ്വരൂപിക്കരുത്. പുഴുവും തുരുമ്പും കെടുക്കാ തെയും കള്ളന്മാർ തുരന്നു മോഷ്ടിക്കാതെയുമിരിക്കുന്ന സ്വർഗ്ഗത്തിൽ നിക്ഷേപം സ്വരൂപിച്ചുകൊൾവിൻ” (മത്തായി 6:19) എന്ന് യേശു പറഞ്ഞപ്പോൾ ലോകത്തിലെ ഏറ്റവും മികച്ച നിക്ഷേപ തന്ത്രമാണ് യേശു നമുക്കു നല്കിയത്. യേശു തന്റെ നിക്ഷേപ തന്ത്രം അവസാനിപ്പിക്കുന്നത് ഇങ്ങനെയാണ്: “നിന്റെ നിക്ഷേപം ഉള്ള ടത്ത് നിന്റെ ഹൃദയവും ഇരിക്കും” (മത്തായി 6:21). മറ്റൊരു വിധത്തിൽ പറഞ്ഞാൽ നിന്റെ പണം എന്തിനാണ് ചെലവഴിക്കുന്നതെന്ന് എന്നെ കാണിക്കൂ. നിന്റെ ഹൃദയം എവിടെയാണെന്ന് ഞാൻ കാണിച്ചുതരാം. കാരണം നിന്റെ പണം എവിടെ വെച്ചാലും നിന്റെ ഹൃദയം ഇതിനകം അവിടെ ഇല്ലെങ്കിൽ അത് പിന്തുടരുമെന്നത് ഉറപ്പാണ്.

ദൈവരാജ്യത്തിനായി നിങ്ങൾക്ക് ഒരു ഹൃദയം വേണമോ? അങ്ങനെയാണ ങ്കിൽ നിങ്ങളുടെ പണം ശാശ്വതമായ പ്രതിഫലം കൊയ്യുന്നിടത്ത് വയ്ക്കുക. നിങ്ങ ളുടെ സമയവും പണവും പ്രാർത്ഥനയും ദൈവവേലയിൽ വിനിയോഗിക്കുക. നിങ്ങൾ അങ്ങനെ ചെയ്യുകയാണെങ്കിൽ, താമസിയാതെ നിങ്ങൾക്ക് ആ ജോലിയിൽ കൂടു തൽ താല്പര്യമുണ്ടാകും. നിങ്ങളുടെ ഹൃദയവും പിന്തുടരും. സ്വർഗ്ഗത്തിൽ നിക്ഷേപം എങ്ങനെ ശേഖരിക്കാമെന്നും ആത്യന്തികമായി ഒരു ശാശ്വതമായ പ്രതിഫലം കൊയ്യാ മെന്നും കാണിക്കുന്ന പാഠങ്ങളും ചിത്രീകരണങ്ങളും ഈ ആഴ്ച നാം അവലോ കനം ചെയ്യും.

_ഈ ആഴ്ചയിലെ പാഠം പഠിച്ച് ഫെബ്രുവരി 11 ശബ്ദത്തിനുവേണ്ടി നമുക്ക് ഒരുങ്ങാം..._