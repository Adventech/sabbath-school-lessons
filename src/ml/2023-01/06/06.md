---
title:  മോശെ മിസ്രയീമിൽ
date:   09/02/2023
---

വിശുദ്ധ ചരിത്രത്തിന്റെ ആദ്യവർഷങ്ങളിൽ മോശയുടെ സ്വഭാവം പ്രബലമായിരുന്നു. ഉത്സാഹിയായ അമ്മയിലൂടെയും കരുതലുള്ള സഹോദരിയിലൂടെയും പ്രവർത്തിച്ച ദൈവിക പരിപാലനം അവനെ ജീവനോടെ നിലനിർത്തി. ഫറവോന്റെ പുത്രി കുഞ്ഞ് മോശെയെ ഞാങ്ങണപ്പെട്ടകത്തിൽ കണ്ടെത്തിയപ്പോൾ കുഞ്ഞിനെ പരിപാലിക്കുവാൻ അവൾ അവന്റെ എബ്രായ മാതാവിനോട് ആവശ്യപ്പെടുകയും അതിനായി പണം നല്കുകയും ചെയ്തു. പ്രവാസിയും അടിമയുമായിരുന്ന ഒരു യുവമാതാവിന് എന്തൊരു അനുഗൃഹീതമായ വെല്ലു വിളി! പ്രാർത്ഥിക്കുവാനും ദൈവത്തിൽ ആശ്രയിക്കുകയും ബഹുമാനിക്കുകയും ചെയ്യാൻ തന്റെ കുഞ്ഞിനെ പഠിപ്പിക്കുവാനും സേവനത്തിനായി അവന്റെ സ്വഭാവം രൂപപ്പെടുത്തു വാനും യോഖേബെദ് 12 വർഷം മാത്രമേ ഉണ്ടായിരുന്നുള്ളൂ. വർഷങ്ങളോളം മോശെ മിസ യീമ്യരുടെ സകലജ്ഞാനവും അഭ്യസിച്ച് വാക്കിലും പ്രവൃത്തിയിലും സമർത്ഥനായി ത്തീർന്നു” (അ.പ്ര. 7:22). ഒരു മനുഷ്യനെന്ന നിലയിൽ മോശെ പക്വത പ്രാപിച്ചപ്പോൾ അവന്റെ ജീവിതത്തെയും ചരിത്രത്തിന്റെ ഗതിയെയും മാറ്റിമറിച്ച ബോധപൂർവ്വമായ ഒരു തീരുമാനം അവൻ എടുത്തു.

`എബ്രാ. 11:24-29 വായിക്കുക. മോശെ എന്താണ് അവശേഷിപ്പിച്ചതെന്നും പകരം അവൻ അഭിമുഖീകരിക്കേണ്ടിയിരുന്നത് എന്താണെന്നും ചിന്തിക്കുക. അവൻ തിരഞ്ഞെടുക്കുന്നതി നുമുമ്പുള്ള അവന്റെ സ്ഥാനത്തുനിന്ന് നോക്കാൻ ശ്രമിക്കുക. അവൻ എന്താണ് ഉപേക്ഷി ച്ചത്. അവൻ ഉപേക്ഷിച്ചതിലൂടെ സ്വീകരിക്കുന്നതിന് തിരഞ്ഞെടുത്തത് എന്താണ്?`

ഏറ്റവും മഹത്ത് ആയിരുന്നില്ലെങ്കിലും മിസ്രയീം അക്കാലത്ത് പുരാതനലോകത്തിലെ ഏറ്റവും വലിയ ശക്തികളിൽ ഒന്നായിരുന്നു. നൈൽനദി സൃഷ്ടിച്ച അത്തരം ഫലഭൂയിഷ്ഠ മായ ഭൂമിയായതുകാരണം ഈജിപ്ത് വിളകൾകൊണ്ട് ഒഴുകിയ സമ്പന്നവും ശക്തവുമായ ഒരു രാഷ്ട്രമായിരുന്നു. മോശെതന്നെ ഈ രാജ്യത്തിന്റെ ഉന്നതിയിൽ ആയിരിക്കുമായിരുന്നു. ലോകത്തിന്റെയും ഈജിപ്തിന്റെയും അതിന്റെ എല്ലാ നിധികളുടെയും മോഹം അവന്റെ ആദ്യ വർഷങ്ങളിൽ അവനെ എത്രമാത്രം പ്രലോഭിച്ചിരിക്കുമെന്ന് സങ്കല്പിക്കുവാൻ പ്രയാ സമാണ്. തീർച്ചയായും അവൻ ആരാധനയും ആനന്ദവും സമ്പത്തും പ്രലോഭനവും കണ്ട ത്തിയിരിക്കണം. നിസ്സംശയമായും നിന്ദ്യരായ ഒരു കൂട്ടം അടിമകളോടൊപ്പം ഭാഗധേയം തന്റെ ഭാഗത്തേക്ക് എറിയുന്നതിനുപകരം അവിടെ താമസിക്കുന്നതിനെ അവനു വളരെ എളുപ്പത്തിൽ ന്യായീകരിക്കാമായിരുന്നു.

എന്നിട്ടും എന്ത്? തിരുവെഴുത്തുകൾ പറയുന്നതുപോലെ, അവൻ തിരഞ്ഞെടുത്തത് “പാപ ത്തിന്റെ തത്ക്കാല ഭോഗത്തെക്കാളും ദൈവജനത്തോടുകൂടെ കഷ്ടമനുഭവിക്കുന്നത്” ആണ് (എബ്രാ. 11:24). പിന്നെ കഷ്ടപ്പാടുകളെക്കുറിച്ച് സംസാരിക്കണമോ? പുറപ്പാട് പുസ്തക ത്തിന്റെ ഒരു പ്രധാന ഭാഗം മോശെയുടെ പോരാട്ടങ്ങളെയും പരീക്ഷകളെയും കുറിച്ച് പ്രതി പാദിക്കുന്നു. ഇവയിലെല്ലാറ്റിലും കൂടെ കടന്നുപോയിട്ടും മോശെക്ക് വാഗ്ദത്തദേശത്തേക്കു കടക്കുവാൻ കഴിഞ്ഞില്ല. (സംഖ്യാ. 20:12 കാണുക). ചിലപ്പോഴൊക്കെ അവൻ ശരിയായ തിരഞ്ഞെടുപ്പ് നടത്തിയിട്ടുണ്ടോ എന്നു സ്വയം ചിന്തിച്ചിരിക്കണമെങ്കിൽ പോലും ഒടുവിൽ മോശെ ശരിയായ തിരഞ്ഞെടുപ്പാണ് നടത്തിയതെന്ന് നമുക്കെല്ലാവർക്കും അറിയാം.

`ലൗകിക വീക്ഷണത്തിൽ മോശെ മിസ്രയീമിൽ താമസിക്കണമായിരുന്നു. എന്നിരുന്നാലും ക്രിസ്ത്യാനികൾ എന്ന നിലയിൽ ഈ ലോകത്തിനുമപ്പുറത്തേക്കു നമ്മെ കൊണ്ടുപോകുന്ന യാഥാർത്ഥ്യത്തെക്കുറിച്ചുള്ള ഒരു വീക്ഷണം നമുക്കു നല്കിയിട്ടുണ്ട്. ലോകം നമ്മെ പ്രലോഭിപ്പി ക്കുമ്പോൾ നമുക്ക് ഒരു വലിയ ചിത്രം എപ്പോഴും നമ്മുടെ മുന്നിൽ എങ്ങനെ സൂക്ഷിക്കുവാ നാകും? നമ്മൾ അങ്ങനെ ചെയ്യുന്നത് വളരെ പ്രധാനമായിരിക്കുന്നത് എന്തുകൊണ്ട്`