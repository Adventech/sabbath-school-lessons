---
title:  നാം ദൈവത്തിന്റെ കുടുംബത്തിന്റെ ഭാഗമാണ്
date:   01/01/2023
---

`“അതുനിമിത്തം ഞാൻ സ്വർഗ്ഗത്തിലും ഭൂമിയിലുമുള്ള സകല കുടുംബത്തിനും പേർ വരുവാൻ കാരണമായ പിതാവിന്റെ സന്നിധിയിൽ മുട്ടുകുത്തുന്നു” (എഫെ. 3:14,15). എന്ത് അലങ്കാരപ്രയോഗമാണ് ഈ വാക്യത്തിൽ ഉളവാകുന്നത്, എന്തു പ്രത്യാശ ഇവിടെ കണ്ടെത്തുന്നു?`

“നിങ്ങൾ ഇവ്വണ്ണം പ്രാർത്ഥിപ്പിൻ: സ്വർഗ്ഗസ്ഥനായ ഞങ്ങളുടെ പിതാവേ, നിന്റെ നാമം വിശുദ്ധീകരിക്കപ്പെടേണമേ” (മത്തായി 6:9) എന്ന് യേശു തന്റെ ആദ്യകാല ശുശ്രൂഷാസമയത്ത് പ്രസ്താവിച്ചു. പിന്നീട് ഇതേ പ്രാർത്ഥന തന്നെ അവൻ തന്റെ ശിഷ്യന്മാരോട് സ്വകാര്യമായി ആവർത്തിക്കുന്നു (ലൂക്കൊസ് 11:2). “സ്വർഗ്ഗസ്ഥനായ ഞങ്ങളുടെ പിതാവേ” എന്ന് തന്റെ പിതാവിനെ വിളിക്കുവാൻ യേശു നമ്മോട് പറഞ്ഞു. യേശുവിന്റെ പുനരുത്ഥാനത്തിനുശേഷം മറിയയെ കണ്ടുമുട്ടിയപ്പോൾ അവൾ അവനെ ആലിംഗനം ചെയ്യുവാൻ ആഗ്രഹിച്ചു. യേശു അവളോട്: “എന്നെ തൊടരുത്; ഞാൻ ഇതുവരെ പിതാവിന്റെ അടുക്കൽ കയറിപ്പോയില്ല; എങ്കിലും നീ എന്റെ സഹോദരന്മാരുടെ അടുക്കൽ ചെന്ന്, എന്റെ പിതാവും നിങ്ങളും പിതാവും എന്റെ ദൈവവും നിങ്ങളുടെ ദൈവവുമായവന്റെ അടുക്കൽ ഞാൻ കയറിപ്പോകുന്നു എന്ന് അവരോട് പറക എന്നു പറഞ്ഞു” (യോഹ. 20:17).

നമുക്ക് യേശുവിനുള്ളതുപോലെ ഒരേ പിതാവുതന്നെ ഉള്ളതുകൊണ്ട് അവൻ നമ്മുടെ സഹോദരനാണ്. കർത്താവിൽ നാമെല്ലാവരും സഹോദരീ സഹോദരന്മാ രാണ്. നമുക്കു സ്വർഗ്ഗീയ കുടുംബത്തിലെ അംഗങ്ങളാകുവാൻ യേശു ഭൗമിക കുടുംബത്തിലെ ഒരു അംഗമായിത്തീർന്നു. “സ്വർഗ്ഗത്തിലെ കുടുംബവും ഭൂമിയിലെ കുടുംബവും ഒന്നാണ്.” - എലൻ ജി. വൈറ്റ്, യുഗങ്ങളുടെ പ്രത്യാശ, പുറം 832.

`വായിക്കുക. പുറ. 3:10; 5:1; ഗലാ. 3:26.29. ദൈവം നമ്മോട് എങ്ങനെ ബന്ധപ്പെട്ടി രിക്കുന്നു എന്നതിനെപ്പറ്റി ഈ വാക്യങ്ങൾ എന്തു പറയുന്നു? ഇതെത്ര പ്രോത്സാഹ ജനകമായിരിക്കുന്നത് എന്തുകൊണ്ട്?`

നിർവികാരമായ, അശ്രദ്ധമായ പ്രകൃതി നിയമങ്ങളുടെ കേവലം ഉല്പന്നങ്ങളായി നാം കണക്കാക്കപ്പെടുന്ന സൃഷ്ടിപ്പിന്റെ വീക്ഷണത്തിൽ നിന്ന് വ്യത്യസ്തമായി, ദൈവം ഉണ്ടെന്ന് മാത്രമല്ല, അവൻ നമ്മെ സ്നേഹിക്കുകയും നമ്മോടു സ്നേഹ പൂർവ്വം ബന്ധപ്പെടുകയും ചെയ്യുന്നുവെന്നും ആ ബന്ധത്തെ കുടുംബമെന്ന സങ്ക പത്തിലൂടെ ചിത്രീകരിച്ചിരിക്കുന്നു എന്നും തിരുവെഴുത്തുകൾ നമ്മെ പഠിപ്പിക്കു കയും ചെയ്യുന്നു. യേശു യിസ്രായേലിനെ എന്റെ ജനമെന്നു വിളിച്ചാലും നമ്മെ ദൈവത്തിന്റെ പുത്രന്മാർ എന്നു വിളിച്ചാലും ദൈവത്തെ നമ്മുടെ പിതാവെന്നവിധം പരാമർശിച്ചാലും വിഷയമെന്നത് കുടുംബാംഗങ്ങൾ അന്യോന്യം സ്നേഹിക്കേണ്ടി യിരിക്കുന്ന വിധത്തിൽ ദൈവം നമ്മെ സ്നേഹിക്കുന്നു എന്നുള്ളതാണ്. വളരെ ശത്രുതയുള്ള ഒരു ലോകത്തിൽ തന്നെ ഇത്ര സദ്വാർത്തയാണ്.

`നാമെല്ലാവരെയും കുടുംബമായി കണക്കാക്കുന്ന ഒരു ലോകം സങ്കല്പിക്കുക. എല്ലാ മനുഷ്യരോടും നമ്മുടെ സഹോദരങ്ങളെപ്പോലെ കൂടുതൽ നന്നായി ബന്ധ പ്പെടുവാൻ നമുക്കെങ്ങനെ പഠിക്കാം?`