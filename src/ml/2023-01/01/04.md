---
title:  ദൈവത്തിന്റെ കുടുംബത്തിനു ലഭ്യമാകുന്ന വരുമാന വിഭവങ്ങൾ
date:   03/01/2023
---

നമുക്ക് ക്ഷമയുടെ സമാധാനവും ദൈംദിന ജീവിതത്തിനും ആത്മീയ വളർച്ചയ്ക്കു മുള്ള കൃപയും നിത്യജീവന്റെ പ്രത്യാശയും നല്കുന്ന യേശുക്രിസ്തുവാണ് ദൈവ ത്തിന്റെ മക്കൾക്കുള്ള ഏറ്റവും വലിയ ദാനം.

“തന്റെ ഏകജാതനായ പുത്രനിൽ വിശ്വസിക്കുന്ന ഏവനും നശിച്ചുപോകാതെ നിത്യ ജീവൻ പ്രാപിക്കേണ്ടതിന് ദൈവം അവനെ നല്കുവാൻ തക്കവണ്ണം ലോകത്തെ സ്നേഹിച്ചു” (യോഹ. 3:16). "അവനെ കൈക്കൊണ്ട് അവന്റെ നാമത്തിൽ വിശ്വസി ക്കുന്ന ഏവർക്കും ദൈവമക്കൾ ആകുവാൻ അവൻ അധികാരം കൊടുത്തു” (യോഹ. 1:12). അപ്പോൾ രക്ഷ എന്നത് അടിസ്ഥാനദാനമാണ്. കാരണം ഈ ദാനം കൂടാതെ യഥാർത്ഥത്തിൽ ദീർഘകാലാടിസ്ഥാനത്തിൽ പ്രാധാന്യമുള്ള മറ്റെന്താണ് നമുക്ക് ദൈവ ത്തിൽനിന്ന് ലഭിക്കുക? നമുക്കിവിടെ എന്തുണ്ടായിരുന്നാലും ഒരു ദിവസം നമ്മൾ മരി ച്ചുപോകും. അതുപോലെതന്നെ നമ്മെ ഓർക്കുന്ന എല്ലാവരും നമ്മൾ ചെയ്ത നന്മ കളും മറന്നുപോകും. ഒന്നാമതായും സർവ്വപ്രധാനമായും സുവിശേഷത്തിന്റെ ദാനം നാം എല്ലായ്പോഴും കാത്തുസൂക്ഷിക്കണം. അതായത്, ക്രൂശിക്കപ്പെട്ട ക്രിസ്തു നമ്മുടെ സർവ്വചിന്തകളുടെയും കേന്ദ്രമായിരിക്കണം (1 കൊരി. 2:2).

രക്ഷയ്ക്കൊപ്പം, ദൈവം നമുക്ക് ധാരാളമായി നല്കുന്നു. എന്തു തിന്നും എന്ത് ഉടുക്കും എന്നു ചിന്തിക്കുന്നവർക്ക് “മുമ്പേ അവന്റെ രാജ്യവും നീതിയും അന്വേഷി പ്പിൻ; അതോടുകൂടെ ഇതൊക്കെയും നിങ്ങൾക്കു കിട്ടും” എന്നു പറഞ്ഞുകൊണ്ട് യേശു ആശ്വാസമരുളി (മത്തായി 6:33).

`വായിക്കുക. സങ്കീ. 23:1; 37:25; ഫിലി. 4:19. നമ്മുടെ ദൈനംദിന ആവശ്യ ങ്ങൾക്കുള്ള ദൈവത്തിന്റെ കരുതലിനെക്കുറിച്ച് ഈ വാക്യങ്ങൾ എന്താണ് പറയു ന്നത്?`

അതോടൊപ്പം പോകുന്നതിനെക്കുറിച്ച് യേശു തന്റെ ശിഷ്യന്മാരോട് സംസാരിച്ച പ്പോൾ, അവരെ ആശ്വസിപ്പിക്കുവാൻ പരിശുദ്ധാത്മാവിന്റെ ദാനം വാഗ്ദാനം ചെയ്തു. “നിങ്ങൾ എന്നെ സ്നേഹിക്കുന്നു എങ്കിൽ എന്റെ കല്പനകളെ കാത്തുകൊള്ളും. എന്നാൽ ഞാൻ പിതാവിനോട് ചോദിക്കും; അവൻ സത്യത്തിന്റെ ആത്മാവ് എന്ന മറ്റൊരു കാര്യസ്ഥനെ എന്നേക്കും നിങ്ങളോടുകൂടെ ഇരിക്കേണ്ടതിന് നിങ്ങൾക്കു തരും. ലോകം അവനെ കാണുകയോ അറികയോ ചെയ്യായ്കയാൽ അതിന് അവനെ ലഭി പ്പാൻ കഴികയില്ല; നിങ്ങളോ അവൻ നിങ്ങളോടു കൂടെ വസിക്കയും നിങ്ങളിൽ ഇരി ക്കയും ചെയ്യുന്നതുകൊണ്ട് അവനെ അറിയുന്നു” (യോഹ. 14:15-17). “അവൻ സകല സത്യത്തിലും വഴി നടത്തും” (യോഹ. 16:13).

അപ്പോൾ ആത്മാവുതന്നെ ദൈവമക്കൾക്ക് അത്ഭുതകരമായ ആത്മീയ വരങ്ങൾ നല്കുന്നു (1 കൊരി. 12:4-11 കാണുക).

ചുരുക്കത്തിൽ “അവനിലല്ലോ നാം ജീവിക്കയും ചരിക്കയും ഇരിക്കയും ചെയ്യുന്നത് (അ.പ്ര. 17:28). “എല്ലാവർക്കും ജീവനും ശ്വാസവും സകലവും കൊടുക്കുന്നവൻ” (അ.പ്ര. 17:25). നമുക്ക് അസ്തിത്വവും രക്ഷയുടെ വാഗ്ദാനവും ഭൗതിക അനുഗ്രഹങ്ങളും ആത്മീ യവരങ്ങളും മറ്റുള്ളവർക്ക് ഒരു അനുഗ്രഹമാകുവാൻ വേണ്ടി തന്നു. വീണ്ടും നമ്മുടെ പക്കലുള്ള ഭൗതിക സമ്പത്ത് എന്തുതന്നെയായാലും നമുക്കു ലഭിച്ച ദാനങ്ങളോ കഴി വുകളോ എന്തുതന്നെയായാലും ആ ദാനങ്ങൾ എങ്ങനെ ഉപയോഗിക്കുന്നു എന്നതിൽ നാം ദാതാവിനോട് എല്ലാവിധത്തിലും കടപ്പെട്ടിരിക്കുന്നു.