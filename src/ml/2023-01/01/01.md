---
title:  ദൈവത്തിന്റെ കുടുംബത്തിന്റെ ഭാഗം
date:   31/12/2022
---

### വേദഭാഗം
ഗലാ. 3:26,29; സങ്കീ. 50:10-12; 1 ദിനവ്യ. 29:13,14; ഫിലി. 4:19; 1 യോഹ. 5:3; മത്തായി 6:19-21.

> <p>മനഃപാഠവാക്യം</p>
> “കാണ്മീൻ, നാം ദൈവമക്കൾ എന്നു വിളിക്കപ്പെടുവാൻ പിതാവ് നമുക്ക് എത്ര വലിയ സ്നേഹം നല്കിയിരിക്കുന്നു” (1 യോഹ. 3:1).

ദൈവത്തിന്റെ ഭൂമിയിലെ കാര്യങ്ങൾ കൈകാര്യം ചെയ്യുവാൻ അവൻ നമ്മെ വിശ്വസിക്കുന്നു എന്നതാണ് ദൈവവുമായുള്ള നമ്മുടെ ബന്ധത്തിന്റെ അത്ഭുതകര മായ ഒരു സവിശേഷത. മനുഷ്യചരിത്രത്തിന്റെ തുടക്കത്തിൽത്തന്നെ ദൈവം ആദാ മിനും ഹവ്വയ്ക്കും ഒരു കുറ്റമറ്റ സൃഷ്ടിയുടെ വ്യക്തിപരമായ പരിചരണം വ്യക്ത മായി ഏല്പിച്ചു (ഉല്പത്തി 2:7-9,15 കാണുക). മൃഗങ്ങൾക്കു പേരിടൽ മുതൽ, പൂന്തോട്ടം പരിപാലിക്കുക, കുട്ടികളെക്കൊണ്ട് ഭൂമി നിറയ്ക്കുക എന്നിവ വരെ ചെയ്തുകൊണ്ട് നാം ഇവിടെ ദൈവത്തിനുവേണ്ടി പ്രവർത്തിക്കേണ്ടവരാണെന്ന് ദൈവം അറിയിച്ചു.

അവൻ നമ്മെ വരുമാന വിഭവങ്ങൾ കൊണ്ട് അനുഗ്രഹിച്ചിരിക്കുന്നു. എന്നാൽ പണം ശേഖരിക്കുക, ചെക്കുകൾ എഴുതുക, ഇലക്ട്രോണിക് കൈമാറ്റം ചെയ്യുക, ബജറ്റുകൾ ഉണ്ടാക്കുക അല്ലെങ്കിൽ ശബ്ബത്തുദിവസം രാവിലെ നമ്മുടെ ദശാംശവും വഴിപാടുകളും പള്ളിയിൽ കൊണ്ടുവരിക എന്നിങ്ങനെയുള്ള കാര്യങ്ങൾ കൈകാര്യം ചെയ്യുവാൻ അവൻ ഏല്പിച്ചിരിക്കുന്നത് നമ്മെയാണ്. ദൈവം നമുക്കു നല്കിയ വരുമാന വിഭവങ്ങളെ നമ്മുടെ സ്വന്തം ആവശ്യങ്ങൾക്കും മറ്റുള്ളവരുടെ ആവശ്യ ങ്ങൾക്കും അവന്റെ വേലയുടെ പുരോഗതിക്കും ചെലവഴിക്കുവാൻ അവൻ നമ്മെ പ്രോത്സാഹിപ്പിക്കുന്നു. അവിശ്വസനീയമെന്നു തോന്നിയാലും തന്റെ മക്കളെ വളർത്തു ന്നതിനും അവന്റെ കെട്ടിടങ്ങൾ പണിയുന്നതിനും തുടർന്നുള്ള തലമുറകളെ പഠി പ്പിക്കുന്നതിനും ഏല്പിച്ചിരിക്കുന്നത് നമ്മെയാണ്.

ഈയാഴ്ചയിലെ പാഠത്തിൽ ദൈവത്തിന്റെ കുടുംബത്തിന്റെ ഭാഗമാകുന്നതിന്റെ പദവികളും ഉത്തരവാദിത്തങ്ങളും നാം സൂക്ഷ്മമായി നിരീക്ഷിക്കും.

_ഈ ആഴ്ചയിലെ പാഠം പഠിച്ച് ജനുവരി 7 ശബ്ദത്തിനുവേണ്ടി നമുക്ക് ഒരുങ്ങാം..._