---
title:  സമ്പന്നനായ യുവ ഭരണാധികാരി
date:   14/02/2023
---

സമ്പന്നനായ ഈ യുവ ഭരണാധികാരിയെക്കുറിച്ച് നമുക്കു കൂടുതലൊന്നും അറിയില്ല. അവൻ ചെറുപ്പവും ഭരണാധികാരിയും ധനികനുമായിരുന്നു. കൂടാതെ തനിക്ക് ആത്മീയ കാര്യങ്ങളിലും താല്പര്യമുണ്ടായിരുന്നു. അവൻ വളരെ ഊർജ്ജസ്വലനായിരുന്നു. താൻ യേശുവിന്റെ അടുക്കൽ ഓടിയെത്തി (മർക്കൊ. 10:17). നിത്യജീവനെക്കുറിച്ചറിയുവാൻ താൻ ആവേശഭരിതനായിരുന്നു. സംക്ഷിപ്ത വിവരണമായ മൂന്ന് സുവിശേഷങ്ങളിലും ഇത് രേഖ പ്പെടുത്തിയിരിക്കുന്നതുകൊണ്ട് ഈ കഥ വളരെ പ്രധാനപ്പെട്ടതാണ് (മത്തായി 19:16-22; മർക്കൊ. 10:17-22; ലൂക്കൊ. 18:18-23).

`വായിക്കുക. മത്തായി 19:16-22. “സൽഗുണപൂർണ്ണൻ ആകുവാൻ ഇച്ഛിക്കുന്നു എങ്കിൽ നീ ചെന്ന് നിനക്കുള്ളത് വിറ്റ് ദരിദ്രർക്കു കൊടുക്ക; എന്നാൽ സ്വർഗ്ഗത്തിൽ നിനക്കു നിക്ഷേപം ഉണ്ടാകും; പിന്നെ വന്ന് എന്നെ അനുഗമിക്ക” എന്ന് യേശു അവനോട് പറഞ്ഞപ്പോൾ എന്താണ് യേശു അർത്ഥമാക്കിയത്? (മത്തായി 19:21).`

നമുക്കുള്ളതെല്ലാം വിറ്റ് പണം ദരിദ്രർക്കു കൊടുക്കുവാൻ യേശു നമ്മിൽ മിക്കവരോടും ആവശ്യപ്പെടുന്നില്ല. പണം ഈ യുവാവിന്റെ ദൈവമായിരുന്നിരിക്കണം. യേശുവിന്റെ ഉത്തരം വളരെ കഠിനമായി തോന്നിയേക്കാമെങ്കിലും ഈ മനുഷ്യന്റെ രക്ഷയുടെ പ്രത്യാശ ഇതാണ് എന്ന് അവനറിയാമായിരുന്നു.

അവൻ വളരെ സമ്പന്നനായിരുന്നതിനാൽ വളരെ ദുഃഖിതനായിപ്പോയി എന്ന് ബൈബിൾ പറയുന്നു. ഇത് അവൻ തന്റെ പണത്തെ എത്രമാത്രം ആരാധിച്ചിരുന്നുവെന്ന് തെളിയിക്കുന്നു. അവന് നിത്യജീവനും യേശുവിന്റെ ആന്തരികവലയത്തിൽ ഒരു സ്ഥാനവും വാഗ്ദത്തം ചെയ്യ പ്പെട്ടു (“വന്ന് എന്നെ അനുഗമിക്കുക എന്ന് 12 ശിഷ്യന്മാരെ വിളിച്ചപ്പോൾ ഉപയോഗിച്ച അതേ വാക്കുകൾ (മത്തായി 19:21). എന്നിട്ടും ഈ ചെറുപ്പക്കാരനെക്കുറിച്ച് നാം ഒരിക്കലും കേൾക്കുന്നില്ല. അവൻ തന്റെ ഭൗമിക സ്വത്തുക്കൾക്കായി നിത്യതയെ കച്ചവടം ചെയ്തു.

എന്തൊരു ഭീകരമായ കച്ചവടം അല്ലേ? “വൈകിയ സംതൃപ്തി പിന്തുടരാത്തതിന്റെ എത്ര സങ്കടകരമായ ഉദാഹരണമാണ് കഴിഞ്ഞ ആഴ്ച കാണുക). ആ മനുഷ്യൻ ചെയ്തതു പോലെ തിരഞ്ഞെടുക്കുന്നത് അത്തരമൊരു വഞ്ചനയാണ്. കാരണം ഭൗതിക സമ്പത്ത് ഇപ്പോൾ നമുക്കു നല്കിയാലും താമസിയാതെ അല്ലെങ്കിൽ പിന്നീട് നാമെല്ലാവരും മരിക്കു കയും നിത്യതയുടെ പ്രതീക്ഷയെ അഭിമുഖീകരിക്കുകയും ചെയ്യുന്നു. അതിനിടയിൽ, സമ്പ ന്നരിൽ പലരും തങ്ങളുടെ സമ്പത്ത് അവർ പ്രതീക്ഷിച്ചിരുന്ന സമാധാനവും സന്തോഷവും നല്കിയില്ലെന്നു കണ്ടെത്തി; വാസ്തവത്തിൽ പല കാര്യങ്ങളിലും വിപരീതമാണ് സംഭവി ച്ചതെന്ന് തോന്നുന്നു. എത്രയോ ധനികരായ ആളുകൾ എത്രമാത്രം ദുരിതമനുഭവിച്ചു എന്ന് എത്രയോ ജീവചരിത്രങ്ങൾ രേഖപ്പെടുത്തിയിട്ടുണ്ട്. വാസ്തവത്തിൽ, രേഖപ്പെടുത്തിയിട്ടുള്ള എല്ലാ ചരിത്രങ്ങളിലും സമ്പത്ത് എത്രമാത്രം തൃപ്തികരമല്ലാതാകുമെന്നതിന്റെ ഏറ്റവും മികച്ച ചിത്രീകരണങ്ങളിലൊന്ന് സഭാപ്രസംഗിയുടെ പുസ്തകത്തിൽ കാണാം. അതിൽനിന്ന് ഒരാൾക്ക് പഠിക്കാനാകുന്ന മറ്റു പാഠങ്ങൾ എന്തായാലും ഒരു കാര്യം വ്യക്തമായി കടന്നു വരുന്നു. പണത്തിന് സമാധാനവും സന്തോഷവും വാങ്ങിക്കുവാൻ കഴിയുകയില്ല.

`“ആരെങ്കിലും തന്റെ ജീവനെ രക്ഷിക്കാൻ ഇച്ഛിച്ചാൽ അതിനെ കളയും; ആരെങ്കിലും എന്റെയും സുവിശേഷത്തിന്റെയും നിമിത്തം തന്റെ ജീവനെ കളഞ്ഞാൽ അതിനെ രക്ഷിക്കും. ഒരു മനുഷ്യൻ സർവ്വലോകവും നേടുകയും തന്റെ ജീവനെ കളകയും ചെയ്താൽ അവന് എന്തു പ്രയോജനം? അല്ല, ജീവനുവേണ്ടി മനുഷ്യൻ എന്തൊരു മറുവില കൊടുക്കും? (മർക്കൊ. 8:35- 37). സുവിശേഷത്തിനുവേണ്ടി ജീവൻ നഷ്ടപ്പെടുത്തുക എന്നതിന്റെ അർത്ഥമെന്താണ്?`