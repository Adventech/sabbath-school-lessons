---
title:  യേശുവിന്റെ ജീവിതവും ശുശ്രൂഷയും
date:   12/02/2023
---

യേശുവിന്റെ പരസ്യ ശുശ്രൂഷയുടെ തുടക്കത്തിൽ അവൻ ഗലീലപ്രദേശമായ നസറെത്തിലേക്കു യാത്ര ചെയ്തു. ഇതായിരുന്നു തന്റെ ജന്മദേശം. അവിടുത്തെ പ്രവർത്തനങ്ങളെക്കുറിച്ചും അത്ഭുതങ്ങളെക്കുറിച്ചും നാട്ടുകാർ നേരത്തെ കേട്ടിരുന്നു. അവന്റെ പതിവുപോലെ യേശു പള്ളിയിലെ ശബ്ബത്ത് ശുശ്രൂഷകളിൽ പങ്കെടുത്തു. യേശു ശുശ്രൂഷ നടത്തുന്ന റബ്ബി ആയിരുന്നില്ലെങ്കിലും പരിചാരകൻ യെശയ്യാവിന്റെ ചുരുൾ അവനു നല്കുകയും വേദഭാഗം വായിക്കുവാൻ ആവശ്യപ്പെടുകയും ചെയ്തു യേശു. യെശ. 61:1,2 വായിച്ചു.

`വായിക്കുക. ലൂക്കൊസ് 4:16-19; യെശ. 61:1,2 എന്നിവയുമായി താരതമ്യപ്പെടു ത്തുക (ലൂക്കൊസ് 7:19-23 കൂടി കാണുക). ഈ പ്രത്യേക തിരുവെഴുത്ത് യേശു തിരഞ്ഞെടുത്തത് എന്തുകൊണ്ടാണെന്നാണ് നിങ്ങൾ കരുതുന്നത്? യെശയ്യാവിലെ ഈ വാക്യങ്ങൾ മശീഹയുടേതായി കണക്കാക്കുന്നത് എന്തുകൊണ്ട്? മശീഹയുടെ പ്രവർത്തനത്തെക്കുറിച്ച് അവർ എന്താണ് വെളിപ്പെടുത്തിയത്?`

കഷ്ടം സഹിക്കേണ്ടവനായ ഒരു മശീഹയെക്കുറിച്ച് പറഞ്ഞ പ്രവചനങ്ങളെ മത നേതാക്കൾ അവഗണിക്കുകയും അവന്റെ രണ്ടാം വരവിന്റെ മഹത്വത്തെ ചൂണ്ടിക്കാ ണിച്ചവയെ തെറ്റായി പ്രയോഗിക്കുകയും (പ്രവചനം യഥാർത്ഥത്തിൽ എത്രത്തോളം പ്രാധാന്യമർഹിക്കുന്നുവെന്നതിന്റെ ഓർമ്മപ്പെടുത്തലായി ഇതു പ്രവർത്തിക്കണം) ചെയ്തതുകാരണം യിസ്രായേലിനെ അതിന്റെ ജേതാക്കളിൽനിന്നും അടിച്ചമർത്തു ന്നവരിൽനിന്നും മോചിപ്പിക്കുക എന്നതാണ് മശീഹയുടെ ദൗത്യം എന്ന തെറ്റായ ആശയം വിശ്വസിച്ചു. മശീഹയുടെ ദൗത്യപ്രസ്താവന യെശയ്യാവ് 61:1,2 എന്നീ വാക്യ ങ്ങളിൽ നിന്ന് വന്നതാണെന്ന് ചിന്തിക്കുന്നത് ശരിക്കും അവരെ ഞെട്ടിപ്പിച്ചതായിരു ന്നിരിക്കണം. നികുതി പിരിവുകാരും കച്ചവടക്കാരും സ്വന്തം അയൽക്കാരും പോലുള്ള നിഷ്കളങ്കരായ ഉദ്യോഗസ്ഥർ ദരിദ്രരെ സാധാരണയായി അവഹേളിച്ചിരുന്നു. ദാരിദ്ര്യം ദൈവത്തിന്റെ ശാപമാണെന്നും അവരുടെ ദൗർഭാഗ്യകരമായ അവസ്ഥ അവരുടെ സ്വന്തം തെറ്റുകൊണ്ട് ആയിരിക്കുമെന്നും പൊതുവെ കരുതപ്പെട്ടിരുന്നു. ഈ ചിന്താഗതി കാരണം കുറെപേർക്ക് ദരിദ്രരെക്കുറിച്ചും അവരുടെ അസന്തുഷ്ട മായ ദുരവസ്ഥയെക്കുറിച്ചും ഒരു താല്പര്യവുമില്ലായിരുന്നു.

എന്നിരുന്നാലും താൻ മശീഹയാണെന്നതിനെക്കുറിച്ചുള്ള സ്നാപകയോഹ ന്നാന്റെ ചോദ്യത്തിന് യേശു എങ്ങനെ ഉത്തരം നല്കി എന്നതിനെ കാണുമ്പോൾ ദരിദ്രരോടുള്ള യേശുവിന്റെ സ്നേഹം അവന്റെ മശീഹാത്വത്തിന്റെ ഏറ്റവും വലിയ തെളിവുകളിൽ ഒന്നാണ് (മത്തായി 11:1-6 കാണുക). “രക്ഷകന്റെ ശിഷ്യന്മാരെപ്പോലെ യോഹന്നാൻ സ്നാപകനും ക്രിസ്തുവിന്റെ രാജ്യത്തിന്റെ സ്വഭാവം മനസ്സിലായില്ല. യേശു ദാവീദിന്റെ സിംഹാസനം ഏറ്റെടുക്കുമെന്ന് അവൻ പ്രതീക്ഷിച്ചു. കാലം കടന്നുപോയി, രക്ഷകൻ രാജാധികാരത്തിന് ഒരു അവകാശവാദവും ഉന്നയിച്ചില്ല. യോഹന്നാൻ ആശയക്കുഴപ്പത്തിലാകുകയും അസ്വസ്ഥനാകുകയും ചെയ്തു. യുഗങ്ങളുടെ പ്രത്യാശ, പുറം 215.

`“പിതാവായ ദൈവത്തിന്റെ മുമ്പാകെ ശുദ്ധവും നിർമ്മലവുമായ മതം ഇതാണ്: അനാഥരെയും വിധവകളെയും അവരുടെ കഷ്ടതകളിൽ സന്ദർശിക്കുക. ലോക ത്തിൽനിന്ന് കളങ്കം വരാതെ സ്വയം സൂക്ഷിക്കുക” (യാക്കോബ് 1:27). നമ്മുടെ മത പരമായ മുൻഗണനകൾ നിശ്ചയിക്കുവാൻ ഈ വാക്യം നമ്മെ എങ്ങനെ സഹാ യിക്കും?`