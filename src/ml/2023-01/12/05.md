---
title:  കണക്കുകളുടെ തീർപ്പാക്കൽ
date:   22/03/2023
---

യേശുവിന്റെ ശുശ്രൂഷ അവസാനിക്കാറായപ്പോൾ, അവന്റെ ശിഷ്യന്മാർ സ്വകാര്യ മായി അവന്റെ അടുക്കൽ വന്ന് ഇങ്ങനെ ചോദിച്ചു: “അത് എപ്പോൾ സംഭവിക്കും എന്നും നിന്റെ വരവിനും ലോകാവസാനത്തിനും അടയാളം എന്ത് എന്നും പറഞ്ഞു തരേണം” (മത്തായി 24:3). അപ്പോൾ അവരുടെ ചോദ്യങ്ങൾക്ക് ഉത്തരം നല്കുന്ന തിന് യേശു രണ്ട് അദ്ധ്യായങ്ങൾ എടുക്കുന്നു. മത്തായി 24 ൽ യുദ്ധങ്ങൾ, ദുരന്ത ങ്ങൾ എന്നിങ്ങനെ നമുക്കു ചുറ്റമുള്ള ലോകത്തിലെ അടയാളങ്ങളെക്കുറിച്ചു പറ യുന്നു. തുടർന്ന് മത്തായി 25 ൽ യേശു വീണ്ടും വരുന്നതിനു തൊട്ടുമുമ്പുള്ള സഭ യിലെ അവസ്ഥകളെക്കുറിച്ചു സംസാരിക്കുന്നു. മൂന്ന് ഉപമകളിലൂടെ യേശു ഈ അവസ്ഥകളെ ചിത്രീകരിക്കുന്നു. അതിലൊന്ന് താലന്തുകളുടെ ഉപമയാണ്. അത് ദൈവം തന്റെ ജനത്തിനു നല്കിയ ദാനങ്ങൾ അവർ എങ്ങനെ ഉപയോഗിച്ചു എന്നു ള്ളതാണ്.

`മത്തായി 25:14-19 വായിക്കുക. ദൂരദേശത്തേക്കു യാത്ര ചെയ്യുന്നവൻ ആരാണ്? അവൻ തന്റെ സമ്പത്ത് ആരെയാണ് ഏല്പിക്കുന്നത്? “കണക്കുകൾ തീർക്കുക എന്നതിന്റെ അർത്ഥമെന്താണ്? (മത്തായി 25:19 കാണുക).`

താലന്തുകൾ എന്നത് പാടുക, പ്രസംഗിക്കുക തുടങ്ങിയ പ്രകൃതദത്തമായ ദാന ങ്ങളായി നാം ചിലപ്പോൾ കരുതുന്നു. എന്നാൽ ലൂക്കൊസ് 19:12-24 ലെ പത്തു റാത്തൽ വെള്ളി കൊടുത്ത ഉപമയിൽ പണവും അതിനെ കൈകാര്യം ചെയ്യുന്ന വിധവും പ്രത്യേകം പരാമർശിക്കപ്പെട്ടിരിക്കുന്നു. എലൻ വൈറ്റും ഇങ്ങനെ പ്രസ്താ വിച്ചിരിക്കുന്നു: “താലന്തുകളുടെ ഉപമ പൂർണ്ണമായി മനസ്സിലായിട്ടില്ലെന്ന് എനിക്കു കാണിച്ചു തന്നു. അന്ത്യനാളിൽ ജീവിക്കുന്ന ക്രിസ്ത്യാനികളുടെ പ്രയോജനത്തിനു വേണ്ടിയാണ് ഈ സുപ്രധാന പാഠം ശിഷ്യന്മാർക്കു നല്കിയത്. ഈ കഴിവുകൾ ദൈവവചനത്തിൽനിന്ന് പ്രസംഗിക്കുവാനും പഠിപ്പിക്കുവാനുമുള്ള കഴിവിനെ മാത്രം പ്രതിനിധീകരിക്കുന്നില്ല. ദൈവം തന്റെ ജനത്തെ ഭരമേല്പിച്ചിരിക്കുന്ന താല്ക്കാ ലിക മാർഗ്ഗങ്ങൾക്ക് ഈ ഉപമ ബാധകമാണ്.” Testimonies for the Church, vol. 1, p. 197.

`വായിക്കുക. മത്തായി 25:20-23. തന്റെ വേലയെ പിൻതാങ്ങുന്നതിൽ വിശ്വസ്ത രായി പണം കൈകാര്യം ചെയ്യുന്നവരോട് ദൈവം എന്താണു പറയുന്നത്? “നിന്റെ യജമാനന്റെ സന്തോഷത്തിലേക്കു പ്രവേശിക്ക” എന്നതിന്റെ അർത്ഥമെന്താണ്? (മത്തായി 25:23).`

മറ്റൊരാൾക്കു നമ്മെക്കാൾ കൂടുതൽ കഴിവുകളുണ്ടെന്നും അതിനാൽ ദൈവ ത്തോട് കൂടുതൽ ഉത്തരവാദിത്തമുണ്ടെന്നും നാം ചിന്തിക്കുന്നതു തികച്ചും സ്വാഭാ വികമാണ്. എന്നിരുന്നാലും ഈ ഉപമയിൽ ഒരു കഴിവ് മാത്രമുള്ള വ്യക്തിയാണ് ഏറ്റും കുറഞ്ഞപണം - അവിശ്വസ്തത തെളിയിക്കുകയും രാജ്യം നഷ്ടപ്പെടുത്തു കയും ചെയ്തത്. മറ്റുള്ളരുടെ ഉത്തരവാദിത്തങ്ങളെക്കുറിച്ചു ചിന്തിക്കുന്നതിനുപകരം ദൈവം നമ്മെ ഏല്പിച്ചിരിക്കുന്ന കാര്യങ്ങളിലും അവന്റെ മഹത്വത്തിനായി അത് എങ്ങനെ ഉപയോഗിക്കാം എന്നതിനും നമുക്കു ശ്രദ്ധ കേന്ദ്രീകരിക്കാം.

`ദൈവം നിങ്ങളോട് “കണക്ക് തീർപ്പാക്കാൻ വരുമ്പോൾ നിങ്ങൾ എങ്ങനെ കണക്കു ബോധിപ്പിക്കും?`