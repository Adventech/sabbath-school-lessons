---
title:  സമ്മാനത്തിന്മേൽ കണ്ണുകൾ
date:   23/03/2023
---

പൗലൊസിന്റെ മാനസാന്തരത്തിനുശേഷം അവൻ ക്രിസ്തുവിന്റെ മാർഗ്ഗത്തിൽ പൂർണ്ണ മായും മുഴുകി. അവന്റെ വിദ്യാഭ്യാസവും മൂർച്ചയുള്ള മനസ്സും കാരണം ലൗകിക വീക്ഷണ ത്തിൽ തനിക്ക് വളരെയധികം വിജയിക്കാമായിരുന്നു. മോശെയെപ്പോലെ പൗലൊസും ദൈവ ത്തിന്റെ വിശ്വസ്തരായ ജനത്തോടൊപ്പം ക്രിസ്തുവിനുവേണ്ടി കഷ്ടം സഹിക്കുവാൻ തീരു മാനിച്ചു. 2 കൊരി. 11:24-33 വരെ രേഖപ്പെടുത്തിയിരിക്കുന്ന പ്രകാരം അടി, കല്ലേറ്, കപ്പൽച്ഛേദം, പട്ടിണി, ശീതം എന്നിവയും അതിലേറെയും അനുഭവിച്ചു. ഇതെല്ലാം സഹിക്കുവാൻ അവന് എങ്ങനെ കഴിഞ്ഞു

`വായിക്കുക; റോമർ 8:16-18. അവൻ ദൈവത്തിന്റെ പുത്രനാണെന്ന അറിവ് അവന്റെ വിശ്വസ്തതയുടെ ഒരു ഘടകമായത് എങ്ങനെയാണ്?`

വിശ്വാസികളുടെ പ്രതിഫലത്തിന് പൗലൊസ് നല്കിയ മൂല്യമാണ് ക്രിസ്തുവിനുവേണ്ടി യുള്ള കഷ്ടപ്പാടുകളിൽ അവനെ ആവേശഭരിതനാക്കിയത്. ജയിലിൽനിന്ന് താൻ ഇങ്ങനെ എഴുതി: “സഹോദരന്മാരെ, ഞാൻ പിടിച്ചിരിക്കുന്നു എന്ന് നിരൂപിക്കുന്നില്ല. ഒന്നു ഞാൻ ചെയ്യുന്നു; പിമ്പിലുള്ളത് മറന്നും മുമ്പിലുള്ളതിന് ആഞ്ഞുംകൊണ്ട് ക്രിസ്തുയേശുവിൽ ദൈവത്തിന്റെ പരമവിളിയുടെ വിരുതിനായി ലാക്കിലേക്ക് ഓടുന്നു” (ഫിലി. 3:13,14).

`വായിക്കുക. 1 തിമൊ. 6:6-12. ഈ വാക്യം നാം പരിശോധിച്ചുകഴിഞ്ഞു. എന്നിരു ന്നാലും ഇതിലേക്കു തിരിച്ചുവരുന്നത് നല്ലതാണ്. ഈ വാക്യങ്ങളിലെ നിർണ്ണായക സന്ദേശം എന്താണ്, പ്രത്യേകിച്ചു ക്രിസ്ത്യാനികളായ നമുക്ക്`

ബൈബിൾ വീക്ഷണത്തിൽ, അഭിവൃദ്ധി എന്നത് നിങ്ങൾക്ക് ആവശ്യമുള്ളപ്പോൾ നിങ്ങൾക്കാവശ്യമുള്ളതാണ്. അത് സ്വത്തുക്കളുടെ ശേഖരണമല്ല. ഫിലി. 4:19 ലെ ദൈവ ത്തിന്റെ വാഗ്ദത്തവും സമൃദ്ധി അവകാശപ്പെടുന്നു. “എന്റെ ദൈവമോ നിങ്ങളുടെ ബുദ്ധി മുട്ട് ഒക്കെയും മഹത്വത്തോടെ തന്റെ ധനത്തിനൊത്തവണ്ണം ക്രിസ്തുയേശുവിൽ പൂർണ്ണ മായി തീർത്തുതരും.” അവസാനമായി സമൃദ്ധി എന്നത് നിങ്ങൾക്ക് കർത്താവിൽ ഉള്ളതിന് നന്ദിയുള്ളവരായിരിക്കുകയും എല്ലാ കാര്യങ്ങളിലും അവനിൽ ആശ്രയിക്കുകയും ചെയ്യുക എന്നതാണ്.

ഈ ലോകത്തിലെ സമ്പത്തിൽ എല്ലാവരും സമ്പന്നരാകുമെന്ന് ദൈവം തന്റെ മക്കളോട് വാഗ്ദത്തം ചെയ്യുന്നില്ല. വാസ്തവത്തിൽ, ദൈവഭക്തിയുള്ള ജീവിതം നയിക്കുന്ന എല്ലാ വരും പീഡനം അനുഭവിക്കുമെന്ന് അവൻ പറയുന്നു. അവൻ വാഗ്ദത്തം ചെയ്യുന്നത്. ഏതൊരു ലൗകിക സമ്പത്തിനെക്കാളും മികച്ചതാണ്. അവൻ പറയുന്നു: “ഞാൻ നിങ്ങ ളുടെ ആവശ്യങ്ങൾ നിറവേറ്റും നിങ്ങൾ എവിടെപ്പോയാലും ഞാൻ നിങ്ങളോടൊപ്പം ഉണ്ടാകും. അവസാനം അവൻ തന്റെ വിശ്വസ്തർക്ക് യഥാർത്ഥ സമ്പത്തും ഉത്തരവാദി ത്തവും നിത്യജീവനും നല്കും. എന്തൊരു മഹത്തായ പ്രതിഫലം.

തന്റെ ജീവിതാവസാനത്തോടടുത്തപ്പോൾ പൗലൊസിന് ഇങ്ങനെ പറയുവാൻ കഴിഞ്ഞു: “ഞാനോ ഇപ്പോൾതന്നെ പാനീയയാഗമായി ഒഴിക്കപ്പെടുന്നു. എന്റെ നിര്യാണകാലവും അടു ത്തിയിരിക്കുന്നു. ഞാൻ നല്ല പോർ പൊരുതി, ഓട്ടം തികച്ചു, വിശ്വാസം കാത്തു. ഇനി നീതിയുടെ കിരീടം എനിക്കായി വെച്ചിരിക്കുന്നു. അത് നീതിയുള്ള ന്യായാധിപതിയായ കർത്താവ് ആ ദിവസത്തിൽ എനിക്കു നല്കും; എനിക്കു മാത്രമല്ല, അവന്റെ പ്രത്യക്ഷത യിൽ പ്രിയംവെച്ച ഏവർക്കും കൂടെ” (2 തിമൊ. 4:6-8). ദൈവകൃപയാൽ നമുക്കെല്ലാവർക്കും അതേ ഉറപ്പോടെ ഇതേ കാര്യം പറയുവാൻ കഴിയട്ടെ.