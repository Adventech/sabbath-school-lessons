---
title:  അനന്യാസും സഫീരയും
date:   01/03/2023
---

സഭയിൽ അംഗമാകുവാനുള്ള ആവേശകരമായ സമയമായിരുന്നു അത്. പെ ക്കൊസ്തനാളിൽ പരിശുദ്ധാത്മാവിന്റെ മഹാപ്രവാഹത്തെ തുടർന്ന് അപ്പൊസ്ത ലന്മാർ ശക്തിയോടെ സുവിശേഷം പ്രസംഗിക്കുകയായിരുന്നു. ആയിരക്കണക്കിന് ആളുകൾ സഭയിൽ ചേർന്നു.

“അവർ പ്രാർത്ഥിച്ചപ്പോൾ അവർ കൂടിയിരുന്ന സ്ഥലം കുലുങ്ങി; എല്ലാവരും പരിശുദ്ധാത്മാവ് നിറഞ്ഞവരായി ദൈവവചനം ധൈര്യത്തോടെ പ്രസ്താവിച്ചു; വിശ്വ സിച്ചവരുടെ കൂട്ടം ഏകഹൃദയവും ഏകമനസ്സും ഉള്ളവരായിരുന്നു; തനിക്കുള്ളത് ഒന്നും സ്വന്തം എന്ന് ആരും പറഞ്ഞില്ല; സകലവും അവർക്ക് പൊതുവായിരുന്നു (അ.പ്ര. 4:31,32).

ആദിമ സഭയുടെ ഭാഗമായിരുന്നതും അത് വളരുന്നതും പരിശുദ്ധാത്മാവിന്റെ പ്രകടനത്തെ ശ്രദ്ധേയമായ രീതിയിൽ കണ്ടതും അനന്യാസിനും സഫീരക്കും എന്തൊരു പദവിയായിരുന്നു. “മുട്ടുള്ളവർ ആരും അവരിൽ ഉണ്ടായിരുന്നില്ല; നില ങ്ങളുടെയോ വീടുകളുടെയോ ഉടമസ്ഥന്മാരായവർ ഒക്കെയും അവയെ വിറ്റ് വില കൊണ്ടുവന്ന് അപ്പൊസ്തലന്മാരുടെ കാൽക്കൽ വയ്ക്കും; പിന്നെ ഓരോരുത്തന് അവനവന്റെ ആവശ്യം പോലെ വിഭാഗിച്ചുകൊടുക്കും” (അ.പ്ര. 4:34,35).

ഈ സാഹചര്യത്തിലാണ് അനന്യാസും സഫീരയും എന്താണ് സംഭവിക്കുന്ന തെന്ന് വ്യക്തമായി മനസ്സിലാക്കുകയും അതിന്റെ ഭാഗമാകുവാൻ ആഗ്രഹിക്കുകയും ചെയ്ത് കുറച്ചു സ്വത്ത് വിറ്റ് വരുമാനം സഭയ്ക്ക് സംഭാവന ചെയ്യുവാൻ തീരുമാ നിച്ചത്. ഇതു വളരെ നല്ലതായിരുന്നു.

`വായിക്കുക. അ.പ്ര. 5:1-11. പണത്തിന്റെ ഒരു ഭാഗം തടഞ്ഞുവയ്ക്കുകയോ അതി നെക്കുറിച്ച് കള്ളം പറയുകയോ ചെയ്യുന്നതിൽ എന്താണ് മോശമായതെന്ന് നിങ്ങൾ ചിന്തിക്കുന്നു? ഇത്രയും കഠിനമായ ശിക്ഷ എന്തിനാണ്?`

വേലയ്ക്കു കൊടുക്കുവാനുള്ള ആഗ്രഹത്തിൽ അവർ ആത്മാർത്ഥതയുള്ളവരാ ണെന്നാണ് ആദ്യം തോന്നിയത്. എന്നിരുന്നാലും “പിന്നീട് അനന്യാസും സഫീ രയും അത്യാഗ്രഹത്തിന്റെ വികാരങ്ങൾക്ക് വഴങ്ങി പരിശുദ്ധാത്മാവിനെ ദുഃഖിപ്പിച്ചു. അവർ തങ്ങളുടെ വാഗ്ദത്തത്തിൽ പശ്ചാത്തപിക്കുവാൻ തുടങ്ങി. ക്രിസ്തുവിന്റെ വ്യവഹാരത്തിനുവേണ്ടി വലിയ കാര്യങ്ങൾ ചെയ്യുവാനുള്ള ആഗ്രഹത്താൽ അവ രുടെ ഹൃദയങ്ങളെ കുളിർപ്പിച്ച് അനുഗ്രഹത്തിന്റെ മധുരസ്വാധീനം അവർക്കു പെട്ടെ ന്നുതന്നെ നഷ്ടപ്പെട്ടു.” EGW, Acts of the Apostles, p. 72. മറ്റൊരു വിധത്തിൽ പറ ഞ്ഞാൽ, അവർ മികച്ച ഉദ്ദേശ്യത്തോടെയാണ് ആരംഭിച്ചതെങ്കിലും അവരുടെ അത്യാ ഗ്രഹം അവരെ ഒരു മുന്നണിയിൽ വയ്ക്കുവാനും അവർ യഥാർത്ഥത്തിൽ അല്ലാ ത്തതായി നടിക്കുവാനും കാരണമായി.

“സർവ്വസഭയ്ക്കും ഇതു കേട്ടവർക്ക് എല്ലാവർക്കും മഹാഭയം ഉണ്ടായി” (അ.പ്ര. 5:11). ഈ സംഭവത്തിനുശേഷം ആളുകൾ തീർച്ചയായും തങ്ങളുടെ ദശാംശം തിരികെ നല്കുന്നതിൽ കൂടുതൽ ശ്രദ്ധാലുവായിരിക്കണം. എന്നാൽ ദുഃഖകരമായ വിവരണം ദശാംശത്തിലെ വിശ്വസ്തതയെക്കുറിച്ചുള്ള മുന്നറിയിപ്പായി ബൈബിളിൽ ഉൾപ്പെ ടുത്തിയിട്ടില്ല. പകരം, അത്യാഗ്രഹം എവിടേക്കു നയിക്കും എന്നതിനെക്കുറിച്ച് അത് നമ്മെ എന്താണ് പഠിപ്പിക്കുന്നത്?