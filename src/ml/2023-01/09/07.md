---
title:  കൂടുതൽ ചിന്തയ്ക്ക്
date:   03/03/2023
---

യെരീഹോ കീഴടക്കുമ്പോൾ, യിസ്രായേൽ പാളയത്തിലേക്കു വെള്ളിയും പൊന്നും കൊണ്ടുവന്ന ഒരേയൊരു മനുഷ്യൻ ആഖാൻ ആയിരുന്നില്ല. വെള്ളിയും പൊന്നും ഒക്കെയും ചെമ്പും ഇരിമ്പും കൊണ്ടുള്ള പാത്രങ്ങളും യഹോവ വിശുദ്ധം; അവ യഹോവയുടെ ഭണ്ഡാരത്തിൽ കൊണ്ടുവരണമെന്ന് യോശുവ അവ രോട് കല്പിച്ചിരുന്നു (യോശുവ 6:19,20). ബാക്കിയെല്ലാം കത്തിക്കണമായിരുന്നു. എന്നാൽ ആഖാൻ തനിക്കുവേണ്ടി എന്തെങ്കിലും സൂക്ഷിച്ചുവച്ച ഒരേയൊരു മനുഷ്യ നായിരുന്നു. “ദശലക്ഷക്കണക്കിന് യിസ്രായേല്യരിൽ ഒരു മനുഷ്യൻ മാത്രമാണ് വിജയത്തിന്റെയും ന്യായവിധിയുടെയും ആ ഗംഭീരമായ മണിക്കൂറിൽ ദൈവത്തിന്റെ കല്പന ലംഘിക്കുവാൻ ധൈര്യപ്പെട്ടത്. വിലകൂടിയ ബാബിലോണ്യ മേലങ്കി കണ്ട പ്പോൾ ആഖാന്റെ അത്യാഗ്രഹം ഉണർന്നു. അത് അവനെ മരണത്തെ മുഖാമുഖം കൊണ്ടുവന്നപ്പോഴും അതിനെ “നല്ല ബാബിലോണിയൻ അങ്കി” എന്ന് വിളിച്ചു. ഒരു പാപം മറ്റൊന്നിലേക്കു നയിച്ചു. അവൻ കർത്താവിന്റെ ഭണ്ഡാരത്തിൽ അർപ്പിച്ച സ്വർണ്ണവും വെള്ളിയും സ്വന്തമാക്കി കനാൻ ദേശത്തിന്റെ ആദ്യഫലങ്ങൾ അവൻ അപഹരിച്ചു.” EGW, Patriarchs and Prophets, p. 496.

അവസാനനാളുകളെ സംബന്ധിച്ച പൗലൊസിന്റെ പട്ടികയിൽ, പണത്തോടും വസ്തുവകകളോടും ഉള്ള നമ്മുടെ മനോഭാവമാണ് ആദ്യത്തെ രണ്ട് ഇനങ്ങളിൽ ഉൾപ്പെട്ടിരിക്കുന്നത്. “അന്ത്യകാലത്ത് ദുർഘട സമയങ്ങൾ വരും എന്നറിക. മനു ഷ്യർ സ്വസ്നേഹികളും ദ്രവ്യാഗ്രഹികളും” (2 തിമൊ. 3:1,2) സ്വാർത്ഥതയും പണ ത്തോടുള്ള സ്നേഹവും അവസാനനാളുകളിൽ നമ്മുടെ നാളിലെ മാനവികതയുടെ പ്രധാന വിവരണങ്ങളാണ്.

**ചർച്ചയ്ക്കുള്ള ചോദ്യങ്ങൾ**

`1 തിമൊ. 6:6-10 വായിക്കുക: “അലംഭാവത്തോടുകൂടിയ ദൈവഭക്തി വലുതായ ആദായം ആകുന്നുതാനും. ഇഹലോകത്തിലേക്കു നാം ഒന്നും കൊണ്ടുവന്നിട്ടില്ല; ഇവിടെ നിന്ന് യാതൊന്നും കൊണ്ടുപോകുവാൻ കഴി യുന്നതുമല്ല. ഉണ്മാനും ഉടുക്കാനും ഉണ്ടെങ്കിൽ മതി എന്നു നാം വിചാരിക്ക. ധനികന്മാരാകുവാൻ ആഗ്രഹി ക്കുന്നവർ പരീക്ഷയിലും കെണിയിലും കുടുങ്ങുകയും മനുഷ്യർ സംഹാരനാശങ്ങളിൽ മുങ്ങിപ്പോകുവാൻ ഇടവരുന്ന മൗഢവും ദോഷകരവുമായ പല മോഹങ്ങൾക്കും ഇരയായിത്തീരുകയും ചെയ്യുന്നു. ദ്രവ്യാഗ്രഹം സകലവിധ ദോഷത്തിനും മൂലമല്ലോ. ഇതു കാംക്ഷിച്ചിട്ട് വിശ്വാസം വിട്ടുഴന്നു ബഹുദുഃഖങ്ങൾക്ക് അധീന രായിത്തീർന്നിരിക്കുന്നു. പണത്തോടുള്ള സ്നേഹം നിമിത്തം “തങ്ങളെത്തന്നെയും മറ്റുള്ളവരെയും അനേകം ദുഃഖങ്ങളിൽ തുളച്ചുകയറിയവരുടെ ഉദാഹരണങ്ങളെക്കുറിച്ച് ക്ലാസ്സിൽ സംസാരിക്കുക. ഉദാ ഹരണങ്ങൾ ഒരുപാടുണ്ട്, അല്ലേ? ഇവിടെ പൗലൊസ് മുന്നറിയിപ്പ് നല്കുന്ന കെണിയിൽ വീഴാതിരിക്കാൻ നമുക്ക് പണം ആവശ്യമാണെന്ന് അറിഞ്ഞുകൊണ്ട് ശരിയായ സന്തുലിതാവസ്ഥ എങ്ങനെ കണ്ടെത്താനാകും?`

`പണത്തിനു പുറമെ, നമുക്ക് മോഹിക്കുവാൻ കഴിയുന്നതും മറ്റെന്താണ്?`

`എന്തിനുവേണ്ടിയുള്ള ന്യായമായ ആഗ്രഹവും അത്യാഗ്രഹവും തമ്മിലുള്ള വ്യത്യാസം എന്താണ്? എന്തിനു വേണ്ടിയുള്ള ന്യായമായ ആഗ്രഹം അത്യാഗ്രഹമായി മാറുന്നത് എപ്പോഴാണ്?`