---
title:  അത്യാഗ്രഹത്തെ മറികടക്കൽ
date:   02/03/2023
---

അത്യാഗ്രഹം ഹൃദയത്തിന്റെ കാര്യമാണ്, അഹങ്കാരവും സ്വാർത്ഥതയുംപോലെ പലപ്പോഴും ശ്രദ്ധിക്കപ്പെടാതെ പോകുന്നു. അതുകൊണ്ടാണ് അത് വളരെ മാരകവും വഞ്ചനയും ആകുന്നത്. നുണ, വ്യഭിചാരം, മോഷണം. വിഗ്രഹാരാധന, ശബ്ബത്ത് ലംഘനം എന്നിങ്ങനെ സുവ്യക്തമായ പാപങ്ങളെ മറികടക്കുവാൻ പ്രയാസമാണ്. എന്നാൽ ഇവ ബാഹ്യമായ പ്രവൃത്തികളാണ്. ഇവ ചെയ്യുന്നതിനുമുമ്പ് നാം ചിന്തി ക്കേണ്ടിയിരിക്കുന്നു. എന്നാൽ തെറ്റായ ചിന്തകളെ സ്വയം മറികടക്കുവാൻ അത് കഠിനവുമാണ്.

`വായിക്കുക. 1 കൊരി. 10:13. ഇവിടെ എന്തു വാഗ്ദത്തമാണ് നല്കിയിരിക്കുന്നത്, അത്യാഗ്രഹത്തിന്റെ പശ്ചാത്തലത്തിൽ ഇത് മനസ്സിലാക്കേണ്ടത് വളരെ പ്രധാനമാ യിരിക്കുന്നത് എന്തുകൊണ്ട്?`

അങ്ങനെയെങ്കിൽ, ദൈവത്തിന്റെ ശക്തിയാൽ, അപകടകരവും വഞ്ചനാപരവു മായ ഈ പാപത്തിനെതിരേ നമുക്ക് നമ്മെ എങ്ങനെ സംരക്ഷിക്കുവാനാകും?

1\. ദൈവത്തെ സേവിക്കുവാനും ആശ്രയിക്കുവാനും അവന്റെ കുടുംബത്തിന്റെ ഒരു ഭാഗമാകു വാനും ഒരു തീരുമാനമെടുക്കുക. നിങ്ങൾ ആരെ സേവിക്കുമെന്ന് ഇന്ന് തിരഞ്ഞെടുത്തു കൊൾവിൻ... ഞാനും എന്റെ കുടുംബവുമോ, ഞങ്ങൾ യഹോവയെ സേവിക്കും” (യോശുവ 24:15).

2\. ദിവസവും പ്രാർത്ഥനയിൽ ആയിരിക്കുക. മത്തായി 6:13 ഉൾപ്പെടുത്തുക. ഞങ്ങളെ പരീക്ഷ യിൽ കടത്താതെ ദുഷ്ടക്കൽനിന്ന് ഞങ്ങളെ വിടുവിക്കണമേ, രാജ്യവും ശക്തിയും മഹത്വവും എന്നേക്കും നിനക്കുള്ളതല്ലോ.” നിങ്ങൾക്ക് ഉണ്ടാകരുതെന്ന് നിങ്ങൾക്കറിയാവുന്ന എന്തിനെ യുംകുറിച്ച് അത്യാഗ്രഹം തോന്നുമ്പോൾ 1 കൊരി. 10:13 പോലെയുള്ള ബൈബിളിലെ വാഗ്ദത്ത ങ്ങൾ അവകാശപ്പെട്ടുകൊണ്ട് വിജയത്തിനായി പ്രാർത്ഥിക്കുക.

3\. ബൈബിൾ പഠനത്തിൽ ക്രമമായിരിക്കുക. “ഞാൻ നിന്നോട് പാപം ചെയ്യാതിരിക്കേണ്ടതിന് നിന്റെ വചനത്തെ ഹൃദയത്തിൽ സംഗ്രഹിക്കുന്നു" (സങ്കീ. 119:11).

യേശു മാനുഷിക പാപപ്രശ്നം കൈകാര്യം ചെയ്തു. നാം പരീക്ഷിക്കപ്പെടുന്ന എല്ലാ കാര്യങ്ങളിലും അവൻ പരീക്ഷിക്കപ്പെട്ടു. ചെറുത്തുനില്ക്കുന്നതിനുള്ള ശക്തി ക്കായി അവൻ രാത്രി മുഴുവൻ പിതാവുമായി പ്രാർത്ഥനാപൂർവ്വമായ കൂട്ടായ്മയിൽ ചെലവഴിച്ചു. ഓരോ വ്യക്തിക്കും വിശ്വാസത്തോടും അനുസരണത്തോടും കൂടി ജീവിക്കുവാനും ക്രിസ്തു തുല്യമായ ഒരു സ്വഭാവം വളർത്തിയെടുക്കുവാനും ഒരു വ്യക്തിക്ക് സാധ്യമാകുവാനുള്ള ശക്തി വാഗ്ദത്തം ചെയ്ത് മാതൃകാപരമായ വഴി കൾ ഉണ്ടാക്കുന്നതുവരെ യേശു ഈ ഭൂമിവിട്ട് പോയില്ല. “യഹോവയെ കണ്ടെത്താ നാകുന്നു സമയത്ത് അവനെ അന്വേഷിപ്പിൻ; അവൻ അടുത്തിരിക്കുമ്പോൾ അവനെ വിളിച്ചപേക്ഷിപ്പിൻ. ദുഷ്ടൻ തന്റെ വഴിയെയും നീതികെട്ടവൻ തന്റെ വിചാരങ്ങ ളെയും ഉപേക്ഷിച്ച് യഹോവയിങ്കലേക്കു തിരിയട്ടെ; അവൻ അവനോട് കരുണ കാണിക്കും; നമ്മുടെ ദൈവത്തിങ്കലേക്കു തിരിയട്ടെ; അവൻ ധാരാളം ക്ഷമിക്കും (യെശ. 55:6,7).

`നിങ്ങളുടെ സ്വന്തം ജീവിതത്തിൽ അത്യാഗ്രഹത്തിന്റെ അനന്തരഫലങ്ങൾ എന്തെ ങ്കിലുമുണ്ടെങ്കിൽ എന്തു പാഠങ്ങൾ നിങ്ങൾ പഠിച്ചു. അവരിൽ നിന്ന് നിങ്ങൾ ഇനിയും എന്താണ് പഠിക്കേണ്ടത്?`