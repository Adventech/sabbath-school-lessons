---
title:  ദൈവവുമായി മല്ലിടുന്നു
date:   29/05/2022
---

ലാബാനിൽ നിന്ന് പോയശേഷം, വേഗത്തിൽ യാക്കോബിന് ദൈവവുമായുള്ള മറ്റൊരു അനുഭവം ഉണ്ടാകുന്നു. തന്റെ സഹോദരൻ ഏശാവ്, “നാനൂറ് ആളുമായി” (ഉല്പത്തി 32:6) വരുന്നു എന്ന് അറിഞ്ഞുകൊണ്ട്, യാക്കോബ് ദൈവത്തോട് തീക്ഷ്ണമായി പ്രാർത്ഥിക്കുന്നു, “അടിയനോട് കാണിച്ചിരിക്കുന്ന സകല ദയക്കും സകല വിശ്വസ്തയ്ക്കും ഞാൻ അപാത്രമത്രേ” (ഉല്പത്തി 32:10) എന്ന് അവൻ അംഗീകരിക്കുന്നു. യാക്കോബിന് ധന്യമായും കൃപ എന്നാൽ എന്തെന്നതിനെക്കു റിച്ച് മെച്ചപ്പെട്ട ഒരു തിരിച്ചറിവുണ്ട്. ദൈവം എങ്ങനെ പ്രതികരിക്കുന്നു?

`വായിക്കുക: ഉല്പത്തി 32:22-31 ഉം ഹോശേയ 12:3,4 ഉം. ഈ ആശ്ചര്യകരമായ കഥയുടെ ആത്മീയ പ്രാധാന്യമെന്ത്?`

മനസ്സിലാക്കാൻ പറ്റുന്നതു പോലെ, സംഭവിക്കുന്നതോർത്ത് യാക്കോബ് തീവ ദുഃഖത്തിലാണ്, അവന്റെ കുടുംബത്തെ സംരക്ഷിക്കുവാൻ അവനാൽ കഴിയുന്ന തൊക്കെ ചെയ്തശേഷം, അവൻ ആ രാത്രിയിലേക്ക് പാളയമടിക്കുന്നു. പെട്ടെന്ന് അവൻ “ഒരു മനുഷ്യനാൽ” ആക്രമിക്കപ്പെടുന്നു (ഉല്പത്തി 32:24). ദിവ്യസാന്നിധ്യം ഉണർത്തുന്ന പ്രത്യേക അർത്ഥങ്ങളുണ്ടാകാവുന്ന ഒരു പദമാണ് ഇത് (യെശ. 53:3 കാണുക). സ്വർഗ്ഗീയ പുരോഹിതനായ മിഖായേലിനെ സൂചിപ്പിക്കുവാൻ ദാനീയേൽ ഈ വാക്ക് ഉപയോഗിച്ചു (ദാനീ. 10:5); “യഹോവയുടെ സൈന്യത്തിന്റെ അധി പനെ” കാണിക്കുവാൻ യോശുവ ഉപയോഗിച്ച വാക്കും ഇതുതന്നെയാണ്. അത് YHWH ആയ ദൈവം തന്നെ ആയിരുന്നു (യോശുവ 5:13-15).

നിശ്ചയമായും മൽപ്പിടിത്തത്തിനിടയിൽ, താൻ ദൈവത്തോട് തന്നെയാണ് പോരാ ടുന്നതെന്ന് യാക്കോബിനു വ്യക്തമായിക്കാണും. അവന്റെ വാക്കുകൾ വെളിപ്പെടു ത്തുന്നതുപോലെ, “നീ എന്നെ അനുഗ്രഹിച്ചല്ലാതെ ഞാൻ നിന്നെ വിടുകയില്ല” (ഉല്പത്തി 32:26). എന്നിട്ടുകൂടി, ദൈവത്തോടുള്ള അവന്റെ തീക്ഷ്ണമായ പറ്റിപ്പി ടിക്കൽ, വിട്ടുകളയുവാനുള്ള അവന്റെ വിസമ്മതം എന്നിവയൊക്കെ ക്ഷമയ്ക്കാ യുള്ള അവന്റെ വികാരാധീനമായ ആഗ്രഹവും ദൈവത്തോട് നിരപ്പാകാനുള്ള താല്പര്യവും വ്യക്തമാക്കുന്നു. “ചതിയിലൂടെ ജ്യേഷ്ഠാവകാശം നേടിയെടുക്കാ നുള്ള യാക്കോബിന്റെ പാപത്തിലേക്ക് നയിച്ച തെറ്റ് ഇപ്പോൾ അവന്റെ മുമ്പിൽ വ്യക്തമായി വെക്കപ്പെട്ടു. അവൻ ദൈവത്തിന്റെ വാഗ്ദത്തങ്ങളെ വിശ്വസിച്ചിരുന്നില്ല, പിന്നെയോ ദൈവം അവന്റെ സമ്മതത്തിലും രീതിയിലും പൂർത്തിയാക്കുമായിരു ന്നതിനെ അവൻ സ്വന്ത ശ്രമങ്ങളാൽ നടപ്പിലാക്കാൻ നോക്കി” E.G. White, Patriarchs and Prophets, pp. 197,198.

അവനോട് ക്ഷമിക്കപ്പെട്ടു എന്നതിന്റെ തെളിവ് അവന്റെ പാപത്തെ ഓർപ്പിച്ച പേരിൽ നിന്നും അവന്റെ വിജയം ആഘോഷിച്ച പേരിലേക്കുള്ള മാറ്റമാണ്. ദൂതൻ അവനോട് പറഞ്ഞു “നീ ദൈവത്തോടും മനുഷ്യരോടും മല്ലുപിടിച്ചു ജയിച്ചതു കൊണ്ടു നിന്റെ പേർ ഇനി യാക്കോബ് എന്നല്ല യിസ്രായേൽ എന്നു വിളിക്കപ്പെടും' ” (ഉല്പത്തി 32:28). ദൈവവുമായി മല്ലടിക്കുന്ന കാര്യം വരുമ്പോൾ നിങ്ങളുടെ സ്വന്തം അനുഭവം എന്തായിരുന്നു? അങ്ങനെ ചെയ്യുക എന്നതിന്റെ അർത്ഥമെന്താണ്, ചില പ്പോഴൊക്കെ ഇതുപോലുള്ള അനുഭവം നമുക്ക് ഉണ്ടാകേണ്ടത് എന്തുകൊണ്ട് പ്രധാ നമാണ്?