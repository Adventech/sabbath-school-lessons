---
title:  സാറായുടെ മരണം
date:   17/05/2022
---

ഉല്പത്തി 22:23 ൽ, നാം റിബേക്കയുടെ ജനനവിവരണം കാണുന്നു, ഇത് യിസഹാക്കും റിബേക്കയും തമ്മിലുള്ള ഭാവി വിവാഹത്തിന്റെ പ്രതീക്ഷയാണ് (ഉല്പത്തി 24). ഇതേപോലെ തന്നെ, അബ്രഹാമിന്റെ ഭാര്യയായ സാറായുടെ മര ണവും അടക്കവും സംബന്ധിച്ച വിവരണം ഭാവിയിൽ അബ്രഹാമും കെതൂറയും തമ്മിലുള്ള വിവാഹത്തെ പ്രതീക്ഷിക്കുന്നു (ഉല്പത്തി 25:1-4). വായിക്കുക: ഉല്പത്തി 23. അബ്രഹാമിനോടുള്ള ദൈവത്തിന്റെ വാഗ്ദത്ത നിറവേറലിൽ എന്തു പങ്കാണ് സാറായുടെ മരണത്തിന്റെയും അടക്കത്തിന്റെയും കഥയിലുള്ളത്?

യിസ്ഹാക്കിന്റെ യാഗത്തിന്റെ കഥയ്ക്കുശേഷം സാറായുടെ മരണത്തെ സൂചി പ്പിക്കുന്നത് വ്യക്തമാക്കുന്നത് അവൾ ഈ സംഭവത്താൽ ബാധിക്കപ്പെട്ടിരിക്കാം എന്നാണ്. അത് അവളുടെ മകന്റെ ജീവൻ എടുത്തേനെ. ഏതോ രീതിയിൽ സാറായും അവളുടെ ഭർത്താവിന്റെ “പരിശോധനയിൽ” ഉൾപ്പെട്ടിരിക്കുന്നു. അവന്റെ യാത്രക ളിലും ഇടയ്ക്കിടയ്ക്കുള്ള അവന്റെ വിശ്വാസ വീഴ്ചകളിലും അവൾ പങ്കാളിയായി രുന്നു (ഉല്പത്തി 12:11-13).

ആ സംഭവം കഴിഞ്ഞതിനുശേഷം സാറായ്ക്ക് അതേക്കുറിച്ച് എത്രമാത്രം അറി വുണ്ടായിരുന്നു എന്നു നമുക്ക് അറിവില്ല. അവൾ ഒരുപക്ഷേ പിന്നീടായിരിക്കും അതേ ക്കുറിച്ചു മനസ്സിലാക്കിയതെന്ന് നമുക്ക് അനുമാനിക്കാം. അവളെ അലട്ടുന്നതോ പ്രാധാന്യമുള്ള കാര്യങ്ങളിലോ നിശ്ശബ്ദയായിരിക്കുന്ന തരക്കാരിയായിരുന്നില്ല സാറാ (ഉല്പത്തി 16:3-5; 18:15; 21:9,10 എന്നിവയുമായി താരതമ്യം ചെയ്യുക). അവളുടെ അസാന്നിധ്യവും അവളുടെ നിശ്ശബ്ദതയും ആ നാടകീയ സംഭവത്തിനുശേഷമുള്ള അവളുടെ മരണത്തിന്റെ സമയവും അവളുടെ ശാരീരിക സാന്നിധ്യത്തെക്കാൾ അധികം ആ സംഭവങ്ങളോടുള്ള പ്രസക്തിയെക്കുറിച്ച് കൂടുതൽ പറയുന്നു. സാറാ യുടെ പ്രായം പ്രതിപാദിച്ചിരിക്കുന്നു എന്ന വസ്തുത (ഉല്പത്തി 23:1) അബ്രഹാ മിന്റെ വയസ്സിനെക്കുറിച്ചും പ്രതിധ്വനിക്കുന്നു (ഉല്പത്തി 24:1) എന്നത് കഥയോ ടുള്ള അവളുടെ പ്രാധാന്യത്തെ കാണിക്കുന്നു.

നേരത്തെതന്നെ, സാറാ “കനാൻ ദേശത്ത്” മരിച്ചു എന്ന പ്രത്യേക പരാമർശം (ഉല്പത്തി 23;2) അടിവരയിടുന്നത് വാഗ്ദത്ത നാടിനെക്കുറിച്ചുള്ള ദൈവത്തിന്റെ വാഗ്ദത്തം അതിൽ അടിസ്ഥാനപ്പെടുത്തിയിരിക്കുന്നു എന്നാണ്. അബ്രാഹാമിന്റെ ഗോത്രത്തിൽ ആദ്യം മരണപ്പെടുകയും വാഗ്ദത്ത നാട്ടിൽ അടക്കപ്പെടുന്നതും സാറാ യാണ്. അബ്രഹാമിന് അവനെക്കുറിച്ച് തന്നെയുള്ള ആശങ്ക “പരദേശിയും വന്നു താമസിക്കുന്നവനും” (ഉല്പത്തി 23:4) ഹിത്യരുടെ മക്കളോടുള്ള അവന്റെ നിർബ ന്ധപൂർവ്വമായ വാദവും കാണിക്കുന്നത് അബ്രാഹാം വെറുമൊരു അടക്കസ്ഥലം നേടിയെടുക്കുന്നതിൽ അല്ല തത്പരൻ; അവൻ ആ ദേശത്ത് സ്ഥിരമായി താമസി ക്കുന്നതിനെക്കുറിച്ചാണ് ആശങ്കപ്പെട്ടത്.

`വായിക്കുക: ഉല്പത്തി 23:6. അബ്രഹാമിന് ഉണ്ടായിരുന്നതരം മതിപ്പിനെക്കുറിച്ച് ഇതു നമ്മോട് എന്തുപറയുന്നു? അവൻ എന്ത് ചെയ്യുന്നതിനാണ് ദൈവം അവനെ ഉപയോഗിച്ചതെന്ന് മനസ്സിലാക്കുവാൻ ഇത് എന്തുകൊണ്ട് പ്രധാനമാണ്?`