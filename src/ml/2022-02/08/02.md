---
title:  മോറിയാ മല
date:   15/05/2022
---

`വായിക്കുക: ഉല്പത്തി 22:1-12; എബ്രാ. 11:17. ഈ പരിശോധനയുടെ അർത്ഥമെ ന്തായിരുന്നു? ഈ അതിശയകരമായ സംഭവത്തിൽനിന്നും എന്ത് ആത്മീയ പാഠ ങ്ങൾ ലഭിക്കുന്നു?`

ലോകസാഹിത്യത്തിൽ ഉല്പത്തി 22 ഒരു ഉന്നതമായ കലാസൃഷ്ടിയാണ്, ഇത് ദൈവശാസ്ത്രജ്ഞരെ മാത്രമല്ല തത്വചിന്തകരെയും കലാകാരന്മാരെയും പ്രചോദി പ്പിച്ചിട്ടുണ്ട്. ദൈവത്തിന്റെ പരിശോധനയുടെ അർത്ഥം ഗ്രഹിക്കുക ബുദ്ധിമുട്ടാണ്. ഈ ദിവ്യ കല്പന നരബലിക്കെതിരെ പിന്നീടുള്ള വേദപുസ്തക നിരോധനത്തിന് എതിരാണ് (ലേവ്യ. 18:21). ഇതു നിശ്ചയമായും ഇസഹാക്കിലൂടെ ഒരു നിത്യ ഉടമ്പ ടിയുടെ ദൈവവാഗ്ദത്തത്തിന് എതിരായി പ്രവർത്തിക്കുന്നതുപോലെ തോന്നുന്നു (ഉല്പത്തി 15:5). അങ്ങനെയെങ്കിൽ ഇതു ചെയ്യുവാൻ ദൈവം പറഞ്ഞതിന്റെ ഉദ്ദേശ്യം എന്താണ്? ഇത്ര ശക്തമായ രീതിയിൽ അവനെ പരിശോധിക്കേണ്ട കാര്യമെന്തായി രുന്നു? പരിശോധന എന്നതിന്റെ വേദപുസ്തകപരമായ ആശയം (എബ്രായറിൽ nissah) രണ്ട് വിരുദ്ധ ആശയങ്ങളെ ചേർക്കുന്നു. അത് ന്യായവിധി എന്ന ആശ യത്തെ സൂചിപ്പിക്കുന്നു; അതായത്, പരിശോധിക്കപ്പെട്ട ആളുടെ ഹൃദയത്തിൽ എന്താണ് എന്നറിയുന്നതിനുള്ള ഒരു ന്യായവിധി (ആവ. 8:2 നെ ഉല്പത്തി 22:12 മായി താരതമ്യം ചെയ്യുക). എന്നാൽ അത് പരിശോധിക്കപ്പെട്ടവനെ പ്രതി ദൈവ കൃപയുടെ ഉറപ്പും നല്കുന്നു (പുറ. 20:18-20).

ഈ കാര്യത്തിൽ, ദൈവത്തിലുള്ള അബ്രാഹാമിന്റെ വിശ്വാസം അവനെ അവന്റെ “ഭാവി” (പിൻതലമുറ) നഷ്ടമാക്കുന്നതിലേക്കുവരെ നയിക്കുന്നു. എന്നിരുന്നാൽ കൂടി, അവൻ ദൈവത്തിൽ ആശ്രയിക്കുന്നതുകൊണ്ട്, ദൈവം ആവശ്യപ്പെടുന്നത് അവൻ ചെയ്യും. അത് മനസ്സിലാക്കാൻ എത്ര പ്രയാസമാണെങ്കിൽ കൂടി. എന്തുപറ ഞ്ഞാലും നാം കാണുന്നതിലോ പൂർണ്ണമായി മനസ്സിലാകാത്തതിലോ ഉള്ള ആശ യമല്ലെങ്കിൽ പിന്നെ വിശ്വാസം എന്താണ്?

മാത്രമല്ല, വേദപുസ്തകപരമായ വിശ്വാസം എന്നത് നമുക്ക് ദൈവത്തിനു നല്കാ നുള്ള കഴിവോ അവനുവേണ്ടി ത്യാഗം ചെയ്യുന്നതോ അല്ല - അതിനൊരു പങ്കുണ്ട് എങ്കിലും, സംശയമില്ല (റോമർ 12:1) - നമുക്ക് അവനിൽ ആശ്രയിക്കാനുള്ള കഴിവും അവന്റെ കൃപ ലഭിക്കുവാനും അതേസമയം നാം എത്ര അയോഗ്യരാണെന്നും. തുടർന്നു നടന്നതിൽ ഈ സത്യം വീണ്ടും ഉറപ്പിക്കപ്പെട്ടു. അബ്രഹാമിന്റെ സകല പ്രവൃത്തികളും അവന്റെ അനേകം തീക്ഷ്ണതയുള്ള പ്രവൃത്തികളും അവന്റെ മക നുമൊത്തുള്ള വേദനാജനകമായ യാത്രയിലും അവന്റെ ഏറ്റവും നല്ലത് ദൈവത്തിന് നല്കാനും അവനെ അനുസരിക്കാനുമുള്ള അവന്റെ സന്നദ്ധത, എത്ര പ്രബോധ നാത്മകമാണെങ്കിലും അവനെ രക്ഷിക്കാനാകുമായിരുന്നില്ല, എന്തുകൊണ്ട്? കാരണം ദൈവം തന്നെ ഉദ്ദേശിക്കപ്പെട്ട യാഗത്തിനായി ഒരു ആട്ടുകൊറ്റനെ ഒരുക്കിയിരുന്നു, അതുതന്നെ അവന്റെ രക്ഷയ്ക്കുള്ള ഏക പ്രത്യാശയായ യേശുവിലേക്ക് വിരൽ ചൂണ്ടി.

`മോറിയാ മലയിലുള്ള അബാഹാമിന്റെയും യിസഹാക്കിന്റെയും കഥ വ്യക്തി പരമായി നിങ്ങളോട് നിങ്ങളുടെ വിശ്വാസത്തെയും അത് നിങ്ങൾ എങ്ങനെ വെളി പ്പെടുത്തുന്നു എന്നതിനെയും കുറിച്ച് എന്ത് പറയുന്നു?`