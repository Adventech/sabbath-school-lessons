---
title:  യിസഹാക്കിന് ഒരു ഭാര്യ
date:   18/05/2022
---

ഉല്പത്തി 24 സാറായുടെ മരണശേഷമുള്ള യിസഹാക്കിന്റെ വിവാഹ കഥ പറ യുന്നു: ആ രണ്ട് കഥകളും ബന്ധപ്പെട്ടതാണ്.

`വായിക്കുക: ഉല്പത്തി 24. കനാന്യ സ്ത്രീകളിൽ ഒരാളെ തന്റെ മകൻ വിവാഹം കഴിക്കരു തെന്ന് എന്തുകൊണ്ടാണ് അബ്രഹാം ആശങ്കയുള്ളവനായിരിക്കുന്നത്?`

അവന്റെ ഭാര്യയെ അടക്കുന്നതിന് സ്ഥലം നേടിയെടുക്കണം എന്ന് അബ്രഹാം ആഗ്രഹിച്ചതിനു കാരണം അവന്റെ പിൻഗാമികൾ ആ ദേശം അവകാശമാക്കുമെ ന്നുള്ള ദൈവത്തിന്റെ വാഗ്ദത്തമാണ്. ഇപ്പോൾ യിസഹാക്ക് വാഗ്ദത്തനാടിന് പുറത്ത് സ്ഥിരതാമസമാക്കരുതെന്നും അബ്രഹാം നിർബന്ധം പിടിക്കുന്നു (ഉല്പത്തി 24:7). കൂടാതെ, അവന്റെ മണവാട്ടിയെ സാറായുടെ കൂടാരത്തിലേക്ക് കൊണ്ടുവരു വാനുള്ള യിസഹാക്കിന്റെ നീക്കവും “അവന്റെ അമ്മയുടെ മരണശേഷം” (ഉല്പത്തി 24:67) റിബേക്ക യിസഹാക്കിനെ ആശ്വസിപ്പിക്കുന്നതും, പിന്നിലേക്ക് സാറായുടെ മരണത്തിലേക്ക് വിരൽചൂണ്ടുന്നു. ഇത് തന്റെ മാതാവിന്റെ വേർപാടിലുള്ള യിസഹാ ക്കിന്റെ വേദനയെ സൂചിപ്പിക്കുന്നു.

“അവന്റെ ദൂതൻ” എന്നും “സ്വർഗ്ഗത്തിന്റെ ദൈവമായ യഹോവ” (ഉല്പത്തി 24:7) എന്നുമുള്ള സൂചന കൊല ചെയ്യപ്പെടുന്നതിൽ നിന്നും യിസഹാക്കിനെ രക്ഷി ക്കുവാൻ സ്വർഗ്ഗത്തിൽ നിന്നും വന്ന ദൂതനിലേക്ക് വിരൽചൂണ്ടുന്നു (ഉല്പത്തി 22:11). പ്രപഞ്ചത്തെ നിയന്ത്രിക്കുന്ന ദൈവം യിസഹാക്കിനെ രക്ഷിക്കുവാൻ ഇടപെട്ട കർത്താവിന്റെ ദൂതൻ, ആ വിവാഹ കാര്യത്തിലും നയിക്കും.

എന്നിരുന്നാലും, ദൈവത്തിന്റെ വിളിക്ക് ആ സ്ത്രീ പ്രതികരിക്കില്ല എന്ന സാധ്യത അബ്രഹാം അങ്ങനെതന്നെ അവശേഷിപ്പിക്കുന്നു. ദൈവം അതിശക്തനാണെങ്കിലും അവനെ അനുസരിക്കുവാൻ ദൈവം മനുഷ്യരെ നിർബന്ധിക്കുന്നില്ല. റിബേക്ക എല്യാ സറെ പിന്തുടരണം എന്നായിരുന്നു ദൈവത്തിന്റെ പദ്ധതിയെങ്കിലും അവൾക്ക് തന്റെ തിരഞ്ഞെടുപ്പവകാശം ഉണ്ടായിരുന്നു. അതായത്, ഈ സ്ത്രീക്ക് വരാൻ മനസ്സു ണ്ടാകണമെന്നില്ലായിരുന്നു. അങ്ങനെ സംഭവിച്ചില്ലെങ്കിൽ, അവളെ നിർബന്ധിക്കി ല്ലായിരുന്നു. ആയതിനാൽ, മനുഷ്യരെന്ന നിലയിൽ ദൈവം എങ്ങനെയാണ് നമുക്ക് സ്വത്രന്തമായ ഇച്ഛ, സ്വതന്ത്രമായ തിരഞ്ഞെടുപ്പവകാശം അവൻ ചവിട്ടിമെതിക്കാത്ത ഒരു സ്വാതന്ത്ര്യം എന്നിവ തന്നിരിക്കുന്നതെന്നുള്ള വലിയ മർമ്മത്തിന്റെ മറ്റൊരു ഉദാഹരണം നാം കാണുന്നു. (അവൻ ചവിട്ടിമെതിച്ചെങ്കിൽ, അത് സ്വതന്ത്രമായ ഇച്ഛ ആയിരിക്കില്ല) എന്നിട്ടുകൂടി, എങ്ങനെയോ മനുഷ്യന് തിരഞ്ഞെടുപ്പവകാശം ഉണ്ട് എന്ന യാഥാർത്ഥ്യം നിലനില്ക്കുന്നെങ്കിലും ആ തിരഞ്ഞെടുപ്പവകാശം ഉപ യോഗിച്ച് മനുഷ്യർ എടുക്കുന്ന ഭയാനകമായ തിരഞ്ഞെടുപ്പുകൾ ഉണ്ടെങ്കിലും ആത്യ ന്തികമായി ദൈവത്തിന്റെ സ്നേഹവും നന്മയും നിലനില്ക്കും എന്ന് നമുക്ക് ഇപ്പോഴും വിശ്വസിക്കാം.

`എല്ലാം ദൈവത്തിന്റെ ഇഷ്ടം അല്ലെങ്കിലും അവൻ തന്നെയാണ് ഇപ്പോഴും നിയ ന്ത്രണത്തിൽ എന്നറിയുന്നത് എന്തുകൊണ്ട് ആശ്വാസകരമാണ്? ഉദാഹരണത്തിന്, എങ്ങനെയാണ് ദാനീയേൽ 2 പോലുള്ള പ്രവചനങ്ങൾ, ഈ കാര്യം നമുക്ക് തെളി യിച്ചു തരുന്നത്?`