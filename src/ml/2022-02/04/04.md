---
title:  ജലപ്രളയത്തിന്റെ അന്ത്യം
date:   19/04/2022
---

“വെള്ളം ഭൂമിയിൽ നൂറ്റമ്പതു ദിവസം പൊങ്ങിക്കൊണ്ടിരിക്കയും” (ഉല്പത്തി 7:24). മൂക്കിൽ ജീവശ്വാസമുള്ള സകലതിനെയും നശിപ്പിക്കയും ചെയ്തു (ഉല്പത്തി 7:23) വെള്ളത്തിന്റെ അതിശക്തവും സമഗ്രവുമായ പ്രഭാവത്തെ ഉല്പത്തി 7:22-24 വർണ്ണിക്കുന്നു. പ്രത്യാശയില്ലായ്മയുടെയും ഉന്മൂലനാശത്തിന്റെയും പശ്ചാത്തലത്തി ലാണ് “ദൈവം ഓർത്തത്” (ഉല്പത്തി 8:1). ഈ പദസമുച്ചയം ജലപ്രളയത്തെ പ്രതി പാദിക്കുന്ന വാക്യങ്ങളുടെ നടുവിലാണ് കാണപ്പെടുന്നത്, ജലപ്രളയ കഥയുടെ കേന്ദ്ര ദൂത് ഇതാണ് എന്നതിന്റെ സൂചന.

`വായിക്കുക: (ഉല്പത്തി 8:1). ദൈവം നോഹയെ ഓർത്തു എന്നതിന്റെ അർത്ഥം എന്താണ്?`

Zakhar “ഓർക്കുക” എന്ന ക്രിയ അർത്ഥമാക്കുന്നത് ദൈവം മറന്നിരുന്നില്ല. എന്നാണ്. അത് വെറുമൊരു മാനസിക വ്യായാമത്തെക്കാൾ കൂടുതലാണ്. വേദ പുസ്തക പശ്ചാത്തലത്തിൽ “ഓർക്കുന്ന ദൈവം” എന്നതിനർത്ഥം അവന്റെ വാഗ്ദത്ത നിറവേറലാണ്. അത് മിക്കപ്പോഴും രക്ഷയെ സൂചിപ്പിക്കുന്നു (ഉല്പത്തി 19:29 കാണുക). ജലപ്രളയത്തിന്റെ പശ്ചാത്തലത്തിൽ “ദൈവം ഓർത്തു” എന്നതി നർത്ഥം വെള്ളം “നിലച്ചു” എന്നും വേഗത്തിൽ നോഹയ്ക്ക് പെട്ടകത്തിന് പുറത്ത് കടക്കാം എന്നുമായിരുന്നു (ഉല്പത്തി 8:16).

പുറത്തുപോകാനായി നേരിട്ടുള്ള ആജ്ഞ ഇതുവരെ നല്കിയില്ലെങ്കിലും നോഹ മുൻകൈ എടുത്ത് ആദ്യം ഒരു കാക്കയെ വിടുന്നു. പിന്നീട് ഒരു പ്രാവിനെയും സാഹ ചര്യങ്ങൾ മനസ്സിലാക്കാനായി വിടുന്നു. ഒടുവിൽ പ്രാവ് തിരികെ വരാതിരിക്കുമ്പോൾ അവനു മനസ്സിലാകുന്നു “വെള്ളം വറ്റിപ്പോയിരുന്നു; നോഹ പെട്ടകത്തിന്റെ മേൽത്തട്ടു നീക്കി ഭൂതലം ഉണങ്ങിയിരിക്കുന്നു എന്നു കണ്ടു” (ഉല്പത്തി 8:13).

എന്നിട്ടുകൂടി, നോഹ ഒടുവിൽ പുറത്തു പോകുന്നത് ദൈവം അവനോടു പറയു മ്പോൾ മാത്രമാണ് (ഉല്പത്തി 8:15-19). അതായത്, പുറത്തു പോകുന്നത് സുരക്ഷി തമാണെന്ന് അവന് അറിയാമായിരുന്നപ്പോൾ പോലും, അവൻ ദൈവത്തിൽ ആശ യിക്കയും പെട്ടകത്തിനു പുറത്തുപോകും മുമ്പ് ദൈവത്തിന്റെ അടയാളമായി കാക്കു കയും ചെയ്യുന്നു. അവൾ ക്ഷമയോടെ പെട്ടകത്തിനുള്ളിൽ കാത്തിരുന്നു. “...അവൻ പ്രവേശിച്ചത് ദൈവത്തിന്റെ കല്പനയാൽ ആകകൊണ്ട് അവൻ അവിടെനിന്ന് പുറ പ്പെടുന്നതിന് പ്രത്യേക നിർദ്ദേശങ്ങൾക്കായി കാത്തിരുന്നു. ഒടുവിൽ സ്വർഗ്ഗത്തിൽ നിന്ന് ഒരു ദൂതനിറങ്ങി, ഭീമാകാരമായ കതക് തുറന്നു, ഗോത്രപിതാവിനോടും അവന്റെ കുടുംബത്തോടും സകല ജീവജാലങ്ങളെയും ഒപ്പം കൂട്ടി ഭൂമിയിലേക്ക് ഇറങ്ങാൻ ആവശ്യപ്പെട്ടു.” E. G. White, Patriarchs and Prophets, p. 105.

`വായിക്കുക: ഉല്പത്തി 8:1; 19:29; സങ്കീ. 106:4. “ദൈവം ഓർക്കുന്നു” എന്ന പ്രയോ ഗത്തിന്റെ അർത്ഥമെന്താണ്? ഇപ്പോൾ, നമുക്ക് ഈ സത്യം എന്ത് അർത്ഥമാകുന്നു - അതായത്, ദൈവം നിന്നെ ഓർക്കുന്നു എന്ന് എങ്ങനെയാണ് ദൈവം നിങ്ങൾക്ക് കാണിച്ചുതന്നിട്ടുള്ളത്?`