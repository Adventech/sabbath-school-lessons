---
title:  യാക്കോബ് എന്ന ചതിയൻ
date:   21/05/2022
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 25:21-34; 28:10-22; 11:19; 29:1-30; 30:25-32.

> <p>മനഃപാഠവാക്യം</p>
> “ശരി യാക്കോബ് എന്നല്ലോ അവന്റെ പേർ; രണ്ട് പ്രാവശ്യം അവൻ എന്നെ ചതിച്ചു; അവൻ എന്റെ ജ്യേഷ്ഠാവകാശം അപഹരിച്ചു; ഇപ്പോൾ ഇതാ എന്റെ അനുഗ്രഹവും അപഹരിച്ചുകളഞ്ഞു എന്ന് അവൻ പറഞ്ഞു” (ഉല്പത്തി 27:36).

വാഗ്ദത്ത സന്തതിയുടെ ആദിമ പൂർവ്വികനും അത്ഭുത ശിശുവുമായിരുന്ന യിസഹാക്കിന്റെ കുടുംബ ചരിത്രം നാം തുടർന്നും പരിശോധിക്കും. എന്നിരുന്നാലും കഥയുടെ പ്രാരംഭം അത്ര നന്നല്ല. അവന്റെ മകൻ യാക്കോബിന്റെ വികലമായ സ്വഭാവം ജ്യേഷ്ഠാവകാശത്തെ ചൊല്ലിയുള്ള രണ്ട് സഹോദരന്മാർ തമ്മിലുള്ള മത്സ രത്തിൽ വെളിവായി (ഉല്പത്തി 25:27-34). തുടർന്ന് യിസഹാക്കിന്റെ അനുഗ്രഹം തേടുവാനുള്ള അവകാശത്തിലും (ഉല്പത്തി 27).

യാക്കോബ് തന്റെ പിതാവിനെ വഞ്ചിച്ച് തന്റെ ജ്യേഷ്ഠസഹോദരന്റെ അനുഗ്രഹം കവർന്നെടുക്കുന്നതുകൊണ്ട്, അവന് തന്റെ ജീവനുവേണ്ടി ഓടിപ്പോകേണ്ടിവരും. അവന്റെ ഓടിപ്പോക്കിൽ ബെഥേലിൽ വെച്ച് ദൈവം അവനെ അഭിമുഖീകരിക്കുന്നു (ഉല്പത്തി 28:10-22). അപ്പോൾ മുതൽ, വഞ്ചകനായ യാക്കോബ്, സ്വയമായി ചില വഞ്ചനകൾ അനുഭവിക്കും. യാക്കോബ് സ്നേഹിക്കുന്ന റാഹേലിന് പകരം (ഉല്പത്തി 29), ലേയാ എന്ന മൂത്ത മകൾ യാക്കോബിന് നല്കപ്പെടും. അവന്റെ ഭാര്യമാരെ നേടാൻ അവന് 14 വർഷങ്ങൾ വേല ചെയ്യേണ്ടിവരും.

അപ്രകാരം നമുക്ക് ഈ കഥയിൽ മറ്റെന്തെല്ലാം കാണാമെങ്കിലും ദൈവം അവന്റെ ഉടമ്പടി വാഗ്ദാനങ്ങൾ എങ്ങനെ നിറവേറ്റുന്നുവെന്ന് നമുക്കു കാണാം. ഒരു വിധ ത്തിൽ അല്ലെങ്കിൽ മറ്റൊരു വിധത്തിൽ, അവന്റെ ജനം അവനെ എത്ര കൂടെക്കൂടെ പരാജയപ്പെടുത്തിയാലും.

_ഈ ആഴ്ചയിലെ പാഠം പഠിച്ച് മേയ് 28 ശബ്ബത്തിനുവേണ്ടി നമുക്ക് ഒരുങ്ങാം._