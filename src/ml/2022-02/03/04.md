---
title:  കുറ്റകൃത്യം
date:   12/04/2022
---

`വായിക്കുക: ഉല്പത്തി 4:3-8. എന്ത് പ്രക്രിയയാണ് കയീനെ അവന്റെ സഹോദ രനെ കൊല്ലുന്നതിലേക്ക് നയിച്ചത്? 1 യോഹ. 3:12 ഉം കാണുക.`

കയീന്റെ പ്രതികരണം രണ്ടു വിധമാണ്: “കയീന് ഏറ്റവും കോപമുണ്ടായി, അവന്റെ മുഖം വാടി” (ഉല്പത്തി 4:5). അവന്റെ കോപം ജ്വലിച്ചത് ദൈവത്തോടും ഹാബേലിനോടുമാണ് എന്നു തോന്നുന്നു. കയീൻ ദൈവത്തോട് ദേഷ്യം ഉള്ളവൻ ആകാൻ കാരണം അവൻ ഒരു അധ്യായത്തിന്റെ ഇരയാണ് എന്ന് അവൻ ചിന്തിച്ചു. ഹാബേലിനോട് ദേഷ്യം ഉണ്ടാകാൻ കാരണം അവന് അവന്റെ സഹോദരനോട് അസൂയയായിരുന്നു. എന്തിനെക്കുറിച്ചുള്ള അസൂയ? യാഗം മാത്രമായിരുന്നോ? നിശ്ച യമായും ഈ ഏതാനും വാക്യങ്ങളിൽ വെളിപ്പെടുത്തിയിരിക്കുന്നതിനെക്കാൾ കൂടു തൽ രംഗങ്ങൾക്ക് പിന്നിൽ നടക്കുന്നുണ്ടായിരുന്നു. വിഷയങ്ങൾ എന്തുതന്നെ ആയാലും അവന്റെ യാഗം സ്വീകരിക്കാത്തതുകൊണ്ട് അവൻ നിരാശനായിരുന്നു.

ഉല്പത്തി 4:6 ലുള്ള ദൈവത്തിന്റെ രണ്ടു ചോദ്യ ങ്ങൾ കയീന്റെ രണ്ട് അവസ്ഥകളോട് ബന്ധപ്പെട്ടതായിരുന്നു. ദൈവം കയീനെ പഴിക്കുന്നില്ല എന്നത് ശ്രദ്ധിക്കുക. ആദാമിന്റെ കാര്യത്തിലെന്നപോലെ ദൈവം ചോദ്യങ്ങൾ ചോദിക്കുന്നു, ഉത്തരങ്ങൾ അവന് അറിയാത്തതുകൊണ്ടല്ല, പിന്നെയോ കയീൻ അവനെത്തന്നെ നോക്കി അവന്റെ സ്വന്തം അവസ്ഥയുടെ കാരണം അവൻ അറിയണമെന്ന് ദൈവം ആഗ്രഹിക്കുന്നതുകൊണ്ടാണ്. എപ്പോഴും എന്നപോലെ, വീഴ്ച ഭവിച്ച മനുഷ്യരെ ദൈവം വീണ്ടെടുക്കാൻ നോക്കുന്നു.

ആദ്യം, “നല്ലത് ചെയ്യാൻ” ദൈവം കയീനെ ആഹ്വാനം ചെയ്യുന്നു. ശരിയായ രീതിയിൽ പെരുമാറുവാൻ. അത് അനുതാപത്തിനും മനോഭാവമാറ്റത്തിനും വേണ്ടി യുള്ള ഒരു വിളിയായിരുന്നു. അവനോട് ക്ഷമിക്കപ്പെടുകയും അവൻ “സ്വീകരിക്ക പ്പെടുകയും' ചെയ്യുമെന്ന് ദൈവം കയീനോട് വാഗ്ദത്തം ചെയ്യുന്നു. ഒരർത്ഥത്തിൽ അവൻ പറയുന്നത് കയീന് ദൈവമുമ്പാകെ സ്വീകാര്യത ഉണ്ടാകുമെന്നാണ്. പക്ഷേ അത് ദൈവത്തിന്റെ നിബന്ധനകളിലായിരിക്കും അല്ലാതെ കയീന്റേതല്ല.

മറുഭാഗത്ത്, “പാപം വാതിൽക്കൽ കിടക്കുന്നു; അതിന്റെ ആഗ്രഹം നിങ്കലേക്ക് ആകുന്നു” (ഉല്പത്തി 4:7). ദൈവത്തിന്റെ ഉപദേശം പാപത്തിന്റെ വേരിനെ വെളി വാക്കിയിട്ടുണ്ട്. അത് കാണപ്പെടുന്നത് കയീനിൽ തന്നെയാണ്. ഇവിടെ വീണ്ടും ദൈവം കയീനെ ഉപദേശിക്കയാണ്. അവൻ പോകേണ്ട വഴിയിൽ അവനെ നയിക്കു ന്നതിന്. ദൈവത്തിന്റെ രണ്ടാമത്തെ ഉപദേശം ഈ പാപത്തോട് കാണിക്കേണ്ട മനോ ഭാവത്തെ സംബന്ധിക്കുന്നതാണ്. അത് വാതിൽക്കൽ കിടക്കയും അതിന്റെ “ആഗ്രഹം നിങ്കലേക്കും” ആകുന്നു. ദൈവം സ്വയ-നിയന്ത്രണം ശുപാർശ ചെയ്യുന്നു. നീ അതിന്മേൽ വാഴണം.” ഇതേ തത്വം യാക്കോബിൽ പ്രതിധ്വനിക്കുന്നു. അവിടെ അവൻ ഇങ്ങനെ വിശദീകരിക്കുന്നു. “ഓരോരുത്തൻ പരീക്ഷിക്കപ്പെടുന്നതു സ്വന്ത മോഹത്താൽ ആകർഷിച്ചു വശീകരിക്കപ്പെടുകയാൽ ആകുന്നു” (യാക്കോബ് 1:14). ഒടുവിൽ കയീന് അവന്റെ പാപത്തിന് മറ്റാരെയും കുറ്റപ്പെടുത്താനായില്ല, അവനെ മാത്രം. പൊതുവിൽ നമ്മുടെയെല്ലാം കാര്യത്തിലും ഇങ്ങനെ തന്നെയല്ലേ?