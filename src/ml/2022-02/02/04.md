---
title:  ദൈവമുമ്പാകെ ഒളിക്കുന്നു
date:   05/04/2022
---

`വായിക്കുക: ഉല്പത്തി 3:7-13. ദൈവമുമ്പാകെ ഒളിക്കണം എന്ന ആവശ്യം എന്തു കൊണ്ടാണ് ആദാമിനും ഹവ്വയ്ക്കും തോന്നിയത്?`

“നീ എവിടെ?” എന്ന ചോദ്യം ദൈവം എന്തുകൊണ്ടാണ് ചോദിച്ചത്? എങ്ങ നെയാണ് ആദാമും ഹവ്വയും അവരുടെ പെരുമാറ്റത്തെ ന്യായീകരിക്കാൻ ശ്രമിച്ചത്?

അവർ പാപം ചെയ്തശേഷം ആദാമിനും ഹവ്വയ്ക്കും നഗ്നരായി തോന്നിയതിനു കാരണം അവർക്ക് ദൈവത്തിന്റെ സാന്നിധ്യം പ്രതിഫലിപ്പിക്കുന്ന മഹിമയുടെ വസ്ത്രങ്ങൾ നഷ്ടമായതുകൊണ്ടാണ് (സങ്കീ. 8:5 കാണുക, സങ്കീ. 104:1,2 മായി താരതമ്യം ചെയ്യുക). ദൈവത്തിന്റെ സ്വരൂപം പാപത്താൽ സാധിക്കപ്പെട്ടു. “അവർ അരയാട ഉണ്ടാക്കി” (ഉല്പത്തി 3:7) എന്ന പദസമുച്ചയത്തിലെ “ഉണ്ടാക്കി” എന്ന ക്രിയ അതുവരെ സഷ്ടാവായ ദൈവത്തിനായി മാത്രം പ്രയോഗിച്ചതായിരുന്നു (ഉല്പത്തി 1:7,16,25 മുതലായവ). അവർ അവരുടെ പാപം മറെച്ചുവയ്ക്കാൻ ശ്രമിച്ച പ്പോൾ, അവർ സഷ്ടാവിന് പകരക്കാർ ആയതുപോലെയായിരുന്നു. പ്രവൃത്തിയാ ലുള്ള നീതീകരണം എന്ന് പൗലൊസ് അപലപിക്കുന്ന ഒരു പ്രവൃത്തി (ഗലാ. 2:16).

ദൈവം അവരെ സമീപിക്കുമ്പോൾ, വാഗ്പാടവമായ ചോദ്യം ചോദിക്കുന്നു “നീ എവിടെ?” (ഉല്പത്തി 3:9). ദൈവം കയീനോട് ചോദിക്കുന്ന അതേ തരത്തിലുള്ള ചോദ്യം (ഉല്പത്തി 4:9). നിശ്ചയമായും ചോദ്യങ്ങൾക്കുള്ള ഉത്തരങ്ങൾ ദൈവത്തി നറിയാമായിരുന്നു. അവന്റെ ചോദ്യങ്ങൾ ചോദിക്കപ്പെട്ടത് കുറ്റം ചെയ്തവരുടെ പ്രയോജനത്തിനായാണ്, അവർ ചെയ്തതെന്താണെന്ന് തിരിച്ചറിയാനും എന്നിരു ന്നാലും അതേസമയം അവരെ മാനസാന്തരത്തിലേക്കും രക്ഷയിലേക്കും നയിക്കു വാനും.

ആദ്യം, പാപകളിൽ സർവ്വസാധാരണമായി ഉള്ളതുപോലെ, ആദാമും ഹവ്വയും ആരോപണം ഒഴിവാക്കാൻ ശ്രമിക്കുകയും മറ്റുള്ളവരെ കുറ്റപ്പെടുത്തുകയും ചെയ്യുന്നു. ദൈവത്തിന്റെ ചോദ്യത്തിന് ദൈവം അവന് നല്കിയ സ്ത്രീയാണ് തെറ്റു കാരി എന്ന് ആദാം പ്രതികരിക്കുന്നു (ഉല്പത്തി 3:12). അവളാണ് അത് ചെയ്യുന്ന തിലേക്ക് അവനെ നയിച്ചത്. അത് അവളുടെ കുറ്റമായിരുന്നു (ദൈവത്തിന്റേതു കൂടിയാണെന്ന് സൂചന), അവന്റേതല്ല ഹവ്വ പ്രതികരിക്കുന്നത് പാമ്പാണ് അവളെ വഞ്ചിച്ചതെന്നാണ്. എബ്രായ ക്രിയ ആയ nasha “വഞ്ചിക്കുക” (ഉല്പത്തി 3:13 ൽ) എന്നതിനർത്ഥം മനുഷ്യർക്ക് തെറ്റായ പ്രതീക്ഷകൾ നല്കുകയും അവർ ശരിയായ കാര്യമാണ് ചെയ്യുന്നതെന്ന് അവരെ വിശ്വസിപ്പിക്കുകയുമാണ് (2 രാജാ. 19:10; യെശ. 37:10; യിരെ. 49:16).

അവളാണ് അവന് ഫലം നല്കിയതെന്ന് പറഞ്ഞ്, ആദാം സ്ത്രീയെ പഴിക്കുന്നു (ഇതിൽ അല്പം സത്യമുണ്ട്). ഹവ്വയാകട്ടെ പാമ്പാണ് തന്നെ വഞ്ചിച്ചതെന്ന് പറഞ്ഞ് പാമ്പിനെ പഴിക്കുന്നു (ഇതിലും അല്പം സത്യമുണ്ട്). എന്നാൽ ഒടുക്കം അവർ രണ്ടുപേരും കുറ്റക്കാരായിരുന്നു.

`അവർ ചെയ്തതിന് മറ്റാരെയോ കുറ്റപ്പെടുത്തുകയോ? ഇതേ കെണിയിൽ വീഴാൻ എന്തുകൊണ്ടാണ് നമുക്ക് അത്ര എളുപ്പമാകുന്നത്?`