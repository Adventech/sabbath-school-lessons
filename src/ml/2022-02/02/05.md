---
title:  പാമ്പിന്റെ വിധി
date:   06/04/2022
---

“ഞാൻ നിനക്കും സ്ത്രീക്കും നിന്റെ സന്തതിക്കും അവളുടെ സന്തതിക്കും തമ്മിൽ ശത്രുത്വം ഉണ്ടാക്കും. അവൻ നിന്റെ തല തകർക്കും നീ അവന്റെ കുതികാൽ തകർക്കും” (ഉല്പത്തി 3:15).

`ഇവിടെ പാമ്പിനോട് ദൈവം എന്തു പറഞ്ഞു, ഈ വാക്യങ്ങളിൽ എന്തു പ്രത്യാ ശയാണ് സൂചിപ്പിച്ചിരിക്കുന്നത്?`

പാമ്പിനോടുള്ള ദൈവത്തിന്റെ ന്യായവിധി അവൻ ആരംഭിക്കുന്നു കാരണം അവ നാണ് ഈ നാടകത്തിന് മുഴുവൻ തുടക്കം കുറിച്ചത്. ഈ സംഭവം വിവരണത്തിൽ പാമ്പ് മാത്രമാണ് ശപിക്കപ്പെട്ടിരിക്കുന്ന ഏകജീവി.

ഇവിടെ നാം “സൃഷ്ടിപ്പിന്റെ” ഒരു തരം നേരെ തിരിച്ചാക്കലിൽ എത്തിച്ചേരുന്നു. സൃഷ്ടിപ്പ് ജീവനിലേക്കും നന്മയുടെ അഭിനന്ദനത്തിലേക്കും അനുഗ്രഹത്തിലേക്കും നയിക്കുമ്പോൾ ന്യായവിധി മരണത്തിലേക്കും തിന്മയിലേക്കും ശാപങ്ങളിലേക്കും നയിക്കുന്നു - എന്നാൽ രക്ഷയുടെ പ്രത്യാശയിലേക്കും വാഗ്ദത്തത്തിലേക്കും. തകർക്കപ്പെട്ട പാമ്പ് പൊടി തിന്നുന്നതിന്റെ ശോകമായ ചിത്രത്തോട് ചേർന്ന് (ഉല്പത്തി 3:14) ഒരു പ്രവചനത്തിന്റെ രൂപത്തിൽ പ്രത്യക്ഷപ്പെടുന്ന മനുഷ്യരാശി ക്കുള്ള രക്ഷയുടെ പ്രത്യാശ വിളങ്ങുന്നു. ആദാമിനെയും ഹവ്വയെയും കുറ്റം വിധി ക്കുന്നതിനു മുമ്പുതന്നെ, വീണ്ടെടുപ്പിന്റെ വാഗ്ദത്തം ദൈവം അവർക്ക് നല്കി (ഉല്പത്തി 3:15). അതെ, അവർ പാപം ചെയ്തിട്ടുണ്ട്. അതെ, അവരുടെ പാപം മൂലം അവർ കഷ്ടപ്പെടും; അത്, അവരുടെ പാപം മൂലം അവർ മരിക്കയും ചെയ്യും.

എന്നാൽ ഇങ്ങനെയൊക്കെ ആണെങ്കിലും ആത്യന്തികമായ പ്രത്യാശയുണ്ട് രക്ഷ യുടെ പ്രത്യാശ.

`ഉല്പത്തി 3:15 നെ റോമർ 16:20; എബ്രാ. 2:14; വെളി. 12:17 എന്നിവയുമായി താര തമ്യം ചെയ്യുക. എങ്ങനെയാണ് ഈ വാക്യങ്ങളിൽ രക്ഷാപദ്ധതിയും അതേപോലെ തന്നെ വൻപോരാട്ടവും വെളിപ്പെടുത്തിയിരിക്കുന്നത്?`

വെളി. 2:14 ഉം ഉല്പത്തി 3:15 ഉം തമ്മിലുള്ള സമാന്തരങ്ങൾ ശ്രദ്ധിക്കുക: മഹാ സർപ്പം (പാമ്പ്) സന്തതിയോട് (പുത്രൻ) കോപിച്ചു (ശ്രതുത). ഏദനിലെ സ്ത്രീയും വെളിപ്പാട് 12:17 ലെ സ്ത്രീയും വീഴ്ചയോടെ ഏദനിലേക്ക് നീണ്ട പോരാട്ടം (വൻ പോരാട്ടം) കാലാന്ത്യത്തോളം തുടരും. എന്നിരുന്നാലും സാത്താന്റെ തോൽവിയുടെ വാഗ്ദത്തം നേരത്തെ തന്നെ ഏദനിൽ നല്കപ്പെട്ടിരുന്നു, അതിൽ അവന്റെ തല തകർക്കപ്പെടും. വെളിപ്പാടിൽ കൂടുതൽ വ്യക്തമായി വെളിപ്പെടുത്തിയിരിക്കുന്നു. അത് അവന്റെ അന്തിമ ചരമത്തെ ചിത്രീകരിക്കുന്നു (വെളി. 20:10).

അതായത്, ആരംഭം മുതൽ തന്നെ തിന്മയെക്കുറിച്ചുള്ള അറിവിനാൽ വന്നുഭവിച്ച ഭയാനകമായ കുഴപ്പത്തിൽനിന്ന് പുറത്തേക്കുള്ള ഒരു വഴിയുണ്ടാവും എന്ന പ്രത്യാശ മാനവരാശിക്ക് നല്കപ്പെട്ടിരുന്നു. നമുക്കെല്ലാം ഇപ്പോൾ തന്നെ പങ്കുവെക്കാവുന്ന ഒരു പ്രത്യാശ.

`പാപവും തിന്മയും ഭൂമിയിൽ ആരംഭിച്ച ഏദനിൽ തന്നെ, ദൈവം രക്ഷാപദ്ധതി വെളിപ്പെടുത്തി എന്നത് എന്തുകൊണ്ടാണ് ഇത് ആശ്വാസകരമായിരിക്കുന്നത്?`