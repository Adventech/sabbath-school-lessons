---
title:  വിലക്കപ്പെട്ട കനി
date:   04/04/2022
---

`വായിക്കുക: ഉല്പത്തി 2:16,17; 3:1-6 (യോഹ. 8:44 ഉം കാണുക).`

ആദാമിനോടുള്ള ദൈവത്തിന്റെ കല്പനയുടെ വാക്കുകളും സ്ത്രീയോടുള്ള സാത്താന്റെ വാക്കുകളും താരതമ്യം ചെയ്യുക. സംഭാഷണങ്ങളിലെ വ്യത്യാസങ്ങൾ എന്താണ്. ഈ വ്യത്യാസങ്ങളുടെ അർത്ഥം എന്താണ്?

ആദാമുമായുള്ള ദൈവത്തിന്റെ സംഭാഷണത്തിന്റെ സമാന്തരങ്ങൾ ശ്രദ്ധിക്കുക (ഉല്പത്തി 2:16,17). പാമ്പുമായുള്ള ഹവ്വയുടെ സംഭാഷണവും. ഇപ്പോൾ പാമ്പ് ദൈവ ത്തിന് പകരക്കാരനായെന്നും ദൈവത്തിനറിയുന്നതിനെക്കാൾ അവനറിയാമെന്നും തോന്നും വിധമാണ് അത്. ആദ്യം, അവൻ വെറുതെ ഒരു ചോദ്യം ചോദിച്ചു. ഒരു പക്ഷേ സ്ത്രീ ദൈവത്തെ തെറ്റിദ്ധരിച്ചു എന്നു സൂചിപ്പിച്ചുകൊണ്ട്. എന്നാൽ പിന്നീട് ദൈവത്തിന്റെ ഉദ്ദേശ്യത്തെ പരസ്യമായി ചോദ്യം ചെയ്യുകയും ദൈവത്തെ നിഷേ ധിക്കയും ചെയ്തു.

രണ്ടു വിഷയങ്ങളെ സംബന്ധിക്കുന്നതാണ് സാത്താന്റെ ആക്രമണം. മരണവും നന്മതിന്മകളെക്കുറിച്ചുള്ള അറിവും. ദൈവം വ്യക്തമായും ശക്തമായും അവരുടെ മരണം ഉറപ്പായിരിക്കും എന്നു പറഞ്ഞപ്പോൾ (ഉല്പത്തി 2:17) അതിനു വിരുദ്ധമായി, അവർ മരിക്കില്ല എന്നും മനുഷ്യർ അമർത്യരാണെന്ന് സാത്താൻ പറഞ്ഞു (ഉല്പത്തി 3:4). ഫലം തിന്നരുതെന്ന് ദൈവം ആദാമിനെ വിലക്കിയപ്പോൾ (ഉല്പത്തി 2:17) അത് തിന്നുന്നതിലൂടെ അവർ ദൈവത്തെപോലെ ആകും എന്ന് പറഞ്ഞുകൊണ്ട് സാത്താൻ അവരെ പ്രോത്സാഹിപ്പിച്ചു (ഉല്പത്തി 3:5).

ദൈവത്തെ അനുസരിക്കാതെ വിലക്കപ്പെട്ട കനി ഭക്ഷിപ്പാൻ സ്ത്രീ തീരുമാ നിച്ചു. ഉടൻതന്നെ, ദൈവം ഇനിമേലിൽ ഇല്ല എന്നും അവന് പകരമായി അവൾതന്നെ ആണെന്നും വിധം അവൾ പെരുമാറിയത് സങ്കടകരമാണ്. വേദപുസ്തക വാക്യം ഈ വ്യക്തിത്വമാറ്റത്തെ സൂചിപ്പിക്കുന്നു ഹവ്വ ദൈവത്തിന്റെ ഭാഷ ഉപയോഗിക്കുന്നു. വിലക്കപ്പെട്ട കനിയെക്കുറിച്ചുള്ള ഹവ്വയുടെ വിലയിരുത്തൽ, “കാണാൻ... നല്ലത്” (ഉല്പത്തി 3:6) എന്നത് നമ്മെ തന്റെ സൃഷ്ടിപ്പിനെക്കുറിച്ചുള്ള ദൈവത്തിന്റെ വില യിരുത്തലിനെ ഓർമ്മിപ്പിക്കുന്നു. “നല്ലതെന്ന്... ദൈവം കണ്ടു” (ഉല്പത്തി 1:4 മുത ലായവ).

ഈ രണ്ട് പരീക്ഷകളും അമർത്യരാകുന്നതിന്റെയും ദൈവത്തെപ്പോലെ ആകു ന്നതും പുരാതന മിസയീം ഗ്രീക്ക് മതങ്ങളുടെ അമർത്യത എന്ന ആശയത്തിന്റെ വേരിലൂന്നിയതാണ്. ഒരു ദിവ്യഗുണമാണെന്ന് അവർ കരുതിയ, അമർത്യതയ്ക്ക വേണ്ടിയുള്ള ആഗ്രഹം, അമർത്യതയ്ക്കുവേണ്ടി ദിവ്യത്വം തേടുവാൻ അവരെ പ്രേരി പ്പിച്ചു. കാപട്യം നിറഞ്ഞ ഈ തരത്തിലുള്ള ചിന്താഗതി യെഹൂദാ-ക്രിസ്തീയ സംസ്കാരങ്ങളിൽ കടന്നുകയറുകയും ആത്മാവിന്റെ അമർത്യത എന്ന വിശ്വാസ ത്തിന് ജന്മം കൊടുക്കുകയും ചെയ്തു. ഇന്നും ഇത് അനേക സഭകളിൽ നിലകൊ ള്ളുന്നു. മനുഷ്യരുടെ പ്രകൃതത്തെയും മരിച്ചവരുടെ അവസ്ഥയെയും കുറിച്ചുള്ള നമ്മുടെ അറിവ് എങ്ങനെയാണ് ഈ അപകടകരമായ വഞ്ചനക്കെതിരെ ശക്ത മായ സംരക്ഷണം നല്കുന്നത്?