---
title:  ഒരു ഭാഷ
date:   26/04/2022
---

`വായിക്കുക: ഉല്പത്തി 11:1-4. “ഭൂമിയിലൊക്കെയും” ഉള്ള മനുഷ്യർക്ക് ഐക്യം കൈവരിക്കുവാൻ എന്തുകൊണ്ടാണ് അതിയായ ആഗ്രഹമുണ്ടായത്?`

“ഭൂമിയിലൊക്കെയും” എന്ന പദസമുച്ചയം ഒരു ചെറിയകൂട്ടം ആളുകളെ കുറി ക്കുന്നു, ജലപ്രളയത്തിനുശേഷം ജീവനോടിരുന്നവർ. ഈ കൂടിവരവിന്റെ കാരണം വളരെ വ്യക്തമായി കാണിച്ചിരിക്കുന്നു: സ്വർഗ്ഗത്തോളം എത്തുന്ന ഒരു ഗോപുരം അവർക്ക് പണിയണമായിരുന്നു (ഉല്പത്തി 11:4). വാസ്തവത്തിൽ, അവരുടെ യഥാർത്ഥ ഉദ്ദേശ്യം സഷ്ടാവായ ദൈവത്തിന്റെ തന്നെ സ്ഥാനം ഏറ്റെടുക്കുക എന്ന തായിരുന്നു: സുപ്രധാനമായി, ജനത്തിന്റെ ഉദ്ദേശ്യങ്ങളുടെയും പ്രവർത്തനങ്ങളു ടെയും വർണ്ണന സൃഷ്ടിപ്പിൻ വിവരണത്തിലുള്ള ദൈവത്തിന്റെ ഉദ്ദേശങ്ങളും പ്രവൃത്തികളും പ്രതിധ്വനിക്കുന്നു: “അവർ തമ്മിൽ” (ഉല്പത്തി 11:3,4 നെ ഉല്പത്തി 1:6,9,14 മുതലായവയുമായി താരതമ്യപ്പെടുത്തുക) “നമുക്ക് പണിയാം” (ഉല്പത്തി 11:3,4 നെ ഉല്പത്തി 1:26 മായി താരതമ്യം ചെയ്യുക). അവരുടെ ഉദ്ദേശ്യം വളരെ വ്യക്തമായി രേഖപ്പെടുത്തിയിരിക്കുന്നു. “നമുക്ക് ഒരു പേരുണ്ടാക്കുക” (ഉല്പത്തി 11:4), ദൈവത്തിനായി മാത്രം ഉപയോഗിക്കുന്ന ഒരു പദപ്രയോഗം (യെശ. 63:12,14).

ചുരുക്കത്തിൽ, ബാബേലിന്റെ പണിക്കാർ സഷ്ടാവായ ദൈവത്തെ മാറ്റി പ്രതി ഷ്ഠിക്കാം എന്ന തെറ്റായ ആശയത്തെ താലോലിച്ചു (അത് ആരുടെ പ്രചോദനം കൊണ്ടാണെന്ന് നമുക്കറിയാം, അല്ലേ? യെശ. 14:14 കാണുക). ജലപ്രളയത്തിന്റെ ഓർമ്മ ഉറപ്പായും അവരുടെ പദ്ധതിയിൽ ഒരു പങ്ക് വഹിച്ചിരുന്നിരിക്കാം. ഇനിയൊരു ജലപ്രളയം ഉണ്ടായാൽ അതിൽ നിന്നും രക്ഷ നേടുന്നതിന് അവർ ഒരു ഉയരമുള്ള ഗോപുരം പണിതു, ദൈവത്തിന്റെ വാഗ്ദത്തം ഉണ്ടായിട്ടുകൂടി. ബാബിലോൺ നഗ രത്തിന്റെ നിർമ്മാണത്തിൽ, പദ്ധതി പാളിയെങ്കിലും ബാബിലോൺ പാരമ്പര്യത്തിൽ ആ ഓർമ്മ സൂക്ഷിക്കപ്പെട്ടിട്ടുണ്ട്. സ്വർഗ്ഗത്തിൽ എത്തി ദൈവത്തെ മറിച്ചിടാമെന്ന ശ്രമം ബാബിലോൺ ആത്മാവിനെ വിശേഷിപ്പിക്കുന്നു.

ഇതിനാലാണ് ദാനീയേലിന്റെ പുസ്തകത്തിലും ബാബേൽ ഗോപുരത്തിന്റെ കഥ ഒരു പ്രധാന വിഷയമായിരിക്കുന്നത്. ബാബേൽ ഗോപുരത്തിന്റെ കഥ പരിചയപ്പെ ടുത്തുന്ന ഷിനാർ ദേശത്തെക്കുറിച്ചുള്ള സൂചന (ഉല്പത്തി 11:2), ദാനീയേലിന്റെ പുസ്തകത്തിന്റെ ആരംഭത്തിൽ വീണ്ടും പ്രത്യക്ഷപ്പെടുന്നു. നെബൂഖദ്നേസ്സർ യെരൂ ശലേം ദൈവാലയത്തിന്റെ സാധനങ്ങൾ കൊണ്ടുവന്ന സ്ഥലം വ്യക്തമാക്കുവാൻ (ദാനീ. 1:2). പുസ്തകത്തിലെ മറ്റനേകം പാഠഭാഗങ്ങളിൽ, നെബൂഖദ്നേസ്സർ സ്വർണ്ണ ബിംബം സ്ഥാപിച്ച സംഭവം ഒരുപക്ഷേ അതേ സ്ഥലത്ത് അതേ “സമതലത്തിൽ” ആയിരിക്കും ഏറ്റവും ദൃഷ്ടാന്തമായിട്ടുള്ളത്. അന്ത്യകാലത്തെക്കുറിച്ചുള്ള അവന്റെ ദർശനങ്ങളിൽ, ദാനീയേൽ ഇതേ രംഗം കാണുന്നു. ഭൂമിയിലെ ജാതികളൊക്കെയും ചേർന്ന് ദൈവത്തിനെതിരായി ഐക്യം ഉണ്ടാക്കുന്നത് (ദാനീ. 2:43; 11:43-45 നെ വെളി. 16:14-16 മായി താരതമ്യം ചെയ്യുക). ഇവിടെ പരാജയപ്പെടുത്തുന്നുവെങ്കിലും ബാബേലിൽ സംഭവിച്ചതുപോലെ തന്നെ.

ഒരു പ്രശസ്തനായ മതേതര ഫ്രഞ്ച് എഴുത്തുകാരൻ കഴിഞ്ഞ നൂറ്റാണ്ടിൽ ഇങ്ങനെ പറഞ്ഞു, “മനുഷ്യകുലത്തിന്റെ പ്രധാന ഉദ്ദേശ്യം “ദൈവമാകുക” എന്ന താണ്. ഹവ്വയിൽ ആരംഭിച്ച് (ഉല്പത്തി 3:5) നമ്മുടെ കാര്യവും എങ്ങനെയാണ്, ഈ അപകടകരമായ കള്ളത്തിലേക്ക് ആകർഷിക്കപ്പെടുന്നത്?