---
title:  ബാബേലും സകല ജാതികളും
date:   23/04/2022
---

### ഈ ആയാഴ്ചയിലെ പാഠത്തിനായി വായിക്കുക: ഉല്പത്തി 9:18; 11:9; ലൂക്കൊസ്
10:1; മത്തായി 1:1-17; ലൂക്കൊസ് 1:26-33; സങ്കീ. 139:7-12; ഉല്പത്തി 1:28; 9:1.

> <p>മനഃപാഠവാക്യം</p>
> “സർവ്വഭൂമിയിലെയും ഭാഷ യഹോവ അവിടെവച്ചു കലക്കി ക്കളകയാൽ അതിനു ബാബേൽ എന്നു പേരായി; യഹോവ അവരെ അവിടെനിന്നു ഭൂതലത്തിൽ എങ്ങും ചിന്നിച്ചുകളഞ്ഞു” (ഉല്പത്തി 11:9).

ജലപ്രളയത്തിന് ശേഷം വേദപുസ്തകവിവരണത്തിന്റെ ശ്രദ്ധ വ്യക്തികളിലേക്ക് തിരിയുന്നു. നോഹ, അവന്റെ മൂന്ന് പുത്രന്മാർ ശേം, ഹാം, ഹാഫൈത്ത്. കനാന്റെ പിതാവായ ഹാമിന്റെ മേലുള്ള പ്രത്യേക ശ്രദ്ധ (ഉല്പത്തി 10:6,15). “കനാൻ” എന്ന വാഗ്ദത്ത നാടിന്റെ ആശയം അവതരിപ്പിക്കുന്നു (ഉല്പത്തി 12:5). അബ്രഹാമിന്റെ ഒരു പ്രതീക്ഷ, അവന്റെ അനുഗ്രഹം സർവ്വ ജാതികളിലേക്കും (ഉല്പത്തി 12:3).

എന്നിരുന്നാലും, ബാബേൽ ഗോപുരം കാരണം ആ വംശം മുറിയുന്നു (ഉല്പത്തി 11:1-9). ഒരിക്കൽ കൂടി, മനുഷ്യരാശിക്കായുള്ള ദൈവത്തിന്റെ പദ്ധതികൾ തട പ്പെ ടുന്നു. എന്താണോ ഒരനുഗ്രഹം ആകേണ്ടിയിരുന്നത്, സകലജാതികളുടെയും ജനനം മറ്റൊരു ശാപത്തിനുള്ള മറ്റൊരു സന്ദർഭമായി തീരുന്നു. ദൈവത്തിന്റെ സ്ഥാനം ഏറ്റെടുക്കുന്നതിനായി ജാതികൾ ഒരുമിക്കുന്നു; ദൈവം ന്യായവിധികൊണ്ട് അവരോട് പ്രതികരിക്കുന്നു. തുടർന്നുണ്ടാകുന്ന ആശയക്കുഴപ്പത്തിൽ, ജനങ്ങൾ ലോകമെമ്പാടും ചിതറുന്നു (ഉല്പത്തി 11:8) അപ്രകാരം “ഭൂമിയിൻ നിറവിൽ” (ഉല്പത്തി 9:1) എന്നുള്ള ദൈവത്തിന്റെ ആദ്യപദ്ധതി പൂർത്തീകരിക്കുന്നു.

ഒടുവിൽ മാനുഷിക ദുഷ്ടത ഉണ്ടായിട്ടുകൂടി ദൈവം തിന്മയെ നന്മയാക്കി മാറ്റുന്നു. എപ്പോഴുമെന്നപോലെ അവസാന വാക്ക് അവന്റേതാണ്. അവന്റെ പിതാ വിന്റെ കൂടാരത്തിലുള്ള ഹാമിന്റെ ശാപവും (ഉല്പത്തി 9:21,22) ബാബേൽ ഗോപുര ത്തിൽ ആശയക്കുഴപ്പം നേരിട്ട ജാതികളുടെ ശാപവും (ഉല്പത്തി 11:9) ആത്യന്തിക മായി ജാതികൾക്ക് ഒരനുഗ്രഹമായിത്തീരും.

_ഈ ആഴ്ചയിലെ പാഠം പഠിച്ച് ഏപ്രിൽ 30 ശബ്ബത്തിനുവേണ്ടി നമുക്ക് ഒരുങ്ങാം._