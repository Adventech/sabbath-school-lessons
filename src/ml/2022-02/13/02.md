---
title:  യാക്കോബ് യോസേഫിനടുത്തേക്ക് പോകുന്നു
date:   19/06/2022
---

`വായിക്കുക: ഉല്പത്തി 46. യാക്കോബിന്റെ കനാനിൽ നിന്നുള്ള പുറപ്പെടലിന്റെ പ്രാധാന്യം എന്ത്?`

കനാനിലുള്ള അവന്റെ സ്ഥലം വിട്ടുപോകുമ്പോൾ യാക്കോബ് നിറയെ പ്രത്യാശ യിലാണ് ഇനിമേലിൽ അവന് വിശപ്പുണ്ടാകില്ല എന്ന ഉറപ്പും യോസേഫ് ജീവനോ ടെയുണ്ടെന്ന സുവാർത്തയും വാഗ്ദത്തദേശം വിട്ടുപോകാൻ വേണ്ടുന്ന ചലനശക്തി അവന് നല്കിയിരിക്കണം.

യാക്കോബിന്റെ പുറപ്പെടൽ അബ്രഹാമിന്റെ അനുഭവത്തെ പ്രതിധ്വനിക്കുന്നു. അബ്രഹാമിന്റെ കാര്യത്തിൽ അവൻ വാഗ്ദത്ത നാട്ടിലേക്ക് പോകയായിരുന്നു. അബ്രഹാം ദൈവത്തിൽ നിന്നു കേട്ട അതേ വാഗ്ദത്തമാണ് യാക്കോബും കേട്ടത്. "അവനെ ഒരു വലിയ ജാതിയാക്കും” (ഉല്പത്തി 46:3 നെ ഉല്പത്തി 12:1 മായി താര തമ്യം ചെയ്യുക) എന്ന വാഗ്ദത്തം. ഇവിടെയുള്ള ദൈവവിളി അബ്രഹാമുമായുള്ള ഉടമ്പടിയെ ഓർപ്പിക്കുന്നു. രണ്ട് സന്ദർഭങ്ങളിലും ദൈവം ആ ഉറപ്പ് നല്കുന്ന വാക്കു കൾ ഉപയോഗിക്കുന്നു “ഭയപ്പെടേണ്ട” (ഉല്പത്തി 10:3 നെ ഉല്പത്തി 15:1 മായി താരതമ്യപ്പെടുത്തുക). അത് മഹത്വകരമായ ഒരു ഭാവിയുടെ വാഗ്ദത്തത്തെ ഉൾക്കൊ ള്ളുന്നു. മിസ്രയീമിലേക്ക് പോയ യിസ്രായേൽ മക്കളുടെ വിശദമായ പേരുകൾ, അവന്റെ പുത്രിമാർ ഉൾപ്പെടെ (ഉല്പത്തി 46:7), അവന് കുഞ്ഞില്ലാതിരുന്നപ്പോൾ പോലും ദൈവം അബ്രഹാമിന് നല്കിയ വാഗ്ദത്തത്തെ ഇത് ഓർമ്മിപ്പിക്കുന്നു. "എഴുപത്” എന്ന സംഖ്യ (യാക്കോബും യോസേഫും അവന്റെ രണ്ട് പുത്രന്മാരും ഉൾപ്പെടെ) പൂർണ്ണതയുടെ ആശയത്തെ പ്രകടിപ്പിക്കുന്നു. മിസ്രയീമിലേക്ക് പോകുന്ന “സകലരും യിസ്രായേല്യരാണ്.” 70 എന്ന സംഖ്യ ജാതികളുടെ എണ്ണത്തോട് യോജിക്കുന്നു എന്നതും പ്രധാനമാണ് (ഉല്പത്തി 10) ഇത് അഭിപ്രായപ്പെടുന്നത് സകല ജാതികളുടെയും വിധിയും യാക്കോബിന്റെ യാത്രയിൽ അപകടത്തിലാണെ ന്നാണ്.

ഈ സത്യം കൂടുതൽ വെളിവാകുന്നത് വർഷങ്ങൾക്കുശേഷം മാത്രമാണ്. ക്രൂശിനും രക്ഷാപദ്ധതിയുടെ പൂർണ്ണ വെളിപ്പെടുത്തലിനുശേഷവും അത് നിശ്ചയ മായും എല്ലായിടത്തുമുള്ള സകല മനുഷ്യർക്കും വേണ്ടിയാണ്. അബ്രഹാമിന്റെ സന്തതിക്കു മാത്രമല്ല. മറ്റൊരുവിധത്തിൽ പറഞ്ഞാൽ ഈ കുടുംബത്തെ സംബ ന്ധിക്കുന്ന കഥകൾ എത്ര രസകരമാണെങ്കിലും അബ്രഹാമിന്റെ സന്തതി നമുക്ക് അവയിൽനിന്ന് എന്തു പാഠങ്ങൾ എടുക്കാമെങ്കിലും ഈ വിവരണങ്ങൾ ദൈവവചന ത്തിലുള്ളതിനു കാരണം അവ രക്ഷാപദ്ധതിയുടെ ഭാഗമായതുകൊണ്ടാണ്; ഈ വീഴ്ച ഭവിച്ച ഗോളത്തിൽ സാധ്യമായ അനേകർക്കും രക്ഷാപദ്ധതി കൊണ്ടുവരുവാ നുള്ള ദൈവത്തിന്റെ രക്ഷാപദ്ധതിയുടെ ഭാഗമായതുകൊണ്ടാണ്.

“യെഹൂദൻ എന്നും യവനൻ എന്നും വ്യത്യാസമില്ല; എല്ലാവർക്കും കർത്താവ് ഒരുവൻ തന്നെ; അവൻ തന്നെ വിളിച്ചപേക്ഷിക്കുന്ന എല്ലാവർക്കും നല്കുവാൻ തക്കവണ്ണം സമ്പന്നൻ ആകുന്നു” (റോമർ 10:12,13). സുവിശേഷത്തിന്റെ സാർവ്വത്രി കതയെ കാണിക്കുന്ന എന്താണ് പൗലൊസ് ഇവിടെ പറയുന്നത്? കൂടുതൽ പ്രധാ നമായി, ഒരു സഭയെന്ന നിലയിൽ സുവിശേഷം പ്രചരിപ്പിക്കാൻ നാം എന്താണ് ചെയ്യേണ്ടത് എന്നതിനെ സംബന്ധിച്ച് ഈ വാക്കുകൾ നമ്മോട് എന്തു പറയുന്നു?