---
title:  അബ്രഹാമുമായുള്ള നിയമം (ഉടമ്പടി)
date:   07/05/2022
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 15; 19:29; റോമർ 4:3,4,9,22; ഗലാ. 4:21-31; റോമർ 4:11; 9:9; ആമോസ് 4:11.

> <p>മനഃപാഠവാക്യം</p>
> “അതിന് അബാം കർത്താവായ യഹോവേ, നീ എനിക്ക് എന്തു തരും? ഞാൻ മക്കളില്ലാത്തവനായി നടക്കുന്നുവല്ലോ; എന്റെ അവകാശി ദമ്മേശെ ക്കുകാരനായ ഈ എലേസർ അതേ എന്തു പറഞ്ഞു” (ഉല്പത്തി 15:2).

ഉല്പത്തി 15 ഓടെ, ദൈവം അബ്രാമുമായുള്ള നിയമം നിയമവിധേയമാക്കുന്ന നിർണ്ണായക നിമിഷത്തിൽ നാം എത്തുന്നു. അബ്രഹാമ്യ ഉടമ്പടി എന്നത് രണ്ടാ മത്തെ ഉടമ്പടിയാണ്, നോഹയുമായുള്ള ഉടമ്പടിക്കുശേഷം.

നോഹയുടെ ഉടമ്പടി പോലെ, അബ്രഹാമിന്റെ ഉടമ്പടിയിലും മറ്റ് ജാതികൾ ഉൾപ്പെട്ടിരിക്കുന്നു. കാരണം ആത്യന്തികമായി, അബ്രഹാമുമായുള്ള ഉടമ്പടി എന്നത് നിത്യഉടമ്പടിയുടെ ഭാഗമാണ്, അത് മാനവരാശിക്ക് ഒന്നാകെയുള്ളതാണ് (ഉല്പത്തി 17:7; എബ്രാ. 13:20).

അബ്രഹാമിന്റെ ജീവിതത്തിന്റെ ഈ കഥ ചിരിയും ഭയവും നിറഞ്ഞതാണ്. അബാം ഭയമുള്ളവനാണ് (ഉല്പത്തി 15:1), അതുപോലെ തന്നെയാണ് സാറായും (ഉല്പത്തി 18:15), ഹാഗറും (ഉല്പത്തി 21:17). അബാം ചിരിക്കുന്നു (ഉല്പത്തി 17:17) സാറായും (ഉല്പത്തി 18:12) യിശ്മായേലും ചിരിച്ചു (ഉല്പത്തി 21:9). ഈ അദ്ധ്യായ ങ്ങൾ മാനുഷിക ഊഷ്മളതയും മൃദുല വികാരങ്ങളും കൊണ്ട് അലയടിക്കുന്നു. അബാം ദുഷ്ടന്മാരായ സോദോം നിവാസികളുടെ രക്ഷയിൻ അന്യാവേശമുള്ളവ നാണ്; അവൻ സാറായോടും ഹാഗറിനോടും ലോത്തിനോടും കരുതലുള്ളനും ആ മൂന്ന് വിദേശികളോട് ആതിഥ്യമര്യാദയുള്ളവനുമാണ് (ഉല്പത്തി 18:2-6).

ഈ പശ്ചാത്തലത്തിലാണ് അവന്റെ പേര് സൂചിപ്പിക്കുന്നതുപോലെ ശ്രേഷ്ഠ തയും മാന്യതയും ഉള്ള അബാം തന്റെ പേര് അബ്രഹാം എന്ന് മാറ്റുന്നത്, അതിന്റെ അർത്ഥം “ബഹുജാതികളുടെ പിതാവ്” എന്നാണ് (ഉല്പത്തി 17:5). അപ്രകാരം, അബ്രഹാമിലൂടെയുള്ള ഉടമ്പടിയിലൂടെ ദൈവം ചെയ്യാൻ ഉദ്ദേശിക്കുന്നതിന്റെ സാർവ്വ തിക പ്രകൃതത്തിന്റെ കൂടുതൽ സൂചനകൾ നാം ഇവിടെ കാണുന്നത്.

_ഈ ആഴ്ചയിലെ പാഠം പഠിച്ച് മേയ് 14 ശബ്ബത്തിനുവേണ്ടി നമുക്ക് ഒരുങ്ങാം._