---
title:  ഒരു വ്യത്യസ്തതരത്തിലുള്ള ഒരു മശീഹ
date:   01/08/2024
---

`വായിക്കുക: മര്‍ക്കൊ. 6:34-52. യേശുവും തന്‍റെ ശിഷ്യന്മാരും എപ്രകാരമുള്ള പ്രശ്നമാണ് നേരിട്ടത്, അത് അവര്‍ എങ്ങനെ പരിഹരിച്ചു?`

ശിഷ്യന്മാരുടെ ദൗത്യത്തില്‍നിന്ന് അവര്‍ മടങ്ങിയതിനുശേഷം, വിശ്രമിക്കുന്നതിന് ഗലീലാക്കടലിന്‍റെ ഒരു ഒറ്റപ്പെട്ട തീരത്ത് പോയി. അവര്‍ക്കു മുമ്പില്‍ ആ ദേശത്ത് ഒരു 5000 പേരോളം വരുന്ന പുരുഷാരം എത്തിയിരുന്നു. അവര്‍ ഇടയനില്ലാത്ത ആടുകളെപ്പോലെയാണെന്ന് യേശു കണ്ടു. ആ ദിവസം മുഴുവനും യേശു അവരെ പഠിപ്പിച്ചു.

വൈകുന്നേരമായപ്പോള്‍, ഭക്ഷണം കണ്ടെത്തുന്നതിന് ഈ പുരുഷാരത്തെ പറഞ്ഞയയ്ക്കേണം എന്നു ശുപാര്‍ശ ചെയ്തു. എന്നാല്‍ അവര്‍ക്കു ഭക്ഷണം കൊടുപ്പാന്‍ യേശു അവരോട് ആവശ്യപ്പെട്ടു. പ്രശ്നം എങ്ങനെ പരിഹരിക്കണമെന്ന് ശിഷ്യന്മാര്‍ മാനുഷിക വീക്ഷണത്തില്‍ ചിന്തിക്കുകയാണെന്ന് തുടര്‍ന്നുള്ള സംഭാഷണം ചിത്രീകരിക്കുന്നു (മര്‍ക്കൊ. 6:35-38). എങ്ങനെയായിരുന്നാലും, ഈ വലിയ പുരുഷാരത്തെ അഞ്ചപ്പവും രണ്ട് മീനുംകൊണ്ട് അത്ഭുകരമായി പോഷിപ്പിച്ചതിലൂടെ യേശു ഈ പ്രശ്നത്തിന് പരിഹാരം കണ്ടെത്തി.

ഈ കഥയുടെ സവിശേഷതകള്‍ യേശുവിന്‍റെ നാളിലെ മശീഹയെക്കുറിച്ചുള്ള ജനപ്രിയ സങ്കല്പത്തില്‍ ഉള്‍പ്പെടുന്നു. യിസ്രായേലിനെ അവളുടെ ശത്രുക്കളില്‍നിന്ന് വിടുവിക്കുകയും നീതിയും സമാധാനവും സ്ഥാപിക്കുകയും ചെയ്യുമെന്നതായിരുന്നു പ്രതീക്ഷ. ഒരു മരുഭൂമിയിലെ ഒരു വലിയ കൂട്ടം മനുഷ്യര്‍ കലാപത്തിന്‍റെ സൈനിക മുഖമുദ്രകള്‍ വഹിച്ചു (യോഹ. 6:14,15; അ.പ്ര. 21:3. ഇവ തമ്മില്‍ താരതമ്യം ചെയ്യുക).

സംഖ്യാപുസ്തകം 27:17 ല്‍ നിന്നുള്ള ഭാഗികമായ ഉദ്ധരണി, തനിക്കുശേഷം യിസ്രായേലിന് ഒരു നേതാവിനെ നിയമിക്കുവാന്‍ മോശെ ആവശ്യപ്പെടുന്നിടത്ത് ഇടയനില്ലാത്ത ആടുകളെപ്പോലെ യേശു ജനത്തെ കാണുന്നുവെന്ന പരാമര്‍ശം ഈ ധാരണയെ ശക്തിപ്പെടുത്തുന്നു.

ദൈവജനത്തിനുവേണ്ടിയുള്ള ഒരു ഇടയനെക്കുറിച്ചുള്ള ഈ പദാവലി പഴയനിയമത്തില്‍ മറ്റൊരിടത്ത് പ്രത്യക്ഷപ്പെടുന്നത്, സ്വഭാവാനുസാരേണ യിസ്രായേലിന് ഒരു നേതാവോ രാജാവോ ഇല്ലെന്നതിനെ പരാമര്‍ശിക്കുന്നു (1 രാജാ. 22:17; 2 ദിന. 18:16; യെഹെ. 34:5,6 എന്നിവയും താരതമ്യം ചെയ്യുക).

എന്നിരുന്നാലും, യേശു അവരുടെ തെറ്റായ പ്രതീക്ഷകളെ നേരിടുന്നില്ല. പകരം ശിഷ്യന്മാരെ പറഞ്ഞുവിടുകയും പുരുഷാരത്തെ പിരിച്ചുവിടുകയുമാണ് ചെയ്തത്. റോമിനെതിരേ ഒരു മത്സരം അഴിച്ചുവിടാതെ താന്‍ എന്താണ് ചെയ്തത്. പ്രാര്‍ത്ഥിക്കുന്നതിന് താന്‍ ഒരു മലയിലേക്കു പിന്‍വാങ്ങി - ജനം പ്രതീക്ഷിക്കാത്തതായിരുന്നു അത്.

യിസ്രായേലിനെ വിടുവിക്കുവാന്‍ വേണ്ടിയുള്ള ഒരു രാജാവെന്നവിധം ഒരു മശീഹ വേണമെന്ന പൊതുകാഴ്ചപ്പാടിന്‍റെ സ്ഥാനത്ത് പാപത്തിന്‍റെ അടിമത്വത്തില്‍നിന്ന് ജനത്തെ വിടുവിക്കുവാന്‍ അവന്‍ വന്നു.

അവന്‍ പ്രകൃതിയുടെ നാഥനാണെന്നാണ് വെള്ളത്തിനുമീതെയുള്ള അവന്‍റെ നടത്തം ശിഷ്യന്മാരെ കാണിച്ചത്. എന്നാല്‍ അവന്‍ ഭരിക്കുവാന്‍ വരുകയില്ല, അനേകര്‍ക്കുവേണ്ടി അവന്‍റെ ജീവന്‍ മറുവിലയായി കൊടുക്കുവാനാണ് വന്നത് (മര്‍ക്കൊ. 10:45).

`നമുക്ക് പ്രവചനത്തെ സംബന്ധിച്ച ഒരു ശരിയായ ധാരണ ഉണ്ടാകുവാന്‍ ഈ കഥ നമ്മോട് എന്തു പറയണം? യേശുവിന്‍റെ ഒന്നാമത്തെ വരവിനെക്കുറിച്ച് ഒരു തെറ്റായ ധാരണ ചിലരെ നാശത്തിലേക്കു നയിച്ചു എങ്കില്‍, രണ്ടാം വരവിനെക്കുറിച്ചുള്ള ഒരു തെറ്റായ ധാരണ അതേ കാര്യം ചെയ്യുവാന്‍ ചിലരെ എന്തുമാത്രം നയിക്ക`