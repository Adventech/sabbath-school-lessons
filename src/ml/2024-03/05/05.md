---
title:  തിരസ്കരണവും സ്വീകരണവും
date:   31/07/2024
---

`വായിക്കുക: മര്‍ക്കൊ. 6:1-6. യേശുവിന്‍റെ പിതൃനഗരവാസികള്‍ അവനെ തള്ളിക്കളഞ്ഞത് എന്തുകൊണ്ട്?`

സാധാരണ പട്ടണത്തിലുള്ള ഒരു ചെറിയ വ്യക്തി ജനസ്വാധീനമുള്ളവനായിത്തീരുമ്പോള്‍, ഭവനത്തിലുള്ളവരുടെ ശ്രദ്ധയില്‍ അത് പെടുന്നു. നസറെത്തില്‍ അങ്ങനെ അല്ല. ഒരു ഉപദേശകനും സൗഖ്യദായകനും എന്ന നിലയില്‍ യേശുവിന്‍റെ വിജയത്തില്‍ അവര്‍ വ്രണപ്പെടുകയും ആശ്ചര്യപ്പെടുകയും ചെയ്തു. പണിയുന്ന ഒരുവനില്‍നിന്ന് ഒരു ഉപദേഷ്ടാവ് എന്നതിലേക്കുള്ള അവന്‍റെ മാറ്റം അവര്‍ക്ക് സ്വീകരിക്കുവാന്‍ കഴിയാത്തതായിത്തീര്‍ന്നു. അവന്‍റെ അത്ഭുതങ്ങളില്‍ അധികവും

താന്‍ കഫര്‍ന്നഹൂമില്‍ ചെയ്തു എന്ന ചില തീരാപ്പകയും ഉണ്ടായിരുന്നിരിക്കാം (ലൂക്കൊസ് 4:23 കാണുക). തന്‍റെ കുടുംബവുമായിത്തന്നെ ഒരു വിയോജിപ്പ് ഉണ്ടായിക്കഴിഞ്ഞിരുന്നു (മര്‍ക്കൊ. 3:31-35).

`വായിക്കുക: മര്‍ക്കൊ. 6:7-30. യോഹന്നാന്‍ സ്നാപകന്‍റെ തല ഛേദിച്ചതും പന്ത്രണ്ട് അപ്പൊസ്തലന്മാരുടെ ദൗത്യവും യോഹന്നാന്‍ സ്നാപകന്‍റെ ശിരഛേദവുമായി എങ്ങനെ വ്യത്യാസപ്പെട്ടിരിക്കുന്നു?`

ഇത് മര്‍ക്കൊസിലെ മൂന്നാമത്തെ സാന്‍റ്വിച്ച് കഥയാണ് (പാഠം മൂന്ന് കാണുക). എല്ലായിടത്തും യേശുവിന്‍റെ സന്ദേശം കൊണ്ടു പോകുന്ന 12 അപ്പൊസ്തലന്മാരുടെ ദൗത്യവും യോഹന്നാന്‍ സ്നാപകനെ കാരാഗൃഹത്തിലടച്ചതും അവനെ നിശ്ശബ്ദനാക്കിയതും തമ്മില്‍ നേരിയ അന്തരമാണുള്ളത്. ലഘുവായി യാത്ര ചെയ്യുവാനും പിന്തുണയ്ക്കുവാനുമായി മറ്റുള്ളവരെ ആശ്രയിക്കുവാന്‍ ശിഷ്യന്മാരോട് പറഞ്ഞു. അവര്‍ സേവിക്കുന്ന ജനത്തിന്മേല്‍ ആശ്രയിക്കുവാന്‍ ഈ തന്ത്രം സഹായിക്കുന്നു, ഇത് അവരുടെ ദൂത് ആവശ്യമായിരിക്കുന്നവരുമായി ഒരു ബന്ധം സ്ഥാപിക്കുവാന്‍ സഹായിക്കുന്നു.

എന്നാല്‍ ഹെരോദാവും കുടുംബവുമായി സ്നാപകന് അങ്ങനെയൊരു ബന്ധമില്ലായിരുന്നു. യോഹന്നാന്‍റെ മരണം, ഹെരോദാവിന്‍റെ ഉദയഭാവനയും കാമവും മുതലെടുക്കുന്ന ഹെരോദ്യയുടെ ഗൂഢ പദ്ധതിയെന്ന വിധം ഞെട്ടിക്കുന്ന വിശദീകരണത്തോടെ പറയപ്പെട്ടിരിക്കുന്നു. യോഹന്നാന്‍ സ്നാപകന്‍റെ തല ഒരു താലത്തില്‍ നല്‍കണമെന്ന വിചിത്രമായ അഭ്യര്‍ത്ഥനയിലൂടെ ഹെരോദിയ അപകീര്‍ത്തികരമായ പദ്ധതിയിലേക്ക് ചേര്‍ക്കുന്നതായി തോന്നുന്നു.

യോഹന്നാന്‍ സ്നാപകന്‍ ചെയ്തതുപോലെ, 12 അപ്പൊസ്തലന്മാര്‍ മാനസാന്തരം ഘോഷിച്ച അതേ സമയത്തായിരുന്നു സ്നാപകന്‍റെ വ്യക്തമായ ശബ്ദത്തെ നിശ്ശബ്ദമാക്കിയത്. യോഹന്നാന്‍റെ മരണം യേശുവിന്‍റേതിന് ഭാവി സൂചന നല്‍കി. യോഹന്നാനെ കൊല ചെയ്തു. അടക്കി, യേശു ഉയിര്‍ത്തെഴുന്നേല്ക്കുന്നതുപോലെ യോഹന്നാന്‍ എഴുന്നേറ്റതുപോലെ അറിയിച്ചു (മര്‍ക്കൊ. 6:14-16, 29:15,16). ഈ സമാനതകള്‍ യേശുവിനും തന്‍റെ അനുയായികള്‍ക്കും വരുവാനിരുന്ന പ്രതിസന്ധിയെ ചൂണ്ടിക്കാണിച്ചു.

`യേശുവിനെ തള്ളിക്കളഞ്ഞതുപോലെ, അല്ലെങ്കില്‍ മനസ്സിലാക്കുവാന്‍ പ്രയാസമേറിയ പ്രതിസന്ധിയിലൂടെ നിങ്ങള്‍ എപ്പോഴെങ്കിലും കടന്നുപോയിട്ടുണ്ടോ? അങ്ങനെയുള്ള എന്തെങ്കിലും അടുത്ത പ്രാവശ്യം സംഭവിച്ചാല്‍ ഒരുപക്ഷേ, നിങ്ങളെ സഹായിക്കുവാന്‍ കഴിയുന്ന എന്തൊക്കെയാണ് ഈ അനുഭവത്തില്‍നിന്ന് നിങ്ങള്‍ പഠിക്കുന്നത്?`