---
title:  കൂടുതല്‍ പഠനത്തിന്
date:   02/08/2024
---

Read Ellen G. White: “Peace, Be Still” and “The Touch of Faith” pp. 333 - 348 in _The Desire of Ages_.

"ലോകത്തോടും അതിന്‍റെ അനുഷ്ഠാനങ്ങളോടും രീതികളോടും യോജിക്കാത്ത ഒരു ജീവിതമായിരിക്കണം ദൈവത്തിന്‍റെ പരിശീലനക്കളരിയില്‍ അഭ്യസിക്കുന്നവര്‍ പ്രദര്‍ശിപ്പിക്കേണ്ടത്. ദൈവിക പരിജ്ഞാനം പ്രാപിക്കുന്നതിന് വ്യക്തിപരമായ അനുഭവം ആവശ്യമാണ്. ദൈവം നമ്മോട് സംസാരിക്കുന്നത് നാം വ്യക്തിപരമായി അനുഭവിച്ചറിയേണ്ടിയിരിക്കുന്നു. മറ്റെല്ലാ ശബ്ദവും നിശ്ചലമാകുമ്പോള്‍ ദൈവത്തിന്‍റെ ശബ്ദം നമുക്കു വ്യക്തമായി കേള്‍ക്കുവാന്‍ സാധിക്കും." "മിണ്ടാതിരുന്നു ഞാന്‍ ദൈവമെന്നറിഞ്ഞുകൊള്‍വിന്‍" (സങ്കീ. 46:10). ഇവിടെ മാത്രം യഥാര്‍ത്ഥ വിശ്രമം കണ്ടെത്തുവാന്‍ കഴിയും. ദൈവത്തിനുവേണ്ടി അദ്ധ്വാനിക്കുന്നവരുടെ ഫലവത്തായ ഒരുക്കം ഇപ്രകാരമാണ്. ഇങ്ങനെ ശക്തി പ്രാപിച്ച വ്യക്തി, ജീവിതത്തിന്‍റെ ക്ലേശങ്ങള്‍ക്കിടയില്‍ സമാധാനം ഉള്ളവനും പ്രകാശിതനും ആയിരിക്കും. ആ ജീവിതം എങ്ങും ക്രിസ്തുവിന്‍റെ സൗരഭ്യവാസന പരത്തുകയും മറ്റുള്ളവരെ വെളിച്ചത്തിലേക്കു നയിക്കുകയും ചെയ്യും." എലന്‍ വൈറ്റ്, യുഗങ്ങളുടെ പ്രത്യാശ, പുറം. 359.

"അസംതൃപ്തമായ അവരുടെ ഹൃദയം ചോദിച്ചു: എല്ലാ യിസ്രായേല്യര്‍ക്കും ആരോഗ്യവും ബലവും സമ്പത്തും നല്‍കിക്കൂടെയോ? മര്‍ദ്ദകരുടെ മേല്‍ക്കോയ്മയില്‍നിന്നും മോചിപ്പിച്ചും അധികാരവും ബഹുമാനവും നല്‍കിയും തങ്ങളെ ഉദ്ധരിക്കുകയില്ലയോ? ദൈവത്താല്‍ അയയ്ക്കപ്പെട്ടവനാണ് താനെന്ന് അവകാശപ്പെടുകയും അതേ അവസരത്തില്‍ യിസ്രായേലിന്‍റെ രാജാവാകുവാന്‍ വൈമനസ്യം കാട്ടുകയും ചെയ്യുന്നത് മനസ്സിലാക്കുവാന്‍ യെഹൂദന്മാര്‍ക്കു കഴിഞ്ഞില്ല. രാജാവാകുന്നതിനെ യേശു നിരസിച്ചതിനെ അവര്‍ തെറ്റിദ്ധരിച്ചു. തന്‍റെ ദൗത്യത്തെക്കുറിച്ച് യേശുതന്നെ മനസ്സിലാക്കിയിട്ടില്ലാത്തതുകൊണ്ടായിരിക്കാം രാജാവാകുവാന്‍ താന്‍ വിസമ്മതിക്കുന്നത് എന്ന് അനേകര്‍ വിചാരിച്ചു. അങ്ങനെ അവര്‍ യേശുവിനെ വിശ്വസിച്ചില്ല. സാത്താന്‍ അവരില്‍ വിതച്ച വിത്തുകള്‍ തെറ്റിദ്ധാരണയുടെയും അവിശ്വാസത്തിന്‍റെയും ഫലങ്ങള്‍ പുറപ്പെടുവിച്ചു" യുഗങ്ങളുടെ പ്രത്യാശ, പുറം 385.

**ചര്‍ച്ചയ്ക്കുള്ള ചോദ്യങ്ങള്‍**:

`നിങ്ങളെ എന്തില്‍നിന്നാണ് യേശു സ്വതന്ത്രരാക്കിയത് എന്നൊരു ചോദ്യം ആരെങ്കിലും നിങ്ങളോടു ചോദിച്ചാല്‍ നിങ്ങള്‍ എന്തു പറയും?`

`യോഹന്നാന്‍ സ്നാപകനെപ്പോലെ ഒരു നല്ല വ്യക്തി കാരാഗ്രഹത്തിലടയ്ക്കപ്പെടുകയും വധിക്കപ്പെടുകയും ചെയ്യുന്നതിന് ദൈവം ചിലപ്പോള്‍ അനുവദിക്കുന്നത് എന്തുകൊണ്ട് എന്ന് ചര്‍ച്ച ചെയ്യുക. ഈ കഷ്ടപ്പാടുകള്‍ ഉണ്ടെന്നുവരികിലും നമുക്ക് എന്ത് ആശ്വാസം അഥവാ പ്രത്യാശ കണ്ടെത്തുവാന്‍ കഴിയും?`

`കുറച്ച് വരുമാന മാര്‍ഗ്ഗങ്ങളുള്ള ഒരു സഭാസംഘടന 5000 പേര്‍ക്ക് ഭക്ഷണം നല്‍കുന്നതില്‍ എന്തു പാഠങ്ങളാണുള്ളത്?`

`യേശുവിന്‍റെ ഇന്നത്തെ ജനകീയ കാഴ്ചപ്പാടുകളെ മര്‍ക്കൊ. 5,6 എന്നീ അദ്ധ്യായങ്ങളിലെ ചിത്രീകരണവുമായി താരതമ്യപ്പെടുത്തുക. അതായത്, രാഷ്ട്രീയ അധികാരം തേടി മറ്റുള്ളവരെ അടിമപ്പെടുത്തുവാന്‍ യേശുവിനെ ഉപയോഗിക്കുന്നവരെക്കുറിച്ച് എങ്ങനെയാണ്?`