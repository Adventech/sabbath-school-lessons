---
title:  ഒരു കൊടുങ്കാറ്റിനെ ശാന്തമാക്കുന്നു
date:   28/07/2024
---

`വായിക്കുക: മര്‍ക്കൊ. 4:35-41. ഈ കഥയില്‍ എന്തു സംഭവിക്കുന്നു. കൂടാതെ യേശു ആരാകുന്നു എന്നതിനെപ്പറ്റി ഇതില്‍നിന്ന് നമുക്കെന്തു പാഠം എടുക്കുവാന്‍ കഴിയും?`

മര്‍ക്കൊസ് നാലാമദ്ധ്യായത്തിന്‍റെ ആരംഭത്തില്‍, കടല്‍ത്തീരത്തിലെ പുരുഷാരത്തെ പഠിപ്പിക്കുന്നതിന് യേശു ഒരു പടകില്‍ കയറി. പടകില്‍നിന്ന് പുറത്തിറങ്ങി താന്‍ ശിഷ്യന്മാരോട് സ്വകാര്യമായി സംസാരിച്ചിരിക്കണം എന്നു തോന്നുന്നതുപോലെ മര്‍ക്കൊ. 4:10-12 വരെയുള്ള ഭാഗത്തു കാണുന്നു. ഇപ്പോള്‍, ഒരു നീണ്ട ദിവസത്തെ ഉപദേശത്തിനുശേഷം, ശിഷ്യന്മാര്‍ യേശുവിനെ പടകില്‍ കയറ്റി. മറ്റൊരു വിധത്തില്‍ പറഞ്ഞാല്‍, അവന്‍ വളരെ ക്ഷീണിതനായിരുന്നു. പടകിന്‍റെ അമരത്ത് തലയണ വച്ച് അവന്‍ പെട്ടെന്ന് ഉറങ്ങി. തടാകത്തില്‍ ഒരു വലിയ കൊടുങ്കാറ്റടിച്ചു. ശിഷ്യന്മാര്‍ യേശുവിനെ ഉണര്‍ത്തിയപ്പോള്‍, പടക് മുങ്ങിപ്പോകുവാനുള്ള അപകടസാധ്യതയിലായിരുന്നു. യേശു നാടകീയമായി, കാറ്റിനോടും തിരയോടും അടങ്ങുവാന്‍ ആവശ്യപ്പെട്ടു. തടാകത്തിന്മേല്‍ ഒരു വലിയ ശാന്തത അനുഭവപ്പെട്ടു. ദിവ്യശക്തിയുടെ പ്രകടനത്തിന്മേല്‍ മനസ്സിലാക്കാവുന്ന വിധം ശിഷ്യന്മാര്‍ ആഴമായി ഭയപ്പെട്ടു.

`വായിക്കുക: സങ്കീ. 104:1-9. എങ്ങനെയാണ് യഹ്വെയുടെ ചിത്രം ഇവിടെ യേശു കൊടുങ്കാറ്റിനെ ശാന്തമാക്കിയതിനോട് താരതമ്യം ചെയ്യുന്നത്?`

മര്‍ക്കൊ. 4:35-41 വരെയുള്ള കഥ ഒത്തുവരുന്നത് ഒരു ബൈബിള്‍പരമായ അനുകരണത്തോട് യോജിക്കുന്ന ഒരു അവതാരത്തോടാണ്. അതായത് ദൈവത്തിന്‍റെയോ അല്ലെങ്കില്‍ ദൂതന്മാരില്‍ ഒന്നിന്‍റെയോ പ്രത്യക്ഷപ്പെടല്‍. ഈ സംഭവങ്ങളില്‍ സാധാരണമായ അഞ്ച് സവിശേഷതകളുണ്ട്: (1) ദിവ്യശക്തിയുടെ പ്രദര്‍ശനം (2) മാനുഷിക ഭയം (3) ഭയപ്പെടരുത്" എന്ന കല്പന (4) ദൈവമോ ദൂതനോ പ്രത്യക്ഷപ്പെട്ട വെളിപ്പാടിന്‍റെ വാക്കുകള്‍ (5) വെളിപ്പാടിനോടുള്ള മാനുഷിക പ്രതികരണം. അഞ്ചെണ്ണത്തില്‍ നാലെണ്ണം ഈ കഥയില്‍ പ്രത്യക്ഷമാണ് - കൊടുങ്കാറ്റിനെ ശാന്തമാക്കിയത് ദിവ്യശക്തിയുടെ പ്രദര്‍ശനം ശിഷ്യന്മാരുടെ ഭയം മാനുഷിക ഭയം "ഭയപ്പെടരുത്" എന്നതായിരുന്നു. "നീ ഇത്ര ഭയപ്പെടുന്നത് എന്തിന്" എന്ന ചോദ്യം, "അപ്പോള്‍ ഇത് ആരാണ്" എന്ന ശിഷ്യന്മാരുടെ ചോദ്യം മാനുഷിക പ്രതികരണമാണ്. ഇല്ലാതെ പോയിരിക്കുന്നത് വെളിപ്പാടിന്‍റെ വാക്കുകളാണ്. നഷ്ടമായ ഈ വിശദാംശം മുഴുവനും പുസ്തകത്തിലൂടെ കടന്നുപോകുന്ന വെളിപ്പെടുത്തല്‍/രഹസ്യരൂപത്തിലേക്ക് ഇടം പിടിക്കുന്നു. അവിടെ യേശുവിനെക്കുറിച്ചുള്ള സത്യം പുറത്തുവരും.

"കാറ്റും കടലും അവനെ അനുസരിക്കുന്ന അവന്‍ ആരാണ്" എന്ന ശിഷ്യന്മാരുടെ ചോദ്യം ഇവിടെ കാണാതെപോയ വെളിപ്പാടിന്‍റെ വാക്കുകളുടെ ഉത്തരം പൂരിപ്പിക്കുവാന്‍ വായനക്കാരനെ പ്രേരിപ്പിക്കുന്നു - അവന്‍ ദൈവപുത്രനാണ്, കര്‍ത്താവ് തന്നെ.

`ദൈവത്തിന്‍റെ ശക്തിയെക്കുറിച്ച് ചിന്തിക്കുക. ഈ ശക്തിയില്‍ ചാരുവാനും നിങ്ങളുടെ ജീവിതത്തില്‍ എല്ലാ കാര്യത്തിലും അതില്‍ ആശ്രയിക്കുവാനും നിങ്ങള്‍ക്ക് എങ്ങനെ പഠിക്കുവാന്‍ കഴിയും?`