---
title:  തടാകത്തിനു ചുറ്റുമുള്ള അത്ഭുതങ്ങള്‍
date:   27/07/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 4:35-41; സങ്കീ. 104:1-9; മര്‍ക്കൊ. 5:1-43; സംഖ്യാ. 27:17.

> <p>മനഃപാഠവാക്യം</p>
> "യേശു അവനെ അനുവദിക്കാതെ: നിന്‍റെ വീട്ടില്‍ നിനക്കുള്ളവരുടെ അടുക്കല്‍ ചെന്ന്, കര്‍ത്താവ് നിനക്കു ചെയ്തത് ഒക്കെയും നിന്നോടു കരുണ കാണിച്ചതും പ്രസ്താവിക്ക എന്ന് അവനോടു പറഞ്ഞു" (മര്‍ക്കൊ. 5:19).

യേശുവിന്‍റെ ശുശ്രൂഷ ഏറെക്കുറെ ഗലീലയ്ക്കു ചുറ്റുമായിരുന്നു, പ്രത്യേകിച്ച് ഗലീലയിലും ചുറ്റും ആയിരുന്നു, ഗലീല ഏതാണ്ട് 13 മൈല്‍ (21 കി.മീ.) നീളവും 8 മൈല്‍ (13 കി.മീ.) വീതിയുമുള്ളതായിരുന്നു. ഇത് ആ ദേശത്തെ ഏറ്റവും വലിയ ജലാശയമായിരുന്നു, കൂടാതെ സമീപത്ത് വസിച്ചിരുന്ന ജനത്തിന് ജീവന്‍റെ കേന്ദ്രവുമായിരുന്നു.

ഗലീലാക്കടലിലുടനീളം യേശുവും ശിഷ്യന്മാരും യാത്ര ചെയ്യുന്ന അനുഭവത്തോടുകൂടി മര്‍ക്കൊ. 4 അവസാനിക്കുന്നു. കാറ്റിനോടും ഓളങ്ങളോടും ശാന്തമാകുവാന്‍ യേശു കല്പിക്കത്തക്കവിധം ഒരു കൊടുങ്കാറ്റുണ്ടായി. ഇതേ ദൃശ്യത്തോടെ മര്‍ക്കൊ. 6 അവസാനിക്കുന്നു. എന്നാല്‍ ഈ സമയം പടകിലായിരുന്ന ശിഷ്യന്മാരുടെ അടുക്കലേക്കു വെള്ളത്തിലൂടെ നടക്കുന്നതോടുകൂടിയാണ്. വെള്ളത്തിലെ ഈ രംഗങ്ങള്‍ക്കിടയില്‍ കരയില്‍ നടന്ന യേശുവിന്‍റെ നിരവധി അത്ഭുതങ്ങളും അവന്‍റെ ശിഷ്യന്മാരുടെ ആദ്യത്തെ മിഷനറി പ്രവര്‍ത്തനങ്ങളുമുണ്ട്. ഈ കഥകളാണ് ഈയാഴ്ചയിലെ പഠനവിഷയം.

നാടകീയമായ ഈ കഥകളുടെ എല്ലാറ്റിനുമുപരിയായ സവിശേഷത യേശു ആരാണ് എന്ന് വായനക്കാരെ അറിയിക്കുക എന്നതാണ്. കൊടുങ്കാറ്റിനെ ശാന്തമാക്കുവാനും അവന്‍റെ വസ്ത്രാഗ്രം വെറുതെ തൊട്ട ഒരു സ്ത്രീയെ സൗഖ്യമാക്കുവാനും മരിച്ച ഒരു പെണ്‍കുട്ടിയെ ഉയിര്‍പ്പിക്കുവാനും അവന്‍റെ സ്വന്തം പട്ടണത്തില്‍ പ്രസംഗിക്കുവാനും ഒരു പ്രസംഗദൗത്യത്തിലേക്കു തന്‍റെ ശിഷ്യന്മാരെ അയയ്ക്കുവാനും ഏതാനും ചില അപ്പവും മീനും കൊണ്ട് 5000 പേരെ പോഷിപ്പിക്കുവാനും വെള്ളത്തിന്മേല്‍ നടക്കുവാനും പ്രാപ്തനായ യേശു - യേശു ദൈവത്തിന്‍റെ പുത്രനാണെന്ന അറിവിലേക്കു ശിഷ്യന്മാരെ അടുപ്പിച്ച അവിശ്വസനീയമായ ശക്തിയുടെ പ്രദര്‍ശനം.

_*ഈ ആഴ്ചയിലെ പാഠം പഠിച്ച് ഓഗസ്റ്റ് 3 ലെ ശബ്ബത്തിനായി ഒരുങ്ങുക_