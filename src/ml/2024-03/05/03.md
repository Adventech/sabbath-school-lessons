---
title:  ഒരു നിലവിളിക്കു മുകളില്‍ നിങ്ങള്‍ക്ക് ഒരു മന്ത്രിക്കല്‍ കേള്‍ക്കാമോ?
date:   29/07/2024
---

`വായിക്കുക: മര്‍ക്കൊ. 5:1-10. വിസ്മയകരമായ ഈ ചരിത്രത്തില്‍നിന്നും വന്‍വിവാദത്തെപ്പറ്റിയും വീണ്ടും യേശുവിന്‍റെ ശക്തിയെക്കുറിച്ചും നമുക്ക് എന്തു പഠിക്കുവാന്‍ കഴിയും?`

തടാകത്തിലെ മുന്‍ രാത്രി മറക്കുവാന്‍ കഴിയാത്തതാണെങ്കില്‍, അടുത്ത പ്രഭാതവും അത്രതന്നെ ശ്രദ്ധേയമായിരുന്നു. ഭൂതഗ്രസ്തനായ മനുഷ്യന്‍റെ ചരിത്രം ഹൃദയസ്പര്‍ശിയായി വിശദാംശങ്ങളായി നല്‍കപ്പെട്ടിരിക്കുന്നു. എല്ലാ നിയന്ത്രണങ്ങളെയും തകര്‍ത്തെറിഞ്ഞുകൊണ്ട്, കല്ലറകളില്‍ പാര്‍ക്കുകയും കല്ലുകൊണ്ട് സ്വയം മുറിവേല്പിക്കുകയും ചെയ്തിരുന്നു. "ആര്‍ക്കും അവനെ അടക്കുവാന്‍ കഴിഞ്ഞില്ല" (മര്‍ക്കൊ. 5:4) - പിന്നീട് അവന്‍ യേശുവിനെ കണ്ടുമുട്ടി.

അവന്‍ യേശുവിലേക്ക് ഓടിച്ചെന്നു - ശിഷ്യന്മാരെക്കുറിച്ച് ഒരു വാക്കുമില്ല. (ഒരുപക്ഷേ അവര്‍ ഓടിക്കളഞ്ഞതായിരിക്കണം). ആ മനുഷ്യന്‍ യേശുവിന്‍റെ അടുക്കല്‍ വന്നപ്പോള്‍, അവന്‍റെ മുമ്പില്‍ വീണു. "താഴെ വീണു" എന്ന വാക്കുകള്‍ ഗ്രീക്കു ക്രിയാപദമായ പ്രോസ്ക്കിനിയോ (Proskyneo) എന്നതിനെ "ആരാധിക്കുക" എന്ന് പരിഭാഷപ്പെടുത്തിയിരിക്കുന്നതാണ്. യേശു അവനെ സഹായിക്കുവാന്‍ കഴിയുന്ന ഒരുവനാണെന്ന് അവന്‍ തിരിച്ചറിഞ്ഞതുപോലെയാണിത് തോന്നുന്നത്. അവന്‍ തന്‍റെ വായ് തുറന്നപ്പോള്‍, അവന്‍റെ ഉള്ളിലെ ഭൂതങ്ങള്‍ യേശുവിനോട് നിലവിളിച്ചു, ഭൂതത്തിന്‍റെ നിലവിളികള്‍ക്കു മുകളില്‍ സഹായത്തിനായുള്ള മനുഷ്യന്‍റെ അഭ്യര്‍ത്ഥന കേള്‍ക്കാമായിരുന്നു. അവരെ ഒരു പന്നിക്കൂട്ടത്തിലേക്ക് അയയ്ക്കുവാന്‍ ആവശ്യപ്പെട്ടപ്പോള്‍ ആ പന്നികളിലേക്കു പ്രവേശിക്കുവാന്‍ യേശു അനുവദിച്ചു. ഏതാണ്ട് രണ്ടായിരത്തോളം വരുന്ന പന്നിക്കൂട്ടത്തിലേക്കു പ്രവേശിച്ചപ്പോള്‍, പന്നിക്കൂട്ടം കടുന്തൂക്കത്തോടെ കടലിലേക്കു പാഞ്ഞു വീര്‍പ്പുമുട്ടി ചത്തു. ഉടമസ്ഥര്‍ക്ക് ഇതൊരു സാമ്പത്തിക നഷ്ടമായിരുന്നു.

യേശു ആരായിരുന്നു എന്ന് ഭൂതങ്ങള്‍ കൃത്യമായി അറിഞ്ഞിരുന്നു എന്നത് ആശ്ചര്യകരമായിരുന്നു. കൂടാതെ അവന്‍റെ മുമ്പില്‍ അവരുടെ ശക്തിയും അവര്‍ അറിഞ്ഞിരുന്നു. അതുകൊണ്ടാണ് അവര്‍ ആവശ്യപ്പെടുന്നത് ചെയ്യുവാന്‍ അവര്‍ അവനോട് രണ്ടു പ്രാവശ്യം അപേക്ഷിച്ചു (മര്‍ക്കൊ. 5:10,12). അവരുടെ മേലുള്ള അവന്‍റെ ശക്തി അവര്‍ വ്യക്തമായി അറിഞ്ഞിരുന്നു. ഈ കഥയ്ക്ക് കടത്തിവെട്ടുന്ന രണ്ട് സവിശേഷതകള്‍ ഉണ്ടായിരുന്നു. ഒന്നാമതായി, ഇത് അശുദ്ധിയുടെ കാര്യങ്ങള്‍ കൊണ്ടോ അല്ലെങ്കില്‍ പഴയനിയമപ്രകാരം ആചാരപരമായ കളങ്കംകൊണ്ടോ നിറഞ്ഞതാണ്. ശവക്കുഴിയും ശവവും അശുദ്ധമായിരുന്നു (സംഖ്യാ. 19:11,16). രക്തസ്രാവം ഒരുവനെ അശുദ്ധമാക്കിയിരുന്നു (ലേവ്യ. 15). പന്നികള്‍ അശുദ്ധമാക്കിയിരുന്നു (ലേവ്യ. 11:7).

എന്നാല്‍, രണ്ടാമതായി, അശുദ്ധിയുടെ ഈ പ്രാര്‍ത്ഥനാക്രമം നന്മയുടെയും തിന്മയുടെയും ശക്തികളുടെ അങ്ങോട്ടുമിങ്ങോട്ടുമുള്ള പോരാട്ടമാണ്. യേശു ഭൂതങ്ങളെ പുറത്താക്കി (യേശുവിന് രണ്ട് പോയിന്‍റ്). ഭൂതങ്ങള്‍ പന്നികളെ കൊന്നു (സാത്താന് രണ്ട് പോയിന്‍റ്). പട്ടണവാസികള്‍ യേശുവിനോട് അവിടംവിട്ട് പോകുവാന്‍ ആവശ്യപ്പെട്ടു (സാത്താന് രണ്ട് പോയിന്‍റ്). എന്നാല്‍ തന്‍റെ സാക്ഷിയായി യേശു സൗഖ്യം പ്രാപിച്ച മനുഷ്യനെ അയച്ചു (യേശുവിന് മൂന്ന് പോയിന്‍റ്). ചില രീതികളില്‍ ഈ മനുഷ്യന്‍ സംശയകരമായ ഒരു മിഷനറിയാണ്, എന്നാല്‍ പറയുവാന്‍ തക്കവണ്ണം അവന് തീര്‍ച്ചയായും വിസ്മയകരമായ ഒരു കഥയുണ്ട്.

`നിങ്ങള്‍ ഏതെല്ലാം കാര്യങ്ങളില്‍ ബദ്ധപ്പെട്ടുകൊണ്ടിരുന്നാലും നിങ്ങളെ സഹായിക്കുവാന്‍ കഴിയുന്ന യേശുവിന്‍റെ ശക്തിയെക്കുറിച്ച് എന്തു പ്രത്യാശയാണ് നിങ്ങള്‍ക്ക് ഈ കഥയില്‍നിന്ന് എടുക്കുവാനുള്ളത്?`