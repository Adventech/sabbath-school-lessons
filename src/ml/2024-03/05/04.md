---
title:  യേശുവിനോടൊപ്പം വിനോദത്തീവണ്ടിപ്പാതയില്‍
date:   30/07/2024
---

`വായിക്കുക: മര്‍ക്കൊ. 5:21-24. യായീറൊസിനെക്കുറിച്ച് എന്ത് സ്വഭാവസവിശേഷതകളാണ് പ്രത്യേകിച്ച് എടുത്തുകാണിക്കുവാനുള്ളത്?`

യായീറൊസിനെപ്പോലെയുള്ള മതനേതാക്കള്‍ സ്വഭാവാനുസാരേണ യേശുവിനോടൊപ്പം സ്നേഹിതരല്ല (കാണുക: മര്‍ക്കൊ. 1:22; 3:2,6; ലൂക്കൊസ് 13:14). അതുകൊണ്ട്, അവന്‍ നിരാശയുള്ളവനെപ്പോലെയായി. യായീറൊസ് യേശുവിന്‍റെ മുമ്പില്‍ മുട്ടുമടക്കിയതിലൂടെ ഈ നിരാശ ദൃഷ്ടാന്തീകരിക്കപ്പെട്ടു. അവന്‍റെ അപേക്ഷ ഏതൊരു മാതാപിതാക്കള്‍ക്കും മനസ്സിലാകും. അവന്‍റെ മകള്‍ മരിക്കുകയാണ്. എന്നാല്‍ യേശുവിന് സഹായിക്കുവാന്‍ കഴിയുമെന്ന വിശ്വാസം അവനുണ്ടായിരുന്നു. ഒരു വാക്കുപോലും പറയാതെ, യേശു യായീറൊസിനോടൊപ്പം ഭവനത്തിലേക്കു പോയി.

`വായിക്കുക: മര്‍ക്കൊ. 5:25-34. യായീറൊസിന്‍റെ ഭവനത്തിലേക്കുള്ള അവരുടെ യാത്രയെ തടസ്സപ്പെടുത്തിയത് എന്താണ്?`

സഹതാപം ഉണര്‍ത്തുന്ന മറ്റൊരു രംഗം കഥയെ വ്യതിചലിപ്പിച്ചു - ഒരു സ്ത്രീ രോഗത്തിന്‍റെ പന്ത്രണ്ടു വര്‍ഷം കൊണ്ടുള്ള ഭയാനകാവസ്ഥ അനുഭവിച്ചുകൊണ്ടിരുന്നു. യായീറൊസിന്‍റെയും ഈ സ്ത്രീയുടെയും കഥ മര്‍ക്കൊസിലുള്ള രണ്ടാമത്തെ സാന്‍റ്വിച്ച് കഥയാണ് (കാണുക: മര്‍ക്കൊ. 3:20-35, മൂന്നാമത്തെ പാഠത്തില്‍ പ്രതിപാദിച്ചിട്ടുണ്ട്). വ്യത്യസ്ത വ്യക്തികളായ യായീറൊസും ഈ സ്ത്രീയും യേശുവിന്‍റെ അടുക്കല്‍ സഹായത്തിനായി വന്നു.

സ്ത്രീ യേശുവിന്‍റെ പിന്നില്‍ വന്ന് അവന്‍റെ വസ്ത്രാഗ്രം തൊട്ടു. ഉടന്‍തന്നെ അവള്‍ക്ക് സൗഖ്യം വന്നു. എന്നാല്‍ യേശു നിന്നിട്ട് "വസ്ത്രത്തില്‍ ആര് തൊട്ടു" എന്നു ചോദിക്കുന്നു.

അത്ര രോഗിയായിരുന്ന സ്ത്രീ ഉടനടി സൗഖ്യം പ്രാപിച്ചു. എന്നിരുന്നാലും സംഭവിച്ച കാര്യത്തില്‍ യേശു കോപിച്ചിരിക്കുന്നു എന്നതില്‍ അവള്‍ ഭയപ്പെടുകയായിരുന്നു. അവളുടെ വികാരങ്ങള്‍ക്കുള്ള ഒരു വന്യമായ യാത്രയായിരുന്നു അത്. എന്നാല്‍ അവളുടെ ശരീരത്തെ മാത്രമല്ല അവളുടെ ആത്മാവിനെയും കൂടെ സൗഖ്യമാക്കുവാന്‍ യേശു ആഗ്രഹിച്ചു.

പിന്നീട് യായീറൊസിലേക്കു മടങ്ങി (മര്‍ക്കൊ. 5:35-43). ഇത് പള്ളിപ്രമാണിക്കും വികാരങ്ങളുടെ ഒരു വന്യയാത്രയായിരുന്നു. മാതാപിതാക്കളും പത്രൊസും യോഹന്നാനും യാക്കോബും അല്ലാതെ മറ്റാരും തന്നോടുകൂടെ പോരുവാന്‍ അവന്‍ അനുവദിച്ചില്ല. കുട്ടി മരിച്ചിട്ടില്ല, ഉറങ്ങുന്നത്രേ എന്ന് യേശു പ്രസ്താവിച്ചു. വിലപിച്ചുകൊണ്ടിരുന്ന എല്ലാവരെയും പുറത്താക്കിയതിനുശേഷം മരിച്ച കുട്ടി കിടന്ന മുറിയിലേക്കു യേശു പോയി. കൈയ്ക്കു പിടിച്ചിട്ട് ബാലേ, എഴുന്നേല്ക്ക എന്ന് അര്‍ത്ഥം വരുന്ന "തലീഥാ കൂമി" എന്ന് അവളോട് പറഞ്ഞു. വാസ്തവത്തില്‍, തലീഥാ എന്നാല്‍ "കുഞ്ഞാട്" അങ്ങനെ ഭവനത്തില്‍ ഒരു ശിശുവിനോടുള്ള ഒരു സ്നേഹപ്രകടനമാണ് ഇത്. സംഗതികള്‍ രഹസ്യമായി വയ്ക്കുന്നതിനുള്ള ആജ്ഞ എന്നത് മര്‍ക്കൊസിലുടനീളം കാണപ്പെടുന്ന വെളിപ്പാടിന്‍റെ/രഹസ്യത്തിന്‍റെ പ്രതിപാദ്യ ഭാഗവും യേശു ആരാണെന്നതും അന്തിമമായി മറയ്ക്കപ്പെട്ടിരിക്കുവാന്‍ അവന് കഴിയാത്തതുമാണ്.