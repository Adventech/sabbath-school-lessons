---
title:  ബന്ധിച്ച് വിചാരണ ചെയ്തു
date:   07/09/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 14; യോഹ. 12:4-6; റോമര്‍ 8:28; പുറ. 24:8; യിരെ. 31:31-34; സെഖ. 13:7.

> <p>മനഃപാഠവാക്യം</p>
> "അബ്ബാ, പിതാവേ, നിനക്ക് എല്ലാം കഴിയും; ഈ പാനപാത്രം എങ്കല്‍നിന്ന് നീക്കേണമേ; എങ്കിലും ഞാന്‍ ഇച്ഛിക്കുന്നതല്ല നീ ഇച്ഛിക്കുന്നതത്രേ ആകട്ടെ എന്നു പറഞ്ഞു" (മര്‍ക്കൊ. 14:36).

മര്‍ക്കൊസ് 14 മുതല്‍ 16 വരെയുള്ള അദ്ധ്യായങ്ങള്‍ "കഷ്ടാനുഭവവിവരണം" എന്നറിയപ്പെടുന്നു. കാരണം അവ യേശുവിന്‍റെ കഷ്ടപ്പാടുകള്‍, മരണം, ഉയിര്‍പ്പ് എന്നിവയെ ചിത്രീകരിക്കുന്നു. പാഠം 9 ല്‍ പരാമര്‍ശിച്ചിരിക്കുന്നതുപോലെ മര്‍ക്കൊസിലെ അവസാന 6 അദ്ധ്യായങ്ങള്‍ ഒരാഴ്ചത്തെ കാര്യം മാത്രമേ മര്‍ക്കൊസിലെ അവസാന 6 അദ്ധ്യായങ്ങള്‍ ഒരാഴ്ചത്തെ കാര്യം മാത്രമേ സ്പര്‍ശിക്കുന്നുള്ളൂ. മര്‍ക്കൊസ് 14-16 വരെയുള്ള ഭാഗത്തെ കൂടുതല്‍ സംഭവങ്ങളും ഈ കഷ്ടാനുഭവ ആഴ്ചയിലെ വ്യാഴം, വെള്ളി എന്നീ ദിവസങ്ങളിലാണ് ഉണ്ടായത്. യേശുവിന്‍റെ മരണം വെള്ളിയാഴ്ചയും ഉയിര്‍പ്പ് ഞായറാഴ്ചയുമാണ് ഉണ്ടായത്.

യേശുവുമായി ബന്ധമുള്ള രണ്ട് വിപരീത പ്രവൃത്തികള്‍ പരസ്പരം കൂട്ടി ബന്ധിപ്പിക്കുന്ന അഞ്ചാമത്തെ സാന്‍റ്വിച്ച് കഥയോടുകൂടി ആരംഭിക്കുന്ന മര്‍ക്കൊസ്

14 ല്‍ കേന്ദ്രീകരിക്കുന്നതാണ് ഈയാഴ്ചത്തെ പാഠം. ഇതിന്‍റെ പിന്നാലെ അന്ത്യ അത്താഴവും ഗെത്ത്ശമേനയിലെ അവന്‍റെ ബദ്ധപ്പാടും ഉണ്ടായി. അവിടെവച്ച് അവനെ അറസ്റ്റ് ചെയ്യുകയും നേതാക്കള്‍ക്കു മുമ്പാകെ വിചാരണയ്ക്കായി കൊണ്ടുപോകുകയും ചെയ്തു. മര്‍ക്കൊസിലെ സാന്‍റ്വിച്ച് കഥകളിലെ ആറാമത്തേതിന് രൂപം കൊടുത്തുകൊണ്ട്, വിചാരണയുടെ രംഗം പത്രൊസ് തള്ളിപ്പറഞ്ഞതുമായി ബന്ധപ്പെടുത്തുന്നു. വീണ്ടും രണ്ട് വിപരീത പ്രവൃത്തികള്‍ ഉണ്ടാകുന്നു. എന്നാല്‍ വിരോധാത്മകമായ ഒരു ചുറ്റിക്കെട്ടലോടുകൂടി അവ അതേ സത്യത്തെ ഉറപ്പിക്കുന്നു.

ചിത്രീകരണത്തിലുടനീളം രണ്ട് വ്യത്യസ്ത കഥകള്‍ പെട്ടെന്ന് കൈകോര്‍ത്ത് നീങ്ങുന്നു. ചടുലമായ ശൈലിയില്‍, യേശുവിന്‍റെ വിജയം വെളിപ്പെടുത്തിക്കൊണ്ട് ഈ ഏറ്റുമുട്ടല്‍ പദ്ധതികള്‍ വായനക്കാരനു മുന്നില്‍ മര്‍ക്കൊസ് വ്യക്തമാക്കുന്നു.

_*ഈ ആഴ്ചയിലെ പാഠം പഠിച്ച് സെപ്റ്റംബര്‍ 14 ലെ ശബ്ബത്തിനായി ഒരുങ്ങുക_