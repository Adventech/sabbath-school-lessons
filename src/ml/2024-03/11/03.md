---
title:  അന്ത്യ അത്താഴം
date:   09/09/2024
---

`വായിക്കുക: മര്‍ക്കൊ. 14:22-31; പുറ. 24:8. ഈ വേദഭാഗത്ത് ക്രിസ്തീയ വിശ്വാസത്തിനുള്ള മഹത്തായ എന്ത് പ്രാധാന്യമാണ് കണ്ടെത്തുന്നത്?`

പെസഹാകുഞ്ഞാട് അറുക്കപ്പെട്ടപ്പോള്‍, ഇത് പുളിപ്പില്ലാത്ത അപ്പത്തിന്‍റെ ഒന്നാം നാള്‍ ആയിരുന്നു എന്ന് മര്‍ക്കൊ. 14:12 സൂചിപ്പിക്കുന്നു. ഭക്ഷണം വ്യാഴാഴ്ച വൈകുന്നേരമായിരുന്നു.

അന്ത്യഅത്താഴത്തില്‍, യേശു ഒരു പുതിയ സ്മാരക ശുശ്രൂഷ സ്ഥാപിച്ചു. ഇത് യെഹൂദ പെസഹാ ആഘോഷത്തില്‍നിന്നുള്ള ഒരു മാറ്റവും യിസ്രായേല്‍ മിസ്രയീം വിട്ട് സീനായിയില്‍ ദൈവത്തിന്‍റെ ഉടമ്പടി ജനമായിത്തീരുന്നതുമായി നേരിട്ട് ബന്ധപ്പെട്ടിരിക്കുന്നു. ഉടമ്പടി മുദ്രവയ്ക്കുന്നതില്‍ പുറപ്പാട് 24:8 ല്‍ ജനത്തിനുമേല്‍ മോശെ യാഗങ്ങളുടെ രക്തം തളിച്ചുകൊണ്ട് ഇങ്ങനെ പറയുന്നു. "യഹോവ നിങ്ങളോടു ചെയ്തിരിക്കുന്ന നിയമത്തിന്‍റെ രക്തം ഇതാ."

ഇവിടെ ക്രിസ്തു സ്ഥാപിച്ച തിരുവത്താഴത്തില്‍ പെസഹാഭക്ഷണത്തില്‍ കുഞ്ഞാടിന്‍റെ ഉപയോഗം ഇല്ലായിരുന്നു. അതിന്‍റെ കാരണം യേശു തന്നെയാണ് ദൈവത്തിന്‍റെ കുഞ്ഞാട് (യോഹ. 1:29 മായി താരതമ്യപ്പെടുത്തുക). തിരുവത്താഴത്തിലെ അപ്പം അവന്‍റെ ശരീരത്തെ പ്രതിനിധീകരിക്കുന്നു. പുതിയ ഉടമ്പടി (യിരെ. 31:31-34 മായി താരതമ്യപ്പെടുത്തുക) യേശുവിന്‍റെ രക്തത്താല്‍ മുദ്രയിടപ്പെട്ടിരിക്കുന്നു. പാനപാത്രം ഇതിനെ പ്രതിനിധീകരിക്കുന്നു. അവന്‍ പറയുന്നു, "ഇത് അനേകര്‍ക്കുവേണ്ടി ചൊരിയുന്നതായി നിയമത്തിനുള്ള എന്‍റെ രക്തം" (മര്‍ക്കൊ. 14:24).

പിന്നീട് ഇതിലെല്ലാറ്റിനും മദ്ധ്യേ, അവന്‍റെ ശിഷ്യന്മാരെല്ലാം അവനെ ഉപേക്ഷിക്കും എന്ന് യേശു മുന്‍കൂട്ടി പറഞ്ഞു. വാള്‍ ഇടയനെ വെട്ടും ആടുകള്‍ ചിതറിപ്പോകും എന്ന് സെഖര്യാവ് 13:7 ഉദ്ധരിച്ചുകൊണ്ട് യേശു പറഞ്ഞു. യേശുവാണ് ഇടയന്‍, അവന്‍റെ ശിഷ്യന്മാര്‍ ആടുകളുമാണ്. ഇതു കഠിനവും അധൈര്യപ്പെടുത്തുന്നതുമായ ഒരു ദൂതാണ്. എന്നാല്‍ യേശു തന്‍റെ പുനരുത്ഥാനത്തെക്കുറിച്ചുള്ള പ്രവചനം ആവര്‍ത്തിച്ചുകൊണ്ട് അവന്‍ പ്രത്യാശയുടെ ഒരു വാക്കുകൂടെ ചേര്‍ത്തു. എന്നാല്‍ ശിഷ്യന്മാര്‍ക്കു മുമ്പായി താന്‍ ഗലീലയിലേക്കു പോകും എന്ന് കൂട്ടിച്ചേര്‍ത്തു. ആ പ്രവചനം മര്‍ക്കൊ. 16:7 ല്‍ യേശുവിന്‍റെ ശവകുടീരത്തില്‍വച്ച് ബാല്യക്കാരന്‍ പരാമര്‍ശിക്കും. അതിനാല്‍ അത് ഇവിടെ പ്രത്യേക ഭാരം വഹിക്കുന്നു.

എന്നാല്‍ ഇവയെല്ലാം സ്വീകരിക്കുവാന്‍ ശിഷ്യന്മാര്‍ക്ക് അതികഠിനമായിരുന്നു. പ്രത്യേകിച്ച്, എല്ലാവരും ഇടറിയാലും ഞാന്‍ ഇടറുകയില്ല എന്ന് പത്രൊസ് പറഞ്ഞു. എന്നിരുന്നാലും യേശു പരിപാവനമായ ഭാഷ തുടരുകയും കോഴി രണ്ടു വട്ടം കൂകും മുമ്പെ പത്രൊസ് മൂന്നുവട്ടം അവനെ തള്ളിപ്പറയും എന്ന് യേശു പ്രവചിക്കുകയും ചെയ്തു. യേശുവിന്‍റെ വിചാരണയിലും പത്രൊസിന്‍റെ തള്ളിപ്പറയലിലും ഈ പ്രവചനം നിര്‍ണ്ണായകമായ ഒരു പങ്ക് വഹിച്ചു; അങ്ങനെ അത് ഇവിടെയും ഒരു നിര്‍ണ്ണായക പങ്ക് വഹിക്കുന്നു.

`ഏതു വിധത്തിലായാലും നിങ്ങള്‍ ഒരു കാര്യം ചെയ്യുമെന്നോ ചെയ്യുകയില്ലെന്നോ ദൈവത്തോട് വാഗ്ദത്തം ചെയ്യുകയും അത് ചെയ്യുന്നതിലോ ചെയ്യാതിരിക്കുന്നതിലോ അവസാനിക്കുന്നതില്‍നിന്ന് നിങ്ങള്‍ക്ക് എന്തു പഠിക്കുവാന്‍ കഴിയും?`