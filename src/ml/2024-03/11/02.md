---
title:  മറക്കുവാനാവാത്തത്
date:   08/09/2024
---

`വായിക്കുക. മര്‍ക്കൊ. 14:1-11. ഏത് രണ്ട് കഥകളാണ് ഇവിടെ തമ്മില്‍ പിണച്ചിരിക്കുന്നത്, അവ എങ്ങനെ പരസ്പരം വൈരുദ്ധ്യപ്പെട്ടു കാണുന്നു?`

പെസഹയ്ക്ക് ഇനി രണ്ടു ദിവസമേയുള്ളൂ എന്ന് മര്‍ക്കൊ. 14:1 സൂചിപ്പിക്കുന്നു. ഈ കൂടിവരവ് ഉണ്ടായത് ആ ആഴ്ചയില്‍ ചൊവ്വാഴ്ച രാത്രിയോ ബുധനാഴ്ചയോ ആയിരിക്കാം. മതനേതാക്കള്‍ക്ക് ഒരു പദ്ധതിയും സമയവും ഉണ്ടായിരുന്നു. അവരുടെ ലക്ഷ്യം പൂര്‍ത്തിയാക്കുന്നതിന് അവര്‍ക്ക് ഒരു കാരണം മാത്രം മതിയായിരുന്നു. ഇത് ആശ്ചര്യകരമായ ഒരു ദിക്കില്‍നിന്നും വരും.

ഈ വേദഭാഗം മര്‍ക്കൊസിലെ അഞ്ചാമത്തെ സാന്‍റ്വിച്ച് കഥയാണ് (പാഠം 3 കാണുക). യേശുവിനെതിരെയുള്ള ഗൂഢാലോചനയിലെ കഥ, വിലപിടിപ്പുള്ള പരിമളതൈലം കൊണ്ട് ഒരു സ്ത്രീ യേശുവിന്‍റെ തലയെ അഭിഷേകം ചെയ്ത കഥയുമായി ബന്ധപ്പെട്ടിരിക്കുന്നു. രണ്ട് സമാന്തര പ്രതീകങ്ങള്‍ വിപരീത പ്രവര്‍ത്തനങ്ങള്‍ നടത്തുന്നു. വിപരീതാര്‍ത്ഥകമായ ഒരു വ്യത്യാസം പ്രദര്‍ശിപ്പിക്കുന്നു.

സ്ത്രീ ആരാണ് എന്നതിനെ മര്‍ക്കൊസ് ഇവിടെ വെളിപ്പെടുത്തുന്നില്ല. യേശുവിനുള്ള അവളുടെ അത്ഭുതകരമായ സമ്മാനം. തന്‍റെ യജമാനനെ ഒറ്റിക്കൊടുത്തതിലുള്ള യൂദയുടെ വഞ്ചനയില്‍നിന്നും വ്യത്യസ്തമാണ്. അവളുടെ പേര് വെളിപ്പെടുത്തിയിട്ടില്ല; യൂദാ പന്ത്രണ്ട് ശിഷ്യന്മാരില്‍ ഒരുവനായി നാമകരണം ചെയ്യപ്പെട്ടിരിക്കുന്നു. അവളുടെ സമ്മാനത്തിന്‍റെ മൂല്യം പട്ടികപ്പെടുത്തിയിരിക്കുന്നു; യൂദയുടെ വില പണത്തിന്‍റെ ഒരു വാഗ്ദത്തം മാത്രമാണ്.

അവള്‍ എന്തുകൊണ്ട് ഇതു ചെയ്തു എന്നതിന് പ്രത്യേക കാരണം നല്കപ്പെട്ടിട്ടില്ല. എന്നാല്‍ അത്താഴത്തിനെത്തിയ അതിഥികള്‍ യേശുവിന്‍റെ മേല്‍ സുഗന്ധദ്രവ്യം ഒഴിക്കുന്നതില്‍ ഒരു വര്‍ഷത്തെ വേതനത്തിനടുത്ത് വലിയ പാഴായി കണക്കാക്കുന്നത് ഞെട്ടലോടെയാണ് കണ്ടത്. എന്തായിരുന്നാലും യേശു അവളുടെ പ്രതിരോധത്തില്‍ ഇടപെട്ടുകൊണ്ട് സുവിശേഷം ലോകത്തില്‍ ഒക്കെയും പ്രസംഗിക്കുന്നേടത്തെല്ലാം അവള്‍ ചെയ്തതും അവളുടെ ഓര്‍മ്മയ്ക്കായി പ്രസ്താവിക്കും എന്നു പറഞ്ഞു. ഇത് മറക്കുവാന്‍ കഴിയാത്തതാണ്. വാസ്തവത്തില്‍, എല്ലാ നാല് സുവിശേഷങ്ങളും ഒന്നല്ലെങ്കില്‍ മറ്റൊരുവിധത്തില്‍ ഈ കഥ പറയുന്നു. അത് അവളെ അനുസ്മരിച്ചുകൊണ്ടുള്ള യേശുവിന്‍റെ വാക്കുകള്‍ കൊണ്ടാകാം.

യൂദയുടെ ഒറ്റിക്കൊടുപ്പും മറക്കുവാന്‍ കഴിയാത്തതാണ്. അവന്‍റെ ആന്തരോദ്ദേശ്യം അത്യാഗ്രഹമായിരുന്നു എന്ന് മര്‍ക്കൊസ് സൂചിപ്പിക്കുന്നു. യോഹന്നാന്‍റെ സുവിശേഷം അതിനെ വ്യക്തമാക്കുന്നു (യോഹ. 12:4-6).

ഈ കഥകളില്‍ രണ്ട് വ്യത്യസ്ത ഉദ്ദേശ്യങ്ങള്‍ അല്ലെങ്കില്‍ കപടതന്ത്രങ്ങള്‍ അടങ്ങിയിരിക്കുന്നതായി ചിത്രീകരിക്കുവാന്‍ "നന്മ" എന്ന വാക്കിന്‍റെ ഒരു നാടകം മര്‍ക്കൊസില്‍ അടങ്ങിയിരിക്കുന്നു. മര്‍ക്കൊസ് 14:6 ല്‍ യേശു ഈ സ്ത്രീയുടെ പ്രവൃത്തിയെ "നല്ലത്/മനോഹരം" എന്ന് വിളിച്ചു. എല്ലായ്പോഴും ദരിദ്രര്‍ക്ക് "നന്മ" ചെയ്യുവാന്‍ നിങ്ങള്‍ക്കു കഴിയും എന്ന് യേശു പറഞ്ഞു (മര്‍ക്കൊ. 14:7), മര്‍ക്കൊസ് 14:9 ല്‍ യേശു അവളുടെ പ്രവൃത്തിയെ "സദ്വര്‍ത്തമാനത്തിന്‍റെ സുവിശേഷത്തിന്‍റെ' ഭാഗം എന്ന് വിളിച്ചു. മര്‍ക്കൊസ്

14:11 ല്‍ യേശുവിനെ ഒറ്റിക്കൊടുക്കുന്നിന് യൂദാ ഒരു "നല്ല അവസര"ത്തിനുവേണ്ടി നോക്കി എന്നു വായിക്കുന്നു. മാനവകുലത്തിന്‍റെ രക്ഷയ്ക്കായി തന്‍റെ മകനെ കൊടുക്കുന്ന ദൈവേഷ്ടം അതിന്‍റെ ഫലപ്രാപ്തി കണ്ടതുകൊണ്ട് മശീഹയെ നശിപ്പിക്കുവാനുള്ള മനുഷ്യന്‍റെ ഗൂഢാലോചന വാസ്തവത്തില്‍ സുവിശേഷകഥയുടെ ഭാഗമായിത്തീരുമെന്നതാണ് വാക്കുകളിന്മേലുള്ള അഭ്യാസം പഠിപ്പിക്കുന്നത്.

`ഇവിടെ എന്തു സംഭവിക്കുമെന്ന് വിശദീകരിക്കുവാന്‍ റോമര്‍ 8:28 എങ്ങനെ സഹായിക്കുന്നു?`