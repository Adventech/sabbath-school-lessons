---
title:  യേശുവില്‍നിന്ന് ഓടിപ്പോകുവാന്‍ എല്ലാം ഉപേക്ഷിച്ചു
date:   11/09/2024
---

`വായിക്കുക: മര്‍ക്കൊ. 14:43-52. രക്ഷാപദ്ധതിക്ക് അതിനിര്‍ണ്ണായകമായ എന്താണ് ഇവിടെ സംഭവിച്ചത്?`

യേശുവിന്‍റെ അടുത്തവരില്‍ ഒരാള്‍ അവനെ ഒറ്റിക്കൊടുത്തു എന്നത് ഞെട്ടിപ്പിക്കുന്ന ഒന്നായിരുന്നു. യൂദയുടെ പ്രേരണയെ സംബന്ധിച്ച് സുവിശേഷങ്ങള്‍ അധികം വിശദീകരണങ്ങളൊന്നും നല്കുന്നില്ല. എന്നാല്‍ എലന്‍ വൈറ്റ് ഇങ്ങനെ എഴുതുന്നു: "യൂദയ്ക്ക് സ്വാഭാവികമായും പണത്തോട് ഒരു വലിയ സ്നേഹം ഉണ്ടായിരുന്നു; എന്നാല്‍ ഇപ്രകാരം ഒരു പ്രവൃത്തി ചെയ്യത്തക്കവിധം യൂദ എല്ലായ്പോഴും അത്ര ദുഷിച്ചവനായിരുന്നില്ല. അവന്‍റെ ജീവിതത്തിലെ ഭരിക്കുന്ന പ്രേരണ ആയിത്തീരുംവിധം തന്‍റെ ധനേച്ഛയുടെ ആത്മാവിനെ താന്‍ പ്രോത്സാഹിപ്പിച്ചിരുന്നു. ക്രിസ്തുവിനോടുള്ള അവന്‍റെ സ്നേഹത്തെ മാമോനോടുള്ള സ്നേഹം സമനില തെറ്റിച്ചിരുന്നു. ഒരു ദുര്‍വാസനയ്ക്ക് അടിമ ആയതിലൂടെ പാപത്തിന്‍റെ ഏത് അറ്റംവരെയും പോകത്തക്ക വിധം അവന്‍ സ്വയം സാത്താന് ഏല്പിച്ചുകൊടുത്തു." Ellen G. White, _The Desire of Ages_, p. 716.

ഒറ്റിക്കൊടുക്കല്‍ തന്നെ എല്ലാവരും അവലപിക്കുന്നതാണ് ഒറ്റിക്കൊടുക്കുന്നവരെ ഉപയോഗിക്കുന്നവര്‍പോലും അങ്ങനെയാണ് (മത്തായി 27:3-7 മായി താരതമ്യപ്പെടുത്തുക). എന്നാല്‍ യൂദയുടെ പ്രവൃത്തി പ്രത്യേകിച്ച് അതിഹീനമാണ്. കാരണം അവന്‍റെ ഒറ്റിക്കൊടുക്കല്‍ സൗഹൃദത്തിന്‍റെ മറവില്‍ മറയ്ക്കപ്പെട്ടിരുന്നു. താന്‍ ചുംബനം ചെയ്യുന്ന മനുഷ്യനെയാണ് അറസ്റ്റ് ചെയ്യേണ്ടത് എന്ന് നിര്‍ദ്ദേശം താന്‍ ജനക്കൂട്ടത്തിന് കൊടുത്തു. യേശുവില്‍നിന്നും മറ്റ് ശിഷ്യന്മാരില്‍നിന്നും അവന്‍റെ കപടത മറച്ചുവയ്ക്കണമെന്ന് അവന്‍ ആഗ്രഹിച്ചതുപോലെയാണിത് കാണപ്പെട്ടത്.

ജനക്കൂട്ടം യേശുവിനെ അറസ്റ്റ് ചെയ്തപ്പോള്‍ കലാപം തുടങ്ങി. ഒരുവന്‍ വാള്‍ ഊരി മഹാപുരോഹിതന്‍റെ ദാസനെ വെട്ടി അവന്‍റെ കാത് അറുത്തു (യോഹ. 18:10,11 ഇത് പത്രൊസാണെന്ന് പറയുന്നു). അവന്‍ ദൈവാലയത്തില്‍ ഉപദേശിച്ചുകൊണ്ടിരുന്നപ്പോള്‍, അവര്‍ ചെയ്യുന്നത് പരസ്യമായി ചെയ്യുവാന്‍ ഭയന്നിട്ട് അവര്‍ രഹസ്യത്തില്‍ ചെയ്തതുകൊണ്ട് ജനക്കൂട്ടത്തെ യേശു വിമര്‍ശിച്ചു. എന്നാല്‍ തിരുവെഴുത്തുകളുടെ നിറവേറലിനെ പരാമര്‍ശിച്ചുകൊണ്ട് യേശു അവസാനിപ്പിച്ചു. കഷ്ടാനുഭവ വിവരണത്തിലൂടെ കടന്നുപോകുന്ന ഇരട്ട ഗൂഢാലോചനയുടെ മറ്റൊരു അടയാളമാണിത്-അതായത് മശീഹയെ നശിപ്പിക്കുവാന്‍ മനുഷ്യന്‍റെ ഇഷ്ടം പ്രവര്‍ത്തിക്കുമ്പോള്‍പോലും ദൈവേഷ്ടം അതിന്‍റെ നിറവേറലിലേക്കു വരുന്നു.

പത്രൊസ് ഉള്‍പ്പെടെ ശിഷ്യന്മാരെല്ലാം ഓടിപ്പോയി, അവന്‍ വീണ്ടും പ്രത്യക്ഷപ്പെട്ടു. ദൂരെനിന്ന് യേശുവിനെ പിന്തുടരുകയും സ്വയം കുഴപ്പത്തിലാകുകയും ചെയ്തു. എന്നാല്‍ മര്‍ക്കൊസ് 14:51,52 എന്നീ വാക്യങ്ങള്‍ യേശുവിനെ അനുഗമിച്ച ഒരു യുവാവിനെപ്പറ്റി പറയുന്നു. സുവിശേഷങ്ങളില്‍ മറ്റൊരിടത്ത് ഇതു കാണുന്നതുമില്ല. ഇത് മര്‍ക്കൊസ് തന്നെയാണെന്ന് ചിലര്‍ ചിന്തിക്കുന്നു. എന്നാല്‍ തെളിയിക്കുവാന്‍ കഴിയാത്തതാണ്. താന്‍ നഗ്നനായി ഓടിപ്പോയി എന്നതാണ് ഇവിടെ ശ്രദ്ധേയമായിരിക്കുന്നത്. യേശുവിനെ "അനുഗമിക്കുന്നതിന്" എല്ലാം ഉപേക്ഷിക്കുന്നതിനു പകരം യേശുവില്‍നിന്ന് "ഓടിപ്പോകുന്നതിന്" എല്ലാം ഉപേക്ഷിക്കുന്നു.

`യൂദ ചെയ്ത കാര്യം ചെയ്യുന്നതിന് യൂദയെ നയിച്ച ഒരു ദുശ്ശീലത്തിന് അടിമയായിപ്പോയ ഭയപ്പെടുത്തുന്ന ഈ ആശയത്തെക്കുറിച്ച് ചന്തിക്കുക. പാപത്തെ വെറുക്കുന്നതിനെക്കുറിച്ചും ദൈവകൃപയാല്‍ അതിനെ ജയിക്കുന്നതിനെക്കുറിച്ചും ഇതു നമ്മോട് എന്തു പറയണം?`