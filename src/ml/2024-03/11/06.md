---
title:  നിങ്ങള്‍ ആരാണ്?
date:   12/09/2024
---

`വായിക്കുക: മര്‍ക്കൊ. 14:60-72. സംഭവങ്ങളോട് പത്രൊസ് എങ്ങനെ പ്രതികരിച്ചു എന്നതില്‍നിന്ന് വ്യത്യസ്തമായി യേശു എങ്ങനെ പ്രതികരിച്ചു എന്നതിനെ താരതമ്യപ്പെടുത്തുക. ഈ വ്യത്യാസങ്ങളില്‍നിന്ന് നമുക്ക് എന്തെല്ലാം പാഠങ്ങള്‍ പഠിക്കുവാന്‍ കഴിയും?`

സന്‍ഹെദ്രീനിലേക്ക് യേശുവിനെ കൊണ്ടുവന്നതിലേക്കും വിചാരണയുടെ ആദ്യഭാഗത്തെയും കുറിച്ച് മര്‍ക്കൊ. 14:53-59 ചിത്രീകരിക്കുന്നു. അത് നിരാശയിലുള്ള ഒരു വ്യായാമമാണ്. വീണ്ടും വീണ്ടും നേതാക്കള്‍ യേശുവിനെതിരേ ആരോപണങ്ങളുണ്ടാക്കുവാന്‍ ശ്രമിക്കുകയായിരുന്നു. സാക്ഷ്യങ്ങള്‍ എങ്ങനെ വ്യാജമായിരുന്നുവെന്നും സാക്ഷികള്‍ ഒരിക്കലും യോജിപ്പിലായിരുന്നില്ല എന്നും സുവിശേഷ എഴുത്തുകാര്‍ സൂചിപ്പിക്കുന്നു.

അവസാനം മഹാപുരോഹിതന്‍ എഴുന്നേല്ക്കുകയും യേശുവിനെ നേരിട്ട് സംബോധന ചെയ്യുകയും ചെയ്തു. ആദ്യം യേശു പ്രതികരിച്ചില്ല. എന്നാല്‍ മഹാപുരോഹിതന്‍ യേശുവിനോട് ആണയിട്ട് ചോദിക്കുന്നു (കാണുക. മത്തായി 26:63), നീ ദൈവപുത്രനായ ക്രിസ്തുതന്നെയോ. യേശു കപടമില്ലാതെ അത് സമ്മതിക്കുന്നു. പിന്നീട് ദാനീയേല്‍ 7:13,14 എന്നീ വേദഭാഗമനുസരിച്ച് മനുഷ്യപുത്രന്‍ ദൈവത്തിന്‍റെ വലത്തുഭാഗത്ത് ഇരിക്കുന്നതും ആകാശമേഘങ്ങളില്‍ വരുന്നതും നിങ്ങള്‍ കാണും എന്നു പറഞ്ഞു. മഹാപുരോഹിതന് ഇത് അധികമായിരുന്നു. ഉടനെ മഹാപുരോഹിതന്‍ വസ്ത്രം കീറി, യേശുവിന്‍റെ ശിക്ഷാവിധി പ്രഖ്യാപിച്ചു. കൗണ്‍സില്‍ ഉടന്‍ അത് അനുവദിക്കുകയും ചെയ്തു. അവന്‍റെ മുഖത്ത് തുപ്പിയും മുഖംമൂടുകയും അടിക്കുകയും ചെയ്തിട്ട് പ്രവചിക്കുവാന്‍ ആവശ്യപ്പെട്ടു.

അകത്ത് യേശുവിനെ വിചാരണ ചെയ്യുകയും യേശു ഒരു വിശ്വസ്തസാക്ഷീകരണം നടത്തുകയും ചെയ്തുകൊണ്ടിരുന്നപ്പോള്‍, പത്രൊസ് പുറത്ത് ഒരു വ്യാജവിവരം നല്‍കുകയായിരുന്നു. ഇത് മര്‍ക്കൊസിലെ ആറാമത്തേതും അവസാനത്തേതുമായ സാന്‍റ്വിച്ച് കഥയാണ്. ഇവിടെ വിരോധാഭാസത്തെ പ്രത്യേകിച്ച് എടുത്തുകാണിക്കുന്നു. ഇവിടെ രണ്ട് സമാന്തരവ്യക്തികള്‍ യേശുവും പത്രൊസും വിപരീതമായ പ്രവൃത്തികള്‍ ചെയ്യുന്നു. യേശു ഒരു വിശ്വസ്ത സാക്ഷീകരണം കൊടുത്തു. പത്രൊസ് വ്യാജമായത് കൊടുത്തു. മൂന്നു പ്രാവശ്യം ഒരു ദാസന്‍ അഥവാ കാഴ്ചക്കാരന്‍ പത്രൊസിന്‍റെ അടുത്തുകൂടി സംഭാഷിച്ചു. ഓരോ പ്രാവശ്യവും പത്രൊസ് യേശുവുമായി തനിക്കുണ്ടായിരുന്ന സംസര്‍ഗ്ഗം തള്ളിക്കളഞ്ഞു. അതിനിടയ്ക്ക് ശപിക്കുകയും ആണയിടുകപോലും ചെയ്തു.

ഈ സമയത്തായിരുന്നു കോഴി രണ്ടാം പ്രാവശ്യം കൂകിയത്. ആ രാത്രിയില്‍ പത്രൊസ് യേശുവിനെ മൂന്നു പ്രാവശ്യം തള്ളിപ്പറയും എന്ന യേശുവിന്‍റെ പ്രവചനം ഓര്‍ത്തത് അപ്പോഴായിരുന്നു. അവന്‍ പൊട്ടിക്കരഞ്ഞു. യേശുവിന്‍റെ വിചാരണയുടെ അവസാനത്തിലെ സ്പര്‍ശിക്കുന്ന വിരോധാഭാസം ഇവിടെയാണ്. യേശുവിന്‍റെ കണ്ണ് കെട്ടി, അടിച്ചു, പ്രവചിക്കുവാന്‍ കല്പിച്ചു. ആര് അടിച്ചു എന്നു പറയുവാന്‍ കഴിയാത്തതുകൊണ്ട് അവനെ പരിഹസിക്കുക എന്നതായിരുന്നു ആശയം. ഇതു ചെയ്ത അതേ സമയത്ത് താഴെ മുറ്റത്ത് യേശുവിന്‍റെ പ്രവചനങ്ങളില്‍ ഒരെണ്ണത്തെ നിറവേറ്റിക്കൊണ്ട് പത്രൊസ് യേശുവിനെ തള്ളിപ്പറയുകയായിരുന്നു. തല്‍ഫലമായി, യേശുവിനെ തള്ളിപ്പറഞ്ഞതിലൂടെ യേശു മശീഹയാണെന്ന് പത്രൊസ് വെളിപ്പെടുത്തുകയായിരുന്നു.

`യേശുവിനെ അനുഗമിക്കണമെന്നുണ്ടെങ്കിലും അത് ചെയ്യുവാന്‍ പലപ്പോഴും പരാജയപ്പെടുന്ന ഒരുവന് പ്രത്യാശയുടെ എന്തു വാക്ക് നിങ്ങള്‍ കൊടുക്കും? നമ്മില്‍ ആരാണ് ചില സമയങ്ങളില്‍ യേശു ആഗ്രഹിക്കുന്നതെന്ന് നമുക്കറിയാവുന്ന കാര്യങ്ങള്‍ പിന്തുടരുന്നതില്‍ പരാജയപ്പെടുന്നത്?`