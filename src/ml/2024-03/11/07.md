---
title:  കൂടുതല്‍ പഠനത്തിന്
date:   13/09/2024
---

Read Ellen G. White, “Before Ammsa and the court of Caiaphsa” and “Judas” in _The Desire of Ages_, pp. 698722.

"മോശമായ ആണയിടല്‍ പത്രൊസിന്‍റെ അധരങ്ങളില്‍നിന്ന് മായുന്നതിനുമുമ്പേ, കോഴി കൂവുന്നതിന്‍റെ ശബ്ദം കാതുകളില്‍ മുഴങ്ങിക്കൊണ്ടിരിക്കവേ, ബന്ധനസ്ഥനായ കര്‍ത്താവ്, പത്രൊസിനെ ഒന്നു നോക്കി. പത്രൊസിന്‍റെ കണ്ണുകള്‍ കര്‍ത്താവിന്‍റെ കണ്ണുകളുമായി ഇടഞ്ഞു. യേശുവിന്‍റെ മുഖത്ത് കോപത്തിന്‍റെയോ, വെറുപ്പിന്‍റെയോ ലാഞ്ഛനപോലുമില്ലായിരുന്നു. നേരേമറിച്ച് ആ മുഖത്ത് അനുകമ്പയും ആര്‍ദ്രതയും നിഴലിട്ടിരുന്നു.

"സ്നേഹസ്വരൂപനായ യേശുവിന്‍റെ നോട്ടം ഒരമ്പുപോലെ പത്രൊസിന്‍റെ ഹൃദയത്തെ തുളച്ചു. പത്രൊസിന്‍റെ മനസ്സാക്ഷി ഉണര്‍ത്തപ്പെട്ടു. ഓര്‍മ്മ സജീവമായി. മരിക്കുവാനോ കാരാഗൃഹത്തില്‍ കഴിയുവാനോ കര്‍ത്താവിനോടൊപ്പം പോകാമെന്ന് കുറച്ചു മണിക്കൂറുകള്‍ക്കുമുമ്പ് ചെയ്ത വാഗ്ദത്തം പത്രൊസ് ഓര്‍ത്തു. ഇതേ രാത്രിയില്‍തന്നെ തന്‍റെ കര്‍ത്താവിനെ മൂന്നുവട്ടം തള്ളിപ്പറയുമെന്ന് മാളികമുറിയില്‍വച്ച് യേശു പറഞ്ഞതും പത്രൊസ് ഓര്‍ത്തു. താന്‍ കര്‍ത്താവിനെ അറിയുന്നില്ലായെന്ന് പറഞ്ഞെങ്കിലും കര്‍ത്താവ് തന്നെ എത്ര നന്നായി അറിയുന്നുവെന്നും തന്‍റെ ഹൃദയത്തിന്‍റെ കാപട്യം തനിക്കുതന്നെ അജ്ഞാതമായിരിക്കവേ, അതെത്ര വ്യക്തമായി കര്‍ത്താവ് കാണുന്നുവെന്നും പത്രൊസ് മനസ്സിലാക്കി." Ellen G. White, _The Desire of Ages_, pp. 712,713.

**ചര്‍ച്ചയ്ക്കുള്ള ചോദ്യങ്ങള്‍**

`മര്‍ക്കൊസ് 14:9 ല്‍ യേശു പ്രവചിച്ചത് വെറുതേ വായിക്കുന്നതിലൂടെ യേശുവിന്‍റെ മറ്റൊരു പ്രവചനം നാം എങ്ങനെയാണ് കാണുന്നത് - അത് പറഞ്ഞിരിക്കുന്ന സാഹചര്യങ്ങള്‍ കണക്കിലെടുക്കുമ്പോള്‍ വളരെ സാധ്യതയില്ലാത്ത ഒരു പ്രവചനം - യഥാര്‍ത്ഥത്തില്‍ നിറവേറപ്പെടുന്നു?`

`യൂദയെയും പത്രൊസിനെയും താരതമ്യം ചെയ്യുക. അവര്‍ എങ്ങനെ ഒരുപോലെ ആയിരുന്നു. കഷ്ടാനുഭവവിവരണത്തില്‍ അവര്‍ പ്രവര്‍ത്തിച്ച രീതിയില്‍ അവര്‍ എങ്ങനെ വ്യത്യസ്തമായിരുന്നു?`

`കര്‍ത്താവിന്‍റെ അത്താഴത്തിന്‍റെ അര്‍ത്ഥം ചര്‍ച്ച ചെയ്യുക. നമ്മുടെ സഭയില്‍ ഇതു കൂടുതല്‍ അര്‍ത്ഥവത്താക്കുന്നതിനും ഈ ആഘോഷത്തില്‍ കൂടുതല്‍ അംഗങ്ങള്‍ പങ്കെടുക്കുന്നതിനും നമുക്കെങ്ങനെ സാധിക്കും?`

`ഗെത്ത്ശമേനയിലെ യേശുവിന്‍റെ പ്രാര്‍ത്ഥനയ്ക്ക് ദൈവം "ഇല്ല" എന്നു പറഞ്ഞിരുന്നെങ്കില്‍ എന്ന വസ്തുതയെപ്പറ്റി ചര്‍ച്ച ചെയ്യുക. ദൈവം നമ്മോട് "ഇല്ല" എന്ന് പറയുമ്പോള്‍ അത് എന്താണ് അര്‍ത്ഥമാക്കുന്നത്?`

`പത്രൊസ് തന്‍റെ തള്ളിപ്പറയലോടൊപ്പം താന്‍ യേശുവിനെ വലിയതരത്തില്‍ പരാജയപ്പെടുത്തിയെങ്കിലും യേശു അവനെ തള്ളിക്കളഞ്ഞില്ല. ഈ വസ്തുതയില്‍നിന്നും നമുക്കുവേണ്ടി എന്ത് പ്രത്യാശ എടുക്കുവാന്‍ കഴിയും?`