---
title:  ശൂന്യമാക്കുന്ന മ്ലേച്ഛത
date:   03/09/2024
---

`വായിക്കുക: മര്‍ക്കൊ. 13:14-18. "ശൂന്യമാക്കുന്ന മ്ലേച്ഛത എന്നു പറയുമ്പോള്‍ എന്തിനെയാണ് സൂചിപ്പിക്കുന്നതെന്ന് കണ്ടെത്തുന്നതില്‍ യേശു എന്ത് സൂചനയാണ് നല്‍കുന്നത്?`

മര്‍ക്കൊസ് 13:14 ല്‍ യെരൂശലേമിന്‍റെ വീഴ്ചയെ സംബന്ധിച്ച കേന്ദ്രഭാഗത്തേക്കു യേശു വരുകയാണ്. "ശൂന്യമാക്കുന്ന മ്ലേച്ഛത"യെപ്പറ്റി യേശു പരാമര്‍ശിക്കുന്നു. വായിക്കുന്നവന്‍ ചിന്തിച്ചുകൊള്ളട്ടെ എന്നു യേശു പറയുന്നു. ഈ വാക്കുകളോടുകൂടിയേശു ശിഷ്യന്മാരെ ദാനീയേലിന്‍റെ പ്രവചനത്തിലേക്കു നയിക്കുന്നു. ദാനീയേല്‍ 8:13 ലെ ഒരു സമാനതയോടുകൂടി ഈ സാങ്കേതിക പദാവലി ദാനീ. 9:27; 11:31; 12:11 എന്നീ ഭാഗങ്ങളില്‍ പ്രത്യക്ഷപ്പെടുന്നു.

`വായിക്കുക: ദാനീ. 9:26,27. "അഭിഷിക്തന്‍" ആരാണ്, "വരുവാനുള്ള പ്രഭു" ആരാണ്?`

ദാനീയേല്‍ 9:26 ല്‍ "അഭിഷിക്തന്‍" എന്നത് എബ്രായഭാഷയില്‍ മാസിയ (ാലശൈമവ) എന്നുമാണ്. ദാനീയേല്‍ 9:24-27 വരെയുള്ള ഭാഗം ശ്രദ്ധയോടെ പഠിക്കുമ്പോള്‍, ഈ അഭിഷിക്തന്‍ യേശുക്രിസ്തുവിന്‍റെ വരവിനെ കാണിക്കുന്നു എന്നത് വ്യക്തമാണ്.

എന്നാല്‍ യെരൂശലേമിന്‍റെ നാശം കൊണ്ടുവരുന്ന "വരുവാനുള്ള പ്രഭു" ആരാണ്? പട്ടണത്തെ നശിപ്പിച്ചത് റോമന്‍ സൈന്യാധിപനായ റ്റൈറ്റസ് ആയിരുന്നു. അങ്ങനെ ദാനീയേല്‍ 9:26,27 എന്ന ഭാഗത്ത് പരാമര്‍ശിക്കപ്പെട്ടിരിക്കുന്ന പ്രഭു അവനാണ് എന്ന് അനുമാനിക്കുന്നത് ന്യായമാണ്. രണ്ട് വ്യക്തികളെ ബന്ധപ്പെടുത്തിയിരിക്കുന്നു, കാരണം മശീഹയെ കൈകാര്യം ചെയ്ത രീതി നഗരത്തിന്‍റെ നാശത്തെ ക്രമമായി പറഞ്ഞിരിക്കുന്നു.

"ശൂന്യമാക്കുന്ന മ്ലേച്ഛത" എന്ന് ദാനീയേലില്‍ യേശു പരാമര്‍ശിക്കുന്നുയെങ്കിലും നിര്‍ഭാഗ്യവശാല്‍, അനേക വേദപണ്ഡിതന്മാരും ബി.സി. രണ്ടാം നൂറ്റാണ്ടില്‍ ജീവിച്ചിരുന്ന അന്ത്യൊക്കസ് എപ്പിഫാനസിന്‍റെ അശുദ്ധമാക്കലാണ് ഇതെന്ന് വിശ്വസിക്കുന്നു. അത് ശരിയാകുകയില്ല. "ശൂന്യമാക്കുന്ന മ്ലേച്ഛത"യെന്ന് യേശു ചിത്രീകരിക്കുന്ന കാര്യം സംഭവിക്കുന്നത് യേശുവിന്‍റെ കാലത്തിനുശേഷമാണ്. അതുകൊണ്ട് യേശുവിന്‍റെ ഭൗമിക ശുശ്രൂഷയ്ക്കും രണ്ട് നൂറ്റാണ്ടുകള്‍ക്കുമുമ്പ് സംഭവിച്ച ഒന്നാകുവാന്‍ സാധ്യതയില്ല. പകരം, എ.ഡി. 60 കളുടെ അവസാനത്തില്‍ യെരൂശലേം ഉപരോധസമയത്ത് യിസ്രായേലില്‍ റോമന്‍ പുറജാതീയ നിലവാരങ്ങള്‍ നട്ടുപിടിപ്പിച്ചതിനെയാണ് മ്ലേച്ഛത സൂചിപ്പിക്കുന്നത്. ക്രിസ്ത്യാനികള്‍ ഓടിപ്പോകുന്നതിനുള്ള അടയാളം ഇതായിരുന്നു. അവര്‍ അത് ചെയ്യുകയും ചെയ്തു.

`യേശു പ്രവചിച്ചതുപോലെ യെരൂശലേം വീണു. അവനിലും ബൈബിളിലും അവന്‍റെ എല്ലാ പ്രവചനങ്ങളിലും ആശ്രയിക്കുന്നതിന് നമുക്കെങ്ങനെ പഠിക്കുവാന്‍ കഴിയും?`