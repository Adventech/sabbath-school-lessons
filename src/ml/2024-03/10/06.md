---
title:  മനുഷ്യപുത്രന്‍റെ വരവ്
date:   05/09/2024
---

`വായിക്കുക: മര്‍ക്കൊ. 13:24-32. ഇവിടെ എന്ത് മഹാസംഭവത്തെ ചിത്രീകരിച്ചിരിക്കുന്നു?`

സൂര്യനിലും നക്ഷത്രങ്ങളിലും അടയാളങ്ങള്‍ ഉണ്ടാകുന്നതിനു പിന്നാലെ യേശുക്രിസ്തു മഹത്വത്തില്‍ മടങ്ങിവരുന്നതല്ലാതെ ഇത് മറ്റൊന്നുമല്ല. ഈ അത്ഭുത സംഭവത്തിലേക്കു വിരല്‍ ചൂണ്ടുന്ന പ്രവചനങ്ങളെക്കൊണ്ട് പുതിയനിയമം നിറഞ്ഞിരിക്കുന്നു. യേശുക്രിസ്തുവില്‍ നിദ്രകൊള്ളുന്നവര്‍ ജീവങ്കലേക്കു വരുകയും ജീവനോടിരിക്കുന്ന വിശുദ്ധന്മാരോടൊപ്പം ആകാശമേഘങ്ങളില്‍ ക്രിസ്തുവിനെ എതിരേല്‍ക്കുവാന്‍ എടുക്കപ്പെടുകയും ചെയ്യുന്നതിനെക്കുറിച്ച് അപ്പൊസ്തലനായ പൗലൊസ് പറയുന്നു. 1 തെസ്സ. 4:13-18 വരെയുള്ള ഭാഗത്ത് താന്‍ ഇതിനെക്കുറിച്ച് വിശദമാക്കിയിരിക്കുന്നു. ക്രിസ്തുവിന്‍റെ മടങ്ങിവരവില്‍ സംഭവിക്കുന്ന മരിച്ചവരുടെ പുനരുത്ഥാനത്തിനെ സംബന്ധിച്ച യാഥാര്‍ത്ഥ്യത്തെപ്പറ്റി വിശദമായി അപ്പൊസ്തലന്‍ 1 കൊരി. 15 ല്‍ സംസാരിക്കുന്നു.

കര്‍ത്താവ് തന്‍റെ വാഗ്ദത്തം നിവര്‍ത്തിപ്പാന്‍ താമസിക്കുന്നില്ല. ആരും നശിച്ചുപോകാതെ എല്ലാവരും മാനസാന്തരപ്പെടുവാന്‍ അവന്‍ ഇച്ഛിച്ച് നിങ്ങളോട് ദീര്‍ഘക്ഷമ കാണിക്കുന്നതേയുള്ളൂ എന്ന് ആ മഹാ ദിവസത്തെപ്പറ്റി 2 പത്രൊസ് 3:3-13 വരെ പത്രൊസ് വിശദീകരിക്കുന്നു. യേശുവിന്‍റെ വീണ്ടുംവരവിനെപ്പറ്റി വെളിപ്പാടുപുസ്തകത്തില്‍ വ്യക്തമായ വിശദീകരണമുണ്ട് (കാണുക: വെളി. 1:7; 6:12-17; 14:14-20; 19:11-21). ക്രിസ്തുവിന്‍റെ വീണ്ടുംവരവ് വ്യക്തിപരവും അക്ഷരീകവും ദൃശ്യവും കേള്‍ക്കത്തക്കവിധവും ആയിരിക്കും എന്നുള്ളതാണ് സ്ഥിരമായ പുതിയനിയമ ഉപദേശം. അവന്‍ വരുമ്പോള്‍ സകലരും അവനെ കാണും.

"ഈ തലമുറ" "ആ ദിവസം" അഥവാ "ആ നാഴിക" എന്നു പറയുമ്പോള്‍ യേശു എന്താണ് ഉദ്ദേശിച്ചത്? ഈ വാക്കുകള്‍ അനേകരെയും കുഴപ്പത്തിലാക്കിയിട്ടുണ്ട്. കാരണം യേശു പറഞ്ഞ ഈ തലമുറ നാളുകള്‍ക്കുമുമ്പ് മരണപ്പെട്ടു പോയി.

ഈ വേദഭാഗത്തെ സംബന്ധിച്ച് ധാരാളം പരിഹാരങ്ങള്‍ നിര്‍ദ്ദേശിക്കപ്പെട്ടിട്ടുണ്ട്. "തലമുറ" എന്ന പദം ജനത്തില്‍ ഒരു വര്‍ഗ്ഗത്തെ, ഇക്കാര്യത്തില്‍ യെഹൂദന്മാരെ പരാമര്‍ശിക്കുവാന്‍ കഴിയും എന്ന് ചിലര്‍ വാദിക്കുന്നു. അതായത് യേശു മടങ്ങിവരുന്നതുവരെ യെഹൂദാജനത നശിച്ചുപോകുകയില്ല. ക്രിസ്തു മടങ്ങി വരുന്നതിനുമുമ്പ് കടന്നുപോകാത്തവരെപ്പോലെ എല്ലാ അടയാളങ്ങളും നിറവേറപ്പെടുന്നത് കാണുന്ന ജനത്തിന്‍റെ തലമുറ എന്നത് മറ്റൊരു പരിഹാരം.

എന്നാല്‍ "ഈ തലമുറ"യില്‍ എന്നപോലെ മര്‍ക്കൊസ് 13:30 ല്‍ "ഈ" എന്ന പദം യേശു ഉപയോഗിക്കുന്നതുപോലെയും മര്‍ക്കൊസ് 13:32 ല്‍ "അത്" എന്നത് "ആ നാളും നാഴികയും" എന്ന പോലെയും ഉള്ള ഒരു ലളിതമായ പരിഹാരം ശ്രദ്ധിക്കേണ്ടതാണ്. മര്‍ക്കൊസ് 13 ല്‍ "ഈ" (houtos, haute, touts) എന്ന പദം യെരൂശലേമിന്‍റെ നാശത്തിലേക്കു നയിച്ചുകൊണ്ട് 1-13 വരെയുള്ള ഭാഗത്ത് കൂടുതല്‍ പ്രാവശ്യം പരാമര്‍ശിക്കപ്പെടുന്നു. അദ്ധ്യായത്തിലെ പിന്നീടുള്ള ഭാഗത്തെ സവിശേഷമാക്കുന്നതാണ് ഈ പദം.

അങ്ങനെ, "ഈ തലമുറ" മര്‍ക്കൊസ് 13:30 ചിത്രീകരിക്കുന്നതുപോലെ, യെരൂശലേമിന്‍റെ നാശത്തെ കണ്ട ഒന്നാം നൂറ്റാണ്ടിലെ തലമുറയെ മിക്കവാറും പരാമര്‍ശിക്കുന്നു. എങ്ങനെയായിരുന്നാലും മര്‍ക്കൊസ് 13:32 ഇപ്പോഴും ഭാവിയിലായിരിക്കുന്നതും ഒന്നാം നൂറ്റാണ്ടില്‍നിന്നും വളരെ അകലെ ആയിരിക്കുന്നതുമായ ക്രിസ്തുവിന്‍റെ രണ്ടാംവരവിനെ പരാമര്‍ശിക്കുന്നു. തല്‍ഫലമായി "അത്" എന്ന് മര്‍ക്കൊസ് 13:32 ല്‍ ഉപയോഗിക്കുന്നത് ഒന്നാം നൂറ്റാണ്ടില്‍ നിന്നും വളരെ അകലെയായിരിക്കുന്ന സംഭവങ്ങളാണ്.