---
title:  അന്ത്യനാളുകള്‍
date:   31/08/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 12:41-44; 13:1-32; ദാനീ. 9:24-27; 7:25; 1 തെസ്സ. 4:13-18.

> <p><മനഃപാഠ വാക്യം</p>
> "അപ്പോള്‍ മനുഷ്യപുത്രന്‍ വലിയശക്തിയോടും തേജസ്സോടുംകൂടെ മേഘങ്ങളില്‍ വരുന്നത് അവര്‍ കാണും. അന്ന് അവന്‍ തന്‍റെ ദൂതന്മാരെ അയച്ച്, തന്‍റെ വൃതന്മാരെ ഭൂമിയുടെ അറുതിമുതല്‍ ആകാശത്തിന്‍റെ അറുതിവരെയും നാലു ദിക്കില്‍നിന്നും കൂട്ടിച്ചേര്‍ക്കും" (മര്‍ക്കൊ. 13:26,27).

ഒരു വിധവ ഒരു ചെറിയ പ്രവൃത്തി ചെയ്തതിനെക്കുറിച്ചുള്ള ഗഹനമായ പ്രസ്താവന യേശു ഉണ്ടാക്കുന്ന മര്‍ക്കൊസ് 12 ലെ ഒരു ചെറിയ കഥയോടു കൂടിയാണ് ഈയാഴ്ചയിലെ പാഠം ആരംഭിക്കുന്നത്. എന്നിരുന്നാലും ഈയാഴ്ചയിലെ പാഠത്തിന്‍റെ പ്രധാനഭാഗം മര്‍ക്കൊസ് 13 ലാണ്. അതായത് യെരൂശലേം ദൈവാലത്തിന്‍റെ വിധിയും അതിലപ്പുറവും സംബന്ധിച്ച വിസ്മയിപ്പിക്കുന്ന ഒരു പ്രവചനമാണ് അവിടെ കാണുന്നത്. ഈ അദ്ധ്യായവും അതിനോടൊപ്പം അതിനു സമാനമായ മത്തായി

24 ഉം ലൂക്കൊസ് 21 ഉം യെരൂശലേമിന്‍റെ വീഴ്ചയും അതിനപ്പുറവും ലോകത്തിന്‍റെ അവസാനം വരെയുള്ള കാര്യങ്ങളെ പ്രതിപാദിക്കുന്നു.

പ്രവചനം, യേശുവിന്‍റെ കാലംമുതല്‍ കാലത്തിന്‍റെ അന്ത്യംവരെ അതായത് അവന്‍റെ രണ്ടാം വരവുവരെ പോകുന്നു എന്നതാണ് മര്‍ക്കൊസ് 13 വ്യക്തമാക്കുന്നത്. ഈ പ്രവചനങ്ങള്‍ ഭൂതകാലത്തിലേക്കോ ഭാവിയിലേക്കോ മാറ്റുവാനുള്ള ശ്രമത്തിന് വിരുദ്ധമായി, അവസാനസമയ പ്രവചനത്തിന്‍റെ ചരിത്രപരമായ വ്യാഖ്യാനം എന്നറിയപ്പെടുന്ന ഈ മാതൃക പിന്തുടരുന്നു.

മര്‍ക്കൊസിലെ യേശുവിന്‍റെ പല ഉപദേശത്തെയുംപോലെ, കര്‍ത്താവിന്‍റെ നിര്‍ദ്ദേശമെന്നത് തന്‍റെ ശിഷ്യന്മാരുടെ ഒരു ചോദ്യത്തിനോ അല്ലെങ്കില്‍ തെറ്റിദ്ധാരണയ്ക്കോ ഉള്ള മറുപടിയാണ്. ക്രിസ്തീയ ജീവിതത്തിനും അനുഭവത്തിനും പ്രധാനമായിരിക്കുന്ന സത്യങ്ങള്‍ പഠിപ്പിക്കുവാന്‍ ഈ ചോദ്യങ്ങള്‍ അല്ലെങ്കില്‍ തെറ്റിദ്ധാരണകള്‍ യേശുവിന് അവസരം കൊടുത്തു. യേശു ഭാവി മുന്‍കൂട്ടി പറയുക മാത്രമല്ല, അപ്പോഴും ഇപ്പോഴും വരുവാനുള്ള ശോധനകള്‍ക്ക് എങ്ങനെ തയ്യാറെടുക്കാം എന്ന് ശിഷ്യന്മാരെ പഠിപ്പിക്കുകകൂടെ ചെയ്യുന്നു.

_*ഈ ആഴ്ചയിലെ പാഠം പഠിച്ച് സെപ്റ്റംബര്‍ 7 ലെ ശബ്ബത്തിനായി ഒരുങ്ങുക_