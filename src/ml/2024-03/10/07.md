---
title:  കൂടുതല്‍ പഠനത്തിന്
date:   06/09/2024
---

Read Ellen G. White, “On the mount of Olives” in _The Desire of Ages_, pp. 627-636.

വളരെ അരോചകപ്പെടുത്തുന്ന പലതും ലോകത്തില്‍ സംഭവിച്ചുകൊണ്ടിരിക്കുന്നു. വെളിപ്പെട്ടുകൊണ്ടിരിക്കുന്നതിനെക്കുറിച്ച് ജനം വാസ്തവത്തില്‍ ഭയചകിതരാണ്. സംഭവങ്ങളുടെ കളത്തിനുള്ളില്‍ ആയിരിക്കുന്ന സെവന്ത്-ഡെ അഡ്വന്‍റിസ്റ്റുകാരെന്ന നിലയില്‍ യേശുവിലേക്കും അവന്‍റെ വരവിന്‍റെ വാഗ്ദത്തത്തിലേക്കും ജനത്തെ ചൂണ്ടിക്കാണിക്കുന്നതിന് ഈ സംഗതികളെ എങ്ങനെ ഉപയോഗിക്കുവാന്‍ കഴിയും?

"കര്‍ത്താവിന്‍റെ വരവിന്‍റെ കൃത്യസമയം നമുക്കറിയുവാന്‍ കഴിയാത്തതുകൊണ്ട് നമ്മോട് കാത്തിരിക്കുവാന്‍ ആജ്ഞാപിച്ചിരിക്കുന്നു. "യജമാനന്‍ വരുന്നേരം ഉണര്‍ന്നിരിക്കുന്നവരായി കാണപ്പെടുന്ന ദാസന്മാര്‍ ഭാഗ്യവാന്മാര്‍" (ലൂക്കൊസ് 12:37). കര്‍ത്താവിന്‍റെ വരവിനെ കാത്തിരുന്നവര്‍ അലസരായി കാത്തിരുന്നവര്‍ ആയിരുന്നില്ല. ക്രിസ്തുവിന്‍റെ വരവിനെക്കുറിച്ചുള്ള കാത്തിരിപ്പ് ദൈവത്തെ ഭയപ്പെടുവാനും പാപത്തിന്മേല്‍ ദൈവം അയയ്ക്കുന്ന ന്യായവിധികളെ ഭയപ്പെടുവാനും പ്രേരിപ്പിക്കുന്നു. ദൈവത്തിന്‍റെ കൃപയെ അലക്ഷ്യമാക്കിക്കളയുന്ന വലിയ പാപത്തെക്കുറിച്ച് അതു നമ്മെ ജാഗ്രതയുള്ളവരാക്കുന്നു. യഹോവയെ കാത്തിരിക്കുന്നവര്‍ സത്യത്തോട് അനുസരണമുള്ളവരായി തങ്ങളുടെ ആത്മാക്കളെ ശുദ്ധീകരിക്കുന്നു. ജാഗ്രതയോടുകൂടിയ കാത്തിരിപ്പ് ശുഷ്കാന്തി നിറഞ്ഞ പ്രവര്‍ത്തനം പുറപ്പെടുവിക്കുന്നു. കര്‍ത്താവിന്‍റെ വരവ് അടുക്കെ വാതില്‍ക്കല്‍ ആയിരിക്കുമെന്ന് അവര്‍ അറിയുന്നതുകൊണ്ട്, ആത്മാക്കളുടെ രക്ഷയ്ക്കുവേണ്ടി സ്വര്‍ഗ്ഗീയ ദൂതന്മാരുമായി ഒന്നിച്ച് പ്രവര്‍ത്തിക്കുവാന്‍ അവര്‍ തീക്ഷ്ണതയുള്ളവരായിരിക്കുന്നു. ദൈവഗൃഹത്തില്‍ "തങ്ങളുടെ ആഹാരവീതം നല്‍കുന്ന" വിശ്വസ്തനും ബുദ്ധിമാനുമായ ദാസന്‍ ഇവരാകുന്നു (ലൂക്കൊസ് 12:42). ഇപ്പോള്‍ പ്രസക്തമായ സത്യം ഇവര്‍ പരസ്യമായി പ്രസ്താവിക്കുകയാണ്. ഹാനോക്കും നോഹയും അബ്രഹാമും മോശെയും തങ്ങളുടെ കാലത്തെ പ്രസക്തമായ സത്യം പ്രസ്താവിച്ചതുപോലെ, ക്രിസ്തുവിന്‍റെ ദാസന്മാര്‍ തങ്ങളുടെ തലമുറയില്‍ ആവശ്യമായ പ്രത്യേക മുന്നറിയിപ്പ് നല്‍കുന്നു" EGW, _The Desire of Ages_, p. 634.

**ചര്‍ച്ചയ്ക്കുള്ള ചോദ്യങ്ങള്‍**

`ദൈവത്തിന്‍റെ വേലയ്ക്കു കൊടുക്കുന്നത് ഒരു കാര്യം. ത്യാഗപരമായി കൊടുക്കുന്നത് മറ്റൊരു കാര്യം. എന്താണ് വ്യത്യാസം, ആ വ്യത്യാസം അത് പ്രധാനമായിരിക്കുന്നത് എന്തുകൊണ്ട്?`

`ഇന്നത്തെ ലോകത്തിലും നൂറ്റാണ്ടുകളായും നടന്ന അവന്‍റെ ജനത്തിന്മേലുള്ള പീഡനം എന്തുകൊണ്ട് ദൈവം തടഞ്ഞില്ല? ഏറെക്കുറെ, എന്തുകൊണ്ട് പീഡനം ഉണ്ടായിരിക്കുന്നു എന്നത് മനസ്സിലാക്കുവാന്‍ വന്‍ വിവാദം എന്ന വിഷയം നമ്മെ എങ്ങനെ സഹായിക്കുന്നു?`

`ഇന്നത്തെ ലോകത്തില്‍ പ്രത്യേകിച്ച് ക്രിസ്തുവിന്‍റെ വരവിന്‍റെ എന്ത് അടയാളമാണ് മുന്തിനില്‍ക്കുന്നത്?`

`മരണത്തില്‍ മനുഷ്യന്‍റെ അവസ്ഥയെക്കുറിച്ചും ക്രിസ്തു മടങ്ങിവരുന്നതുവരെ മരിച്ചവര്‍ നിദ്രയിലായിരുന്നു എന്ന വസ്തുതയെക്കുറിച്ചും ചിന്തിക്കുക. മനുഷ്യര്‍ മരിക്കുമ്പോള്‍ അവര്‍ കണ്ണ് അടയ്ക്കുന്നു. അടുത്ത് അവര്‍ അറിയുന്ന ഏറ്റവും അടുത്ത കാര്യം എന്താണ്? ഓരോ വ്യക്തിക്കും വ്യക്തിപരമായി, യേശുവിന്‍റെ രണ്ടാം വരവ് വളരെ അടുത്തിരിക്കുന്നു എന്ന് കാണുവാന്‍ ഈ ആശയം എങ്ങനെ സഹായിക്കുന്നു?`