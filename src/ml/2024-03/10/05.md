---
title:  മഹാ കഷ്ടകാലം
date:   04/09/2024
---

`വായിക്കുക: മര്‍ക്കൊസ് 13:19. ഈ വാക്യം പരാമര്‍ശിക്കുന്നത് എന്തിനെയാണ്?`

ഈ അദ്ധ്യായം ആധാരമാക്കുന്നതിനു ചുറ്റും ഊന്നല്‍ കൊടുക്കുന്ന ശൂന്യമാക്കുന്ന മ്ലേച്ഛതയെപ്പറ്റിയാണ് മര്‍ക്കൊ. 13:14 പരാമര്‍ശിക്കുന്നത് (ചൊവ്വാഴ്ചത്തെ പഠനം നോക്കുക). മര്‍ക്കൊസ് 13:19 മാറ്റത്തിന്‍റെ ഒരു വിഷയം കൂടെ അടയാളപ്പെടുത്തുന്നു. ലോകത്തിന്‍റെ സൃഷ്ടിപ്പു മുതല്‍ ഒരു സമാനതയുമില്ലാത്ത ഒരു മഹാകഷ്ടകാലത്തെപ്പറ്റി ഇത് പരാമര്‍ശിക്കുന്നു. യെരൂശലേമിന്‍റെ പതനത്തില്‍ സംഭവിച്ചതിനെക്കാളുമധികമായ ഒരു മഹാകഷ്ടകാലത്തെപ്പറ്റി ഇത് മുന്നറിയിപ്പു നല്‍കുന്നു. യേശുവിന്‍റെ കാലത്തിനും അകലെയായിരുന്ന സംഭവങ്ങളെ ചൂണ്ടിക്കാണിച്ചുകൊണ്ട് മര്‍ക്കൊസ് 13:19 ഭാവികാലത്തിലേക്കു മാറുകകൂടി ചെയ്യുന്നു.

മര്‍ക്കൊ. 13:14 ദാനീയേല്‍ 9-ാമദ്ധ്യായത്തിലെ പ്രവചനത്തെ പ്രതിദ്ധ്വനിക്കുന്നതുപോലെ, ഇവിടെ മര്‍ക്കൊസ് 13:19-23 ല്‍ ചിത്രീകരിക്കുന്ന മഹാകഷ്ടകാലം "കാലവും കാലാംശവും" എന്ന കാലഘട്ടത്തില്‍ ചെറിയ കൊമ്പ് എന്ന അധികാരം ദൈവജനത്തെ പീഡിപ്പിക്കുന്ന ദാനീ. 7,8 എന്നീ അദ്ധ്യായങ്ങളിലെ പ്രവചനത്തെ പ്രതിധ്വനിക്കുന്നു (ദാനീ. 2:25). 1260 ദിവസം എന്ന ഈ പ്രാവചനിക കാലയളവ് അക്ഷരാര്‍ത്ഥത്തിലുള്ള 1260 വര്‍ഷത്തിനു സമമാണ് (സംഖ്യാ. 14:34; യെഹെ. 4:6). ഇക്കാലം 538 എ.ഡി. മുതല്‍ 1798 എ.ഡി. വരെയുള്ള കാലമാണ്. മാര്‍പ്പാപ്പയെ തടവുകാരനായി പിടിക്കുന്നതിന് എ.ഡി. 1798 ല്‍ നെപ്പോളിയന്‍ തന്‍റെ സേനാനായകനെ അയച്ചു. ചെറിയ കൊമ്പ് എന്ന അധികാരം തന്‍റെ സഭാധികാരത്തിന്‍റെ വ്യവസ്ഥയോട് ഒത്തുവരാത്തവരെയൊക്കെയും പീഡിപ്പിക്കുകയും കൊല ചെയ്യുകയും ചെയ്ത കാലഘട്ടമായ 1260 വര്‍ഷം അതോടുകൂടി അവസാനിച്ചു.

`വായിക്കുക: മര്‍ക്കൊ. 13:20-23. പീഡനകാലത്ത് ദൈവം തന്‍റെ ജനത്തിന് എന്തു പ്രത്യാശയാണ് നല്‍കുന്നത്. അത് അവസാനിക്കുമ്പോള്‍ എന്ത് മുന്നറിയിപ്പ് കൊടുക്കുന്നു?`

ദൈവത്തിന്‍റെ ജനത്തിനുവേണ്ടി പീഡനത്തിന്‍റെ നാളുകള്‍ ചുരുക്കുന്നതിനെപ്പറ്റി മര്‍ക്കൊസ് 13:20 പറയുന്നു. ചരിത്രപരമായി, നവീകരണ പ്രസ്ഥാനത്തിന്‍റെ ഉടലെടുപ്പോടുകൂടി ദുരവസ്ഥയുടെ കാലത്തെ ചുരുക്കിക്കൊണ്ട് പീഡനത്തിന്‍റെ തീവ്രത കുറഞ്ഞു. ചെറിയ കൊമ്പിന്‍റെ ശക്തി കുറഞ്ഞുവന്നപ്പോള്‍, കൂടുതല്‍ ജനം നവീകരണത്തോടു ചേര്‍ന്നു. എന്നാല്‍ വെളിപ്പാട് 13 ലെ പ്രവചനം ചൂണ്ടിക്കാണിക്കുന്നതുപോലെ, ചെറിയ കൊമ്പിന്‍റെ ശക്തി വീണ്ടും ഉയര്‍ന്നുവരും.

യേശു മടങ്ങിവരുന്നതിനുമുമ്പ് എഴുന്നേല്ക്കുന്ന കള്ള പ്രവാചകന്മാരുടെയും കള്ളക്രിസ്തുക്കളുടെയും മറ്റൊരു ഭീഷണി മര്‍ക്കൊസ് 13:21-23 വരെയുള്ള ഭാഗത്ത് യേശു തരുന്നു. അവരെ സൂക്ഷിക്കുവാന്‍ യേശു അവന്‍റെ അനുയായികള്‍ക്ക് മുന്നറിയിപ്പുകൊടുക്കുന്നു.

യേശു കള്ളപ്രവാചകന്മാരെക്കുറിച്ചുള്ള മുന്നറിയിപ്പുകൊടുത്ത സമയത്ത്, അവന്‍റെ പ്രസ്ഥാനം കഷ്ടിച്ച് ആരംഭിച്ചിരുന്നതേയുണ്ടായിരുന്നുള്ളൂ. എന്നിരുന്നാലും നിറവേറിയ ഇത്തരത്തിലുള്ള അത്ഭുതകരമായ ഒരു പ്രവചനം തനിക്ക് ഉണ്ടാക്കുവാന്‍ കഴിഞ്ഞു (ഇന്നുപോലും തങ്ങള്‍ ക്രിസ്തുവാണെന്ന് അവകാശപ്പെടുന്നു).

`ഈ പ്രവചനം ദൈവത്തിന്‍റെ വചനത്തിലുള്ള നമ്മുടെ ആശ്രയത്തെ എങ്ങനെ വര്‍ദ്ധിപ്പിക്കണം?`