---
title:  സുവിശേഷത്തിന്‍റെ ആരംഭം
date:   29/06/2024
---

### പഠനത്തിനുള്ള വേദഭാഗങ്ങള്‍
അ.പ്ര. 13:1-5; 15:36-39; മര്‍ക്കൊ. 1:1-15; യെശ. 40:3; ദാനീ. 9:24-27.

> <p>മനഃപാഠവാക്യം</p>
> "എന്നാല്‍ യോഹന്നാന്‍ തടവില്‍ ആയശേഷം യേശു ഗലീലയില്‍ ചെന്ന് ദൈവരാജ്യത്തിന്‍റെ സുവിശേഷം പ്രസംഗിച്ചു: കാലം തികഞ്ഞു ദൈവരാജ്യം സമീപിച്ചിരിക്കുന്നു; മാനസാന്തരപ്പെട്ട് സുവിശേഷത്തില്‍ വിശ്വസിപ്പിന്‍ എന്നു പറഞ്ഞു" (മര്‍ക്കൊ. 1:14,15).

മര്‍ക്കൊസിന്‍റെ സുവിശേഷം എഴുതിയത് ആരാണ്, എന്തിനാണ് എഴുതിയത്? ഒരു സുവിശേഷവും രചയിതാവിന്‍റെ പേര് പട്ടികപ്പെടുത്തുന്നില്ല. പ്രിയപ്പെട്ട ശിഷ്യന്‍ എന്ന പരാമര്‍ശത്തോടുകൂടി അടുത്തുവരുന്ന ഒരുവന്‍ യോഹന്നാനാണ് (യോഹ. 21:20,24 കാണുക).

എന്നിരുന്നാലും ആദ്യകാലങ്ങളില്‍ സഭാചട്ട സുവിശേഷങ്ങളില്‍ ഓരോന്നും ഒരു അപ്പൊസ്തലനോടോ ഒരു അപ്പൊസ്തലന്‍റെ ഒരു സഹചാരിയോടോ ബന്ധപ്പെട്ടിരുന്നു. ഉദാഹരണമായി ലൂക്കൊസിന്‍റെ സുവിശേഷം പൗലൊസുമായി ബന്ധപ്പെട്ടിരിക്കുന്നു (കാണുക: കൊലൊ. 4:14; 2 തിമൊ. 4:11; ഫിലെ. 1:24). മര്‍ക്കൊസിന്‍റെ സുവിശേഷം പത്രൊസുമായി ബന്ധപ്പെടുത്തിയിരിക്കുന്നു (കാണുക: 1 പത്രൊസ് 5:13).

വാക്യത്തില്‍ മര്‍ക്കൊസിന്‍റെ രചയിതാവ് ഒരിക്കലും തന്‍റെ പേര് നല്‍കുന്നില്ലെങ്കിലും കുറച്ചുനാള്‍ പൗലൊസിന്‍റെയും ബര്‍ന്നബാസിന്‍റെയും കൂടെ യാത്ര ചെയ്തിരുന്നതും പിന്നീട് പത്രൊസിന്‍റെ സഹായിയായിത്തീര്‍ന്നതുമായ ജോണ്‍മാര്‍ക്ക് ആയിരുന്നു മര്‍ക്കൊസിന്‍റെ സുവിശേഷത്തിന്‍റെ രചയിതാവെന്ന് ആദ്യകാലസഭാപാരമ്പര്യം സൂചിപ്പിക്കുന്നു (അ.പ്ര. 13:2,5; 1 പത്രൊസ് 5:13).

മാര്‍ക്കിന്‍റെ ആദ്യകാല പരാജയങ്ങളും ഒടുവിലത്തെ വീണ്ടുകിട്ടലും കാണുന്നതിന്, തിരുവെഴുത്തുകളില്‍ തന്നെപ്പറ്റി വിവരിച്ചിരിക്കുന്ന പ്രകാരം പഠിക്കുക എന്നതാണ് ഈ ആഴ്ചയിലെ ആദ്യചുവടുവെപ്പ്. പിന്നീട് കഥ എവിടേക്കു നയിക്കുന്നു എന്ന നോട്ടത്തോടുകൂടി മര്‍ക്കൊസിന്‍റെ ആദ്യഭാഗത്തേക്കും പരാജയപ്പെടുകയും പിന്നീട് സുവിശേഷഘോഷകനായി വീണ്ടുകിട്ടുകയും ചെയ്ത് ഒരുവന്‍ ഇങ്ങനെയുള്ള വചനം എന്തുകൊണ്ട് എഴുതണം എന്നതിലേക്കും പഠനം തിരിയും.

_*ഈ ആഴ്ചയിലെ പാഠം പഠിച്ച് ജൂലൈ 6 ലെ ശബ്ബത്തിനായി ഒരുങ്ങുക_