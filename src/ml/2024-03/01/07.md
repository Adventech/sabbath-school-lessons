---
title:  കൂടുതല്‍ പഠനത്തിന്
date:   05/07/2024
---

Read Ellen White, “The voice in the Wilderness” pp. 97-108 in _The Desire of Ages_; and “Heralds of the Gopsel” pp. 166-176 in _The Acts of the Apostles_. മര്‍ക്കൊ. 1:15 ലെ യേശുവിന്‍റെ സുവിശേഷദൂതിന് സമാന്തരമായ ഒന്നാം ദൂതനായ വെളിപ്പാട് 14:6,7 എത്ര ആകര്‍ഷകമാണ്.

യേശുവിന്‍റെ രണ്ടാം വരവിന്‍റെ ഒരുക്കത്തിനുവേണ്ടി ഈ അന്ത്യകാലത്ത് ഒന്നാമത്തെ ദൂതന്‍ ഈ ലോകത്തിലേക്കു നിത്യസുവിശേഷം കൊണ്ടുവരുന്നു. യേശുവിന്‍റെ ദൂതുപോലെ, താഴെ കാണുന്ന രേഖാചിത്രത്തില്‍ കൊടുത്തിരിക്കുന്ന മൂന്ന് ഘടകങ്ങള്‍ ദൂതന്‍റെ അന്ത്യകാല സുവിശേഷത്തിനുണ്ട്:

| മര്‍ക്കൊസ് | ഇനം | വെളിപ്പാട് 14 |
| --- | --- | --- |
| കാലം നിറവേറപ്പെട്ടു (ദാനീയേല്‍ 1) | സമയപ്രവചനം | ന്യായവിധിയുടെ നാഴിക (ദാനീയേല്‍ 7,8) |
| രാജ്യം സമീപിച്ചിരിക്കുന്നു | ഉടമ്പടി വാഗ്ദത്തം | നിത്യസുവിശേഷം |
| മാനസാന്തരപ്പെടുക, വിശ്വസിക്കുക | ശിഷ്യത്വത്തിലേക്കുള്ള വിളി | ഭയപ്പെടുക, മഹത്വപ്പെടുത്തുക, ദൈവത്തെ ആരാധിക്കുക |

ദാനീയേല്‍ 8:14 ലെ 2300 ദിവസ പ്രവചനത്തില്‍ മുന്‍കൂട്ടി പറയപ്പെട്ടിരിക്കുന്നതും 1844 ല്‍ തുടങ്ങിയതുമായ പുനരാഗമനത്തിനുമുമ്പുള്ള ന്യായവിധിയുടെ തുടക്കത്തെ ഒന്നാംദൂതന്‍റെ ദൂത് വിളിച്ചറിയിക്കുന്നു. പീഡിപ്പിക്കപ്പെട്ട അവന്‍റെ ജനത്തിലേക്കു ദൈവരാജ്യത്തിന്‍റെ ന്യായവിധി കൊണ്ടുവരുന്നു (ദാനീയേല്‍ 7:22). വെളിപ്പാടിലെ മൃഗശക്തി ഭയപ്പെടുന്നതിനും മഹത്വപ്പെടുത്തുന്നതിനും ആരാധിക്കുന്നതിനും ഒരു വ്യാജദൈവത്തെ ഈ അന്ത്യനാളുകളില്‍ പ്രദാനം ചെയ്യുമ്പോള്‍, ദൈവത്തെ ഭയപ്പെടുവാനും മഹത്വപ്പെടുത്തുവാനും ആരാധിക്കുവാനും ഒന്നാം ദൂതന്‍റെ ക്ഷണം ശിഷ്യത്വത്തിലേയ്ക്കുള്ള വിളിയാണ്.

സുവിശേഷഘോഷണത്തിന്‍റെ ആരംഭത്തില്‍ ദാനീയേലിന്‍റെ പ്രവചനങ്ങളുമായി മര്‍ക്കൊസ് 1 ലെ യേശുവിന്‍റെ ദൂത് അടുത്ത് ബന്ധിക്കപ്പെട്ടിരിക്കുന്നതുപോലെ, ഒന്നാം ദൂതന്‍റെ ദൂതും അതുപോലെ ലോകചരിത്രത്തിന്‍റെ അവസാനത്തില്‍ ദാനീയേലിന്‍റെ പുസ്തകമായും ബന്ധിക്കപ്പെട്ടിരിക്കുന്നു.

**ചര്‍ച്ചയ്ക്കുള്ള ചോദ്യങ്ങള്‍**:

`മര്‍ക്കൊ. 1:1-13 വരെയുള്ള ഭാഗത്തെ യോഹന്നാന്‍ സ്നാപകനെയും യേശുവിനെയും താരതമ്യപ്പെടുത്തുക. അവരെ അവതരിപ്പിച്ചിരിക്കുന്ന രീതിയില്‍നിന്നും എന്തു പ്രത്യേക പാഠങ്ങള്‍ നിങ്ങള്‍ പഠിക്കുന്നു?`

`സ്നാനത്തിന്‍റെ അര്‍ത്ഥത്തെക്കുറിച്ച് ചിന്തിക്കുക. റോമര്‍ 6:1-4; യോഹ. 3:1-8 എന്നീ വാക്യങ്ങള്‍ വായിച്ചതിനുശേഷം മര്‍ക്കൊ. 1:9-13 വരെയുള്ള യേശുവിന്‍റെ സ്നാനവുമായി താരതമ്യപ്പെടുത്തുക. എന്ത് സമാന്തരങ്ങളും വൈരുദ്ധ്യങ്ങളും നിങ്ങള്‍ കാണുന്നു? സ്നാനത്തിന്‍റെ അര്‍ത്ഥം കൂടുതല്‍ വ്യക്തമായി മനസ്സിലാക്കുവാന്‍ ഇത് എങ്ങനെ സഹായിക്കുന്നു?`

`മര്‍ക്കൊ. 1:14,15 ലെ യേശുവിന്‍റെ സുവിശേഷവും വെളി. 14:6,7 ലെ ഒന്നാംദൂതന്‍റെ ദൂതും തമ്മില്‍ താരതമ്യം ചെയ്യുക. ഈ ദൂതുകള്‍ മനസ്സിലാക്കുന്നത് എങ്ങനെയാണ് സഹായിക്കുന്നത്?`