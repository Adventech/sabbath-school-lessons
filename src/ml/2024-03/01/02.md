---
title:  പരാജയപ്പെട്ട സുവിശേഷഘോഷകന്‍
date:   30/06/2024
---

`വായിക്കുക: അ.പ്ര. 12:12. അപ്പൊസ്തലപ്രവൃത്തികളില്‍ മാര്‍ക്കിനെ എങ്ങനെ പരിചയപ്പെടുത്തിയിരിക്കുന്നു?`

ഏതാണ്ട് എ.ഡി. 40 ന്‍റെ മധ്യഭാഗത്ത്, അപ്പൊസ്തലപ്രവൃത്തികളുടെ 12-ാമദ്ധ്യായത്തിലെ സംഭവങ്ങള്‍ ഉണ്ടായപ്പോള്‍, മര്‍ക്കൊസിന്‍റെ സുവിശേഷത്തിന്‍റെ ഏറ്റവും സാധ്യതയുള്ള എഴുത്തുകാരന്‍ ആയേക്കാവുന്ന ജോണ്‍ മാര്‍ക്ക് ഒരു ചെറുപ്പക്കാരനായിരുന്നു. മറിയ എന്നു പേരുള്ള ഒരു സ്ത്രീയുടെ മകന്‍ എന്ന വിധം 12-ാം വാക്യത്തില്‍ തന്നെ പരിചയപ്പെടുത്തിയിരിക്കുന്നു. അവള്‍ വ്യക്തമായും സഭയെ ധാരാളമായി പിന്തുണയ്ക്കുന്നവളും അവളുടെ ഭവനത്തില്‍ പ്രാര്‍ത്ഥനായോഗങ്ങള്‍ നടത്തുന്നവളും അങ്ങനെ

അ.പ്ര. 12 ല്‍ പ്രശസ്തയായവളും ആയിരുന്നു. പത്രൊസിന്‍റെ കാരാഗൃഹത്തില്‍നിന്നുള്ള വിടുതലിന്‍റെയും ശേഷമുള്ള പ്രവര്‍ത്തനങ്ങളുടെയും പിന്നീടുണ്ടായ ഹെരോദാവിന്‍റെ മരണത്തിന്‍റെയും കഥകള്‍ പത്രൊസും രാജാവും തമ്മിലുള്ള ഹാസ്യപരമായ വൈരുദ്ധ്യങ്ങള്‍ പോലും ശ്രദ്ധേയമാംവിധം നിറഞ്ഞുനിന്നു. ജോണ്‍ മാര്‍ക്ക് വാസ്തവത്തില്‍ കഥയില്‍ ഒരു പങ്കും വഹിച്ചിരുന്നില്ല. എന്നാല്‍ ഈ അവസരത്തില്‍ അദ്ദേഹത്തെ പരിചയപ്പെടുത്തുന്നത് ബര്‍ന്നബാസുമായും ശൗലുമായും പിന്നീടുള്ള ബന്ധത്തിന് തയ്യാറാക്കി.

`വായിക്കുക: അ.പ്ര. 13:1-5,13. ജോണ്‍മാര്‍ക്ക് ശൗലുമായും ബര്‍ന്നബാസുമായും ചേര്‍ക്കപ്പെട്ടത് എങ്ങനെയാണ്, അനന്തരഫലം എന്തായിരുന്നു?`

ഏതാണ്ട് എ.ഡി. 46 ല്‍ ആരംഭിച്ച ശൗലിന്‍റെയും ബര്‍ന്നബാസിന്‍റെയും ആദ്യത്തെ മിഷനറിയാത്രയെപ്പറ്റി അ.പ്ര. 13 ചിത്രീകരിക്കുന്നു. അഞ്ചാം വാക്യംവരെ ജോണ്‍മാര്‍ക്കിനെപ്പറ്റിയുള്ള പരാമര്‍ശം ഉണ്ടായിട്ടില്ല. വെറും ഒരു സഹായി അല്ലെങ്കില്‍ ഒരു ദാസന്‍ എന്ന പങ്കായിരുന്നു ഉണ്ടായിരുന്നത്. താന്‍ യെരൂശലേമിലേക്കു മടങ്ങിപ്പോയി എന്നു ചുരുങ്ങിയ പരാമര്‍ശം രേഖപ്പെടുത്തിയിരിക്കുന്ന 13-ാമദ്ധ്യായം വരെ ഈ ചെറുപ്പക്കാരനെപ്പറ്റി മറ്റൊരു പരാമര്‍ശവുമില്ല.

ഈ പുറപ്പെടലിന് ഒരു കാരണവും നല്‍കപ്പെട്ടിട്ടില്ല, അവന്‍റെ സംവേദനക്ഷമതയെയോ മനോവികാരത്തെയോ കുറിച്ചുള്ള ഒരു വിവരണവും ഇല്ലാത്തത്, ഒരു സംശയവും കൂടാതെ ദുര്‍ഘടവും വെല്ലുവിളികളും നിറഞ്ഞ മിഷനറി പ്രവര്‍ത്തനത്തില്‍നിന്ന് പിന്മാറാന്‍ തന്നെ പ്രേരിപ്പിച്ചതെന്താണെന്നത് ഭാവനയ്ക്കു വിടുന്നു. "കര്‍ത്താവിന്‍റെ വേലയ്ക്കുവേണ്ടി പൂര്‍ണ്ണഹൃദയത്തോടുതന്നെ കൊടുക്കണമെന്ന അവന്‍റെ ഉദ്ദേശ്യത്തില്‍ മര്‍ക്കൊസ് അല്പസമയത്തേക്കു ഭയത്തിലും നിരാശയിലും അമര്‍ന്നുപോകുകയും പതറിപ്പോകുകയും ചെയ്തു എന്ന് എലന്‍ വൈറ്റ് സൂചിപ്പിക്കുന്നു. കഷ്ടപ്പാടുകളില്‍ പരിചയമില്ലാതെ, വഴിയിലുള്ള ആപത്തുകളും പട്ടിണികളും കാരണം താന്‍ ഉത്സാഹം മന്ദീഭവിച്ചവനായിത്തീര്‍ന്നു." _The Acts of the Apostles_, p. 169. ചുരുക്കത്തില്‍ പറഞ്ഞാല്‍ സംഗതികള്‍ അവന് വെറുതെ വളരെ കഠിനമായിത്തീരുകയും അതുകൊണ്ട് അവന്‍ പുറത്തുപോകുവാന്‍ ആഗ്രഹിക്കുകയും ചെയ്തു.

`എന്തിലെങ്കിലും നിന്ന് പിന്മാറിയോ അല്ലെങ്കില്‍ അതില്‍ പരാജയപ്പെടുന്നതോ, പ്രത്യേകിച്ച് ആത്മീയമോ അല്ലെങ്കില്‍ നിങ്ങളുടെ ക്രിസ്തീയ നടത്തത്തില്‍ ഉള്‍പ്പെട്ടതോ ആയ ഒന്നിനോട് ആര്‍ക്കാണ് ബന്ധമില്ലാത്തത്? ഈ അനുഭവത്തില്‍നിന്ന് നിങ്ങള്‍ എന്തു പഠിച്ചു?`