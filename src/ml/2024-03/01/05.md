---
title:  യേശുവിന്‍റെ സ്നാനം
date:   03/07/2024
---

`വായിക്കുക: മര്‍ക്കൊ. 1:9-13. യേശുവിന്‍റെ സ്നാനസമയത്ത് ആര് സന്നിഹിതനായിരുന്നു, എന്തു സംഭവിച്ചു?`

യോഹന്നാന്‍ യേശുവിനെ യോര്‍ദ്ദാന്‍ നദിയില്‍ സ്നാനം കഴിപ്പിച്ചു. എന്നാല്‍ വെള്ളത്തില്‍നിന്ന് കയറിയ ഉടനെ ആകാശം പിളരുന്നതും പരിശുദ്ധാത്മാവ് പ്രാവുപോലെ അവന്‍റെമേല്‍ വരുന്നതും അവന്‍ കണ്ടു. "നീ എന്‍റെ പ്രിയപുത്രന്‍; നിന്നില്‍ ഞാന്‍ പ്രസാദിച്ചിരിക്കുന്നു" എന്ന ദൈവത്തിന്‍റെ ഒരു ശബ്ദം സ്വര്‍ഗ്ഗത്തില്‍നിന്ന് ഉണ്ടായത് അവന്‍ കേട്ടു (മര്‍ക്കൊ. 1:11).

ഈ സംഭവങ്ങള്‍ യേശുവിന്‍റെ സ്നാനത്തിന്‍റെ പ്രാധാന്യത്തെ ചൂണ്ടിക്കാണിക്കുന്നു. യേശുവിന്‍റെ ശുശ്രൂഷയുടെ ആരംഭത്തെ ഉറപ്പിക്കുന്നതിന് പിതാവും പുത്രനും പരിശുദ്ധാത്മാവും ഒരുമിച്ച് സന്നിഹിതരായിരുന്നു. ഈ സംഭവത്തിന്‍റെ പ്രാധാന്യം മര്‍ക്കൊസ് 15 ലെ ക്രൂശിന്‍റെ രംഗത്തില്‍ അതിന്‍റെ മാറ്റൊലി കണ്ടെത്തും. ആ രംഗത്തില്‍ കഥയിലെ പല ഘടകങ്ങളും ആവര്‍ത്തിക്കും.

ആത്മാവ് യേശുവിനെ മരുഭൂമിയിലേക്കു പോകുവാന്‍ നിര്‍ബ്ബന്ധിച്ചു. "നിര്‍ബ്ബന്ധിച്ചു" (drove) എന്ന പദം ഗ്രീക്കുവാക്കായ എക്ബല്ലോ (ekballo) എന്നത് മര്‍ക്കൊസിന്‍റെ സുവിശേഷത്തില്‍ ഭൂതങ്ങളെ പുറത്താക്കുന്നതിന് ഉപയോഗിക്കുന്ന ഒരു സാധാരണ പദമാണ്. ഇവിടെ ചിത്രീകരിക്കുന്ന ആത്മാവിന്‍റെ സാന്നിദ്ധ്യം യേശുവിന്‍റെ ജീവിതത്തിലുള്ള പരിശുദ്ധാത്മാവിന്‍റെ ശക്തിയെ കാണിക്കുന്നു. കര്‍ത്താവ് തന്‍റെ ശുശ്രൂഷയുടെ യാത്ര ആരംഭിച്ചുകഴിഞ്ഞ്, അവന്‍ ഉടന്‍തന്നെ സാത്താനെ എതിരിടുകയും ചെയ്തു. 40 ദിവസത്തെ പരീക്ഷ, വന്യമൃഗങ്ങളുടെ സാന്നിദ്ധ്യം യേശുവിനെ ശുശ്രൂഷിച്ച മാലാഖമാര്‍ എന്നിവയെക്കുറിച്ചുള്ള പരാമര്‍ശം ഈ രംഗത്തെ പോരാട്ടത്തിന്‍റെ അര്‍ത്ഥം പ്രകടമാക്കുന്നു.

ദിവ്യത്വവും മനുഷ്യത്വവും നിറഞ്ഞ ഒരു സവിശേഷതയോടുകൂടി യേശുവിനെ പ്രദാനം ചെയ്തിരിക്കുന്നു എന്നതാണ് മര്‍ക്കൊസിന്‍റെ സുവിശേഷത്തിന്‍റെ ആദ്യഭാഗത്തെ അസാധാരണമായ ഒരു സവിശേഷത. ദിവ്യത്വത്തിന്‍റെ ഭാഗത്ത്: അവന്‍ യേശുക്രിസ്തു മശീഹ (മര്‍ക്കൊ. 1:1), ഒരു ദൂതന്‍ അറിയിച്ച കര്‍ത്താവ് (മര്‍ക്കൊ. 1:2,3), യോഹന്നാനെക്കാളും ബലമേറിയവന്‍ (മര്‍ക്കൊ. 1:7), ആത്മാവ് ഇറങ്ങിവന്ന പ്രിയപുത്രന്‍ (മര്‍ക്കൊ. 1:10,11). എന്നാല്‍ മനുഷ്യത്വത്തിന്‍റെ ഭാഗത്ത് നാം താഴെ പറയുന്നവ കാണുന്നു: അവന്‍ യോഹന്നാനാല്‍ സ്നാനമേറ്റവന്‍ (മറിച്ചല്ല, മര്‍ക്കൊ. 1:9), ആത്മാവിനാല്‍ നിര്‍ബ്ബന്ധിക്കപ്പെട്ടവന്‍ (മര്‍ക്കൊ. 1:12), സാത്താനാല്‍ പരീക്ഷിക്കപ്പെട്ടവന്‍ (മര്‍ക്കൊ. 1:12), വന്യമൃഗങ്ങളോടൊപ്പം (മര്‍ക്കൊ. 1:13), ദൂതന്മാരാല്‍ ശുശ്രൂഷിക്കപ്പെട്ടു (മര്‍ക്കൊ. 1:13).

എന്തുകൊണ്ട് ഈ വൈരുദ്ധ്യങ്ങള്‍? നമ്മുടെ കര്‍ത്താവും രക്ഷിതാവും ദൈവവും എന്നിട്ടും ഒരു മനുഷ്യനായവനും നമ്മുടെ സഹോദരനും മാതൃകയുമായവന്‍റെ വിസ്മയകരമായ യാഥാര്‍ത്ഥ്യത്തിലേക്കു വിരല്‍ ചൂണ്ടുന്നു. ഈ ആശയത്തിനുചുറ്റും നമ്മുടെ മനസ്സിനെ എങ്ങനെ പൂര്‍ണ്ണമായി പൊതിയാം? നമുക്കു കഴിയുകയില്ല. എന്നാല്‍ നാം വിശ്വാസത്താല്‍ സ്വീകരിക്കുകയും മാനവകുലത്തിനുവേണ്ടിയുള്ള ദൈവത്തിന്‍റെ സ്നേഹത്തെക്കുറിച്ച് ഈ സത്യം വെളിപ്പെടുത്തുന്നതിന്മേല്‍ അത്ഭുതപ്പെടുകയും ചെയ്യാം.

`യേശു ദൈവമായിരുന്നെങ്കിലും, നമ്മെ രക്ഷിക്കുവാന്‍ വേണ്ടി നമ്മുടെ മനുഷ്യത്വം അവന്‍ തന്‍റെമേല്‍ എടുത്ത അവന്‍റെ വിസ്മയസ്നേഹത്തെക്കുറിച്ച് ഇതു നമ്മോടെന്തു പറയുന്നു?`