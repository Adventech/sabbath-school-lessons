---
title:  ഒരു രണ്ടാം അവസരം
date:   01/07/2024
---

`വായിക്കുക: അ.പ്ര. 15:36-39. പൗലൊസ് ജോണ്‍ മാര്‍ക്കിനെ തള്ളിക്കളഞ്ഞത് എന്തുകൊണ്ടാണ്, രണ്ടാമതൊരു അവസരം ബര്‍ന്നബാസ് കൊടുത്തത് എന്തുകൊണ്ട്?`

ഈ ചെറുപ്പക്കാരനെ പൗലൊസ് തള്ളിക്കളഞ്ഞതിന്‍റെ കാരണം അ.പ്ര. 15:38 ല്‍ വായിക്കുന്നു. മാര്‍ക്ക് അവരില്‍നിന്ന് പിന്‍മാറുകയും ശുശ്രൂഷയുടെ വേലയില്‍ തുടരാതിരിക്കുകയും ചെയ്തു. പൗലൊസിന്‍റെ മനോഭാവം മൂര്‍ച്ചയേറിയതാണെങ്കില്‍ അത് മനസ്സിലാക്കാവുന്നതേയുള്ളൂ. മിഷനറി ജീവിതം പ്രത്യേകിച്ച് പുരാതന ലോകത്തില്‍, കഠിനവും അതീവശ്രദ്ധ ആവശ്യപ്പെടുന്നതും ആയിരുന്നു (2 കൊരി. 11:23-28 മായി താരതമ്യപ്പെടുത്തുക). അങ്ങനെയുള്ള വെല്ലുവിളിയുടെ വേലയിലും അവസ്ഥകളിലും ഭാരം വഹിക്കുവാന്‍ സഹായിക്കുന്നതിന് പൗലൊസ് സഹമിഷനറിമാരില്‍ ആശ്രയിച്ചിരുന്നു. പെട്ടെന്ന് ഉപേക്ഷിച്ച ഒരുവന്‍, തന്‍റെ വീക്ഷണത്തില്‍, തിന്മയുടെ ശക്തികള്‍ക്കെതിരെ അടുത്തുനിന്ന് പോരാടുന്ന ഒരു മിഷനറി സംഘത്തില്‍ ഒരു സ്ഥാനം അര്‍ഹിച്ചില്ല.

ബര്‍ന്നബാസ് അതിനോട് യോജിച്ചില്ല. മാര്‍ക്കില്‍ അടങ്ങിയിരുന്ന കഴിവുകള്‍ താന്‍ കാണുകയും ഈ യുവാവിനെ പിന്നില്‍ തള്ളുവാന്‍ ആഗ്രഹിക്കാതിരിക്കുകയും ചെയ്തു. പൗലൊസും ബര്‍ന്നബാസും തമ്മില്‍ വേര്‍പിരിഞ്ഞു പോകത്തക്ക അളവില്‍ അവര്‍ തമ്മില്‍ ഒരു വലിയ കലശല്‍ ഉണ്ടായി. പൗലൊസിനോടൊപ്പം പോകുന്നതിന് താന്‍ ശീലാസിനെയും ബര്‍ന്നബാസ് മാര്‍ക്കിനെയും തിരഞ്ഞെടുത്തു.

ബര്‍ന്നബാസ് മാര്‍ക്കിനെ തിരഞ്ഞെടുത്തത് എന്തുകൊണ്ടാണെന്ന് അ.പ്രവൃത്തികള്‍ വിശദീകരിക്കുന്നില്ല. വാസ്തവത്തില്‍, അ.പ്രവൃത്തികളില്‍ ഈ രണ്ട് പേരും പ്രത്യക്ഷപ്പെടുന്ന അവസാനഭാഗം ഇതാണ്. എന്നാല്‍ രസകരമെന്നവിധം പുതിയനിയമത്തില്‍ മാര്‍ക്കിന്‍റെ പരാമര്‍ശം ഉണ്ടായിരുന്ന അവസാന സ്ഥലവുമല്ല.

`വായിക്കുക: കൊലൊ. 4:10; 2 തിമൊ. 4:11; ഫിലേ. 24; 1 പത്രൊസ് 5:13. മാര്‍ക്കിന്‍റെ വീണ്ടുകിട്ടല്‍ സംബന്ധിച്ച എന്തു വിവരങ്ങളാണ് ഈ വാക്യങ്ങള്‍ തരുന്നത്?`

മാര്‍ക്കില്‍ വിസ്മയകരമായ ഒരു രൂപാന്തരം ഉണ്ടായതുപോലെ തോന്നി. തനിക്കും ശുശ്രൂഷയ്ക്കും മാര്‍ക്കിന്‍റെ വില സംബന്ധിച്ച് സൂചന ഈ വേദഭാഗങ്ങളില്‍ തരുന്നു. തന്‍റെ സഹപ്രവര്‍ത്തകരില്‍ ഒരുവനെപ്പോലെ പൗലൊസ് അവനെ കണക്കാക്കുകയും തിമൊഥെയൊസ് അവനെ തന്നോടൊപ്പം കൊണ്ടുവരുകയും ചെയ്യണമെന്ന് ആവശ്യപ്പെടുകയും ചെയ്യുന്നു. മാര്‍ക്കുമായി പത്രൊസിനും ഒരു അടുത്ത ബന്ധമുണ്ടായിരുന്നു എന്നു പത്രൊസ് സൂചിപ്പിക്കുന്നു. പൗലൊസും പത്രൊസും എഴുതിയ ഈ ലേഖനങ്ങള്‍, അപ്പൊസ്തലപ്രവൃത്തികള്‍ 15 ലുള്ള അനുഭവത്തിനുശേഷം എ.ഡി. 60 കളുടെ ആദ്യനാളുകളില്‍ എഴുതിയതുപോലെ തോന്നുന്നു. മാര്‍ക്ക് തന്‍റെ പരാജയത്തില്‍നിന്നും വ്യക്തമായും രക്ഷപെട്ടത് ഏതാണ്ട് തീര്‍ച്ചയായും തന്‍റെ അനന്തരവാനായ ബര്‍ന്നബാസ് തന്നില്‍ അര്‍പ്പിച്ച വിശ്വാസം മൂലമാണ്.

`നിങ്ങളോ ഒരു സ്നേഹിതനോ, ഒരു സമയം പരാജയപ്പെടുകയും രണ്ടാമതൊരു അവസരം നല്‍കുകയും ചെയ്ത ഒരു സമയത്തെപ്പറ്റി ആലോചിക്കുക.`