---
title:  യേശു പറഞ്ഞതനുസരിച്ചുള്ള സുവിശേഷം
date:   04/07/2024
---

`വായിക്കുക: മര്‍ക്കൊ. 1:14,15. യേശു ഘോഷിച്ച സുവിശേഷ ദൂതിന്‍റെ മൂന്നു ഭാഗങ്ങള്‍ എന്തൊക്കെയാണ്?`

ഇവിടെ യേശുവിന്‍റെ ലളിതവും നേരിട്ടുള്ളതുമായ ദൂതിനെ മര്‍ക്കൊസ് ചുരുക്കിപ്പറയുന്നു. ഇതിന്‍റെ മൂന്നു ഭാഗങ്ങളും താഴെ കാണുന്ന പട്ടികയില്‍ ചിത്രീകരിച്ചിരിക്കുന്നു:

| ഇനം | ഉള്ളടക്കം |
| --- | --- |
| സമയപ്രവചനം | കാലം നിറവേറപ്പെട്ടു |
| ഉടമ്പടി വാഗ്ദത്തം | ദൈവരാജ്യം സമീപിച്ചിരിക്കുന്നു |
| ശിഷ്യത്വത്തിലേക്കുള്ള വിളി | മാനസാന്തരപ്പെട്ട് സുവിശേഷം വിശ്വസിപ്പിന്‍ |

ദാനീയേല്‍ 9:24-27 വരെയുള്ള 70 ആഴ്ചവട്ട പ്രവചനത്തെയാണ് യേശു ഇവിടെ പരാമര്‍ശിക്കുന്നത്. യേശു പരിശുദ്ധാത്മാവിനാല്‍ അഭിഷേകം ചെയ്യപ്പെടുകയും തന്‍റെ ശുശ്രൂഷ ആരംഭിക്കുകയും ചെയ്ത യേശുവിന്‍റെ സ്നാനത്തില്‍ ഈ പ്രവചനം അതിന്‍റെ നിറവേറല്‍ കണ്ടെത്തുന്നു (അ.പ്ര. 10:38). താഴെ കാണുന്ന രേഖാചിത്രത്തില്‍ വിസ്മയമാര്‍ന്ന 70 ആഴ്ചവട്ട പ്രവചനം ചിത്രീകരിക്കപ്പെട്ടിരിക്കുന്നു:

![Chart](chart.png)

ഈ പ്രവചനത്തില്‍ ഒരു ദിവസം ഒരു വര്‍ഷമായി കണക്കാക്കപ്പെടുന്നു (സംഖ്യാ. 14:34; യെഹെ. 4:6). യെരൂശലേമിനെ യഥാസ്ഥാനപ്പെടുത്തുന്ന പണി പൂര്‍ത്തിയാക്കുവാന്‍ പേര്‍ഷ്യന്‍ രാജാവായ അര്‍ത്ഥഹ്ശഷ്ടാവ് ബിസി 457 ല്‍ പുറപ്പെടുവിച്ച കല്പനയോടുകൂടി ഈ പ്രവചനം ആരംഭിച്ചു (എസ്രാ. 7 കാണുക).

യേശു സ്നാനമേല്‍ക്കുകയും പരിശുദ്ധാത്മാവിനാല്‍ അഭിഷേകം പ്രാപിക്കുകയും തന്‍റെ ശുശ്രൂഷ ആരംഭിക്കുകയും ചെയ്ത എ.ഡി. 27 വരെ 69 പ്രാവചനിക ആഴ്ച നീണ്ടുപോയി.

അതിനുശേഷം മൂന്നരവര്‍ഷം കഴിഞ്ഞ് അവന്‍ ക്രൂശിക്കപ്പെട്ടു. അവസാനമായി, സ്തെഫാനൊസിനെ കല്ലെറിഞ്ഞുകൊല്ലുകയും സുവിശേഷം ജാതികളിലേക്കും അതുപോലെതന്നെ യെഹൂദന്മാരിലേക്കും എത്തിച്ചേരുവാന്‍ തുടങ്ങുകയും ചെയ്ത എഡി 34 ലാണ് എഴുപതാമത്തെ ആഴ്ച അസാനിച്ചത്.

`നിങ്ങള്‍ 70 ആഴ്ചവട്ട പ്രവചനം പഠിച്ച അവസാന സമയം എപ്പോഴായിരുന്നു? യേശുവില്‍ മാത്രമല്ല, എന്നാല്‍ പ്രാവചനിക വചനത്തിലുള്ള വിശ്വാസ്യതയിലുള്ള വിശ്വാസം വര്‍ദ്ധിപ്പിക്കുവാന്‍ ഈ പ്രവചനം അറിയുന്നത് എങ്ങനെ സഹായിക്കും?`