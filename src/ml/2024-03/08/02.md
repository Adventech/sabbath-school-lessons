---
title:  വിവാഹത്തെ സംബന്ധിച്ച ദൈവത്തിന്‍റെ പദ്ധതി
date:   18/08/2024
---

`മര്‍ക്കൊ. 10:1-12; ഉല്പത്തി 1:27; 2:24 എന്നിവ വായിക്കുക. വിവാഹമോചനത്തെ സംബന്ധിച്ച പരീശന്മാരുടെ ചോദ്യത്തില്‍ എന്തു കെണിയാണ് ഒരുക്കപ്പെട്ടിരിക്കുന്നത്, തന്‍റെ മറുപടിയില്‍ എന്തു പാഠമാണ് യേശു പഠിപ്പിച്ചത്?`

ഈ ഭാഗത്ത്, ഭാര്യയെ ഉപേക്ഷിക്കുന്നത് പുരുഷന് വിഹിതമോ എന്ന് പരീശന്മാര്‍ യേശുവിനോട് ചോദിച്ചു. പരീശന്മാരുടെ ഇടയില്‍ വിവാഹമോചനം നിയമാനുസൃതമാണെന്ന് പരിഗണിച്ചിരുന്നു. ഏതു നിലയില്‍ എന്നതായിരുന്നു ചോദ്യം. കുട്ടികളില്ലാത്തത്, ഭൗതിക അവഗണന, വൈകാരിക അവഗണന, അല്ലെങ്കില്‍ ദാമ്പത്യബന്ധം, അവിശ്വസ്തത എന്നിവയ്ക്കുവേണ്ടി മാത്രമായിരുന്നു ഷമ്മായിയുടെ വിദ്യാലയം കൂടുതല്‍ നിയന്ത്രിച്ചിരുന്നത്. ഹില്ലെലിലെ വിദ്യാലയം കൂടുതല്‍ സൗമ്യമായിരുന്നു. ഏതു കാരണത്താലും വിവാഹമോചനം അനുവദിച്ചു. എന്നിരുന്നാലും അവരുടെ വിവാഹമോചനപ്രക്രിയ കൂടുതല്‍ സങ്കീര്‍ണ്ണമായിരുന്നു. ഇതു കാര്യങ്ങള്‍ മന്ദഗതിയിലാക്കാന്‍ സഹായിക്കുന്നു.

അതുകൊണ്ട്, വിവാഹമോചനം സ്വീകാര്യമാണോ എന്ന പുതപ്പ് ചോദ്യം അവര്‍ യേശുവിനോട് ചോദിക്കുന്നത് അല്പം വിചിത്രമായി തോന്നിയേക്കാം. ഈ ചോദ്യത്തിനു കീഴില്‍ ഒളിച്ചിരിക്കുന്നത് യോര്‍ദ്ദാന്‍റെ കിഴക്കുള്ള പ്രദേശത്തിന്‍റെ ഭരണാധികാരിയായിരുന്ന ഹെരോദാവ് അന്തിപ്പാസുമായി യേശുവിനെ കുഴപ്പത്തിലാക്കുവാന്‍ ഉണ്ടാക്കിയ ഒരു ഗൂഢാലോചനയായിരുന്നു. അന്തിപ്പാസ് തന്‍റെ ഭാര്യയുമായുള്ള വിവാഹബന്ധം വേര്‍പെടുത്തിയശേഷം തന്‍റെ സഹോദരന്‍റെ ഭാര്യ ഹെരോദ്യയെ വിവാഹം ചെയ്തു. ഈ അവിഹിത ബന്ധത്തെ ശാസിച്ചതുകാരണം യോഹന്നാന്‍ സ്നാപകനെ ശിരച്ഛേദം ചെയ്തു. (കാണുക: മത്തായി 14:1-12). ഈ വിഷയത്തില്‍ മോശെ എന്താണ് കല്പിച്ചതെന്ന് പരീശന്മാരോട് ചോദിച്ചുകൊണ്ട് യേശു അവരുടെ ചോദ്യത്തെ തന്‍റെ ചോദ്യം കൊണ്ട് തടുക്കുന്നു. മറുപടിയില്‍ പരീശന്മാര്‍ പരാമര്‍ശിച്ച ഭാഗം ആവര്‍ത്തനം 24:1-4 ആണ്. അത് വിവാഹമോചനത്തിനുശേഷം പുനര്‍വിവാഹത്തിന്‍റെ ഒരു പ്രത്യേക സാഹചര്യത്തെ വിവരിക്കുന്നു.

മോശെയുടെ കാലത്ത് യിസ്രായേല്‍ മക്കള്‍ വിവാഹമോചനം പ്രാബല്യത്തില്‍ വരുത്തിയിരുന്നു. ആവര്‍ത്തനം 24 ല്‍ വിവരിച്ചിരിക്കുന്ന കേസ് നിയമം സ്ത്രീക്കു സംരക്ഷണങ്ങള്‍ നല്‍കുന്നതായിരുന്നു. എന്നാല്‍ യേശുവിന്‍റെ നാളുകളില്‍ ഏകദേശം ഏതു കാര്യത്തിനും വിവാഹമോചനം നടത്തുന്നത് എളുപ്പമാക്കത്തക്കവിധം ഹില്ലെലിലെ വിദ്യാലയം ഇതിനെ വളച്ചൊടിച്ചിരുന്നു. അങ്ങനെ സ്ത്രീയെ സംരക്ഷിക്കുവാന്‍ ഉദ്ദേശിച്ചുകൊണ്ടുള്ള നിയമം അവളെ മാറ്റിനിര്‍ത്തുവാന്‍ എളുപ്പമുള്ളതാക്കിത്തീര്‍ത്തു.

ആവര്‍ത്തനം. 24 ലെ കേസ് നിയമത്തിന്മേല്‍ വാദിക്കുന്നതിനുപകരം ഉല്പത്തി 1,2 എന്നീ അദ്ധ്യായങ്ങളിലെ വിവാഹസംബന്ധമായ ദൈവത്തിന്‍റെ ആദ്യപദ്ധതിയിലേക്കു യേശു തിരിഞ്ഞു. ആദിയില്‍ ദൈവം ഒരു പുരുഷനെയും ഒരു സ്ത്രീയെയും ഉണ്ടാക്കി, രണ്ട് വ്യക്തികള്‍ എന്നതിനെ യേശു പരാമര്‍ശിക്കുന്നു. അവന്‍ പിന്നീട് ഈ സത്യത്തെ ഒരു മനുഷ്യന്‍ തന്‍റെ അപ്പനെയും അമ്മയെയും വിട്ടുപിരിഞ്ഞ് ഭാര്യയോട് പറ്റിച്ചേരും. അവര്‍ ഇരുവരും ഒരു ദേഹമായിത്തീരും എന്ന ഉല്പത്തി 2:24 ലെ സത്യവുമായി കൂട്ടിച്ചേര്‍ത്തു. ഐക്യത്തിന്‍റെ ഈ വീക്ഷണം യേശുവിന്‍റെ വിവാഹബന്ധത്തെ സംബന്ധിച്ച സ്ഥിരീകരണത്തിന്‍റെ അടിസ്ഥാനമായി മാറി. ദൈവം കൂട്ടി യോജിപ്പിച്ചതിനെ മനുഷ്യര്‍ വേര്‍പിരിക്കുവാന്‍ പാടില്ല.

`നിങ്ങളുടെ ഇടയിലുള്ള വിവാഹങ്ങളെ ബലപ്പെടുത്തുന്നതിന് നിങ്ങളുടെ സഭയ്ക്ക് എന്തു ചെയ്യുവാന്‍ കഴിയും? പിരിഞ്ഞു പോയിക്കഴിഞ്ഞ വിവാഹബന്ധങ്ങളെ സഹായിക്കുവാന്‍ നിങ്ങള്‍ക്ക് എന്തു ചെയ്യുവാന്‍ കഴിയും?`