---
title:  ഞാന്‍ നിനക്ക് എന്തു ചെയ്തുതരേണമെന്ന് നീ ഇച്ഛിക്കുന്നു?
date:   22/08/2024
---

`വായിക്കുക: മര്‍ക്കൊ. 10:46-52. യേശു കടന്നുപോയതിനോട് ബര്‍ത്തിമായി എങ്ങനെ പ്രതികരിച്ചു?`

മര്‍ക്കൊസിന്‍റെ സുവിശേഷത്തില്‍ ഈ ഘട്ടംവരെ, ചില ഒഴിവാക്കലുകളൊഴികെ തന്‍റെ അത്ഭുതങ്ങളെക്കുറിച്ചും താന്‍ ആരാണെന്നതിനെക്കുറിച്ചും മിണ്ടാതിരിക്കുവാന്‍ യേശു ജനത്തോട് പറഞ്ഞുകൊണ്ടിരുന്നു. ഇക്കാര്യത്തില്‍, താന്‍ യെരീഹോവില്‍നിന്ന് പുറപ്പെടുമ്പോള്‍, കുരുടനായൊരു മനുഷ്യന്‍ വഴിയരികില്‍ ഭിക്ഷ യാചിച്ചുകൊണ്ടിരുന്നു. ഇത് നസറായനായ യേശുവാണ് എന്ന് കേട്ടിട്ട്, "ദാവീദ് പുത്രാ, യേശുവേ, എന്നോട് കരുണ തോന്നേണമേ" എന്ന് നിലവിളിച്ചുതുടങ്ങി (മര്‍ക്കൊ. 10:47). പുസ്തകത്തിന്‍റെ വെളിപ്പെടുത്തല്‍/രഹസ്യരൂപരേഖയ്ക്ക് അനുസൃതമായി, നിലവിളിക്കുന്ന യാചകനെ നിശ്ശബ്ദനാക്കുവാന്‍ ശ്രമിക്കാതെ ജനക്കൂട്ടം നിശ്ശബ്ദത ആവശ്യപ്പെടുന്നവരുടെ പങ്ക് ഏറ്റെടുക്കുന്നു.

എന്നാല്‍ ബര്‍ത്തിമായി നിര്‍ഭയനായി, "ദാവീദ് പുത്രാ, എന്നോടു കരുണ തോന്നേണമേ!" എന്ന് ഏറ്റവും അധികം നിലവിളിച്ചു (മര്‍ക്കൊ. 10:48). അവന്‍റെ വാക്കുകള്‍ മശീഹ എന്നവിധം യേശുവിലുള്ള വിശ്വാസത്തിന്‍റെ ഏറ്റുപറച്ചിലും അവനെ സൗഖ്യമാക്കുവാന്‍ യേശുവിനു കഴിയുമെന്ന ആത്മവിശ്വാസത്തിന്‍റേതുമായിരുന്നു. "ദാവീദുപുത്രാ" എന്ന പേരിനോട് യേശുവിന്‍റെ കാലത്ത് രണ്ട് വീക്ഷണങ്ങള്‍ ബന്ധപ്പെടുത്തി അതായത് യിസ്രായേലിന്‍റെ സിംഹാസനത്തില്‍ ഒരു രാജാവിന്‍റെ പുനഃസ്ഥാപനം (താരതമ്യം ചെയ്യുക: യെശ. 11; യിരെ. 23:5,6; 33:15; യെഹെ. 34:23,24; 37:24; മീഖാ. 5:2-4; സെഖ. 3:8; 6:12). കൂടാതെ ഈ ശ്രേഷ്ഠവ്യക്തി ഒരു സൗഖ്യദായകനും ഭൂതബാധ ഒഴിപ്പിക്കുന്നവനും ആയിരിക്കും.

യേശു നിന്ന് കുരുടനായ മനുഷ്യനെ വിളിപ്പിന്‍ എന്നുപറഞ്ഞു. യേശുവിന്‍റെ അടുക്കല്‍ വന്നപ്പോള്‍ കുരുടന്‍ തന്‍റെ മേലങ്കി ഊരിയെറിഞ്ഞു. യേശുവിന്‍റെ കാലത്ത് കുരുടരായ മനുഷ്യര്‍ വിധവമാരോടും അനാഥരോടുമൊപ്പം സമൂഹത്തിന്‍റെ അടിത്തട്ടില്‍ ആയിരുന്നു. ഇവര്‍ ഉപജീവന നിലവാരത്തിന് താഴെയും യഥാര്‍ത്ഥ ആപത്തിലുമുള്ള വ്യക്തികളായിരുന്നു. മേലങ്കി മനുഷ്യന്‍റെ സുരക്ഷിതത്വത്തിനുവേണ്ടിയുള്ളതാണ്. അതു പിന്നില്‍ തള്ളുകയെന്നാല്‍, യേശു അവനെ സൗഖ്യമാക്കുമെന്ന വിശ്വാസം തനിക്കുണ്ടായിരുന്നു എന്നാണ്.

യേശു നിരാശപ്പെട്ടില്ല. വാസ്തവത്തില്‍, സുവിശേഷങ്ങളില്‍ ആരെല്ലാം അവന്‍റെയടുക്കല്‍ സഹായത്തിനായി വന്നുവോ അവരെല്ലാം അത് പ്രാപിക്കുകയും ചെയ്തു. മര്‍ക്കൊസ് 10:36 ല്‍ യാക്കോബിനോടും യോഹന്നാനോടും ചോദിച്ച അതേ ചോദ്യം ഇവിടെയും ചോദിക്കുന്നു, "ഞാന്‍ നിനക്ക് എന്തു ചെയ്തുതരേണമെന്ന് നീ ഇച്ഛിക്കുന്നു" (മര്‍ക്കൊ. 10:51). ഒരു അറപ്പും കൂടാതെ കുരുടനായ മനുഷ്യന്‍ കാഴ്ച പ്രാപിക്കണമെന്ന് അപേക്ഷിച്ചു. ഉടന്‍തന്നെ യേശു കാഴ്ച പുനഃസ്ഥാപിക്കുകയും ചെയ്തു. കുരുടനായ മനുഷ്യന്‍ വഴിയില്‍ അവനെ അനുഗമിച്ചു.

ഈ കഥ മര്‍ക്കൊ. 8:22-26 ലെ ഒരു കുരുടനെ സുഖപ്പെടുത്തുന്ന മറ്റൊരു കഥയ്ക്കൊപ്പം ഒരു പുസ്തകത്തിന്‍റെ അവസാനമായി വര്‍ത്തിക്കുന്ന ശിഷ്യത്വവിഭാഗത്തിന്‍റെ അവസാനമാണ്. രണ്ടു കഥകളും ശിഷ്യത്വം ലോകത്തെ പുതിയ കണ്ണുകളോടെ കാണുന്നതെങ്ങനെയെന്ന് വ്യക്തമാക്കുന്നു. ചിലപ്പോള്‍ ആദ്യം വ്യക്തമാകാതെ, എന്നാല്‍ എപ്പോഴും യേശു നയിക്കുന്ന വഴിയില്‍ പിന്തുടരുന്നു.

`"യേശുവേ, ദാവീദുപുത്രാ എന്നോട് കരുണയുണ്ടാകേണമേ" എന്ന് ഇടയ്ക്കിടെ ഏതെല്ലാം വഴികളില്‍ നിലവിളിച്ചിട്ടുണ്ട്? എന്ത് സംഭവിച്ചു, ഈ അനുഭവത്തില്‍നിന്നും നിങ്ങള്‍ എന്തു പഠിച്ചു?`