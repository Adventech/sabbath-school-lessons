---
title:  എന്‍റെ പാനപാത്രം കുടിക്കുവാന്‍ നിങ്ങള്‍ക്കു കഴിയുമോ?
date:   21/08/2024
---

`വായിക്കുക: മര്‍ക്കൊ. 10:32-45. യേശുവിന്‍റെ ദൗത്യത്തെപ്പറ്റി മാത്രമല്ല അവനെ അനുഗമിക്കുക എന്നാല്‍ എന്താണ് അര്‍ത്ഥമാക്കുന്നത് എന്നതിനെയുംപറ്റിയുള്ള ശിഷ്യന്മാരുടെ തുടര്‍ന്നുള്ള അജ്ഞതയെ ഈ വാക്യങ്ങള്‍ എങ്ങനെയാണ് വെളിപ്പെടുത്തുന്നത്?`

യേശു തന്‍റെ യാത്രയില്‍ എപ്പോഴുമുള്ളതിനെക്കാളും യെരൂശലേമിനോട് അടുത്തുകൊണ്ടിരിക്കുകയായിരുന്നു. അവന്‍ പോകുന്നനേരം അവിടെ എന്ത് സംഭവിക്കുമെന്നതിനെപ്പറ്റി ശിഷ്യന്മാര്‍ക്ക് തുറന്നുകൊടുക്കുകയായിരുന്നു. അവര്‍ വിശ്വസിക്കുന്നതോ കേള്‍ക്കുവാന്‍ ആഗ്രഹിക്കുന്നതോ ആയ ഒരു സംഭവപരമ്പര അല്ല ഇത്. തന്‍റെ മരണത്തിന്‍റെയും പുനരുത്ഥാനത്തിന്‍റെയും രൂപരേഖ സംബന്ധിച്ച യേശുവിന്‍റെ സുവ്യക്തത ശ്രദ്ധേയമാണ്. നിങ്ങള്‍ കേള്‍ക്കുവാന്‍ ആഗ്രഹിക്കുന്നത് അല്ലാതിരിക്കുമ്പോള്‍, അത് തള്ളിക്കളയുന്നത് വളരെ എളുപ്പമാണ്.

ഒരു സ്വകാര്യ അപേക്ഷയുമായി യാക്കോബും യോഹന്നാനും യേശുവിന്‍റെ അടുക്കല്‍ വന്നപ്പോള്‍ അവര്‍ വ്യക്തമായും ചെയ്തത് ഇതാണ്. കൂടുതല്‍ പ്രത്യേകമായി യേശു ചോദിച്ചപ്പോള്‍ അവര്‍ക്ക് അവന്‍റെ മഹത്വത്തില്‍ വലത്തും ഇടത്തുമായി ഇരിക്കണം എന്ന് അവര്‍ മറുപടി പറഞ്ഞു. അവരുടെ അഭ്യര്‍ത്ഥനയെ അഹന്താനിഷ്ഠത എന്നവിധം വിമര്‍ശിക്കുവാന്‍ എളുപ്പമാണ്. എന്നാല്‍ ഈ രണ്ട് മനുഷ്യരും യേശുവിന്‍റെ ശുശ്രൂഷയ്ക്കായി തങ്ങളെത്തന്നെ സമര്‍പ്പിച്ചവരും അവരുടെ ആഗ്രഹങ്ങള്‍ ഒരുപക്ഷേ പൂര്‍ണ്ണമായും സ്വാര്‍ത്ഥത ആയിരിക്കാത്തവരുമായിരുന്നു.

അവര്‍ അപേക്ഷിച്ചതിനെ സംബന്ധിച്ച് അവരുടെ ധാരണ ആഴമുള്ളതാക്കുവാന്‍ യേശു ആഗ്രഹിച്ചു. ഞാന്‍ കുടിക്കുന്ന പാനപാത്രം കുടിക്കുവാനും ഞാന്‍ ഏല്ക്കുന്ന സ്നാനം ഏല്ക്കുവാനും കഴിയുമോ എന്ന് യേശു അവരോട് ചോദിച്ചു. അവന്‍റെ പാനപാത്രം എന്നത് ഗെത്ത്ശെമനയിലെയും ക്രൂശിലെയും കഷ്ടപ്പാടാണ് (മര്‍ക്കൊ. 14:36 താരതമ്യം ചെയ്യുക) എന്നതും അവന്‍റെ സ്നാനം എന്നത് അവന്‍റെ മരണവും അവന്‍റെ അടക്കവും ആണ് (മര്‍ക്കൊ. 15:33-47). അവന്‍റെ സ്നാനത്തിന് സമാനമായ സംഭവങ്ങള്‍ മര്‍ക്കൊസ് 1 ല്‍ രേഖപ്പെടുത്തിയിട്ടുണ്ട്.

എന്നാല്‍ യാക്കോബും യോഹന്നാനും ഇതു കാണുന്നില്ല. അവര്‍ക്കു കഴിയും എന്ന് അവര്‍ ചപലമായി മറുപടി പറഞ്ഞു. വാസ്തവമായും അവര്‍ അവന്‍റെ പാനപാത്രം കുടിക്കുകയും അവന്‍റെ സ്നാനം ഏല്‍ക്കുകയും ചെയ്യും എന്ന് യേശു അപ്പോള്‍ പ്രവചിച്ചു പറഞ്ഞു. യാക്കോബായിരുന്നു അപ്പൊസ്തലന്മാരില്‍ ആദ്യമായി രക്തസാക്ഷിത്വം വരിച്ചത് (അ.പ്ര. 12:2). യോഹന്നാന്‍ ഏറ്റവും കൂടുതല്‍ നാള്‍ ജീവിച്ച അപ്പൊസ്തലനും പത്മൊസിലേക്കു നാടുകടത്തപ്പെട്ടവനും (വെളി. 1:9) എന്നാല്‍ മഹത്വത്തിലുള്ള സ്ഥലങ്ങള്‍ ദൈവം നിശ്ചയിക്കുന്നുവെന്ന് യേശു സൂചിപ്പിക്കുന്നു.

യേശുവിന്‍റെ ഉത്തരത്തോട് മറ്റ് ശിഷ്യന്മാര്‍ എങ്ങനെയാണ് പ്രതികരിച്ചത്? അത്ര സുഖകരമല്ല. ശിശുക്കളെ യേശുവില്‍നിന്ന് അകറ്റിനിര്‍ത്തിയതിന്‍റെമേല്‍ യേശുവിനുണ്ടായ നീരസത്തെക്കുറിച്ച് മര്‍ക്കൊ. 10:14 ല്‍ കാണുന്നതുപോലെ 10:41 ല്‍ "കോപിക്കുക, കോപാകുലനാകുക" എന്നൊക്കെ അര്‍ത്ഥം വരുന്ന അഗനക്ടിയോ (aganakteo) എന്ന ഗ്രീക്കുപദം ഉപയോഗിച്ചിരിക്കുന്നു.

യേശുവിന്‍റെ ഏറ്റവും പ്രശസ്തിയുള്ള ഉപദേശങ്ങളില്‍ ഒരെണ്ണം കൊടുക്കുന്നതിന് യേശു അനന്തരം കൂട്ടത്തെ ഒരുമിച്ചു വിളിച്ചു. ജാതികളായ ഭരണാധികാരികള്‍ വ്യക്തിപരമായ നേട്ടത്തിനുവേണ്ടി അധികാരം ഉപയോഗിക്കുന്നു എന്ന് യേശു സൂചിപ്പിക്കുന്നു. എന്നാല്‍ ദൈവത്തിന്‍റെ രാജ്യത്തില്‍ എല്ലായ്പോഴും അധികാരം ഉപയോഗിക്കേണ്ടത് മറ്റുള്ളവരെ ഉയര്‍ത്തുവാനും അനുഗ്രഹിക്കുവാനും വേണ്ടിയായിരിക്കണം. ദൈവത്തിന്‍റെ രാജ്യത്തിലെ രാജാവ് എന്നവിധമാണ് യേശു വഴി നടത്തിയത്. എങ്ങനെ? അവന്‍റെ സ്വന്തം ജീവനെ മറുവിലയായി കൊടുത്തുകൊണ്ട് - തികച്ചും അവന്‍റെ അനുഗാമികള്‍ കേള്‍ക്കുവാന്‍ ആഗ്രഹിക്കാത്തത്.

`ഒരു ക്രിസ്ത്യാനി എന്നവിധം മറ്റുള്ളവര്‍ക്ക് ഒരു "ദാസന്‍" ആയിരിക്കുക എന്നുപറഞ്ഞാല്‍ എന്താണ് അര്‍ത്ഥമാക്കുന്നത്? അതായത്, മനുഷ്യരോടുള്ള നിങ്ങളുടെ ദൈനംദിന ഇടപെടലുകളില്‍ നിങ്ങള്‍ ഈ തത്വം എങ്ങനെയാണ് പ്രകടമാക്കുന്നത്?`