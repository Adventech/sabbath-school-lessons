---
title:  യേശുവും ശിശുക്കളും
date:   19/08/2024
---

`വായിക്കുക: മര്‍ക്കൊ. 10:13-16. യേശുവിന്‍റെ അടുക്കല്‍ ശിശുക്കളെ കൊണ്ടുവന്നവര്‍ക്കുവേണ്ടി യേശു ചെയ്തതെന്താണ്?`

പുരാതന ലോകത്ത് കുട്ടികളെ പ്രത്യേകിച്ച് പുരുഷ മേധാവിത്വ സംസ്കാരത്തിലെ ആണ്‍കുട്ടികളെ വളരെയധികം ആഗ്രഹിച്ചിരുന്നെങ്കിലും ജനനവും ബാല്യവും എളുപ്പമായിരുന്നില്ല. ആധുനിക വൈദ്യസംരക്ഷണം കൂടാതെ, പ്രസവിക്കുന്ന അമ്മമാര്‍ക്കും നവജാതശിശുക്കള്‍ക്കും കുട്ടികള്‍ക്കും ഉള്ള അപകട സാധ്യതകള്‍ ഉയര്‍ന്നുനിന്നിരുന്നു. പല സംസ്കാരങ്ങളിലും പരമ്പരാഗതമരുന്നുകളും ഈ ദുര്‍ബലരായ വ്യക്തികളെ ദുഷ്ടശക്തികളില്‍നിന്ന് സംരക്ഷിക്കുവാന്‍ ഉപയോഗിക്കുന്ന മന്ത്രച്ചരടുകളും ഉണ്ടായിരുന്നു.

കുട്ടികളെ ആഗ്രഹിക്കുമ്പോള്‍, അവര്‍ യഥാര്‍ത്ഥത്തില്‍ അടിമകളുടെ നിരയില്‍ താഴ്ന്ന സാമൂഹിക പദവിയുള്ളവരായിരുന്നു (ഗലാ. 4:1,2). ഗ്രീക്കോ റോമന്‍ ലോകത്ത് രൂപഭേദം വരുത്തിയവരോ, അഭിലഷണീയരോ ആയവര്‍ തുറന്നുകാട്ടപ്പെടുകയോ നദിയില്‍ വലിച്ചറിയപ്പെടുകയോ ചെയ്യും. പെണ്‍കുട്ടികളെക്കാളും ആണ്‍കുട്ടികള്‍ വിലമതിക്കപ്പെട്ടിരുന്നു; ചിലപ്പോഴൊക്കെ പെണ്‍കുട്ടികള്‍ മരണപ്പെടുന്നതിന് ഭൂതഗണങ്ങള്‍ക്കിടയില്‍ ഉപേക്ഷിക്കപ്പെട്ടിരുന്നു. ചിലപ്പോഴൊക്കെ ഉപേക്ഷിക്കപ്പെട്ട ഈ ശിശുക്കള്‍ "സംരക്ഷിക്കപ്പെടുന്നത്" വളര്‍ത്തി വില്‍ക്കുന്നതിനോ അടിമകളാക്കുന്നതിനോ വേണ്ടിമാത്രമായിരുന്നു.

ഒരു ശിശുവിനെപ്പോലെ ദൈവത്തിന്‍റെ രാജ്യത്തെ സ്വീകരിക്കണമെന്നതിനെപ്പറ്റിയുള്ള മര്‍ക്കൊസ് 9 ലെ യേശുവിന്‍റെ ഉപദേശത്തെ ശിഷ്യന്മാര്‍ മനസ്സിലാക്കാത്തതുപോലെ പ്രത്യക്ഷപ്പെട്ടു (മര്‍ക്കൊ. 9:33-37). ഇപ്പോള്‍ അനുഗ്രഹത്തിനായി യേശുവിന്‍റെ അടുക്കല്‍ ശിശുക്കളെ കൊണ്ടുവന്നവരെ അവര്‍ ശാസിക്കുന്നു. ഒരുപക്ഷേ യേശുവിന് ഇങ്ങനെയുള്ള ഒരു ചെറിയ വേല നിറവേറ്റുവാന്‍ സമയമില്ല എന്ന് ചിന്തിച്ചായിരിക്കാം.

അവര്‍ക്കു തെറ്റുപറ്റിപ്പോയി. യേശു കോപിഷ്ഠനായി. മര്‍ക്കൊസിലുടനീളം യേശുവിന് ജനങ്ങളോട് ശ്രദ്ധേയമായ എന്തെങ്കിലും പ്രതികരണങ്ങളുണ്ട്, അവനില്‍നിന്ന് ശിശുക്കളെ അകറ്റിനിര്‍ത്തിയ ജനങ്ങളോടുള്ള ശക്തമായ പ്രതികരണമാണ് ഒരെണ്ണം, അത് വിജ്ഞാനപരമാണ്.

ശിഷ്യന്മാര്‍ ശിശുക്കളുടെ വഴിയില്‍ നില്‍ക്കരുതെന്ന് അവന്‍ ശക്തമായി ശഠിക്കുന്നു. എന്തുകൊണ്ട്? കാരണം ദൈവരാജ്യം അവര്‍ക്കുള്ളതാണ്. ഒരുവന്‍ ഒരു ശിശുവിന്‍റെ മനോഭാവത്തിലും മാനസികനിലപാടിലും അതിനെ സ്വീകരിക്കണം. അതായത്, ലളിതവും ദൈവത്തിലുള്ള അചഞ്ചലമായ ആശ്രയത്തോടുകൂടിയുമായിരിക്കണം.

"ക്രിസ്തീയമല്ലാത്ത നിങ്ങളുടെ സ്വഭാവം യേശുവിനെ തെറ്റായി അവതരിപ്പിക്കാതിരിക്കട്ടെ. നിങ്ങളുടെ സ്നേഹശൂന്യതയും നിഷ്ഠൂരതയുംകൊണ്ട് ശിശുക്കളെ അവനില്‍നിന്ന് അകറ്റരുത്. നിങ്ങള്‍ സ്വര്‍ഗ്ഗത്തില്‍ ഉണ്ടായിരിക്കുകയാണെങ്കില്‍ അവര്‍ക്ക് സ്വര്‍ഗ്ഗം സന്തോഷപ്രദമായ ഒരു സ്ഥലം ആയിരിക്കുകയില്ല എന്നു ചിന്തിക്കുവാന്‍ ഒരിക്കലും കാരണം കൊടുക്കരുത്. ശിശുക്കള്‍ക്ക് മനസ്സിലാക്കുവാന്‍ കഴിയാത്ത വിധത്തില്‍ മതത്തെപ്പറ്റി സംസാരിക്കരുത്. അല്ലെങ്കില്‍ അവരുടെ ശൈശവത്തില്‍ അവര്‍ ക്രിസ്തുവിനെ സ്വീകരിക്കേണ്ടതില്ല എന്നവിധം പ്രവര്‍ത്തിക്കുകയോ ചെയ്യരുത്. ക്രിസ്തുവിന്‍റെ മതം മൂകതയുടെ മതമാണെന്നും രക്ഷകനിലേക്കു വരുന്നതില്‍ ജീവിതത്തെ ആനന്ദകരമാക്കുന്ന സകലവും ഉപേക്ഷിക്കണമെന്നുമുള്ള തെറ്റായ തോന്നല്‍ കൊടുക്കരുത്." EGW, _Ministry of Healing_, pp. 43,44.

`നിങ്ങളുടെ ഇടയിലുള്ളത് ഏതുതരത്തിലുള്ള കുട്ടികളായിരുന്നാലും നിങ്ങള്‍ക്ക് യേശുവിനെ നല്ലവിധം എങ്ങനെ വെളിപ്പെടുത്താം.`