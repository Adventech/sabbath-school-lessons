---
title:  കൂടുതല്‍ പഠനത്തിന്
date:   23/08/2024
---

Read Ellen G. White, “Blessing the Children”, and “One Thing Thou Lackest”, in _The Desire of Ages_, pp. 511-523.

"യേശു എല്ലായ്പോഴും ശിശുക്കളുടെ സ്നേഹിതന്‍ ആയിരുന്നു. ശിശുക്കളുടെ നിഷ്കളങ്കതയും അകൃത്രിമ പെരുമാറ്റങ്ങളും സ്നേഹവും ക്രിസ്തു ഇഷ്ടപ്പെട്ടിരുന്നു. അവരുടെ നിഷ്കളങ്ക സ്തോത്രാലാപനങ്ങള്‍ ക്രിസ്തുവിന്‍റെ കാതുകള്‍ക്ക് സംഗീതം പകര്‍ന്നു. വക്രതയും കാപട്യവുമുള്ള ആളുകള്‍ തന്‍റെ ഹൃദയത്തെ ഭാരപ്പെടുത്തിയപ്പോള്‍, കുഞ്ഞുങ്ങളുടെ സാമീപ്യം യേശുവിനെ ചൈതന്യവാനാക്കി യേശുവിന്‍റെ കാരുണ്യം തുടിക്കുന്ന മുഖവും ദയയോടും ശാന്തതയോടും കൂടെയുള്ള പെരുമാറ്റവും കുഞ്ഞുങ്ങള്‍ക്ക് ആനന്ദം പകര്‍ന്നു." EGW. _The Desire of Ages_, p. 511.

"ഈ യുവ പ്രമാണിയെപ്പോലെ, ഉന്നത സ്ഥാനീയരും സമ്പത്തുള്ളവരുമായ ആളുകള്‍ക്ക് ക്രിസ്തുവിന്‍റെ അനുയായികളായിത്തീരുവാനും എല്ലാം വെടിയുവാനും വലിയ പ്രയാസം തോന്നിയേക്കാം. എന്നാല്‍ ക്രിസ്തുവിന്‍റെ ശിഷ്യന്മാരായിത്തീരുന്നതിനുള്ള ഒന്നാമത്തെ പടി ഇതാകുന്നു. അനുസരണത്തെക്കാള്‍ കുറഞ്ഞ യാതൊന്നും ദൈവത്തിന് സ്വീകാര്യമല്ല. ക്രിസ്തുവിന്‍റെ ഉപദേശങ്ങളുടെ സാരം സ്വയത്തെ വെടിയുക എന്നതാണ്. അധികാരം സ്ഫുരിക്കുന്ന ഭാഷയിലാണ് ഇത് നല്‍കപ്പെടുന്നത്. കാരണം സ്വാര്‍ത്ഥത മനുഷ്യനെ നശിപ്പിക്കുന്ന ഒന്നാണ്. അത് വിട്ടുമാറാതെ രക്ഷയുടെ അനുഭവത്തിലേക്ക് കടന്നുവരുവാന്‍ ആര്‍ക്കും സാധ്യമല്ല." _The Desire of Ages_, p. 523.

**ചര്‍ച്ചയ്ക്കുള്ള ചോദ്യങ്ങള്‍**

`സഭയോടും ക്രിസ്തുവിനോടും ബന്ധപ്പെട്ട് നില്‍ക്കുവാന്‍ കുട്ടികളെയും യുവജനങ്ങളെയും ഏതെല്ലാം വിധത്തില്‍ നിങ്ങള്‍ക്കു സഹായിക്കുവാന്‍ കഴിയും? നാം ഇത് ചെയ്യണമെന്നുള്ളത് അത്ര പ്രാധാന്യമായിരിക്കുന്നത് എന്തുകൊണ്ട്?`

`ഞങ്ങള്‍ പണത്തെക്കുറിച്ച് ശ്രദ്ധിക്കുന്നില്ല എന്ന് മനുഷ്യര്‍ പറയുന്നത് നാം കേട്ടിട്ടുണ്ട്. അത് വാസ്തവമാണ്. എല്ലാവരും പണത്തെപ്പറ്റി ശ്രദ്ധിക്കുന്നു, അതില്‍ ഒരു തെറ്റുമില്ല. അപ്പോള്‍ പണംകൊണ്ട് എന്താണ് പ്രശ്നം, ധനവാന്മാരായിരുന്നാലും ദരിദ്രരായിരുന്നാലും വിശ്വസ്തരായ ക്രിസ്ത്യാനികള്‍, അവര്‍ പണവുമായി ബന്ധപ്പെടുമ്പോള്‍ എന്തുകൊണ്ട് ശ്രദ്ധാലുക്കളായിരിക്കണം?`

`"ഞാന്‍ നിനക്ക് എന്ത് ചെയ്തുതരേണമെന്ന് നീ ഇച്ഛിക്കുന്നു" എന്ന് യേശു നിങ്ങളോട് ചോദിക്കുകയാണെങ്കില്‍ നിങ്ങള്‍ എങ്ങനെ ഉത്തരം പറയും?`

`മര്‍ക്കൊ. 10:43-45 വരെയുള്ള യേശുവിന്‍റെ വാക്കുകളെപ്പറ്റി കൂടുതല്‍ ചിന്തിക്കുക. ഇതുപോലെ ജീവിക്കണം എന്നു പറഞ്ഞാല്‍ എന്താണ് അര്‍ത്ഥമാക്കുന്നത്? സേവിക്കുന്നതിന് വിപരീതമായി സേവിക്കുവാന്‍ നാം എങ്ങനെ പഠിക്കും? നാം എങ്ങനെ ജീവിക്കുകയും മറ്റുള്ളവരുമായി സമ്പര്‍ക്കം പുലര്‍ത്തുമെന്നുമുള്ളതിനെയും സംബന്ധിച്ച് ഇത് എന്താണ് അര്‍ത്ഥമാക്കുന്നത്?`