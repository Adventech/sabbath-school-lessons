---
title:  നല്ല നിക്ഷേപം
date:   20/08/2024
---

`വായിക്കുക: മര്‍ക്കൊ. 10:17-31. ധനവാനോ, ദരിദ്രനോ ആര്‍ക്കായിരുന്നാലും വിശ്വാസത്തെക്കുറിച്ചും ശിഷ്യത്വത്തിന്‍റെ വിലയെക്കുറിച്ചും നിര്‍ണ്ണായകമായ എന്ത് പാഠങ്ങളാണ് ഇവിടെ വെളിപ്പെടുത്തിയിരിക്കുന്നത്?`

ഈ മനുഷ്യന്‍റെ സമീപനം അവന്‍റെ ആത്മാര്‍ത്ഥതയെയും യേശുവിനോടുള്ള ബഹുമാനത്തെയുമാണ് കാണിക്കുന്നത്. അവന്‍ ഓടിവന്ന് യേശുവിന്‍റെ മുമ്പില്‍ മുട്ടുകുത്തി. ഓരോ മനുഷ്യന്‍റെയും ലക്ഷ്യത്തിലേക്കുള്ള കാതലായ ചോദ്യം ചോദിക്കുന്നു. നിത്യജീവന്‍ അവകാശമാക്കുന്നതിനുള്ള ആവശ്യകോപാധികള്‍ എന്തൊക്കെയാണ്? മറുപടിയായി യേശു പത്തു കല്പനയുടെ രണ്ടാമത്തെ പലകയിലേക്കു ശ്രദ്ധ തിരിച്ചു. വീണ്ടും ചെറുപ്പം മുതല്‍ തന്നെ ഇവയെല്ലാം അനുസരിക്കുന്നു എന്നു പറഞ്ഞുകൊണ്ട് തന്‍റെ ആദര്‍ശനിഷ്ഠ കാണിച്ചു.

ഈ മനുഷ്യനെ യേശു സ്നേഹിച്ചു എന്നു നാലു സുവിശേഷങ്ങളില്‍ മര്‍ക്കൊസ് മാത്രം രേഖപ്പെടുത്തുന്നു. ഈ മനുഷ്യന്‍റെ ആദര്‍ശവാദത്തില്‍ ആകര്‍ഷകമായ ചിലതുണ്ട്. അവനുള്ളതെല്ലാം വില്‍ക്കുവാന്‍ ആവശ്യപ്പെട്ടതിലൂടെ തന്‍റെ ആത്മാര്‍ത്ഥതയെ യേശു പരീക്ഷിച്ചു. അവന് ധാരാളം സമ്പത്തുണ്ടായിരുന്നതുകൊണ്ട് വിഷണ്ണനായി അവിടെ വിട്ടുപോയി. വാസ്തവത്തില്‍ അവന്‍ കല്പന അനുസരിക്കുകയായിരുന്നില്ല. അവന്‍റെ ജീവിതത്തില്‍ ദൈവത്തിനു മേലായി ഒരു കാര്യം വച്ചുകൊണ്ട് അവന്‍ ഒന്നാമത്തെ കല്പന ലംഘിച്ചു. അവന്‍റെ ധനം അവന്‍റെ വിഗ്രഹം ആയിരുന്നു.

ധനവാനായ ഒരു മനുഷ്യന്‍ ദൈവരാജ്യത്തില്‍ പ്രവേശിക്കുന്നതിനെക്കാളും എളുപ്പമാണ് ഒട്ടകംപോലെയുള്ള ഒരു വലിയ മൃഗം ഒരു സൂചിക്കുഴയിലൂടെ കടക്കുന്നത് എന്നു പറഞ്ഞുകൊണ്ട് ധനം എത്ര പ്രലോഭിപ്പിക്കുന്നതാണെന്ന് യേശു വിശദീകരിച്ചു.

യേശുവിന്‍റെ വാക്കുകളില്‍ ശിഷ്യന്മാര്‍ അത്ഭുതപരവശരാകുകയും ആര്‍ക്കു രക്ഷ പ്രാപിക്കുവാന്‍ കഴിയും എന്ന് ആശ്ചര്യപ്പെടുകയും ചെയ്തു. മര്‍ക്കൊ. 10:27 ല്‍ യേശു പ്രധാന വാക്കുകള്‍ അവതരിപ്പിച്ചു. "മനുഷ്യര്‍ക്ക് അസാദ്ധ്യംതന്നെ, ദൈവത്തിന് അല്ലതാനും; ദൈവത്തിനു സകലവും സാദ്ധ്യമല്ലോ."

കഥ അവസാനിപ്പിക്കുവാനുള്ള മനോഹരമായ സ്ഥലം മര്‍ക്കൊ. 10:27 ആണെന്നു തോന്നുന്നു: നിങ്ങള്‍ക്കു സ്വയമായി സ്വര്‍ഗ്ഗത്തിലേക്ക് എത്തുവാന്‍ കഴിയുകയില്ല, രക്ഷ പ്രാപിപ്പാന്‍ തക്കവണ്ണം നിങ്ങള്‍ക്ക് ദൈവത്തിന്‍റെ കൃപ ആവശ്യമാണ്.

യേശുവിനെ അനുഗമിക്കുന്നതിന് താനും കൂട്ടുകാരും അവര്‍ക്കുള്ളതെല്ലാം ഉപേക്ഷിച്ചു എന്ന് ആലോചിക്കാതെ പത്രൊസ് വിളിച്ചുപറഞ്ഞു. ഇപ്പോഴും "വരുവാനുള്ള ലോകത്തിലും" നിങ്ങള്‍ പ്രാപിക്കുവാന്‍ പോകുന്നതുമായി താരതമ്യപ്പെടുത്തുമ്പോള്‍ എന്നെ അനുഗമിക്കുവാന്‍ നിങ്ങള്‍ ഉപേക്ഷിച്ചത് ഒന്നുമില്ല.

വിഷയം ഇവിടെയാണ്: ക്രിസ്തുവിന്‍റെ മരണമാണ് മനുഷ്യന്‍റെ കുറ്റബോധം പരിഹരിക്കുന്നത്, തുടര്‍ന്ന് ക്രിസ്തുവിന്‍റെ കൃപയും അവന്‍റെ പുനരുത്ഥാനജീവിതവുമാണ് അവന്‍റെ കല്പനകള്‍ അനുസരിക്കുന്നതിന് ശക്തി പകരുന്നത്.

`വായിക്കുക: റോമര്‍ 6:1-11. നമ്മെ ന്യായീകരിക്കുന്നതിലും അവനില്‍ നമ്മെ പുതിയ ജനമാക്കുന്നതിലും നമ്മുടെ ജീവിതത്തില്‍ ദൈവത്തിന്‍റെ കൃപയുടെ യാഥാര്‍ത്ഥ്യത്തെ ഈ വാക്യങ്ങള്‍ എങ്ങനെയാണ് വെളിപ്പെടുത്തുന്നത്.`