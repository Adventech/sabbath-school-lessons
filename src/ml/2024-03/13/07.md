---
title:  കൂടുതല്‍ പഠനത്തിന്
date:   27/09/2024
---

Read Ellen G. White, “The Lord is Risen”, and “Go Teach All Nations” in _The Desire of Ages_, pp. 779-789 and pp. 818-828.

"വിശ്വാസിക്ക് ക്രിസ്തു പുനരുത്ഥാനവും ജീവനുമാകുന്നു. പാപം കാരണം നഷ്ടപ്പെട്ട നിത്യജീവന്‍, നമ്മുടെ കര്‍ത്താവ് വീണ്ടെടുത്തു. തനിക്ക് ഇഷ്ടമുള്ളവരെ ജീവിപ്പിക്കുവാന്‍ ക്രിസ്തുവിന് ജീവനുണ്ട്. അമര്‍ത്യത നല്‍കുവാനുള്ള അധികാരം ക്രിസ്തുവില്‍ നിക്ഷിപ്തമായിരിക്കുന്നു. മനുഷ്യനായിത്തീര്‍ന്ന കര്‍ത്താവ് ജീവന്‍ അര്‍പ്പിച്ചശേഷം ആ ജീവനെ തിരികെ എടുത്തു. യേശു മനുഷ്യന് നിത്യജീവന്‍ നല്‍കുന്നു. കര്‍ത്താവ് പറഞ്ഞു: "അവര്‍ക്ക് ജീവന്‍ ഉണ്ടാകുവാനും സമൃദ്ധിയായിട്ട് ഉണ്ടാകുവാനും അത്രേ ഞാന്‍ വന്നിരിക്കുന്നത്." "ഞാന്‍ കൊടുക്കുന്ന വെള്ളം കുടിക്കുന്നവനോ ഒരുനാളും ദാഹിക്കുകയില്ല. ഞാന്‍ കൊടുക്കുന്ന വെള്ളം അവനില്‍ നിത്യജീവങ്കലേക്കു പൊങ്ങിവരുന്ന നീരുറവ ആയിത്തീരും." "എന്‍റെ മാംസം തിന്നുകയും എന്‍റെ രക്തം കുടിക്കയും ചെയ്യുന്നവന് നിത്യജീവന്‍ ഉണ്ട്. ഞാന്‍ ഒടുക്കത്തെ നാളില്‍ അവനെ ഉയിര്‍ത്തെഴുന്നേല്പിക്കും (യോഹ. 10:10; 4:14; 6:54).

വിശ്വാസിക്ക് മരണം ഒരു ചെറിയ കാര്യം മാത്രമാണ്. ഇത് നിമിഷനേരത്തേക്ക് ഉള്ളത് എന്നവിധം യേശു സംസാരിക്കുന്നു. "എന്‍റെ വചനം പ്രമാണിക്കുന്നവര്‍ ഒരുനാളും മരണം കാണുകയില്ല." "ഒരുനാളും മരണം ആസ്വദിക്കുകയില്ല." ക്രിസ്ത്യാനിക്ക് മരണം ഒരു ഉറക്കം മാത്രമാണ്. നിമിഷനേരത്തേക്കുള്ള നിശ്ശബ്ദതയും അന്ധകാരവും മാത്രം. "നിങ്ങളുടെ ജീവന്‍ ക്രിസ്തുവിനോടുകൂടെ ദൈവത്തില്‍ മറഞ്ഞിരിക്കുന്നു." "നമ്മുടെ ജീവനായ ക്രിസ്തു വെളിപ്പെടുമ്പോള്‍ നിങ്ങളും അവനോടുകൂടെ തേജസ്സില്‍ വെളിപ്പെടും" (യോഹ. 8:51,52; കൊലൊ. 3:4). Ellen G. White, _The Desire of Ages_, pp. 786,787.

പുനരുത്ഥാനത്തിന്‍റെ യാഥാര്‍ത്ഥ്യം അംഗീകരിക്കുവാന്‍ കഴിയാത്ത നിരീശ്വരവാദികളായ ചരിത്രകാരന്മാര്‍പോലും ക്രിസ്തു കൊല ചെയ്യപ്പെടുകമാത്രമല്ല, എന്നാല്‍ അവന്‍റെ മരണത്തിനുശേഷം ഉയിര്‍ത്തെഴുന്നേറ്റ ക്രിസ്തുവിനെ അനേകം പേരും കണ്ടതായി അവകാശപ്പെടുകയും തല്‍ഫലമായി ക്രിസ്തീയ സഭയായിത്തീര്‍ന്ന മുഖ്യഭാഗം അവര്‍ ആരംഭിച്ചു. എന്തുകൊണ്ടാണ് അവര്‍ ഇത് അവകാശപ്പെടുന്നത് എന്ന് വിശദീകരിക്കുവാനുള്ള ശ്രമത്തില്‍ ചിലര്‍ യേശുവിന് ഒരു ഇരട്ട സഹോദരനുണ്ടെന്നോ അല്ലെങ്കില്‍ ആദ്യകാല ശിഷ്യന്മാര്‍ യേശുവിനെ കണ്ടുവെന്ന് കരുതി ഭ്രമിച്ചുപോയെന്നോ പറഞ്ഞു. യേശു വാസ്തവത്തില്‍ ഒരിക്കലും മരിച്ചിട്ടില്ല എന്ന് മറ്റുള്ളവര്‍ പറഞ്ഞു, എന്നാല്‍ ബോധം കെടുക മാത്രം ചെയ്തു. പിന്നീട് പുനര്‍ജീവിച്ചു. അന്യര്‍ വന്ന് ശരീരം എടുത്തുകൊണ്ടുപോയി എന്ന് മറ്റൊരുവന്‍ അവകാശപ്പെട്ടു. ഈ വാദങ്ങളെല്ലാം നോക്കുകയും അവ എങ്ങനെ പ്രവര്‍ത്തിക്കുന്നില്ല എന്നും നോക്കുന്നതിന് കാണുക. Clifford Goldstein, Risen, _Finding Hope in the Empty Tomb_ (Pacific Press, 2021).

**ചര്‍ച്ചയ്ക്കുള്ള ചോദ്യങ്ങള്‍**

`യേശുവിന്‍റെ പുനരുത്ഥാനത്തെപ്പറ്റി ശിഷ്യന്മാര്‍ എന്തുകൊണ്ടായിരിക്കും കള്ളം പറഞ്ഞത്? നമുക്ക് അറിയാവുന്ന സകലത്തില്‍നിന്നും അവര്‍ നേരിട്ടത് മറ്റൊന്നുമല്ല, വെറുപ്പ്, അന്യപ്പെടല്‍, അവരുടെ വിശ്വാസത്തിനുവേണ്ടിയുള്ള പീഡനം എന്നിവ മാത്രം. ഈ കഥ മെനയുന്നതുകൊണ്ട് അവര്‍ എന്തു നേടുമായിരുന്നു?`

`യേശുവിന്‍റെ പുനരുത്ഥാനത്തിന്‍റെ എന്തു തെളിവാണ് ഏറ്റവും കൂടുതല്‍ വിശ്വാസമുണ്ടാക്കുന്നത്? നിങ്ങളുടെ കാരണങ്ങള്‍ ക്ലാസ്സില്‍ ചര്‍ച്ച ചെയ്യുക?`

`യേശുവിന്‍റെ പുനരുത്ഥാനം പ്രദാനം ചെയ്യുന്ന വലിയ പ്രത്യാശയെപ്പറ്റി കൂടുതല്‍ ധ്യാനിക്കുക. 1 കൊരി. 15 വായിക്കുക. യേശുവിന്‍റെ പുനരുത്ഥാനത്തിന്മേല്‍ പൗലൊസ് എന്തു പ്രാധാന്യമാണ് വയ്ക്കുന്നത്?`