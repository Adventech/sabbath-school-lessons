---
title:  കല്ലറയ്ക്കരികിലെ സ്ത്രീകള്‍
date:   24/09/2024
---

"കുരിശിന്നരികെ ക്രിസ്തുവിന്‍റെ മരണസമയത്ത് നിന്നിരുന്ന സ്ത്രീകള്‍ ശബ്ബത്തിന്‍റെ നാഴികകള്‍ കടന്നുപോകുന്നത് കാത്തിരുന്നു. ആഴ്ചവട്ടത്തിന്‍റെ ഒന്നാംനാളില്‍ അതികാലത്തുതന്നെ കര്‍ത്താവിന്‍റെ ശരീരത്തില്‍ ലേപനം ചെയ്യുവാനുള്ള സുഗന്ധവര്‍ഗ്ഗങ്ങളുമായി അവര്‍ കല്ലറയ്ക്കല്‍ പോയി. യേശു മരിച്ചവരില്‍നിന്ന് ഉയിര്‍ക്കുമെന്ന കാര്യം അവര്‍ ചിന്തിച്ചില്ല. അവരുടെ പ്രത്യാശ അസ്തമിച്ചിരുന്നു. കൂരിരുള്‍ അവരുടെ ഹൃദയങ്ങളെ മൂടിയിരുന്നു കല്ലറയുടെ സമീപത്തേക്ക് അവര്‍ നീങ്ങിക്കൊണ്ടിരുന്നപ്പോള്‍, ക്രിസ്തുവിന്‍റെ കാരുണ്യപ്രവൃത്തികളും ആശ്വാസവചനങ്ങളും അവര്‍ ഓര്‍ത്തുവെങ്കിലും "ഞാന്‍ പിന്നെയും നിങ്ങളെ കാണും (യോഹ. 16:22) എന്നീ കര്‍ത്താവിന്‍റെ വാഗ്ദത്തം അവര്‍ ഗ്രഹിച്ചില്ല" EGW, _The Desire of Ages_, p. 788.

`വായിക്കുക: മര്‍ക്കൊ. 16:1-18 എന്തു സംഭവിച്ചു, സ്ത്രീകള്‍ ആദ്യം പ്രതികരിച്ചത് എങ്ങനെയാണ്?`

സുവിശേഷത്തിന്‍റെ ആരംഭം മുതല്‍ വായനക്കാര്‍ക്ക് യേശുവാണ് മശീഹയാണെന്ന് വായിക്കുന്നവന് അറിയാമായിരുന്നു. എന്നാല്‍ വാക്യത്തില്‍ത്തന്നെ മര്‍ക്കൊസ് 8:29 ല്‍ അവന്‍ മശീഹയാണെന്ന് പ്രഖ്യാപിക്കുന്ന ഭൂതഗ്രസ്തനല്ലാത്ത ആദ്യമനുഷ്യന്‍ പത്രൊസ് ആയിരുന്നു. ഈ പ്രഖ്യാപനം പുസ്തകത്തിന്‍റെ പകുതി എത്തുന്നതുവരെ സംഭവിച്ചില്ല.

മര്‍ക്കൊസിലുടനീളം യേശു ആരാണ് എന്നതിനെപ്പറ്റി അല്ലെങ്കില്‍ അവന്‍ അവര്‍ക്കുവേണ്ടി ചെയ്ത ഒരു രോഗസൗഖ്യത്തെക്കുറിച്ച് മൗനമായിരിക്കുവാന്‍ യേശു ജനത്തോട് പറയുന്നു. മര്‍ക്കൊ. 1:44 ല്‍ ഒരു കുഷ്ഠരോഗിയോട്, തന്‍റെ സൗഖ്യത്തെക്കുറിച്ച് ആരോടും പറയരുത് എന്നു പറഞ്ഞു. മര്‍ക്കൊസ് 5:43 ല്‍ യേശു യായീറൊസിനോടും തന്‍റെ ഭാര്യയോടും അവരുടെ മകളെ ഉയിര്‍പ്പിച്ചതിനെക്കുറിച്ച് ആരോടും പറയരുത് എന്നു പറഞ്ഞു. മര്‍ക്കൊസ് 7:36 ല്‍ ഒരു കൂട്ടം പേരോട് ഒരു ചെകിടനെയും ഊമനെയും സൗഖ്യമാക്കിയതിനെക്കുറിച്ച് ജനത്തോട് പറയരുത് എന്നുപറഞ്ഞു. പിന്നീട് താന്‍ മശീഹയാണെന്ന് ജനത്തോട് പറയരുതെന്ന് ശിഷ്യന്മാരോട് പറഞ്ഞു (മര്‍ക്കൊ. 8:30; മര്‍ക്കൊ. 9:9 കൂടെ കാണുക). അവരോട് നിശ്ശബ്ദരായിരിക്കുവാന്‍ യേശു ആവശ്യപ്പെട്ടതിന്‍റെ പ്രധാനകാരണം ദാനീയേല്‍ 9:24-27 വരെയുള്ള സമയപ്രവചനങ്ങള്‍ അനുസരിച്ച് അവന്‍റെ ശുശ്രൂഷ പൂര്‍ത്തിയാക്കുവാന്‍ അവനെ അനുവദിക്കുന്നതിനുവേണ്ടിയും കൂടെയാണ്.

ഇപ്പോള്‍, ഈ ദൃശ്യത്തില്‍, യേശു ഉയിര്‍ത്തെഴുന്നേറ്റു എന്ന് പറഞ്ഞതിനുശേഷവും സ്ത്രീകള്‍ ഭയന്ന് അമ്പരന്ന് കല്ലറയില്‍നിന്ന് ഓടി, കുറഞ്ഞത് ആദ്യമെങ്കിലും എന്താണ് സംഭവിച്ചത് എന്നതിനെപ്പറ്റി പറഞ്ഞുമില്ല.

ഈ മൗനം അധികനാള്‍ നിന്നില്ല; മര്‍ക്കൊസിന്‍റെ സുവിശേഷത്തില്‍ നാം അവസാനഭാഗത്ത് എത്തുമ്പോള്‍, ഇതല്ലാതെ നാം എന്താണ് വായിക്കുന്നത്? "അവര്‍ പുറപ്പെട്ട എല്ലാടത്തും പ്രസംഗിച്ചു; കര്‍ത്താവ് അവരോടുകൂടെ പ്രവര്‍ത്തിച്ചും അവരാല്‍ നടന്ന അടയാളങ്ങളാല്‍ വചനത്തെ ഉറപ്പിച്ചും പോന്നു" (മര്‍ക്കൊ. 16:20).

അങ്ങനെ, യേശുവിനെക്കുറിച്ചും അവന്‍ ആരാണെന്നതിനെക്കുറിച്ചും അവന്‍ എന്ത് ചെയ്തു എന്നതിനെക്കുറിച്ചുമുള്ള വിഷയം തകര്‍ന്നുപോയി. പുസ്തകം അവസാനിക്കുന്നത് "എല്ലായിടത്തും" പ്രസംഗിക്കുന്നവിധത്തിലാണ്.

`യേശുവിനെയും അവന്‍ ചെയ്തതിനെക്കുറിച്ചും എന്തുകൊണ്ട് നമുക്കു മൗനമായിരിക്കുവാന്‍ കഴിയുന്നില്ല? യേശുവിനെയും അവന്‍റെ രക്ഷാപദ്ധതിയെയും കുറിച്ച് ഇന്ന് നിങ്ങള്‍ക്ക് ആരോട് പറയുവാന്‍ കഴിയും?`