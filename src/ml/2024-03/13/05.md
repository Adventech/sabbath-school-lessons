---
title:  മറിയയ്ക്കും മറ്റുള്ളവര്‍ക്കും പ്രത്യക്ഷപ്പെട്ടു
date:   25/09/2024
---

`വായിക്കുക: മര്‍ക്കൊ. 16:9-20. ഈ വാക്യങ്ങള്‍ ഉയിര്‍പ്പിന്‍റെ കഥയോട് എന്തുകൂടെ ചേര്‍ക്കുന്നു?`

മര്‍ക്കൊ. 16:9-20 വരെയുള്ള ഏതാണ്ട് എല്ലാ ഭാഗങ്ങള്‍ക്കും പുതിയനിയമത്തിലെ മറ്റുഭാഗങ്ങളുമായി സമാനതകളുണ്ട് - മഗ്ദലക്കാരത്തി മറിയ യേശുവിനെ ശവക്കല്ലറയില്‍ കാണുന്നു (മത്തായി 28:1,9,10; യോഹ. 20:11-18; ലൂക്കൊസ് 24:13-35), പതിനൊന്നുപേരെ ദൗത്യം ഏല്പിച്ചു (മത്തായി 28:16-20; ലൂക്കൊസ് 24:36-49; യോഹ. 20:19-23).

യേശുവിനെ ജീവനോടെ ആദ്യം കണ്ടത് മഗ്ദലക്കാരത്തി മറിയ ആയിരുന്നു (യോഹ. 20:11-18). മറ്റു സ്ത്രീകളും അവനെ കണ്ടു (മത്തായി 28:8-10). ഉയിര്‍ത്തെഴുന്നേറ്റ യേശുവിനെ ആദ്യമായി കണ്ടത് സ്ത്രീകളായിരുന്നു എന്നത് പ്രധാനമാണ്. പുരാതനകാലത്ത് സാക്ഷികള്‍ എന്നവിധം സ്ത്രീകള്‍ക്ക് ഒരു ഉന്നത സ്ഥാനം ഇല്ലായിരുന്നതുകൊണ്ട് ഈ കഥ കെട്ടിച്ചമച്ചത് ആയിരുന്നെങ്കില്‍ ആദ്യസാക്ഷികളായി പുരുഷന്മാരെ വിളിക്കുവാന്‍ കൂടുതല്‍ സാധ്യതയുണ്ടാകുമായിരുന്നു. എന്നാല്‍ അത് പുരുഷന്മാരല്ല, പന്ത്രണ്ട് പേരുമല്ല, എന്നാല്‍ ഒരു സ്ത്രീ. അവള്‍ ഈ സദ്വര്‍ത്തമാനം പറയുവാന്‍ ശിഷ്യന്മാരുടെ അടുത്തേയ്ക്കു പോയി. എന്നാല്‍ അപ്രതീക്ഷിതമായി അവര്‍ അവളുടെ സാക്ഷ്യം വിശ്വസിച്ചില്ല, മിക്കവാറും അത് അതിശയകരമാണെന്ന് തോന്നിയതിനാലും നിര്‍ഭാഗ്യവശാല്‍ മറിയ ഒരു സ്ത്രീയായതിനാലുമാണ്.

യേശുവിന്‍റെ പുനരുത്ഥാന കഥയ്ക്കുവേണ്ടി തര്‍ക്കിച്ച് സാധൂകരിക്കുന്നവര്‍ യേശുവിനെ ആദ്യമായി കണ്ടത് സ്ത്രീകളാണെന്ന ഈ വസ്തുത കഥയുടെ സത്യസന്ധതയ്ക്ക് ശക്തമായ തെളിവായി ഉപയോഗിച്ചിട്ടുണ്ട്.

`ഈ കഥ കെട്ടിച്ചമച്ചതായിരുന്നെങ്കില്‍ മര്‍ക്കൊസ് 16:14 ല്‍ സംഭവിച്ചത് ഒരു അര്‍ത്ഥവും ഉണ്ടാക്കുകയില്ലായിരുന്നു. തീര്‍ച്ചയായും അവര്‍ ഈ കഥ കെട്ടിച്ചമയ്ക്കുകയായിരുന്നെങ്കില്‍, എന്തിന് അവര്‍ സ്വയം മോശമായിക്കണ്ടു?`

അവരുടെ "ഹൃദയകാഠിന്യത്തിന്" അവരെ യേശു ശാസിക്കേണ്ടിവന്നു. അവന്‍റെ അറസ്റ്റു മുതല്‍ അവന്‍റെ പുനരുത്ഥാനത്തിനുശേഷമുള്ള പ്രത്യക്ഷതകള്‍വരെയുള്ള സുവിശേഷവിവരണം അവന്‍റെ അനുയായികളെ വളരെ നിഷേധാത്മകമായി ചിത്രീകരിക്കുന്നു. അതായത് ഓടിപ്പോക്ക്, തള്ളിപ്പറയല്‍, അവിശ്വസിക്കല്‍ തുടങ്ങിയവ. കഥ കെട്ടിയുണ്ടാക്കപ്പെട്ടതായിരുന്നെങ്കില്‍ ഇതൊരു അര്‍ത്ഥവും ഉണ്ടാക്കുകയില്ല.

വിപരീതമായി, ഉയിര്‍ത്തെഴുന്നേറ്റ ക്രിസ്തുവിനെ ധൈര്യത്തോടും അചഞ്ചല വുമായി ഘോഷിച്ചതും ഇത് എല്ലാവര്‍ക്കും പ്രദാനം ചെയ്യുന്ന പ്രത്യാശയും അവരുടെ അവകാശങ്ങള്‍ക്ക് സത്യസന്ധമായ ശക്തിയുള്ള തെളിവ് പ്രദാനം ചെയ്യുന്നു.

`ആത്മീയ കെണികളായ സംശയം അവിശ്വാസം എന്നിവയിലേക്കു വീണുപോകാതിരിക്കുവാന്‍ നമ്മെ നമുക്കെങ്ങനെ സംരക്ഷിക്കാം? നാം ഉയിര്‍ത്തെഴുന്നേറ്റ ക്രിസ്തുവിനോട് ദിനന്തോറും എന്തുകൊണ്ട് നമ്മെ ബന്ധിപ്പിക്കണം?`