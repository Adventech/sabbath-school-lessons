---
title:  ഉയിര്‍ത്തെഴുന്നേറ്റ കര്‍ത്താവ്
date:   21/09/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 15:42-47; 16; കൊലൊ. 2:10-12; 1 കൊരി. 15:1-8; ദാനീ. 9:24-27; യോഹ. 20:11-18.

> <p>മനഃപാഠവാക്യം</p>
> "അവന്‍ അവരോട്: ഭ്രമിക്കേണ്ടാ; ക്രൂശിക്കപ്പെട്ട നസറായനായ യേശുവിനെ നിങ്ങള്‍ അന്വേഷിക്കുന്നു; അവന്‍ ഉയിര്‍ത്തെഴുന്നേറ്റു; അവന്‍ ഇവിടെ ഇല്ല; അവനെ വച്ച സ്ഥലം ഇതാ" (മര്‍ക്കൊ. 16:6).

യേശുവിന്‍റെ ക്രൂശുമരണം അവന്‍റെ ശിഷ്യന്മാരുടെ പ്രത്യാശയുടെയും വിശ്വാസത്തിന്‍റെയും മരണമണി മുഴക്കി. അവരുടെ ഗുരുവിന്‍റെ മരണവുമായി മല്ലിട്ടതുകൊണ്ടുമാത്രമല്ല എന്നാല്‍ അവരുടെ സ്വന്തം ജീവനെ ഭയപ്പെടുകകൊണ്ടും കൂടെ അവര്‍ക്ക് അതൊരു ഇരുണ്ട വാരാന്ത്യമായിരുന്നു (യോഹ. 20:19).

മര്‍ക്കൊസിന്‍റെ സുവിശേഷത്തിലെ അവസാന അദ്ധ്യായമായ 16 ല്‍ യേശുവിന്‍റെ മരണാനന്തരം എന്ത് സംഭവിച്ചു എന്ന് നമുക്കു നോക്കാം.

ആദ്യമായി, യേശുവിന്‍റെ പുനരുത്ഥാനത്തിന്‍റെ സമയത്തെയും ആ ഞായറാഴ്ച ദിവസം രാവിലെ സ്ത്രീകള്‍ ശവക്കല്ലറയിലേക്ക് എന്തിനു വന്നു എന്നതും നമുക്കു നോക്കാം. ഞായറാഴ്ചയുടെ പവിത്രതയെ പിന്താങ്ങുന്നതിന് ഇത് ഉപയോഗിക്കുന്ന രീതികാരണം അഡ്വന്‍റിസ്റ്റുകാര്‍ ചിലപ്പോഴൊക്കെ ഉയിര്‍പ്പിന്‍ പ്രഭാതത്തില്‍നിന്നും ഒഴിഞ്ഞു മാറിയിട്ടുണ്ട്. നിര്‍ഭാഗ്യവശാല്‍ ഇതില്‍നിന്നും വ്യാജവിശ്വാസപ്രമാണം ഉണ്ടായിരിക്കുന്നു എങ്കിലും ഈ ഞായറാഴ്ച പുനരുത്ഥാനത്തില്‍ നമുക്കെങ്ങനെ സന്തോഷിക്കാം എന്ന് നോക്കാം.

രണ്ടാമതായി, ഈ പുസ്തകത്തിലുടനീളം കടന്നുപോകുന്ന ഒരു വിഷയത്തോട് ഈ വാക്കുകളെ ബന്ധിപ്പിച്ചുകൊണ്ട് മര്‍ക്കൊസ് 16 ലെ ആദ്യവാക്യങ്ങളെ ഈ പാഠം വിശദീകരിക്കുന്നു. തിങ്കളാഴ്ചത്തെയും ചൊവ്വാഴ്ചത്തെയും നമ്മുടെ പഠനം ഈ വീക്ഷണങ്ങളിലേക്കു നോക്കും.

മൂന്നാമതായി, ഈ ആഴ്ച അവസാനിക്കുമ്പോള്‍, മര്‍ക്കൊസ് 16 ലെ ശേഷിക്കുന്ന ഭാഗത്തെ ബുധനാഴ്ചയും വ്യാഴാഴ്ചയും പരിശോധിക്കുകയും ഇത് നമ്മുടെ മുമ്പാകെ വയ്ക്കുന്ന ദൗത്യത്തെക്കുറിച്ച് ആലോചിക്കുകയും ചെയ്യും. ലോകം മുഴുവനും സുവിശേഷം എത്തിക്കുന്ന ഒരു വെല്ലുവിളി വായനക്കാരന് കൊടുത്തുകൊണ്ട് ഈ പഠനം അവസാനിക്കും.

_*ഈ ആഴ്ചയിലെ പാഠം പഠിച്ച് സെപ്റ്റംബര്‍ 28 ലെ ശബ്ബത്തിനായി ഒരുങ്ങുക_