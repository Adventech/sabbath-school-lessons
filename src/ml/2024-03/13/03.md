---
title:  കല്ല് ഉരുട്ടി നീക്കപ്പെട്ടിരുന്നു
date:   23/09/2024
---

`വായിക്കുക: മര്‍ക്കൊ. 16:1-8; 1 കൊരി. 15:1-8. പൊതുവെ ഈ വേദഭാഗങ്ങള്‍ക്ക് എന്താണുള്ളത്?`

ഈ ഓരോ സുവിശേഷത്തിലും പുനരുത്ഥാനത്തിന്‍റെ കഥ പ്രത്യക്ഷപ്പെടുന്നു. ഓരോ സുവിശേഷ എഴുത്തുകാരനും കഥ ഒരു വ്യത്യസ്തവീക്ഷണത്തില്‍ അവതരിപ്പിച്ചിരിക്കുന്നു. എന്നാല്‍ അവയെല്ലാം 1 കൊരി. 15:1-8 വരെയുള്ള വേദഭാഗത്തിലും കാണുന്ന കാതലായ വീക്ഷണങ്ങള്‍ പ്രദാനം ചെയ്യുന്നു.

മരിച്ചു, അടക്കം ചെയ്യപ്പെട്ടു, ഉയിര്‍ത്തു, കാണപ്പെട്ടു എന്നിങ്ങനെ നാല് ആശയങ്ങള്‍ വീണ്ടും വീണ്ടും പ്രത്യക്ഷപ്പെടുന്നു. മരിച്ചു, അടക്കപ്പെട്ടു എന്നിവ മര്‍ക്കൊസിന്‍റെ 15-ാമദ്ധ്യായത്തിലുണ്ട്. ഉയിര്‍ത്തു, കാണപ്പെട്ടു എന്നിവ പതിനാറില്‍ പ്രത്യക്ഷപ്പെടുന്നു, എന്നാല്‍ ഒരു കെട്ടുപ്പിണയലോടുകൂടിയാണ്. മര്‍ക്കൊ. 16:7 ഗലീലയിലെ ഒരു കൂടിവരവിനെപ്പറ്റി പറയുന്നു. അവിടെ നിങ്ങള്‍ അവനെ കാണും (യോഹ. 21 കാണുക). ഉയിര്‍ത്തെഴുന്നേറ്റ കര്‍ത്താവില്‍ ക്രിസ്ത്യാനികള്‍ വിശ്വസിക്കുന്നു എന്നത് ചിലരെ സംബന്ധിച്ചിടത്തോളം വിശ്വസിക്കുവാന്‍ പ്രയാസമായ കാര്യമാണ്. എന്നാല്‍ അവന്‍റെ ഉയിര്‍ത്തെഴുന്നേല്പിനുള്ള തെളിവുകള്‍ കാര്യമായതും യുക്തിയുമായി പൊരുത്തപ്പെടുന്നതുമാണ്.

തുടക്കക്കാര്‍ക്കായി ഒരാള്‍ ചെയ്യേണ്ടത്, ഒരു അത്ഭുതത്തിന്‍റെ പുനരുത്ഥാനത്തിന്‍റെ സ്രഷ്ടാവും (ഉല്പത്തി 1 ഉം 2 ഉം കാണുക) ആശയവും ന്യായയുക്തമായിത്തീരുന്ന ദൈവത്തില്‍ വിശ്വസിക്കുക എന്നതാണ്. അഖിലാണ്ഡത്തെയും പിന്നീട് ഭൂമിയില്‍ ജീവനെയും സൃഷ്ടിച്ച ദൈവത്തിന് യേശുവിനെ ഉയിര്‍പ്പിക്കണമെങ്കില്‍ തീര്‍ച്ചയായും ശക്തിയുണ്ടായിരുന്നു; ദൈവത്തിന്‍റെ അസ്തിത്വം യേശുവിന്‍റെ പുനരുത്ഥാനത്തെ അനിവാര്യമാക്കുന്നില്ല. ന്യായയുക്തം മാത്രമാണ്.

അടുത്തത് ശവക്കല്ലറ തീര്‍ച്ചയായും ഒഴിഞ്ഞുകിടന്നു. ഈ വസ്തുതയെ നിരീശ്വരവാദികളായ ചരിത്രകാരന്മാര്‍പോലും അംഗീകരിക്കുന്നു. അത് അങ്ങനെയല്ലായിരുന്നെങ്കില്‍, അവന്‍റെ പുനരുത്ഥാനത്തെക്കുറിച്ചുള്ള അവകാശവാദം തുടക്കംമുതല്‍ തന്നെ പരാജയപ്പെടുമായിരുന്നു, കാരണം അവിടെ അവന്‍റെ ശരീരത്തിന്‍റെ അസ്തിത്വം അവന്‍ ഉയിര്‍ത്തെഴുന്നേറ്റുവെന്ന അവകാശവാദങ്ങളെ നശിപ്പിക്കും.

അടുത്തതായി, ശിഷ്യന്മാര്‍ അവന്‍റെ ശരീരം മോഷ്ടിച്ചുകൊണ്ടുപോയി എന്ന വിശദീകരണവും ഫലിച്ചില്ല. ശിഷ്യന്മാര്‍ക്ക് തീര്‍ച്ചയായും കാവല്‍ക്കാരെ മറികടക്കുവാന്‍ കഴിയുമായിരുന്നില്ല. അവര്‍ അങ്ങനെ ചെയ്തിരുന്നുവെങ്കിലും ശരീരം കിട്ടിയിരുന്നുവെങ്കിലും അത് മോഷ്ടിച്ചതുകാരണം ശിഷ്യന്മാരെ എന്തുകൊണ്ട് ഒരിക്കലും അറസ്റ്റ് ചെയ്തില്ല? അതിനുത്തരം എന്നത് ശിഷ്യന്മാര്‍ അത് ചെയ്തില്ല എന്നത് മതനേതാക്കള്‍ക്ക് നല്ലവിധം അറിയാമായിരുന്നു എന്നതാണ്.

അതുകൂടാതെ, അനേകം പേര്‍ ഉയിര്‍ത്തെഴുന്നേറ്റ ക്രിസ്തുവിനെ അവര്‍ കണ്ടു എന്ന് സാക്ഷ്യം പറഞ്ഞു. ശിഷ്യന്മാരുള്‍പ്പെടെ അനേകരും ആദ്യം വിശ്വസിച്ചില്ല. പൗലൊസ് എന്ന ഏറ്റവും ശക്തനായ ശത്രു ഉയിര്‍ത്തെഴുന്നേറ്റ കര്‍ത്താവിനെ കണ്ടു എന്ന് പറഞ്ഞതുമാത്രമല്ല എന്നാല്‍ ഈ അനുഭവം തന്‍റെ ജീവിതത്തിന്‍റെ മുഴുവന്‍ പാതയും വളരെ സമൂലമായ രീതിയില്‍ മാറ്റിമറിച്ചു എന്നതും കൂടിയാണ്. അവസാനമായി (മറ്റു പല കാരണങ്ങള്‍ ഉണ്ടെങ്കിലും), ഉയിര്‍ത്തെഴുന്നേറ്റ ക്രിസ്തുവിനെ കണ്ട ജനം സ്ഥാപിച്ചു എന്ന് അവകാശപ്പെടുന്ന ക്രിസ്തീയസഭയുടെ ഉദയത്തെ എങ്ങനെയാണ് ഒരുവന്‍ വിശദീകരിക്കുന്നത്? ഒരു കള്ളം ആണെന്ന് അവര്‍ അറിഞ്ഞ ഒരു കാര്യത്തിനുവേണ്ടി ഈ ജനം മരിക്കുവാന്‍ ഒരുക്കമായിരിക്കുന്നത് എന്തുകൊണ്ട്? അവരുടെ സ്ഥിരമായ സാക്ഷ്യം അവന്‍റെ മരണം സംഭവിച്ച ഉടനെയും (അ.പ്ര. 3:15). വര്‍ഷങ്ങള്‍ക്കുശേഷവും (1 പത്രൊസ് 1:3) അവന്‍റെ പുനരുത്ഥാനത്തിന് ശക്തമായ തെളിവാണ് പ്രദാനം ചെയ്യുന്നത്.

`ക്രിസ്തുവിന്‍റെ ഉയിര്‍പ്പിന് നിങ്ങള്‍ക്ക് എന്തു തെളിവാണുള്ളത് എന്ന് ആരെങ്കിലും നിങ്ങളോടു ചോദിച്ചാല്‍ നിങ്ങള്‍ എന്തു പറയും?`