---
title:  പുനരുത്ഥാനത്തിലുള്ള സന്തോഷം
date:   22/09/2024
---

`വായിക്കുക: മര്‍ക്കൊസ് 15:42-16:6. ഇവിടെ എന്താണ് സംഭവിക്കുന്നത് പുനരുത്ഥാനവിവരണത്തില്‍ ഈ കഥ അത്ര അനുയോജ്യമായിരിക്കുന്നത് എന്തുകൊണ്ട്?`

എല്ലാ സുവിശേഷ എഴുത്തുകാരും യേശു മരിച്ചത് ഒരുക്കനാളിലാണെന്ന് സമ്മതിക്കുന്നു (മത്തായി 27:62; മര്‍ക്കൊ. 15:42; ലൂക്കൊസ് 23:54; യോഹ. 19:14,31,42). മിക്കവാറുമുള്ള വ്യാഖ്യാതാക്കളെല്ലാം തന്നെ ഇത് വ്യാഴാഴ്ച സൂര്യാസ്തമയം മുതല്‍ വെള്ളിയാഴ്ച സൂര്യാസ്തമയം വരെയാണെന്ന ഒരു പരാമര്‍ശമായി ഇത് മനസ്സിലാക്കിയിട്ടുണ്ട്. വെള്ളിയാഴ്ച ഉച്ചയ്ക്കുശേഷം വൈകി യേശു മരിക്കുകയും പെട്ടെന്ന് സൂര്യാസ്തമയത്തിനുമുമ്പ് അടക്കുകയും ചെയ്തു.

ശബ്ബത്തുദിവസത്തില്‍, യേശു കല്ലറയില്‍ വിശ്രമിക്കുകയും യേശുവിന്‍റെ എല്ലാ ശിഷ്യന്മാരും വിശ്രമിക്കുകയും ചെയ്തു. "കല്പന അനുസരിച്ച് അവന്‍ ശബ്ബത്തില്‍ സ്വസ്ഥമായിരുന്നു" (ലൂക്കൊസ് 23:56). നാലാം കല്പന അനുസരിക്കുന്നതിനുള്ള നിയമബാദ്ധ്യതയെ കുറഞ്ഞത് അവരുടെ മനസ്സിലെങ്കിലും വാസ്തവത്തില്‍ കാണിച്ചിരുന്നെങ്കില്‍, അതൊരു വിചിത്രമായ പ്രവൃത്തി ആകുമായിരുന്നു.

ശനിയാഴ്ച രാത്രി, സ്ത്രീകള്‍ സുഗന്ധവര്‍ഗ്ഗം വാങ്ങിക്കുകയും ഞായറാഴ്ച രാവിലെ, മാതൃകാപരമായ ശവസംസ്കാര പ്രക്രിയ പൂര്‍ത്തിയാക്കാമെന്ന ആഗ്രഹത്തോടുകൂടി അവര്‍ ശവകുടീരത്തിലേക്കു പോകുകയും ചെയ്തു. തീര്‍ച്ചയായും യേശു അവിടെ ഇല്ലായിരുന്നു.

രണ്ടാം നൂറ്റാണ്ടിന്‍റെ ആദ്യംതന്നെ യേശു ഞായറാഴ്ച ഉയിര്‍ത്തു എന്ന വസ്തുതയില്‍ ക്രിസ്ത്യാനികള്‍ അതിന്‍റെ പ്രാധാന്യം കണ്ടു. ഇത് ഞായറാഴ്ചയ്ക്കുള്ള പവിത്രതയ്ക്ക് അടിസ്ഥാനമായിത്തീര്‍ന്നു. എന്നാല്‍ ഇതാണോ പുതിയനിയമം പഠിപ്പിക്കുന്നത്?

`വായിക്കുക: കൊലൊ. 2:10-12. യേശുവിന്‍റെ പുനരുത്ഥാനത്തിന്‍റെ പുതിയനിയമ സ്മാരകം എന്താണ്?`

പുനരുത്ഥാനത്തിന്‍റെ ഓര്‍മ്മ എന്നവിധം ഞായറാഴ്ചയ്ക്കുള്ള പവിത്രതയെ സൂചിപ്പിക്കുന്ന ഒരു വാക്കുപോലും ബൈബിളില്‍ ഇല്ല.

സ്നാനമാണ് ആ സ്മാരകം. "നാം അവന്‍റെ മരണത്തില്‍ പങ്കാളികളായിത്തീര്‍ന്ന സ്നാനത്താല്‍ അവനോടുകൂടെ കുഴിച്ചിടപ്പെട്ടു; ക്രിസ്തു മരിച്ചിട്ട് പിതാവിന്‍റെ മഹിമയാല്‍ ജീവിച്ചെഴുന്നേറ്റതുപോലെ നാമും ജീവന്‍റെ പുതുക്കത്തില്‍ നടക്കേണ്ടതിനുതന്നെ" (റോമര്‍ 6:4).

ഞായറാഴ്ചാചാരത്തെപ്പറ്റിയുള്ള വ്യാജസിദ്ധാന്തമുണ്ടെങ്കിലും പുനരാഗമനകാംക്ഷികള്‍ എന്ന നിലയില്‍ ഞായറാഴ്ച രാവിലെയുള്ള പുനരുത്ഥാനത്തില്‍ നാം സന്തോഷിക്കണം. യേശു തന്‍റെ മരണത്തിലൂടെയും പുനരുത്ഥാനത്തിലൂടെയും മരണത്തെ ജയിച്ചു. അവന്‍റെ പുനരുത്ഥാനത്തില്‍ നമുക്ക് നമ്മുടെ നിശ്ചയം ഉണ്ട്.

> <p></p>
> "നമ്മുടെ കര്‍ത്താവായ യേശുക്രിസ്തുവിന്‍റെ പിതാവായ ദൈവത്തിനു സ്തോത്രം. അവന്‍ മരിച്ചവരുടെ ഇടയില്‍ നിന്നുള്ള യേശുക്രിസ്തുവിന്‍റെ പുനരുത്ഥാനത്താല്‍ തന്‍റെ കരുണാധിക്യപ്രകാരം നമ്മെ ജീവനുള്ള പ്രത്യാശയ്ക്കായി" (1 പത്രൊസ് 1:3).

`യേശുവിന്‍റെ പുനരുത്ഥാനത്തെക്കുറിച്ച് പൗലൊസിനുള്ള ഉറപ്പ് നോക്കുക. നമുക്കും എങ്ങനെ ആ ഉറപ്പ് ഉണ്ടായിരിക്കുവാന്‍ കഴിയും?`