---
title:  ഭൂലോകത്തിലൊക്കെയും പോകുക
date:   26/09/2024
---

`വായിക്കുക: മര്‍ക്കൊ. 16:14-20. യേശു ശിഷ്യന്മാര്‍ക്ക് പ്രത്യക്ഷപ്പെട്ടപ്പോള്‍ അവരോട് പറഞ്ഞതെന്താണ്, ഈ വാക്കുകള്‍ നമുക്ക് ഇന്ന് എന്ത് അര്‍ത്ഥമാക്കുന്നു?`

ശിഷ്യന്മാരോടുള്ള യേശുവിന്‍റെ ആദ്യവാക്കുകള്‍ മര്‍ക്കൊസ് 16:14 ല്‍ പരോക്ഷമായിട്ടു മാത്രമാണ് രേഖപ്പെടുത്തിയിരിക്കുന്നത്. അവരുടെ അവിശ്വാസത്തിനും കഠിനഹൃദയത്തിനും അവന്‍ അവരെ ശാസിച്ചു. അവിശ്വാസത്തിന്‍റെ ഈ ചോദ്യം വെറും ആധുനിക പ്രശ്നമല്ല. ആരംഭത്തില്‍ യേശുവിന്‍റെ ശിഷ്യന്മാര്‍ വിശ്വാസത്തോട് പോരാടിയിരുന്നു എന്നത് നാം കണ്ടുകഴിഞ്ഞു (മത്തായി 28:17; 20:24-29). അവര്‍ യേശുവിനോടൊപ്പം ജഡത്തില്‍ ആയിരുന്നു. അവര്‍ ആവര്‍ത്തിച്ചാവര്‍ത്തിച്ച് അത്ഭുതങ്ങള്‍ കണ്ടു.

എന്നാല്‍ വിവിധ തെളിവുകളോടുകൂടി അവര്‍ക്ക് അവന്‍റെ പുനരുത്ഥാനത്തിന്‍റെ യാഥാര്‍ത്ഥ്യത്തെ വെളിപ്പെടുത്തി. അവരുടെ സാക്ഷ്യവും തിങ്കളാഴ്ച പഠനത്തില്‍ സംഗ്രഹിച്ച തെളിവുകളും കൂടിച്ചേര്‍ന്ന് വിശ്വാസത്തിന് ഉറച്ച അടിത്തറയുണ്ടാക്കുന്നു.

സുവിശേഷം ലോകത്തിലേക്ക് എത്തിക്കുന്ന ദൗത്യം യേശു അപ്പോള്‍ ശിഷ്യന്മാര്‍ക്കു നല്‍കി. അവന്‍റെ കല്പന വ്യാപ്തിയുള്ളതായിരുന്നു. അവര്‍ ലോകം മുഴുവനും പോയി സകല സൃഷ്ടിയോടും സുവിശേഷം ഘോഷിക്കണമായിരുന്നു. അപ്പോള്‍ യേശു അവരുടെ അദ്ധ്വാനത്തിന്‍റെ ഫലവും കഷ്ടപ്പാടും വിശദീകരിച്ചു. വിശ്വാസികള്‍ രക്ഷിക്കപ്പെടും അവിശ്വാസികള്‍ ശിക്ഷിക്കപ്പെടും. ശിഷ്യന്മാരെ പിന്‍ചെല്ലുന്ന അത്ഭുതങ്ങളെയും യേശു വിശദീകരിച്ചു. അതായത് ഭൂതങ്ങളെ പുറത്താക്കല്‍, പുതുഭാഷ പറയുക, ഉപദ്രവത്തില്‍നിന്നുള്ള സംരക്ഷണം, രോഗികളെ സൗഖ്യമാക്കല്‍. ക്രിസ്ത്യാനികള്‍ വിഷപ്പാമ്പുകളെ പിടിച്ചെടുക്കുന്നതിലൂടെ അവരുടെ വിശ്വാസത്തെ ഉറപ്പിക്കണമെന്നവിധം ചിലര്‍ മര്‍ക്കൊസ്

16:18 നെ തെറ്റായവിധം ചിത്രീകരിച്ചു. അത്തരത്തിലുള്ള ഒരു സാഹസിക പ്രവൃത്തിയും ഇവിടെ അധികാരപ്പെടുത്തിയിട്ടില്ല. അ.പ്ര. 28:3-6 ല്‍ കാണുന്നതുപോലെ പൗലൊസിന്‍റെ മറ്റുള്ളവര്‍ക്കുവേണ്ടിയുള്ള സേവനമെന്നവിധം സുവിശേഷവയലില്‍ വ്യാപൃതരായിരിക്കുമ്പോള്‍ ഉണ്ടാകുന്ന സംരക്ഷണത്തെയാണ് യേശു ചിത്രീകരിക്കുന്നത്.

തീര്‍ച്ചയായും ക്രിസ്ത്യാനികള്‍ എല്ലായ്പോഴും സംരക്ഷിക്കപ്പെടും എന്ന് ബൈബിള്‍ പറയുന്നില്ല. സുവിശേഷവേലയുടെ ഉന്നമനത്തിനുവേണ്ടി ഒരു അത്ഭുതം പ്രവര്‍ത്തിക്കുന്നത് യോജിച്ചതാണെന്ന് ചിലപ്പോള്‍ ദൈവം കാണുന്നു. എന്നാല്‍ ചിലപ്പോള്‍ ക്രിസ്ത്യാനികള്‍ അവരുടെ സാക്ഷ്യം കാരണം കഷ്ടം അനുഭവിക്കുന്നു. അങ്ങനെയുള്ള സാഹചര്യങ്ങളില്‍ അവിശ്വാസികളായവര്‍ക്ക് വിശ്വാസത്തിന്‍റെ ശക്തിക്ക് ഒരു അടയാളമായിരിക്കുന്നത് അവരുടെ ക്ഷമയും സഹനശക്തിയുമാണ്. പിന്നീട്, ഇവിടെ അവന്‍ ചെയ്തതെല്ലാം കഴിഞ്ഞതിനുശേഷം, "കര്‍ത്താവായ യേശു സ്വര്‍ഗ്ഗത്തിലേക്ക് എടുക്കപ്പെട്ടു, ദൈവത്തിന്‍റെ വലത്തുഭാഗത്ത് ഇരുന്നു" (മര്‍ക്കൊ. 16:19). പരമോന്നത അധികാരത്തിന്‍റെ ഇടമായ ദൈവത്തിന്‍റെ വലത്തുഭാഗത്ത് ഇരിക്കുന്നതിന് യേശു സ്വര്‍ഗ്ഗാരോഹണം ചെയ്തു. കാരണം സകലദുഷ്ടശക്തികളെയും യേശു തോല്പിച്ചു.

അവസാനത്തെ വാക്യം ശ്രദ്ധിക്കുക. സുവിശേഷം പ്രസംഗിച്ചുകൊണ്ട് അവര്‍ "എല്ലായിടത്തും" പോയില്ലെങ്കിലും അവര്‍ പോയത് ഒറ്റയ്ക്കായിരുന്നില്ല. 'കര്‍ത്താവ് അവരോടുകൂടെ പ്രവര്‍ത്തിച്ചും അവരാല്‍ നടന്ന അടയാളങ്ങളാല്‍ വചനത്തെ ഉറപ്പിച്ചും പോന്നു." "ആമേന്‍" (മര്‍ക്കൊ. 16:20). അന്ന് അവന്‍ അവരോടൊപ്പം ഉണ്ടായിരുന്നു. അവര്‍ ആരംഭിച്ച വേല നാം തുടരുമ്പോള്‍ അവന്‍ നമ്മോടൊപ്പം ഉണ്ടായിരിക്കുമെന്ന് അവന്‍ വാഗ്ദത്തം ചെയ്തിരിക്കുന്നു.

> <p></p>
> "ഞാനോ ലോകാവസാനത്തോളം എല്ലാ നാളും നിങ്ങളോടുകൂടെ ഉണ്ട്" (മത്തായി 28:20).

`"എല്ലായിടത്തും" സുവിശേഷം ഘോഷിക്കുവാന്‍ ഇറങ്ങുമ്പോള്‍ ഈ വാഗ്ദത്തത്തില്‍നിന്നും എന്ത് ആശ്വാസം നമുക്ക് എടുക്കുവാന്‍ കഴിയും, എന്ത് ആശ്വാസം നാം എടുക്കണം?`