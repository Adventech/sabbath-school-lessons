---
title:  ഉപമകള്‍ക്കുള്ള കാരണം
date:   23/07/2024
---

`വായിക്കുക: മര്‍ക്കൊ. 4:10-12. യേശു എന്തുകൊണ്ട് ഉപമകളിലൂടെ പഠിപ്പിച്ചു?`

ഈ വാക്യങ്ങളുടെ ഉപരിതല വായന, പുറത്തുള്ളവരെ ഇരുട്ടില്‍ നിര്‍ത്തുവാന്‍ യേശു ഉപമകളിലൂടെ പഠിപ്പിച്ചു എന്ന പ്രതീതി നല്‍കുന്നു. എന്നാല്‍ അങ്ങനെയൊരു വീക്ഷണം മര്‍ക്കൊസില്‍ മറ്റിടങ്ങളില്‍ യേശുവിന്‍റെ പ്രവൃത്തിക്കൊത്തു വരുന്നില്ല. മര്‍ക്കൊ. 3:5,6 എന്നീ വാക്യങ്ങളില്‍ മതനേതാക്കളുടെ കഠിന ഹൃദയം കാരണം യേശു ദുഃഖിച്ചു എന്നു കാണിക്കുന്നു. മര്‍ക്കൊ. 3:22-30 ല്‍ യേശു ശാസ്ത്രിമാരുടെ വാദങ്ങളെ ഗൗരവമായി എടുക്കുകയും അവര്‍ എന്തുകൊണ്ട് തെറ്റിദ്ധരിച്ചു എന്നു വിശദമാക്കുകയും ചെയ്തു. യേശു പറഞ്ഞ കുടിയാന്മാരുടെ ഉപമ അവരെക്കുറിച്ചാണെന്ന് മതനേതാക്കള്‍ മര്‍ക്കൊ. 12:1-12 വരെയുള്ള ഭാഗത്ത് മനസ്സിലാക്കി. അവനെതിരെയുള്ള അവരുടെ പദ്ധതികള്‍ എവിടേയ്ക്കു നീങ്ങുന്നു എന്നതിനെയും അതിന്‍റെ പിന്നാലെ വരുന്ന ഭയങ്കരമായ ഫലങ്ങളെയും കുറിച്ച് യഥാര്‍ത്ഥത്തിലുള്ള മുന്നറിയിപ്പായിരുന്നു അത്. അവന് അവനെക്കുറിച്ചുള്ള കരുതല്‍ ഇല്ലായിരുന്നുവെങ്കില്‍, അവന്‍ അവര്‍ക്കു മുന്നറിയിപ്പു കൊടുക്കുകയില്ലായിരുന്നു. തല്‍ഫലമായി, അവന്‍റെ വിഷയം എന്തായിരുന്നു എന്ന് തിരിച്ചറിയുന്നതിന് മര്‍ക്കൊ. 4 ലെ യേശുവിന്‍റെ വാക്കുകളെ ഒന്ന് അടുത്ത് നിരീക്ഷിക്കേണ്ടിയിരിക്കുന്നു. യെശ. 6:9,10 എന്നീ വാക്യങ്ങളെ യേശു വ്യാഖ്യാനിക്കുന്നു.

`വായിക്കുക: യെശ. 6:1-13. ഇവിടെ യെശയ്യാവിന് എന്തു ഭവിക്കുന്നു, കൂടാതെ യിസ്രായേലിലേക്കു കൊണ്ടുപോകുവാന്‍ തനിക്കു നല്‍കപ്പെട്ട ദൂതെന്താണ്?`

മന്ദിരത്തില്‍ യെശയ്യാവ് ദൈവത്തിന്‍റെ ഒരു ദര്‍ശനവും ദൈവത്തിന്‍റെ മഹത്വവും തന്‍റെ സ്വന്തം അശുദ്ധിയും കണ്ട് പരവശനായി. ഞെട്ടിക്കുന്ന ഒരു ദൂതിലൂടെ ദൈവം അവനെ ശുദ്ധീകരിച്ചു. മര്‍ക്കൊസിനെപ്പോലെ, ദൈവജനത്തിന് വളരെയധികം ആശ്വാസമുള്ള യെശയ്യാവിലെ ബാക്കി ഭാഗങ്ങളില്‍നിന്ന് ഇത് വ്യത്യസ്തമാണെന്നു തോന്നുന്നു.

മനുഷ്യര്‍ അവരുടെ ദുഷ്ടവഴികളില്‍നിന്ന് തിരിയുന്നതിന് അവരെ ഉണര്‍ത്തുവാന്‍ സമ്മര്‍ദ്ദം കൊടുക്കുന്നത് ഉദ്ദേശിച്ചുകൊണ്ടുള്ള സന്ദേശമാണ് യെശയ്യാവ് ആറാമദ്ധ്യായത്തിലുള്ളത്. യേശുവിന്‍റെ വാക്കുകള്‍ മനസ്സിലാക്കുവാന്‍വേണ്ടിയുള്ള താക്കോല്‍ മര്‍ക്കൊ. 3:35 ല്‍ കണ്ടെത്തുന്നു. യേശുവിന്‍റെ വാക്കുകളും ഉപദേശങ്ങളും ഒരുവന്‍ മനസ്സിലാക്കണമെന്നുണ്ടെങ്കില്‍ അവന്‍ ദൈവത്തിന്‍റെ ഇഷ്ടം ചെയ്യണം (മര്‍ക്കൊ. 3:35). ഇത് ആ വ്യക്തിയെ യേശുവിന്‍റെ കുടുംബത്തിലേക്കു കൊണ്ടുവരുന്നു. യേശു ഭൂതം ബാധിച്ചവനാണെന്ന് തീരുമാനിച്ചുകഴിഞ്ഞ ഒരുവന്‍ അനുസരിക്കുകയില്ല.

ദൈവം മനുഷ്യരെ പുറത്തു നിര്‍ത്തുന്നു എന്നതല്ല യെശയ്യാവ് ആറില്‍നിന്നുമുള്ള വിഷയം, എന്നാല്‍ മുന്‍വിധിപ്രകാരമുള്ള അവരുടെ ആശയവും ഹൃദയകാഠിന്യവുമാണ് രക്ഷണ്യസത്യം സ്വീകരിക്കുന്നതില്‍നിന്നും അവരെ തടസ്സപ്പെടുത്തുന്നത്.

വിതയ്ക്കുന്നവന്‍റെ ഉപമയുടെ എല്ലാറ്റിനുമുപരിയായ വീക്ഷണമെന്നത് ഈ സത്യമാണ്. ഏതുതരത്തിലുള്ള മണ്ണായിരിക്കണമെന്നത് ഓരോരുത്തരും തീരുമാനിക്കുന്നു. അവര്‍ ക്രിസ്തുവിനു സമര്‍പ്പിക്കുമോ ഇല്ലയോ എന്നത് ഓരോരുത്തരും അവരവര്‍ക്കുവേണ്ടി സ്വയം തീരുമാനിക്കുന്ന കാര്യമാണ്. അവസാനം നാമോരോരുത്തരും തിരഞ്ഞെടുക്കുന്നു.