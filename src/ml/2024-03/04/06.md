---
title:  വളരുന്ന വിത്ത്
date:   25/07/2024
---

`വായിക്കുക: മര്‍ക്കൊ. 4:26-29. ഈ ഉപമയിലെ പ്രധാന കേന്ദ്രീകരണം എന്താണ്?`

മര്‍ക്കൊസിന്‍റെ സുവിശേഷത്തിലധികവും മത്തായിയുടെ അല്ലെങ്കില്‍ ലൂക്കൊസിന്‍റെ സുവിശേഷത്തില്‍ അല്ലെങ്കില്‍ രണ്ടിലും സമാനതകള്‍ ഉള്ളവയാണ്. എന്നാല്‍ ഈ ഉപമയെ സംബന്ധിച്ചിടത്തോളം ഇത് അങ്ങനെയല്ല. ഇത് മര്‍ക്കൊസിന് അതുല്യമാണ്. ചുരുങ്ങിയ ഈ ഉപമയുടെ കേന്ദ്രീകരണം എന്നത് വളരുന്ന പ്രക്രിയയാണ്. ഇങ്ങനെയാണ് ദൈവം ദൈവരാജ്യത്തെക്കുറിച്ച് പ്രവര്‍ത്തിക്കുന്നത്. മനുഷ്യര്‍ക്ക് വഹിപ്പാന്‍ തക്കവണ്ണം ഇതില്‍ ഒരു പങ്കുണ്ട്, എന്നാല്‍ യഥാര്‍ത്ഥ വളര്‍ച്ച ദൈവത്തിന്‍റെ പ്രവൃത്തിയാണ്. ഇത് അവസാനമില്ലാത്ത ഒരു പ്രക്രിയ അല്ല. ധാന്യത്തിന്‍റെ പാകപ്പെടലോടുകൂടി കഥയ്ക്ക് അവിചാരിതമായ ഒരു അവസാനം ഉണ്ടാകുന്നു. ആയതുപോലെ, യേശുക്രിസ്തുവിന്‍റെ രണ്ടാമതുള്ള വരവ് നമ്മുടെ ലോകചരിത്രത്തിന് പെട്ടെന്നൊരു അന്ത്യം കുറിക്കും.

`വായിക്കുക: മര്‍ക്കൊ. 4:30-32. കടുകുമണിയുടെ ഉപമയിലെ പ്രധാനപ്പെട്ട ഊന്നല്‍ എന്താണ്?`

ഈ ഉപമ ഊന്നിപ്പറയുന്നത് വളരെ ചെറിയ ഒന്ന് എങ്ങനെ വലുതായി വളരുന്നു എന്നാണ്. കടുകുമണി സാധാരണ വലിപ്പത്തില്‍ 1 മുതല്‍ 2 മില്ലിമീറ്റര്‍ വരെ വ്യത്യാസമുള്ളവയാണ് (.039 to .79 inchse). ഇവിടെ ചിത്രീകരിച്ചിരിക്കുന്ന ചെടി മിക്കവാറും ചെറിയ വിത്തുകളോടു കൂടിയ കറുത്ത കടുക് ആയിരിക്കാം (ഒരു ഗ്രാമില്‍ 700 വിത്തിലധികം). ലോകത്തിലെ ഏറ്റവും ചെറിയ വിത്തുകളല്ലെങ്കിലും അവ വളരെ ചെറുതാണ്. പ്രത്യേകിച്ച് അവ ഉത്പാദിപ്പിക്കുന്ന ചെടിയുമായി താരതമ്യപ്പെടുത്തുമ്പോള്‍, ഇത് 3 മീറ്റര്‍ വരെ ഉയരത്തില്‍ വളരും. കടുകുചെടിയുടെ കൊമ്പുകളില്‍ പക്ഷികള്‍ കൂടുകെട്ടുകപോലും ചെയ്യുമെന്ന് യേശു പരാമര്‍ശിക്കുന്നു. ഈ അവസാനത്തെ പരാമര്‍ശം ദാനീയേല്‍ 4:10-12 നോടൊപ്പം സങ്കീ. 104:12 ലേക്കുള്ള ഒരു സൂചനയാണ്. ലോകത്തെ സൃഷ്ടിച്ചതിലുള്ള ദൈവത്തിന്‍റെ ശക്തിയെക്കുറിച്ച് 104-ാം സങ്കീര്‍ത്തനം പറയുന്നു, ദാനീയേല്‍ നാലാമദ്ധ്യായത്തില്‍, ലോകം മുഴുവനും തണലും ഭക്ഷണവും കണ്ടെത്തുന്ന ഒരു മഹാവൃക്ഷമെന്നവിധം നെബൂഖദ്നേസ്സറിനെ ചൂണ്ടിക്കാണിക്കുന്നു.

വളരെ ചെറുതായി ആരംഭിച്ച ദൈവത്തിന്‍റെ രാജ്യം വലുതും ഹൃദയഹാരിയുമായിത്തീരും എന്നതാണ് ഇവിടെ യേശുവിന്‍റെ വിഷയം. ഒരുകൂട്ടം ശിഷ്യന്മാരോടൊപ്പം ഗലീലയില്‍നിന്നും അലഞ്ഞുതിരിയുന്ന ഒരു പ്രസംഗകനെന്നവിധം അവജ്ഞയോടെ യേശുവിന്‍റെ കാലത്തെ ജനം അവനെ നോക്കിയിരിക്കണം. എന്നാല്‍ അവന്‍റെ കൃപയുടെ രാജ്യം തുടര്‍ന്ന് ലോകമാസകലം വിശാലമാകുന്നത് കാലം കാണിച്ചിരിക്കുന്നു.

> <p></p>
> "രാജ്യത്തിന്‍റെ ഈ സുവിശേഷം സകല ജാതികള്‍ക്കും സാക്ഷ്യമായി ഭൂലോകത്തിലൊക്കെയും പ്രസംഗിക്കപ്പെടും; അപ്പോള്‍ അവസാനം വരും" (മത്തായി 24:14).

`യേശു ഈ പ്രവചനം പറഞ്ഞപ്പോള്‍ "സഭ" എപ്രകാരമുള്ളതായിരുന്നു എന്നു ചിന്തിക്കുക. ഇങ്ങനെ വിശ്വാസം ഉറപ്പിക്കുകപോലും ചെയ്യുന്ന (നമുക്കുവേണ്ടി) ഈ പ്രവചനം ഇത്ര അനന്യസാധാരണമായിരിക്കുന്നതെന്തുകൊണ്ട്?`