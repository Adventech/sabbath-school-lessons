---
title:  വിളക്കും അളക്കുന്ന അളവും
date:   24/07/2024
---

`വായിക്കുക: മര്‍ക്കൊ. 4:21-23. വിളക്കിന്‍റെ ഉപമയില്‍ യേശു പ്രത്യേകിച്ച് ഊന്നല്‍ കൊടുത്തത് എന്തിനാണ്?`

യേശുവിന്‍റെ കാലത്ത്, ആ പ്രത്യേക സ്ഥലത്ത് നിര്‍മ്മാണവും വലിപ്പവും വിവിധ രീതിയിലായിരുന്നു. എല്ലാം സ്ഥാനവും സാമ്പത്തികവും അനുസരിച്ചായിരുന്നു. വീടുകള്‍ പണിതിരുന്നത് ഒരു മുറ്റത്തിനുചുറ്റും പണിയുന്ന ഒരു ഗ്രീക്ക് രീതിയിലായിരുന്നു. എന്നാല്‍ വ്യത്യസ്ത തലത്തിലുള്ള സങ്കീര്‍ണ്ണതയോടെയായിരുന്നു. അല്ലെങ്കില്‍ യേശു ഗ്രാമീണരുടെ ചെറിയ വീടുകളെക്കുറിച്ചായിരിക്കാം പറഞ്ഞത്. ചെറിയ വീടായിരുന്നാലും വലിയ വീടായിരുന്നാലും വിഷയം എന്നത് ഒരു തത്വമാണ്: ഒരു ദിവസം യേശുവിനെക്കുറിച്ചുള്ള സത്യം വെളിപ്പെടും.

മര്‍ക്കൊ. 4:21 ല്‍ യേശു രണ്ട് ചോദ്യം ചോദിക്കുന്നു. ഒന്നാമത്തേത് നിഷേധാത്മകമായ ഒരു ഉത്തരം പ്രതീക്ഷിക്കുന്നു - "വിളക്ക് കത്തിച്ച് പറയിന്‍കീഴിലോ കട്ടില്‍കീഴിലോ വയ്ക്കാറുണ്ടോ?" രണ്ടാമത്തെ ചോദ്യം ക്രിയാത്മകമായ ഒരുത്തരം പ്രതീക്ഷിക്കുന്നു - "അത് കൊണ്ടുവരുന്നത് തണ്ടിന്മേല്‍ വയ്ക്കുന്നതിനല്ലയോ?" തന്‍റെ വിഷയം അവതരിപ്പിക്കുവാന്‍ യേശു ഒരു അയുക്തവും ഏതാണ്ട് യോജിപ്പുള്ള രംഗമാണ് അവതരിപ്പിച്ചത്. വിളക്കുകള്‍ വെളിച്ചം കൊടുക്കുന്നതിനുള്ളതാണ്, അല്ലെങ്കില്‍ അവയെക്കൊണ്ടുള്ള ലക്ഷ്യം നഷ്ടമാകും. രഹസ്യങ്ങള്‍ പരസ്യമാക്കപ്പെടുന്ന പരാമര്‍ശത്തോടുകൂടിയാണ് മര്‍ക്കൊ. 4:22 ഉപമയെ വിശദമാക്കുന്നത്. രഹസ്യം പരസ്യമാക്കുന്നതിനെപ്പറ്റി അറിയുവാന്‍ കഴിയുന്നത് ഒരുവന്‍റെ ഇമെയില്‍ അല്ലെങ്കില്‍ കമ്പ്യൂട്ടര്‍ ഹാക്ക് ചെയ്യപ്പെടുമ്പോഴാണ്. എന്നാല്‍ യേശു ഇവിടെ സംസാരിക്കുന്നത് സുവിശേഷത്തെക്കുറിച്ചാണ്.

`വായിക്കുക: മര്‍ക്കൊ. 4:24,25. അളക്കുന്ന കൊട്ടയുടെ ഉപമയില്‍നിന്ന് യേശു എന്തു പാഠമാണ് പഠിപ്പിക്കുന്നത്?`

ലോകത്തില്‍ പല സ്ഥലങ്ങളിലും പുത്തന്‍ ഉല്പന്നങ്ങള്‍ തുറന്ന വിപണികളിലാണ് വില്‍ക്കപ്പെടുന്നത്. കച്ചവടക്കാര്‍ക്ക് അവര്‍ വില്‍ക്കുന്ന ഉല്പന്നം അളക്കുന്നതിനുവേണ്ടി അതിന്‍റെ രീതിക്കൊത്തവിധം ഉപകരണം ഉണ്ട്. വാങ്ങിക്കുന്ന ആളിനെ നീതിപൂര്‍വ്വം കരുതി എന്ന് അവര്‍ക്കു തോന്നുന്നതിന് വില്‍ക്കുന്നവര്‍ അളവിനോടൊപ്പം ഒരല്പം കൂട്ടിക്കൊടുക്കുന്നത് പൊതുവെയുള്ള ഒരു പതിവാണ്. സത്യത്തോട് ഒരു തുറന്ന സമീപനം എടുക്കുന്നതിന് വാങ്ങിക്കുന്നവരെ നല്ല വില്പനക്കാര്‍ എങ്ങനെ കൈകാര്യം ചെയ്യുന്നു എന്നതിനെ യേശു എടുക്കുന്നു. ഒരുവന്‍ തുറന്ന സമീപനം എടുക്കുകയാണെങ്കില്‍, അവന്‍ വെളിച്ചം പിന്‍പറ്റുകയും അവന് അതിലും കൂടുതല്‍ ലഭിക്കുകയും ചെയ്യും. എന്നാല്‍ ഒരുവന്‍ വെളിച്ചത്തെ തള്ളിക്കളയുകയും അതിനുമുമ്പ് ആ വ്യക്തിക്കുണ്ടായിരുന്നതിനെ എടുത്തുകളയുകപോലും ചെയ്യും.

`നിങ്ങള്‍ എന്ത് അളവ് ഉപയോഗിക്കുന്നുവോ അതുപോലെ നിങ്ങള്‍ക്കും അളന്നുകിട്ടും എന്ന തത്വം നമുക്കെങ്ങനെ നല്ലവിധം പഠിക്കുവാന്‍ കഴിയും? മറ്റുള്ളവരോടുള്ള നിങ്ങളുടെ എല്ലാ ഇടപാടുകളിലും ഇതിനെപ്പറ്റി ചിന്തിക്കുക.`