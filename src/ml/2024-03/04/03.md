---
title:  യേശുവിന്‍റെ വ്യാഖ്യാനം
date:   22/07/2024
---

ഉടനടി ഒരു വ്യാഖ്യാനം കൊടുക്കാതെ യേശു ഉപമ പറഞ്ഞു തീര്‍ത്തു. ഈ വാക്യമനുസരിച്ച് (മര്‍ക്കൊ. 4:1) "ഒരു വലിയ പുരുഷാരത്തിന്‍റെ" മുമ്പില്‍ വച്ചാണ് യേശു സംസാരിച്ചത്. പിന്നീടു മാത്രമാണ്, ഉപമയുടെ അര്‍ത്ഥമെന്താണെന്ന് ഒരു ചെറിയ കൂട്ടത്തോട് സംസാരിക്കുന്നത് (4:10).

`വായിക്കുക: മര്‍ക്കൊ. 4:13-20. വിതയ്ക്കുന്നവന്‍റെ ഉപമയെ യേശു വ്യാഖ്യാനിച്ചത് എങ്ങനെയാണ്?`

കഥയിലെ പല വിശദാംശങ്ങളും പ്രതിനിധീകരിക്കുന്ന കഥയ്ക്കു പുറത്തുള്ള ഇനങ്ങള്‍ തിരിച്ചറിഞ്ഞുകൊണ്ട് യേശു ഉപമയെ വ്യാഖ്യാനിക്കുന്നു. കഥ യഥാര്‍ത്ഥ ലോകത്തെ പരാമര്‍ശിക്കുന്ന ഒരു അയഞ്ഞ സാദൃശമാണെന്ന് വ്യാഖ്യാനം സൂചിപ്പിക്കുന്നു, എല്ലാ വിശദാംശങ്ങള്‍ക്കും ഒരു അവലംബം ആവശ്യമില്ല.

വിത്തിനെ "വചനം" എന്നവിധം യേശു കാണിക്കുന്നു. ഇത് പ്രത്യേകിച്ച് പ്രസംഗിച്ചതുപോലെ ദൈവത്തിന്‍റെ വചനത്തെ പരാമര്‍ശിക്കുന്നു. യാക്കോബ് 1:21 ഇങ്ങനെ പ്രസ്താവിക്കുന്നു: "ആകയാല്‍ എല്ലാ അഴുക്കും ദുഷ്ടതയുടെ ആധിക്യവും വിട്ട് നിങ്ങളുടെ ആത്മാക്കളെ രക്ഷിപ്പാന്‍ ശക്തിയുള്ളതും ഉള്‍നട്ടതുമായ വചനം സൗമ്യതയോടെ കൈക്കൊള്‍വിന്‍."

വിവിധ മണ്ണ് എന്നത് വ്യത്യസ്തമായ കേള്‍വിക്കാരാണ്. യേശുവിന്‍റെ വ്യാഖ്യാനത്തില്‍, എല്ലാവരും വചനം കേള്‍ക്കുന്നു; അതായത് എല്ലാ തരത്തിലുമുള്ള മണ്ണിലും വിത്ത് വിതയ്ക്കപ്പെട്ടിരിക്കുന്നു. എന്നാല്‍ അതു സ്വീകരിക്കുന്നത് വ്യത്യസ്തമായിട്ടാണ്. വഴിയിലുള്ള മണ്ണ് കട്ടിയുള്ളതാണ്, കൂടാതെ പറവകള്‍ അതിനെ എടുത്തുകൊണ്ടു പോകുന്നു. യേശു ഇതിനെ സാത്താന്‍ സത്യത്തെ എടുത്തു മാറ്റുന്നതിനോട് ബന്ധപ്പെടുത്തുന്നു. പാറസ്ഥലത്തുള്ള മണ്ണ് അല്പം ആഴത്തിലായിരിക്കും. യേശു ഇതിനെ മനുഷ്യരുടെ പൊള്ളയായ പ്രതിജ്ഞാബദ്ധതയോടു ബന്ധപ്പെടുത്തുന്നു; ശിഷ്യത്വത്തിന്‍റെ വിലയെ അവര്‍ പരിഗണിക്കുന്നില്ല. കളനിറഞ്ഞ മണ്ണ് അതില്‍ വിതച്ച വിത്തിന് തടസ്സമാകുന്നു. വചനത്തെ ഞെരുക്കുന്ന ജീവിതത്തിന്‍റെയും സമ്പത്തിന്‍റെയും ഉത്കണ്ഠയാണ് ഇതു സൂചിപ്പിക്കുന്നതെന്ന് യേശു വിശദീകരിക്കുന്നു. വചനം കേള്‍ക്കുകയും അത് സ്വീകരിക്കുകയും ചെയ്യുന്നവരെയാണ് നല്ല മണ്ണ് സൂചിപ്പിക്കുന്നത്, അതുകൊണ്ട് അത് ഫലം ധാരാളമായി പുറപ്പെടുവിക്കുന്നു.

ഏറ്റവും നീണ്ട വിശദീകരണങ്ങള്‍ പാറസ്ഥലത്തെയും കളനിറഞ്ഞ മണ്ണിനെയും കുറിച്ചായിരുന്നു. പാറസ്ഥലത്തെ കേള്‍വിക്കാരെ ചിത്രീകരിക്കുന്നതില്‍ അവര്‍ സന്തോഷത്തോടെ വചനം സ്വീകരിക്കുന്നു എങ്കിലും അവര്‍ താല്‍ക്കാലിക ശിഷ്യന്മാര്‍ ആണെന്നവിധം വ്യത്യസ്ത ഘടകങ്ങളിലേക്കു യേശു വിരല്‍ ചൂണ്ടുന്നു. പീഡനങ്ങള്‍ വരുമ്പോള്‍ അവര്‍ വീണുപോകുന്നു. മുള്ളുകള്‍ നിറഞ്ഞ മണ്ണിലെ കേള്‍വിക്കാര്‍ വ്യത്യസ്തരാണ്. ദുഷ്കരമായ സമയങ്ങള്‍ കാരണം അവര്‍ വീണുപോകുന്നില്ല. എന്നാല്‍ നല്ല സമയങ്ങള്‍ കാരണം ദൈവരാജ്യത്തിനു പകരം അവരുടെ ശ്രദ്ധ ഈ ലോകത്തിലെ കാര്യങ്ങളിന്മേലാണ്. അവര്‍ക്ക് ലോകം പ്രദാനം ചെയ്യുന്നത് എന്താണോ അതിലേക്ക് അവരുടെ ഉത്കണ്ഠയും താല്പര്യവും ചുറ്റിപ്പറ്റി നില്‍ക്കുന്നു.

`നിങ്ങളുടെ സ്വന്തം ജീവിതത്തെപ്പറ്റി ചിന്തിക്കുക. നിങ്ങളുടെ അനുഭവത്തില്‍ വഴിയിലൂടെയോ, പാറസ്ഥലത്തിന്‍റെയോ, മുള്ളുകള്‍ നിറഞ്ഞ മണ്ണിന്‍റെയോ ഏതെങ്കിലും സവിശേഷതകള്‍ നുഴഞ്ഞുകയറുന്നുണ്ടോ? നിങ്ങള്‍ മനസ്സിലാക്കുന്നതിനെക്കാളും കൂടുതല്‍ കൗശലപൂര്‍വ്വം ഇത് സംഭവിക്കുവാന്‍ കഴിയും. ആവശ്യമാണെങ്കില്‍, മാറ്റുന്നതിന് എന്തു തിരഞ്ഞെടുപ്പ് ഉണ്ടാക്കുവാന്‍ നിങ്ങള്‍ക്കു കഴിയും?`