---
title:  ഉപമകള്‍
date:   20/07/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 4:1-34; യാക്കോബ് 1:21; യെശ. 6:1-13; സങ്കീ. 104:12; ദാനീ. 4:10-12.

> <p>മനഃപാഠവാക്യം</p>
> "നിങ്ങള്‍ കേള്‍ക്കുന്നത് എന്ത് എന്ന് സൂക്ഷിച്ചുകൊള്‍വിന്‍; നിങ്ങള്‍ അളക്കുന്ന അളവുകൊണ്ട് നിങ്ങള്‍ക്കും അളന്നുകിട്ടും; അധികമായും കിട്ടും. ഉള്ളവനു കൊടുക്കും; ഇല്ലാത്തവനോടോ ഉള്ളതുംകൂടെ എടുത്തുകളയും എന്നും അവന്‍ അവരോടു പറഞ്ഞു" (മര്‍ക്കൊ. 4:24,25).

മര്‍ക്കൊസ് നാലാമദ്ധ്യായത്തിലെ ഉപമകളാണ് ഈയാഴ്ചത്തെ പഠനം. ചുരുക്കരൂപമായ സുവിശേഷങ്ങളില്‍ ഏറ്റവും കുറച്ച് ഉപമകള്‍ മര്‍ക്കൊസിന്‍റെ സുവിശേഷത്തിലുണ്ട് (മത്തായി, മര്‍ക്കൊസ്, ലൂക്കൊസ്).

എങ്ങനെ ഉപമകളെ വ്യാഖ്യാനിക്കാം, അവ എന്താണ് അര്‍ത്ഥമാക്കുന്നത്, യേശു അവയെ എന്തുകൊണ്ട് ഉപയോഗിച്ചു, ഏതുതരത്തിലുള്ള പാഠങ്ങള്‍ വെളിപ്പെടുത്തുന്നതിനായിട്ടാണ് അവ ഉദ്ദേശിക്കപ്പെട്ടിരിക്കുന്നത്, എന്ത് അക്ഷരാര്‍ത്ഥത്തിലാണ് അവ എടുക്കപ്പെടേണ്ടത്, അല്ലെങ്കില്‍ അവ തികച്ചും സാദൃശമാണോ എന്നിങ്ങനെ അനേക വര്‍ഷം കൊണ്ട് വേദപണ്ഡിതന്മാര്‍ അവയുടെ അര്‍ത്ഥം, വ്യാഖ്യാനം എന്നിവയെപ്പറ്റി വാദിച്ചുകൊണ്ടിരിക്കുന്നു.

തീര്‍ച്ചയായും ഈയാഴ്ചയിലെ പാഠത്തില്‍ ഈ വിഷയങ്ങളൊന്നും പരിഹരിക്കുവാന്‍ പോകുന്നില്ല. പകരം, നാം അവയെ നോക്കുകയും ദൈവകൃപയാല്‍, ഈ ഉപമകളിലൂടെ യേശു ചൂണ്ടിക്കാണിക്കുന്ന വിഷയങ്ങളെക്കുറിച്ച് ഒരു അറിവ് നേടുവാനും നാം പോകും.

വിതയ്ക്കുന്നവന്‍, വിളക്ക്, അളവ്, വളരുന്ന വിത്ത്, കടുകുമണി എന്നിങ്ങനെ നാല് ഉപമകളെപ്പറ്റി മര്‍ക്കൊസ് നാലാമദ്ധ്യായം പറയുന്നു. ഭൂരിഭാഗവും വിതയ്ക്കുന്നവന്‍റെ ഉപമയെക്കുറിച്ചാണ്. ആദ്യം ഈ ഉപമയെക്കുറിച്ചും പിന്നാലെ ഉപമകളുടെ കാരണത്തെക്കുറിച്ചും അതുകഴിഞ്ഞ് ഉപമയുടെ വ്യാഖ്യാനവും പറഞ്ഞു. ഞായര്‍, തിങ്കള്‍, ചൊവ്വ എന്നീ ദിവസങ്ങളിലെ പഠനം കേന്ദ്രീകരിക്കുന്നത് ഈ മൂന്ന് പഠനക്രമങ്ങളായാണ്. മറ്റ് ഉപമകള്‍ ബുധന്‍, വ്യാഴം എന്നീ ദിവസങ്ങളിലെ പഠനവുമായിരിക്കും.

_*ഈ ആഴ്ചയിലെ പാഠം പഠിച്ച് ജൂലൈ 27 ലെ ശബ്ബത്തിനായി ഒരുങ്ങുക_