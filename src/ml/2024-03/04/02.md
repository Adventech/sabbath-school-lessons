---
title:  വിതയ്ക്കുന്നവന്‍റെ ഉപമ
date:   21/07/2024
---

`വായിക്കുക: മര്‍ക്കൊ. 4:1-9 വ്യത്യസ്തമണ്ണുകള്‍ എങ്ങനെയുള്ളവയാണ്, അവയില്‍ വീഴുന്ന വിത്തുകള്‍ക്ക് എന്തു സംഭവിക്കുന്നു?`

സുവിശേഷങ്ങളിലെ ഉപമകളെക്കുറിച്ച് ചിന്തിക്കുമ്പോള്‍, മനുഷ്യര്‍ക്കു പെട്ടെന്ന് യേശു തരുന്ന വ്യാഖ്യാനത്തിലേക്കു ചാടണം. എല്ലാത്തിനുമുപരി, ക്രിസ്ത്യന്‍ ജീവിതത്തിനായി ചില ആത്മീയ സത്യം പഠിപ്പിക്കുക എന്നതല്ലേ ഈ കഥകളുടെ കാര്യം. അതേ, എന്നാല്‍ ചിലപ്പോഴൊക്കെ, "ദൈവരാജ്യം ഇതുപോലെയാണ്" അഥവാ, "ചെവിയുള്ളവന്‍ കേള്‍ക്കട്ടെ" എന്നിങ്ങനെയുള്ള ചുരുങ്ങിയ അഭിപ്രായങ്ങളല്ലാതെ, യേശു ഉപമ വിശദീകരിക്കുന്നില്ല.

തല്‍ഫലമായി, കഥയുടെ വ്യത്യസ്തമായ ആഖ്യാനസ്വഭാവസവിശേഷതകള്‍ ചൂണ്ടിക്കാണിക്കുന്ന ദിശയെ പിടിക്കുവാന്‍ കഥയെത്തന്നെ ലളിതമായി വിശകലനം ചെയ്യുന്നതാണ് നല്ലത്. വിതയ്ക്കുന്നവന്‍റെ ഉപമയിലാകുമ്പോള്‍ വിവിധ ആശയങ്ങള്‍ ഉണ്ടാകുന്നു. ഓരോ കാര്യത്തിലും വിത്ത് ഒന്നുതന്നെയാണ്, എന്നാല്‍ അത് വീഴുന്നത് വ്യത്യസ്തമായ മണ്ണുകളിലാണ്. വിത്തിന്‍റെ അനന്തരഫലത്തിന് മണ്ണിന്‍റെ ഇനം നല്ലവിധം സ്വാധീനിക്കുന്നു. തുടര്‍ച്ചയായ ഒരു കഥയ്ക്കുപകരം, ഉപമ യഥാര്‍ത്ഥത്തില്‍ ഓരോ ക്രമീകരണത്തിലും പൂര്‍ത്തിയാക്കുവാന്‍ പറഞ്ഞ നാല് വ്യക്തിഗത കഥകളാണ്. കഥ പൂര്‍ത്തിയാക്കുന്നതിനുള്ള സമയ ദൈര്‍ഘ്യം തുടര്‍ച്ചയായ ഓരോ കഥയിലും നീണ്ടുപോകുന്നു.

വഴിയില്‍ വീണ വിത്തിനെ ഉടന്‍തന്നെ പറവകള്‍ തിന്നുകളയുന്നു. "വിതയ്ക്കുമ്പോള്‍ ചിലത് വഴിയരികെ വീണു; പറവകള്‍ വന്ന് അതു തിന്നുകളഞ്ഞു" (മര്‍ക്കൊ. 4:4).

പാറസ്ഥലത്തു വീണ വിത്ത് അതിന്‍റെ പരാജയപ്പെട്ട ഫലത്തിലെത്തുന്നതിന് ഏതാനും ദിവസങ്ങള്‍ അഥവാ ആഴ്ചകള്‍ എടുത്തു, സൂര്യന്‍റെ ചൂടുതട്ടി ഉണങ്ങിപ്പോയതും അതില്‍ ഉള്‍പ്പെടുന്നു.

മുള്ളിനിടയില്‍ വീണ വിത്ത് മുള്ളുകളിലും വന്നു അതിനെ ഞെരുക്കിക്കളഞ്ഞതുകൊണ്ട് അതിന്‍റെ ഉള്‍പാദനക്ഷമമല്ലാത്ത അവസാനത്തിലെത്തുന്നതിന് കൂടുതല്‍ നാളുകള്‍ എടുത്തു.

നല്ല നിലത്തുവീണ വിത്ത്, ഒരു വിളയുടെ സാധാരണ അവസ്ഥപോലെ വളരുന്ന ഒരു മുഴുവന്‍ കാലം എടുത്തു.

കഥകളില്‍ മൂന്നെണ്ണം പരാജയത്തെക്കുറിച്ചുള്ളതാണ്. അവസാനത്തേത് മാത്രം ഒരു നല്ല ഫലം കൊടുത്ത വിജയത്തെക്കുറിച്ചുള്ളതാണ്. അതായത് ഒരു സമൃദ്ധമായ വിളവെടുപ്പ്. കഥകളുടെ ദൈര്‍ഘ്യം അതായത് തുടര്‍ന്നുള്ള ഓരോ കഥയ്ക്കും ദൈര്‍ഘ്യമേറിയ കാലയളവും കഥ വിജയത്തെക്കുറിച്ചാണ് എന്ന വസ്തുതയും എല്ലാം പരാജയത്തിന്‍റെ അപകട സാധ്യതയിലേക്കാണ് വിരല്‍ ചൂണ്ടുന്നത്. എങ്കിലും വിജയത്തിന്‍റെ സമൃദ്ധമായ ഫലത്തിലേക്ക്.

ശിഷ്യത്വത്തിന്‍റെ വിലയിലേക്കും അതില്‍ ഉള്‍ക്കൊള്ളുന്ന അപകടസാധ്യതയിലേക്കും എന്നാല്‍ യേശുവിനെ പിന്‍പറ്റുന്നതിലുള്ള പ്രതിഫലത്തിലേക്കുമാണ് വിരല്‍ ചൂണ്ടുന്നത് എന്നു തോന്നുന്നു.

`പ്രകൃതിയില്‍നിന്ന് നമുക്കു പഠിക്കുവാന്‍ കഴിയുന്ന മറ്റുചില ആത്മീയ പാഠങ്ങള്‍ എന്തൊക്കെയാണ്?`