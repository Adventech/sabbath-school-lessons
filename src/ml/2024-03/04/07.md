---
title:  കൂടുതല്‍ പഠനത്തിന്
date:   26/07/2024
---

കൂടുതല്‍ പഠനത്തിന്: Read E.G. White, “The Sower went forth to sow” pp. 33 - 61, in _Christ’s Object Lessons_. "ദൈവത്തിന്‍റെ സേവനത്തിലുള്ള സമ്പൂര്‍ണ്ണതയാണ് യഥാര്‍ത്ഥ വിശുദ്ധി. ഇതാണ് യഥാര്‍ത്ഥ ക്രിസ്തീയ ജീവിതത്തിന്‍റെ അവസ്ഥ. വിഭജിക്കുവാനാകാത്ത സേവനത്തിനുവേണ്ടി ക്രിസ്തു ഒരു നിഷ്കപടമായ സമര്‍പ്പണത്തെ ആവശ്യപ്പെടുന്നു. ഹൃദയം, മനസ്സ്, ആത്മാവ്, ശക്തി എന്നിവ അവന്‍ ആവശ്യപ്പെടുന്നു. സ്വസ്നേഹം താലോലിക്കപ്പെടേണ്ടതല്ല. തനിക്കുവേണ്ടിത്തന്നെ ജീവിക്കുന്നവന്‍ ഒരു ക്രിസ്ത്യാനിയല്ല.

"പ്രവര്‍ത്തനത്തിന്‍റെ തത്വം സ്നേഹമായിരിക്കണം. സ്വര്‍ഗ്ഗത്തിലും ഭൂമിയിലുമുള്ള ദൈവത്തിന്‍റെ ഭരണകൂടത്തില്‍ അന്തര്‍ഭവിച്ചിരിക്കുന്ന തത്വം സ്നേഹമാണ്. അത് ക്രിസ്ത്യാനിയുടെ സ്വഭാവത്തിന്‍റെ അടിസ്ഥാനവുമായിരിക്കണം. അവരെ രൂപാന്തരപ്പെടുത്തുന്നതും ഉറപ്പുള്ളവനാക്കുന്നതും ഇതു മാത്രമാണ്. പരിശോധനകളും പരീക്ഷകളും അതിജീവിക്കുവാന്‍ അവനെ പ്രാപ്തനാക്കുവാന്‍ കഴിയുന്നത് ഇതിനുമാത്രമാണ്."

"സ്നേഹം ത്യാഗത്തിലൂടെ വെളിപ്പെടുത്തുന്നു. രക്ഷാപദ്ധതി സ്ഥാപിക്കപ്പെട്ടത് ത്യാഗത്തിലാണ്, അതായത് അളക്കുവാന്‍ കഴിയാത്ത വിശാലവും ആഴവും ഉന്നതവുമായ ഒരു ത്യാഗം. ക്രിസ്തു സര്‍വ്വവും നമുക്കുവേണ്ടി തന്നു. ക്രിസ്തുവിനെ സ്വീകരിക്കുന്നവര്‍ അവരുടെ വീണ്ടെടുപ്പുകാരനുവേണ്ടി സകലവും ത്യജിക്കുവാന്‍ ഒരുക്കമുള്ളവര്‍ ആയിരിക്കണം. മറ്റെന്തിനും മുമ്പ് അവന്‍റെ മാനവും മഹത്വവും എന്ന ചിന്ത വരും." Ellen G. White, _Christ’s Object Lessons_, pp. 48,49.

**ചര്‍ച്ചയ്ക്കുള്ള ചോദ്യങ്ങള്‍**:

`"പ്രവര്‍ത്തനത്തിന്‍റെ തത്വം സ്നേഹം ആയിരിക്കണം. സ്വര്‍ഗ്ഗത്തിലും ഭൂമിയിലുമുള്ള ദൈവത്തില്‍ അന്തര്‍ഭവിച്ചിരിക്കുന്ന തത്വം സ്നേഹമാണ്." ഈ വിസ്മയ സത്യത്തെ ക്രൂശ് എങ്ങനെയാണ് നമുക്കു വെളിപ്പെടുത്തിത്തരുന്നത്? ഇത്തരത്തിലുള്ള സത്യം നമുക്ക് നമ്മുടെ ജീവിതത്തില്‍ എങ്ങനെ പ്രതിഫലിപ്പിക്കുവാന്‍ കഴിയും? എന്തുകൊണ്ട് നാം അങ്ങനെ ആയിരിക്കണം?`

`പുറത്തുള്ളവരെ ഇരുട്ടില്‍ നിര്‍ത്താന്‍ യേശു ഉപമകള്‍ പറഞ്ഞുവെന്ന് ശഠിക്കുന്ന ഒരാളോട് നിങ്ങള്‍ എങ്ങനെ പ്രതികരിക്കും? ആരെ രക്ഷിക്കുന്നതിനാണോ അവന്‍ ക്രൂശില്‍ മരിച്ചത് (കാണുക: യോഹ. 2:2). അങ്ങനെ ആരെ രക്ഷിക്കുന്നതിനുവേണ്ടിയാണോ അവന്‍ ക്രൂശില്‍ മരിച്ചത്. അങ്ങനെ സകലര്‍ക്കും വേണ്ടി മരിച്ച യേശു അവരെ മനഃപൂര്‍വ്വം ഇരുട്ടില്‍ എന്തുകൊണ്ട് വയ്ക്കണം?`

`ഒരു വിളക്ക് വയ്ക്കേണ്ടത് തണ്ടിന്മേലാണ്. പറയിന്‍കീഴിലല്ല (മര്‍ക്കൊ. 4:21). നിങ്ങളുടെ സഭയുടെ പ്രാദേശിക സമൂഹത്തോടുള്ള ഇടപെടലുകളില്‍ ഈ തത്വം ഉപയോഗിക്കുക. വെളിച്ചത്തെ നിങ്ങള്‍ക്ക് എങ്ങനെ ഉയര്‍ത്തിപ്പിടിക്കാം?`

`വളരുന്ന വിത്തിന്‍റെ ഉപയോഗത്തെപ്പറ്റി ചിന്തിക്കുക (മര്‍ക്കൊ. 4:26-29). സുവിശേഷവിത്ത് വളരുവാന്‍ സഹായിക്കുന്നതില്‍ മനുഷ്യര്‍ക്ക് എന്തു പങ്കാണുള്ളത്? ദൈവം എന്തു പങ്കാണ് വഹിക്കുന്നത്? നാം വ്യക്തമായി ഒരു പങ്ക് വഹിക്കുന്നുണ്ടെങ്കിലും നാം പൂര്‍ണ്ണമായും ദൈവത്തില്‍ ആശ്രയിക്കുന്നവരാണെന്ന് എങ്ങനെ ഉറപ്പുവരുത്തുവാന്‍ കഴിയും? ഈ ആശ്രയത്തിന്‍റെ മനോഭാവം, ഒരുപക്ഷേ വളരുന്നതിന് നാം ചെയ്യേണ്ടതെന്താണോ അതിന്‍റെ ഭാഗമാകുവാന്‍ കഴിയുമോ?`