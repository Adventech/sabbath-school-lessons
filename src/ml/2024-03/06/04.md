---
title:  അപ്പക്കഷണങ്ങള്‍ ചെറുനായ്ക്കള്‍ക്കുവേണ്ടി
date:   06/08/2024
---

`വായിക്കുക: മര്‍ക്കൊ. 7:24-30. ഈ കഥയില്‍ എന്ത് പ്രധാനപ്പെട്ട പാഠങ്ങള്‍ കണ്ടെത്തുന്നു?`

കഴിഞ്ഞ പഠനത്തിലെ വെല്ലുവിളി നിറഞ്ഞ ഭാഗത്തിന്‍റെ ചുവടുപിടിച്ച്, ഈ ഭാഗത്തിലെ കഥയും ആശങ്കാജനകമായ ചോദ്യങ്ങള്‍ ഉയര്‍ത്തുന്നു. പല വാക്കുകളില്‍ ഈ സ്ത്രീയെ നായ എന്നു വിളിച്ചുകൊണ്ട് യേശു എന്തിനാണ് അവളോട് ഇത്ര പരുഷമായി പ്രതികരിച്ചത്?

അവന്‍ തുറന്നു വിശദീകരിക്കുന്നില്ല, എന്നാല്‍ താന്‍ എന്തു പഠിപ്പിക്കുന്നു എന്ന് അവളോടുള്ള അവന്‍റെ പ്രതികരണത്തില്‍ രണ്ട് സുവിശേഷതകള്‍ നിര്‍ദ്ദേശിക്കുന്നു. 'മുമ്പേ' മക്കള്‍ക്ക് ഭക്ഷണം കൊടുക്കണം എന്ന് മര്‍ക്കൊ. 7:27 ല്‍ അവന്‍ പറയുന്നു. "ഒന്നാമതായി" എന്ന ഒരു കാര്യം ഉണ്ടെങ്കില്‍ "രണ്ടാമത്" എന്ന ഒന്ന് ഉണ്ടായിരിക്കണം എന്നത് ന്യായമായി തോന്നുന്നു. നായ എന്ന വാക്കിന്‍റെ ഒരു ചെറിയ രൂപമാണ് യേശു ഉപയോഗിക്കുന്നത്, നായ്ക്കുട്ടികളെ അര്‍ത്ഥമാക്കുന്നില്ല. മറിച്ച്, സന്ദര്‍ഭത്തില്‍ തെരുവ് നായ്ക്കളില്‍നിന്ന് വ്യത്യസ്തമായി നായ്ക്കളെ വീട്ടിനുള്ളില്‍ അനുവദിച്ചിരിക്കുന്നു എന്നതാണ്. യേശുവിനോടുള്ള പ്രതികരണത്തില്‍ സ്ത്രീ ഈ രണ്ട് അടയാളങ്ങള്‍ എടുക്കുന്നു. ഇത് അവളുടെ പ്രതികരണം വിശദീകരിക്കുവാന്‍ സഹായിക്കുന്നു.

സ്ത്രീയുടെ പ്രതികരണം ചൂണ്ടിക്കാണിക്കപ്പെടുന്നു. അവള്‍ ഇങ്ങനെ മറുപടി പറയുന്നു: "അതേ, കര്‍ത്താവേ, ചെറുനായ്ക്കളും മേശയ്ക്കു കീഴെ കുട്ടികളുടെ അപ്പനുറുക്കുകളെ തിന്നുന്നുവല്ലോ" (മര്‍ക്കൊ. 7:28).

യേശുവിനോട് ഈ പ്രതികരണം നടത്തക്കവിധം ഈ സ്ത്രീ എങ്ങനെയാണ് വന്നത്? തീര്‍ച്ചയായും, അവളുടെ മകളോടുള്ള സ്നേഹം അവളെ മുന്നോട്ടു നയിച്ചു. എന്നാല്‍ യേശുവും അവളെ പ്രോത്സാഹിപ്പിച്ചു. "രണ്ടാമത്" എന്ന ഒന്ന് ഉണ്ടാകുവാന്‍ കഴിയും എന്ന് കാണിച്ചുകൊണ്ട് അവന്‍ "ഒന്നാമത്" എന്ന് പ്രയോഗിച്ചു. അതിലുപരി, അവള്‍ മേശയ്ക്കടിയില്‍ ആയിരുന്നതുപോലെ, അവള്‍ യേശുവിന്‍റെ പാദപീഠത്തില്‍ അവളുടെ മകള്‍ക്കുവേണ്ടി അപേക്ഷിക്കുന്നു. അങ്ങനെ, തറയില്‍ വീഴുന്ന ഭക്ഷണത്തിന് നായ്ക്കള്‍ക്ക് അവകാശമുണ്ട്.

ആ സ്ത്രീയുടെ പ്രതികരണം അവളുടെ വിശ്വാസത്തെ വെളിപ്പെടുത്തുന്നു. ദൂരെനിന്ന് തന്‍റെ മകളെ സുഖപ്പെടുത്തുന്നതിന്‍റെ മഹത്തായ അത്ഭുതം എന്നു വിളിക്കുന്ന ഒരു "കഷണം" യേശുവിന്‍റെ ശക്തി പ്രത്യേകിച്ചും മഹത്തായതാണെന്ന് സൂചിപ്പിച്ചു (ഒരു നുറുക്ക് ആയിരുന്നു അങ്ങനെയുള്ള ഒരു അത്ഭുതമെങ്കില്‍, ഒരു മുഴുവന്‍ അപ്പം എന്ത് ആയിരിക്കും) കൂടാതെ യേശുവിനെ സംബന്ധിച്ചിടത്തോളം അവളുടെ അപേക്ഷ അംഗീകരിക്കുന്നത് യേശുവിന് ഒരു വിഷയമല്ല. യേശു മനസ്സലിഞ്ഞ് അവളുടെ അപേക്ഷ അനുവദിച്ചു.

"ഒരു അന്യജാതിക്കാരി എന്ന് യിസ്രായേല്‍ മുദ്രകുത്തിയിരുന്ന അവള്‍ ഇനിമേല്‍ അന്യയല്ല. ദൈവത്തിന്‍റെ കുടുംബത്തിലെ ഒരംഗമെന്ന നിലയിലാണ് യേശു അവളോടിടപെട്ടത്. ദൈവത്തിന്‍റെ മകള്‍ എന്ന നിലയില്‍, അവന്‍റെ ദാനങ്ങള്‍ക്ക് അവള്‍ അവകാശിയായിരുന്നു." EGW, _The Desire of Ages_, p. 401.

`എന്തുകൊണ്ടാണ് മറ്റ് വംശങ്ങളോടും ദേശീയതകളോടും ഉള്ള മുന്‍വിധി യേശുവിന്‍റെ പഠിപ്പിക്കലുകള്‍ക്ക് വിരുദ്ധമായിരിക്കുന്നത്? ഈ തിന്മയില്‍നിന്ന് ശുദ്ധീകരിക്കപ്പെടുവാന്‍ നമുക്കെങ്ങനെ ശ്രമിക്കാം?`