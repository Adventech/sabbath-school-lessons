---
title:  കൂടുതല്‍ പഠനത്തിന്
date:   09/08/2024
---

വായിക്കുക: Read E.G. White, “Tradition” “Barriers Broken Down” and “The True Sign”, in _The Desire of Ages_, pp. 395-409.

"ക്രിസ്തുവിന്‍റെ അനുയായികളെന്ന് അഭിമാനിക്കുന്നവരുടെയിടയില്‍ പഴയകാലത്തെന്നപോലെ ദുര്‍ഗ്രഹവും വഞ്ചനാപരവുമായ ഈ പാപം ഇന്ന് വ്യാപകമായിരിക്കുന്നു! സ്വയത്തെ ഉയര്‍ത്തുവാനുള്ള അധമ്യമായ പ്രവണതമൂലം ക്രിസ്തുവിനുവേണ്ടിയുള്ള നമ്മുടെ ശുശ്രൂഷയും അന്യോന്യമുള്ള കൂട്ടായ്മയും വികൃതമാക്കപ്പെടുന്നു. സ്വയം പ്രാമാണികത്വത്തിന്‍റെ ചിന്തയും അംഗീകാരത്തിനുവേണ്ടിയുള്ള ആഗ്രഹവും എത്ര ശക്തമായിരിക്കുന്നു. സ്വയസ്നേഹവും സ്വാര്‍ത്ഥചിന്തയുമാണ് ദൈവകല്പനകള്‍ക്കുപകരം മാനുഷിക കല്പനകളും പാരമ്പര്യങ്ങളും സ്ഥാപിക്കുവാന്‍ കാരണമായിത്തീര്‍ന്നത്. "പരീശന്മാരുടെ പുളിച്ച മാവ് സൂക്ഷിച്ചുകൊള്‍വിന്‍" എന്ന കര്‍ത്താവിന്‍റെ മുന്നറിയിപ്പ് എപ്പോഴും ഓര്‍ത്തുകൊള്‍ക.

"ക്രിസ്തുവിന്‍റെ മതം ആത്മാര്‍ത്ഥത തന്നെയാണ്. ദൈവമഹത്വത്തിനുവേണ്ടിയുള്ള തീക്ഷ്ണതയാണ് പരിശുദ്ധാത്മാവ് നട്ടുവളര്‍ത്തുന്ന പ്രചോദനം; ആത്മാവിന്‍റെ ഫലപ്രദമായ പ്രവര്‍ത്തനത്തിനുമാത്രമേ ഈ പ്രേരണ സ്ഥാപിക്കുവാന്‍ കഴിയുകയുള്ളൂ. കപടഭക്തിയെയും സ്വാര്‍ത്ഥതയെയും നീക്കം ചെയ്യുവാന്‍ ദൈവശക്തിക്കുമാത്രമേ കഴിയുകയുള്ളൂ. ഈ മാറ്റം അവന്‍റെ പ്രവര്‍ത്തനത്തിന്‍റെ അടയാളമാണ്. നാം സ്വീകരിക്കുന്ന വിശ്വാസം സ്വാര്‍ത്ഥതയെയും കാപട്യത്തെയും നശിപ്പിക്കുകയും അത് നമ്മുടെ സ്വന്തം മഹത്വമല്ല ദൈവത്തിന്‍റെ മഹത്വം അന്വേഷിക്കുന്നതിലേക്കു നമ്മെ നടത്തുകയും ചെയ്യുമ്പോള്‍, നാം ശരിയായ പാതയില്‍ ആയിരിക്കുന്നു എന്നു നാം അറിയും. "പിതാവേ, നിന്‍റെ നാമത്തെ മഹത്വപ്പെടുത്തേണമേ" (യോഹ. 12:28) എന്നതായിരുന്നു യേശുവിന്‍റെ ജീവിതലക്ഷ്യം, നാം അവനെ അനുഗമിക്കുകയാണെങ്കില്‍, ഇത് നമ്മുടെയും ജീവിതലക്ഷ്യമായിരിക്കും. "അവന്‍ നടന്നതുപോലെ നടക്കുവാന്‍ അവന്‍ നമ്മോടു കല്പിക്കുന്നു. അവന്‍റെ കല്പനകളെ പ്രമാണിക്കുന്നു എങ്കില്‍ നാം അവനെ അറിഞ്ഞിരിക്കുന്നു എന്ന് അതിനാല്‍ അറിയുന്നു" (1 യോഹ. 2:6,3). EGW, _The Desire of Ages_, p. 409.

**ചര്‍ച്ചയ്ക്കുള്ള ചോദ്യങ്ങള്‍**

`ഹൃദയത്തെ ശുദ്ധമായി സൂക്ഷിക്കുവാന്‍ സഹായിക്കുന്ന എന്ത് ക്രിസ്തീയ പരിചയങ്ങളാണ് നിങ്ങള്‍ കണ്ടിട്ടുള്ളത്?`

`നിങ്ങളുടെ സമൂഹത്തിലുള്ള "അശുദ്ധ" ജനം ആരാണ്? അവരെ സുവിശേഷത്തിലേക്കു കൊണ്ടുവരുവാന്‍ നിങ്ങള്‍ക്ക് എന്തു ചെയ്യുവാന്‍ കഴിയും?`

`നിങ്ങളുടെ അയല്‍വാസികളോട് ലളിതമായ വിധത്തില്‍ സുവിശേഷം പങ്കിടുന്നതിനെ പ്രോത്സാഹിപ്പിക്കുന്നതിന് ഒരു ക്ലാസ്സ് എന്നവിധം എന്ത് ചെയ്യുവാന്‍ കഴിയുമെന്ന് ചിന്തിക്കുക?`

`മര്‍ക്കൊ. 8:1-10 വരെയുള്ള ഭാഗത്ത് 4000 പേരെ പോഷിപ്പിച്ചതിനെപ്പറ്റി വായിക്കുക. ഈ ജനക്കൂട്ടം മിക്കവാറും ജാതികള്‍ ആയിരുന്നു എന്ന ഈ വേദഭാഗത്തെ വ്യാഖ്യാനിക്കുന്നതില്‍ എന്ത് വ്യത്യാസം ഇത് ഉണ്ടാക്കുന്നു?`

`വീഴ്ച ഭവിച്ചവര്‍ എന്നവിധത്തില്‍, നമ്മെത്തന്നെ ഉയര്‍ത്തിക്കാണിക്കുന്നതിന് നമുക്കുള്ള നൈസര്‍ഗ്ഗികമായ ആഗ്രഹത്തില്‍നിന്നും നമ്മെ ശ്രദ്ധയോടെ എങ്ങനെ സംരക്ഷിക്കുവാന്‍ കഴിയും?`