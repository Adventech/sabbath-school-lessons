---
title:  നാവ് കെട്ടപ്പെട്ടു
date:   07/08/2024
---

`വായിക്കുക: മര്‍ക്കൊ. 7:31-37. ആരെയാണ് യേശുവിന്‍റെ അടുക്കല്‍ കൊണ്ടു വന്നത്, യേശു അവനുവേണ്ടി എന്താണ് ചെയ്തത്?`

സോരിലും സീദോനിലുംനിന്ന് ഗലീലയിലേക്കു മടങ്ങുന്നതിന് സാധാരണയില്‍ കുറവായ ഒരു വഴിയല്ല യേശു എടുത്തത്. യേശു സോര്‍ പ്രദേശത്തു നിന്ന് വടക്കോട്ടു പോയി, സീദോന്‍ പ്രദേശത്തിലൂടെ പിന്നെ ഉള്ളിലേക്കും താഴേക്കും ഗലീലാക്കടലിന്‍റെ വടക്കുകിഴക്ക് പ്രദേശത്തുകൂടി പോയി, ഒടുവില്‍ കടലിനടുത്ത് എത്തിയതായി തോന്നുന്നു. അതൊരു വളഞ്ഞ വഴിയായിരുന്നു, സാധ്യതയനുസരിച്ച് തനിക്ക് തന്‍റെ ശിഷ്യന്മാരെ പഠിപ്പിക്കുവാന്‍ അധികസമയം കിട്ടും.

യേശുവിന്‍റെ അടുക്കല്‍ ആരായിരുന്നു ആ മനുഷ്യനെ കൊണ്ടുവന്നത് എന്ന് ഈ വാക്യം കൃത്യമായി സൂചിപ്പിക്കുന്നില്ല, എന്നാല്‍ അവന്‍റെ പ്രശ്നം വേണ്ടുവോളം വ്യക്തമായിരുന്നു - അവന് കേള്‍ക്കുവാന്‍ കഴിഞ്ഞിരുന്നില്ല, കൂടാതെ സംസാരിക്കുവാനും പ്രയാസമുണ്ടായിരുന്നു. കേള്‍വി നഷ്ടപ്പെടുന്നത് മനുഷ്യരെ അവരുടെ ചുറ്റുപാടുകളില്‍നിന്നും ഒറ്റപ്പെടുത്തിയിരുന്നു. കൂടാതെ ഗാഢമായ ബധിരത സംസാരിക്കുന്നതിന് എങ്ങനെ പഠിക്കണമെന്നത് ഒരു വെല്ലുവിളിയാകുവാന്‍ കഴിയും. ഈ മനുഷ്യന്‍റെ പ്രശ്നം ദീര്‍ഘനാള്‍കൊണ്ട് ഉള്ളതായിരുന്നിരിക്കാം.

അവന്‍റെ അപകടകരമായ അവസ്ഥ യേശു മനസ്സിലാക്കി അവനെ സ്വകാര്യമായി മാറ്റിക്കൊണ്ടുപോയി ഈ മനുഷ്യനെ സൗഖ്യമാക്കിയ കര്‍ത്താവിന്‍റെ രീതി ആകാംക്ഷാഭരിതമാണ്. പ്രത്യേകിച്ച് ആധുനിക വായനക്കാര്‍ക്ക്, അവന്‍റെ വിരലുകള്‍ ആ മനുഷ്യന്‍റെ ചെവിയില്‍ ഇട്ട്, തുപ്പി, അവന്‍റെ നാവില്‍തൊട്ട്, നെടുവീര്‍പ്പിട്ടു. അവന് സൗഖ്യമാകുവാന്‍ തക്കവിധം ബാധിക്കപ്പെട്ട ഭാഗങ്ങളില്‍ തൊട്ടു, എന്നാല്‍ നെടുവീര്‍പ്പ് എന്തിന്? "സത്യത്തിനു തുറക്കപ്പെടാത്ത കാതുകളെക്കുറിച്ചും വീണ്ടെടുപ്പുകാനെ ഏറ്റുപറയുവാന്‍ കൂട്ടാക്കാത്ത നാവുകളെക്കുറിച്ചും ചിന്തിച്ച് അവന്‍ നെടുവീര്‍പ്പിട്ടു." EGW, _The Desire of Ages_ p. 404

ആ മനുഷ്യന്‍റെ കേള്‍വി അത്ഭുതകരമാംവിധം യേശു വീണ്ടെടുക്കുകയും വ്യക്തമായി സംസാരിക്കുവാന്‍ അവനെ പ്രാപ്തനാക്കുകയും ചെയ്തു. അവന്‍റെ നെടുവീര്‍പ്പ് മനുഷ്യരാശിയുടെ സ്വതന്ത്രമായ തിരഞ്ഞെടുപ്പിന്‍റെ കാര്യത്തില്‍ ദൈവം തന്നില്‍ തന്നെ ഏര്‍പ്പെടുത്തിയിരിക്കുന്ന പരിധികളെ വ്യക്തമാക്കുന്നു. അവന്‍ ഇഷ്ടം നിര്‍ബന്ധിക്കുന്നില്ല. എല്ലാ മനുഷ്യരും അവരുടെ ജീവിതത്തെ നയിക്കുന്നതിന് ജീവന്‍റെ നായകനെയോ ഇരുട്ടിന്‍റെ പ്രഭുവിനെയോ തിരഞ്ഞെടുക്കുന്നതില്‍ സ്വതന്ത്രരാണ്. കേള്‍ക്കുവാന്‍ കഴിയാതിരുന്ന കാതുകളെ തുറക്കുവാന്‍ യേശുവിനു കഴിഞ്ഞു, എന്നാല്‍ അവന്‍റെ മശീഹാത്വത്തെ അംഗീകരിക്കുവാന്‍ അവിശ്വസിക്കുന്ന ഹൃദയങ്ങളെ നിര്‍ബന്ധിക്കുകയില്ല.

മനസ്സൊരുക്കത്തോടെ അവനിലേക്കു തിരിയുന്നവര്‍ക്കുവേണ്ടി അവന് എന്ത് ചെയ്യുവാന്‍ കഴിയും എന്നതിനെയും ഈ ചുരുങ്ങിയ കഥ ഉദാഹരിക്കുന്നു. ഒരു പക്ഷേ എന്തു പറയണമെന്നതിനെപ്പറ്റി നാവ് കെട്ടപ്പെട്ടിരിക്കുന്നു എന്ന് തോന്നിയിട്ട് മൂകഭാവം നിങ്ങള്‍ അനുഭവിച്ചിരിക്കുകയായിരിക്കാം. മറ്റുള്ളവരുടെ ആവശ്യങ്ങളോട് സംവേദനക്ഷമത കാണിക്കുവാനും അവരുടെ യാത്രയില്‍ അവരെ ഉയര്‍ത്തുവാന്‍ തയ്യാറായ വാക്ക് പങ്കിടുവാനും കര്‍ത്താവായ യേശുവിന് നിങ്ങളുടെ ചെവി തുറക്കുവാനും കഴിയുമെന്നതിന് നാം അത്ഭുതം പ്രോത്സാഹനം നല്‍കുന്നു.

`കേള്‍ക്കുന്നതിനും സംസാരിക്കുന്നതിനും നിങ്ങള്‍ക്കു നല്‍കപ്പെട്ടിരിക്കുന്ന വരങ്ങളെ നിങ്ങള്‍ എന്ത് ചെയ്തിരിക്കുന്നു. അവ വരങ്ങളാണ്? അവയെ നിങ്ങള്‍ എങ്ങനെ ഉപയോഗിക്കുന്നു?`