---
title:  ശുദ്ധിയുള്ള കൈകളോ അഥവാ ശുദ്ധിയുള്ള ഹൃദയമോ?
date:   05/08/2024
---

`വായിക്കുക: മര്‍ക്കൊ. 7:14-19. മര്‍ക്കൊസ് 7:15 ലെ കടങ്കഥയിലൂടെ യേശു ഉദ്ദേശിച്ചതെന്താണ്?`

ലേവ്യപുസ്തകം 11 ലെ ശുദ്ധവും അശുദ്ധവുമായ ഭക്ഷണത്തെ സംബന്ധിച്ച ഉപദേശത്തെക്കുറിച്ച് ചിന്തിക്കുമ്പോള്‍ അനേകര്‍ക്കും ഈ വേദഭാഗത്തുള്ള യേശുവിന്‍റെ വാക്കുകള്‍ ഒരു കുഴയ്ക്കുന്ന പ്രശ്നംപോലെയാണ്. യേശു അത്തരം വ്യത്യാസങ്ങള്‍ ഇല്ലാതാക്കുകയാണോ? മാംസം ഭക്ഷിക്കുന്ന സഭാംഗങ്ങള്‍ ശുദ്ധിയുള്ള മൃഗങ്ങളുടെ പട്ടികയില്‍നിന്നുതന്നെ ഭക്ഷിക്കണമെന്ന് ഉപദേശിക്കുന്നതില്‍ സെവന്ത്-ഡെ അഡ്വന്‍റിസ്റ്റുകാര്‍ക്ക് തെറ്റുപറ്റിയിരിക്കുകയാണോ?

ഒന്നാമതായി, മര്‍ക്കൊസ് 7:6-13 ല്‍ പാരമ്പര്യങ്ങള്‍ക്കെതിരെ മോശെയെ ന്യായീകരിച്ച ഉടനെ മര്‍ക്കൊസ് 7:14-19 ലുള്ള മോശൈക നിര്‍ദ്ദേശങ്ങളെ യേശു പെട്ടെന്ന് തള്ളിക്കളയുക എന്നത് അവനെ സംബന്ധിച്ചിടത്തോളം അത് അസാധാരണമായ ഒന്നായിരിക്കും. രണ്ടാമതായി, പരീശന്മാര്‍ സ്ഥാപിക്കുകയായിരുന്ന പാരമ്പര്യങ്ങള്‍ക്ക് പഴയനിയമത്തില്‍ അടിസ്ഥാനമില്ല; അതായത് ഭക്ഷ്യനിയമങ്ങള്‍ വിപരീതമായിരിക്കുന്നു. മൂന്നാമതായി, മര്‍ക്കൊ. 7:19 ല്‍ യേശു എല്ലാ ഭക്ഷണവും ശുദ്ധീകരിക്കുന്നു എന്നു പറയുമ്പോള്‍ എന്താണ് അര്‍ത്ഥമാക്കുന്നത്, ഭക്ഷണനിയമങ്ങള്‍ നിര്‍ത്തലാക്കി എന്നല്ല, പകരം പരീശന്മാര്‍ ഉണ്ടാക്കിയ സ്പര്‍ശന മലിനീകരണത്തിന്‍റെ പാരമ്പര്യം അസാധുവായിരുന്നു. ഇത് ഉദാഹരണമായി, ജാതികളുമായി സമ്പര്‍ക്കം പുലര്‍ത്തുന്നതിലൂടെ നിങ്ങള്‍ മലിനമാകുമെന്ന തെറ്റായ ധാരണയാണിത്. അങ്ങനെയെങ്കില്‍, അവര്‍ സ്പര്‍ശിച്ച ഭക്ഷണവുമായുള്ള സമ്പര്‍ക്കത്തിലൂടെ നിങ്ങള്‍ക്കു മലിനമാകുവാന്‍ കഴിയും.

`വായിക്കുക: മര്‍ക്കൊ. 7:20-23. ഒരു വ്യക്തിയെ മലിനമാക്കുന്നത് എന്താണെന്ന് യേശു പറഞ്ഞു?`

ആഹാരം ഹൃദയത്തിലേക്കു പോകുകയില്ല, എന്നാല്‍ വയറ്റിലേക്കു പോകുകയും അതു പിന്നെ കുടലിലൂടെ പുറത്തുപോകുകയും ചെയ്യും എന്ന് യേശു മര്‍ക്കൊസ് 7:19 ല്‍ പറയുന്നു. എന്നാല്‍ മര്‍ക്കൊ. 7:21-23 വരെ, ഒരു മനുഷ്യന്‍ ആരാകുന്നു എന്നുള്ള കേന്ദ്രമായ ഹൃദയത്തിനകത്തുനിന്ന് വരുന്നു എന്ന് അവന്‍ പറയുന്നു. ദുഷ്ടചിന്തകളില്‍നിന്ന് തുടങ്ങുന്ന തിന്മകളുടെ പട്ടിക താന്‍ അവതരിപ്പിക്കുകയും എന്നാല്‍ തിന്മപ്രവൃത്തികളില്‍ അവസാനിപ്പിക്കുകയും ചെയ്തു.

മര്‍ക്കൊസ് 7:10 ലെ അഞ്ചാമത്തെ കല്പനയെക്കുറിച്ചുള്ള പരാമര്‍ശം തിന്മയുടെ പട്ടികയോടൊപ്പം ഉള്‍പ്പെടുത്തുമ്പോള്‍, 10 കല്പനയിലെ രണ്ടാമത്തെ പട്ടികയിലെ എല്ലാ കല്പനകളും ഉണ്ട്. കൂടാതെ, യേശു വ്യര്‍ത്ഥമായ ആരാധനയെ പരാമര്‍ശിക്കുന്നു, മര്‍ക്കൊ. 7:7 ല്‍ പത്തു കല്പനകളില്‍ ആദ്യ നാലു കല്പനകളുടെ മുഖ്യഭാഗത്തെ ലംഘിക്കുന്നു. അങ്ങനെ, ഈ വേദഭാഗത്തിലുടനീളം യേശു ദൈവത്തിന്‍റെ കല്പനയുടെ പരിരക്ഷകനായി നില്‍ക്കുന്നു.

`നിങ്ങള്‍ക്ക് ശരിയായ വിശ്വാസപ്രമാണം ഉണ്ടായിരിക്കാം, എന്നാല്‍ പൂര്‍ണ്ണമായും അന്തിമമായും നിങ്ങളുടെ ഹൃദയം ആര്‍ക്കാണുള്ളത്?`