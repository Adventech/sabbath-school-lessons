---
title:  കൂടുതല്‍ പഠനത്തിന്
date:   20/09/2024
---

വായിക്കുക: Ellen G. White, “In Pilates Judgment Hall” “Calvary” and “It is Finished” in _The Desire of Ages_, pp. 723-764.

"യേശുവിനെ മോചിപ്പിക്കുവാന്‍ പീലാത്തൊസ് വാഞ്ഛിച്ചു. ഇത് ചെയ്യുവാന്‍ കഴിയുകയില്ലെന്ന് അവര്‍ കണ്ടു. എങ്കിലും തന്‍റെ സ്ഥാനവും മാനവും നിലനിര്‍ത്തുവാന്‍ താന്‍ ആഗ്രഹിച്ചു. തന്‍റെ ഭൗമിക അധികാരം നഷ്ടപ്പെടുന്നതിനെക്കാളും ഒരു നിരപരാധിയായ ജീവനെ യാഗം കഴിക്കുവാന്‍ തീരുമാനിച്ചു. ഇതുപോലെ തത്വങ്ങള്‍ ബലികഴിച്ച് നഷ്ടത്തില്‍നിന്നോ കഷ്ടപ്പാടുകളില്‍നിന്നോ രക്ഷപെടുവാന്‍ ശ്രമിക്കുന്നത് എത്രപേരാണ്. മനസ്സാക്ഷിയും കടമയും ഒരു ദിശയിലേക്കു ചൂണ്ടുന്നു. സ്വയതാല്പര്യം മറ്റൊരു ദിശയിലേക്കും. ഒഴുക്ക് ശക്തമായി തെറ്റായ ദിശയിലേക്കും ദുഷ്ടതയുമായി കൂട്ടുകൂടുന്നവര്‍ തെറ്റിന്‍റെ കൂരിരുളിലേക്കും ഉഴുകിപ്പോകുന്നു. Ellen G. White, _The Desire of Ages_, p. 738.

"ക്രിസ്തു നമ്മുടെ പകരക്കാരനും ജാമ്യക്കാരനുമെന്ന നിലയില്‍ നമ്മുടെ എല്ലാവരുടെയും പാപം തന്‍റെമേല്‍ വഹിച്ചു. ന്യായപ്രമാണത്തിന്‍റെ ശാപത്തില്‍നിന്ന് നമ്മെ രക്ഷിക്കേണ്ടതിന് അവന്‍ അതിക്രമക്കാരോട് കൂടെ എണ്ണപ്പെട്ടു. ആദാമിന്‍റെ വംശത്തില്‍പ്പെട്ട എല്ലാവരുടെയും പാപം അവന്‍റെ ഹൃദയത്തെ ഞെരുക്കിക്കൊണ്ടിരുന്നു. പാപത്തിനെതിരെയുള്ള ദൈവത്തിന്‍റെ കോപവും അധര്‍മ്മം കാരണമുള്ള അവന്‍റെ അസന്തുഷ്ടിയുടെ ഭയങ്കരമായ പ്രകടനവും അവന്‍റെ പുത്രന്‍റെ ആത്മാവിനെ വ്യാകുലതകൊണ്ട് നിറച്ചു. ഇക്കാലമത്രയും വീഴ്ച ഭവിച്ച ലോകത്തോട് യേശു പിതാവിന്‍റെ കരുണയെയും ക്ഷമിക്കുന്ന സ്നേഹത്തെയും കുറിച്ചുള്ള സദ്വര്‍ത്തമാനം പ്രചരിപ്പിച്ചുകൊണ്ടിരുന്നു. പാപികളില്‍ പ്രധാനിക്കുവേണ്ടിയുള്ള രക്ഷയായിരുന്നു യേശുവിന്‍റെ വിഷയം. എന്നാല്‍ ഇപ്പോള്‍ അവന്‍ വഹിച്ച പാപത്തിന്‍റെ ഭയങ്കരമായ ഭാരം കാരണം പിതാവിന്‍റെ ഐക്യത്തിന്‍റെ മുഖം കാണുവാന്‍ കഴിയുന്നില്ല. കഠിന വേദനയുടെ ഈ നിമിഷത്തില്‍ രക്ഷകനില്‍നിന്ന് ദിവ്യമുഖം പിന്‍വാങ്ങിയ ദുഃഖം അവന്‍റെ ഹൃദയത്തെ കുത്തിത്തുളച്ചു. അത് മനുഷ്യന് ഒരിക്കലും പൂര്‍ണ്ണമായി മനസ്സിലാക്കുവാന്‍ കഴിയുകയില്ല. ഈ മാനസികദുഃഖം അതികഠിനമായതുകാരണം അവന്‍റെ ശാരീരിക വേദന കഷ്ടിച്ചുമാത്രം അനുഭവപ്പെട്ടു." പുറം 753

**ചര്‍ച്ചയ്ക്കുള്ള ചോദ്യങ്ങള്‍**

`പകരക്കാരന്‍റെ ദൈവശാസ്ത്രം എലന്‍ ജി. വൈറ്റിനെ സംബന്ധിച്ചിടത്തോളം എത്ര കേന്ദ്രമായിരിക്കുന്നു എന്നു നോക്കുക. (ബൈബിളിനും കൂടെ ഉദാഹരണമായി യെശ. 53) നമ്മുടെ പാപങ്ങള്‍ക്കുള്ള ശിക്ഷ തന്നില്‍തന്നെ നല്‍കിക്കൊണ്ട് പകരം വയ്ക്കുന്നതിന്‍റെയും ക്രിസ്തു മരിക്കുന്നതിന്‍റെയും കേന്ദ്രപങ്കിനെ ഏതെങ്കിലും വിധത്തില്‍ താഴ്ത്തിക്കെട്ടുന്ന ഏതെങ്കിലും ദൈവശാസ്ത്രം വ്യാജമായ ഒന്നാണ്.`

`ഇന്നത്തെ ലോകത്തില്‍ യേശുവിനു പകരം ചോദിക്കുന്നു "ബറബ്ബാസ്" ആരാണ് അല്ലെങ്കില്‍ എന്താണ്?`

`പുറമെ കാണപ്പെടുന്നതനുസരിച്ച് വിധിക്കാതിരിക്കുന്നതിനെക്കുറിച്ച് അരിമഥ്യയിലെ യോസേഫിന്‍റെ കഥ നമ്മെ എന്ത് പഠിപ്പിക്കണം?`

`ദാനീ. 9:24-27 അവലോകനം ചെയ്യുക. നിങ്ങളോട് ചോദിക്കുന്നവര്‍ക്കുവേണ്ടി ഈ വേദഭാഗത്തെ അടിസ്ഥാനമാക്കി ഒരു വേദപഠനം നടത്തുവാന്‍ നിങ്ങള്‍ക്ക് എന്തുകൊണ്ട് കഴിയണം? നിങ്ങള്‍ക്കു കഴിയുമോ?`