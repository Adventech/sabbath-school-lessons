---
title:  അന്ത്യവിശ്രമം കൊള്ളുന്നു
date:   19/09/2024
---

`വായിക്കുക: മര്‍ക്കൊ. 15:42-47. പ്രത്യേകിച്ചും യേശുവിന്‍റെ ശിഷ്യന്മാര്‍ ആരും കാണപ്പെടാതിരുന്നപ്പോള്‍, അരിമഥ്യയിലെ യോസേഫിന്‍റെ ഇടപെടലിന്‍റെ പ്രാധാന്യം എന്തായിരുന്നു?`

ആ എല്ലാ നാടകത്തിനും ശേഷം, കൂടുതല്‍ സാധാരണയായ കാര്യങ്ങള്‍ സംഭവിച്ചു. തുടങ്ങുന്നവരെ സംബന്ധിച്ചിടത്തോളം മരിച്ച മനുഷ്യരെ എല്ലായ്പോഴും അടക്കം ചെയ്യേണ്ടിയിരുന്നു. എന്നാല്‍ തുടര്‍ന്നുണ്ടായവയില്‍ പല വസ്തുതകളും ആത്മീയമായി വളരെ സ്പര്‍ശിക്കുന്നവയും മറ്റുള്ളവ അങ്ങേയറ്റം ചരിത്രപരമായി പ്രധാനപ്പെട്ടവയുമാണ്.

ഈ വേദഭാഗത്ത്, അരിമഥ്യയിലെ യോസേഫ് മര്‍ക്കൊസിന്‍റെ സുവിശേഷത്തില്‍ ആദ്യമായും അവസാനമായും പ്രത്യക്ഷപ്പെടുകയാണ്. താന്‍ സന്‍ഹെദ്രീന്‍ സംഘത്തിലെ മാന്യനായ ഒരു വ്യക്തിയും "നഗരസംബന്ധമായി പ്രമാണിവര്‍ഗ്ഗം" എന്ന് വിളിക്കപ്പെട്ടിരുന്നവരില്‍ ഒരാളുമായിരുന്നു. ധനാഢ്യനും മാന്യനും എന്ന നിലയില്‍ തിരുവെഴുത്തുകള്‍ പറയുന്നപ്രകാരം പീലാത്തൊസിനെ സമീപിക്കുവാനും യേശുവിന്‍റെ ശരീരം ചോദിക്കുവാനും ധൈര്യമുണ്ടാകത്തക്കവിധം ഗവര്‍ണ്ണറോട് അടുപ്പമുണ്ടായിരുന്നു. യേശുവിന്‍റെ ശവസംസ്കാരത്തിന് കൗണ്‍സിലിലെ ഒരംഗം താല്പര്യമെടുത്തു എന്നത് സ്പര്‍ശിക്കുന്ന ഒരു വിശദീകരണം തന്നെയാണ്. ഇതിനിടയില്‍ യേശുവിന്‍റെ വിശ്വസ്തരായ ശിഷ്യന്മാര്‍ ഇതിലെല്ലാം എവിടെയായിരുന്നു?

അങ്ങേയറ്റം പ്രാധാന്യമുള്ള ചരിത്രപരമായ ഒരു വിശദാംശം എന്നത് യേശുവിന്‍റെ മരണം തെളിയിക്കുക എന്നതാണ്. യേശുവിന്‍റെ ശരീരം വിട്ടുകിട്ടുവാനുള്ള യോസേഫിന്‍റെ അപേക്ഷയെക്കുറിച്ച് മര്‍ക്കൊ. 15:43 പറയുന്നു. എന്നാല്‍ യേശു മരിച്ചുകഴിഞ്ഞു എന്ന് പീലാത്തൊസ് കേട്ടപ്പോള്‍ ആശ്ചര്യപ്പെട്ടു (മര്‍ക്കൊ. 15:44). അതുകൊണ്ട് താന്‍ ക്രൂശീകരണത്തിന്‍റെയും തലയിലായിരുന്ന ശതാധിപനെ വിളിച്ചുവരുത്തിയിട്ട് യേശു മരിച്ചു കഴിഞ്ഞുവോ എന്നു ചോദിച്ചു. അത് ശരിതന്നെ എന്ന് ശതാധിപന്‍ ഉറപ്പിച്ചു.

യേശു ക്രൂശില്‍ മരിച്ചില്ല, ബോധക്ഷയം വരുക മാത്രമേ ചെയ്തുള്ളൂ എന്ന അവകാശവാദം പിന്നീടുണ്ടാകുമെന്നുള്ളതുകൊണ്ടാണ് ഇത് പ്രധാന കാരണമായിരുന്നത്. റോമാഗ വര്‍ണ്ണറിനോടുള്ള ശതാധിപന്‍റെ സാക്ഷ്യം അവകാശവാദത്തെ നേരിട്ട് എതിര്‍ക്കുകയാണ്. എന്നിരിക്കിലും കുറ്റവാളികളെ എങ്ങനെ വധിക്കണമെന്ന് റോമാക്കാര്‍ക്ക് അറിയാമായിരുന്നു.

യോസേഫ് ഒരു ശീല വാങ്ങി യേശുവിനെ ശീലയില്‍ ചുറ്റിപ്പൊതിഞ്ഞ്, പാറയില്‍ വെട്ടിയിരുന്ന കല്ലറയില്‍ വച്ചു. കല്ലറയ്ക്കകത്തുകടക്കുവാന്‍ തക്കവിധം ഈ കല്ലറ അത്ര വലുതായിരുന്നു (16:5). യോസേഫിനോടൊപ്പം മഗ്ദലക്കാരത്തിമറിയയും യോസെയുടെ അമ്മ മറിയയും ആ സ്ഥലം നോക്കി കണ്ടു എന്ന് സുവിശേഷ എഴുത്തുകാരന്‍ എഴുതുന്നു. ശലോമയോടൊപ്പം ഈ രണ്ടുപേരും ദൂരെനിന്ന് ക്രൂശീകരണം നിരീക്ഷിച്ചു; യേശുവിനെ സുഗന്ധവര്‍ഗ്ഗം പൂശുന്ന വേല പൂര്‍ത്തിയാക്കാമെന്ന് ചിന്തിച്ചുകൊണ്ട് ഇവര്‍ മൂവരും ഞായറാഴ്ച രാവിലെ കല്ലറയ്ക്കല്‍ എത്തി (16:1).

ഈ മൂന്നു സ്ത്രീകളുടെ പരാമര്‍ശം എന്തിനാണ്? അവര്‍ മര്‍ക്കൊസ് 16 ല്‍ ഒഴിഞ്ഞ കല്ലറയ്ക്കു സാക്ഷ്യം വഹിച്ചു. അങ്ങനെ യേശുവിന്‍റെ പുനരുത്ഥാനത്തിനും പ്രധാന സാക്ഷികളായി.

`യേശുവിനെ കുറ്റംവിധിച്ച സന്‍ഹെദ്രില്‍ അംഗം തന്നെ ഇവിടെ നായകനാകുമ്പോള്‍ യേശുവിന്‍റെ അനുയായികള്‍ പ്രവര്‍ത്തനത്തില്‍ കാണാതെ പോകുന്നത് എത്ര വിരോധാഭാസമാണ്. നിര്‍ണ്ണായകമായ സമയങ്ങളില്‍ നാമും പ്രവര്‍ത്തനത്തില്‍ ഇല്ലാതെ വരുകയില്ല എന്ന് എങ്ങനെ ഉറപ്പുവരുത്താം?`