---
title:  ക്രൂശീകരണം
date:   17/09/2024
---

`വായിക്കുക: മര്‍ക്കൊ. 15:21-38. ഈ വേദഭാഗങ്ങളില്‍ വേദനാജനകമായതും ഭയാനകവുമായ എന്ത് വിരോധാഭാസമാണ് പ്രത്യക്ഷപ്പെടുന്നത്?`

ഈ സമയത്ത്, കഷ്ടാനുഭവവിവരണത്തില്‍, അവന്‍റെ മരണത്തിന്മേല്‍ നിര്‍ബ്ബന്ധം ചെലുത്തുന്ന മനുഷ്യരാല്‍ നിയന്ത്രിക്കപ്പെടുന്ന മൗനമായ ഒരു കുറ്റവാളിയാണ് യേശു. സുവിശേഷത്തിലുടനീളം അവന്‍റെ അറസ്റ്റുവരെ, അവന്‍ പ്രവര്‍ത്തനങ്ങളുടെ അധിപനായിരുന്നു. ഇപ്പോള്‍ അവന്‍റെമേല്‍ പ്രവര്‍ത്തിക്കുന്നു. അവന്‍ ആരോഗ്യമുള്ളതും ചുറ്റിസഞ്ചരിക്കുന്നതുമായ ഒരു ധര്‍മ്മോപദേശകന്‍ ആയിരുന്നു, അവന്‍ ഏറ്റ അടി, ഭക്ഷണത്തിന്‍റെയും ഉറക്കത്തിന്‍റെയും കുറവ്, അവന്‍റെ ക്രൂശ് ഒരു അപരിചിതന്‍ ചുമക്കേണ്ടി വരത്തക്കവിധം അവനെ ക്ഷീണിതനാക്കി.

ക്രൂശില്‍ അവന്‍റെ വസ്ത്രം അഴിച്ചുമാറ്റുകയും ആര്‍ക്കു ലഭിക്കുമെന്ന് അറിയുന്നതിന് ചീട്ടിട്ട പടയാളികളുടെ വകയായിത്തീര്‍ന്നു (സങ്കീ. 22:18 താരതമ്യം ചെയ്യുക). രക്തരഹിതമായ ഒരു വധശിക്ഷാരീതിയായിരുന്നു ക്രൂശീകരണം. പ്രധാനപ്പെട്ട രക്തധമനികളൊന്നും തന്നെ കടന്നുപോകാത്ത ഉള്ളം കയ്യിലൂടെ അടിക്കുന്ന ആണിയാണ് ഒരുവനെ കുരിശില്‍ തൂങ്ങിനില്‍ക്കുവാന്‍ ഇടയാക്കുന്നത് (യോഹ. 20:24-29 മായി താരതമ്യപ്പെടുത്തുക). (എബ്രായഭാഷയിലും ഗ്രീക്കുഭാഷയിലും "കൈ' എന്ന വാക്കിന് രണ്ടു കൈകളും എന്നും കൈത്തണ്ട എന്നും അര്‍ത്ഥമാക്കാം). ക്രൂശീകരണത്തില്‍ ഉള്ളംകൈയ്ക്കുതന്നെ ശരീരത്തിന്‍റെ ഭാരം വഹിക്കുവാന്‍ മതിയായ രൂപഘടന ഇല്ല. കൈത്തണ്ടിന്‍റെ മധ്യത്തിലൂടെ കടന്നുപോകുന്ന മധ്യസ്ഥിതി രക്തക്കുഴലുകള്‍ ആണികള്‍ കാരണം ഞെരിഞ്ഞുപോകുകയും കൈയ്ക്ക് അതികഠിന വേദന ഉണ്ടാകുകയും ചെയ്യുന്നു. ശ്വസനം പ്രയാസമായിരുന്നു. നല്ല ഒരു ശ്വസനം ലഭിക്കുന്നതിന് ക്രൂശീകരിക്കപ്പെടുന്നവര്‍ അവരുടെ ആണി തറച്ച കാലുകള്‍ക്കുനേരെ തള്ളുകയും കൈകള്‍ വളയ്ക്കുകയും വേണം, വീണ്ടും അതികഠിനമായ വേദന ഉണ്ടാക്കിക്കൊണ്ടായിരിക്കും. മരണത്തിന്‍റെ കാരണങ്ങളില്‍ ഒരെണ്ണം തളര്‍ന്ന് ശ്വാസം മുട്ടിയുള്ളതാണ്.

യേശുവിന്‍റെ ക്രൂശീകരണ സമയത്ത് താന്‍ അതിഭയങ്കരമായ പരിഹാസവും അപമാനവും അനുഭവിച്ചു. മര്‍ക്കൊസിന്‍റെ സുവിശേഷത്തിന് ഒരു വെളിപ്പാട്/രഹസ്യരൂപമുണ്ട്. അതില്‍ യേശു സാധാരണയായി താന്‍ ആരാണെന്നതിനെപ്പറ്റി നിശ്ശബ്ദത പാലിക്കുവാന്‍ ആവശ്യപ്പെടുന്നു. തല്‍ഫലമായി, "കര്‍ത്താവ്", "ദൈവത്തിന്‍റെ പുത്രന്‍", "ക്രിസ്തു" എന്നിങ്ങനെയുള്ള ക്രിസ്തുശാസ്ത്രപരമായ പേരുകള്‍ പലപ്പോഴും വിവരണത്തില്‍ പ്രത്യക്ഷപ്പെടുന്നില്ല.

ഈ ഘടകം ക്രൂശില്‍ മാറുന്നു. അവനെ മറച്ചുവയ്ക്കുവാന്‍ കഴിയുകയില്ല. യേശുവിനെ പരിഹസിക്കുന്നതിനുവേണ്ടി മതനേതാക്കളാണ് ഈ പദങ്ങള്‍ ഉപയോഗിക്കുന്നത് എന്നത് വിരോധാഭാസമാണ്. ഈ മനുഷ്യര്‍ അവരെത്തന്നെ കുറ്റം വിധിക്കുന്നത് എങ്ങനെയെന്ന് നോക്കുക!

പരിഹസിച്ചതിലുള്ള പ്രസ്താവനകളില്‍ ഒരെണ്ണം മുന്തിനില്‍ക്കുന്നു. ഇത് മര്‍ക്കൊ. 15:31 ലാണ്. അവിടെ ഇങ്ങനെ പറയുന്നു: "അവന്‍ മറ്റുള്ളവരെ രക്ഷിച്ചു, അവനെത്തന്നെ രക്ഷിപ്പാന്‍ കഴിയുന്നില്ല." ക്രൂശിലെ അവന്‍റെ നിസ്സഹായതയെക്കുറിച്ചുള്ള അവരുടെ അഭിപ്രായം ഉണ്ടാക്കുന്നതിന് അവന്‍ മറ്റുള്ളവരെ സഹായിച്ചു എന്നു പറയുന്നു. ("രക്ഷിക്കുക", "സൗഖ്യമാക്കുക", "മോചിപ്പിക്കുക" എന്നിങ്ങനെ ഗ്രീക്കിലെ ക്രിയാപദം അര്‍ത്ഥമാക്കുവാന്‍ കഴിയും. അങ്ങനെ, വൈരുദ്ധ്യത്തോടുകൂടി അവന്‍ രക്ഷകനാണെന്ന് അവര്‍ സമ്മതിക്കുന്നു. അവനെത്തന്നെ അവന് രക്ഷിപ്പാന്‍ കഴിയാത്തതും അവന്‍ ചെയ്യാത്തതുമായതിന്‍റെ കാരണം, ക്രൂശില്‍ അവന്‍ മറ്റുള്ളവരെ രക്ഷിക്കുകയായിരുന്നു.

`യോഹ. 1:1-3 വരെ വായിച്ചിട്ട്, ഇവിടെ മര്‍ക്കൊസില്‍ ക്രൂശിക്കപ്പെടുന്ന അതേ യേശുവിനെക്കുറിച്ചുള്ള വേദഭാഗത്തെപ്പറ്റി ചിന്തിക്കുക. ക്രിസ്തുവിന്‍റെ മരണം നമ്മെ സംബന്ധിച്ചിടത്തോളം എന്താണ് അര്‍ത്ഥമാക്കുന്നത് എന്നതിനെ ചുറ്റിപ്പറ്റി നാം എങ്ങനെ നമ്മുടെ മനസ്സിനെ ചുറ്റിപ്പിടിക്കുന്നു?`