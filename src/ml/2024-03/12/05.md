---
title:  ദൈവം ഉപേക്ഷിച്ചു
date:   18/09/2024
---

`വായിക്കുക: മര്‍ക്കൊ. 15:33-41. മര്‍ക്കൊസിലെ യേശു പറഞ്ഞ വാക്കുകള്‍ എന്തെല്ലാമാണ്? ആത്യന്തികമായി ക്രിസ്തുവിന്‍റെ മരണം നമുക്കെല്ലാവര്‍ക്കും എന്ത് അര്‍ത്ഥമാക്കുന്നു?`

ആത്മീയമായും ശാരീരികമായും മര്‍ക്കൊസിന്‍റെ സുവിശേഷം ക്രൂശിനെ വളരെ ഇരുണ്ട ഒരു സ്ഥലമായി അവതരിപ്പിക്കുന്നു. ആ വെള്ളിയാഴ്ച ഉച്ച മുതല്‍ മൂന്നു മണി വരെ ഒരു അസാധാരണ അന്ധകാരം ക്രൂശിന്മേല്‍ ഇറങ്ങി. "ആറാം മണി നേരമായപ്പോള്‍ ഒമ്പതാം മണി നേരത്തോളം ദേശത്ത് എല്ലാം ഇരുട്ടുണ്ടായി" (മര്‍ക്കൊ. 15:33).

ക്രൂശിലെ യേശുവിന്‍റെ വാക്കുകളെ "കൈവിട്ട നിലയുടെ കരച്ചില്‍" എന്നു വിളിക്കുന്നു. കാരണം അവന്‍ പ്രര്‍ത്ഥിക്കുമ്പോള്‍, ദൈവത്തോട് കരഞ്ഞുകൊണ്ട്, അവനെ കൈവിട്ടതെന്ത് എന്നു ചോദിക്കുന്നു. അവന്‍ സങ്കീര്‍ത്തനം 22:1 ല്‍ നിന്ന് ഉദ്ധരിക്കുന്നു. യേശുവിന്‍റെ മരണത്തില്‍ തിരുവെഴുത്തുകള്‍ നിറവേറി എന്ന് സൂചിപ്പിക്കുന്ന സങ്കീര്‍ത്തനത്തിലെ മറ്റു പരാമര്‍ശങ്ങള്‍ മര്‍ക്കൊ. 15:24,29 എന്നീ വാക്യങ്ങളില്‍ കാണുന്നു. മനുഷ്യന്‍റെ ദുഷ്ട ഗൂഢാലോചനയില്‍പോലും ദൈവഹിതം നിറവേറുന്നു.

യേശുവിന്‍റെ ക്രൂശില്‍നിന്നുള്ള വാക്കുകള്‍ പരിഭാഷയോടൊപ്പം അരാമ്യഭാഷയില്‍ രേഖപ്പെടുത്തിയിരിക്കുന്നു. "എന്‍റെ ദൈവമേ, എന്‍റെ ദൈവമേ" എന്ന് അര്‍ത്ഥം വരുന്ന എലോഹി, എലോഹി (അരാമ്യഭാഷയിലെ എലാഹി (elahi) യുടെ ഒരു ലിപ്യന്തരണം). യേശു ഏലീയാവിനെ വിളിക്കുന്നു എന്നവിധം യേശു വിളിക്കുന്നത് കേള്‍ക്കുവാന്‍ എളുപ്പമാണ്. (അരാമ്യഭാഷയില്‍ ഏലിയാ (Eliyyah) അതിന്‍റെ അര്‍ത്ഥം "എന്‍റെ ദൈവം യഹ്വെ (YHWH) ആണ്. കൂടെ നില്‍ക്കുന്ന ചിലര്‍ ഉണ്ടാക്കുന്ന ഒരു തെറ്റാണിത്.

മര്‍ക്കൊസ് 1:9-11 ല്‍ യേശുവിന്‍റെ സ്നാനത്തിന് സമാന്തരമായി ഈ ഭാഗത്തെ ശ്രദ്ധേയമാക്കുന്നത് എന്താണ്?

| സ്നാനം മര്‍ക്കൊസ് 1:9-11 | ക്രൂശ്: മര്‍ക്കൊസ് 15:34-39 |
| --- | --- |
| യോഹന്നാന്‍ യേശുവിനെ സ്നാനപ്പെടുത്തുന്നു | യേശുവിന്‍റെ സ്നാനം (മര്‍ക്കൊ. 10:38 മായി താരതമ്യപ്പെടുത്തുക) |
| യോഹന്നാന്‍ (ഏലീയാവ് രൂപം; മര്‍ക്കൊസ് 9:11-13) | ഏലീയാവിനെ വിളിക്കുന്നു |
| ആകാശം പിളരുന്നു | തിരശ്ശീല ചീന്തിപ്പോയി |
| ആത്മാവ് | യേശു മരിച്ചു |
| ദൈവത്തിന്‍റെ ശബ്ദം "പ്രിയപുത്രന്‍" | ദൈവത്തിന്‍റെ പുത്രന്‍ എന്ന് ശതാധിപന്‍ പറഞ്ഞു |

ദാനീയേല്‍ 9:24-27 വരെ പ്രവചിക്കപ്പെട്ടിരിക്കുന്നതുപോലെ, മര്‍ക്കൊസ് 1 ലെ യേശുവിന്‍റെ സ്നാനം അവന്‍റെ ശുശ്രൂഷയുടെ ആരംഭം ആയിരുന്നതുപോലെ മര്‍ക്കൊസ് 15-ാം അദ്ധ്യായത്തില്‍ രേഖപ്പെടുത്തിയിരിക്കുന്നതുപോലെ, ക്രൂശില്‍ സംഭവിക്കുന്നത് അനേകര്‍ക്കുവേണ്ടി മറുവിലയായി മരിക്കുമ്പോള്‍ അത് അവന്‍റെ ശുശ്രൂഷയുടെ പര്യവസാനം അല്ലെങ്കില്‍ ലക്ഷ്യമാണ് (മര്‍ക്കൊ. 10:45). യേശുവിന്‍റെ ക്രൂശിലെ മരണം ദാനീയേല്‍ 9:24-27 വരെയുള്ള പ്രവചനത്തിന്‍റെ ഭാഗം നിറവേറ്റുകയും കൂടിയാണ്. ദൈവാലയത്തിലെ തിരശ്ശീല രണ്ടായി ചീന്തിപ്പോയത് (മര്‍ക്കൊ. 15:38) മാതൃക നിഴലിനെ എതിരിടുന്നതുപോലെ, യാഗവ്യവസ്ഥിതിയുടെ നിറവേറലിനെ സൂചിപ്പിക്കുകയും രക്ഷാചരിത്രത്തിന്‍റെ ഒരു പുതിയ മുഖം ആരംഭിക്കുകയും ചെയ്യുന്നു.

`മാനവചരിത്രത്തിന്‍റെ തിന്മ നിറഞ്ഞ നിഗൂഢപദ്ധതികള്‍ ഉണ്ടായിരുന്നിട്ടും ദൈവത്തിന്‍റെ ഉദ്ദേശ്യങ്ങള്‍ നിറവേറപ്പെട്ടു. നമുക്കുചുറ്റും സംഭവിക്കുന്നത് എന്തൊക്കെയായിരുന്നാലും നമുക്ക് എപ്പോഴും ദൈവത്തില്‍ ആശ്രയിക്കുവാന്‍ കഴിയുകയും ആത്യന്തികമായി അവന്‍റെ നന്മ ജയിക്കും എന്ന് അറിയുവാന്‍ കഴിയുകയും ചെയ്യും എന്ന് പഠിക്കുന്നതിന് എന്തുകൊണ്ട് ഇത് സഹായിക്കണം?`