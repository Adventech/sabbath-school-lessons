---
title:  യെഹൂദന്മാരുടെ രാജാവേ, ജയ!
date:   16/09/2024
---

`വായിക്കുക: മര്‍ക്കൊ. 15:15-20 പടയാളികള്‍ യേശുവിനോട് ചെയ്തത് എന്താണ് അതിന്‍റെ പ്രാധാന്യം എന്താണ്?`

വധശിക്ഷയ്ക്കായി തടവുകാരെ തയ്യാറാക്കുന്നതിന് റോമാക്കാര്‍ കഠിനമായ മര്‍ദ്ദനം ഉപയോഗിച്ചിരുന്നു. അവന്‍റെ വസ്ത്രം ഉരിഞ്ഞ്, ഒരു തൂണില്‍ കെട്ടി, തോല്‍കൊണ്ടുള്ള ചാട്ടകൊണ്ട് അടിച്ചു. ചാട്ടവാറിന്‍റെ അറ്റത്ത് എല്ല്, ചില്ല്, കല്ല്, ആണി എന്നിവ കെട്ടിയിരിക്കും.

ചാട്ടകൊണ്ട് അടിച്ചതിനുശേഷം, വധശിക്ഷയ്ക്കു ചുമതലപ്പെട്ട പടയാളികള്‍ രക്താംബരം ധരിപ്പിച്ച്, തലില്‍ ഒരു മുള്‍ക്കിരീടം വച്ച് യെഹൂദന്മാരുടെ രാജാവ് എന്ന വിധം പരിഹസിച്ച് അപമാനിച്ചു. ബറ്റാലിയന്‍ എന്നു വിളിക്കുന്ന സേനാവിഭാഗം ഇക്കാര്യത്തില്‍ അതില്‍ 200 മുതല്‍ 600 വരെ പുരുഷന്മാര്‍ ഉണ്ടായിരുന്നു.

യേശു വാസ്തവത്തില്‍ രാജാവായിരുന്നതുകാരണം ഈ ദൃശ്യത്തിലെ വിരോധാഭാസം വായിക്കുന്നവന് തെളിവാണ്. പടയാളികളുടെ പരിഹാസവാക്കുകള്‍ ഈ സത്യം വിളിച്ചറിയിക്കുന്നു. കൈസരേ, രാജാധിരാജന്‍ എന്നു വിളിക്കുന്ന വാക്കുകള്‍ പടയാളികളുടെ പ്രവൃത്തി എങ്ങനെ ഒരു ഹാസ്യാനുകരണമായി അങ്ങനെ അവിടെ രാജാവിനോട് അചഞ്ചലമായ ഒരു താരതമ്യം ഉണ്ടായിരുന്നു.

കോല്‍ കൊണ്ടുള്ള തലക്കടി, അവന്‍റെമേല്‍ തുപ്പിയത്, പരിഹാസരീതിയിലുള്ള വണക്കം ഇവയെല്ലാം പടയാളികള്‍ യേശുവിനെ പരിഹസിച്ച പടയാളികളുടെ പ്രവര്‍ത്തനങ്ങളായിരുന്നു. ഈ മൂന്നു പ്രവൃത്തികളും ഗ്രീക്കില്‍ പ്രകടമാക്കിയിരിക്കുന്നത് അപൂര്‍ണ്ണമായ ക്രിയാപദങ്ങളുടെ കാലഭേദങ്ങളായിട്ടാണ്. ഈ രംഗത്തില്‍, ഈ ക്രിയാപദത്തിന് ആവര്‍ത്തകമായ പ്രവൃത്തിയുടെ ആശയമുണ്ട്. അങ്ങനെ, അവര്‍ അവനെ അടിച്ചുകൊണ്ടേയിരിക്കുകയും അവന്‍റെ മേല്‍ തുപ്പിക്കൊണ്ടേയിരിക്കുകയും അവനെ വണങ്ങിക്കൊണ്ട് അവന്‍റെ മുമ്പില്‍ മുട്ടിന്മേല്‍ നില്‍ക്കുകയും ചെയ്തു. ഇവയ്ക്കൊന്നിനും പ്രതികരിക്കാതെ യേശു ഇവയെല്ലാം മൗനമായി ഏറ്റു.

ക്രൂശീകരണത്താലുള്ള റോമിന്‍റെ വധശിക്ഷയില്‍ കുറ്റം ചുമത്തപ്പെട്ട വ്യക്തിതന്നെ നഗ്നനായി കുരിശു ചുമന്നുകൊണ്ട് വധസ്ഥലത്തേക്കു പോകണം എന്നതായിരുന്നു രീതി. ഈ രീതി, വീണ്ടും ആ വ്യക്തിയെ സമൂഹത്തിനുമുമ്പില്‍ പൂര്‍ണ്ണമായും അപമാനിക്കുന്നതിനും ലജ്ജിപ്പിക്കുന്നതിനും വേണ്ടിയായിരുന്നു.

എന്നാല്‍ പൊതുവിലുള്ള നഗ്നത യെഹൂദന്മാര്‍ വെറുത്തിരുന്നു. അവര്‍ രക്താംബരം മാറ്റിയിട്ട് സ്വന്തവസ്ത്രം ധരിപ്പിച്ച് കൊണ്ടുപോയി എന്ന് മര്‍ക്കൊ. 15:20 സൂചിപ്പിക്കുന്നു. അങ്ങനെ ആ സമയത്തും ആ സ്ഥലത്തും റോമാക്കാര്‍ യെഹൂദന്മാര്‍ക്കു കൊടുത്ത ഇളവുപോലെ ഇത് പ്രത്യക്ഷപ്പെടുന്നു.

ഇവിടെയുള്ള എല്ലാ വൈരുദ്ധ്യങ്ങളെയും കുറിച്ചു ചിന്തിക്കുക: അവര്‍ യേശുവിനെ രാജാവെന്ന വിധം കുമ്പിടുകയും ആദരിക്കുകയും ചെയ്തു. യേശു യഥാര്‍ത്ഥത്തില്‍ രാജാവായിരുന്നിട്ടും യെഹൂദന്മാരുടെ മാത്രമല്ല, അവരുടെ രാജാവായിരുന്നിട്ടും എല്ലാവരും പരിഹസിച്ചു.

`ഈ മനുഷ്യര്‍ എന്തു ചെയ്യുന്നതിനെപ്പറ്റി അവര്‍ക്കുതന്നെ ഒരു ആശയമില്ലായിരുന്നു. ന്യായവിധി ദിവസത്തില്‍ അവരുടെ അറിവില്ലായ്മ അവരെ ന്യായീകരിക്കാത്തത് എന്തുകൊണ്ട്?`