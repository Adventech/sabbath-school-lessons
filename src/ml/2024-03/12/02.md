---
title:  "നീ യെഹൂദന്മാരുടെ രാജാവോ?"
date:   15/09/2024
---

`വായിക്കുക: മര്‍ക്കൊ. 15:1-15. എന്ത് തരത്തിലുള്ള വിപരീതാര്‍ത്ഥപ്രയോഗ സാഹചര്യങ്ങളാണ് ഇവിടെ ഉണ്ടായത്?`

എ.ഡി. 26-36 വരെ പീലാത്തൊസ് യെഹൂദ്യയിലെ നാടുവാഴി ആയിരുന്നു. ദയയുള്ള ഒരു നേതാവല്ലായിരുന്നു പീലാത്തൊസ്. തന്‍റെ അനേക പ്രവൃത്തികളും ദേശവാസികളുടെയിടയില്‍ സംഭ്രാന്തി പരത്തിയിരുന്നു (ലൂക്കൊസ് 13:1 മായി താരതമ്യപ്പെടുത്തുക). യേശുവിന്‍റെ യെഹൂദ വിചാരണ ദൈവദൂഷണത്തിന്‍റെ പേരില്‍ യേശുവിനെ ഒരു വധശിക്ഷയിലേക്കു നയിച്ചു. പല കാര്യങ്ങളിലും റോമന്‍ ഭരണത്തിന്‍കീഴില്‍ യെഹൂദന്മാര്‍ക്ക് വധശിക്ഷ നടപ്പിലാക്കുവാന്‍ കഴിയുമായിരുന്നില്ല. അതുകൊണ്ട് ശിക്ഷ വിധിക്കുന്നതിന് യേശുവിനെ പീലാത്തൊസിന്‍റെ അടുക്കലേക്കു കൊണ്ടുവന്നു.

യേശുവിനെതിരെയുള്ള കുറ്റം പീലാത്തൊസിന്‍റെ മുമ്പില്‍ പരാമര്‍ശിച്ചില്ല. എന്നാല്‍ "നീ യെഹൂദന്മാരുടെ രാജാവോ എന്ന പീലാത്തൊസിന്‍റെ ചോദ്യത്തെ അടിസ്ഥാനമാക്കി അവനെതിരേ ഉന്നയിച്ച തെറ്റ് തിട്ടപ്പെടുത്തുവാന്‍ സാധിക്കും (മര്‍ക്കൊ. 12:2). പഴയ നിയമകാലത്ത്, യിസ്രായേല്‍ അവളുടെ രാജാവിനെ അഭിഷേകം ചെയ്തു; അതുകൊണ്ട്, മശീഹ (അഭിഷിക്തനായവന്‍) എന്ന പദത്തെ ഒരു രാജാവെന്നവിധം വണക്കം അവകാശപ്പെടുന്നതിലേക്ക് എങ്ങനെ കെട്ടിപ്പിണയുമെന്നത് കാണുവാന്‍ പ്രയാസമില്ല. അതും രാജാവുമായുള്ള മത്സരത്തില്‍. അങ്ങനെ സന്‍ഹെദ്രീനു മുമ്പില്‍ കൊണ്ടുവന്ന ആരോപണം ദൈവദൂഷണവും ഗവര്‍ണ്ണറുടെ മുമ്പില്‍ കൊണ്ടുവന്നത് മരണശിക്ഷയിലേക്കു നയിക്കുവാന്‍ മതിയായ രാജ്യദ്രോഹക്കുറ്റവുമായിരുന്നു.

യേശു മശീഹയും യെഹൂദന്മാരുടെ രാജാവും ആയിരുന്നു എന്നതായിരുന്നു വിരോധാഭാസം. ദൈവദൂഷണത്തിനും രാജ്യദ്രോഹക്കുറ്റത്തിനുമുള്ള അവന്‍റെ കുറ്റം തെറ്റിദ്ധരിക്കപ്പെട്ടതായിരുന്നു; അതിനു പകരം യേശുവിന് വണക്കവും ആരാധനയും സ്വീകരിക്കാമായിരുന്നു. എന്നിരുന്നാലും, അപ്പോഴും യേശു ഒരു രാജാവെന്നപോലെ പ്രവര്‍ത്തിക്കുകയായിരുന്നു. "ഞാന്‍ ആകുന്നു" എന്ന് (മര്‍ക്കൊ. 15:2) പീലാത്തൊസിനു കൊടുത്ത മറുപടി അഭിപ്രായം പറയാത്തത് ആയിരുന്നു. ആസ്ഥാനപ്പേര് അവന്‍ തള്ളിക്കളയുകയോ ഉറപ്പിക്കുകയോ ചെയ്തില്ല. ആ പ്രതികരണം അവനാണ് രാജാവ് എന്ന് നിര്‍ദ്ദേശിച്ചേക്കാം. എന്നാല്‍ അതൊരു പ്രത്യേക ശൈലിയിലാണ് (യോഹ. 18:33-38 മായി താരതമ്യപ്പെടുത്തുക).

മര്‍ക്കൊസ് 15:6 പെസഹയുടെ സമയത്ത് ഒരു കുറ്റവാളിയെ വെറുതെ വിടുന്ന ഒരു പതിവിനെ പരിചയപ്പെടുത്തുന്നു. മര്‍ക്കൊ. 15:9 ല്‍ "യെഹൂദന്മാരുടെ രാജാവിനെ വിട്ടുകിട്ടണമോ" താന്‍ വൈരുദ്ധ്യത്തോടെ ഉദ്ദേശിച്ചുകൊണ്ടുള്ളത് ആയേക്കാമെങ്കിലും ഈ വിരോധാഭാസം അവനെതിരേ പ്രവര്‍ത്തിച്ചു.

മര്‍ക്കൊ. 15:9,10 വാക്യങ്ങള്‍ കാഴ്ചയാലും അഗോചരമായുമുള്ള ഒരു പഠനമാണ്. അസൂയകാരണം മതനേതാക്കള്‍ യേശുവിനെതിരേ തിരിഞ്ഞു എന്ന് പീലാത്തൊസ് നിരീക്ഷിച്ചു, എന്നാല്‍ പുരുഷാരത്തോട് ചോദിച്ചതിലൂടെ മതനേതാക്കളുടെ കരങ്ങളില്‍ താന്‍ കളിക്കുകയായിരുന്നു. അവര്‍ പുരുഷാരത്തെ ഇളക്കിവിടുകയും അവര്‍ യേശുവിനെ ക്രൂശിക്കുവാന്‍ ആവശ്യപ്പെടുകയും ചെയ്തു. പീലാത്തൊസ് ഭയന്ന് പിന്മാറി. പ്രത്യേകിച്ച് നിരപരാധി എന്ന് പരിഗണിക്കപ്പെട്ടവന്‍റെ ക്രൂശുമരണം അതിഭയാനകമായിരുന്നു. യേശു ക്രൂശിക്കപ്പെടണം എന്ന് മതനേതാക്കള്‍ ആവശ്യപ്പെട്ട സമയം, മശീഹയെ വിടണം എന്ന് ജാതീയ ഗവര്‍ണര്‍ ആവശ്യപ്പെടുന്നത് എത്ര വേദനാജനകമായ വിരോധാഭാസമാണ്!

`ആള്‍ക്കൂട്ടത്തെ പിന്തുടരുന്നതില്‍നിന്ന് നിങ്ങളെ തടയുന്നത് എന്താണ് അങ്ങനെ ചെയ്യുവാനുള്ള സമ്മര്‍ദ്ദം അത്ര വലുതായിരിക്കുമ്പോള്‍?`