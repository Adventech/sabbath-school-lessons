---
title:  'കുത്തിത്തിരുകുന്ന കഥ: ഭാഗം 1 (Sandwich Story)'
date:   17/07/2024
---

`വായിക്കുക: മര്‍ക്കൊ. 3:20-35. ഈ വേദഭാഗത്ത് കോര്‍ത്തിണക്കിയിരിക്കുന്ന രണ്ട് കഥകള്‍ തമ്മില്‍ എന്തു ബന്ധമാണ് നിങ്ങള്‍ കാണുന്നത്?`

ഒരു കഥ ആരംഭിക്കുകയും പിന്നീട് മറ്റൊരു കഥ ഇടയ്ക്കു കയറുകയും ആദ്യത്തെ കഥ പിന്നീട് പൂര്‍ണ്ണമാകുകയും ചെയ്യുന്ന ഈ വേദഭാഗം മര്‍ക്കൊസിലെ ആദ്യത്തെ "കുത്തിത്തിരുകുന്ന കഥ"യാണ്.

യേശുവിന്‍റെ ചാര്‍ച്ചക്കാര്‍ അവന്‍റെ മനസ്സ് വിട്ടുപോയി എന്നു കരുതി അവനെ ഏറ്റെടുക്കുവാന്‍ പുറപ്പെടുന്നതാണ് പുറംകഥ (മര്‍ക്കൊ. 3:21). യേശു ഭൂതങ്ങളുമായി ഗൂഢാലോചനയിലായിരിക്കുന്നു എന്ന ആരോപണം യെരൂശലേമില്‍നിന്നുമുള്ള ശാസ്ത്രിമാര്‍ ഉന്നയിക്കുന്നതാണ് ഉള്ളിലെ കഥ (മര്‍ക്കൊസ് 3:22-30 വരെയുള്ള വേദഭാഗത്ത് കാണപ്പെടുന്ന ഉള്ളിലെ കഥയാണ് ഇന്നത്തെ പഠനം).

യേശുവിന്‍റെ സൗഖ്യമാക്കുന്ന ശക്തി ഭൂതത്തില്‍നിന്ന് വരുന്നു എന്ന ആരോപണം ശാസ്ത്രിമാര്‍ കൊണ്ടുവരുന്നത് മര്‍ക്കൊ. 3:22 ല്‍ കാണുന്നു. "സാത്താന് എങ്ങനെയാണ് സാത്താനെ പുറത്താക്കുവാന്‍ കഴിയുന്നത്" എന്ന എല്ലാറ്റിനുമുപരിയായ ഒരു ചോദ്യം ചോദിച്ചുകൊണ്ട് യേശു ആദ്യം പ്രതികരിച്ചു. സാത്താന്‍ തന്നെ തനിക്കെതിരെ പ്രവര്‍ത്തിക്കുന്നു എന്നതില്‍ ഒരര്‍ത്ഥവുമില്ല. ഒരു രാജ്യം അതില്‍ തന്നെ ഛിദ്രിക്കുന്നതിനെക്കുറിച്ചും ഒരു വീട് അതില്‍തന്നെ ഛിദ്രിക്കുന്നതിനെക്കുറിച്ചും സാത്താന്‍ തന്നോടുതന്നെ ഛിദ്രിക്കുന്നതിനെക്കുറിച്ചും പറഞ്ഞിട്ട് അവരുടെ വിജയത്തിന് അങ്ങനെയുള്ള ഛിദ്രിപ്പുകള്‍ എത്ര ബുദ്ധിശൂന്യതയാണെന്ന് കാണിക്കുന്നു. എന്നാല്‍ കര്‍ത്താവ് പ്രസ്താവന മറിച്ചിട്ട് അവന്‍റ വീട് കൊള്ളയടിക്കുവാന്‍ ശക്തനായ ഒരാളെ പിടിച്ചുകെട്ടുന്നതിനെക്കുറിച്ച് സംസാരിക്കുന്നു. ഈ അവസാനത്തെ ഉദാഹരണത്തില്‍, സാത്താന്‍റെ വീട്ടില്‍ പ്രവേശിച്ച് അവന്‍ അടിമകളാക്കിയിരിക്കുന്നവരെ സ്വതന്ത്രരാക്കുന്നതിന് അന്ധകാരപ്രഭുവിനെ പിടിച്ചുകെട്ടുന്ന ഒരു കള്ളനാണ് യേശു.

`വായിക്കുക: മര്‍ക്കൊസ് 3:28-30. എന്താണ് ക്ഷമിക്കപ്പെടാത്ത പാപം. ഇത് അര്‍ത്ഥമാക്കുന്നത് എന്താണ്?`

ആത്മാവിന്‍റെ പ്രവര്‍ത്തനത്തെ ദുരാത്മാവിന്‍റെ പ്രവര്‍ത്തനമെന്ന് വിളിക്കുന്ന പരിശുദ്ധാത്മാവിനെതിരെയുള്ള പാപമാണ് ക്ഷമിക്കപ്പെടാത്ത പാപം (മര്‍ക്കൊ. 3:30). മര്‍ക്കൊസ് 3:28,29 എന്നീ വാക്യങ്ങളില്‍ യേശു ഈ പ്രസ്താവന നടത്തുവാനുള്ള കാരണം, അവന് യഥാര്‍ത്ഥത്തില്‍ പരിശുദ്ധാത്മാവ് ഉള്ളപ്പോള്‍ അവനൊരു അശുദ്ധാത്മാവ് ഉണ്ടെന്ന് ശാസ്ത്രിമാര്‍ പറഞ്ഞതുകൊണ്ടാണ്. പരിശുദ്ധാത്മാവിന്‍റെ പ്രവര്‍ത്തനത്തെ ദുരാത്മാവിന്‍റെ പ്രവര്‍ത്തനമെന്ന് നിങ്ങള്‍ വിളിക്കുകയാണെങ്കില്‍, നിങ്ങള്‍ പരിശുദ്ധാത്മാവിന് ചെവികൊടുക്കുകയില്ല, കാരണം ആരും തന്നെ അവരുടെ ശരിയായ മനസ്സില്‍ ദുരാത്മാവിന്‍റെ നടത്തിപ്പ് പിന്‍പറ്റണമെന്ന് ആഗ്രഹിക്കുകയില്ല.

`നിങ്ങള്‍ "ക്ഷമിക്കപ്പെടാത്ത പാപം" ചെയ്തിട്ടുണ്ടായിരിക്കും എന്ന ഭയം നിങ്ങള്‍ അത് ചെയ്തിട്ടില്ല എന്നു വെളിപ്പെടുത്തുന്നത് എന്തുകൊണ്ട്? നിങ്ങള്‍ ചെയ്തിട്ടില്ല എന്ന ഭയംതന്നെ തെളിവായിരിക്കുന്നത് എന്തുകൊണ്ട്?`