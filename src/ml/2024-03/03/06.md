---
title:  'കുത്തിത്തിരുകുന്ന കഥ: ഭാഗം 2'
date:   18/07/2024
---

`വായിക്കുക: മര്‍ക്കൊ. 3:20,21. എന്ത് അനുഭവമാണ് യേശുവിന്‍റെ കുടുംബം അവനെ മനസ്സില്‍നിന്ന് അകറ്റുവാന്‍ പ്രേരിപ്പിച്ചത്?`

മാനസിക അസ്ഥിരതയുടെ ഒരു ആരോപണം വളരെ ഗുരുതരമാണ്. സാധാരണയായി ഇത് ഒരു വ്യക്തി തന്‍റെ സ്വന്തം സുരക്ഷയ്ക്കു ഭീഷണിയായ അനുഭവങ്ങളില്‍ നിന്നാണ് ഉണ്ടാകുന്നത്. ഭക്ഷിക്കുവാന്‍ സമയം കണ്ടെത്താതെ താന്‍ വളരെ തിരക്കുള്ളവന്‍ ആയിരുന്നതുകാരണം യേശുവിന്‍റെ കുടുംബത്തിന് ആ വിധത്തില്‍ അവനെക്കുറിച്ച് തോന്നി. അവന്‍ അവന്‍റെ ചുമതല എടുക്കുവാന്‍ പോയി, അവിടെയാണ് സാന്‍റ്വിച്ചിന്‍റെ പുറംകഥ തകരുന്നത്, ശാസ്ത്രിമാര്‍ സാത്താനുമായി കൂട്ടുകൂടി യേശുവിനെ കുറ്റപ്പെടുത്തുന്നതിനെക്കുറിച്ചുള്ള ആന്തരിക കഥ തടസ്സപ്പെടുത്തി.

ഈ സാന്‍റ്വിച്ച് കഥയിലെ പുറംകഥകളും ആന്തരിക കഥകളും തമ്മില്‍ ഒരു വിചിത്രമായ സമാന്തരത നിലനില്‍ക്കുന്നു. യേശുവിന്‍റെ സ്വന്തം കുടുംബത്തിന് അവനെക്കുറിച്ച് ശാസ്ത്രിമാരുടേതിന് സമാന്തരമായ ഒരു വീക്ഷണം ഉള്ളതുപോലെ തോന്നി. അവന്‍ അമിതാവേശമുള്ളവനാണെന്ന് കുടുംബം പറയുന്നു.

`വായിക്കുക: മര്‍ക്കൊ. 3:31-35. യേശുവിന്‍റെ കുടുംബത്തിന് ആവശ്യമായിരുന്നത് എന്താണ്, അവന്‍ എങ്ങനെ പ്രതികരിച്ചു?`

ഈ രംഗം വിചിത്രമായതുപോലെ തോന്നുന്നു. നിങ്ങളുടെ മാതാവോ കുടുംബത്തിലെ മറ്റ് അംഗങ്ങളോ നിങ്ങളെ കാണുവാന്‍ വന്നാല്‍, നിങ്ങള്‍ അവരെ കണ്ടുമുട്ടേണ്ടതല്ലയോ? ആ സമയത്ത് യേശുവിന്‍റെ കുടുംബം ദൈവഹിതവുമായി യോജിപ്പിലല്ലായിരുന്നു എന്നതായിരുന്നു പ്രശ്നം. ആ സത്യം യേശു മനസ്സിലാക്കുകയും ഈ ഭാഗത്ത് കുടുംബത്തെ പുനഃവ്യാഖ്യാനം ചെയ്യുകയും ചെയ്തു. ദൈവഹിതം ചെയ്യുന്നവരാണ് അവന്‍റെ സഹോദരനും സഹോദരിയും അമ്മയും. അവന്‍ ദൈവപുത്രനാണ്. ദൈവഹിതവുമായി അണിനിരക്കുന്നവര്‍ അവന്‍റെ കുടുംബമായിത്തീരും.

മാര്‍ക്കൊസിന്‍റെ ഈ സാന്‍റ്വിച്ച് കഥയിലെ രണ്ട് കഥകളിലും ആഴമേറിയ വിരോധാഭാസം ഒരുമിച്ച് ഉള്‍പ്പെടുന്നു. അതില്‍തന്നെ ഛിദ്രിച്ചു നില്‍ക്കുന്ന കുടുംബത്തിന് നിലനില്‍ക്കുവാന്‍ കഴിയുകയില്ല എന്ന് ആന്തരിക കഥയില്‍ പറയുന്നു. ഒറ്റനോട്ടത്തില്‍, യേശുവിന്‍റെ സ്വന്തം വീട്ടില്‍ അവന്‍റെ കുടുംബം തന്നെ ഛിദ്രിച്ചു നില്‍ക്കുന്നതായി തോന്നി. എന്നാല്‍ കുടുംബത്തിന്‍റെ പുനഃവ്യാഖ്യാനത്തിലൂടെ കുഴയ്ക്കുന്ന ഈ പ്രശ്നം പരിഹരിക്കുന്നു. അവനോടൊപ്പം ദൈവത്തിന്‍റെ ഇഷ്ടം ചെയ്യുന്നവരാണ് അവന്‍റെ യഥാര്‍ത്ഥ കുടുംബം (കാണുക: ലൂക്കൊസ് 12:53; 14:26).

ക്രിസ്ത്യാനികള്‍ അവരുടെ സ്വന്ത ബന്ധുക്കളില്‍നിന്ന് അവര്‍ തന്നെ അകറ്റപ്പെട്ടിരിക്കുന്നതായി ചരിത്രത്തിലുടനീളം പലപ്പോഴും കാണപ്പെടുന്നുണ്ട്. ഇത് വിഷമകരമായ ഒരനുഭവമാണ്. ഇതേ വിഷമതയിലൂടെ യേശു കടന്നുപോയി എന്ന് ഈ വേദഭാഗം വെളിപ്പെടുത്തുന്നു. അത് എങ്ങനെയുള്ളതാണെന്ന് അവന്‍ മനസ്സിലാക്കുകയും പലപ്പോഴും വേദനാജനകമായ ഒറ്റപ്പെടല്‍ അനുഭവിക്കുന്നവരെ ആശ്വസിപ്പിക്കുകയും ചെയ്യുന്നു.