---
title:  ശബ്ബത്തിനും കര്‍ത്താവ്
date:   16/07/2024
---

മര്‍ക്കൊസ് 2:23,24 എന്നീ ഭാഗങ്ങളില്‍, ശിഷ്യന്മാര്‍ ശബ്ബത്ത് ലംഘിച്ചതുകൊണ്ട് പരീശന്മാര്‍ കുറ്റപ്പെടുത്തുന്നു. യെഹൂദാപാരമ്പര്യം അനുസരിച്ച്, പരീശന്മാരുടെ മനസ്സില്‍ ഉള്‍ക്കൊള്ളിച്ച ശിഷ്യന്മാരുടെ പ്രവൃത്തി ഉള്‍പ്പെടെ ശബ്ബത്തു ദിവസത്തില്‍ വിലക്കപ്പെട്ടിരുന്ന 39 രീതിയിലുള്ള വേലകള്‍ ഉണ്ടായിരുന്നു.

`വായിക്കുക: മര്‍ക്കൊസ് 2:23-28. പരീശന്മാര്‍ കൊണ്ടുവന്ന ആരോപണങ്ങളെ യേശു നേരിട്ടതെങ്ങനെയാണ്?`

ദാവീദ് വിശുദ്ധ കാഴ്ചയപ്പം ഭക്ഷിച്ച കഥ പറഞ്ഞുകൊണ്ട് യേശു ആരോപണത്തെ നേരിട്ടു (1 ശമൂ. 21:1-6). കാഴ്ചയപ്പം ശബ്ബത്തു ദിവസത്തില്‍ നീക്കപ്പെട്ടിരുന്നു; അതുകൊണ്ട്, ദാവീദിന്‍റെ യാത്ര ശബ്ബത്തില്‍ ഒരു അടിയന്തര രക്ഷപ്പെടല്‍ ആയിരുന്നിരിക്കാം. കാഴ്ചയപ്പം ഭക്ഷിച്ചതില്‍ ദാവീദും തന്‍റെ കൂട്ടരും ന്യായീകരിക്കപ്പെട്ടു എങ്കില്‍, ധാന്യം പറിച്ചു തിന്നതില്‍ യേശുവിന്‍റെ ശിഷ്യന്മാരും ന്യായീകരിക്കപ്പെടുന്നു.

മാനവകുലത്തിന്‍റെ പ്രയോജനത്തിനായി ശബ്ബത്ത് സൃഷ്ടിക്കപ്പെട്ടു. അല്ലാതെ മറിച്ചല്ല, കൂടാതെ അവന്‍റെ അവകാശത്തിന് അടിസ്ഥാനം അവന്‍ ശബ്ബത്തിന്‍റെ കര്‍ത്താവാണ് എന്ന് യേശു തുടര്‍ന്നു സൂചിപ്പിച്ചു.

`വായിക്കുക: മര്‍ക്കൊസ് 3:1-6. ശബ്ബത്ത് മാനവകുലത്തിനുവേണ്ടി സൃഷ്ടിക്കപ്പെട്ടു എന്ന യേശുവിന്‍റെ വിഷയത്തെ ഈ കഥ എങ്ങനെയാണ് ഉദാഹരിക്കുന്നത്?`

വീണ്ടും ശബ്ബത്ത് എന്ന വിഷയത്തിന്മേല്‍ മതനേതാക്കളുമായി യേശു വിവാദത്തില്‍ ഏര്‍പ്പെടുന്നു. (ശ്രദ്ധിക്കുക, വിവാദം ഒരിക്കലും ശബ്ബത്ത് ദിവസത്തിന്മേല്‍ മാത്രമായിരുന്നില്ല). യേശു ശബ്ബത്തില്‍ സൗഖ്യപ്പെടുത്തുകയാണെങ്കില്‍ കുറ്റം ആരോപിക്കുവാന്‍ മതനേതാക്കള്‍ നോക്കിയിരുന്നു. അവരെ നേരിടുന്നതില്‍നിന്നും അറച്ചു നിന്നില്ല. നന്മ അല്ലെങ്കില്‍ ഉപദ്രവിക്കുക, ജീവന്‍ രക്ഷിക്കുക അല്ലെങ്കില്‍ കൊല്ലുക ഇവ തമ്മില്‍ അവന്‍ ഒരു വൈരുദ്ധ്യം സ്ഥാപിക്കുന്നു. അവന്‍റെ ചോദ്യത്തിനുള്ള ഉത്തരം വ്യക്തമാണ്. നന്മ ചെയ്യുന്നതും ജീവന്‍ രക്ഷിക്കുന്നതും ശബ്ബത്ത് പ്രവര്‍ത്തനങ്ങള്‍പോലെ കൂടുതല്‍ അനുയോജ്യമായവയാണ്.

അവന്‍റെ എതിരാളികളെ കോപാകുലരാക്കുകയും ഉടനടി അവന്‍റെ മരണം ആസൂത്രണം ചെയ്യുന്നതിന് കാരണമാക്കുകയും ചെയ്ത ഒരു മനുഷ്യനെ സൗഖ്യമാക്കുന്നതിലേക്കു യേശു നീങ്ങി. കഥയില്‍ വിരോധാഭാസമെന്നത്, ശബ്ബത്തു ലംഘനത്തില്‍ യേശുവിനെ പിടിക്കുവാന്‍ നോക്കിയിരുന്നവര്‍ തന്നെ അതേദിവസം യേശുവിന്‍റെ മരണം ആസൂത്രണം ചെയ്തതിലൂടെ ശബ്ബത്ത് ലംഘിക്കുകയായിരുന്നു.

`ഈ വിവരണങ്ങളില്‍നിന്നും എന്ത് തത്വങ്ങളാണ് നിങ്ങള്‍ക്ക് എടുക്കുവാന്‍ കഴിയുന്നത്, കൂടാതെ ഈ ആധുനിക യുഗത്തില്‍ ശബ്ബത്ത് അനുസരിക്കുന്നതില്‍ എന്തു വെല്ലുവിളികളാണ് നിങ്ങള്‍ നേരിടുന്നത്?`