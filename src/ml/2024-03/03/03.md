---
title:  ലേവിയെ വിളിക്കുന്നതും ഉപവാസത്തിന്‍റെ ചോദ്യങ്ങള്‍
date:   15/07/2024
---

`വായിക്കുക: മര്‍ക്കൊ. 2:13-22. ലേവി ആരായിരുന്നു, അല്‍ഫായിയുടെ മകന്‍, യേശുവിന്‍റെ ഒരു ശിഷ്യന്‍ ആയിത്തീരുന്നതില്‍ ഒരു എതിര്‍പ്പുണ്ടാകുവാന്‍ കാരണമെന്തായിരുന്നു?`

യേശുവിന്‍റെ കാലത്ത് ചുങ്കക്കാര്‍ പ്രാദേശികമായി അല്ലെങ്കില്‍ റോമന്‍ ഗവണ്‍മെന്‍റിന്‍റെ കീഴില്‍ ഉദ്യോഗസ്ഥര്‍ ആയിരുന്നു. ആവശ്യപ്പെട്ടിരുന്നതിലധികം ചുങ്കം പിരിക്കുകയും അവരുടെ ദേശവാസികളെക്കാളും സമ്പന്നര്‍ ആയിത്തീരുകയും ചെയ്തിരുന്നതുകാരണം യെഹൂദ്യയില്‍ യെഹൂദാജനത്തിനിടയില്‍ അവര്‍ ജനപ്രീതിയില്ലാത്തവര്‍ ആയിരുന്നു. മതനിയമത്തെപ്പറ്റിയുള്ള ഒരു വ്യാഖ്യാനപുസ്തകമായ ദി മിഷ്നാ ട്രാക്ടേറ്റ് തൊഹോറോത്ത് (the Mishnah tractate Tohoroth) ഇങ്ങനെ പറയുന്നു, "ചുങ്കം പിരിക്കുന്ന ഒരുവന്‍ ഒരു വീട്ടില്‍ പ്രവേശിക്കുകയാണെങ്കില്‍ (ഉള്ളിലുള്ളതെല്ലാം) അശുദ്ധമായിത്തീരുന്നു...

അങ്ങനെ, "അവന്‍ ചുങ്കക്കാരോടും പാപികളോടും കൂടെ തിന്നുകയും കുടിക്കുകയും ചെയ്യുന്നത് എന്ത്" എന്നു ശാസ്ത്രിമാര്‍ നിരാകരിക്കുംവിധം വിവരം തേടുന്നതില്‍ ആശ്ചര്യപ്പെടേണ്ടതില്ല.

അവരുടെ ചോദ്യത്തിന് യേശു എങ്ങനെ മറുപടി കൊടുത്തു? അവന്‍ അത് തള്ളിക്കളയുന്നില്ല. പകരം, "ദീനക്കാര്‍ക്കല്ലാതെ സൗഖ്യമുള്ളവര്‍ക്ക് വൈദ്യനെക്കൊണ്ട് ആവശ്യമില്ല" എന്നു പറഞ്ഞുകൊണ്ട് അത് അതിന്‍റെ തലയിലേക്കു തന്നെ ഇട്ടു. അങ്ങനെ പാപരോഗം ബാധിച്ച ആത്മാക്കള്‍ക്കു സൗഖ്യം കൊടുക്കുവാന്‍ കഴിയുന്ന ആത്മിക വൈദ്യന്‍ എന്ന അപരനാമം അവകാശപ്പെടുന്നു. രോഗികള്‍ ഉള്ളേടത്ത് ഒരു വൈദ്യന്‍ പോകുവാന്‍ പാടില്ലയോ?

മര്‍ക്കൊസ് 2:18-22 ഒരു പുതിയ വിഷയം കൊണ്ടുവരുന്നു. വിവാദം കൈകാര്യം ചെയ്യുന്ന ഈ അഞ്ച് കഥകളില്‍ മധ്യഭാഗത്തുള്ള കഥയാണിത്. ലേവി ഒരു വിരുന്ന് ഒരുക്കിയത് പരാമര്‍ശിക്കപ്പെടുന്ന മുന്‍ഭാഗത്ത് ഈ അടുത്ത കഥ ഉപവാസത്തിന്‍റെ ചോദ്യത്തെ ചുറ്റിപ്പറ്റി നില്‍ക്കുന്നു. യോഹന്നാന്‍റെയും പരീശന്മാരുടെയും ശിഷ്യന്മാര്‍ ഉപവസിക്കുമ്പോള്‍ എന്തുകൊണ്ടാണ് യേശുവിന്‍റെ ശിഷ്യന്മാര്‍ ഉപവസിക്കാത്തത് എന്ന ഒരു അന്വേഷണം ഇതില്‍ ഉള്‍ക്കൊള്ളുന്നു. ഒരു കല്യാണവിരുന്നില്‍ ഉണ്ടായ യേശുവിന്‍റെ സാന്നിദ്ധ്യത്തെ താരതമ്യപ്പെടുത്തിക്കൊണ്ട് ഒരു ഉദാഹരണം അല്ലെങ്കില്‍ ഉപമയിലൂടെ പ്രതികരിച്ചു. അതിഥികളെല്ലാം ഉപവസിക്കുകയാണെങ്കില്‍ കല്യാണം അങ്ങേയറ്റം വിചിത്രമായിപ്പോകും എന്നാല്‍ മണവാളനെ കൊണ്ടുപോകുന്ന ഒരു ദിവസത്തെപ്പറ്റി യേശു മുന്‍കൂട്ടി പറയുകയായിരുന്നു. അത് ക്രൂശിന്‍റെ ഒരു പരാമര്‍ശം ആയിരുന്നു. അപ്പോള്‍ ഉപവസിക്കുവാന്‍ ധാരാളം സമയം ഉണ്ടായിരിക്കും.

യേശുവിന്‍റെ ഉപദേശത്തിനു വ്യത്യസ്തമായുള്ള മതനേതാക്കന്മാരുടെ ഉപദേശത്തെ എടുത്തുകാണിക്കുന്ന രണ്ട് ഉദാഹരണങ്ങള്‍ പറഞ്ഞുകൊണ്ട് യേശു തുടര്‍ന്നു. അതായത് പഴയവസ്ത്രത്തില്‍ കോടിത്തുണിക്കണ്ടം ആരും ചേര്‍ത്തു തുന്നുമാറില്ല എന്നും ആരും പുതിയവീഞ്ഞ് പഴയ തുരുത്തിയില്‍ പകര്‍ന്നു വെക്കുമാറില്ല. യേശുവിന്‍റെ ഉപദേശത്തെയും മതനേതാക്കളുടെയും ഉപദേശത്തെയും താരതമ്യപ്പെടുത്തുവാനുള്ള എന്തൊരു രസകരമായ രീതി. ഉപദേഷ്ടാക്കന്മാരുടെ വഴികള്‍ എത്ര ദുഷിച്ചതായിത്തീര്‍ന്നു എന്ന് ഇതു കാണിക്കുന്നു. ജനം ശ്രദ്ധാലുക്കളല്ലെങ്കില്‍ യഥാര്‍ത്ഥ മതംപോലും ഇരുണ്ടതായിപ്പോകും.

`യേശുവിന്‍റെ കാലത്തെ ചുങ്കക്കാരെപ്പോലെ ഇന്ന് നോക്കിക്കാണേണ്ടത് ആരെയാണ്? അവരെക്കുറിച്ചുള്ള നമ്മുടെ ചിന്തകളെ നാം എങ്ങനെയാണ് ക്രമപ്പെടുത്തുന്നത്?`