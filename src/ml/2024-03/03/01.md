---
title:  വിവാദങ്ങള്‍
date:   13/07/2024
---

### പഠനത്തിനായുള്ള വേദഭാഗങ്ങള്‍
മര്‍ക്കൊ. 2:1-3:6; മീഖാ. 6:6-8; 1 ശമൂ. 21:1-6; മര്‍ക്കൊ. 3:20-35; ലൂക്കൊ. 12:53; 14:26.

> <p>മനഃപാഠവാക്യം</p>
> "പിന്നെ അവന്‍ അവരോട്: മനുഷ്യന്‍ ശബ്ബത്ത് നിമിത്തമല്ല; ശബ്ബത്ത് മനുഷ്യന്‍ നിമിത്തമത്രേ ഉണ്ടായത്; അങ്ങനെ മനുഷ്യപുത്രന്‍ ശബ്ബത്തിനും കര്‍ത്താവ് ആകുന്നു എന്നു പറഞ്ഞു" (മര്‍ക്കൊ. 2:27,28).

മതനേതാക്കളുടെ ഉപദേശത്തില്‍നിന്നും വ്യത്യസ്തമായുള്ള യേശുവിന്‍റെ ഉപദേശങ്ങളെ ചിത്രീകരിക്കുന്ന അഞ്ച് കഥകളാണ് മര്‍ക്കൊ. 2:1-3:6 വരെ കാണപ്പെടുന്നത്. കഥകള്‍ ഒരു പ്രത്യേക മാതൃകയിലാണ്, അതില്‍ തുടര്‍ന്നുള്ള ഓരോ കഥയും സമാന്തരമായി മുമ്പത്തേതിലേക്കു ബന്ധപ്പെടുത്തുന്നു. അവസാന കഥ ചുറ്റിക്കറങ്ങി വീണ്ടും ആദ്യത്തേതുമായി ബന്ധിക്കപ്പെടുന്നു.

ഈ കഥകളിലോരോന്നും യേശു ആരാണ് എന്ന വീക്ഷണങ്ങളെ മര്‍ക്കൊ. 2:10,17,20,28 എന്നീ ഭാഗങ്ങളില്‍ കാണപ്പെടുന്ന പ്രസ്താവനകളാല്‍ ഉദാഹരിക്കപ്പെടുന്ന പ്രകാരം ചിത്രീകരിക്കപ്പെട്ടിരിക്കുന്നു. ഞായര്‍, തിങ്കള്‍, ചൊവ്വ എന്നീ ദിവസങ്ങളിലെ പാഠങ്ങള്‍, ഈ വിവരങ്ങളുടെ അര്‍ത്ഥങ്ങളിലേക്കും അവയിലുള്ള ക്രിസ്തുവിന്‍റെ പ്രസ്താവനകളിലേക്കും ആഴമായി തിരഞ്ഞു ചെല്ലുന്നു.

ബുധനാഴ്ചയിലെയും വ്യാഴാഴ്ചയിലെയും പഠനവിഷയം മര്‍ക്കൊ. 3:20-35 വരെയുള്ള ഭാഗമാണ്.

ഇടയില്‍ ചെലുത്തുന്ന കഥകള്‍ (Sandwich Sortise) എന്ന് വിളിക്കപ്പെടുന്നതും സുവിശേഷ എഴുത്തുകാരന്‍ ഉപയോഗിക്കുന്നതുമായ ഒരു സാങ്കേതികതയും ഒരു ഉദാഹരണവുമാണ് നാം കാണുന്നത്. ഈ വിവരണരീതി കുറഞ്ഞത് ആറ് തവണയെങ്കിലും മര്‍ക്കൊസില്‍ പ്രത്യക്ഷപ്പെടുന്നു. ഓരോ കാര്യത്തിലും യേശുവിന്‍റെ പ്രകൃതത്തെയും മശീഹ എന്നവിധമുള്ള അവന്‍റെ പങ്കിനെയും അല്ലെങ്കില്‍ ശിഷ്യത്വത്തിന്‍റെ സ്വഭാവത്തെയും ചില പ്രധാനപ്പെട്ട വീക്ഷണങ്ങള്‍ കേന്ദ്രീകരിക്കുന്നു.

ഈയാഴ്ച നാം യേശുവിനെക്കുറിച്ചുള്ള ചില വിവരണങ്ങള്‍ വായിക്കുകയും അവയില്‍നിന്ന് നമുക്ക് എന്തു പഠിക്കുവാന്‍ കഴിയുമെന്ന് കാണുകയും ചെയ്യും.

_*ഈ ആഴ്ചയിലെ പാഠം പഠിച്ച് ജൂലൈ 20 ലെ ശബ്ബത്തിനായി ഒരുങ്ങുക_