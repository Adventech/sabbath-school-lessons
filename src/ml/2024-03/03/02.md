---
title:  ഒരു പക്ഷവാതക്കാരനെ സൗഖ്യമാക്കുന്നു
date:   14/07/2024
---

`വായിക്കുക: മര്‍ക്കൊ. 2:1-12. പക്ഷവാതക്കാരനെ യേശുവിന്‍റെ അടുക്കലേക്കു കൊണ്ടുവന്നപ്പോള്‍ തനിക്കാവശ്യമായിരുന്നത് എന്തായിരുന്നു, അവന് എന്തു ലഭിച്ചു?`

ആ മനുഷ്യന്‍ തളര്‍വാതം പിടിച്ചവനായിരുന്നു; അതുകൊണ്ട് നാല് സ്നേഹിതര്‍ അവനെ യേശുവിന്‍റെ അടുക്കലേക്കു ചുമന്നുകൊണ്ട് വരേണ്ടിവന്നു. മേല്‍പ്പുര പൊളിച്ച് അവനെ യേശുവിന്‍റെ അടുക്കല്‍ ഇറക്കിയശേഷം, യേശു അവരുടെ വിശ്വാസം കണ്ടു എന്ന് മര്‍ക്കൊ. 2:5 പറയുന്നു. വിശ്വാസം ദൃശ്യമാകുന്നത് എങ്ങനെയാണ്? സ്നേഹത്തെപ്പോലെ, സുഹൃത്തുക്കളുടെ സ്ഥിരോത്സാഹം തുറന്നു കാണിക്കുന്നതുപോലെ, അത് പ്രവര്‍ത്തനങ്ങളില്‍ ദൃശ്യമാകും.

ആ മനുഷ്യന്‍റെ വ്യക്തമായ ആവശ്യം ശാരീരികമായിരുന്നു. എന്നിരുന്നാലും അവന്‍ യേശുവിന്‍റെ അടുക്കല്‍ വന്നപ്പോള്‍, യേശു ഉച്ചരിച്ച ആദ്യത്തെ വാക്കുകള്‍ പാപങ്ങള്‍ ക്ഷമിച്ചുകിട്ടുന്നതിനെ പരാമര്‍ശിക്കുന്നതായിരുന്നു. ആ മുഴുരംഗത്തിലും അയാള്‍ ഒരു വാക്കുപോലും ഉച്ചരിച്ചില്ല. പകരം, യേശു അപ്പോള്‍ പറഞ്ഞതിനെ മതനേതാക്കള്‍ എതിര്‍ത്തുകൊണ്ടിരുന്നു (അവരുടെ മനസ്സില്‍). ദൈവദൂഷണം, ദൈവത്തെ അപകീര്‍ത്തിപ്പെടുത്തല്‍, ദൈവത്തിനു മാത്രമുള്ള വിശേഷാധികാരം എടുക്കുക എന്നൊക്കെയാണ് അവര്‍ ചിന്തിച്ചത്.

"അപ്രധാനമായതില്‍നിന്ന് മഹത്ത് ആയതിലേക്ക്" എന്നു വിളിക്കുന്ന റബ്ബിമാരുടെ മാതൃകയായ വാദപ്രതിവാദ രീതി ഉപയോഗിച്ചുകൊണ്ട് യേശു എതിരാളികളെ അവരുടെ സ്വന്തം തട്ടില്‍ തന്നെ നേരിട്ടു. ഒരു വ്യക്തിയുടെ പാപങ്ങള്‍ മോചിച്ചുകിട്ടിയിരിക്കുന്നു എന്നു പറയുന്നത് ഒരു കാര്യം; പക്ഷവാതം പിടിപ്പെട്ട ഒരുവനെ വാസ്തത്തില്‍ നടക്കുമാറാക്കുന്നത് മറ്റൊരു കാര്യം. ദൈവത്തിന്‍റെ ശക്തിയിലൂടെ ഒരു വ്യക്തിയെ യേശുവിന് നടക്കുമാറാക്കുവാന്‍ കഴിയുമെങ്കില്‍, പാപം ക്ഷമിച്ചുകൊടുക്കുവാന്‍ കഴിയുമെന്നുള്ള അവന്‍റെ അവകാശത്തിന് ഉറപ്പ് കണ്ടെത്തുവാനും കഴിയും.

`വായിക്കുക: മീഖാ. 6:6-8. യേശുവും നേതാക്കളും തമ്മില്‍ സംഭവിച്ചത് എന്തായിരുന്നു എന്നതിനെപ്പറ്റി ഈ വാക്യങ്ങള്‍ എങ്ങനെ വിശദീകരിക്കുന്നു?`

എന്താണ് യഥാര്‍ത്ഥത്തില്‍ വിഷയമാകുന്നത് എന്നതിനെപ്പറ്റിയുള്ള കാഴ്ചപ്പാട് ഈ മതനേതാക്കള്‍ക്ക് നഷ്ടമായിരിക്കുകയായിരുന്നു: ന്യായം, ദയ, ദൈവമുമ്പാകെ താഴ്മയോടെ നടക്കുക. ദൈവത്തെക്കുറിച്ചുള്ള അവരുടെ ഗ്രാഹ്യത്തെ പ്രതിരോധിക്കുന്നതില്‍ അത്യധികം വ്യഗ്രതയുണ്ടായിരുന്ന അവര്‍ അവരുടെ കണ്‍മുമ്പിലുണ്ടായ ദൈവത്തിന്‍റെ പ്രവൃത്തിക്കുമുമ്പില്‍ അന്ധരായിരുന്നു. യേശു ദൈവത്തില്‍നിന്നുമുള്ളവന്‍ എന്ന് അറിയുന്നതിന് വേണ്ടുവോളം തെളിവുകള്‍ അവന്‍ കൊടുത്തെങ്കിലും യേശുവിനെ സംബന്ധിച്ച് അവരുടെ മനസ്സിന് മാറ്റം വന്നു എന്ന് ഒന്നും സൂചിപ്പിച്ചില്ല: യേശുവിന് അവരുടെ മനസ്സ് വായിക്കുവാന്‍ കഴിയും എന്ന് അവരെ അറിയിച്ചതിലൂടെ മാത്രമല്ല, അവര്‍ക്കു തിരസ്കരിക്കുവാന്‍ കഴിയാത്തവിധം അവരുടെ മുമ്പില്‍ പക്ഷവാതക്കാരനെ സൗഖ്യപ്പെടുത്തിയതിലൂടെയും.

`ഈ മനുഷ്യര്‍ വീണുപോയ അതേ കെണിയില്‍ വീഴുന്നത് ഒഴിവാക്കുവാന്‍ നമുക്കെങ്ങനെ ശ്രദ്ധാലുക്കളാകാം: മതത്തിന്‍റെ ചടങ്ങുകളില്‍ അത്രയധികം അഭിനിവേശം കാരണം അവര്‍ക്ക് യഥാര്‍ത്ഥത്തില്‍ മതത്തില്‍ എന്താണ് പ്രാധാന്യമുള്ളതെന്ന് കാണാതെപോയി (കാണുക: യാക്കോബ് 1:27).`