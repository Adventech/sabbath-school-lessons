---
title:  കൂടുതല്‍ പഠനത്തിന്
date:   19/07/2024
---

Read Ellen G. White, “Levi Mathew” pp. 272-280 and “The Sabbath” pp. 281-289. in The Disire of Agse.

"ശബ്ബത്തില്‍ സൗഖ്യമാക്കുന്നത് വിഹിതമോ" എന്ന ചോദ്യത്തിന് യേശു ഉത്തരം പറഞ്ഞത്, "നിങ്ങളില്‍ ഒരുത്തന് ഒരു ആട് ഉണ്ടെന്നിരിക്കട്ടെ: അത് ശബ്ബത്തില്‍ കുഴിയില്‍ വീണാല്‍ അവന്‍ അതിനെ പിടിച്ച് കയറ്റുകയില്ലയോ? എന്നാല്‍ മനുഷ്യന്‍ ആടിനെക്കാള്‍ വിശേഷതയുള്ളവന്‍: ആകയാല്‍ ശബ്ബത്തില്‍ നന്മ ചെയ്യുന്നത് വിഹിതം തന്നെ" (മത്തായി 12:10-12).

"ഒറ്റുകാരായ പരീശന്മാര്‍ ജനങ്ങളുടെ വെറുപ്പ് സമ്പാദിക്കാതിരിക്കുന്നതിന് യേശുവിന്‍റെ ചോദ്യത്തിന് ഉത്തരം പറഞ്ഞില്ല. യേശു പറഞ്ഞത് സത്യമെന്ന് അവര്‍ക്കു ബോദ്ധ്യമായി. പരീശന്മാര്‍ സഹാനുഭൂതിയില്ലാത്തവരായിരുന്നു. ഒരുവന്‍ സുഖം പ്രാപിക്കുന്നതിനെക്കാള്‍ അവര്‍ തങ്ങളുടെ ആചാരാനുഷ്ഠാനങ്ങളെ മുറുകെ പിടിക്കുന്നതില്‍ താല്പര്യം കാണിച്ചു. എങ്കിലും സ്വന്തം മൃഗം നഷ്ടപ്പെടുവാന്‍ അവര്‍ക്ക് ആഗ്രഹമില്ലായിരുന്നു. അവിടെ അവര്‍ സ്വാര്‍ത്ഥതയ്ക്കു മുന്‍തൂക്കം നല്‍കി. ദൈവത്തിന്‍റെ സാദൃശത്തില്‍ സൃഷ്ടിക്കപ്പെട്ട ഒരു മനുഷ്യനെക്കാള്‍ പ്രാധാന്യം അവര്‍ മൃഗത്തിന് നല്‍കിയിരുന്നു. എല്ലാ വ്യാജമതങ്ങളുടെയും പ്രവര്‍ത്തനത്തെ യേശുവിന്‍റെ ഈ ഉദാഹരണം വ്യക്തമാക്കുന്നു. ദൈവത്തെക്കാള്‍ മനുഷ്യനെ ഉയര്‍ത്തുവാനുള്ള ശ്രമത്തില്‍ നിന്നാണ് ഈ അവസ്ഥ ഉണ്ടാകുന്നത്. എന്നാല്‍ അതിന്‍റെ പരിണതഫലം അന്യനെ മൃഗത്തെക്കാള്‍ താണവനായി പരിഗണിക്കുക എന്ന അവസ്ഥയാകുന്നു. ദൈവത്തിന്‍റെ പരമാധികാരത്തിന് എതിരായി പ്രവര്‍ത്തിക്കുന്ന എല്ലാ മതങ്ങളും മനുഷ്യന് സൃഷ്ടിപ്പില്‍ ലഭിച്ച തേജസ്സ് അവനില്‍നിന്നും അപഹരിച്ചെടുക്കുന്നു. മാത്രമല്ല, നഷ്ടപ്പെട്ട ആ തേജസ്സ് ക്രിസ്തുവിലൂടെ പുനഃസ്ഥാപിച്ചു കിട്ടുവാനുള്ള സാധ്യതയില്‍നിന്നും അവനെ പിന്തിരിപ്പിക്കുന്നു. തന്‍റെ സഹജീവിയോടുണ്ടായിരിക്കേണ്ട സഹാനുഭൂതിയും കരുണയും മനുഷ്യനില്‍നിന്നും നിര്‍മാര്‍ജ്ജനം ചെയ്യുവാന്‍ എല്ലാ വ്യാജമതങ്ങളും ശ്രമിക്കുന്നു. ക്രിസ്തുവിന്‍റെ വിലയേറിയ രക്തത്താല്‍ വീണ്ടെടുക്കപ്പെട്ട മനുഷ്യവര്‍ഗ്ഗത്തിന് സുവിശേഷം വലിയ വില കല്പിക്കുന്നു. മനുഷ്യന്‍റെ കഷ്ടതകള്‍ക്കും ആവശ്യങ്ങള്‍ക്കും പ്രതികരിക്കുന്ന മനസ്സുള്ളവരായിരിക്കുവാന്‍ സുവിശേഷം പഠിപ്പിക്കുന്നു. കര്‍ത്താവിന്‍റെ വാക്കുകള്‍ ശ്രദ്ധിക്കുക: "ഞാന്‍ ഒരു പുരുഷനെ തങ്കത്തെക്കാളും ഒരു മനുഷ്യനെ ഓഫീര്‍ തങ്കത്തെക്കാളും ദുര്‍ലഭമാക്കും" (യെശയ്യാവ് 13:12). എലന്‍ ജി. വൈറ്റ്, യുഗങ്ങളുടെ പ്രത്യാശ പുറം. 272,273.

**ചര്‍ച്ചയ്ക്കുള്ള ചോദ്യങ്ങള്‍**

`മര്‍ക്കൊസ് രണ്ടാമദ്ധ്യായത്തിലെ പക്ഷവാതം ബാധിച്ച മനുഷ്യനെപ്പോലെ കഷ്ടമനുഭവിക്കുന്ന മനുഷ്യരോട് മൗനമായി സംവേദനക്ഷമമായിരിക്കുവാന്‍ നിങ്ങളെയും നിങ്ങളുടെ പ്രാദേശിക സഭയെയും സഹായിക്കുന്നത് എന്ത് തന്ത്രങ്ങളാണ് അല്ലെങ്കില്‍ ശീലങ്ങളാണ്?`

`വെറുപ്പ്, പാരമ്പര്യം, സിദ്ധാന്തം, പൊതുവേ മതങ്ങള്‍ എന്നിവയാല്‍ അന്ധകാരപ്പെട്ടതും യേശുവിനെ തള്ളിക്കളഞ്ഞതുമായ മതനേതാക്കളെക്കുറിച്ച് ചിന്തിച്ചുനോക്കുക. അവന്‍റെ അത്ഭുതങ്ങള്‍ക്കുപോലും അവരുടെ കണ്ണുകളെ തുറക്കുവാന്‍ കഴിയുമായിരുന്നു എന്നാല്‍ തുറന്നില്ല. അതുപോലെയുള്ള ഒന്ന് നമുക്കു സംഭവിക്കാതിരിക്കുവാന്‍ നമുക്ക് എങ്ങനെ ശ്രദ്ധാലുക്കളായിരിക്കുവാന്‍ കഴിയും?`

`വിശ്വാസം കാരണം ജനിതകമായി അടുത്ത കുടുംബം തള്ളിക്കളഞ്ഞവര്‍ക്ക് നിങ്ങളുടെ പ്രാദേശികസഭ എങ്ങനെ കുടുംബമായിത്തീരും?`

`"ക്ഷമിക്കപ്പെടാത്ത പാപം" എന്നതിനെപ്പറ്റി കൂടുതല്‍ ചിന്തിക്കുക. അത് എന്താണ് അര്‍ത്ഥമാക്കുന്നതെന്നും അത് ചെയ്യാതിരിക്കുവാന്‍ നമുക്കെങ്ങനെ ജാഗ്രതയുള്ളവരായിരിക്കാമെന്നതും സംബന്ധിച്ച് ക്ലാസ്സില്‍ ചര്‍ച്ച ചെയ്യുക.`