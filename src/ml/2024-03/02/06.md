---
title:  നിങ്ങള്‍ക്ക് ഒരു രഹസ്യം സൂക്ഷിക്കുവാന്‍ കഴിയുമോ?
date:   11/07/2024
---

`വായിക്കുക: മര്‍ക്കൊ. 1:40-45. ഇത് യേശുവിനെപ്പറ്റി നമ്മെ എന്തു പഠിപ്പിക്കുന്നു. കൂടാതെ സമൂഹത്തിലെ പാര്‍ശ്വവല്‍ക്കരിക്കപ്പെട്ടരുമായി താന്‍ എങ്ങനെ ഇടപെട്ടു?`

ഈ വേദഭാഗത്ത് കുഷ്ഠരോഗത്തെ ചിത്രീകരിച്ചിരിക്കുന്നു. കൂടാതെ പഴയനിയമത്തിലുടനീളം ഹാന്‍സെന്‍സ് രോഗം എന്ന് ഇന്ന് അറിയപ്പെടുന്നതിനെ മാത്രം പരാമര്‍ശിച്ചിട്ടില്ല (നിര്‍വ്യാജമായ കുഷ്ഠം). ബൈബിളിലെ പദപ്രയോഗം ഭയാനകമായ ഒരു ത്വക്ക് രോഗമായി വിവര്‍ത്തനം ചെയ്യുന്നതാണ് നല്ലത്. കൂടാതെ മറ്റ് പകര്‍ച്ചവ്യാധി രോഗങ്ങളും ഉള്‍പ്പെടുത്തുവാന്‍ കഴിയും. ഏതാണ്ട് ബിസി മൂന്നാമാണ്ട് പുരാതന സമീപ കിഴക്ക് ഹാന്‍സെന്‍സ് രോഗം വന്നു കാണണം (കാണുക: David P. Wrigth and Richard N. Jonse, “Leprosy” The Anchor Bible Dictionary, Vol. 4 (New York Doubleday, 1992). pp. 277-282). അങ്ങനെ ഈ വേദഭാഗത്ത് പരാമര്‍ശിക്കപ്പെട്ടിരിക്കുന്ന കുഷ്ഠരോഗിക്ക് ഹാന്‍സെന്‍സ് രോഗം ഉണ്ടായിരുന്നിരിക്കണം. നമുക്ക് തീര്‍ച്ചയായും ആ മനുഷ്യന്‍ എന്തു കാരണത്താല്‍ കഷ്ടപ്പെട്ടിരുന്നു എന്ന് അറിയില്ലെങ്കിലും അത് മോശമായിരുന്നു.

യേശുവിന് ശുദ്ധമാക്കുവാന്‍ കഴിയും എന്ന വിശ്വാസം കുഷ്ഠരോഗി യേശുവില്‍ അര്‍പ്പിച്ചിരുന്നു. ലേവ്യപുസ്തകം പതിമൂന്നാമദ്ധ്യായമനുസരിച്ച് ഒരു കുഷ്ഠരോഗി ആചാരപരമായി ശുദ്ധിയില്ലാത്തവനാണ്. കൂടാതെ മറ്റുള്ളവരുമായുള്ള ബന്ധങ്ങള്‍ ഒഴിവാക്കുകയും വേണം. (ലേവ്യ. 13:45,46 കാണുക).

എന്നിരുന്നാലും യേശു ഈ മനുഷ്യനോട് സഹതാപമുള്ളവനാകുകയും അവനെ തൊടുകയും ചെയ്തു. "യേശു മനസ്സലിഞ്ഞു കൈനീട്ടി അവനെ തൊട്ടു: മനസ്സുണ്ട്, ശുദ്ധമാക എന്നു പറഞ്ഞു" (മര്‍ക്കൊ. 1:41). ആചാരപരമായി വീണ്ടും ശുദ്ധമാകുന്നതിന് വൈകുന്നേരം താന്‍ കുളിക്കുന്നതുവരെ, ഈ പ്രവൃത്തി യേശുവിനെ അശുദ്ധനാക്കേണ്ടതായിരുന്നു (ലേവ്യ. 13-15 മായി താരതമ്യപ്പെടുത്തുക). എന്നാല്‍ രോഗിയായ ആ മനുഷ്യനെ തൊട്ട യേശുവിന്‍റെ പ്രവൃത്തി അവനെ കുഷ്ഠത്തില്‍നിന്ന് ശുദ്ധമാക്കി എന്നതിന് മര്‍ക്കൊസ് ഉറപ്പുള്ളവനായിരുന്നു. അങ്ങനെ ആ മനുഷ്യനെ തൊട്ടതുകൊണ്ട് യേശു അശുദ്ധനായില്ല.

ഇങ്ങനെയുള്ള കാര്യങ്ങളില്‍ ലേവ്യപുസ്തകം 14 ല്‍ മോശെ കല്പിച്ച പ്രകാരം യാഗം കഴിക്കുന്നതിനുള്ള നിര്‍ദ്ദേശത്തോടുകൂടി യേശു ആ മനുഷ്യനെ ഒരു പുരോഹിതന്‍റെ അടുക്കലേക്ക് അയച്ചു. മര്‍ക്കൊസിന്‍റെ സുവിശേഷത്തിലുടനീളം യേശു മോശെ പഠിപ്പിച്ചിരുന്നതിന് ഒരു പരിരക്ഷകനും പിന്തുണയ്ക്കുന്നവനുമായി നിലകൊണ്ടു (കാണുക: മര്‍ക്കൊ. 7:10; 10:3,4; 12:26, 29-31). ഈ വീക്ഷണം മതനേതാക്കളില്‍നിന്നും തികച്ചും വ്യത്യസ്തമാണ്, അവര്‍ മര്‍ക്കൊസ് 7,10,12 എന്നീ ഭാഗങ്ങളില്‍ സമഗ്രമായി നല്‍കിയിരിക്കുന്ന പഠിപ്പിക്കലുകളുടെ യഥാര്‍ത്ഥ ഉദ്ദേശ്യത്തെ അട്ടിമറിക്കുന്നു. ഈ വിവരണങ്ങള്‍ മര്‍ക്കൊസ്

1:44 ലെ മനുഷ്യനെ നിശ്ശബ്ദനാക്കുവാനുള്ള യേശുവിന്‍റെ കല്പനയെ വിശദമാക്കുന്നു. യേശുവിലൂടെ ലഭിച്ച സംഖ്യത്തെക്കുറിച്ച് അവന്‍ പറയുകയാണെങ്കില്‍, അത് യേശുവിനെതിരായ പക്ഷപാതപരമായ പുരോഹിതന്‍റെ തീരുമാനത്തെ മുന്‍വിധിയാക്കിയേക്കാം.

എന്നാല്‍ ശുദ്ധമാക്കപ്പെട്ട ഈ കുഷ്ഠരോഗിക്ക് ഇതു മനസ്സിലാക്കുവാന്‍ കഴിഞ്ഞില്ല, യേശുവിന്‍റെ കല്പനയോടുള്ള അനുസരണക്കേടില്‍, തന്‍റെ ശുശ്രൂഷയ്ക്കുവേണ്ടി പരസ്യമായി പട്ടണങ്ങളില്‍ പ്രവേശിക്കുന്നത് അസാദ്ധ്യമാക്കിക്കൊണ്ട് ഈ വാര്‍ത്ത എല്ലായിടത്തും പരത്തി.

`നമ്മുടെ ഉദ്ദേശ്യങ്ങള്‍ എത്ര നല്ലതായിരുന്നാലും സുവിശേഷത്തിന്‍റെ പ്രചരണം തടസ്സപ്പെടുത്തുന്ന കാര്യങ്ങള്‍ ചെയ്യാതിരിക്കുവാന്‍ നമുക്കെങ്ങനെ ശ്രദ്ധാലുക്കളായിരിക്കുവാന്‍ കഴിയും?`