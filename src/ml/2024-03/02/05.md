---
title:  യേശുവിന്‍റെ ശുശ്രൂഷയുടെ രഹസ്യം
date:   10/07/2024
---

`വായിക്കുക: മര്‍ക്കൊ. 1:35-39. ഇവിടെ യേശു ചെയ്തതില്‍നിന്നും നമുക്ക് എന്തു പ്രധാനപ്പെട്ട പാഠങ്ങള്‍ എടുക്കുവാന്‍ കഴിയും?`

സൂര്യോദയത്തിനുമുന്‍പ് യേശു എഴുന്നേറ്റ് ശാന്തവും വിജനവുമായ സ്ഥലത്ത് പ്രാര്‍ത്ഥിക്കുന്നതിനു പോയി. യേശുവിന്‍റെ പ്രവൃത്തിയുടെ ഉത്ഭവകേന്ദ്രം പ്രാര്‍ത്ഥനയാണെന്നവിധം മര്‍ക്കൊ. 1:35 ഊന്നല്‍ കൊടുക്കുന്നു. വാക്യത്തിലെ വാക്കാലുള്ള മറ്റെല്ലാ രൂപങ്ങളും സംഗ്രഹരൂപത്തിലാണ് - അവന്‍ എഴുന്നേറ്റു, പുറത്തുപോയി, പിരിഞ്ഞുപോയി. ഇവയെല്ലാം പൂര്‍ണ്ണതയെ കാണിക്കുന്നു. എന്നാല്‍ "പ്രാര്‍ത്ഥിക്കുന്നതിന്" എന്ന ക്രിയാപദം അപൂര്‍ണ്ണതയെ കാണിക്കുന്നു. ഇവിടെ പ്രത്യേകിച്ച് നടന്നുകൊണ്ടിരിക്കുന്ന ഒരു പ്രക്രിയയെ കാണിക്കുന്നു. അവന്‍ പ്രാര്‍ത്ഥിക്കുകയായിരുന്നു, അവന്‍ പ്രാര്‍ത്ഥിച്ചുകൊണ്ടേയിരുന്നു. യേശു പുറത്തുപോയത് എത്ര നേരത്തേ ആയിരുന്നു എന്നതിന് വാക്യം ഊന്നല്‍ കൊടുക്കുന്നു, അവന്‍റെ പ്രാര്‍ത്ഥനാസമയം തന്നെ വിശാലമായത് എന്ന് ഇതു സൂചിപ്പിക്കുന്നു.

സുവിശേഷങ്ങളിലുടനീളം നാം യേശുവിനെ ഒരു പ്രാര്‍ത്ഥനാ മനുഷ്യന്‍ ആയി കാണുന്നു (കാണുക: മത്തായി 14:23; മര്‍ക്കൊ. 6:46; യോഹ. 17). യേശുവിന്‍റെ ശുശ്രൂഷയുടെ ശക്തിയിലെ പ്രധാന രഹസ്യങ്ങളില്‍ ഒന്നായി ഇത് പ്രത്യക്ഷപ്പെടുന്നു.

`വായിക്കുക: ലൂക്കൊസ് 6:12. യേശുവിന്‍റെ പ്രാര്‍ത്ഥനാജീവിതത്തെപ്പറ്റി ഇത് എന്ത് പഠിപ്പിക്കുന്നു?`

പല ക്രിസ്ത്യാനികള്‍ക്കും പ്രാര്‍ത്ഥനയ്ക്കു വേണ്ടി നിര്‍ദ്ദിഷ്ട സമയങ്ങളുടെ ഈ പതിവ് നല്ലതും ശരിയായതുമാണ്, എന്നാല്‍ ഇത് ഒരു ദിനചര്യയായും മാറുവാന്‍ കഴിയും. ഏതാണ്ട് കാണാപ്പാഠം പോലെ ചെയ്യുന്ന ഒന്ന്. രൂപപ്പെടുത്തിയിട്ടുള്ള ഒരു സമയക്രമത്തില്‍നിന്ന് പുറത്തുകടക്കുവാനുള്ള ഒരു മാര്‍ഗ്ഗം പ്രാര്‍ത്ഥനയുടെ സമയം ഇടയ്ക്കിടെ മാറ്റുകയോ അല്ലെങ്കില്‍ പതിവിലും കൂടുതല്‍ സമയം പ്രാര്‍ത്ഥിക്കുകയോ ആണ്. വിഷയം എന്നത് ഒരിക്കലും മാറ്റുവാന്‍ കഴിയാത്ത ഒരുതരം പ്രമാണസൂത്രത്തില്‍ അടയ്ക്കപ്പെടാതിരിക്കുക എന്നതാണ്.

പത്രൊസും തന്‍റെ കൂട്ടുകാരും യേശുവിന്‍റെ പ്രാര്‍ത്ഥനാസ്ഥലത്തേക്ക് അവനെ അനുഗമിച്ചില്ല. ഒരുപക്ഷേ, അവര്‍ അവനെ കണ്ടെത്തിയതിനാല്‍ ആ സ്ഥലത്തെക്കുറിച്ച് അവര്‍ക്ക് അറിയാമായിരുന്നു. എല്ലാവരും യേശുവിനെ അന്വേഷിക്കുകയാണെന്ന അവരുടെ കുറിപ്പ്, കഴിഞ്ഞ ദിവസത്തെ ആവേശകരമായ അനുഭവം കൂടുതല്‍ രോഗശാന്തിയും പഠിപ്പിക്കലുമായി പിന്തുടരുവാന്‍ നിര്‍ദ്ദേശിച്ചു. അപ്രതീക്ഷിതമായി, യേശു എതിര്‍പ്പു പ്രകടിപ്പിക്കുകയും മറ്റു സ്ഥലങ്ങളില്‍ സേവനത്തിന്‍റെ വിശാലമായ വയല്‍പ്രദേശം ചൂണ്ടിക്കാണിക്കുകയും ചെയ്തു.

"അവന്‍ അവരോട്: ഞാന്‍ അടുത്ത ഊരുകളിലും പ്രസംഗിക്കേണ്ടതിന് നാം അവിടേക്കു പോക; ഇതിനായിട്ടല്ലോ ഞാന്‍ പുറപ്പെട്ട് വന്നിരിക്കുന്നത് എന്നു പറഞ്ഞു" (മര്‍ക്കൊ. 1:38).

`ഇത്രയുമധികം സമയം പ്രാര്‍ത്ഥനയില്‍ ചിലവിടേണ്ട ആവശ്യം യേശുവിനുണ്ടെങ്കില്‍, നമ്മെ സംബന്ധിച്ചിടത്തോളം അത് എങ്ങനെയാണ്, നാം എത്ര സമയം പ്രാര്‍ത്ഥനയില്‍ ചിലവിടണം? യേശുവിന്‍റെ മാതൃക നമ്മോടെന്തു പറയുന്നു?`