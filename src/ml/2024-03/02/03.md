---
title:  മറക്കുവാന്‍ കഴിയാത്ത ഒരു ആരാധനാശുശ്രൂഷ
date:   08/07/2024
---

`വായിക്കുക: മര്‍ക്കൊ. 1:21-28. കഫര്‍ന്നഹൂമിലെ പള്ളിയില്‍വച്ച് മറക്കുവാന്‍ കഴിയാത്ത എന്ത് അനുഭവമാണ് ഉണ്ടായത്. ഈ അനുഭവത്തില്‍നിന്നും എന്ത് ആത്മീയസത്യങ്ങള്‍ നമുക്ക് എടുക്കുവാന്‍ കഴിയും?`

ക്രിസ്തീയ നടപ്പില്‍ യേശുവിനെ അനുഗമിക്കുവാനുള്ള തീരുമാനങ്ങളില്‍ പല ക്രിസ്ത്യാനികള്‍ക്കും മറക്കുവാന്‍ കഴിയാത്ത ചില നിമിഷങ്ങള്‍ ഉണ്ടായിട്ടുണ്ട്; അവരുടെ സ്നാനദിവസം; ദൈവത്തിന്‍റെ സാന്നിദ്ധ്യം അവര്‍ ആഴമായി അനുഭവിക്കുവാന്‍ ഇടയാക്കിയ ഒരു ശക്തിയേറി പ്രസംഗം. ഈ നിമിഷങ്ങളില്‍ ചിലതു മറക്കുവാന്‍ കഴിയാത്തത് എന്നുമാത്രമല്ല ജീവിതത്തിനു മാറ്റം വരുത്തുന്നതുകൂടിയാണ്.

അതുപോലെ മര്‍ക്കൊസ് ഒന്നാമദ്ധ്യായത്തില്‍ ചിത്രീകരിച്ചിരിക്കുന്ന ശബ്ബത്ത് കഫര്‍ന്നഹൂമിലെ ചില മനുഷ്യര്‍ക്ക് അപ്രകാരമായിരുന്നിരിക്കണം. "അവന്‍റെ ഉപദേശത്തില്‍ അവര്‍ വിസ്മയിച്ചു; അവന്‍ ശാസ്ത്രിമാരെപ്പോലെയല്ല, അധികാരമുള്ളവനായിട്ടത്രേ അവരെ ഉപദേശിച്ചത്" (മര്‍ക്കൊ. 1:22). യേശു പഠിപ്പിച്ചുകൊണ്ടിരുന്നപ്പോള്‍, യേശുവിന്‍റെ ഉപദേശത്തിന്‍റെ ശക്തിയാല്‍ സ്വാധീനിക്കപ്പെട്ട ഒരു ഭൂതബാധിതന്‍: "നസറായനായ യേശുവേ, ഞങ്ങള്‍ക്കും നിനക്കും തമ്മില്‍ എന്ത്? ഞങ്ങളെ നശിപ്പിപ്പാന്‍ വന്നുവോ? നീ ആര്‍ എന്ന് ഞാന്‍ അറിയുന്നു; ദൈവത്തിന്‍റെ പരിശുദ്ധന്‍ തന്നെ എന്നു നിലവിളിച്ചു പറഞ്ഞു" (മര്‍ക്കൊ. 1:24). യേശു അശുദ്ധാത്മാവിനെ പുറത്താക്കി.

അശുദ്ധാത്മാവില്‍നിന്നുള്ള ഈ വാക്കുകളുടെ അര്‍ത്ഥത്തെപ്പറ്റി ചിന്തിച്ചുനോക്കുക.

ഒന്നാമതായി, അശുദ്ധാത്മാവ് യേശുവിനെ "ദൈവത്തിന്‍റെ പരിശുദ്ധന്‍" എന്ന് തിരിച്ചറിഞ്ഞു. സാത്താന്‍റെ അശുദ്ധരായ ദൂതന്മാര്‍ക്ക് വ്യത്യസ്തമായി യേശു ദൈവത്തിന്‍റെ വിശുദ്ധ ഗൂഢദൂതന്‍ ആണെന്ന് അവന്‍ അംഗീകരിച്ചു. ഒരു ആരാധനയുടെ പശ്ചാത്തലത്തില്‍ വിശുദ്ധകാര്യങ്ങളും വ്യക്തികളും പ്രതീക്ഷിക്കുന്ന ഒരുവന്‍, അശുദ്ധിയും മലിനമായതുമായ കാര്യങ്ങളല്ല. അങ്ങനെ, ഈ കഥയില്‍ നന്മയുടെ ശക്തികളും തിന്മയുടെ ശക്തികളും തമ്മില്‍ ഒരു നേരിയ വൈരുദ്ധ്യമുണ്ട്. ഇവിടെ നമുക്ക് വന്‍വിവാദത്തിന്‍റെ യാഥാര്‍ത്ഥ്യം കാണുവാന്‍ കഴിയും. യേശു ആരാണെന്ന് ജനത്തിന് അറിയുകയില്ലായിരിക്കാം. എന്നാല്‍ അശുദ്ധാത്മാവിന് തീര്‍ച്ചയായും അറിയാം പരസ്യമായി അംഗീകരിക്കുകയും ചെയ്യുന്നു.

അടുത്തതായി, മനുഷ്യനില്‍നിന്ന് പുറത്തുവരുവാനുള്ള കല്പന മനസ്സിലാക്കാവുന്നതാണ്, എന്നാല്‍ "മിണ്ടരുത്" എന്ന കല്പന എന്തിന്? ഇവിടെ ആരംഭിച്ചിട്ട് മര്‍ക്കൊസില്‍ ഒരു ശ്രദ്ധേയമായ വിഷയം പ്രത്യക്ഷപ്പെടുന്നു: അവന്‍ ആരാകുന്നു എന്നതിനെ സംബന്ധിച്ച നിശ്ശബ്ദതയ്ക്കായുള്ള യേശുവിന്‍റെ വിളി. വേദപണ്ഡിതന്മാര്‍ ഇതിനെ "മശീഹാത്വരഹസ്യം" എന്നു വിളിക്കുന്നു.

യേശുവിന്‍റെ കാലത്തെ മശീഹൈക പ്രതീക്ഷകളുടെ രാഷ്ട്രീയ പ്രകടതകള്‍ കാരണം നിശ്ശബ്ദതയ്ക്കുള്ള യേശുവിന്‍റെ ആഹ്വാനത്തിന് നല്ല അര്‍ത്ഥമുണ്ട്. മശീഹയായിരിക്കുക എന്നത് ആപല്‍ക്കരമായ ഒരു കാര്യമാണ്. നിശ്ശബ്ദതയ്ക്കുള്ള ആഹ്വാനങ്ങളുമായി ഇടകലര്‍ന്നത് യേശു ആരാണെന്നതിന്‍റെ അവ്യക്തമായ വെളിപ്പെടുത്തലുകളാണ്. കാലക്രമേണ വ്യക്തമാകുന്നത് യേശുവിന്‍റെ വ്യക്തിത്വം മറയ്ക്കപ്പെടുവാന്‍ കഴിയുകയില്ല എന്നതാണ്. കൂടാതെ അവന്‍ ആരാണ് എന്ന സത്യം സുവിശേഷദൂതിന്‍റെ കേന്ദ്രമായിത്തീരുന്നു. യേശു ആരാണ് എന്നത് മാത്രമല്ല ജനം അറിയേണ്ടിയിരിക്കുന്നത്, എന്നാല്‍ അവന്‍റെ വരവിനോട് അവര്‍ എപ്രകാരം പ്രതികരിക്കുമെന്നതിനെക്കുറിച്ച് ഒരു തീരുമാനം എടുക്കുന്നതിനും ഇത് അവര്‍ക്ക് എന്ത് അര്‍ത്ഥമാക്കുന്നു.

`മറ്റുള്ളവരോട് സാക്ഷ്യം വഹിക്കുവാന്‍ ശ്രമിക്കുമ്പോള്‍, "ഏതല്‍ക്കാലസത്യ"ത്തെക്കുറിച്ച് നാം വിശ്വസിക്കുന്നതെല്ലാം അവതരിപ്പിക്കാതിരിക്കുന്നതിന് വിവേകമുള്ളവരായിരിക്കേണ്ടത് എപ്പോഴാണ്?`