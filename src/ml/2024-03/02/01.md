---
title:  യേശുവിന്‍റെ ശുശ്രൂഷയില്‍ ഒരു ദിവസം
date:   06/07/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 1:16-45; യോഹ. 1:29-42; മര്‍ക്കൊ. 5:41; ലൂക്കൊ. 6:12; ലേവ്യ. 13.

> <p>മനഃപാഠവാക്യം</p>
> യേശു അവരോട്: എന്നെ അനുഗമിപ്പിന്‍; ഞാന്‍ നിങ്ങളെ മനുഷ്യരെ പിടിക്കുന്നവരാക്കും എന്നുപറഞ്ഞു" (മര്‍ക്കൊസ് 1:17).

ഓരോ സുവിശേഷവും ഒരു പ്രത്യേക രീതിയില്‍ യേശുവിന്‍റെ ശുശ്രൂഷയുടെ തുടക്കത്തെ പരിചയപ്പെടുത്തുന്നു.

ശിഷ്യന്മാരെ വിളിക്കുന്നവനായിട്ടും പിന്നീട് ഗിരിപ്രഭാഷണം നടത്തുന്നവനായിട്ടും മത്തായി യേശുവിനെ പരിചയപ്പെടുത്തുന്നു.

നസറെത്തിലെ യെഹൂദാപള്ളിയില്‍ ഒരു ശബ്ബത്തില്‍ നടന്ന യേശുവിന്‍റെ ഉദ്ഘാട നപ്രസംഗത്തിന്‍റെ കഥ ലൂക്കൊസ് പറയുന്നു.

ചില ആദ്യകാല ശിഷ്യന്മാരെ വിളിച്ചതും യേശുവിന്‍റെ ആദ്യ അത്ഭുതം നടന്ന കാനാവിലെ കല്യാണവും യോഹന്നാന്‍ രേഖപ്പെടുത്തുന്നു.

നാല് ശിഷ്യന്മാരെ വിളിച്ചതും കഫര്‍ന്നഹൂമിലെ ഒരു ശബ്ബത്തിനെയും അതിനു പിന്നാലെയുണ്ടായതിനെയും മര്‍ക്കൊസിന്‍റെ സുവിശേഷം എടുത്തുപറയുന്നു.

മര്‍ക്കൊസിന്‍റെ ആരംഭത്തില്‍ കാണുന്ന "യേശുവിനോടൊപ്പമുള്ള ഈ ശബ്ബത്ത്" വായിക്കുന്നവര്‍ക്ക് യേശു ആരാണ് എന്നതിന്‍റെ ഒരു അറിവ് തരുന്നു. ഈ ആഴ്ചയിലെ പാഠത്തിലുടനീളം അവന്‍റെ ചുരുക്കം ചില വാക്കുകള്‍ രേഖപ്പെടുത്തിയിരിക്കുന്നു: ശിഷ്യത്വത്തിലേയ്ക്കുള്ള ഒരു ലഘുവായ വിളി, ഒരു ദൂതനോടു കല്പിച്ചത്, മറ്റു ദേശങ്ങള്‍ സന്ദര്‍ശിക്കുന്നതിനുള്ള ഒരു പദ്ധതി, ശുദ്ധമാകുന്നതിന് ഒരു പുരോഹിതന്‍റെ മുമ്പില്‍ തന്നെത്തന്നെ കാണിക്കുന്നതിനുള്ള നിര്‍ദ്ദേശങ്ങളോടുകൂടി ഒരു കുഷ്ഠരോഗിയെ സൗഖ്യമാക്കുന്നത്. പ്രവൃത്തിക്കാണ് ഊന്നല്‍ കൊടുക്കുന്നത്, പ്രത്യേകിച്ച് ജനത്തെ സൗഖ്യമാക്കുന്നത്. യേശുവിന്‍റെ ശുശ്രൂഷയുടെ വേഗത്തിലുള്ള പ്രവര്‍ത്തന നീക്കത്തെ ചിത്രീകരിക്കുന്നതിന് "ഉടനടി" എന്ന പദം ഉപയോഗിക്കുവാന്‍ സുവിശേഷം എഴുതിയവന്‍ ആഗ്രഹിക്കുന്നു.

_*ഈ ആഴ്ചയിലെ പാഠം പഠിച്ച് ജൂലൈ 13 ലെ ശബ്ബത്തിനായി ഒരുങ്ങുക_