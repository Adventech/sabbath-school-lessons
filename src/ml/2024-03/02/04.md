---
title:  കൂടുതല്‍ ശബ്ബത്ത് ശുശ്രൂഷ
date:   09/07/2024
---

`വായിക്കുക: മര്‍ക്കൊ. 1:29-34. യേശു പത്രൊസിന്‍റെ കുടുംബത്തെ സഹായിച്ചത് എങ്ങനെയാണ്. ഈ അനുഭവത്തില്‍നിന്നും നമുക്കെന്ത് ആത്മീയപാഠങ്ങള്‍ പഠിക്കുവാന്‍ കഴിയും?`

ദൈവാലയത്തിലെ വിസ്മയകരമായ ശുശ്രൂഷയ്ക്കുശേഷം, യേശു തന്‍റെ ചെറിയ കൂട്ടം ശിഷ്യന്മാരോടൊപ്പം (പത്രൊസ്, അന്ത്രെയാസ്, യാക്കോബ്, യോഹന്നാന്‍) പത്രൊസിന്‍റെ ഭവനത്തിലേക്കു പിന്‍വാങ്ങിപ്പോയി, നിശ്ചയമായും ശബ്ബത്തുദിവസത്തിന്‍റെ ബാക്കിസമയം ഒരു സൗഹൃദഭക്ഷണത്തിലും കൂട്ടായ്മയിലും ചിലവിടുന്നതിനായിരുന്നു.

എന്നാല്‍ ആശങ്കയുടെ ഒരു ശ്രദ്ധ അരങ്ങില്‍ പരന്നു: പത്രൊസിന്‍റെ അമ്മാവിയമ്മ പനി പിടിച്ചു കിടന്നിരുന്നു, സുഖം പ്രാപിക്കുകയോ അല്ലെങ്കില്‍ മരിക്കുകയോ ചെയ്യുക എന്നതാണ് നിങ്ങള്‍ക്ക് അര്‍ത്ഥമാകുന്നത്. അവര്‍ യേശുവിനോട് മരണത്തെപ്പറ്റി പറഞ്ഞു, യേശു പത്രൊസിന്‍റെ അമ്മാവിയമ്മയെ കൈക്കുപിടിച്ച് എഴുന്നേല്പിച്ചു. അവള്‍ അവരെ ഉടന്‍ തന്നെ ശുശ്രൂഷിച്ചു. യേശുവിനാല്‍ രക്ഷിക്കപ്പെട്ടവരും സൗഖ്യമായവരും അതിന്‍റെ ഫലമായി ശുശ്രൂഷ ചെയ്യും എന്ന തത്വത്തിന്‍റെ എത്ര ശക്തിയേറിയ ഉദാഹരണമാണിത്.

മറ്റു സമയങ്ങളില്‍ സ്പര്‍ശനം പരാമര്‍ശിച്ചിട്ടില്ലെങ്കിലും (കാണുക: മര്‍ക്കൊ. 2:1-12; 3:1-6; 5:7-13), പലപ്പോഴും രോഗം ബാധിച്ച വ്യക്തിയെ സ്പര്‍ശിച്ച് സൗഖ്യമാക്കി എന്നത് മര്‍ക്കൊസിന്‍റെ സുവിശേഷത്തിലുടനീളം കാണാവുന്നതാണ് (കാണുക: മര്‍ക്കൊ. 1:41; 5:41).

അന്ന് യേശു ശുശ്രൂഷ പൂര്‍ത്തിയാക്കിയിരുന്നില്ല. സൗഖ്യം പ്രാപിക്കുന്നതിന് അനേകരും സൂര്യന്‍ അസ്തമിച്ചതിനുശേഷം പത്രൊസിന്‍റെ ഭവനത്തില്‍ വന്നിരുന്നു. അന്ന് പള്ളിയില്‍ എന്തു സംഭവിച്ചു എന്നത് കാണുകയും കേള്‍ക്കുകയും ചെയ്തതുകൊണ്ട് എന്നതില്‍ സംശയമില്ല. ശബ്ബത്തിന്‍റെ മണിക്കൂറുകള്‍ കാരണം ജനം വൈകിയെന്ന് സുവിശേഷ എഴുത്തുകാരന്‍ തന്‍റെ വായനക്കാരോട് പറയുന്നില്ല എന്ന വസ്തുത സൂചിപ്പിക്കുന്നത് തന്‍റെ വായനക്കാര്‍ ശബ്ബത്തിനെക്കുറിച്ച് അറിയുമെന്ന് അവന്‍ പ്രതീക്ഷിച്ചിരുന്നു എന്നാണ്. മര്‍ക്കൊസിന്‍റെ ഈ സവിശേഷത തന്‍റെ വായനക്കാര്‍ ശബ്ബത്ത് പ്രമാണികളാണെന്നതിന് യോജിച്ചതാണ്.

ആ വൈകുന്നേരത്ത് പട്ടണം മുഴുവനും വാതില്‍ക്കല്‍ കൂടിയിരുന്നു എന്ന് മര്‍ക്കൊസ് പറയുന്നു (1:33). ആ ജനത്തെയെല്ലാം സഹായിക്കുന്നതിന് യേശുവിന് കുറച്ചുസമയം എടുക്കേണ്ടി വന്നുകാണണം.

"ഇടതടവില്ലാതെ ആളുകള്‍ വന്നുപൊയ്ക്കൊണ്ടുമിരുന്നു. യേശു പിറ്റെ ദിവസം അവിടെ ഉണ്ടായിരിക്കുമോ എന്നാര്‍ക്കും അറിവില്ലായിരുന്നു. കഫര്‍ന്നഹൂമില്‍ ആഹ്ലാദം തിരതല്ലി. യേശുവും സന്തോഷവാനായിരുന്നു. രോഗികളെ കണ്ടപ്പോള്‍ യേശുവിന്‍റെ മനസ്സലിഞ്ഞു. അവര്‍ രോഗവിമുക്തരായപ്പോള്‍ യേശുവും അവരുടെ സന്തോഷത്തില്‍ പങ്കുചേര്‍ന്നു.

"തന്‍റെ സന്നിധിയില്‍ വന്ന ഒരുവനെപ്പോലും യേശു നിരാശനാക്കി അയച്ചില്ല. പുരുഷാരം പൊയ്ക്കഴിഞ്ഞപ്പോള്‍ രാത്രി വളരെയായി. പത്രൊസിന്‍റെ ഭവനം ശാന്തമായി. അല്പം വിശ്രമം ലഭിപ്പാന്‍ യേശു ആഗ്രഹിച്ചു. നഗരം ഉറങ്ങിക്കഴിഞ്ഞപ്പോള്‍ യേശു അതികാലത്ത് ഇരുട്ടോടെ... എഴുന്നേറ്റ് പുറപ്പെട്ട് ഒരു നിര്‍ജ്ജനസ്ഥലത്ത് ചെന്ന് പ്രാര്‍ത്ഥിച്ചു." എലന്‍ ജി. വൈറ്റ്, യുഗങ്ങളുടെ പ്രത്യാശ പുറം. 240.