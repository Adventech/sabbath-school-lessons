---
title:  കൂടുതല്‍ പഠനത്തിന്
date:   12/07/2024
---

Read Ellen G. White, “At Capernaum”; and “Thou canst make me clean” pp. 252-266, in _The Desire of Ages_.

യേശുവിന്‍റെ ഏതു തരത്തിലുള്ള ചിത്രമാണ് മര്‍ക്കൊ 1 പ്രദാനം ചെയ്യുന്നത്? യേശുവിന് ശിഷ്യന്മാരെ വിളിക്കുന്നതിന് അധികാരമുണ്ട്, അവര്‍ പ്രതികരിക്കുകയും ചെയ്യുന്നു. സാത്താന്‍റെ കീഴിലുള്ള അശുദ്ധാത്മാക്കളില്‍നിന്ന് വ്യത്യസ്തമായി അവന്‍ വിശുദ്ധമാണ്. നന്മയും തിന്മയും തമ്മില്‍ ഒരു വലിയ പോരാട്ടം നടന്നുകൊണ്ടിരിക്കുകയാണ്, യേശുവിന് സാത്താനെക്കാളും കൂടുതല്‍ ശക്തിയുണ്ട്. രോഗികളായ മനുഷ്യരുടെമേല്‍ യേശുവിന് സഹതാപമുണ്ട്. കൂടാതെ അവരെ സഹായിക്കുകയും ചെയ്യുന്നു. ഒരുപക്ഷേ മറ്റാരും തൊടാതിരിക്കുമ്പോള്‍ അവരെ തൊടുകയും ചെയ്യുന്നു.

"തന്‍റെ രാജ്യത്തെക്കുറിച്ചും സാത്താന്‍റെ പിടിയിലമര്‍ന്നവരെ രക്ഷിക്കുവാനുള്ള പരിപാടിയെക്കുറിച്ചും യേശു ദൈവാലയത്തില്‍വച്ച് സംസാരിച്ചുകൊണ്ടിരുന്നു. ഭീകരതയുടെ ഒരു നിലവിളി അവനെ തടസ്സപ്പെടുത്തി. നസറായനായ യേശുവേ, ഞങ്ങള്‍ക്കും നിനക്കും തമ്മില്‍ എന്ത്? ഞങ്ങളെ നശിപ്പിപ്പാന്‍ വന്നുവോ? നീ ആര്‍ എന്ന് ഞാന്‍ അറിയുന്നു; ദൈവത്തിന്‍റെ പരിശുദ്ധന്‍തന്നെ എന്നുപറഞ്ഞു."

"എല്ലാം ഇപ്പോള്‍ ആശയക്കുഴപ്പവും ആശങ്കയും ആയിരുന്നു. എല്ലാവരുടെയും ശ്രദ്ധ യേശുവില്‍നിന്ന് തിരിക്കപ്പെട്ടു. അവന്‍റെ വാക്കുകള്‍ ശ്രദ്ധിക്കപ്പെട്ടില്ല. ഇരയെ പള്ളിയിലേക്കു നയിക്കുവാനുള്ള സാത്താന്‍റെ ഉദ്ദേശ്യം ഇതായിരുന്നു. യേശു പിശാചിനെ ശാസിച്ചു. 'മിണ്ടരുത്; അവനെവിട്ട് പോ' എന്നു പറഞ്ഞു. അപ്പോള്‍ അശുദ്ധാത്മാവ് അവനെ ഇഴെച്ചു, ഉറക്കെ നിലവിളിച്ചു അവനെ വിട്ടുപോയി... മരുഭൂമിയില്‍ സാത്താനെ നേരിട്ട കര്‍ത്താവ് വീണ്ടും അവനെ അഭിമുഖീകരിച്ചു. തന്‍റെ ഇരയുടെമേല്‍ ശക്തി ഉറപ്പിക്കുവാന്‍ സാത്താന്‍ എല്ലാ മാര്‍ഗ്ഗങ്ങളും പ്രയോഗിച്ചു. ഇവിടെ പിന്മാറേണ്ടി വന്നാല്‍ യേശുവിന്‍റെ ആധിപത്യം ഉറപ്പാകുമെന്ന് സാത്താനറിയാമായിരുന്നു... എന്നാല്‍ രക്ഷകന്‍ അധികാരത്തോടെ സംസാരിക്കുകയും അടിമ സ്വതന്ത്രനാകുകയും ചെയ്തു." എലന്‍ ജി. വൈറ്റ്, യുഗങ്ങളുടെ പ്രത്യാശ, പുറം 236.

ഇതിനിടയില്‍, നമ്മുടെ കര്‍ത്താവ് തിരക്കുള്ള ഒരു ശുശ്രൂഷ നടത്തി, ഒരു സ്ഥലത്തുനിന്ന് മറ്റൊരിടത്തേക്കു നീങ്ങി. നിരന്തരം നിരവധി ആളുകളുമായി ബന്ധപ്പെട്ടു. എങ്ങനെയാണ് യേശു ശുശ്രൂഷയോടും ജനത്തോടും ശാന്തവും സ്ഥിരവുമായ സമീപനം പുലര്‍ത്തിയത്. ഇത് അവന്‍റെ ദിനന്തോറുമുള്ള പ്രാര്‍ത്ഥനയുടെ അനുഭവത്തിലൂടെയാണെന്നുള്ളതിന് സംശയമില്ല.

പ്രാര്‍ത്ഥനയ്ക്കും തിരുവെഴുത്തുകളുടെ പഠനത്തിനുമുള്ള സമയവുമായി ബന്ധപ്പെട്ട് നിങ്ങള്‍ക്ക് പ്രവര്‍ത്തനക്ഷമമായ ഒരു പദ്ധതി എന്തായിരിക്കുമെന്ന് ചിന്തിക്കുക. കാര്യക്ഷമമാകുന്നത് എന്തായിരിക്കുമെന്ന് നോക്കുക, ആത്മാവിനാലും ദൈവവചനത്താലും നയിക്കപ്പെടുന്ന സമാധാനപരമായ ആത്മാവ് വികസിപ്പിക്കുവാന്‍ ആ സമയം എടുക്കുക.

**ചര്‍ച്ചയ്ക്കുള്ള ചോദ്യങ്ങള്‍**:

`പ്രാര്‍ത്ഥന എന്ന വിഷയത്തെക്കുറിച്ചും ക്രിസ്തീയ ജീവിതത്തില്‍ അത് എത്ര പ്രധാനപ്പെട്ടതാണെന്നതിനെക്കുറിച്ചും ക്ലാസ്സില്‍ സംസാരിക്കുക. പ്രാര്‍ത്ഥനയുടെ ഉദ്ദേശ്യത്തെയും ഫലസിദ്ധിയെയും കുറിച്ച് ജനത്തിനുള്ള ചില ചോദ്യങ്ങള്‍ എന്താണ്?`

`നമ്മുടെ വിശ്വാസത്തെപ്പറ്റി അധികം സംസാരിക്കാതെ, ചില സമയങ്ങളില്‍ നല്ലത് എന്നു തോന്നുന്ന കാര്യങ്ങളെപ്പറ്റി ക്ലാസ്സില്‍ സംസാരിക്കുക. എപ്പോഴാണ് അത് വിവേകപൂര്‍വ്വം ചെയ്യേണ്ടത്. എന്നിട്ടും നമ്മുടെ സാക്ഷീകരണത്തില്‍ വിട്ടുവീഴ്ച ചെയ്യാതെ നമുക്ക് അത് എങ്ങനെ ചെയ്യുവാന്‍ കഴിയും?`

`നിങ്ങളുടെ സംസ്കാരത്തില്‍ "കുഷ്ഠരോഗികള്‍" ആരൊക്കെയാണ്? സുവിശേഷം ഈ വ്യക്തികളിലേക്കു കൊണ്ടുവരുന്നതിന് നിങ്ങളുടെ സഭയ്ക്ക് അവരിലേക്ക് എത്തിച്ചേരുവാനും "സ്പര്‍ശിക്കുവാനും" എങ്ങനെ സാധിക്കും?`