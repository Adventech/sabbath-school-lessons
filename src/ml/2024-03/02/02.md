---
title:  "എന്നെ അനുഗമിക്ക"
date:   07/07/2024
---

`വായിക്കുക: മര്‍ക്കൊ. 1:16-20. ശിഷ്യന്മാരായി യേശു വിളിച്ച മനുഷ്യര്‍ ആരായിരുന്നു, അവരുടെ പ്രതികരണം എന്തായിരുന്നു?`

യേശുവിന്‍റെ വാക്കുകള്‍ പലതും മര്‍ക്കൊസ് ഒന്നാമദ്ധ്യായം രേഖപ്പെടുത്തുന്നില്ല. എന്നിരുന്നാലും പിന്നീട് "പത്രൊസ്" എന്നു വിളിച്ച ശിമോന്‍ അവന്‍റെ സഹോദരന്‍ അന്ത്രെയാസ് എന്നീ രണ്ടു മീന്‍പിടുത്തക്കാര്‍ക്കുള്ള യേശുവിന്‍റെ വാക്കുകള്‍ മര്‍ക്കൊ. 1:17 ലുണ്ട്. ഈ രണ്ടുപേരും ഗലീലാക്കടലിന്‍റെ തീരത്ത് വലവീശിക്കൊണ്ടു നില്‍ക്കുകയായിരുന്നു.

ഈ രണ്ടുപേരും നല്ല സാമ്പത്തിക ഭദ്രതയുള്ളവരാണെന്ന് കാണിക്കത്തക്ക വള്ളത്തിന്‍റെയോ മീന്‍പിടുത്ത സാമഗ്രികളുടെയോ പരാമര്‍ശങ്ങളൊന്നുമില്ല. യാക്കോബും യോഹന്നാനും അവരുടെ പിതാവിനോടും വേലക്കാരോടുമൊപ്പം ഒരു പടകില്‍ ആയിരുന്നു. ഇവര്‍ പത്രൊസിനെയും അന്ത്രെയാസിനെയുംകാള്‍ സാമ്പത്തികമായി ഉയര്‍ന്നവര്‍ ആയിരുന്നു എന്ന് ഇതു നിര്‍ദ്ദേശിക്കുന്നു. പത്രൊസിന് ഒരു പടക് ഇല്ലായിരുന്നു എന്നും വാസ്തവത്തില്‍, യാക്കോബും യോഹന്നാനും പത്രൊസിന്‍റെയും അന്ത്രെയാസിന്‍റെയും പങ്കാളികള്‍ ആയിരുന്നു എന്നും ലൂക്കൊസ് സൂചിപ്പിക്കുന്നു (ലൂക്കൊസ് 5:1-11 കാണുക). എന്നാല്‍ ഈ രണ്ടുകൂട്ടം, സഹോദരന്മാര്‍ തമ്മിലുള്ള ഒരു വ്യത്യാസത്തെ മര്‍ക്കൊസിന്‍റെ സുവിശേഷം അവതരിപ്പിക്കുകയായിരിക്കാം. കൂടാതെ ആ വ്യത്യാസത്തെ ഉദാഹരിക്കുന്നതിന് യേശു കുറഞ്ഞ സാധനസാമഗ്രികള്‍ ഉള്ളവരെയും കൂടുതലുള്ളവരെയും വിളിക്കുന്നു.

ഈ മനുഷ്യര്‍ക്കുള്ള യേശുവിന്‍റെ വിളി ലളിതവും നേരിട്ടുള്ളതും പ്രാവചനികവുമായിരുന്നു. അവനെ അനുഗമിപ്പാന്‍ അവന്‍ അവരെ വിളിച്ചു; അതായത് അവന്‍റെ ശിഷ്യന്മാരായിത്തീരുവാന്‍ വിളിച്ചു. അവന്‍റെ വിളിയോട് അവര്‍ പ്രതികരിക്കുകയാണെങ്കില്‍, മനുഷ്യരെ പിടിക്കുന്ന ഉത്തരവാദിത്തത്തിലേക്ക് അവരെ എടുക്കും എന്ന് അവന്‍ സൂചിപ്പിച്ചു.

`ഈ മനുഷ്യര്‍ ഉടന്‍തന്നെ എല്ലാം ഉപേക്ഷിച്ചിട്ട് യേശുവിനെ അനുഗമിച്ചത് എന്തുകൊണ്ട് എന്നതിനെപ്പറ്റി ചിന്തിക്കുക (മര്‍ക്കൊ. 1:16-20).`

ഈ ചിത്രത്തില്‍ യോഹന്നാന്‍റെ സുവിശേഷം കൂടുതല്‍ നിറയ്ക്കുന്നു (കാണുക യോഹ. 29-42). ഈ സഹോദരന്മാര്‍ യോഹന്നാന്‍ സ്നാപകന്‍റെ അനുയായികള്‍ ആയിരുന്നു എന്നും യേശു "ലോകത്തിന്‍റെ പാപത്തെ ചുമക്കുന്ന ദൈവത്തിന്‍റെ കുഞ്ഞാടാണെന്നുള്ള" അവന്‍റെ വിളംബരം കേട്ടിട്ടുണ്ടെന്നും ഇത് കാണിക്കുന്നു (യോഹ. 1:29). അവര്‍ യേശുവിനെ കണ്ടുമുട്ടുകയും യോര്‍ദ്ദാന്‍ നദിക്കരയില്‍ യേശുവുമായി സമയം ചിലവിടുകയും ചെയ്തു. തല്‍ഫലമായി ശുശ്രൂഷയ്ക്കായുള്ള യേശുവിന്‍റെ വിളി സ്വീകരിക്കുന്നത് അവര്‍ക്ക് ഒരു കളിയോ അല്ലെങ്കില്‍ ഒളിച്ചോട്ടമോ ആയിരുന്നില്ല. അവര്‍ അങ്ങനെ ചിന്തിച്ചിരുന്നു.

എന്നാല്‍ എന്തുകൊണ്ടാണ് മര്‍ക്കൊസ് കൂടുതല്‍ വിശദീകരണം തരാത്തത്? മിക്കവാറും ഇത് യേശുവിന്‍റെ ശക്തിക്ക് ഊന്നല്‍ കൊടുക്കുന്നതിനാണ്. അവന്‍ വിളിച്ചു. മനസ്സൊരുക്കമുണ്ടായിരുന്ന മീന്‍പിടുത്തക്കാര്‍ ഉത്തരം കൊടുത്തു. അവരുടെ ജീവിതങ്ങള്‍, കൂടാതെ ലോകംതന്നെയും ഒരിക്കലും സമാനമല്ല.

`യേശുവിനെ അനുഗമിക്കുന്നതിനുവേണ്ടി എന്ത് ഉപേക്ഷിക്കുവാനാണ് നിങ്ങള്‍ വിളിക്കപ്പെട്ടിരിക്കുന്നത്? നിങ്ങളുടെ ഉത്തരത്തിന്‍റെ അനുമാനങ്ങളെക്കുറിച്ച് ചിന്തിക്കുക, പ്രത്യേകിച്ച് മറ്റൊന്നിനെക്കുറിച്ചും നിങ്ങള്‍ക്കു ചിന്തിക്കുവാന്‍ കഴിയുന്നില്ലെങ്കില്‍.`