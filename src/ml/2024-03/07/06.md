---
title:  നരകത്തിലെ ആരോഗ്യമുള്ള മനുഷ്യന്‍
date:   15/08/2024
---

`മര്‍ക്കൊ. 9:42-50 വായിക്കുക. ഈ വേദഭാഗത്തിലെ യേശുവിന്‍റെ ഉപദേശങ്ങളെ ഒരുമിച്ചു ചേര്‍ക്കുന്നത് എന്താണ്?`

ഒന്നാമതായി, ഈ ഭാഗം ഒരു പ്രയാസമോ കാരണമോ ഇല്ലാതെ ഒരുമിച്ച് അവതരിപ്പിച്ച യേശുവിന്‍റെ വ്യത്യസ്ത പഠിപ്പിക്കലുകളുടെ ഒരു ശേഖരമാണെന്ന് തോന്നിയേക്കാം. എങ്ങനെയായിരുന്നാലും തുടര്‍ന്നുള്ള ഓരോ ഉപദേശത്തിനും മുമ്പുള്ളതുമായി ബന്ധപ്പെട്ട ഒരു ആകര്‍ഷകമായ ബന്ധം ഉണ്ടെന്ന് വളരെ അടുത്ത ഒരു നോട്ടം വെളിപ്പെടുത്തുന്നു. "പാപത്തിനു കാരണമാകുന്നു", "തീ", "ഉപ്പ്" എന്നിങ്ങനെ അദ്ധ്യാപനത്തെ പടിപടിയായി മുമ്പോട്ടു കൊണ്ടുപോകുന്ന മൂന്ന് പ്രധാന പദപ്രയോഗങ്ങളെ ചുറ്റിപ്പറ്റി ഈ വേദഭാഗം നില്‍ക്കുന്നു.

ഒന്നാമത്തെ ഉപദേശം പുതിയ വിശ്വാസികളെ പരാമര്‍ശിച്ചുകൊണ്ടുള്ള ചെറിയവരെക്കുറിച്ചുള്ളതാണ്. പഴയ നിയമത്തില്‍ വിധവമാര്‍, അനാഥര്‍, വിദേശികള്‍ എന്നിങ്ങനെ പുരാതന സമൂഹത്തില്‍ ഏറ്റവും ബലഹീനമായവര്‍ക്കുവേണ്ടി കരുതുന്ന നീതിവിഷയകമായിരുന്നതുപോലെ, പുതുതായി മാനസാന്തരപ്പെട്ടു വന്നവരെ പ്രത്യേക ശ്രദ്ധയോടെ പരിപാലിക്കുവാനുള്ള ഉത്തരവാദിത്തത്തോടെ അദ്ധ്യാപകരും നേതാക്കളും ദൈവരാജ്യത്തില്‍ ചുമതലപ്പെടുത്തപ്പെട്ടിരിക്കുന്നു. ഈ "ചെറിയവരില്‍" ഒന്നിനെ പാപം ചെയ്യുവാന്‍ ഇടയാക്കുന്നതിനെക്കാളും അവനെ കല്ലുകെട്ടി താഴ്ത്തിക്കളയുന്നതാണ് നല്ലത് എന്ന് യേശു അതിശയോക്തിയോടെ സംസാരിക്കുന്നു.

ഈ വേദഭാഗത്തിലെ ദീര്‍ഘമായ ഉപദേശത്തിലേക്കു "പാപം ചെയ്യുവാന്‍ ഇടയാക്കുന്നു" എന്ന സൂചകപദം നയിക്കുന്നു. വായനക്കാരനെ രണ്ട് കടങ്കഥ എതിരിടുന്നു. ഒന്നാമതായി, യഥാര്‍ത്ഥത്തില്‍ യേശു കയ്യോ, കാലോ വെട്ടിക്കളയുവാനോ കണ്ണ് ചൂഴ്ന്നുകളയുവാനോ ജനത്തോട് ആവശ്യപ്പെടുന്നുണ്ടോ? രണ്ടാമതായി, അവന്‍ നിത്യമായി എരിഞ്ഞുകൊണ്ടിരിക്കുന്ന ഒരു നരകാഗ്നിയെപ്പറ്റി പറയുന്നുണ്ടോ? ഒന്നാമത്തെ ചോദ്യത്തിനുള്ള ഉത്തരം ഇല്ല എന്നുള്ളതാണ്. യെഹൂദമതം തള്ളിക്കളഞ്ഞിരിക്കുന്ന അംഗച്ഛേദം അല്ല യേശു പഠിപ്പിക്കുന്നത്. (താരതമ്യപ്പെടുത്തുക. ആവ. 14:1; 1 രാജാ. 18:27,28). അവന്‍റെ വിഷയം അവതരിപ്പിക്കുന്നതിന് അവന്‍ അതിശയോക്തി പ്രയോഗിക്കുകയാണ്. കയ്യോ, കാലോ, കണ്ണോ നഷ്ടപ്പെടുന്നത് ഭയങ്കരമാണെങ്കില്‍, ഒരു ക്രിസ്ത്യാനി പാപം ചെയ്യുന്നത് ഉണ്ടാക്കുന്ന നാശം എത്രയധികം ഭയങ്കരമാണ്.

രണ്ടാമത്തെ ചോദ്യത്തിനും ഇല്ല എന്ന നിഷേധാത്മകമായ ഉത്തരമാണ് ലഭിക്കുന്നത്. നിത്യമായി എരിഞ്ഞുകൊണ്ടിരിക്കുന്ന ഒരു നിത്യനരകത്തെക്കുറിച്ച് യേശു പഠിപ്പിക്കുന്നില്ല. നമുക്കെങ്ങനെ അറിയാം? ഒന്നാമതായി, ഈ വേദഭാഗത്തില്‍ അസന്ദിഗ്ദ്ധമായ ഒരു നാടക വീക്ഷണം അടങ്ങിയിരിക്കുന്നു. കയ്യോ അല്ലെങ്കില്‍ ഒരു കാലോ അല്ലെങ്കില്‍ ഒരു കണ്ണോ കൊണ്ട് മനുഷ്യര്‍ സ്വര്‍ഗ്ഗീയ നഗരത്തില്‍ പ്രവേശിക്കുന്നതിനെപ്പറ്റി ചിന്തിക്കുക. പിന്നീട് മുഴുവനായുള്ള അവസ്ഥയില്‍ മനുഷ്യര്‍ നരകത്തില്‍ പോകുന്നതിനെപ്പറ്റിയും ആലോചിക്കുക. ഇതു തിരിച്ചും ആയിക്കൂടയോ? ആരോഗ്യമുള്ള മനുഷ്യന്‍ നരകത്തില്‍? അത് ശുഭാന്തനാടകം ആണ്. ഇത്രയും ഗൗരവമുള്ള ഒരു വിഷയത്തെക്കുറിച്ചുള്ള അത്തരം ഹാസ്യം യേശു ഒരു കാര്യം അതിഭാവുകത്വത്തോടെ ചിത്രീകരിക്കുകയാണെന്ന് ചിന്തിക്കുവാന്‍ ഒരാളെ പ്രേരിപ്പിക്കുന്നു. പാപം ചെയ്യുന്നതിനെക്കാളും കയ്യോ, കാലോ, അല്ലെങ്കില്‍ കണ്ണോ നഷ്ടപ്പെടുന്നതാണ് നല്ലത് എന്നവിധം പാപത്തെ അത്ര ഗൗരവമായി എടുക്കേണ്ടതാണ്.

നരകം നിത്യമായിരിക്കുന്നതുപോലെ, അതിന്‍റെ അനന്തരഫലവും നിത്യമാണ്. നരകത്തിലെ അഗ്നിയല്ല, "തന്‍റെ ഏകജാതനായ പുത്രനില്‍ വിശ്വസിക്കുന്ന ഏവനും നശിച്ചുപോകാതെ, നിത്യജീവന്‍ പ്രാപിക്കേണ്ടതിന് ദൈവം അവനെ നല്‍കുവാന്‍ തക്കവണ്ണം ലോകത്തെ സ്നേഹിച്ചു" (യോഹ. 3:16). നഷ്ടപ്പെട്ടുപോകുന്നവര്‍ നിത്യതയോളം എരിഞ്ഞുകൊണ്ടിരിക്കുകയില്ല; പകരം, അവര്‍ എന്നേക്കുമായി നശിച്ചുപോകും - വളരെ വലിയ ഒരു വ്യത്യാസം!