---
title:  വ്യക്തമായി കാണുന്നു
date:   11/08/2024
---

`വായിക്കുക: മര്‍ക്കൊ. 8:22-30. കുരുടനായ മനുഷ്യനെ സൗഖ്യമാക്കുവാന്‍ യേശു രണ്ട് പ്രാവശ്യം സ്പര്‍ശിച്ചത് എന്തുകൊണ്ട്, ഈ അനുഭവത്തില്‍നിന്ന് എന്തു പാഠങ്ങളാണ് പുറത്തുവരുന്നത്?`

യേശു ധാരാളം കുരുടരെ സൗഖ്യമാക്കിയ വിവരങ്ങള്‍ സുവിശേഷങ്ങള്‍ തരുന്നു. മര്‍ക്കൊ. 8 ലെ ഈ ഭാഗം കൂടാതെ മര്‍ക്കൊ. 10:46-52 ല്‍ കാണുന്ന പ്രകാരം കുരുടനായിരുന്ന ബര്‍ത്തിമായിയെ സൗഖ്യമാക്കി. മത്തായി രണ്ട് കുരുടരെ പരാമര്‍ശിക്കുന്നു (മത്തായി 20:29-34). ജന്മനാല്‍ കുരുടനായിരിക്കുകയും ശീലോഹാം കുളത്തില്‍ കഴുകുകയും ചെയ്ത ഒരു മനുഷ്യന്‍റെ കഥ യോഹന്നാന്‍ 9 പറയുന്നു.

എന്നാല്‍ മര്‍ക്കൊസ് 8 ലെ ഈ കഥ അതിവിശിഷ്ടമാണ്. ഇത് മര്‍ക്കൊസില്‍ മാത്രമാണ് പ്രത്യക്ഷപ്പെടുന്നത്. കൂടാതെ സമ്പൂര്‍ണ്ണ ആരോഗ്യത്തിലേക്കു കൊണ്ടുവരുന്നതിന് യേശുവിന് രണ്ടു പ്രവൃത്തികള്‍ ആവശ്യമായിരുന്ന യേശുവിന്‍റെ ഏക അത്ഭുതപ്രവൃത്തി ഇതു മാത്രമായിരുന്നു. കഥയുടെ ഭാഗമെന്നവിധം, യേശു ആ മനുഷ്യനെ കൈയ്ക്കുപിടിച്ച് ഗ്രാമത്തില്‍നിന്നും പുറത്തുകൊണ്ടുവരുന്ന ഒരു സ്പര്‍ശിക്കുന്ന വിശദീകരണമാണിത്. വൈകല്യമുള്ള ആ മനുഷ്യനോടുള്ള സഹതാപത്തെ ഒരുവന് അറിയുവാന്‍ കഴിയും.

എന്നാല്‍ രണ്ട് സ്പര്‍ശനം എന്തിനാണ്? രണ്ടു പ്രവൃത്തികള്‍ ഉള്‍പ്പെട്ട ഏക അത്ഭുതം ഇതായതുകൊണ്ട്, അത് യേശുവിന്‍റെ ഭാഗത്തുള്ള ശക്തിയുടെ അഭാവം കൊണ്ടായിരിക്കയില്ല. പകരം, ആത്മീയ ഉള്‍ക്കാഴ്ച വെളിപ്പെടുവാന്‍ ചിലപ്പോള്‍ സമയമെടുക്കുന്നത് എങ്ങനെയെന്ന് ചിത്രീകരിക്കുന്ന ഒരു ഉപമയാണിത്. ഈ വ്യാഖ്യാനം മര്‍ക്കൊസിലെ ഈ ഭാഗത്തിന്‍റെ സാഹിത്യമാതൃക സ്ഥിരീകരിക്കുന്നു. അവിടെ വരുവാനിരിക്കുന്ന അവന്‍റെ മരണത്തെയും പുനരുത്ഥാനത്തെയും കുറിച്ചുള്ള ശഷ്യന്മാരുടെ പരിശീലനത്തിന്‍റെ തുടക്കത്തിലും അവസാനത്തിലും ഒരു കുരുടന്‍റെ രോഗശാന്തിയുണ്ട്. കാഴ്ച പുനഃസ്ഥാപിക്കുന്നത് ഉള്‍ക്കാഴ്ചയുള്ള ശിഷ്യത്വത്തിന്‍റെ ഒരു രൂപകമായി മാറുന്നു.

അദ്ധ്യാപകര്‍ ചോദ്യങ്ങള്‍ ഇഷ്ടപ്പെടുന്നു. അവ പലപ്പോഴും ഒരു വിദ്യാര്‍ത്ഥിയുടെ ധാരണ വെളിപ്പെടുത്തുവാനുള്ള താക്കോലാണ്. മര്‍ക്കൊസ് 8 ലെ ഈ വേദഭാഗത്തില്‍, പുസ്തകത്തിന്‍റെ വഴിത്തിരിവ് എത്തി. ഈ അവകാശവാദത്തെ മൂന്ന് സവിശേഷതകള്‍ ഉറപ്പിക്കുന്നു. ഒന്നാമതായി, യേശുവിന്‍റെ അനന്യതയെക്കുറിച്ച് അവന്‍ തന്‍റെ ശിഷ്യന്മാരെ ചോദ്യം ചെയ്യുന്നു. ഇതിനുമുമ്പ് താന്‍ ചെയ്യാതിരുന്ന ഒരു കാര്യം. രണ്ടാമതായി, യേശു മശീഹയാണെന്ന് ആദ്യം പ്രഖ്യാപിച്ചത് പത്രൊസ് ആയിരുന്നു, ഭൂതഗ്രസ്തനല്ല. മൂന്നാമതായി, യേശു ആരാകുന്നു എന്ന വെളിപ്പെടുത്തലിനു പിന്നാലെ ഉടന്‍തന്നെ, താന്‍ എവിടേക്കു പോകുന്നു ക്രൂശിലേക്ക് എന്നത് വിശദമാക്കുവാന്‍ തുടങ്ങി.

താന്‍ മശീഹയാണെന്നത് ആരോടും പറയരുത് എന്ന് ശിഷ്യന്മാരോട് പറയുവാന്‍ കാരണമെന്ത്? ദൈവരാജ്യം സ്ഥാപിക്കപ്പെടുന്നത് അവബോധജന്യമായതിനെതിരേയുള്ളതാണെന്ന് ഇതു തോന്നുന്നു. എന്നിരുന്നാലും, യേശുവിന്‍റെ കാലത്ത് മശീഹയ്ക്ക് റോമന്‍ ഭരണത്തെ അട്ടിമറിക്കുന്നതിന്‍റെ രാഷ്ട്രീയ മുഖമുദ്രകള്‍ ഉണ്ടായിരുന്നു. യേശു വന്നത് അത്തരത്തിലുള്ള ഒരു മശീഹയാകുവാനല്ല, അവന്‍റെ വിളി അവന്‍റെ അനന്യതയില്‍ നിശ്ശബ്ദനാകുവാനാണ്.

`സംഗതികള്‍ എത്ര വാസ്തവമായിരുന്നാലും ചില കാര്യങ്ങള്‍ പറയാതിരിക്കുന്നത് എത്ര പ്രധാനമാണ് എന്നതിനെപ്പറ്റി ഈ കഥ നമ്മെ എന്താണ് പഠിപ്പിക്കുന്നത്?`