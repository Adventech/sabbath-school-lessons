---
title:  കൂടുതല്‍ പഠനത്തിന്
date:   16/08/2024
---

വായിക്കുക: E.G. White, “Ministry”, and “Who is the Greatest”, in _The Desire of Ages_, pp. 426-446.

"താഴ്മ ബഹുമാനത്തിന്‍റെ മുന്നോടിയാകുന്നു. യോഹന്നാന്‍ സ്നാപകനെപ്പോലെ ദൈവമുമ്പാകെ എളിമത്വമുള്ള വേലക്കാരനെ ഉന്നതമായ ഒരു ശിഷ്യനായിരിക്കും ദൈവവേലയില്‍ ഏറ്റവും കാര്യക്ഷമതയുള്ള പ്രവര്‍ത്തകന്‍. സ്വയത്തെ മറന്ന്, ആത്മാക്കളുടെ രക്ഷയ്ക്കുവേണ്ടി പ്രവര്‍ത്തിക്കുന്നവനുമായി സ്വര്‍ഗ്ഗീയ ദൂതഗണങ്ങള്‍ സഹകരിക്കുന്നു." E.G. White, _The Desire of Ages_, pp. 436.

"നമുക്കു മറ്റുള്ളവരെക്കാള്‍ മെച്ചമായ വിദ്യാഭ്യാസവും പരിഷ്കാരവും സ്വഭാവമഹിമയും ക്രിസ്തീയ പരിശീലനവും മതപരമായ അനുഭവസമ്പത്തും നല്‍കപ്പെട്ടിട്ടുണ്ടെങ്കില്‍, അവയെല്ലാം നമ്മുടെ അത്രയും ഭാഗ്യം ലഭിക്കാത്തവര്‍ക്കു കൂടി പങ്കിടുവാന്‍ അവ നമ്മെ കടമ്പെട്ടവരാക്കുകയാണ് ചെയ്യുന്നത്. നമുക്ക് കഴിവുള്ളിടത്തോളം മറ്റുള്ളവര്‍ക്ക് ശുശ്രൂഷ ചെയ്യണം. നാം ശക്തരെങ്കില്‍ ശക്തിഹീനരുടെ കരങ്ങളെ താങ്ങിനിര്‍ത്തണം. സ്വര്‍ഗ്ഗസ്ഥനായ പിതാവിന്‍റെ മുഖം കണ്ടുകൊണ്ടിരിക്കുന്ന ദൈവദൂതന്മാര്‍ ബലഹീനരായ ദൈവമക്കളെ സേവിക്കുന്നതില്‍ സന്തോഷം അനുഭവിക്കുന്നു. ബലഹീനരായ മനുഷ്യരെ അവര്‍ പ്രത്യേകം കാക്കുന്നു. നിരാശാജനകമായ സാഹചര്യങ്ങളില്‍ കഴിയുകയും സ്വയത്തോട് പോരാട്ടത്തിലായിരിക്കുകയും ചെയ്യുന്നവരോടുകൂടെ ദൂതന്മാരുടെ സാന്നിദ്ധ്യം ഉണ്ടായിരിക്കും. ഈ ശുശ്രൂഷയില്‍ യഥാര്‍ത്ഥക്രിസ്ത്യാനികള്‍ സഹകരിക്കും." പേജ് 440.

**ചര്‍ച്ചയ്ക്കുള്ള ചോദ്യങ്ങള്‍**

`മര്‍ക്കൊ. 8:27-29 വീണ്ടും വായിക്കുക. യേശുക്രിസ്തുവിലുള്ള നിങ്ങളുടെ വിശ്വാസം നിങ്ങള്‍ എത്രതവണ മറ്റുള്ളവരോട് ഏറ്റുപറയുന്നു?`

`മലമുകളിലെ ക്രിസ്തുവുമായുള്ള കൂട്ടായ്മ അനുഭവവും മറ്റുള്ളവരെ സേവിക്കുന്നതിന്‍റെ ലളിതമായ അനുഭവവും തമ്മിലുള്ള ശരിയായ സന്തുലിതാവസ്ഥ എന്താണ്?`

`ബുധനാഴ്ചത്തെ പഠനത്തിന്‍റെ അവസാനത്തിലുള്ള വലിപ്പം എന്നതിനെക്കുറിച്ചുള്ള ചോദ്യത്തിനുള്ള ഉത്തരം ക്ലാസ്സില്‍ ചര്‍ച്ച ചെയ്യുക. വലിപ്പത്തെ സംബന്ധിച്ച ലോകവീക്ഷണവും ദൈവം എങ്ങനെ വീക്ഷിക്കുന്നു എന്നതും തമ്മിലുള്ള വ്യത്യാസത്തെപ്പറ്റി നിങ്ങള്‍ എന്താണ് നിശ്ചയിക്കുന്നത്? ലോകം വലിയത് എന്ന് മതിക്കുന്നതും ദൈവം ചെയ്യാത്തതുമായ ചില മനുഷ്യര്‍ ആരാണ്? അതില്‍നിന്ന് വ്യത്യസ്തമായി, ദൈവം വലുതെന്ന് മതിക്കുന്നതും എന്നാല്‍ ലോകം അവഗണിക്കുകയോ അല്ലെങ്കില്‍ അധിക്ഷേപിക്കുകപോലും ചെയ്യുന്നവര്‍ ആരാണ്? വാസ്തവത്തില്‍ എത്ര വികൃതവും പിണഞ്ഞതും ആണ് ലോകത്തിന്‍റെ ആദര്‍ശങ്ങള്‍ എന്നതിനെ സംബന്ധിച്ച് ഈ വ്യത്യാസം നമ്മോട് എന്തു പറയുന്നു?`

`പാപത്തെ അത്ര ഗൗരവമായി എടുക്കുവാന്‍ നമുക്കെങ്ങനെ പഠിക്കുവാനാകും, യേശു പറഞ്ഞതുപോലെ, പാപം ചെയ്യുന്നതിനെക്കാള്‍ അംഗഭംഗം വരുത്തുന്നതാണ് നല്ലത്.`