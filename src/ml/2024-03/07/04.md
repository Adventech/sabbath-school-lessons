---
title:  മലയും പുരുഷാരവും
date:   13/08/2024
---

`മര്‍ക്കൊ. 9:1-13 വരെ വായിക്കുക. ഒരു രാത്രിയില്‍ പത്രൊസും യാക്കോബും യോഹന്നാനും യേശുവിനോടൊപ്പം കണ്ടത് എന്തായിരുന്നു?`

ദൈവരാജ്യം ശക്തിയോടെ വരുന്നത് കാണുവോളം മരണം ആസ്വദിക്കാത്തവര്‍ ചിലര്‍ ഈ നില്‍ക്കുന്നവരില്‍ ഉണ്ട് എന്ന് മര്‍ക്കൊസ് 9:1 ല്‍ യേശു പ്രവചിച്ചത്, ഏതാനും ദിവസങ്ങള്‍ക്കകം, അവന്‍ പത്രൊസിനെയും യാക്കോബിനെയും യോഹന്നാനെയും തനിച്ച് ഒരു ഉയര്‍ന്ന മലയില്‍ കൊണ്ടുപോയപ്പോള്‍ നിറവേറി. അവിടെ അവന്‍ അവരുടെ മുമ്പില്‍ ദൈവരാജ്യത്തിന്‍റെ മഹത്വത്തിലേക്കു രൂപാന്തരപ്പെട്ടു.

ഏലീയാവും മോശെയും സ്വര്‍ഗ്ഗത്തില്‍നിന്ന് അവര്‍ക്കു പ്രത്യക്ഷമായി യേശുവിനോട് സംഭാഷിച്ചു. യെരൂശലേമില്‍ പൂര്‍ത്തിയാക്കാറായ യേശുവിന്‍റെ വേര്‍പാടിനെപ്പറ്റി സംസാരിക്കുകയായിരുന്നു എന്ന് ലൂക്കൊസ് രേഖപ്പെടുത്തുന്നു (ലൂക്കൊസ് 9:30,31). അങ്ങനെ മഹത്വത്തിന്‍റെ ഈ ദൃശ്യം വരുവാനിരുന്ന യേശുവിന്‍റെ ക്രൂശുമരണവുമായി ബന്ധപ്പെടുത്തിയിരിക്കുന്നു (മര്‍ക്കൊ. 9:9 മായി താരതമ്യപ്പെടുത്തുക). യേശു ക്രൂശിക്കപ്പെടുന്നത് ശിഷ്യന്മാര്‍ കാണുമ്പോള്‍ അത് അവര്‍ക്ക് പ്രത്യാശ നല്‍കും.

മലയില്‍നിന്ന് താഴെയിറങ്ങിയപ്പോള്‍, അടുത്ത പ്രഭാതത്തില്‍, ഏലീയാവ് ആദ്യം വരുന്നതിനെക്കുറിച്ച് മൂന്ന് ശിഷ്യന്മാര്‍ യേശുവിനോട് ചോദിച്ചു. മശീഹായ്ക്കുമുമ്പ് ഏലീയാവ് വീണ്ടും പ്രത്യക്ഷപ്പെടും എന്ന പ്രതീക്ഷയോട് സാധ്യതയുള്ള ഈ ആശയം കെട്ടപ്പെട്ടിരിക്കുകയാണ് (മലാഖി 4:5,6 എന്നിവയുമായി താരതമ്യപ്പെടുത്തുക). ഏലീയാവ് വന്നുകഴിഞ്ഞ് എന്ന് യേശു മറുപടി പറഞ്ഞു. അത് യോഹന്നാന്‍ സ്നാപകനെക്കുറിച്ചുള്ള ഒരു പരാമര്‍ശമാണ്. അവര്‍ യോഹന്നാനെ കൊന്നതുപോലെ അവരുടെ കരങ്ങളില്‍ യേശു മരിക്കും, എന്നാല്‍ മൂന്നു ദിവസം കഴിഞ്ഞ് അവന്‍ എഴുന്നേല്ക്കും.

മഹത്വത്തിന്‍റെ രാത്രിക്കുശേഷം, മലയുടെ അടിവാരദൃശ്യം ദുഃഖം നിറഞ്ഞ കലാപസ്ഥലമായിരുന്നു (കാണുക മര്‍ക്കൊ. 9:14-29). ഒമ്പത് ശിഷ്യന്മാരോ ഭൂതബാധിതനായ ഒരു ബാലനെ നേരിടുന്നു, അവര്‍ക്ക് സൗഖ്യം കൊടുക്കുവാന്‍ കഴിയുന്നില്ല. യേശു അവിടെ പ്രത്യക്ഷപ്പെട്ടപ്പോള്‍ അവനെ കാണുവാന്‍ എല്ലാവരും ഓടിയെത്തി. കഥ ബാലന്‍റെ മേലുള്ള ഭൂതത്തിന്‍റെ ശക്തിയെ വെളിവാക്കുന്നു. ഭൂതബാധയുടെ വിശദാംശങ്ങള്‍ യേശു ഒരു ദീര്‍ഘസമയമെടുത്ത് അന്വേഷിച്ചു. ആലോചിക്കാതെ പറഞ്ഞുപോകുന്ന പിതാവിന് വളരെയധികം പറയുവാനുണ്ടായിരുന്നു. "നിന്നാല്‍ വല്ലതും കഴിയും എങ്കില്‍ മനസ്സലിഞ്ഞ് ഞങ്ങളെ സഹായിക്കേണമേ" (മര്‍ക്കൊ. 9:22).

യേശു പെട്ടെന്ന് സംശയത്തിന്‍റെ ഒരു പ്രകടനത്തെ എടുത്തു "നീ എന്താണ് അര്‍ത്ഥമാക്കുന്നത്, നിനക്കു കഴിയുമെങ്കില്‍ എന്നോ? (മര്‍ക്കൊ. 9:23) എന്നതായിരുന്നു കര്‍ത്താവിന്‍റെ പ്രതികരണം. പെട്ടെന്ന്, ആകാശത്തുനിന്ന് മിന്നല്‍പിണര്‍ പോലെ, പുത്രനു മാത്രമല്ല പ്രശ്നമുള്ളത് തനിക്കും അവിശ്വാസത്തിന്‍റെ ഒരു പ്രശ്നമുണ്ട് എന്ന് പിതാവ് കണ്ടു. സൗഖ്യം വരാത്തത് പിതാവിന്‍റെ അവിശ്വാസം മകനില്‍ പ്രതിഫലിച്ചിരുന്നതുകൊണ്ടാണ്. "കര്‍ത്താവേ, ഞാന്‍ വിശ്വസിക്കുന്നു; എന്‍റെ അവിശ്വാസത്തിനു സഹായിക്കേണമേ" എന്ന് നിരാശനായ പിതാവ് അവിസ്മരണീയമായ വിധത്തില്‍ യേശുവിന്‍റെ കരുണയ്ക്കായി സ്വയംവീഴുന്നു (മര്‍ക്കൊ. 9:24). യേശു ബാലന് സൗഖ്യം കൊടുത്തു.

`"ഞാന്‍ വിശ്വസിക്കുന്നു? എന്‍റെ അവിശ്വാസത്തെ സഹായിക്കേണമേ" എന്ന് ഏത് സാഹചര്യത്തില്‍, അങ്ങനെ ഒന്ന് ഉണ്ടായിട്ടുണ്ടെങ്കില്‍, നിങ്ങള്‍ ഇതുപോലെ നിലവിളിച്ചിട്ടുണ്ട്? ആ അനുഭവങ്ങളില്‍നിന്ന് നിങ്ങള്‍ എന്തു പഠിച്ചു?`