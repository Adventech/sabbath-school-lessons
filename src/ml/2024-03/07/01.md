---
title:  'ശിഷ്യന്മാരെ ഉപദേശിക്കുന്നു: ഭാഗം 1'
date:   10/08/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 8:22-38; മത്തായി 20:29-34; യോഹ. 12:25; മര്‍ക്കൊ. 9:1-50; മലാഖി 4:5,6; ലൂക്കൊസ് 9:30,31.

> <p>മനഃപാഠവാക്യം</p>
> "പിന്നെ അവന്‍ പുരുഷാരത്തെയും തന്‍റെ ശിഷ്യന്മാരെയും അരികെ വിളിച്ച് അവരോട് പറഞ്ഞത്: ഒരുവന്‍ എന്നെ അനുഗമിപ്പാന്‍ ഇച്ഛിച്ചാല്‍ അവന്‍ തന്നെത്താന്‍ ത്യജിച്ച് തന്‍റെ ക്രൂശ് എടുത്തുകൊണ്ട് എന്നെ അനുഗമിക്കട്ടെ" (മര്‍ക്കൊ. 8:34).

മര്‍ക്കൊസിന്‍റെ സുവിശേഷം ആദ്യ പകുതി യേശു ആരാണ് എന്നതിലേക്കു നമ്മുടെ ശ്രദ്ധ തിരിക്കുന്നു. അവന്‍റെ ശക്തിയേറിയ ഉപദേശവും അത്ഭുതങ്ങളും യേശു മശീഹയാണ് എന്ന അതേ ദിശയിലേക്കു വിരല്‍ ചൂണ്ടുന്നു. ഈ സംഭവവിവരണത്തിലെ ഈ നിര്‍ണ്ണായകമായ വഴിത്തിരിവില്‍ യേശു ശിഷ്യന്മാരോട് അവന്‍ ആരെന്ന് നിങ്ങള്‍ വിശ്വസിക്കുന്നു എന്ന് ചോദിക്കുന്നു.

ആ ചോദ്യത്തിന് യേശു വ്യക്തമായ ഒരു ഉത്തരം പത്രൊസ് കൊടുക്കുന്നു. തന്‍റെ ചുവടുവയ്പുകള്‍ ക്രൂശിലേക്ക് എന്ന് നമുക്കറിയാമെന്നതുപോലെ മശീഹ എന്ന വിധത്തില്‍ എവിടേക്കാണ് നീങ്ങുന്നതെന്ന് യേശു ഉടന്‍ തന്നെ വിശദീകരിക്കുവാന്‍ തുടങ്ങി.

മര്‍ക്കൊസ് 8 ന്‍റെ അവസാനഭാഗം മുതല്‍ 10 ന്‍റെ അവസാനഭാഗം വരെ യേശു ശിഷ്യന്മാരെ തന്‍റെ യാത്രയെക്കുറിച്ച് കേന്ദ്രീകരിച്ച് പഠിപ്പിച്ചു. ഈ അദ്ധ്യായങ്ങളില്‍ യേശു ക്രൂശിനെ സംബന്ധിച്ച് മുന്‍കൂട്ടി പറഞ്ഞു. ഇവയെ തുടര്‍ന്ന് ശിഷ്യത്വത്തെക്കുറിച്ചുള്ള പ്രത്യേക നിര്‍ദ്ദേശങ്ങള്‍ ഉണ്ടായിരുന്നു. ശക്തിയേറിയ ഈ പാഠങ്ങള്‍ ഇന്ന് അനുയോജ്യമായി ശേഷിക്കുന്നു.

രണ്ടാമത്തെ സുവിശേഷത്തിന്‍റെ ഈ ഭാഗം രണ്ടു വ്യത്യസ്ത രോഗശാന്തികളാല്‍ അടയാളപ്പെടുത്തപ്പെട്ടിരിക്കുന്നു. ഒന്ന് മര്‍ക്കൊ. 8 ന്‍റെ മധ്യഭാഗത്തും മറ്റേത് 10 ന്‍റെ അവസാനഭാഗത്തും. യേശു ആരാണെന്നും അവന്‍ എവിടേക്കാണ് പോകുന്നതെന്നും സംബന്ധിച്ച ആത്മീയ ഉള്‍ക്കാഴ്ച ശിഷ്യത്വത്തില്‍ എങ്ങനെ ഉള്‍പ്പെടുന്നുവെന്ന് ഈ അത്ഭുത പുസ്തകങ്ങള്‍ നാടകീയമായി ചിത്രീകരിക്കുന്നു. യേശുവിന്‍റെ ഉപദേശങ്ങള്‍ 2000 വര്‍ഷംമുമ്പ് 12 ശിഷ്യന്മാരെ വെല്ലുവിളിച്ചതു പോലെ, അവനെ അനുഗമിക്കുന്നതിന്‍റെ ആഴമായ വിലയും നേട്ടവുംകൊണ്ട് അവ ഇന്നും ശിഷ്യന്മാരെ അഭിമുഖീകരിക്കുന്നത് തുടരുന്നു.

_*ഈ ആഴ്ചയിലെ പാഠം പഠിച്ച് ഓഗസ്റ്റ് 17 ലെ ശബ്ബത്തിനായി ഒരുങ്ങുക._