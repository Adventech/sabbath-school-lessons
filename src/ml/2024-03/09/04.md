---
title:  നിങ്ങള്‍ക്ക് അതു ചെയ്യുവാന്‍ കഴിയുമെന്ന് ആരു പറഞ്ഞു?
date:   27/08/2024
---

`വായിക്കുക: മര്‍ക്കൊ. 11:27-33. മതനേതാക്കള്‍ യേശുവിനരികില്‍ കൊണ്ടുവന്ന വെല്ലുവിളി എന്താണ്, അവന്‍ എങ്ങനെ പ്രതികരിച്ചു?`

ദൈവാലയ ശുദ്ധീകരണത്തിന്‍റെ പിറ്റേന്നാള്‍, തലേദിവസം എന്ത് അധികാരത്താലാണ് യേശു പ്രവര്‍ത്തിച്ചത് എന്നു ചോദിച്ചുകൊണ്ട്, ദൈവാലയത്തിന്‍റെ പ്രാകാരത്തില്‍ വച്ച് മതനേതാക്കള്‍ യേശുവിനെ നേരിട്ടു. അവര്‍ സത്യം അന്വേഷിക്കുകയല്ലായിരുന്നു എന്നാല്‍ അവനെ കെണിയിലാക്കുവാന്‍ നോക്കുകയായിരുന്നു. അധികാരം ദൈവത്തില്‍നിന്നാണ് എന്നു പറയുകയാണെങ്കില്‍, നാട്ടിന്‍പുറത്തെ ഒരു ലളിതമായ തച്ചന് ഇപ്രകാരം ഒരു അധികാരം ഉണ്ടാകുവാന്‍ കഴിയുന്നതിനെ അവര്‍ തള്ളിക്കളയും. അവന്‍റെ അധികാരം മാനുഷികം എന്ന് സമ്മതിക്കുകയാണെങ്കില്‍, അവനെ ഒരു വിഡ്ഢി എന്നവിധം പറഞ്ഞയയ്ക്കാം.

എന്നാല്‍ അവരുടെ കെണിയിലൂടെ യേശു നോക്കിയിട്ട്, അവര്‍ അവന്‍റെ ഒരു ചോദ്യത്തിന് ഉത്തരം പറയുകയാണെങ്കില്‍ അവരുടെയും ചോദ്യത്തിന് മറുപടി പറയാം എന്ന് യേശു പറഞ്ഞു. യോഹന്നാന്‍ സ്നാപകന്‍റെ സ്നാനം ദൈവത്തില്‍നിന്നുള്ളതാണോ അതോ മനുഷ്യനില്‍ നിന്നുള്ളതാണോ എന്ന് യേശു ചോദിച്ചു.

നേതാക്കള്‍ കെണിയിലകപ്പെട്ടു എന്ന് അവര്‍ക്ക് ഉടനടി മനസ്സിലായി. ദൈവത്തില്‍നിന്ന് എന്നു പറയുകയാണെങ്കില്‍, "നിങ്ങള്‍ അവനെ എന്തുകൊണ്ട് വിശ്വസിച്ചില്ല" എന്ന് യേശു ചോദിക്കും. മനുഷ്യരില്‍നിന്ന് എന്നു പറയുവാന്‍ അവര്‍ ജനത്തെ ഭയപ്പെട്ടു. അത് അവര്‍ക്ക് അറിഞ്ഞുകൂടാ എന്ന് അവര്‍ കള്ളം പറഞ്ഞു. അവരുടെ ചോദ്യത്തിന് ഉത്തരം പറയാതെ വിടുവാന്‍ ഇത് അവനൊരു അവസരം കൊടുത്തു.

`വായിക്കുക: മര്‍ക്കൊ. 12:1-12. ഉത്തരം പറയാതെ തള്ളിക്കളഞ്ഞതിനെ യേശു എങ്ങനെ പിന്തുടര്‍ന്നു, എന്തു ഫലത്തോടെയായിരുന്നു?`

യേശു മുന്തിരിത്തോട്ടത്തിന്‍റെ ഒരു ഉപമ പറഞ്ഞു. ഒരു ഉടമസ്ഥന്‍ മുന്തിരിത്തോട്ടത്തെ കുടിയാന്മാരെ ഏല്പിച്ചു. യെശയ്യാവ് അഞ്ചാമദ്ധ്യായത്തില്‍ കാണുന്ന മുന്തിരിത്തോട്ടത്തിന്‍റെ ഉപമയോട് യേശു പറഞ്ഞ കഥയ്ക്ക് വലിയ സമാനതകളുണ്ട്. യെശയ്യാവില്‍ ദൈവം യിസ്രായേലിന്‍റെ അവിശ്വസ്തതയ്ക്ക് കുറ്റം ആരോപിച്ചു. എല്ലാവര്‍ക്കും സമാനതകള്‍ തിരിച്ചറിയുവാന്‍ കഴിഞ്ഞു, പ്രത്യേകിച്ച് മതനേതാക്കള്‍ക്ക്.

കുടിയാന്മാര്‍ ഉടമസ്ഥന് വയലിലെ ഫലങ്ങള്‍ കൊടുക്കുവാന്‍ വിസമ്മതിച്ചപ്പോള്‍ കഥ വളരെ അസാധാരണമായ രീതിയില്‍ വെളിപ്പെടുത്തുന്നു. പകരം, അവര്‍ അവന്‍റെ ദാസന്മാരോട് അപമര്യാദയായി പെരുമാറുകയും കൊല്ലുകയും ചെയ്തു. അവസാനം അവര്‍ ബഹുമാനിക്കുമെന്ന് പ്രതീക്ഷിച്ച് ഉടമസ്ഥന്‍ തന്‍റെ പ്രിയപുത്രനെ അയച്ചു. എന്നാല്‍ അങ്ങനെയല്ല. അവര്‍ പുത്രനെ കൊല്ലുകയാണെങ്കില്‍, മുന്തിരിത്തോട്ടം അവരുടേതായിത്തീരും എന്നു വിചിത്രമാംവിധം വാദിച്ചു. അവരുടെ യുക്തിഹീനത ശ്രദ്ധേയമാണ്. അവരുടെ മേലുള്ള ന്യായവിധി ന്യായീകരിക്കപ്പെടുന്നു.

മതനേതാക്കളുടെ കാല്‍ചുവടുകള്‍ എവിടേയ്ക്കാണ് നീങ്ങുന്നത് എന്നതിനെക്കുറിച്ച് യേശു ഈ കഥയില്‍ പരിപാവനമായ ഒരു മുന്നറിയിപ്പ് കൊടുക്കുകയായിരുന്നു. ഈ വെളിച്ചത്തില്‍ നോക്കിയാല്‍, അവന്‍റെ ഉപമ സ്നേഹപൂര്‍വ്വമായ ഒരു മുന്നറിയിപ്പാണ്. അവര്‍ക്കൊരു മാറ്റം വരുത്തി സുനിശ്ചിതമായ ന്യായവിധി ഒഴിവാക്കുവാനുള്ള അവസരം വൈകിയിട്ടില്ലായിരുന്നു. ചിലര്‍ മാനസാന്തരപ്പെട്ടും മാറ്റങ്ങള്‍ വരുത്തും. യേശുവിനെ സ്വീകരിക്കും. മറ്റുപലരും അങ്ങനെയല്ല.