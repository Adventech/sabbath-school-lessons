---
title:  വിജയകരമായ പ്രവേശനം
date:   25/08/2024
---

`വായിക്കുക: മര്‍ക്കൊ. 11:1-11; സെഖ. 9:9,10. ഇവിടെ എന്താണ് സംഭവിക്കുന്നത്?`

യെരൂശലേമിലേക്കു യാത്ര ചെയ്യുന്നതിന് ഒരു കഴുതയെ കൊണ്ടുവരുവാന്‍ രണ്ടു ശിഷ്യന്മാരെ അടുത്തുള്ള ഗ്രാമത്തിലേക്കു യേശു അയയ്ക്കുന്നതാണ് ഈ കഥയിലെ പകുതി ഭാഗം. ഈ വിവരണത്തില്‍ എന്തിനാണ് ഇത്രയും സമയം ചിലവിട്ടിരിക്കുന്നത്?

ഇതിനുത്തരം ഇരുമടങ്ങാണ്. ആദ്യമായി, അത് യേശുവിന്‍റെ ആഗമനത്തിന്‍റെ മഹത്വം വര്‍ദ്ധിപ്പിക്കുകയും അതിനെ ദൈവഹിതവുമായി ബന്ധിപ്പിക്കുകയും ചെയ്തുകൊണ്ട് യേശുവിന്‍റെ പ്രാവചനിക ശക്തികളെ പ്രകടമാകുന്നു. രണ്ടാമതായി, യെരൂശലേമിലേക്ക് ഒരു രാജാവ് കഴുതപ്പുറത്ത് പോകുന്നതിനെ പരാമര്‍ശിക്കുന്ന സെഖ. 9:9,10 എന്നീ വാക്യങ്ങളുമായി ഈ കഥയുടെ വീക്ഷണത്തെ ബന്ധിപ്പിക്കുന്നു. അദോനിയാവ് സിംഹാസനം പിടിച്ചെടുക്കുവാന്‍ ശ്രമിക്കുകയും ശലോമോനെ പെട്ടെന്ന് രാജാവായി അഭിഷേകം ചെയ്യുവാന്‍ ദാവീദ് കല്പിക്കുകയും ചെയ്തപ്പോള്‍ ഒരു കോവര്‍കഴുതപ്പുറത്ത് കയറി യെരൂശലേമിലേക്കു പ്രവേശിച്ചതിനെ അനുസ്മരിക്കുന്നു (1 രാജാ. 1:32-48).

"യേശുവിന്‍റെ ജനത്തിനു 500 വര്‍ഷം മുമ്പ്, യിസ്രായേലില്‍ ഒരു രാജാവ് വരുന്നതിനെക്കുറിച്ച് സെഖര്യാവ് പ്രവാചകന്‍ പ്രചിച്ചു. ഈ പ്രവചനം ഇപ്പോള്‍ നിറവേറപ്പെടേണ്ടിയിരിക്കുന്നു. ഇപ്പോള്‍ ഇതുവരെയും രാജകീയ ബഹുമതികള്‍ തള്ളിക്കളഞ്ഞവന്‍, ദാവീദിന്‍റെ സിംഹാസനത്തിന് വാഗ്ദത്ത അവകാശിയായി വരുന്നു." Ellen G. White, _The Desire of Ages_, p. 569.

ഏതാണ്ട് 24,000 അടി ഉയര്‍ന്ന ഒരു മലമ്പ്രദേശത്ത് യെരൂശലേം സ്ഥിതി ചെയ്യുന്നു. യേശുവിന്‍റെ കാലത്ത് അതിലെ ജനസംഖ്യ ഒരുപക്ഷേ 40,000-50,000 വരെ ആയിരുന്നു, എന്നാല്‍ പെസഹയില്‍ ഇത് വളരെ വലുതായിത്തീര്‍ന്നു. പട്ടണം ഏതാണ്ട് 250 ഏക്കര്‍ മാത്രമായിരുന്നു. എന്നാല്‍ അതില്‍ ടെമ്പിള്‍ മൗണ്ട് ഏതാണ്ട് 37 ഏക്കര്‍ ആയിരുന്നു. മനോഹരമായ ആലയസമുച്ചയം പട്ടണത്തില്‍ പ്രബലമായിരുന്നു.

യേശു കിഴക്കുനിന്ന് പ്രവേശിച്ച് ഒലിവ് മലയില്‍നിന്ന് ഇറങ്ങി തങ്കക്കവാടത്തിലൂടെ ടെമ്പിള്‍ മൗണ്ടിലേക്കു പ്രവേശിച്ചിരിക്കാം (ഇപ്പോള്‍ ഇഷ്ടികകൊണ്ട് അടച്ചിരിക്കുന്ന ഒരു പടിവാതില്‍). അവന്‍റെ പ്രവേശനത്തിങ്കല്‍ പട്ടണം മുഴുവനും ഇളകിപ്പോയി. പ്രതീകാത്മകമായ തന്‍റെ പ്രവൃത്തിയുടെ പ്രാധാന്യം എല്ലാവരും തിരിച്ചറിഞ്ഞു. ആരംഭത്തില്‍ "ഇപ്പോള്‍ രക്ഷിക്കുക" എന്ന് അര്‍ത്ഥമാക്കുന്ന ഹോശന്നാ എന്ന് യേശുവിനെ അനുഗമിച്ച പുരുഷാരം ആര്‍ത്തുവിളിച്ചു. അത് "ദൈവത്തിനു സ്തോത്രം" എന്ന് അര്‍ത്ഥം വരുന്നു.

മര്‍ക്കൊസിലധികഭാഗവും യേശു ഊന്നിപ്പറഞ്ഞ രഹസ്യസ്വഭാവത്തിന്‍റെ സമയം കഴിഞ്ഞു. നല്ലവിധം അറിയപ്പെടുന്ന ഒരു രാജകീയ പ്രവൃത്തിയുടെ പ്രതീകം ഉപയോഗിച്ചുകൊണ്ട് ഇപ്പോള്‍ യേശു പരസ്യമായി യെരൂശലേമിലേക്കു പ്രവേശിക്കുന്നു. അവന്‍ ദൈവാലയത്തിലെത്തി സമയം വൈകിയതുകൊണ്ട്, അവന്‍ ചുറ്റും നോക്കി പിന്നീട് പന്തിരുവരോടും കൂടെ ബേഥാന്യയിലേക്കു പോയി. ഒരു വിപ്ലവം അല്ലെങ്കില്‍ ലഹള ആകാമായിരുന്നത് പിന്‍വാങ്ങുന്ന ഒന്നായി മാറി. എന്നാല്‍ അടുത്തദിവസം വ്യത്യസ്തമായിരുന്നു.

`കഴുതപ്പുറത്ത് യാത്ര ചെയ്യുന്ന ആശയം താഴ്മയുടെ ആശയത്തെ അഭയം പ്രാപിച്ചു. എന്തുകൊണ്ടാണ് പ്രത്യേകിച്ച് ക്രിസ്ത്യാനികള്‍ക്ക് അത് അത്രയും പ്രധാനപ്പെട്ട ഒരു സ്വഭാവവിശേഷം ആയിരിക്കുന്നത്? ക്രൂശിന്‍റെ വെളിച്ചത്തില്‍ നമുക്ക് അഹംഭാവം കൊള്ളുവാന്‍ എന്താണുള്ളത്?`