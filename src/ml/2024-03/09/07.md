---
title:  കൂടുതല്‍ പഠനത്തിന്
date:   30/08/2024
---

വായിക്കുക: E.G. White, “A Doomed people”, “The Temple Cleansed Again”, and Controversy”, in _The Desire of Ages_, pp. 580-609.

"തന്‍റെ സൃഷ്ടിയായ അത്തിയെ ശപിച്ച ക്രിസ്തുവിന്‍റെ പ്രവൃത്തി എല്ലാ ക്രൈസ്തവര്‍ക്കും ഒരു മുന്നറിയിപ്പാണ്. ശുശ്രൂഷയിലൂടെയല്ലാതെ ദൈവകല്പന നിറവേറ്റുവാന്‍ ആര്‍ക്കും കഴിയുകയില്ല. ക്രിസ്തുവിന്‍റെ കരുണ സ്വായത്തമാക്കാത്ത അനവധി ക്രൈസ്തവരുണ്ട്. നല്ല ക്രിസ്ത്യാനികളെന്ന് അഭിമാനിക്കുന്ന അനേകരും ദൈവത്തെ സ്നേഹിക്കുക എന്നാല്‍ എന്ത് എന്ന് ഗ്രഹിക്കാത്തവരാണ്. അവരുടെ ലക്ഷ്യം സ്വാര്‍ത്ഥതാല്പര്യം മാത്രമാണ്. തങ്ങള്‍ക്കുവേണ്ടി ശേഖരിക്കുക എന്ന ലക്ഷ്യം മാത്രമേ അവരുടെ ജീവിതത്തിലുള്ളൂ. തങ്ങള്‍ക്കുവേണ്ടി മാത്രമേ അവര്‍ ശുശ്രൂഷ ചെയ്യുന്നുള്ളൂ. നിസ്വാര്‍ത്ഥ സേവനം അനുഷ്ഠിക്കുന്ന ഒരു ലോകത്തില്‍ ജീവിക്കുവാനാണ് ദൈവം അവരെ സൃഷ്ടിച്ചത്. എന്നാല്‍ സ്വാര്‍ത്ഥചിന്ത അവരുടെ കാഴ്ചയെ മങ്ങലുള്ളതാക്കിത്തീര്‍ത്തു. മനുഷ്യനോട് അവര്‍ക്ക് യാതൊരു ബന്ധവുമില്ല. സ്വയത്തിനുവേണ്ടി ജീവിക്കുന്ന ഏവരും ഫലം പുറപ്പെടുവിക്കാത്ത അത്തിവൃക്ഷത്തെപ്പോലെയാണ്. ആരാധനയുടെ ബാഹ്യരൂപം മാത്രം അവര്‍ അനുഷ്ഠിക്കുന്നു. അനുതാപമോ വിശ്വാസമോ അവര്‍ക്കുണ്ടായിരിക്കയില്ല. ദൈവകല്പനയെ ബഹുമാനിക്കുന്നു എന്ന് അവര്‍ പറഞ്ഞേക്കാം. പ്രവൃത്തിയില്ലാത്ത വാക്കുകള്‍ മാത്രമായിരിക്കും അവരുടേത്. അത്തിവൃക്ഷത്തെ ശപിച്ചതിലൂടെ, കര്‍ത്താവ് കപടഭക്തിയെ എന്തുമാത്രം വെറുക്കുന്നു എന്ന് കാണിച്ചുകൊടുത്തു. ദൈവത്തെ സ്നേഹിക്കുന്നുവെന്ന് പറയുകയും ദൈവമഹത്വത്തിനുവേണ്ടി ഫലം പുറപ്പെടുവിക്കാതെയും ഇരിക്കുന്ന വ്യക്തി പരസ്യമായി പാപം ചെയ്യുന്നവനെക്കാള്‍ കൂടുതല്‍ ശിക്ഷ അര്‍ഹിക്കുന്നു." EGW, _The Desire of Ages_, p. 584.

**ചര്‍ച്ചയ്ക്കുള്ള ചോദ്യങ്ങള്‍**

`ക്രിസ്തുവിന്‍റെ ദൈവാലയ ശുദ്ധീകരണത്തിന്‍റെ അര്‍ത്ഥത്തെപ്പറ്റി ചിന്തിക്കുക. ആ തത്വം ഇന്ന് നമ്മുടെ സഭയില്‍ എങ്ങനെ പ്രായോഗികമാക്കാം? അങ്ങനെയുള്ള ഒരു ശുദ്ധീകരണം എങ്ങനെ സാധ്യമാകണം?`

`സുവിശേഷങ്ങളിലുടനീളം, വീണ്ടും വീണ്ടും തിരുവെഴുത്തുകളില്‍ യേശു പരാമര്‍ശിക്കുന്നു. കൂടാതെ അവ എങ്ങനെ നിറവേറപ്പെടണം. വിശ്വാസ ജീവിതത്തിന് അവ എത്ര കേന്ദ്രീകൃതമാണെന്നതിനെക്കുറിച്ച് ഇതു നമ്മോട് എന്തു പറയുന്നു? തിരുവെഴുത്തുകളുടെ അധികാരത്തെ താഴ്ത്തിക്കെട്ടുവാനുള്ള ഏതൊരു ശ്രമത്തെയും നാം എന്തിന് തീക്ഷ്ണതയോടെ നിരസിക്കണം. പ്രത്യേകിച്ചും ദൈവത്തെക്കുറിച്ചുള്ള ദൈവം ആരാണെന്നും അവന്‍ എങ്ങനെ പ്രവര്‍ത്തിക്കുന്നുവെന്നും സംബന്ധിച്ച ജനങ്ങളുടെ സ്വന്തം ആശയങ്ങള്‍ മാത്രമാണ് തിരുവെഴുത്തുകള്‍ എന്ന ആശയം?`

`സഭയും രാഷ്ട്രവും തമ്മിലുള്ള ശരിയായ വര എവിടെയാണ്? ഈ ചര്‍ച്ചയെ മര്‍ക്കൊസ് 12:13-17 വരെയുള്ള യേശുവിന്‍റെ ഉപദേശം എങ്ങനെ സഹായിക്കുന്നു?`

`പുനരുത്ഥാനത്തെ സംബന്ധിച്ച് പറയുന്ന വാക്യങ്ങള്‍ നോക്കുക. ഈ ഉപദേശം നമ്മുടെ വിശ്വാസത്തിന് അത്രയ്ക്കുള്ള കേന്ദ്രമായിരിക്കുവാന്‍ കാരണമെന്ത്? പ്രത്യേകിച്ച് മരണത്തില്‍ മനുഷ്യന്‍റെ അവസ്ഥയെക്കുറിച്ച്?`