---
title:  ഏറ്റവും വലിയ കല്പന
date:   29/08/2024
---

`വായിക്കുക: മര്‍ക്കൊ. 12:28-34. എന്ത് ആഴമുള്ള ചോദ്യമാണ് സൗഹൃദനായ ശാസ്ത്രി ചോദിച്ചത്, എന്ത് ഇരട്ട പ്രതികരണമാണ് യേശു കൊടുത്തത്?`

മര്‍ക്കൊസിന്‍റെ സുവിശേഷത്തില്‍, ഇതുവരെയും മതനേതാക്കളില്‍ അധികം പേരും, ഏതാനും ചിലര്‍ ഒഴികെ, യേശുവിനോട് ശത്രുതയുള്ളവരായിരുന്നു. യെഹൂദാമതത്തിന്‍റെ ഹൃദയഭാഗമായ ദൈവാലയാരാധനയിന്മേലുള്ള നേതൃത്വത്തെ എതിരിട്ട യെരൂശലേമിനെ സംബന്ധിച്ചിടത്തോളം ഇതു വാസ്തവമാണ്. അങ്ങനെ, ഒരു ശാസ്ത്രിക്ക് തര്‍ക്കങ്ങള്‍ ശ്രദ്ധിക്കുകയും യേശുവിന്‍റെ പ്രതികരണങ്ങളെ അഭിനന്ദിക്കുകയും ചെയ്യുന്നത്, യേശുവിനോട് നിലനിന്നിരുന്ന വിദ്വേഷത്തിന്‍റെ മുഖത്ത് സത്യസന്ധതയും പ്രകടിപ്പിക്കുന്നതാണ്. ഒരുവന്‍ യേശുവിനോട് സഹതാപം കാണിക്കുന്നെങ്കില്‍ മാറിനിന്ന് നിരീക്ഷിക്കുകയാണ് എളുപ്പം. എന്നാല്‍ ഈ മനുഷ്യന്‍ അത് ചെയ്തില്ല.

ഏതു കല്പനയാണ് ഏറ്റവും പ്രധാനപ്പെട്ട കല്പന എന്ന ചോദ്യം ചോദിച്ചുകൊണ്ട് മതത്തിന്‍റെ ഹൃദയഭാഗത്തെത്തന്നെ ശാസ്ത്രി മുറിക്കുകയാണ്. ആവര്‍ത്തനം 6:4,5 എന്നീ വാക്യങ്ങളില്‍ നിന്നുള്ള യെഹൂദാമതത്തിലെ വിശ്വാസത്തിന്‍റെ ഏറ്റുപറച്ചിലായ ഷേമയെ (_Shema_) ഉദ്ധരിച്ച് യേശു ലളിതമായും വ്യക്തമായും പ്രതികരിച്ചു. ദൈവത്തെ പൂര്‍ണ്ണഹൃദയത്തോടും പൂര്‍ണ്ണ ആത്മാവോടും പൂര്‍ണ്ണ മനസ്സോടും കൂടെ സ്നേഹിക്കുക - അതായത് നിങ്ങള്‍ ആരാണെന്നതിന്‍റെ ആകെത്തുക. ഇതാണ് ഏറ്റവും വലിയ കല്പനയെന്ന് യേശു പറഞ്ഞത്. രണ്ടാമത്തെ ഏറ്റവും പ്രധാനപ്പെട്ട കല്പനയെ പരാമര്‍ശിച്ചുകൊണ്ട് ശാസ്ത്രിക്ക് യേശു ഒരു ബോണസ് കൊടുത്തു. വീണ്ടും പഴയനിയമം ഉദ്ധരിച്ചുകൊണ്ട്, ഇപ്പോള്‍ ലേവ്യപുസ്തകം 19:18 ല്‍ നിന്നും നിന്‍റെ അയല്‍ക്കാരനെ നിന്നെപ്പോലെ തന്നെ സ്നേഹിക്കേണം എന്നു പറഞ്ഞു.

സ്നേഹം കല്പിക്കുന്നത് എങ്ങനെ സാധിക്കും എന്ന് ചിലപ്പോള്‍ മനുഷ്യര്‍ ആശ്ചര്യപ്പെട്ടേയ്ക്കാം. വിശദീകരിക്കുന്നതിന് ആവര്‍ത്തനപുസ്തകത്തിലെ സാംസ്കാരിക പശ്ചാത്തലം സഹായിക്കുന്നു. രണ്ട് വിഭാഗക്കാര്‍ തമ്മിലുള്ള പുരാതന കരാറുകളില്‍ നിന്നാണ് ഈ ഭാഷ വരുന്നത്. "സ്നേഹം" എന്ന പദപ്രയോഗം ആ കരാറിന്‍റെ നിബന്ധനകളോട് വിശ്വസ്തത കാണിക്കുകയും വിശ്വസ്തതയോടെ അവ നിറവേറ്റുന്നതിനെ സൂചിപ്പിക്കുകയും ചെയ്യുന്നു. കക്ഷികള്‍ തമ്മിലുള്ള അഗാധമായ സ്നേഹം എന്ന ആശയത്തെ അത് തള്ളിക്കളയുന്നില്ലെങ്കിലും അത്തരം വിശ്വസ്തത പ്രകടമാക്കുന്ന പ്രവര്‍ത്തനങ്ങളില്‍ അത് കൂടുതല്‍ ശ്രദ്ധ കേന്ദ്രീകരിക്കുന്നു.

ശാസ്ത്രി സത്യസന്ധനായിരുന്നു, യേശുവിന്‍റെ മറുപടിയുടെ വ്യക്തതയും ലാളിത്യവും കണ്ട് നീ പറഞ്ഞത് സത്യം തന്നേ എന്നു പറഞ്ഞു. യേശുവിന്‍റെ മറുപടി സാധുതയുള്ളതാണെന്ന് സത്യസന്ധനായ ശാസ്ത്രി സ്ഥിരീകരിച്ചതിനാല്‍ മറ്റു മതനേതാക്കളില്‍നിന്നുള്ള പരിഹാസം ഒരാള്‍ക്ക് സങ്കല്പിക്കുവാന്‍ കഴിയും. മറ്റാരുംതന്നെ ചെയ്യുവാന്‍ തയ്യാറല്ലാതിരുന്ന ഒരു കാര്യം. അവന്‍ ദൈവരാജ്യത്തോട് അകന്നവനല്ല എന്നു പറഞ്ഞുകൊണ്ട് യേശു ശാസ്ത്രിയുടെ സത്യസന്ധതയെ പ്രമാണീകരിച്ചു. അകലെയല്ല എന്നത് ഉള്ളില്‍ എന്ന് അര്‍ത്ഥമാക്കുന്നില്ല. യേശു ആരായിരുന്നു എന്ന് തിരിച്ചറിയുകയും അവനെ പിന്‍പറ്റുകയും ചെയ്യുന്ന വിശ്വാസയാത്രയില്‍ വീണ്ടും ഒരു ചുവടുവയ്പ്, അതാണ് ശാസ്ത്രിക്ക് അപ്പോഴും ആവശ്യമായിരിക്കുന്നത്.

`ദൈവത്തെ സ്നേഹിക്കുകയും നമ്മുടെ അയല്‍ക്കാരെ നമ്മെപ്പോലെ സ്നേഹിക്കുകയും ചെയ്യുവാന്‍ നമുക്കെങ്ങനെ പഠിക്കുവാന്‍ കഴിയും? ഈ കല്പനകള്‍ അനുസരിക്കുന്നതിനുള്ള താക്കോലാണ് ക്രൂശ് എന്നത് എന്തുകൊണ്ട്?`