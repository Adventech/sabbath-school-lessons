---
title:  യെരൂശലേം വിവാദങ്ങള്‍
date:   24/08/2024
---

### പഠനത്തിനുള്ള വേദഭാഗങ്ങള്‍
മര്‍ക്കൊ. 11; 1 രാജാ. 1:32-48; സെഖ. 9:9,10; യെശ. 56:7; യിരെ. 7:11; മര്‍ക്കൊ. 12:1-34.

> <p>മനഃപാഠവാക്യം</p>
> "നിങ്ങള്‍ പ്രാര്‍ത്ഥിപ്പാന്‍ നില്‍ക്കുമ്പോള്‍ സ്വര്‍ഗ്ഗസ്ഥനായ നിങ്ങളുടെ പിതാവ് നിങ്ങളുടെ പിഴകളെയും ക്ഷമിക്കേണ്ടതിനു നിങ്ങള്‍ക്ക് ആരോടെങ്കിലും വല്ലതും ഉണ്ടെങ്കില്‍ അവനോട് ക്ഷമിപ്പിന്‍" (മര്‍ക്കൊ. 11:25).

മര്‍ക്കൊസ് രണ്ടും മൂന്നും അദ്ധ്യായങ്ങളിലായി യേശുവും മതനേതാക്കളുമായുള്ള അഞ്ച് വിവാദപരമ്പരകള്‍ രേഖപ്പെടുത്തിയിട്ടുണ്ട് (മൂന്നാമത്തെ പാഠം കാണുക). ഈ ആഴ്ചയിലെ പാഠത്തില്‍, യേശു യെരൂശലേമില്‍ എത്തിയപ്പോള്‍, മതനേതാക്കളോട് യേശുവിന് ആറ് വിവാദങ്ങളുടെ ഒരു പരമ്പര ഉണ്ടായിരുന്നു. രണ്ടു കൂട്ടം വിവാദങ്ങള്‍ ആരംഭത്തില്‍ പുസ്തക അവസാനം പോലെയും അവന്‍റെ ഭൗമികവേലയുടെ അവസാനംപോലെയുമാണ്. ഓരോ കൂട്ടരും ക്രിസ്തീയ ജീവിതത്തിലെ പ്രധാനപ്പെട്ട വിഷയങ്ങള്‍പോലെയാണ്. ഈ വിവാദാത്മകമായ സാഹചര്യങ്ങളില്‍പോലും വിശ്വാസത്തിന്‍റെ അടിസ്ഥാന വിഷയങ്ങളിലും ദിനന്തോറുമുള്ള അനുഭവത്തിന്‍റെ പ്രായോഗികവിഷയങ്ങളില്‍പോലും വിശ്വാസികളെ നടത്തുവാന്‍ സഹായിക്കുന്നു.

യേശുവിനെ നേരിടുവാനും കുഴയ്ക്കുവാനും പരാജയപ്പെടുത്തുവാനുംവേണ്ടിയാണ് മതനേതാക്കള്‍ വന്നത്. എന്നാല്‍ അവര്‍ ഒരിക്കലും നേട്ടം കൈവരിച്ചില്ല. ജനം ദൈവത്തിനു നേരെ എതിര്‍പ്പുകള്‍ കൊണ്ടുവരിക എന്നുപറഞ്ഞാല്‍ എന്താണെന്നും വിവേചനങ്ങള്‍ തകര്‍ക്കുവാന്‍ ക്രിസ്ത്യാനികള്‍ക്ക് എന്തു ചെയ്യുവാന്‍ കഴിയുമെന്നും ആത്മാവിന്‍റെ വിളിയെ എതിര്‍ക്കുന്ന ഹൃദയങ്ങളോട് സംസാരിക്കുക എന്നാല്‍ എന്താണെന്നും ആലോചിക്കുന്നതും വിശകലനം ചെയ്യുന്നതും ഈയാഴ്ചത്തെ പഠനത്തില്‍ ഉള്‍പ്പെടുന്നു.

മര്‍ക്കൊസ് 11 ല്‍ യേശുവിന്‍റെ ശുശ്രൂഷ യെരൂശലേമില്‍ പെസഹായ്ക്കുവേണ്ടിയാണ് (മാര്‍ച്ച്-ഏപ്രില്‍). മര്‍ക്കൊസ് 11-16 വരെയുള്ള ഭാഗം ഒരു ആഴ്ചയെക്കാളുമധികം ഉള്‍ക്കൊള്ളിക്കുന്നു; വിവരണപരമായ സമയം ഗണ്യമായി കുറഞ്ഞു. ആദ്യത്തെ 10 അദ്ധ്യായങ്ങള്‍ ഏതാണ്ട് മൂന്നര വര്‍ഷം എടുത്തു. ഗണ്യമായ ഈ കുറവ് ഈ അവസാന ദൃശ്യങ്ങളുടെ പ്രാധാന്യത്തിലേക്കു വിരല്‍ ചൂണ്ടുന്നു.

_*ഈ ആഴ്ചയിലെ പാഠം പഠിച്ച് ഓഗസ്റ്റ് 31 ലെ ശബ്ബത്തിനായി ഒരുങ്ങുക_