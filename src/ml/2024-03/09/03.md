---
title:  ശപിക്കപ്പെട്ട ഒരു വൃക്ഷവും ശുദ്ധീകരിക്കപ്പെട്ട ഒരു ദൈവാലയവും
date:   26/08/2024
---

`വായിക്കുക: മര്‍ക്കൊ. 11:12-26. ഇവിടെ ചിത്രീകരിച്ചിരിക്കുന്ന സംഭവങ്ങളുടെ പ്രാധാന്യം എന്താണ്?`

പ്രഭാതത്തില്‍ യെരൂശലേമില്‍നിന്ന് ഏതാണ്ട് രണ്ട് മൈല്‍ മാത്രം അകലെയുള്ള ബേഥാന്യയില്‍നിന്നും വരുമ്പോള്‍ യേശുവിന് വിശക്കുകയായിരുന്നു. ഇല നിറഞ്ഞിരുന്ന ഒരു അത്തിവൃക്ഷം കണ്ടിട്ട് നേരത്തേയുള്ള എന്തെങ്കിലും ഫലം കിട്ടുമോ എന്നറിയുവാന്‍ അതിലേക്കു പോയി. ഇതൊരു മോഷണമാകുകയില്ല കാരണം, ഒരുവന് അയല്‍ക്കാരന്‍റെ വയലിലോ കായ്കനിത്തോട്ടത്തില്‍നിന്നോ വിശപ്പടക്കുന്നതിന് ഭക്ഷിക്കാം എന്ന് പഴയനിയമത്തില്‍ ഉണ്ട് (ലേവ്യ. 19:9; 23:22; ആവ. 23:25). എന്നാല്‍ അവന്‍ ഫലമൊന്നും കണ്ടില്ല, വൃക്ഷത്തോട് ഇങ്ങനെ പറഞ്ഞു. "ഇനി നിങ്കല്‍നിന്ന് എന്നേക്കും ആരും ഫലം തിന്നാതിരിക്കട്ടെ" (മര്‍ക്കൊ. 11:14). യേശുവിനെ സംബന്ധിച്ചിടത്തോളം ഇതൊരു വളരെ വിചിത്രവും അസാധാരണവുമായ ഒരു പ്രവൃത്തിയാണ്. എന്നാല്‍ അതിനു പിന്നാലെയുണ്ടായത് അതിലും കൂടുതല്‍ അപൂര്‍വ്വമാണ്.

അടുത്തതായി സംഭവിച്ചത് ജാതികളുടെ പ്രകാരത്തില്‍ സംഭവിച്ചിരിക്കാം. അവിടെ യാഗവില്പന നടന്നു (ആ അടുത്ത സമയത്ത് കയ്യഫാവ് തുടങ്ങിവച്ചത്). ശാന്തമായ ആരാധന തിരിച്ചുവരത്തക്കവിധം പ്രാകാരത്തില്‍ നിന്ന് ഈ വില്പനക്കാരെ നീക്കിക്കളഞ്ഞു. ദൈവാലയ വ്യവസ്ഥകളുടെ ചുമതല വഹിച്ചിരുന്നവര്‍ക്ക് അവന്‍റെ പ്രവൃത്തി ഒരു നേരിട്ടുള്ള അധിക്ഷേപമായിരുന്നു.

അവിശുദ്ധമായ അവിഹിത വ്യാപാരത്തിന്‍റെ നിശിതമായ ഒരു ശാസനയെന്നവിധം യേശു രണ്ട് പഴയനിയമഭാഗങ്ങളെ ബന്ധപ്പെടുത്തുന്നു. എന്‍റെ ആലയം സകല ജാതികള്‍ക്കുമുള്ള പ്രാര്‍ത്ഥനാലയം ആണ് (യെശ. 56:7). മനസ്സില്‍ പതിയത്തക്കവിധം ജാതികളെയും കൂടി ഉള്‍പ്പെടുത്തുന്നു. ആലയത്തെ നേതാക്കള്‍ കള്ളന്മാരുടെ ഗുഹയാക്കിത്തീര്‍ത്തു എന്ന് പിന്നീട് പറഞ്ഞു (യിരെ. 7:11). വിസ്മയകരമായ ഈ ദിവസത്തിന്‍റെ അവസാനത്തില്‍, യേശു തന്‍റെ ശിഷ്യന്മാരോടൊപ്പം പട്ടണം വിട്ടു (മര്‍ക്കൊ. 11:19).

അടുത്ത പ്രഭാതത്തില്‍, പട്ടണത്തിലേക്കു തിരിച്ചുപോയപ്പോള്‍ (മര്‍ക്കൊ. 11:20-26 കാണുക), അത്തിവൃക്ഷം വേരോടെ ഉണങ്ങിപ്പോയിരിക്കുന്നത് ശിഷ്യന്മാര്‍കണ്ട് ആശ്ചര്യപ്പെട്ടു. എന്തു സംഭവിച്ചു എന്നതിനെപ്പറ്റിയുള്ള വിശദീകരണത്തില്‍ യേശു പ്രാര്‍ത്ഥനയെയും ക്ഷമയെയും കുറിച്ചുള്ള ഒരു പാഠം കൊടുത്തു. ഇതെല്ലാം അര്‍ത്ഥമാക്കുന്നത് എന്താണ്?

ഈ രണ്ടു കഥകളും മര്‍ക്കൊസ് 3 ലെ നാലാമത്തെ സാന്‍റ്വിച്ച് കഥയാണ് (പാഠം 3 കാണുക). അത്തരം കഥകളില്‍ സമാന്തര കഥാപാത്രങ്ങള്‍ സമാന്തര പ്രവര്‍ത്തനങ്ങള്‍ ചെയ്യുന്നതിനോടുകൂടിയോ വിപരീത കഥാപാത്രങ്ങള്‍ സമാന്തരപ്രവര്‍ത്തനങ്ങള്‍ ചെയ്യുന്നതിനോടുകൂടിയോ നാടകീയമായ വിരോധാഭാസം സംഭവിക്കുന്നു. ഈ കഥയില്‍ അത്തിവൃക്ഷവും ദൈവാലയവും സമാന്തരമായി നില്‍ക്കുന്നു. യേശു വൃക്ഷത്തെ ശപിക്കുകയും ദൈവാലയത്തെ ശുദ്ധീകരിക്കുകയും ചെയ്തു വിപരീതമായ പ്രവൃത്തികള്‍. എന്നാല്‍ വിരോധാഭാസം എന്നത് ഇപ്പോള്‍ മതനേതാക്കള്‍ യേശുവിനെ കൊല്ലുവാന്‍ പദ്ധതിയിടുന്നു എന്നതാണ്. ആ പ്രവൃത്തി, യേശുവില്‍ നിറവേറിയ ദൈവാലയ ശുശ്രൂഷകളുടെ പ്രാധാന്യത്തിന്‍റെ അന്ത്യത്തെ വ്യക്തമായി പറയുന്നു.

`നിങ്ങളുടെ ജീവിതത്തില്‍ യേശു ശുദ്ധീകരിക്കേണ്ടിയിരിക്കുന്ന സംഗതികളെന്തൊക്കെയാണ്? ഇതെങ്ങനെ സംഭവിക്കുന്നു?`