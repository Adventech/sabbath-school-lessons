---
title:  ദാനീയേലിനുള്ള ദൂതന്‍റെ നിര്‍ദ്ദേശം
date:   02/05/2023
---

`ദാനീയേല്‍ 9:23 വായിക്കുക. ദൂതന്‍ ദാനീയേലിനു കൊടുത്ത പ്രത്യേക നിര്‍ദ്ദേശം എന്താണ്? ദാനീയേല്‍ 8:14 വിശുദ്ധമന്ദിര ശുദ്ധീകരണം മനസ്സിലാക്കുന്നതില്‍ ഇതിന്‍റെ പ്രാധാന്യം എന്താണ്?`

"നീ കാര്യം ചിന്തിച്ചു ദര്‍ശനം ഗ്രഹിച്ചുകൊള്‍ക" എന്നു ദൂതന്‍ ദാനീയേലിനോടു നിര്‍ദ്ദേശിച്ചു (ദാനീ. 9:23). ഏതു കാര്യം? ഏതു ദര്‍ശനം? ദാനീ. 9 ല്‍ പ്രത്യേക ദര്‍ശനമൊന്നും രേപ്പെടുത്തിയിട്ടില്ല. ദാനീ. 8 ല്‍ പറഞ്ഞിരിക്കുന്ന ദര്‍ശനത്തില്‍ ദാനീയേലിനു മനസ്സിലാകാതിരുന്ന ദര്‍ശനഭാഗം ദൂതന്‍ വിവരിക്കുന്നു. അത് 2300 ദിവസങ്ങളുടെ ദര്‍ശനമാണ് (ദാനീ. 8:27).

`ദാനീ. 9:24-27 ഗബ്രിയേലിന്‍റെ തുടര്‍വിവരണമാണ്. യേശുവിന്‍റെ ജീവിതത്തിലും ശുശ്രൂഷയിലും എന്തു സംഭവങ്ങളെയാണ് ഇവ പ്രതിപാദിക്കുന്നത്?`

പ്രവചനത്തിന്‍റെ ആദ്യഭാഗം ദൈവജനമായിരുന്ന യെഹൂദന്മാരെക്കുറിച്ചാണ്. "നിന്‍റെ ജനത്തിനും വിശുദ്ധനഗരത്തിനും എഴുപത് ആഴ്ചവട്ടം നിയമിച്ചിരിക്കുന്നു" (ദാനീ. 9:24). തിരുവെഴുത്തില്‍ ഒരു പ്രവചന ദിവസം ഒരു അക്ഷരീക പ്രവചനവര്‍ഷമാണ് (യെഹെ. 4:6; സംഖ്യാ. 14:34). ദാനീയേലും വെളിപ്പാടും അടയാള പ്രതിരൂപം വിവരിക്കുമ്പോള്‍ സാധാരണയായി അടയാള സമയപ്രവചനങ്ങളും ഉപയോഗിക്കുന്നുണ്ട്. ഇതില്‍ നമുക്ക് ഉറപ്പുതരുന്ന ഒന്നാണ് പ്രവചനത്തിലെ സംവത്സര-വര്‍ഷതത്വം. ഈ തത്വപ്രകാരം ദാനീയേല്‍ പ്രവചനത്തിലെ ഓരോ സംഭവവും കൃത്യതയോടെ കാണാവുന്നതാണ് (നാളത്തെ പാഠത്തില്‍ അതു വിവരിക്കുന്നു. ഈ തത്വപ്രകാരം 70 ആഴ്ചവട്ടം 490 ദിവസങ്ങളാണ്. ഒരു ദിവസം ഒരുവര്‍ഷമെന്നതനുസരിച്ച് അത് 490 അക്ഷരീകവര്‍ഷങ്ങള്‍.

ഗബ്രിയേല്‍ ദാനീയേലിനു വിവരിച്ചുകൊടുക്കുന്നതനുസരിച്ചു 490 വര്‍ഷം യെഹൂദാ ജനത്തിനു നിയമിച്ചിരിക്കുന്നു. ഏതില്‍നിന്നു 490 വര്‍ഷം അത് ദാനീ. 8:14 ലെ 2300 വര്‍ഷത്തില്‍ നിന്നാണ്. അത് ദാനീ. 8:14 ലെ സമയ പ്രവചനത്തില്‍ നിന്നുള്ളതാണ്. അതു മാത്രമാണു ദാനീയേലിന് ആദ്യം മനസ്സിലാകാതിരുന്നതും ദൂതന്‍ വിവരിക്കാതിരുന്നതും. മുന്‍ അദ്ധ്യായത്തില്‍ ദാനീയേല്‍ ഗ്രഹിക്കാതിരുന്ന ഭാഗം (2300 ദിവസം) ഗ്രഹിപ്പിക്കേണ്ടതിനു ഗബ്രിയേല്‍ ഈ പ്രവചനവുമായി ഇപ്പോള്‍ വന്നു ദാനീയേലിനെ ഗ്രഹിപ്പിക്കുന്നതിനു സഹായിക്കുന്നു എന്നു നമുക്കു കാണാം.