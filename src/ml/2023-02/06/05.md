---
title:  അഭിഷിക്തന്‍ "ഛേദിക്കപ്പെടും"
date:   03/05/2023
---

ദാനീയേലിനും യെഹൂദാജനത്തിനും അതിപ്രാധാന്യമായൊരു വിഷയവുമായി ഗബ്രിയേല്‍ 490 വര്‍ഷ പ്രവചനം വിവരിക്കുന്നു. അതു യെരൂശലേമിനെ യഥാസ്ഥാനപ്പെടുത്തി പണിവാന്‍ കല്പന പുറപ്പെടുന്നതാണ്. യെരൂശലേമിനെപ്പറ്റി എസ്രാ 7 ല്‍ പല കല്പനകള്‍ പുറപ്പെടുവിച്ചതു പറയുന്നുണ്ടെങ്കിലും യെഹൂദന്മാര്‍ സ്വദേശത്തേക്കു മടങ്ങിപ്പോകുന്നതിനും അവിടെ അവര്‍ ഒരു മതപരരാഷ്ട്രം സ്ഥാപിച്ചുകൊള്ളണമെന്നും ബിസി 457 ല്‍ പുറപ്പെടുവിക്കപ്പെട്ട കല്പനയാണു പ്രാബല്യത്തിലായത്. എസ്രാ. 7:13,27 കാണുക.

ബിസി 457 ശരത് കാലത്താണ് (വിളവെടുപ്പുകാലം) അര്‍ത്ഥഹ്ശഷ്ടാവ് രാജാവിന്‍റെ ഈ വിളംബരം പ്രസിദ്ധപ്പെടുത്തിയത്. ബിസി 457 ലെ ഈ വിളംബരം മുതല്‍ മശിഹാവരെ 69 ആഴ്ചവട്ടമെന്നു ദാനീയേല്‍ വിശദീകരിക്കുന്നു. അതു 483 സംവത്സരങ്ങളാണ്. അത് ആരംഭിക്കുന്ന ബിസി 457 ല്‍ തുടങ്ങി ചരിത്രകാലഗതിയനുസരിച്ചു മുന്നേറുമ്പോള്‍ നാം എഡി 27 ല്‍ വന്നെത്തുന്നു.

മശിഹാ എന്ന വാക്കിനര്‍ത്ഥം അഭിഷിക്തന്‍ എന്നാണ്. എഡി 27 ല്‍ മശിഹാ ആയ യേശുക്രിസ്തു സ്നാനം സ്വീകരിച്ചു. മത്തായി 3:13-17 കാണുക. നൂറുകണക്കായ വര്‍ഷങ്ങള്‍ക്കുമുമ്പ് തന്നെ ദാനീയേല്‍ ക്രിസ്തുവിന്‍റെ സ്നാനസംവത്സരം കൃത്യമായി പ്രവചിച്ചു. ക്രിസ്തു തുടര്‍ന്നു ചെയ്തു വന്ന മൂന്നരവര്‍ഷപരസ്യ ശുശ്രൂഷയും അതില്‍ തുടങ്ങുന്നു.

`റോമര്‍ 5:6-9 ദാനീ. 9:26 എന്നിവ നോക്കുക. ഇവിടെ വെളിപ്പെടുത്തിയിരിക്കുന്ന മഹത്തായ സത്യം എന്താണ്?`

62 ആഴ്ചവട്ടം കഴിഞ്ഞിട്ട് അഭിഷിക്തന്‍ ഛേദിക്കപ്പെടും; അവന് ആരും ഇല്ലെന്നു വരും ദാനീ 2:26. അഭിഷിക്തന്‍ ഛേദിക്കപ്പെടും അല്ലെങ്കില്‍ ക്രൂശിക്കപ്പെടും. "അവന് ആരും ഇല്ലെന്നു വരും" എന്ന വാക്യം പറയുന്നു. കാല്‍വറി ക്രൂശിലെ യേശുവിന്‍റെ മരണം അവന്നുവേണ്ടിയല്ല; നമുക്കു വേണ്ടിയാണ്. അതുകൊണ്ട് പൗലൊസ് എഴുതിയിരിക്കുന്നത് "ക്രിസ്തുവോ നാം പാപികള്‍ ആയിരിക്കുമ്പോള്‍ തന്നെ നമുക്കുവേണ്ടി മരിക്കയാല്‍ ദൈവം തനിക്കു നമ്മോടുള്ള സ്നേഹത്തെ പ്രദര്‍ശിപ്പിക്കുന്നു" (റോമര്‍ 5:8).

ദാനീ. 9:27 പറയുന്നത് "ആഴ്ചവട്ടത്തിന്‍റെ മദ്ധ്യേ അവന്‍ ഹനനയാഗവും ഭോജനയാഗവും നിര്‍ത്തലാക്കിക്കളയും" എന്നാണ്. അതായത് അവസാനത്തെ ഏഴുവര്‍ഷമദ്ധ്യേ, എഴുപതാമത്തെ ആഴ്ചവട്ടമദ്ധ്യേ എഡി. 31 ല്‍ ക്രിസ്തു ക്രൂശില്‍ മരിച്ചുകൊണ്ട് തന്‍റെ രക്തത്താല്‍ നിത്യ ഉടമ്പടി ഉറപ്പിച്ചു. യാഗാദികര്‍മ്മങ്ങളും അവയ്ക്കുള്ള പ്രവചന പ്രാധാന്യവും അവിടെ അവസാനിച്ചു.

എഡി 31 ന്‍റെ വസന്തകാലം ആകുമ്പോള്‍ ക്രിസ്തുവാകുന്ന മശിഹാ ക്രൂശിക്കപ്പെടുമെന്നും യാഗാദികര്‍മ്മങ്ങളും അതിന്‍റെ പ്രവചന പ്രാധാന്യവും അതോടെ അവസാനിച്ചുപോകുമെന്നും പ്രവചനങ്ങള്‍ വെളിപ്പെടുത്തിയിരിക്കുന്നു. ഈ മുന്നറിയിപ്പുകളെല്ലാം അതിന്‍റെ സവിസ്തര വിശദീകരണത്തോടെ നിറവേറിക്കഴിഞ്ഞിരിക്കുന്നു. പെസഹാ കുഞ്ഞാടിനെ മഹാപുരോഹിതന്‍ യാഗമായി അര്‍പ്പിക്കുന്നു കൃത്യമായ പെസഹാ സമയം വന്നപ്പോള്‍ നമുക്കുവേണ്ടി ക്രിസ്തു ക്രൂശിക്കപ്പെട്ടു.

`മേല്‍പ്പറഞ്ഞിരിക്കുന്ന ഭാഗങ്ങള്‍ എഴുതിയിരിക്കുന്നത് എന്തെന്നറിവാന്‍ മര്‍ക്കൊസ് 15:38; മത്തായി 3:15,16 എന്നീ വാക്യങ്ങള്‍ വായിക്കുക. ദാനീ. 9:24-27 പ്രവചനം മനസ്സിലാക്കേണ്ടതിനുള്ള ഈ വാക്യങ്ങള്‍ എപ്രകാരം നമ്മെ സഹായിക്കുന്നു?`