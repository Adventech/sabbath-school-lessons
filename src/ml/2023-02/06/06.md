---
title:  1844 എന്ന വര്‍ഷം
date:   04/05/2023
---

2300 വര്‍ഷപ്രവചനത്തിന്‍റെ ആദ്യ 490 വര്‍ഷം പുരാതന യെഹൂദാ രാഷ്ട്രത്തിനും മശിഹായുടെ വരവിനുമായി മാറ്റിയിരിക്കുന്നു. 2300 വര്‍ഷ പ്രവചനത്തിലെ അവസാനഭാഗം യെഹൂദന്മാരും പുറജാതികളും അടങ്ങുന്ന ദൈവജനത്തെയും വിശുദ്ധമന്ദിര ശുശ്രൂഷയെയും അന്ത്യത്തില്‍ ക്രിസ്തുവിന്‍റെ മടങ്ങിവരവിനെയും കുറിച്ചു പ്രസ്താവിക്കുന്നു.

മശിഹായുടെ ആദ്യവരവിനെ പ്രതിനിധീകരിക്കുന്ന 490 വര്‍ഷം എഡി 34 ല്‍ അവസാനിച്ചു. 2300 ല്‍ നിന്നു 490 കുറയ്ക്കുമ്പോള്‍ 1810 വര്‍ഷം ബാക്കിയുണ്ട്. ഈ 1810 വര്‍ഷം ദൈവജനത്തിനുവേണ്ടിയാണ്. എഡി 34 ല്‍ നിന്നു നമ്മള്‍ ആരംഭിച്ച് 1810 വര്‍ഷം കൂടുമ്പോള്‍ എഡി 1844 ല്‍ നാം എത്തിച്ചേരും.

ശുദ്ധീകരിക്കല്‍ അല്ലെങ്കില്‍ സത്യത്തിന്‍റെ യഥാസ്ഥാനപ്പെടുത്തല്‍ സ്വര്‍ഗ്ഗത്തിന്‍റെ കാലാന്ത്യ ന്യായവിധിയില്‍ കൂടെ ദൈവം മനുഷ്യവര്‍ഗ്ഗത്തോടുള്ള തന്‍റെ അന്ത്യ അഭ്യര്‍ത്ഥന വെളി. 14:6,7 വാക്യങ്ങളില്‍ കൂടെ കൊടുത്തുകൊണ്ടിരിക്കുന്നു. തന്‍റെ സ്നേഹത്തോടു പ്രതികരിച്ച് അവന്‍റെ കൃപ സ്വീകരിച്ചു ദൈവികമായ അനുസരണ ജീവിതം നയിപ്പാന്‍ ദൈവം മനുഷ്യരെ വിളിക്കുന്നു.

`ലേവ്യ. 16:16 വായിക്കുക. വിശുദ്ധമന്ദിരം ശുദ്ധീകരിക്കേണ്ടതിന്‍റെ ആവശ്യം എന്താണ്? ഇതു സുവിശേഷത്തെക്കുറിച്ച് നമ്മെ എന്തു പഠിപ്പിക്കുന്നു?`

മനുഷ്യരുടെ പാപങ്ങളും കുറ്റകൃത്യങ്ങളും കൊണ്ടു വിശുദ്ധമന്ദിരം ശുദ്ധീകരിക്കപ്പെടേണ്ട ആവശ്യം ഉണ്ടായിരുന്നു. ഇതു മൃഗങ്ങളുടെ രക്തത്താല്‍ നടത്തിയിരുന്നു. നമ്മെ സംബന്ധിച്ചും അങ്ങനെ തന്നേ. മഹാപാപപരിഹാരദിവസം യാഗമായി അര്‍പ്പിക്കപ്പെടുന്ന മൃഗങ്ങളുടെ ജീവനെ പ്രതിനിധീകരിക്കുന്ന ഒരു രക്ഷിതാവിനെ നമുക്ക് ആവശ്യമായിരിക്കുന്നു. ന്യായവിധി കടന്നുപോകേണ്ട ഒരേയൊരു വഴി അതുമാത്രമാണ്.

`ലേവ്യര്‍ 23:26-29 വായിക്കുക. ന്യായവിധി ദിവസം തന്‍റെ ജനം എന്തു ചെയ്യണമെന്നു ദൈവം ആവശ്യപ്പെട്ടു? ഇന്ന് അത് നമുക്ക് എന്താണ് അര്‍ത്ഥമാക്കുന്നത്?`

യിസ്രായേല്‍ ജനം അന്ന് "ആത്മതപനം" ചെയ്യണമായിരുന്നു. അവര്‍ തങ്ങളെ വിനയപ്പെടുത്തി ഹൃദയ പരിശോധന നടത്തിക്കൊണ്ടു പാപങ്ങള്‍ ഏറ്റുപറഞ്ഞ് അനുതപിച്ചു തങ്ങളെ ശുദ്ധീകരിപ്പാന്‍ ദൈവത്തോട് അപേക്ഷിക്കേണ്ടതാണ്. മഹാപുരോഹിതന്‍ വിശുദ്ധമന്ദിര ശുദ്ധീകരണം നടത്തുമ്പോള്‍ ജനം ഇപ്രകാരം ചെയ്യേണ്ടതുണ്ടായിരുന്നു.

ന്യായവിധി നാഴിക വന്നിരിക്കയാല്‍ ഇന്നു നല്കുന്ന ഗൗരവ അഭ്യര്‍ത്ഥന ദാനീയേല്‍ 7 മുതല്‍ 9 വരെയുള്ള അദ്ധ്യായങ്ങളിലും വെളിപ്പാട് 14 ലും ഉള്ളത് ദൈവജനം തങ്ങളെ ഒരുക്കുന്നതിനാണ്. 1844 മുതല്‍ നാം ന്യായവിധി നാഴികയില്‍ ജീവിക്കയാണ്. "അവന്‍റെ ന്യായവിധിയുടെ നാഴിക വന്നിരിക്കുന്നു" എന്ന് ഒന്നാം ദൂതന്‍ വിളിച്ചു പറയുന്നു (വെളി. 14:7).

`ഇന്നു നാം എങ്ങനെയാണ് "ആത്മതപനം" ചെയ്യേണ്ടത്?`