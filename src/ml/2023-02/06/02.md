---
title:  വിശുദ്ധമന്ദിര ശുദ്ധീകരണം
date:   30/04/2023
---

ക്രിസ്തു മടങ്ങിവരുന്നതിനുമുമ്പ് ഒരു ന്യായവിധി ഉണ്ടെന്നുള്ളതു നമ്മള്‍ കണ്ടുകഴിഞ്ഞിട്ടുള്ളതാണ്. "അവന്‍റെ ന്യായവിധിയുടെ നാഴിക വന്നിരിക്കുന്നു" എന്നു ദൂതന്‍ അത്യുച്ചത്തില്‍ അറിയിപ്പ് മുഴക്കുന്നു (വെളി. 14:7). ഈ ന്യായവിധി ആരംഭിക്കേണ്ട സമയത്തെപ്പറ്റി ദാനീയേല്‍ അറിയിക്കുന്നു.

`ദാനീയേല്‍ 8:14 വായിക്കുക. വിശുദ്ധമന്ദിരശുദ്ധീകരണത്തെപ്പറ്റിയുള്ള ഏതു സമയവിവരപ്പട്ടിക ദാനീയേല്‍ തരുന്നു?`

ഭൗമിക വിശുദ്ധമന്ദിരശുശ്രൂഷ എന്നാല്‍ എന്താണെന്ന് ഓരോ യെഹൂദനും വ്യക്തമായി അറിവുണ്ടായിരുന്നു. അതു പാപപരിഹാരദിവസമാണ്. ന്യായവിധി ദിവസവും കൂടെയാണ് അത്. അത് പാപപരിഹാരദിവസത്തെയും ന്യായവിധിയെയും കുറിച്ചു ദാനീയേലിന് അറിവുണ്ടായിരുന്നുവെങ്കിലും 2300 ദിവസത്തെപ്പറ്റി അവന്‍ ചിന്താകുഴപ്പത്തിലാണ്.

`ദാനീയേല്‍ 8:27; 9:21,22 വായിക്കുക. 2300 ദിവസത്തെക്കുറിച്ചുള്ള ദാനീയേലിന്‍റെ പ്രതികരണവും അതിന്മേലുള്ള ദൈവിക പ്രതികരണവും എന്തൊക്കെ ആയിരുന്നു?`

ദാനീയേല്‍ 8 ന്‍റെ അന്ത്യത്തില്‍ വിവശനായിപ്പോയ ദാനീയേല്‍ പറയുന്നത് "ഞാന്‍ ദര്‍ശനത്തെക്കുറിച്ചു വസ്മയിച്ചു; ആര്‍ക്കും അതു മനസ്സിലായില്ല" എന്നാണ്. 2300 ദിവസ ദര്‍ശനത്തെക്കുറിച്ചാണ് ഇതു പറയുന്നത്. അതിന്‍റെ ബാക്കി ഭാഗം വിശദീകരിച്ചു കഴിഞ്ഞിരിക്കുന്നു. ദാനീയേല്‍ 8 ന്‍റെ 19-22 കാണുക. 2300 ദിവസപ്രവചനം വിവരിച്ചുകൊടുപ്പാന്‍ ഗബ്രിയേല്‍ ദൂതന്‍ വരുന്നത് അടുത്ത അദ്ധ്യായം പറയുന്നു. "നിന്നോട് അറിയിപ്പാന്‍ ഞാന്‍ വന്നുമിരിക്കുന്നു; അതുകൊണ്ട് നീ കാര്യം ചിന്തിച്ചു ദര്‍ശനം ഗ്രഹിച്ചുകൊള്‍ക" (ദാനീയേല്‍ 9:22).

ദാനീയേല്‍ ചിന്തിച്ചിരുന്നതിനേക്കാളും അത്ഭുതകരമായ വാര്‍ത്തയാണ് തന്‍റെ പ്രാര്‍ത്ഥനയ്ക്കുത്തരമായി ഗബ്രിയേല്‍ വെളിപ്പെടുത്തുന്നത്. ദാനീയേല്‍ 8 ല്‍ പറഞ്ഞുകൊടുത്ത വിശുദ്ധമന്ദിര ശുദ്ധീകരണത്തോടു ബന്ധപ്പെട്ടു കാലത്തിന്‍റെ ഒഴുക്കിലേക്കു ദാനീയേലിനെ ഗബ്രിയേല്‍ കൊണ്ടുപോയി മശിഹായുടെ വരവ്, അവന്‍റെ ശുശ്രൂഷാരംഭത്തിന്‍റെ കൃത്യസമയം, അവന്‍റെ അതിക്രൂരമരണം തുടങ്ങിയവയെല്ലാം വെളിപ്പെടുത്തുന്നു. അതായത് ക്രിസ്തുവിന്‍റെ മരണം, ന്യായവിധി എന്നിവയെല്ലാം അഭേദ്യമായി ബന്ധപ്പെട്ടു നില്ക്കുന്നു.

`ദാനീയേല്‍ 8:14 ലെ ന്യായവിധി 9:24-27 ല്‍ പറഞ്ഞിരിക്കുന്ന ക്രിസ്തുവിന്‍റെ മരണത്തോടു ബന്ധപ്പെട്ടിരിക്കുന്നത് എന്തു പ്രാധാന്യം അര്‍ഹിക്കുന്നു? ഈ ബന്ധത്തില്‍ എന്തു വലിയ സത്യമാണ് പഠിപ്പിക്കുന്നത്?`