---
title:  കൂടുതല്‍ ചിന്തയ്ക്ക്
date:   05/05/2023
---

ദാനീയേല്‍ 9:24-27 ലെ 70 ആഴ്ചവട്ട പ്രവചനം എളുപ്പത്തില്‍ വേഗം പഠിക്കേണ്ടതിനുള്ള മാര്‍ഗ്ഗം ഇതാണ്.

ഒന്നാമതായി 70 ആഴ്ചവട്ടമെന്നു മനസ്സിലാക്കുക (ദാനീ. 9:24).

രണ്ടാമതായി 7 ആഴ്ചകളും 62 ആഴ്ചകളും ചേര്‍ത്തു 69 ആഴ്ചകള്‍. ഇത് 70 ആഴ്ചകളുടെ ഭാഗമാണ് (ദാനീ. 9:25).

പന്നെ അവസാനത്തെ ആഴ്ച എഴുപതാമത്തെ ആഴ്ച (ദാനീ. 9:27).

അവസാനമായി ഒടുവിലത്തെ ആഴ്ച ആയ എഴുപതാമത്തെ ആഴ്ച വിഭാഗിക്കപ്പെട്ടിരിക്കുന്നു. "ആഴ്ചവട്ടത്തിന്‍റെ മദ്ധ്യേ" (ദാനീ. 9:27). മൂന്നരവര്‍ഷം വീതമുള്ള രണ്ടു ഭാഗങ്ങള്‍ ഇത്ര മാത്രമേയുള്ളൂ. എഴുപത് ആഴ്ചവട്ടങ്ങള്‍ എന്നത് അറുപത്തൊന്‍പത് ആഴ്ചകളും പിന്നെ ഒരു ആഴ്ചയും. ആ ഒരാഴ്ച രണ്ടായി വിഭാഗിക്കപ്പെട്ടിരിക്കുന്നു. ആരംഭത്തില്‍ ബിസി 457 എന്ന വര്‍ഷത്തില്‍ മനസ്സ് ഉറപ്പിക്കുക. പിന്നെ ലഘുവായ കണക്കുകൂട്ടല്‍. അവസാനം നാം സമയക്രമത്തില്‍ 1844 എന്ന വര്‍ഷത്തില്‍ എത്തിച്ചേരും.

2300 ദിവസ പ്രവചനം വിവരിക്കുമ്പോള്‍ അതിന്‍റെ ആരംഭ തിയ്യതി ദാനീ. 8 ല്‍ പറയുന്നില്ല. 2300 ആരംഭിച്ചത് എന്നാണെന്ന് പറയുന്നില്ല. "2300 സന്ധ്യയും ഉഷസ്സും തികയുവോളം തന്നേ; പിന്നെ വിശുദ്ധമന്ദിരം യഥാസ്ഥാനപ്പെടും" (ദാനീ. 8:14). "2300 സന്ധ്യ ഉഷസ്സും" എന്നു മുതല്‍ "ബേല്‍ശസ്സര്‍ രാജാവിന്‍റെ വാഴ്ചയുടെ മൂന്നാം ആണ്ടില്‍" (ദാനീ. 8:1) മുതല്‍ എന്തുകൊണ്ട് ആയിക്കൂടാ?

അങ്ങനെ സാദ്ധ്യമല്ല. ദാനീയേല്‍ 8 ലെ ദര്‍ശനം ബാബിലോണിനെ ഉള്‍ക്കൊള്ളിച്ചിരുന്നില്ല. ബാബിലോണ്‍ സാമ്രാജ്യം കഴിഞ്ഞതിനു ശേഷമുണ്ടായ സാമ്രാജ്യങ്ങള്‍ ഉള്‍ക്കൊള്ളിക്കുന്നതായിരുന്നു ആ ദര്‍ശനം. അതായത് മേദ്യാ-പേര്‍ഷ്യ, ഗ്രീസ്, റോം, കാലാന്ത്യരാജ്യങ്ങള്‍ എന്നിവ ദര്‍ശനത്തില്‍ പറയുന്ന വിശുദ്ധമന്ദിര ശുദ്ധീകരണം ഒരു സംഭവവുമായി ബന്ധിക്കാത്തത് എന്തുകൊണ്ട്? ബാബിലോണ്‍ സാമ്രാജ്യത്തിന്‍റെ കാലം മുതലെന്നോ യാതൊന്നും പറയുന്നില്ല. എന്തുകൊണ്ട്? ദര്‍ശനത്തിന്‍റെ സുപ്രധാന ഘട്ടത്തില്‍ കാണുന്ന ആരംഭതീയതി ആ ദര്‍ശനത്തില്‍ തന്നെ ഉണ്ടായിരിക്കേണ്ടതാണ്. ആയതിനാല്‍ ഈ ദര്‍ശനം മേദ്യാ-പേര്‍ഷ്യയില്‍ തുടങ്ങുന്നു. അനേകവര്‍ഷങ്ങള്‍ക്കുശേഷമുള്ള ഒരു സംഭവത്തിലേക്കാണ് അത് എത്തിച്ചേരുന്നത്.

എവിടെയാണ് അത് ആരംഭിച്ചിരിക്കുന്നത്? ദാനീ. 8 ല്‍ അതു പറഞ്ഞിട്ടില്ല. ദാനീയേല്‍ 9 ല്‍ അതു നമ്മോടു പറയുന്നു.

**ചര്‍ച്ചാചോദ്യങ്ങള്‍**

`പ്രവചനത്തില്‍നിന്നു നാം പഠിച്ച സുവിശേഷവും ന്യായവിധിയും തമ്മിലുള്ള അഭേദ്യബന്ധം ക്ലാസ്സില്‍ ചര്‍ച്ച ചെയ്യുക. ഇതു രണ്ടും തമ്മിലുള്ള യോജിപ്പ് നമുക്ക് നല്ല വാര്‍ത്ത ആയിരിക്കുന്നത് എന്തുകൊണ്ട്? ഈ യോജിപ്പ് പലര്‍ക്കും ന്യായവിധിയെക്കുറിച്ചുള്ള ഭയം ഒഴിവാക്കുന്നതെങ്ങനെ?`

`അഭിഷിക്തന്‍ ഛേദിക്കപ്പെടുന്നത് തനിക്കായിട്ടല്ല എന്നതു ദാനീ. 9:26 ല്‍ പറയുന്നതു കൂടുതല്‍ ധ്യാനിക്കുക. ഇതിന്‍റെ അര്‍ത്ഥം എന്താണ്? ആര്‍ക്കുവേണ്ടി അവന്‍ ഛേദിക്കപ്പെട്ടു? എന്തുകൊണ്ട്?`

`ലേവ്യ. 16:16; ലേവ്യ. 23:26-29 വായിക്കുക. വിശുദ്ധമന്ദിര ശുദ്ധീകരണ ആവശ്യത്തെക്കുറിച്ചു ചിന്തിക്കുക. അതു തുടരുമ്പോള്‍ ജനം ചെയ്യേണ്ടത് എന്താണ്? (ലേവ്യ. 23:26-29). അന്നു സംഭവിച്ചത് എന്താണെന്നും ഇന്ന് അതു നമുക്ക് എന്ത് അര്‍ത്ഥം തരുന്നു എന്നതും തമ്മിലുള്ള ബന്ധം എന്താണ്?`