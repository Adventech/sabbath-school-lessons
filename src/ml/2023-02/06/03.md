---
title:  2300 ദിവസങ്ങളും കാലാന്ത്യവും
date:   01/05/2023
---

`ദാനീയേല്‍ 8:17,19,26 വായിക്കുക. ദാനീ. 8 ല്‍ 2300 ദിവസം എന്നതിനു പ്രയോഗിക്കുന്ന ഏതു കാര്യം മനസ്സിലാക്കുന്നതു നമുക്കു പ്രാധാന്യമുള്ളതെന്നു ദൂതന്‍ വിവരിക്കുന്നു?`

2300 ദിവസങ്ങള്‍ അക്ഷരീക ദിവസങ്ങളാണെന്നു ചിലര്‍ വാദിക്കുന്നുണ്ട്. 2300 ദിവസങ്ങള്‍ അന്തിയോക്കസ് എപ്പിഫാനെസിന്‍റെ (ബിസി 216 - ബിസി 164) കാലഘട്ടവുമായി യോജിക്കുന്നില്ലായെങ്കിലും ചിലര്‍ വാദിക്കുന്നതു ദാനീയേല്‍ 8 ല്‍ പറയുന്ന ചെറിയ കൊമ്പ് സെലൂസിഡ സൈന്യാധിപനായിരുന്ന അദ്ദേഹമാണെന്നും അദ്ദേഹമാണു യെരൂശലേമിനെ ആക്രമിച്ചു യെഹൂദാ ദൈവാലയത്തെ മലിനപ്പെടുത്തിയതെന്നുമാണ്. ഈ വിശദീകരണം ദൂതന്‍റെ പ്രവചന വ്യാഖ്യാനത്തോട് അശ്ശേഷം യോജിക്കുന്നില്ല. ദര്‍ശനം കാലാന്ത്യത്തേക്കുള്ളതാണെന്നു ദൂതന്‍ വ്യക്തമായി പറയുന്നുണ്ട്. അന്തിയോക്കസ് എപ്പിഫാനസ് തീര്‍ച്ചയായും കാലാന്ത്യത്തില്‍ ജീവിക്കുന്നുമില്ല.

2300 ദിവസപ്രവചനം ദാനീയേല്‍ 8 ല്‍ തന്നെ ഗബ്രിയേല്‍ ദൂതന്‍ വിശദീകരിച്ചു തുടങ്ങുന്നുണ്ട്. ആട്ടുകൊറ്റന്‍ മേദ്യ-പേര്‍ഷ്യയെക്കുറിക്കുന്നുവെന്നും കോലാട്ടുകൊറ്റന്‍ ഗ്രീക്കു സാമ്രാജ്യത്തെ സൂചിപ്പിക്കുന്നെന്നും ദൂതന്‍ വിശദീകരിച്ചു. ദാനീയേല്‍ 8:20,21. പിന്നെ വരുന്ന ചെറിയ കൊമ്പ് എന്ന സാമ്രാജ്യം റോമയാണ്. ദാനീ. 8:9,23,24. പിന്നെ റോമാസാമ്രാജ്യത്തിന്‍റെ മതപരവും രാഷ്ട്രീയവുമായ അധികാര ഭാഗം വിവരിക്കുന്നു. അത് സത്യത്തെ നിലത്തു തള്ളിയിടുന്നതിനെക്കുറിച്ചും പ്രസ്താവിക്കുന്നു. ദാനീ. 8:10-12,25. മാത്രമല്ല, അതു ക്രിസ്തുവിന്‍റെ സ്വര്‍ഗ്ഗീയ വിശുദ്ധമന്ദിരശുശ്രൂഷയാണ് ഈ അദ്ധ്യായത്തിലെ മൂര്‍ദ്ധന്യഭാഗം. ദൈവിക അധികാരത്തെ ചോദ്യം ചെയ്യുന്ന ഭൗമിക മത അധികാരങ്ങള്‍ക്കുള്ള സ്വര്‍ഗ്ഗീയ ഉത്തരമാണ് ഇത്. പാപ പ്രശ്നത്തിന്‍റെ സ്വര്‍ഗ്ഗീയ പരിഹാരത്തില്‍പ്പെട്ട ഒരു ഭാഗവും കൂടെയാണത്.

ദൈവിക പ്രവചന സമയക്രമത്തിന്‍റെ വിശദീകരണം കൊടുക്കുവാന്‍ ഗബ്രിയേല്‍ ഒരുക്കമാണ്. 2300 ദിവസ പ്രവചനത്തിന്‍റെ ചില ഭാഗങ്ങള്‍ ദാനീയേലിനു ഗ്രഹിപ്പാനായില്ലയെന്നും ദാനീ. 8:27 ല്‍ കാണാം. ആട്ടുകൊറ്റന്‍, കോലാട്ടുകൊറ്റന്‍, ചെറിയ കൊമ്പ് എന്നിവയെപ്പറ്റിയുള്ള വിശദീകരണത്തില്‍ ആദ്യത്തെ രണ്ടും പേരു പറഞ്ഞു തന്നെ വിവരിക്കുന്നുണ്ട്. ദാനീ. 8:20,21. അവിടെ വിശുദ്ധമന്ദിര ശുദ്ധീകരണം വിവരിക്കപ്പെടുന്നില്ല. ദാനീ. 8 ല്‍ പ്രത്യക്ഷപ്പെട്ട ഗബ്രിയേല്‍ ദൂതന്‍ ദാനീ. 9 ല്‍ വീണ്ടും പ്രത്യക്ഷപ്പെട്ടു പറയുന്നത്, നീ ഏറ്റവും പ്രിയനാകയാല്‍ നിന്‍റെ യാചനകളുടെ ആരംഭത്തിങ്കല്‍ തന്നേ കല്പന പുറപ്പെട്ടു നിന്നോട് അറിയിപ്പാന്‍ ഞാന്‍ വന്നുമിരിക്കുന്നു; അതുകൊണ്ട് നീ കാര്യം ചിന്തിച്ചു ദര്‍ശനം ഗ്രഹിച്ചുകൊള്‍ക (ദാനീ. 9:23). ഏതു ദര്‍ശനം? നാളെ അതു നമ്മള്‍ പഠിക്കും. കഴിഞ്ഞുപോയ ദര്‍ശനത്തിന്‍റെ ഭാഗമായ 2300 ദിവസദര്‍ശനം. ദാനീയേല്‍ 8 പ്രകാരം അതു മുഴുവനായി ദാനീയേലിനു വിവരിച്ചു കിട്ടിയില്ല.

`"ഏറ്റവും പ്രിയന്‍ എന്നു ഗബ്രിയേല്‍ ദാനീയേലിനെ വിളിച്ചു. സ്വര്‍ഗ്ഗവും ഭൂമിയും തമ്മിലുള്ള ഗാഢസൗഹൃദത്തെക്കുറിച്ച് ഇതു നമ്മോടും എന്തു പറയുന്നു?`