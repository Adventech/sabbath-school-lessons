---
title:  അത്ര നിഗൂഢമാകാത്ത വഞ്ചന
date:   16/05/2023
---

സൃഷ്ടിപ്പിന്‍റെ ഉപമിക്കാനാവാത്ത ശ്രേഷ്ഠത നശിച്ചുപോകേണ്ടതിന് അത്ര നിഗൂഢമാകാത്ത ഒരു വഞ്ചന കടത്തിക്കൊണ്ടുവന്നു. നമ്മുടെ കൂടെയുള്ളവര്‍പോലും വിശ്വസിച്ചിരിക്കുന്ന കല്പിതമിഥ്യ ഇപ്രകാരമാണ്. സൃഷ്ടിപ്പിന്‍റെ ആരംഭം ദൈവം തന്നെ. പക്ഷേ ജീവന്‍ സാദ്ധ്യമാക്കുന്നതിനു ദൈവം അനേക യുഗങ്ങള്‍ എടുക്കുകയുണ്ടായി. ദൈവം ഉപയോഗിച്ച തത്വം പരിണാമവാദ സിദ്ധാന്തം തന്നെയാണ്. ഉല്പത്തി വിവരണത്തോട് "ശാസ്ത്രീയസ്ഥിതിവിവരങ്ങള്‍" കൂടെ കൂട്ടിക്കലര്‍ത്തി യോജിപ്പിക്കുന്നു. സൃഷ്ടിപ്പിലെ ദിവസങ്ങള്‍ ദൈര്‍ഘ്യമേറിയവയാണെന്നും കൃത്യതയില്ലാത്ത സമയമെന്ന കോടിക്കണക്കായ വര്‍ഷങ്ങള്‍ കൊണ്ടാണു ഭൂമിയും അതിലെ ജീവജാലങ്ങളും നിലവില്‍ വന്നതെന്നും അതു വാദിക്കുന്നു.

`സങ്കീ. 33:6,9; എബ്രായര്‍ 11:3 എന്നീ വാക്യങ്ങള്‍ വായിക്കുക. സുവ്യക്തമായ ഈ തിരുവചനവാക്യങ്ങള്‍ ഭൂലോകം സൃഷ്ടിക്കപ്പെട്ടതിനെപ്പറ്റി എന്തു പറയുന്നു?`

തിരുവചന വിവരണം വളരെ വ്യക്തമാണ്. "ദൈവം അരുളിച്ചെയ്തു; അങ്ങനെ സംഭവിച്ചു. അവന്‍ കല്പിച്ചു; അങ്ങനെ സ്ഥാപിതമായി" (സങ്കീ. 33:9). "ലോകം ദൈവത്തിന്‍റെ വചനത്താല്‍ നിര്‍മ്മിക്കപ്പെട്ടു എന്നു നാം വിശ്വാസത്താല്‍ അറിയുന്നു" (എബ്രായര്‍ 11:3). 24 മണിക്കൂറുകള്‍ അടങ്ങിയ ദിവസങ്ങളായ ആറു യഥാര്‍ത്ഥ ദിവസങ്ങള്‍കൊണ്ടു ലോകം സൃഷ്ടിക്കപ്പെട്ടു എന്നും ഏഴാം ദിവസം ദൈവം തന്‍റെ പ്രവൃത്തികളില്‍നിന്നു നിവൃത്തനായി എന്നും ഉല്പത്തി ഒന്നാം അദ്ധ്യായം വിവരിച്ചുപറയുന്നു. ഉല്പത്തി 1,2 അദ്ധ്യായങ്ങളിലെ ഭാഷാരീതി മറ്റൊന്നും അനുമാനിക്കേണ്ടതിന് അനുവദിക്കുന്നില്ല. അക്ഷരീകങ്ങളായ ആറുദിന സൃഷ്ടിയില്‍ വിശ്വസിക്കാതിരിക്കുന്ന പണ്ഡിതന്മാര്‍പോലും പറയുന്നത് ആറുദിന സൃഷ്ടിയാണു ബൈബിള്‍ പ്രസ്താവിക്കുന്നത് എന്നുതന്നേ.

ഉല്പത്തി ഒന്നില്‍ "ദിവസം" എന്നതിന് ഉപയോഗിച്ചിരിക്കുന്ന എബ്രായവാക്ക് ڇഥീാڈ എന്നതാണ്, ഒന്നാം ദിവസം രണ്ടാം ദിവസം എന്നിങ്ങനെ നാമവിശേഷണമായി "യോം" ഉപയോഗിക്കപ്പെടുന്നിടങ്ങളിലെല്ലാം എല്ലായ്പോഴും തിരുവെഴുത്തില്‍ 24 മണിക്കൂര്‍ അടങ്ങിയ സമയത്തെ അപ്രകാരം തന്നേ വിവരിച്ചിരിക്കുന്നു.

ദൈവം ആറ് അക്ഷരീക ദിവസങ്ങള്‍ കൊണ്ടല്ല. ലോകത്തെ സൃഷ്ടിച്ചതെങ്കില്‍ ഏഴാംദിനമായ ശബ്ബത്തിന്‍റെ പ്രാധാന്യം എന്താണ്? അത് അനുസരിക്കണമെന്ന് ദൈവം എന്തിനു കല്പിച്ചു? ആരംഭത്തില്‍ ആറുദിവസം കൊണ്ടല്ല ലോകം സൃഷ്ടിക്കപ്പെട്ടതെങ്കില്‍ ശബ്ബത്ത് നിത്യസ്മാരകമെന്നു പറയപ്പെടുന്നതില്‍ അര്‍ത്ഥമുണ്ടോ? അനേക യുഗങ്ങള്‍കൊണ്ടാണു സൃഷ്ടി നടന്നതെങ്കില്‍ ഏഴാം ദിന ശബ്ബത്തെന്ന വെല്ലുവിളി ആവശ്യമുണ്ടോ? അങ്ങനെയെങ്കില്‍ അതു തിരുവെഴുത്തിനെ ആകമാനം വിശ്വാസയോഗ്യമല്ലെന്നു വെല്ലുവിളിക്കുന്നു. ശബ്ബത്തിനെ ആക്രമിക്കുന്നതില്‍ കൂടെ സാത്താന്‍ ദൈവിക അധികാരത്തിന്‍റെ ഹൃദയാന്തര്‍ ഭാഗത്തിനെതിരേ യുദ്ധാഹ്വാനം നടത്തുന്നു. ആറുദിനസൃഷ്ടിയുടെ സ്മാരകത്തെ നശിപ്പിക്കുന്നതിനെക്കാളും ഫലപ്രദം ആറുദിനസൃഷ്ടിയുടെ വാസ്തവീകതയെ ഉപേക്ഷിച്ചു കളകയാണ്. ക്രിസ്ത്യാനികള്‍ ഉള്‍പ്പെടെ അനേകര്‍ ഏഴാംദിന ശബ്ബത്തിനെ ഉപേക്ഷിച്ചുകളയുന്നതില്‍ അതിശയിപ്പാനില്ല. അന്ത്യകാലവഞ്ചനയിലേക്കുള്ള എത്ര ആശ്ചര്യ ചവിട്ടുപടി!