---
title:  സൃഷ്ടിപ്പും ശബ്ബത്തും കാലാന്ത്യവും
date:   17/05/2023
---

യുഗായുഗങ്ങളായുള്ള വന്‍പോരാട്ടം സ്വര്‍ഗ്ഗത്തില്‍ ആരംഭിച്ചതു ദൈവത്തിന്‍റെ അധികാരത്തിന്മേലായിരുന്നു. ആ പോരാട്ടം ഇന്നും അതേവിധം നിലനില്ക്കുന്നു.

**വെളി. 14:7,9,12 എന്നീ വാക്യങ്ങള്‍ വായിച്ചു ചുവടെ കാണുന്ന വാക്യങ്ങള്‍ പൂരിപ്പിക്കുക:**

`വെളി. 14:7 ഒരു വിളിയാണ്`

`വെളി. 14:9 ഒരു പാവന അഭ്യര്‍ത്ഥനയാണ്`

`വെളി. 14:12 ഒരു ജനത്തെ വിവരിക്കുന്നു`

ഈ വാക്യങ്ങളെല്ലാം പ്രതിപാദിക്കുന്നതു കാലാന്ത്യത്തില്‍ നന്മയും തിന്മയും തമ്മിലുണ്ടാകുന്ന മത്സരം നമസ്കാരത്തെ സംബന്ധിക്കുന്നതാണ്. നമ്മള്‍ സൃഷ്ടിതാവിനെ നമസ്കരിക്കേണമോ മൃഗത്തെ നമസ്കരിക്കേണമോ? ദൈവത്തെ സൃഷ്ടിതാവായി നാം അംഗീകരിച്ചിരിക്കയാല്‍ വിശ്വാസത്തിനെല്ലാം ആധാരം സൃഷ്ടികര്‍ത്താവു തന്നെ എന്നതിനാല്‍ ഏഴാംദിന ശബ്ബത്ത് ഉല്പത്തിയിലെ സൃഷ്ടിപ്പില്‍ത്തന്നെ അടിസ്ഥാനമിട്ടതിനാല്‍ അത് സൃഷ്ടിയുടെ മാറ്റപ്പെടാത്തതും നിത്യമായതുമായ അടയാളമായി നിലനില്ക്കുന്നു. എല്ലാ അടിസ്ഥാന ഉപദേശങ്ങളുടെയും അടിസ്ഥാന അടയാളമാണ് ശബ്ബത്ത്. അതിന്‍റെ യഥാര്‍ത്ഥ അടിസ്ഥാനം ദൈവം തന്നെയാണ്.

ആയതിനാല്‍ ശബ്ബത്തിനെ ആക്രമിക്കുന്നത് ദൈവത്തിന്‍റെ അധികാരത്തെ ആക്രമിക്കുന്നതു തന്നെയാണ്.  സൃഷ്ടിതാവെന്ന ദൈവത്തിന്‍റെ പ്രാധാന്യത്തെ തൂത്തെറിയുന്നതാണത്. എല്ലാം പിഴുതെടുത്തു കാതലായതിനെ തകിടം മറിക്കുകയാണ്. ദൈവത്തിന്‍റെ സ്ഥാനം തന്നെ അപഹരിച്ചെടുക്കുന്നതാണത്.

കാലാന്ത്യത്തില്‍ ഉടലെടുക്കുന്ന യഥാര്‍ത്ഥ പ്രശ്നം യേശുവിനോടുള്ള നമ്മുടെ സ്നേഹവും വിശ്വസ്തതയും സംബന്ധിക്കുന്നതാണ്. തിരുവചന പ്രകാരം ഈ സ്നേഹം പ്രകടമാക്കുന്നത് അവന്‍റെ കല്പനകള്‍ അനുസരിക്കുന്നതില്‍ കൂടെ മാത്രം. 1 യോഹ. 5:3; വെളി. 14:12. കല്പനകളില്‍ എല്ലാറ്റിന്‍റെയും പിന്നിലുള്ളതു ശബ്ബത്തുമാത്രം. കാരണം അതാണു സൃഷ്ടിതാവിനെ ചൂണ്ടിക്കാണിക്കുന്നത്. പുറ. 20.8-11. ദൈവത്തെയാണോ മൃഗത്തെയാണോ നമസ്കരിക്കുന്നതെന്ന് പുറമെ വെളിവാക്കപ്പെടുന്നതാണ് ശബ്ബത്ത്. എല്ലാറ്റിന്‍റെയും അടിസ്ഥാനഘടകം ശബ്ബത്ത് തന്നെയാണെന്നു മനസ്സിലാക്കിക്കൊണ്ട് കാലാന്ത്യത്തില്‍ സൃഷ്ടിതാവിനെ നമസ്കരിക്കുക എന്നത് എന്താണ് നമുക്കു വെളിപ്പെടുത്തുന്നത്?

`ഏതു ദിവസം അനുഷ്ഠിച്ചാലും പ്രശ്നമില്ല, ഏതെങ്കിലും ദിവസം അനുഷ്ഠിക്കേണ്ടതുണ്ടെന്നേയുള്ളൂ എന്ന് അനേകര്‍ പറയുന്നു. ബൈബിള്‍ അനുസരിച്ചുള്ള വാദഗതിക്കു നാം എന്ത് ഉത്തരം കൊടുക്കും?`