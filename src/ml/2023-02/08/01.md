---
title:  ശബ്ബത്തും അന്ത്യവും
date:   13/05/2023
---

### ഈ ആഴ്ചയിലെ പഠനത്തിന്
യാക്കോബ് 2:8-13; ആവ. 5:12-15; സങ്കീ. 33:6,9; വെളി. 14; 2 പത്രൊസ് 3:13; വെളി. 21:1.

> <p>മനഃപാഠവാക്യം</p>
> "സകലവും സൃഷ്ടിച്ച ദൈവത്തില്‍ അനാദികാലം മുതല്‍ മറഞ്ഞുകിടന്ന മര്‍മ്മത്തിന്‍റെ വ്യവസ്ഥ ഇന്നതെന്ന് എല്ലാവര്‍ക്കും പ്രകാശിപ്പിപ്പാനുമായി  ഈ കൃപ നല്കിയിരിക്കുന്നു" (എഫെ. 3:9).

മാനവജാതിയുടെ ശ്രേഷ്ഠതയെന്നതു പൊതുവായുള്ള സൃഷ്ടിപ്പാണ്. നാം എല്ലാവരും അതുല്യമായി സൃഷ്ടിക്കപ്പെട്ടിരിക്കുന്നു എന്നത് ഓരോ വ്യക്തിയിന്മേലും ഉള്ള മൂല്യം വര്‍ദ്ധിപ്പിക്കുകയാണ്. പിറന്നുവീഴും മുമ്പുള്ള ഗര്‍ഭസ്ഥശിശു, കൈകാലുകള്‍ തളര്‍ന്നുപോകുന്ന കൗമാരക്കാര്‍, ബുദ്ധിമാന്ദ്യം ഭവിച്ച യൗവനക്കാര്‍, അല്‍ഷിമേഴ്സ് രോഗം (മറവിരോഗം) ബാധിച്ച അമ്മൂമ്മ തുടങ്ങി ഏതു തരക്കാരും ദൈവമുമ്പാകെ ഏറ്റവും വിലയേറിയവരാണ്. അവര്‍ക്കെല്ലാം പിതാവാണു ദൈവം. അവര്‍ എല്ലാവരും ദൈവത്തിന്‍റെ പുത്രീപുത്രന്മാര്‍. "ലോകവും അതിലുള്ളത് ഒക്കെയും ഉണ്ടാക്കിയ ദൈവം സ്വര്‍ഗ്ഗത്തിനും ഭൂമിക്കും നാഥനാകകൊണ്ട് കൈപ്പണിയായ ക്ഷേത്രങ്ങളില്‍ വാസം ചെയ്യുന്നില്ല. താന്‍ എല്ലാവര്‍ക്കും ജീവനും ശ്വാസവും സകലവും കൊടുക്കുന്നവന്‍.... ഭൂതലത്തില്‍ എങ്ങും കൂടിയിരിപ്പാന്‍ അവന്‍ ഒരുത്തനില്‍നിന്നു മനുഷ്യജാതിയെ ഒക്കെയും ഉളവാക്കി..." (അപ്പൊ. 17:24-26).

വിഭജിക്കപ്പെട്ട ഒരു പാരമ്പര്യമാണു നമ്മുടേത്. നാം എല്ലാം ഒരു കുടുംബത്തിലെ അംഗങ്ങളാണ്. ഏകദൈവത്താല്‍ രൂപം വരുത്തിയ സഹോദരന്മാരും സഹോദരികളും. സ്വയമൂല്യത്തിന്‍റെ ഒരു അവബോധം സൃഷ്ടിപ്പു നമുക്കെല്ലാം തരുന്നുണ്ട്. ജീവശാസ്ത്രപരമായ നിങ്ങളുടെ ദേഹരൂപം ക്രോമസോമുകളിലും ജീന്‍സുകളിലുംകൂടെ നിലവില്‍ വന്നു എന്നു പഠിപ്പിച്ചു തുടങ്ങിയപ്പോള്‍ ദൈവം നിശ്ചയിച്ചിരുന്ന മേന്മാരൂപം ഉപേക്ഷിക്കപ്പെട്ടു. സകലലോകങ്ങളിലും നോക്കിയാലും നിങ്ങളെപ്പോലൊരു വ്യക്തിയെ കണ്ടുകിട്ടാനാകയില്ല. അസാധാരണമാംവിധം ഒറ്റയായ ഏകവ്യക്തിത്വമാണു നിങ്ങളുടേത്. ആയതിനാല്‍ സകല ബാഹ്യാകാശലോകങ്ങളുടെയും സൃഷ്ടികര്‍ത്താവായവനും നിങ്ങളുടെ ദൈവവുമായവന്‍ നിങ്ങളെപ്പോലെ മാംസരക്തങ്ങളോടുകൂടെ ഭൂലോകത്തില്‍ കടന്നുവന്നു നിങ്ങളുടെ പാപത്തിനു പ്രായശ്ചിത്തമായി തന്നെത്താന്‍ ക്രൂശിന്മേല്‍ യാഗാര്‍പ്പണമായി.

_ഈ ആഴ്ചയിലെ പാഠം പഠിച്ച് മേയ് 20 ശബ്ബത്തിനുവേണ്ടി നമുക്ക് ഒരുങ്ങാം..._