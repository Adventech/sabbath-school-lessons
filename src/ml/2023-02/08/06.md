---
title:  ശബ്ബത്തും നിത്യസ്വസ്ഥതയും
date:   18/05/2023
---

തകര്‍ന്നടിഞ്ഞിരിക്കുന്ന ലോകത്തിലെ ഏക അഭയകേന്ദ്രമാണു ശബ്ബത്ത്. ഈ ലോകത്തിന്‍റെ പ്രാരാബ്ദങ്ങളില്‍ നിന്നൊഴിഞ്ഞ് ആഴ്ചതോറും നാം ദൈവത്തിന്‍റെ സ്വസ്ഥ കേന്ദ്രത്തിലേക്കു കടക്കുന്നു അതാണു ശബ്ബത്ത്. കീര്‍ത്തികേട്ട യെഹൂദാ എഴുത്തുകാരനായ അബ്രഹാം ഹെസ്ച്ചെല്‍ ശബ്ബത്തിനെപ്പറ്റി പറയുന്നത് അത് "സമയത്തിലെ ഒരു കൊട്ടാരം" എന്നാണ്. ڇടമയയമവേ. കേെ ങലമിശിഴ ളീൃ ാീറലൃി ങമിڈ (ചലം ഥീൃസ: എമൃൃമൃ, ടൃമേൗെ മിറ ഏശൃീൗഃ 2005) ു. 12. ഏഴാം ദിനംതോറും ദൈവത്തിന്‍റെ സ്വര്‍ഗ്ഗീയകൊട്ടാരം സ്വര്‍ഗ്ഗത്തില്‍നിന്നു ഭൂമിയിലേക്ക് ഇറങ്ങിവരികയും ഇരുപത്തിനാലു മണിക്കൂര്‍ അടങ്ങിയ ഒരു ദിവസം തന്നോടൊത്തു തിരുസന്നിധിയില്‍ ആയിരിപ്പാന്‍ കര്‍ത്താവു നമ്മെ ക്ഷണിക്കുകയും ചെയ്യുന്നു.

ഹെസ്ച്ചെലിന്‍റെ പുസ്തകത്തില്‍ ആമുഖമായി അദ്ദേഹത്തിന്‍റെ മകള്‍ സൂസന്ന ഹെസ്ച്ചെല്‍ ശബ്ബത്തിന്‍റെ സുന്ദരവും പാവനത്വവും സംബന്ധിച്ച് എഴുതിയിരിക്കുന്നത്: "ശബ്ബത്ത് പറുദീസയുടെ ഒരു രൂപകാലങ്കാരവും ദൈവസാന്നിദ്ധ്യത്തിന്‍റെ സാക്ഷ്യവും ആണ്; മശിഹായുഗമെന്ന കാലഘട്ടം വന്നെത്തുമെന്നു പ്രതീക്ഷിച്ചുകൊണ്ട് നമ്മള്‍ പ്രാര്‍ത്ഥിക്കുകയും മശിഹായുഗം ശബ്ബത്തുതന്നെ ആയിരിക്കുമെന്നു വിശ്വസിക്കുകയും ഓരോ ശബ്ബത്തും ഇന്നു നമ്മെ ആ അനുഭവത്തിലേക്ക് ഒരുക്കുകയും ചെയ്യുന്നു. ഇവിടെവെച്ചുതന്നേ ശബ്ബത്തിന്‍റെ മാധുര്യം ആസ്വദിപ്പാന്‍ കഴിയാത്തവര്‍ക്കു നിത്യതയുടെ ശബ്ബത്തനുഭവം ആനന്ദിപ്പാനും കഴിയുകയില്ല." പേജ് 15.

സൃഷ്ടിപ്പിന്‍ സമയം യേശു നമുക്കുവേണ്ടി ഒരു പ്രത്യേക വാസസ്ഥാനം ഒരുക്കുകയുണ്ടായി. അവിടെ നമുക്ക് അഭയം പ്രാപിക്കാം. അവിടെ നാം സുരക്ഷിതമാണ്. അവന്‍റെ വേല പൂര്‍ത്തീകരിക്കപ്പെട്ടു. എല്ലാം പൂര്‍ത്തി ആയി. ശബ്ബത്തില്‍ നാം സ്വസ്ഥമായിരിക്കുമ്പോള്‍ അവന്‍റെ സ്നേഹവലയത്തില്‍ നാം സ്വസ്ഥമാണ്. അതിവേഗം വരാനിരിക്കുന്ന പുതിയ ഭൂമിയെയും പുതിയ ആകാശത്തെയും കാത്തുകൊണ്ട് പ്രത്യാശയോടെ സ്വസ്ഥമായിരിക്കുന്നു.

`യെശ. 65:16; യെശ. 66:22; 2 പത്രൊസ് 3:13; വെളി. 21:1 വായിക്കുക. ശബ്ബത്ത് സ്വസ്ഥത നമ്മെ എപ്രകാരം നിത്യതയിലേക്കു നടത്തുന്നു?`

ആദ്യം ഭൂമിയെ സൃഷ്ടിച്ച അതേ ദൈവം തന്നെ പുതിയ ഭൂമിയെ സൃഷ്ടിക്കയാല്‍ ശബ്ബത്ത് എന്നെന്നും സൃഷ്ടി സ്മാരകമായി നിലനില്ക്കുന്നു. യെശ. 66:23. യെഹൂദന്മാര്‍ ശബ്ബത്തിനെ ഒരു അടയാളമായി "ഒലാം ഹാബാ" അല്ലെങ്കില്‍ വരാനുള്ള ലോകം എന്നു  വിളിച്ചുകൊണ്ട് അതിന്‍റെ മുന്‍രുചിയായി ശബ്ബത്തെന്നു രുചിച്ചറിയുന്നു. 

ഇരുപത്തിയൊന്നാം നൂറ്റാണ്ടില്‍ നിരാശയില്‍പ്പെട്ടു പ്രത്യാശാരഹിതരായി കഴിയുന്നവര്‍ക്ക് ഉത്തരം കൊടുത്തുകൊണ്ട് മൂന്നു ദൂതന്മാര്‍ ആകാശമദ്ധ്യേ പറന്നു സൃഷ്ടിതാവിനെ നമസ്കരിക്കേണ്ടതിനു ലോകത്തോട് അഭ്യര്‍ത്ഥിക്കുന്നു. നമ്മുടെ സൃഷ്ടികര്‍ത്താവിനെയും നമ്മുടെ വീണ്ടെടുപ്പുകാരനെയും ചൂണ്ടിക്കാണിച്ചുകൊണ്ട് ന്യായവിധിക്കും പാപനിര്‍മ്മാര്‍ജ്ജനത്തിനുശേഷം എല്ലാം പുതുതാക്കിത്തീര്‍ക്കുന്നവനെപ്പറ്റി ഘോഷിക്കുന്നു. "സിംഹാ സനത്തില്‍ ഇരിക്കുന്നവന്‍; ഇതാ, ഞാന്‍ സകലവും പുതുതാക്കുന്നു എന്ന് അരുളിച്ചെയ്തു; എഴുതുക ഈ വചനം വിശ്വാസയോഗ്യവും സത്യവും ആകുന്നു എന്നും അവന്‍ കല്പിച്ചു" (വെളി. 21:5).

`നിങ്ങളുടെ സ്വന്തജീവിതത്തിലും കുടുംബത്തിലും ശബ്ബത്തിനെ സ്വര്‍ഗ്ഗത്തിന്‍റെ ഒരു മുന്‍രുചി അല്ലെങ്കില്‍ മുന്‍ അനുഭവമായി മാറ്റിയെടുക്കുന്നതെങ്ങനെ?`