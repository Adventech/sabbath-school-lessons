---
title:  ശബ്ബത്തും സൃഷ്ടിപ്പും
date:   15/05/2023
---

സൃഷ്ടിപ്പിന്‍ പ്രക്രിയയെ ആവര്‍ത്തിച്ച് ഉറപ്പിച്ചു പറയുന്നത് അത്യാവശ്യമായി വന്നതിനാല്‍ ദൈവം ശബ്ബത്തിനെ സൃഷ്ടിപ്പിന്‍ വാരത്തില്‍ത്തന്നെ സ്ഥാപിച്ചു. ആയിരത്തിഎണ്ണൂറാമാണ്ടിന്‍റെ മദ്ധ്യഘട്ടം വന്നപ്പോള്‍ പരിണാമവാദ സിദ്ധാന്തം ഒരു കൊടുങ്കാറ്റുപോലെ ബുദ്ധിജീവികളെയെല്ലാം സ്വാധീനിച്ചു. അത്ഭുത പ്രത്യാശാഭരിതദൂതും അപ്പോള്‍ മുതല്‍ ദൈവം അയച്ചുതുടങ്ങി. വെളി. 14:6,7 വാക്യങ്ങളില്‍ ആ ദൂതു നമ്മള്‍ പഠിച്ചുകൊണ്ടിരിക്കയാണ്.

സാത്താന്‍ യേശുവിനെ അത്യന്തം വെറുക്കുകയാല്‍ സൃഷ്ടിതാവും വീണ്ടെടുപ്പുകാരനുമായി യേശുവിനു നമസ്കാരം ലഭ്യമാകുന്നതു സാത്താന്‍ അശ്ശേഷം ഇഷ്ടപ്പെടുന്നില്ല. അതുകൊണ്ട് സൃഷ്ടിതാവെന്ന സത്യത്തെ ഉപേക്ഷിച്ചുകളവാന്‍ സാത്താന്‍ തനിക്കു സാദ്ധ്യമായതെല്ലാം ചെയ്തുകൊണ്ടിരിക്കുന്നു. നമ്മുടെ സൃഷ്ടികര്‍ത്താവെന്ന നിലയില്‍ യേശുവിന്‍റെ യോഗ്യത വന്‍പോരാട്ടത്തിലാകമാനം ശബ്ബത്തിന്‍റെ പാവനത്വത്തില്‍ കൂടെ കേന്ദ്രബിന്ദുവായി നമ്മള്‍ കണ്ടുകൊണ്ടിരിക്കുന്നു. ആകാശവും ഭൂമിയും സൃഷ്ടിച്ച സൃഷ്ടിതാവായി യേശുവിനെ നമസ്കരിക്കേണ്ടതിനു ദൈവത്തിന്‍റെ കാലാന്ത്യദൂതു മനുഷ്യവംശത്തെ വിളിക്കുന്നു. നമസ്കാരത്തിന്‍റെ പ്രസക്തി ദൈവം സൃഷ്ടിച്ചു എന്നുള്ളതുതന്നേ.

`വെളി. 14:6,7 വാക്യങ്ങളുടെ സന്ദര്‍ഭോചിതമായി പുറ. 20:8-11; ആവ. 5:12-15 എന്നീ വാക്യങ്ങള്‍ വായിക്കുക. സൃഷ്ടിപ്പിന്‍റെയും വീണ്ടെടുപ്പിന്‍റെയും ബന്ധം ശബ്ബത്തുകല്പനയില്‍ നാം എപ്രകാരം കാണുന്നു?`

യേശുവില്‍ നാം വിശ്രമിക്കുന്നതിന്‍റെ നിത്യ അടയാളമാണ് ശബ്ബത്ത്. സൃഷ്ടികര്‍ത്താവിനോടു വിശ്വസ്തത പുലര്‍ത്തുന്നതിന്‍റെ പ്രത്യേക പ്രതീകമാണു ശബ്ബത്ത്. യെഹെ. 20:12,20. നിയമാനുഷ്ഠിത ആവശ്യകത എന്നതിലുപരി പ്രവൃത്തിയാലുള്ള നീതിയെക്കാളും യേശുവില്‍ യഥാര്‍ത്ഥവിശ്രമം പ്രാപിക്കുന്നതിനെ അതു വെളിപ്പെടുത്തുന്നു. സ്വയമായി നാം എത്ര പരിശ്രമിച്ചാലും നേടാവുന്നതിലപ്പുറം നമുക്കുവേണ്ടി നേടിത്തന്ന ഒരു ദൈവത്തെപ്പറ്റി ശബ്ബത്ത് സംസാരിക്കുന്നു.

ദൈവസ്നേഹത്തിലും കാവലിലും വിശ്രമിപ്പാന്‍ നമ്മെ ശബ്ബത്തു വിളിക്കുന്നതായി തിരുവെഴുത്തു നമ്മോട് ആവര്‍ത്തിച്ചുപറയുന്നു. ശബ്ബത്ത് പ്രവൃത്തിയുടെയല്ല, വിശ്രമത്തിന്‍റെയും നിയമസാധുതയെക്കാളുപരി കൃപയുടെയും ശിക്ഷാവിധിയെക്കാളുമുപരി സ്ഥിര പ്രത്യാശയുടെയും നമ്മില്‍ ആശ്രയിക്കുന്നതിലധികം ദൈവത്തില്‍ ആശ്രയിക്കുന്നതിന്‍റെയും അടയാളമാണ്. ശബ്ബത്ത്തോറും ദൈവത്തിന്‍റെ നന്മയില്‍ ആശ്രയിച്ചു ക്രിസ്തുവില്‍ ലഭ്യമാകുന്ന രക്ഷയില്‍ ആനന്ദിച്ചു ദൈവത്തിനു പുകഴ്ച കൊടുപ്പാന്‍ നാം വിളിക്കപ്പെട്ടിരിക്കുന്നു.

പുരാതന ഏദെനില്‍ നിലനിന്നിരുന്ന പൂര്‍ണ്ണതയുടെയും ഭാവിയില്‍ ഉണ്ടായി വരുന്ന പുതിയ ഭൂമിയുടെയും പുതിയ ആകാശത്തിന്‍റെയും നിത്യമായ ബന്ധം തന്നെയാണു ശബ്ബത്ത് (യെശ. 65:17; വെളി. 21:1).

ശബ്ബത്ത് നമ്മെ പിന്നിലേക്കു വിളിച്ചു നമ്മുടെ അടിവേരില്‍ എത്തിക്കുന്നു. നമ്മുടെ ഉറവിട കുടുംബവുമായുള്ള ബന്ധം വിശദീകരിക്കുന്നതാണ് ശബ്ബത്ത്. കാലാരംഭം മുതല്‍ ശബ്ബത്ത് കൃത്യമായി അനുഷ്ഠിച്ചുവന്നിരുന്നു. നമ്മെ സൃഷ്ടിച്ചതുമുതല്‍ പൊട്ടിപ്പോകാതെ നിന്നിരിക്കുന്ന ഇടമുറിയാത്ത ബന്ധമാണ് ശബ്ബത്തിനുള്ളത്. നാം ദൈവമക്കളെന്ന മഹത്വസത്യത്തിലേക്ക് അതു നമ്മെ എത്തിക്കുന്നു. സൃഷ്ടിതാവിനോടുള്ള ഗാഢബന്ധത്തിലേക്കു ശബ്ബത്തു നമ്മെ എത്തിക്കുന്നു. 

`വെളി. 14:6,7 ലെ കാലാന്ത്യ ദൂതില്‍ ശബ്ബത്ത് എപ്രകാരം അടങ്ങിയിരിക്കുന്നു?`