---
title:  ദൈവത്തിന്‍റെ കരുണയും ന്യായവിധിയും
date:   24/04/2023
---

ദൈവം നീതിമാനും കരുണാസമ്പന്നനുമാണെന്നു ക്രൂശും ന്യായവിധിയും വെളിപ്പെടുത്തുന്നു. നിയമലംഘനം പാപിയുടെ മരണം ആവശ്യപ്പെടുന്നു. നീതി പ്രഖ്യാപിക്കുന്നത് "പാപത്തിന്‍റെ ശമ്പളം മരണമത്രേ" എന്നാണ്. കരുണ പ്രത്യുത്തരം കൊടുക്കുന്നത് "ദൈവത്തിന്‍റെ കൃപാവരമോ നമ്മുടെ കര്‍ത്താവായ യേശുക്രിസ്തുവില്‍ നിത്യജീവന്‍ തന്നെ" എന്നും റോമര്‍ 6:23. ദൈവകല്പനയ്ക്കു മാറ്റം വരുത്തുവാനോ നീക്കിക്കളയുവാനോ സാദ്ധ്യമായെങ്കില്‍ യേശു മരിക്കേണ്ടതായ ഒരു ആവശ്യവും ഇല്ലായിരുന്നു. കല്പനകളുടെ നിത്യസ്വഭാവവും ന്യായിവിധിയുടെ മാനദണ്ഡം കല്പന തന്നെയെന്നും ക്രിസ്തുവിന്‍റെ മരണം സ്ഥാപിക്കുന്നു.

`വെളി. 20:12 വായിക്കുക. നാം എപ്രകാരം വിധിക്കപ്പെടുന്നു? നമ്മുടെ നല്ല പ്രവൃത്തികള്‍ക്കു രക്ഷയുമായി എന്താണു ബന്ധം?`

നമ്മുടെ തിരഞ്ഞെടുപ്പുകളും ദൈവത്തോടുള്ള വിശ്വസ്തതയും നമ്മുടെ പ്രവൃത്തികള്‍ വെളിപ്പെടുത്തുന്നു. എഫെസ്യര്‍ 2:8,9 അനുസരിച്ച് "കൃപയാലല്ലോ നിങ്ങള്‍ വിശ്വാസം മൂലം രക്ഷിക്കപ്പെട്ടിരിക്കുന്നത്... ആരും പ്രശംസിക്കാതിരിപ്പാന്‍ പ്രവൃത്തികളും കാരണമല്ല." ക്രിസ്തു നമ്മെ രക്ഷിച്ചു നമ്മില്‍ രൂപാന്തരം വരുത്തുന്നു. "നാം അവന്‍റെ കൈപ്പണിയായി സല്‍പ്രവൃത്തികള്‍ക്കായിട്ടു ക്രിസ്തുയേശുവില്‍ സൃഷ്ടിക്കപ്പെട്ടവരാകുന്നു" (എഫെ. 2:10). പരിശുദ്ധാത്മശക്തിയില്‍ നാം ചെയ്യുന്ന പ്രവൃത്തികള്‍ നമ്മെ രക്ഷിക്കുന്നില്ലായെങ്കിലും നമ്മുടെ വിശ്വാസം കലര്‍പ്പില്ലാത്തതാണെന്ന് അതു സാക്ഷിക്കുന്നു. കപടനാട്യങ്ങളും വേഷം കെട്ടലുകളും കള്ളത്തരങ്ങളും ഉള്ളിന്‍റെ ആഴത്തില്‍ നിന്നുതന്നെ അന്ത്യന്യായവിധിയില്‍ പറിച്ചുമാറ്റപ്പെടുന്നു. സുവിശേഷവും ന്യായവിധിയും പരസ്പരം കൈകോര്‍ത്തുപോകുന്നതെങ്ങനെയെന്നു ന്യായവിധിരംഗം പരസ്പരം ദൈവമുമ്പാകെ നാം നില്ക്കുന്നതു സംബന്ധിച്ചുള്ള ഉള്‍ക്കാഴ്ച ചുവടെ കാണുന്നതു നോക്കുക.

മുഷിഞ്ഞ വസ്ത്രം ധരിച്ചു ദൈവമക്കള്‍ ദൈവമുമ്പാകെ നില്ക്കുന്നുവെന്നതു നാം സ്വയം ചെയ്യാവുന്ന സൂക്ഷ്മ ഹൃദയ പരിശോധനയ്ക്കും താഴ്മ ധരിക്കുന്നതിനും പര്യാപ്തമാക്കേണ്ടതാണ്. സത്യം അനുസരിച്ചുകൊണ്ടു തങ്ങളെത്തന്നെ വിശുദ്ധീകരിക്കുന്നവര്‍ ഏറ്റവുമധികം വിനീതരായി താഴ്മ ധരിക്കേണ്ടതാണ്. ക്രിസ്തുവിന്‍റെ കളങ്കരഹിതസ്വഭാവം കൂടുതല്‍ ശ്രദ്ധിക്കുംതോറും അവര്‍ തങ്ങളില്‍ എന്തെങ്കിലും വിശുദ്ധിയും സദാചാര നിഷ്ഠയും ഉണ്ടെന്നുള്ളതു പാടേ തള്ളിക്കളഞ്ഞിട്ടു യേശുവില്‍ മാത്രം ശ്രദ്ധിക്കും. നമ്മുടെ നീതിയും വീണ്ടെടുപ്പും വിശുദ്ധീകരണവും യേശുവില്‍ മാത്രമാണെന്ന് ആശിച്ചുകൊണ്ട് തങ്ങളുടെ പാപാവസ്ഥകണ്ടുണര്‍ന്ന് അവര്‍ യേശുവില്‍ ചാരും. നമുക്കെതിരെയുള്ള സാത്താന്‍റെ കുറ്റാരോപണങ്ങള്‍ക്കു മറുപടി പറവാന്‍ നമുക്ക് ഒന്നും തന്നെയില്ല. നമുക്കുവേണ്ടി വാദിക്കുന്നതു യേശുമാത്രം. തന്‍റെ സ്വന്ത നീതി മാത്രം ആയുധമാക്കി യേശു നമുക്കുവേണ്ടി സാത്താന്‍റെ ആരോപണങ്ങളെ നിശ്ശബ്ദമാക്കും." ഠലശൊേീിശലെ ളീൃ വേല ഇവൗൃരവ, ്ീഹ. 5, ുു. 471, 472. 

`സുവിശേഷവും ന്യായവിധിയും പരിചയപ്പെടാതെയിരിക്കുന്നതു മുകളിലത്തെ ഖണ്ഡികയില്‍ നിങ്ങള്‍ എപ്രകാരം കാണുന്നു? നിങ്ങളുടെ സ്വന്തം ന്യായവിധിയില്‍ സുവിശേഷത്തിനുള്ള ബന്ധം മാറ്റപ്പെട്ടാല്‍ മറ്റെന്തെങ്കിലും പ്രത്യാശ അവശേഷിക്കുന്നുണ്ടോ?`