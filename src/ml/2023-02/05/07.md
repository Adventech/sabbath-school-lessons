---
title:  കൂടുതല്‍ ചിന്തയ്ക്ക്
date:   28/04/2023
---

കാലാന്ത്യത്തിലും ന്യായവിധിവേളയിലും ദൈവമക്കളുടെ അവസ്ഥയെ സംബന്ധിക്കുന്ന ശക്തമായ പ്രവചനാത്മ ഉള്‍ക്കാഴ്ച ചുവടെയുള്ള ഖണ്ഡികയില്‍ കാണുക.

"അവരുടെ ഏക പ്രത്യാശ ദൈവകൃപയില്‍ മാത്രം; അവരുടെ ഏകപ്രതിരോധം പ്രാര്‍ത്ഥന മാത്രം. യോശുവ ദൈവദൂതന്‍റെ മുന്നില്‍ ന്യായവാദത്തില്‍ അപേക്ഷിച്ചതുപോലെ ദൈവത്തിന്‍റെ ശേഷിപ്പുസഭ തകര്‍ന്ന ഹൃദയത്തോടും ഉറച്ച വിശ്വാസത്തോടും കൂടെ യേശുവാകുന്ന അവരുടെ അഭിഭാഷകനോടു വിടുതലിനായി അപേക്ഷിച്ചു മാപ്പിരക്കും. അവരുടെ ജീവിതത്തിലെ പാപപങ്കില അവസ്ഥ അവര്‍ നല്ലവണ്ണം അറിയുന്നുണ്ട്. അവരുടെ ബലഹീനതയും അയോഗ്യതയും അവര്‍ കാണുന്നുണ്ട്. കുറ്റം ചുമത്തുന്നതിനു യോശുവയുടെ സമീപം നിന്നതുപോലെ പരീക്ഷകന്‍ അവരെ കുറ്റം ചുമത്തിക്കൊണ്ട് അടുത്തുതന്നെയുണ്ട്. അവരിലെ സ്വഭാവദൂഷ്യങ്ങളായ മുഷിഞ്ഞ വസ്ത്രത്തെ അവന്‍ ചൂണ്ടി കാണിക്കുന്നു. അവരുടെ ബലഹീനതയും അവിവേകവും അവന്‍ കാണിച്ചു കൊടുത്തുകൊണ്ട് അവരുടെ നന്ദികേടും അവര്‍ വീണ്ടെടുപ്പുകാരനു ബഹുമാനം നല്‍കാതിരുന്നതും അവര്‍ ക്രിസ്തു തുല്യം ആകാതിരുന്നതും എല്ലാം അവന്‍ ആരോപണ വിഷയങ്ങളാക്കുന്നു. ദൈവജനമെന്നു പറയപ്പെടുന്നവര്‍ പലവിധത്തിലും തെറ്റുകാരാണ്. അവരെ പ്രേരിപ്പിച്ചു ചെയ്യിച്ച പാപങ്ങളുടെയെല്ലാം രേഖകള്‍ അവന്‍റെ പക്കലുണ്ട്. അതെല്ലാം ഉയര്‍ത്തിക്കാട്ടി വിപുലീകരിച്ചുകൊണ്ട് എന്നെയും എന്‍റെ ദൂതന്മാരെയും ദൈവസന്നിധിയില്‍ നിന്ന് അകറ്റിയിട്ട് അതേ പാപം ചെയ്ത ഇവരെ ദൈവം സ്വീകരിക്കുമോ? എന്നവന്‍ ആരോപിക്കുന്നു. ദൈവം നീതിമാനാണെങ്കില്‍ ഇതു പാടില്ല. നിന്‍റെ സിംഹാസനം നീതിയിലും ന്യായത്തിലും ഉറെച്ചിരിക്കയില്ല. അവര്‍ക്കെതിരെ കുറ്റം ആരോപിക്കേണ്ടതു നീതിയുള്ള ദൈവത്തിന്‍റെ കടമയാണ് എന്നവന്‍ കുറ്റപ്പെടുത്തുന്നു. ക്രിസ്തുവിന്‍റെ അനുയായികള്‍ പാപം ചെയ്തിട്ടുണ്ടെങ്കിലും അവര്‍ തിന്മയുടെ നിയന്ത്രണത്തിന്നായി തങ്ങളെ ഏല്പിച്ചുകൊടുത്തിട്ടില്ല. അവര്‍ തങ്ങളുടെ പാപങ്ങള്‍ ഒഴിവാക്കി കര്‍ത്താവിന്‍ മുമ്പില്‍ വിനയത്തോടും നുറുങ്ങിയ ഹൃദയത്തോടും കൂടെ തങ്ങളെ സമര്‍പ്പിച്ചുകഴിഞ്ഞവരാണ്. തങ്ങളുടെ അഭിഭാഷകനായി ക്രിസ്തുവിനെ അവര്‍ കാണുന്നു. അവരുടെ നന്ദികേടും പാപവും നിമിത്തം അത്യധികം അധിക്ഷേപിക്കപ്പെട്ട കര്‍ത്താവു സകലവും അറിഞ്ഞുകൊണ്ടു സാത്താനോടു പ്രഖ്യാപിക്കുന്നതു 'സാത്താനേ, യഹോവ നിന്നെ ഭര്‍ത്സിക്കുന്നു; ഞാന്‍ ഇവര്‍ക്കുവേണ്ടി എന്‍റെ ജീവനെ കൊടുത്തിരിക്കുന്നു. ഇവരെ ഞാന്‍ എന്‍റെ ഉള്ളം കയ്യില്‍ വരെച്ചിരിക്കുന്നു. ഠലശൊേീിശലെ ളീൃ വേല ഇവൗൃരവ, ്ീഹ 5, ുു. 474,474. 

**ചര്‍ച്ചയ്ക്കുള്ള ചോദ്യങ്ങള്‍**
 
`"ദൈവത്തിന്‍റെ ന്യായവിധി നാഴിക" വന്നുകഴിഞ്ഞു എന്നുള്ള അറിവ് നിങ്ങളെ സ്വാധീനിക്കുന്നതെങ്ങനെ? നമ്മള്‍ എല്ലാവരും മാന്യരാണെങ്കിലും അങ്ങനെ അല്ലായെന്നു പലരും പറയുന്നത് എന്തിന്? ഇതിന് എങ്ങനെ മാറ്റം വരുത്താനാകും?`

`ന്യായവിധി നല്ല വാര്‍ത്ത ആകുന്നതെങ്ങനെ? നമുക്കുവേണ്ടി യേശു ന്യായവിധിയില്‍ വഹിക്കുന്ന പങ്ക് ക്ലാസ്സില്‍ ചര്‍ച്ച ചെയ്യുക. യേശു നമുക്കുവേണ്ടി ചെയ്തു കഴിഞ്ഞതില്‍ കൂടെ മാത്രമേ നമുക്കു രക്ഷാ പ്രത്യാശയുള്ളൂ എന്നറിഞ്ഞുകൊണ്ടു നാം അവന്‍റെ മുമ്പാകെ എപ്രകാരം വിശ്വസ്തരായിരിക്കേണം?`

`സര്‍വ്വലോകങ്ങള്‍ക്കും മുമ്പാകെ ദൈവസ്വഭാവം വെളിവാക്കുന്നതാണു ന്യായവിധിയെന്ന് അറിയുന്നതു ധ്യാനവിഷയമാക്കുക. വന്‍പോരാട്ടത്തിന്‍റെ സംക്ഷിപ്തം ഇതുതന്നെ ആയിരിക്കുന്നതെങ്ങനെ?`