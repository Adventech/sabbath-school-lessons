---
title:  കൂടുതല്‍ ചിന്തയ്ക്ക്
date:   09/06/2023
---

"വന്‍പോരാട്ടത്തിന്‍റെ ആരംഭം തുടങ്ങി സാത്താന്‍റെ ഉദ്യമം ദൈവകല്പനകളെ തകര്‍ത്തെറിയുക എന്നതായിരുന്നു. ഈ ഉദ്ദേശ്യം മനസ്സില്‍ വെച്ചുകൊണ്ടുതന്നെയാണ് സൃഷ്ടികര്‍ത്താവിനെതിരെ മത്സരിച്ചു തുടങ്ങിയത്. സ്വര്‍ഗ്ഗത്തില്‍നിന്ന് തൂത്തെറിയപ്പെട്ടെങ്കിലും ഭൂമിയില്‍ അവന്‍ തന്‍റെ യുദ്ധം തുടര്‍ന്നുകൊണ്ടിരിക്കുന്നു. മനുഷ്യരെ എങ്ങനെയെങ്കിലും വഞ്ചിച്ചു ദൈവകല്പന ലംഘിപ്പിക്കുകയാണ് അവന്‍റെ ലക്ഷ്യം. ഇത് അവന്‍ അഭംഗുരം തുടര്‍ന്നുകൊണ്ടിരിക്കുന്നു. നിയമങ്ങളെല്ലാം പാടേ തകര്‍ത്തെറിഞ്ഞാലോ, എതെങ്കില്‍ ഒന്നെങ്കിലും മാറ്റിക്കളഞ്ഞാലോ അന്തിമ ഫലം ഒന്നു തന്നെയാണ്. ദൈവിക നിയമങ്ങളോടു വെറുപ്പ് ഉളവാക്കിക്കൊണ്ട് ബൈബിള്‍ തത്വങ്ങളെത്തന്നേ സാത്താന്‍ മറിച്ചിട്ടിരിക്കുന്നു. തിരുവെഴുത്തു വിശ്വസിക്കുന്നുണ്ടെന്ന് അഭിമാനിക്കുന്ന പലര്‍ക്കും തെറ്റായതെല്ലാം ശരിയും സത്യവുമാണെന്നു സമര്‍ത്ഥിച്ചുകൊണ്ട് അതൊക്കെ അവരുടെ വിശ്വാസ പ്രമാണമായിത്തീര്‍ന്നിരിക്കുന്നു. സത്യവും മിഥ്യയും തമ്മിലുള്ള അന്തിമപോരാട്ടം ദൈവനിയമങ്ങള്‍ക്കെതിരെയുള്ള അതിപുരാതന പോരാട്ടം തന്നെയാണ്. ഈ യുദ്ധത്തിലേക്കു നാം ഇപ്പോള്‍ ഇറങ്ങുകയാണ്. മാനുഷികനിയമങ്ങളും യഹോവയുടെ ന്യായപ്രമാണവും തമ്മിലുള്ള യുദ്ധം. ബൈബിള്‍ മതവും മാനുഷിക ഐതിഹ്യങ്ങളും പാരമ്പര്യവും കൂട്ടിച്ചേര്‍ത്തുള്ള ദൈവവചന വിരുദ്ധ പോരാട്ടം." ഠവല ഏൃലമേ ഇീിൃീ്ലേൃ്യെ, ു. 582. 

വെളിപ്പാടിലുടനീളം സൃഷ്ടിതാവും നമസ്കാരവും ഒരുമിച്ചു ചേര്‍ന്നു പോകുന്നതു കാണാനാകും. നന്മയും തിന്മയും തമ്മിലുള്ള പോരാട്ടവും മൃഗത്തിന്‍റെ മുദ്രയും ദൈവം ആരാധനക്കു യോഗ്യനാണോ എന്നുള്ള സാരാംശത്തില്‍ ചുറ്റിത്തിരിഞ്ഞുകൊണ്ടിരിക്കുന്നത് കാണാനാകുന്നതാണ്.

നമ്മള്‍ കണ്ടുകഴിഞ്ഞതുപോലെ ക്രിസ്തു തന്നെയാണു സൃഷ്ടിതാവ് എന്നതും ശബ്ബത്ത് ആരാധനയും കേന്ദ്രവസ്തുതകളായി ഒരുമിക്കുന്നു. ശബ്ബത്തിന്‍റെ കര്‍ത്താവ് അല്ലെങ്കില്‍ സൃഷ്ടിതാവ് യേശു തന്നെയാണെന്നു യേശു ആവര്‍ത്തിച്ചു പ്രസ്താവിച്ചിരിക്കുന്നു (മത്തായി 12:8; മര്‍ക്കൊസ് 2:28; ലൂക്കൊസ് 6:5). നാം ദൈവമക്കളെന്നു തിരിച്ചറിയുന്ന നിത്യമായ ഓര്‍മ്മ സ്തംഭമാണ് ശബ്ബത്ത്. മനുഷ്യരായ നാം ആരാണെന്ന് അതു നമ്മെ ഓര്‍മ്മപ്പെടുത്തിക്കൊണ്ടിരിക്കുന്നു. ഓരോ മനുഷ്യജീവിയും വിലയേറിയതാണെന്ന് അതു നമ്മെ ഓര്‍മ്മപ്പെടുത്തുന്നു. നാം കര്‍ത്താവിനാല്‍ സൃഷ്ടിക്കപ്പെട്ട ജീവികളാണെന്നും നമ്മുടെ സൃഷ്ടിതാവാണ് ആരാധനയ്ക്കു യോഗ്യനെന്നും അതു തുടര്‍ച്ചയായി ഊന്നിപ്പറയുന്നു. പിശാചു ശബ്ബത്തിനെ ഏറ്റവുമധികം വെറുക്കുന്നതിന്‍റെ കാരണവും അതുതന്നെ. മനുഷ്യരായ നമ്മെ നമ്മുടെ സൃഷ്ടിതാവിനോടു ബന്ധിപ്പിക്കുന്ന സുവര്‍ണ്ണ ചരടാണത്. കാലാന്ത്യ പ്രതികൂലതയില്‍ അതു വഹിക്കുന്ന പ്രാധാന്യം ശ്രേഷ്ഠമായതാവാനും കാരണം അതുതന്നേ. 

**ചര്‍ച്ചയ്ക്കുള്ള ചോദ്യങ്ങള്‍**

`സമുദ്രത്തില്‍ നിന്ന് കയറിയ മൃഗങ്ങളുടെ അടിസ്ഥാന അവകാശവാദം എന്താണ്? നാം അറിയാതെ തന്നേ ഇതു നമ്മുടെ മനസ്സില്‍ ലയിച്ചു ചേരുന്നത് ഏതു വിധം?`

`സാത്താന്‍ എന്നത് ഒരു പ്രാചീന അന്ധവിശ്വാസമാണെന്നും ഇക്കാലത്തു വിദ്യാഭ്യാസമുള്ള ബുദ്ധിജീവികള്‍ അതു ഗൗരവമായി കാണുകയില്ലായെന്നും വാദിക്കുന്നവരോടു നാം എന്തുത്തരം പറയും? ഇതിനെ പ്രതിരോധിക്കുന്നതിന് എന്തു പ്രത്യുത്തരം നിങ്ങള്‍ക്കു നല്കാനാകും?`