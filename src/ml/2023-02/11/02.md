---
title:  നിശ്ചല സ്ഥിരത
date:   04/06/2023
---

സൃഷ്ടികര്‍ത്താവിനെ നമസ്കരിക്കേണ്ടതിനു ദൈവം സകലമനുഷ്യരെയും വിളിക്കുന്നതു നാം വെളിപ്പാട് 14:7 ല്‍ കണ്ടതാണ്. ഇതാണ് ഒന്നാം ദൂതന്‍റെ ദൂത്. പുരാതന ബാബിലോണില്‍ വേരൂന്നിയിരിക്കുന്ന തെറ്റായ മതാചാര വ്യവസ്ഥയെക്കുറിച്ചുള്ള മുന്നറിയിപ്പ് വെളിപ്പാട് 14:8 ല്‍ "ബാബിലോണ്‍" എന്നതില്‍ കൂടെ ദൈവം കൊടുക്കുന്നു. ഇതാണ് രണ്ടാം ദൂതന്‍റെ ദൂത്. 

വെളിപ്പാട് 14:9,10 വാക്യങ്ങളില്‍ മൃഗത്തെ നമസ്കരിക്കുന്നതിനെതിരെ മുന്നറിയിപ്പുകൊടുക്കുന്നു. അതിനെ ദൂതന്‍ അത്യുച്ചത്തില്‍ വിളിച്ചു പറയുന്നു: "മൃഗത്തെയും അതിന്‍റെ പ്രതിമയെയും നമസ്കരിച്ചു നെറ്റിയിലോ കൈമേലോ മുദ്ര ഏല്ക്കുന്നവന്‍ ദൈവകോപത്തിന്‍റെ പാത്രത്തില്‍ കലര്‍പ്പില്ലാതെ പകര്‍ന്നിരിക്കുന്ന ദൈവക്രോധമദ്യം കുടിക്കേണ്ടിവരും."

`വെളിപ്പാട് 14:12 വായിക്കുക. ദൈവത്തിന്‍റെ കാലാന്ത്യജനത്തെ സംബന്ധിക്കുന്ന എന്തു സവിശേഷത നാം ഇതില്‍ കണ്ടെത്തുന്നു? ഇതു രണ്ടും പ്രധാനമായിരിക്കുന്നത് എന്തുകൊണ്ട്?`

സഹിഷ്ണുത എന്നതിന് ഇംഗ്ലീഷില്‍ ڇജമശേലിരലڈ എന്നു പറയുന്നതു ഗ്രീക്കു ഭാഷയില്‍ ڇവൗുീാീിലڈ എന്ന വാക്കാണ്. ഇതിനെ ڇലെേമറ ഹമെേ ലിറൗൃമിരലڈ എന്ന് ഇംഗ്ലീഷില്‍ വിവര്‍ത്തനം ചെയ്തിരുന്നെങ്കില്‍ നന്നായിരിക്കുമായിരുന്നു. അതിനെ മലയാളത്തില്‍ "നിശ്ചല സ്ഥിരത" എന്നു പറയാം. ദൈവത്തിന്‍റെ കാലാന്ത്യ ജനം പ്രതികൂലതകളുടെയും പീഡനങ്ങളുടെയും മദ്ധ്യേ പോലും ദൈവത്തോടുള്ള വിശ്വസ്തത കാത്തുപാലിക്കുന്നവരാണ്. ദൈവകൃപയില്‍ കൂടെ അവര്‍ നിശ്ചലസ്ഥിരതയില്‍ ആയിരിക്കും. ദൈവകേന്ദ്രീകൃതവും കൃപാനിര്‍ഭരവും അനുസരണയുള്ളതുമായ ജീവിതം അവര്‍ നയിക്കും. സൃഷ്ടികര്‍ത്താവിനെ നമസ്കരിക്കുക എന്നത് (വെളി. 14:7) മൃഗത്തെ നമസ്കരിക്കുക എന്നതിന്‍റെ (വെളി. 14:9) വിപരീതമാണ്. യേശുവിന്‍റെ വിശ്വാസവും ദൈവകല്പന പ്രമാണവും കാത്തുകൊള്ളുന്ന ജനം സൃഷ്ടിതാവിനെ നമസ്കരിക്കും (വെളി. 14:12). ക്രിസ്തുവിനോടുള്ള വിശ്വസ്തതയോ മൃഗത്തോടുള്ള വിശ്വസ്തതയോ എന്നത് അന്ത്യപോരാട്ടത്തില്‍ നമസ്കാരം എന്നതില്‍ കേന്ദ്രീകരിച്ചുനീങ്ങും. നന്മയും തിന്മയും തമ്മിലുള്ള പോരാട്ടത്തിന്‍റെ കേന്ദ്ര ഹൃദയഭാഗം ശബ്ബത്ത് എന്നതാണ്.

`റോമര്‍ 8:1-4; എഫെ. 2:8-10; കൊലൊ. 1:29 എന്നീ വാക്യങ്ങള്‍ വായിക്കുക. വിശ്വാസത്തില്‍ ജീവിക്കുന്നതിന്‍റെ പ്രതിഫലത്തെപ്പറ്റി ഇവ എന്തു പറയുന്നു?`

വിശ്വാസത്തില്‍ ജീവിക്കുമ്പോള്‍ നാം ദൈവകൃപ പ്രാപിക്കുന്നു. അപ്പോള്‍ നമ്മുടെ ജീവിതത്തില്‍ രൂപാന്തരം സംഭവിക്കുന്നു. രക്ഷകനുവേണ്ടി സമര്‍പ്പിച്ച് ഏല്പിച്ചു കഴിഞ്ഞ അവന്‍റെ അനുഗാമികളില്‍ യേശുവിങ്കലുള്ള വിശ്വാസം മാത്രമല്ല, യേശുവിന്‍റെ വിശ്വാസവും ഉണ്ടായിരിക്കുമെന്നത് തര്‍ക്കമറ്റ സംഗതിയാണ്. യേശുവിന്‍റെ കാലാന്ത്യവിശ്വാസം അവരുടേതുമായിരിക്കും. യേശു ചെയ്തതുപോലെ മരണത്തിലും അവര്‍ ആ ശ്രേഷ്ഠത നിലനിര്‍ത്തി വിശ്വസ്തരായിരിക്കും.

`ചെറിയ കാര്യങ്ങളില്‍ പോലും നിങ്ങള്‍ എത്ര വിശ്വസ്തത പാലിക്കുന്നുണ്ട്? യഥാര്‍ത്ഥ പ്രതികൂലത കടന്നുവരുമ്പോള്‍ നിങ്ങള്‍ എങ്ങനെ ആയിരിക്കുമെന്നത് ഇപ്പോള്‍ അതു നിങ്ങളോട് എന്തു പറയുന്നു? ലൂക്കൊസ് 16:10 വായിക്കുക.`