---
title:  'യേശു : നമ്മുടെ ഏക മദ്ധ്യസ്ഥന്‍'
date:   08/06/2023
---

`വെളിപ്പാട് 13:4,5 വായിക്കുക. മൃഗമെന്ന ശക്തിയെ തിരിച്ചറിയുന്ന എന്ത് അടയാളങ്ങള്‍ നമ്മള്‍ ഈ വാക്യങ്ങളില്‍ കാണുന്നു?`

വെളിപ്പാടില്‍ കാണുന്ന മൃഗം എന്ന ശക്തി റോമാസാമ്രാജ്യത്തില്‍ നിന്ന് ഉത്ഭവിച്ചു വന്നു ഭൂലോകമെങ്ങും വ്യാപിച്ചുകിടക്കുന്ന വ്യാജമത ആരാധനാവ്യവസ്ഥയെ സൂചിപ്പിക്കുന്നു. വെളിപ്പാട് 13:5 പ്രകാരം അതു ദൈവദൂഷണം പറയുന്ന ഒരു ശക്തിയാണ്. പുതിയനിയമ പ്രകാരം ദൈവദൂഷണമെന്നത് ദൈവത്തിന്‍റെ വിശേഷാധികാരത്തോടും പരമാധികാരത്തോടും ഒരു മനുഷ്യന്‍ സ്വയമായി തന്നെത്താന്‍ തുല്യമെന്നു പറയുന്നതാണ്.

`ലൂക്കൊസ് 5:18-26; യോഹന്നാന്‍ 10:33 എന്നീ വാക്യങ്ങള്‍ വായിക്കുക. ദൈവദൂഷണത്തിന്‍റെ രണ്ടു പ്രത്യേക പരാമര്‍ശങ്ങള്‍ ഈ വാക്യങ്ങളിലുണ്ട്?`

നേതാക്കള്‍ യേശുവിനെ ദൈവദൂഷണം പറയുന്നവനെന്നു കുറ്റപ്പെടുത്തി. യേശുവിനെ സംബന്ധിച്ചിടത്തോളം ആരോപണങ്ങള്‍ അനീതികരമാണ്. കാരണം ദൈവമായ യേശുവിനു പാപങ്ങള്‍ മോചിക്കുവാന്‍ അവകാശമുണ്ട്. മാത്രമല്ല, യേശുവിനു ദൈവമെന്ന പരമാധികാരവും വിശേഷാധികാരവുമുണ്ട്. യേശു അതിനെ അതിശക്തിയോടെ പ്രസ്താവിച്ചിട്ടുമുണ്ട്. "ഞാന്‍ ഇത്രകാലം നിങ്ങളോടുകൂടെ ഇരുന്നിട്ടും നീ എന്നെ അറിയുന്നില്ലയോ ഫിലിപ്പോസേ? എന്നെ കണ്ടവന്‍ പിതാവിനെ കണ്ടിരിക്കുന്നു; പിന്നെ പിതാവിനെ ഞങ്ങള്‍ക്കു കാണിച്ചു തരേണം എന്നു നീ പറയുന്നത് എങ്ങനെ?" (യോഹ. 14:9).

അതേസമയം 1 തിമൊഥെയൊസ് 2:5 പഠിപ്പിക്കുന്നത് "ദൈവം ഒരുവനല്ലോ; ദൈവത്തിനും മനുഷ്യര്‍ക്കും മദ്ധ്യസ്ഥനും ഒരുവന്‍... മനുഷ്യനായ ക്രിസ്തുയേശു തന്നേ" എന്നാണ്. ഇതിനു വിപരീതമായി റോമാസഭ പഠിപ്പിക്കുന്നത് പാപത്തില്‍ വീണുപോയ മനുഷ്യനും ദൈവത്തിനും മദ്ധ്യേ മദ്ധ്യസ്ഥന്‍ സഭാ പുരോഹിതന്‍ ആണെന്നാണ്. പുരോഹിതനും പാപത്തില്‍ വീണുപോയ മനുഷ്യന്‍ ആകയാല്‍ അവന് ഒരിക്കലും മനുഷ്യര്‍ക്കു മദ്ധ്യസ്ഥനായി ഇരിക്കാവതല്ല. അവനു തന്നെയും ഒരു മദ്ധ്യസ്ഥന്‍റെ ആവശ്യമുണ്ട്. ഏതു മനുഷ്യനും ദൈവം എന്നു നടിക്കുന്നതും ദൈവത്തിന്‍റെ സ്ഥാനത്തു നില്ക്കുന്നതും ദൂഷണം തന്നെയാണ്. റോമാസഭയുടെ ആധികാരിക രേഖകളില്‍നിന്ന് ഇവിടെ രണ്ടു പ്രസ്താവനകള്‍ ഇതിനെ സംബന്ധിച്ച് എടുത്തു പറയുന്നു:

"പോപ്പ് അത്യുന്നത പദവിയിലും മഹത്പരിവേഷത്തിലും ആകയാല്‍ അദ്ദേഹം വെറും മനുഷ്യനല്ല, അദ്ദേഹം ഭൂമിയില്‍ ദൈവം തന്നെയാണ്." ڇജമുമڈ അൃശേരഹല 2 ശി ജൃീാുമേ ആശയഹശീവേലരമ (1763), ്ീഹ. 6, ുു. 2529. 

ഘലീ തകകക എന്ന പോപ്പ് വമ്പ് പറഞ്ഞിരുന്നത് "പോപ്പുമാരായ ഞങ്ങള്‍ സര്‍വ്വശക്തനായ ദൈവത്തിന്‍റെ സ്ഥാനമാണ് ഈ ഭൂമിയില്‍ വഹിച്ചുകൊണ്ടിരിക്കുന്നത്." ഠവല ഏൃലമേ ഋാര്യരഹശരമഹ ഘലലേേൃെ ീള ുീുല ഘലീ തകകക (ചലം ഥീൃസ. ആലി്വശഴലൃ, 1903, ു. 193).

അിശേരവൃശെേ (എതിര്‍ക്രിസ്തു) എന്നു പറയുന്നതില്‍ മിശേ എന്ന പദം "എതിര്‍" എന്ന അര്‍ത്ഥം മാത്രമല്ല, "അതിന്‍റെ സ്ഥാനത്ത്" എന്ന അര്‍ത്ഥവും അതിനുണ്ട്. അപ്പോള്‍ മിശേരവൃശെേ എന്ന വാക്കിന് "ക്രിസ്തുവിന്‍റെ സ്ഥാനത്തുള്ള ക്രിസ്തു" എന്നും അര്‍ത്ഥം കാണാം. എത്ര ഭയങ്കര ദൈവദൂഷണം!