---
title:  ഭക്തികെട്ട നിര
date:   06/06/2023
---

മൃഗത്തിന്‍റെ മുദ്രയെന്ന പ്രവചന സത്യം മതസഹിഷ്ണുതയില്ലായ്മയും സാമ്പത്തിക വര്‍ജ്ജനവും പീഡനവും തുടര്‍ന്നുള്ള മരണവിധി പ്രാബല്യവും എല്ലാം ഒരുമിക്കുന്നതാണ്. അതൊരു പ്രോത്സാഹനസന്ദേശമാണെന്നതും അതിശയകരമാണ്. ദുഷ്കര ഘട്ടങ്ങളില്‍പോലും "ദൈവകല്പനയും യേശുവിന്‍റെ വിശ്വാസവും കാത്തുകൊള്ളുന്ന തന്‍റെ ജനത്തെ ദൈവം സംരക്ഷിക്കുമെന്നത് ആശ്ചര്യകരം തന്നേ. ആ കല്പനകളുടെ കൂട്ടത്തില്‍ നാലാം കല്പന ആയ ഏഴാം ദിന ശബ്ബത്തും ഉള്‍ക്കൊണ്ടിട്ടുണ്ട്.

വെളിപ്പാട് 13 ല്‍ പറയുന്ന മൃഗത്തിന്‍റെ മുദ്ര എന്ന പ്രവചനം ദൈവത്തിനെതിരെയുള്ള സാത്താന്‍റെ യുദ്ധത്തിന്മേലുള്ള പരമോന്നത ഘട്ടമാണ്. ഈ യുദ്ധസന്നാഹത്തിന്മേല്‍ അവന്‍ പ്രയോഗിക്കുന്ന ആദ്യ അടവ് വഞ്ചന അല്ലെങ്കില്‍ നുണയാണ്. ഭാവിയില്‍ അവന്‍ ഭൗമികമായ മത-രാഷ്ട്രീയശക്തികളെയെല്ലാം ഒരുമിച്ചു ചേര്‍ത്തു മൃഗം എന്നു വിളിക്കപ്പെടുന്ന ആ ശക്തിയില്‍ പ്രവര്‍ത്തിച്ചുകൊണ്ട് ബലപ്രയോഗത്തില്‍ കൂടെ അതില്‍ത്തന്നെ അവന്‍ തന്‍റെ അവസാന അഭയസ്ഥാനം കണ്ടെത്തും.

മതപീഡനം ഒരു പുതിയ കാര്യമല്ല. ദൈവം കൊടുത്തിരുന്ന നിര്‍ദ്ദേശമനുസരിച്ചു നമസ്കരിച്ചതിന്‍റെ പേരില്‍ കയീന്‍ ഹാബേലിനെ കൊന്നകാലം മുതല്‍ തന്നേ അതു നിലവിലുണ്ട് (ഉല്പത്തി 4:1-8 വായിക്കുക). ക്രിസ്തീയത്വത്തിന്‍റെ ഒന്നാം നൂറ്റാണ്ടു മുതല്‍ തന്നേ അവസാനത്തോളം പീഡനം ഉണ്ടായിക്കൊണ്ടിരിക്കുമെന്ന് യേശു തന്നേ പറഞ്ഞിട്ടുണ്ട്. "അവര്‍ നിങ്ങളെ പള്ളിഭ്രഷ്ഠര്‍ ആക്കും; അത്രയുമല്ല നിങ്ങളെ കൊല്ലുന്നവന്‍ എല്ലാം ദൈവത്തിനു വഴിപാടു കഴിക്കുന്നു എന്നു വിചാരിക്കുന്ന നാഴിക വരുന്നു" (യോഹ. 16:2; മത്തായി 10:22; 1 പത്രൊസ് 4:12 എന്നിവ കൂടെ വായിക്കുക).

മൃഗത്തിന്‍റെ മുദ്രയെന്ന പ്രവചനം ഭക്തികെട്ട ചങ്ങല നിരയില്‍ ഒരു കണ്ണിമാത്രം. കഴിഞ്ഞകാല പീഡനങ്ങളിലെന്നപോലെ എല്ലാവരെയും ചില പ്രത്യേക വിശ്വാസപ്രമാണത്തോടുമുള്ളവരാക്കുന്നതിനോ അവരുടെ നമസ്കാര രീതി അനുകരിപ്പിക്കുന്നതിനോ ഒക്കെ ആണ് അതു നിലകൊള്ളുന്നത്.

`വെളി. 13:15-17 വായിക്കുക. കാലാന്ത്യ പ്രതികൂലഘട്ടം വരുമ്പോള്‍ അന്നുള്ള ദൈവജനം ആയവര്‍ നേരിടുന്ന പ്രശ്നം എന്താണ്?`

ധനതത്വശാസ്ത്ര അനുവാദത്തോടെയാണു പീഡനം തുടങ്ങുന്നതെന്നു പ്രവചനം വെളിപ്പെടുത്തുന്നു. "മുദ്രയുള്ളവനല്ലാതെ വാങ്ങുകയോ വില്ക്കുകയോ ചെയ്വാന്‍ വഹിയാതെയും ആക്കുന്നു." ഇതു സംഭവിച്ചു തുടങ്ങുമ്പോള്‍ അതിബൃഹത്തായ ഒരു ജനസഞ്ചയ ഭൂരിപക്ഷം വ്യവസ്ഥകള്‍ക്കനുസരിച്ചു കീഴടങ്ങും. എതിര്‍ത്തുനില്ക്കുന്നവന്‍ അവസാനം മരണശാസനയ്ക്കു കീഴ്പ്പെടും. ഭാവിയില്‍ നാം അന്ത്യനിര്‍ണ്ണയം നേരിടേണ്ടി വരുന്നേരം മൃഗത്തിന്‍റെ മുദ്രയോട് അനുരഞ്ജനപ്പെടുവാന്‍ ക്രിസ്ത്യാനികളെന്ന് അഭിമാനിക്കുന്ന പലരെയും സാത്താന്‍ പ്രേരിപ്പിക്കും. വരാനിരിക്കുന്ന കഷ്ടകാലം സമാഗതമാകുമ്പോള്‍ അതു നേരിടുന്നതിനു ദൈവസ്നേഹം നമ്മെ ധൈര്യപ്പെടുത്തിക്കൊണ്ടിരിക്കും.

`ഗലാത്യര്‍ 6:7-9 വായിക്കുക. അന്ത്യകാലസന്ദര്‍ഭങ്ങളുമായല്ല ഇത് എഴുതിയിരിക്കുന്നതെങ്കിലും മൃഗത്തിന്‍റെ മുദ്രയിന്മേലും നമുക്കു ദൈവത്തോടുള്ള വിശ്വസ്തതയുടെ വെളിച്ചത്തിലും ഇത് അത്യാവശ്യമായിരിക്കുന്നത് എന്തുകൊണ്ട്?`