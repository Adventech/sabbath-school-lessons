---
title:  പ്രാപഞ്ചിക ഞെരുക്കം
date:   05/06/2023
---

`മത്തായി 27:45-50 വായിക്കുക. ക്രിസ്തു ക്രൂശില്‍ അനുഭവിച്ചതിനെപ്പറ്റി ഇതു നമ്മെ എന്തു പഠിപ്പിക്കുന്നു? ദൈവം അവനെ കൈവിട്ടതെന്ത് എന്ന് ഇവിടെ യേശു ചോദിക്കുന്നത് അര്‍ത്ഥമാക്കുന്നതെന്താണ്? "യേശുവിന്‍റെ വിശ്വാസം" എന്നത് ഈ രംഗത്തിന്‍റെ വെളിച്ചത്തില്‍ നമുക്ക് എന്ത് അര്‍ത്ഥം തരുന്നു?
`
ക്രൂശിന്മേല്‍ തൂങ്ങിക്കിടക്കുന്നു, ചുറ്റുപാടും അന്ധകാരം വ്യാപിച്ചിരിക്കുന്നു. പിതാവിന്‍റെ സ്നേഹത്തില്‍നിന്നു വേര്‍പെട്ട് ലോകത്തിന്‍റെ പാപം വഹിച്ച്, അതിന്‍റെ അപമാനം സഹിച്ച്, പാപത്തിന്‍റെ ശിക്ഷയെല്ലാം തന്‍റെ മേലെടുത്ത് തന്‍റെ ജീവിത കാലം മുഴുവന്‍ പിതാവിനോടുണ്ടായിരുന്ന സ്നേഹബന്ധത്തില്‍ യേശു ആശ്രയം വെച്ചു നില്ക്കുന്നു. ജീവിതകാലം മുഴുവന്‍ പിതാവിനോടുണ്ടായിരുന്ന പൂര്‍ണ്ണ സമര്‍പ്പണബന്ധം അതു നല്ല കാലങ്ങളില്‍ എങ്ങനെ ആയിരുന്നോ അങ്ങനെ തന്നേ ഘോരഘട്ടങ്ങളിലും ക്രൂശില്‍ പോലും നേരിടുന്നതിന് യേശു ഒരുങ്ങിയിരുന്നു. സംശയാസ്പദ സംഭവങ്ങള്‍ക്കു ചുറ്റുപാടും നടന്നുകൊണ്ടിരിക്കുന്നത് രക്ഷകന്‍ കാണുന്നുണ്ടെങ്കിലും അതൊന്നും ശ്രദ്ധിക്കാതെ കര്‍ത്താവു ദൈവത്തില്‍ ആശ്രയം ഭരമേല്പിച്ചു. പിതാവു കൈവിട്ടുകളഞ്ഞു എന്നു തോന്നിയിട്ടും യേശു ആശ്രയം വെടിഞ്ഞില്ല. "ഭീകര കൂരിരുട്ടിനും പിതാവായ ദൈവം കൈവിട്ടുകളഞ്ഞു എന്നുള്ള തോന്നലിനും മദ്ധ്യേ ക്രിസ്തു മഹാസങ്കടമായ മാനുഷിക വേദനയുടെ പാനപാത്രത്തിന്‍റെ ചണ്ടിയും ചവറുമായതില്‍നിന്ന് ഊറിവന്ന അവസാന തുള്ളിയും കുടിച്ചു. ഭീതിപൂണ്ട ആ നിമിഷങ്ങളില്‍ അതുവരെയും തനിക്കു ലഭിച്ചിരുന്ന അംഗീകൃത സ്വീകാര്യതയില്‍ വിശ്വസിച്ചു മനസ്സുറപ്പിച്ചുകൊണ്ടു യേശു പിതാവില്‍ സ്വയം ഏല്പിച്ചു നിലനിന്നു.... വിശ്വാസത്തില്‍ കൂടെ വിജയി ആയി യേശു കടന്നുവന്നു." ഇവൃശെേ ഠൃശൗാുവമിേ, ു. 277. 

ആഴമളക്കാനാകാത്തതും പൂര്‍ണ്ണ ആശ്രയം വെച്ചുള്ളതും പൂര്‍ണ്ണ സമര്‍പ്പണമായതും ആയ വിശ്വാസം യേശുവിന് ഉണ്ടായിരുന്നതിനാല്‍ അഖിലാണ്ഡമെങ്ങുമുള്ള അന്ധകാര ശക്തികളെല്ലാം ഒരുമിച്ചു പ്രവര്‍ത്തിച്ചിരുന്നാലും ഭൗമിക പ്രതികൂലതകളെല്ലാം ഒത്തൊരുമിച്ച് എതിര്‍ത്തിരുന്നാലും അത് കുലുങ്ങുകയില്ല. ആ വിശ്വാസ പ്രവര്‍ത്തനം ഗോചരമല്ല. വിശ്വസിക്കുന്നതു മനസ്സിലാകയില്ല. തൂങ്ങിനില്ക്കുന്നതിന് ഒന്നുംതന്നെ ഇല്ലായെങ്കിലും അതു തൂങ്ങിനില്ക്കും. "യേശുവിന്‍റെ വിശ്വാസം" എന്നുള്ളത് നാം വിശ്വാസത്താല്‍ സ്വീകരിക്കുന്ന ഒരു ദാനമാണ്. നമ്മുടെ മുന്നില്‍ വരാനിരിക്കുന്ന തീവ്രതയേറിയ ഘട്ടത്തില്‍ അതു നമ്മെ വഴി നടത്തും. നമ്മുടെ ഹൃദയങ്ങളില്‍ നിലകൊള്ളുന്ന യേശുവിന്‍റെ വിശ്വാസമാണ് മൃഗത്തിന്‍റെ മുദ്ര പ്രാബല്യത്തിലാകുമ്പോള്‍ അതിനെതിരെ ഉറെച്ചു നിന്നുകൊണ്ട് സമ്പൂര്‍ണ്ണമായി ക്രിസ്തുവിനെ നമസ്കരിക്കേണ്ടതിന് നമുക്കുള്ള സഹായം.

ഒരിടത്തുനിന്നുമല്ലാതെ പൊടുന്നനെ പ്രത്യക്ഷപ്പെടുന്ന ഒന്നല്ല അത്. ദിനംതോറും വിശ്വാസത്തില്‍ ജീവിക്കേണ്ടതിന് ദൈവജനം പഠിച്ചുകൊണ്ടിരിക്കയാണ്. നല്ല സമയത്തോ ദുര്‍ഘടകാലത്തോ, ഉടനെ തന്നെയോ, കുറെനാള്‍ കഴിഞ്ഞോ എന്തുതന്നെ ആയാലും അതൊന്നും സാരമില്ല. "നീതിമാന്‍ വിശ്വാസത്താല്‍ ജീവിക്കും" (ഗലാത്യര്‍ 3:11; ഹബകൂക് 2:4). ഒരുങ്ങേണ്ട സമയം ഇന്നാണ്. ജീവിതത്തില്‍ വരുന്ന ഓരോ പ്രതികൂലതകളും വിശ്വാസത്തില്‍ അഭിമുഖീകരിക്കപ്പെട്ടാല്‍ അവ ജീവിതത്തില്‍ വരുന്ന ഓരോ പ്രതികൂലതകളും വിശ്വാസത്തില്‍ അഭിമുഖീകരിക്കപ്പെട്ടാല്‍ അവ ജീവിതത്തില്‍ വിലപ്പെട്ട ഫലം ഉളവാക്കും.

`നിങ്ങളുടെ ജീവിതത്തില്‍ ചുറ്റുപാടെല്ലാം തകര്‍ന്ന് ഉടയുകയും നിങ്ങള്‍ക്കുണ്ടായിരുന്ന ഏക ആശ്രയം വിശ്വാസം മാത്രം ആയിരുന്നു എന്നുമുള്ള ഒരു സമയത്തെപ്പറ്റി ചിന്തിക്കുക. അപ്പോള്‍ എങ്ങനെ നേരിടും. എന്തു പാഠങ്ങള്‍ അപ്പോള്‍ പഠിച്ചു? അതുപോലൊരു ഘട്ടം വരുമ്പോള്‍ അനുഭവത്തില്‍നിന്ന് എന്തു പാഠം മറ്റുള്ളവര്‍ക്കു കൊടുക്കുവാനാകും.`