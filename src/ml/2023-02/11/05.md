---
title:  കുഞ്ഞാടിനെ പിന്തുടരുന്നവര്‍
date:   07/06/2023
---

`വെളിപ്പാട് 13:1,2 വായിക്കുക. മൃഗം എവിടെനിന്നു വരുന്നു? ആര് തന്‍റെ അധികാരം മൃഗത്തിനു കൊടുക്കുന്നു?`

വെളിപ്പാട് 13 ലെ ആദ്യമൃഗത്തിനു സിംഹാസനവും വലിയ അധികാരവുമെല്ലാം കൊടുക്കുന്നതു മഹാസര്‍പ്പമാണ് (വെളി. 12:9; വെളി. 20:2) എന്നിവ മഹാസര്‍പ്പത്തെ സാത്താന്‍ എന്നു തിരിച്ചറിയുന്നു. മഹാചതിയനെന്ന ശത്രു ആയ സാത്താന്‍ ഭൂലോകശക്തികളില്‍ കൂടെ പ്രവര്‍ത്തിക്കുന്നു. വെളിപ്പാട് 12:3-5 പ്രകാരം പ്രസവിപ്പാറായ സ്ത്രീ പ്രസവിച്ച ഉടനെ കുട്ടിയെ തിന്നുകളവാന്‍ മഹാസര്‍പ്പം അവളുടെ മുമ്പില്‍ നിന്നു. പിറന്നുവീണ ആണ്‍കുട്ടി ദൈവത്തിന്‍റെ അടുക്കലേക്കും അവന്‍റെ സിംഹാസനത്തിലേക്കും പെട്ടെന്ന് എടുക്കപ്പെട്ടു. ഇതു ക്രിസ്തുവിനെക്കുറിച്ചു പറയുന്നതാണ്. കുഞ്ഞായിരുന്ന ക്രിസ്തുവിനെ കൊന്നുകളവാന്‍ റോമാസാമ്രാജ്യത്തിന്‍റെ കീഴിലായിരുന്ന ഹെരോദാവിലും സാമ്രാജ്യത്തിലും കൂടെ സാത്താന്‍ പരിശ്രമിച്ചു. ക്രിസ്തുവിന്‍റെ ജീവാവസാനം റോമന്‍ നാടുവാഴി ആയിരുന്ന പീലാത്തൊസ് അവനെ മരണത്തിനേല്പിച്ചു. റോമന്‍ പടയാളികള്‍ അവനെ ക്രൂരമായ ക്രൂശില്‍ തറെച്ചു. ഒരു റോമന്‍ യോദ്ധാവ് കുന്തംകൊണ്ട് അവന്‍റെ മാറിടം കുത്തിപ്പിളര്‍ന്നു. റോമന്‍ പടയാളികള്‍ അവന്‍റെ കല്ലെറക്കല്‍ കാവല്‍നിന്നു. വെളിപ്പാട് 13:2 ല്‍ പറയുന്നതനുസരിച്ച് മഹാസര്‍പ്പമെന്ന സാത്താന്‍ റോമാസാമ്രാജ്യത്തില്‍ കൂടെ പ്രവര്‍ത്തിച്ചുകൊണ്ട് അതിന്‍റെ ഭരണകേന്ദ്രം തുടര്‍ന്നുവരുന്ന മൃഗമെന്ന ശക്തിക്ക് ഏല്പിച്ചുകൊടുക്കുന്നു.

"പ്രഥമദൃഷ്ട്യാ സാത്താനെയാണ് ഉദ്ദേശിക്കുന്നതെങ്കിലും മഹാസര്‍പ്പം രണ്ടാമതൊരര്‍ത്ഥത്തില്‍ റോമാസാമ്രാജ്യത്തെ സൂചിപ്പിക്കുന്നു... റോമാസാമ്രാജ്യത്തില്‍നിന്ന് "ശക്തിയും സിംഹാസനവും വലിയ അധികാരവും" ലഭിച്ചുകഴിഞ്ഞ അടുത്ത മഹാശക്തി കേന്ദ്രം പാപ്പാത്വറോമയാണ്." ടഉഅ ആശയഹല ഇീാാലിമേൃ്യ, ്ീഹ. 7, ു. 817. ഒശീൃശെേമി അ.ഇ. എഹശരസ  വിശദീകരിക്കുന്നത്, "രാഷ്ട്രീയറോമായുടെ അവശിഷ്ടങ്ങളില്‍നിന്നു ബൃഹത്തായ ആത്മിക സാമ്രാജ്യമെന്ന റോമന്‍ സഭാ നിലവില്‍ വന്നു." ഠവല ഞശലെ ീള വേല ങലറശല്മഹ ഇവൗൃരവ (1900), ു. 150, മെ ൂൗീലേറ ശി ടഉഅ ആശയഹല ഇീാാലിമേൃ്യ, ്ീഹ. 7, ു. 817. 

`വെളി. 13:3; 14:4 എന്നീ വാക്യങ്ങള്‍ വായിക്കുക. ഇവ തമ്മിലുള്ള വ്യത്യാസം എന്താണ്?`

"സര്‍വ്വഭൂമിയും" എന്നതിനു വിരുദ്ധമായി "അവര്‍ കുഞ്ഞാടിനെ അനുഗമിക്കുന്നു" എന്നു പറയുന്നു. അതായത് ഒന്നുകില്‍ യേശുവിന്‍റെ പക്ഷം അല്ലെങ്കില്‍ മറുപക്ഷം. ഇന്നത്തെപ്പോലെ അന്നും മധ്യഭാഗം എന്നൊന്നില്ല. ഒന്നിലും പെടാതെയും ആരും നില്ക്കുന്നില്ല. യേശുവിനുവേണ്ടി ഉറെച്ചുനില്ക്കുന്നില്ല എന്നാല്‍ അതിനര്‍ത്ഥം മറുപക്ഷം തിരിഞ്ഞിരിക്കുന്നു എന്നാണ്.

`"എന്‍റെ നാമം നിമിത്തം എല്ലാവരും നിങ്ങളെ പകെക്കും; അവസാനത്തോളം സഹിച്ചുനില്ക്കുന്നവനോ രക്ഷിക്കപ്പെടും" (മത്തായി 10:22). അവസാനത്തോളം സഹിച്ചു നില്പാന്‍ നിങ്ങള്‍ എത്രത്തോളം തയ്യാറാണ്?`