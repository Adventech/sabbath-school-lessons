---
title:  മരണകരമായ മുറിവ്
date:   11/06/2023
---

വെളിപ്പാട് 13 ലെയും 14 ലെയും മൃഗമെന്ന ശക്തികള്‍ ലോകവ്യാപകമായി പ്രചാരത്തിലിരിക്കുന്ന തെറ്റായ നമസ്കാരവ്യവസ്ഥകളാണെന്നു നാം കണ്ടുകഴിഞ്ഞു. പക്ഷേ അതിലും കൂടുതലായ കാര്യങ്ങള്‍ അവയിലുണ്ട്.

`വെളി. 13:5; 12:6,14; ദാനീ. 7:25 വാക്യങ്ങള്‍ വായിക്കുക. കഴിഞ്ഞുപോയ നൂറ്റാണ്ടുകളില്‍ ഈ ശക്തിയുടെ അധികാരപരിധി മതപരമായ പ്രതലത്തില്‍ എത്ര വിപുലമായിരുന്നു?`

ചരിത്രത്തിന്‍റെ ഒരു പ്രത്യേകഘട്ടത്തില്‍ ഈ മൃഗമെന്ന ശക്തിയുടെ മേല്‍ക്കോയ്മ എത്രമാത്രമായിരിക്കും? സമയപ്രവചന അടയാള പ്രകാരം ഒരു പ്രവചന ദിവസം ഒരു അക്ഷരീകവര്‍ഷമാണ്. ബൈബിള്‍ തത്വമനുസരിച്ച് ഒരുവര്‍ഷത്തെ ഒരു പ്രവചനദിവസമായി കണക്കാക്കുമ്പോള്‍ "ഒരു ദിവസത്തിന് ഒരു സംവത്സരം വീതം" (സംഖ്യാ. 14:34) എന്നു നാം കാണുന്നു. "ഒരു സംവത്സരത്തിന് ഒരു ദിവസം വീതം ഞാന്‍ നിനക്കു നിയമിച്ചിരിക്കുന്നു" (യെഹെ. 4:6) എന്നു ദൈവം അരുളിച്ചെയ്തിരിക്കുന്നു. ബൈബിളില്‍ രേഖപ്പെടുത്തിയിരിക്കുന്ന സമയപ്രവചനങ്ങള്‍ വ്യാഖ്യാനിക്കുന്നേരം ഈ തത്വം ആവര്‍ത്തിച്ചു തന്നേ ശരിയാണെന്നു തെളിയിക്കപ്പെട്ടിരിക്കുന്നു. ഒരു ഉദാഹരണം ദാനീയേല്‍ 9:24-27 ല്‍ കാണുന്ന 70 ആഴ്ചവട്ടമെന്ന പ്രവചനമാണ് വെളിപ്പാട് 13:5 ല്‍ പറഞ്ഞിരിക്കുന്ന 42 മാസം എന്ന പ്രവചനസമയം ഒരു മാസത്തിന് 30 ദിവസം എന്നവിധം കണക്കാക്കുമ്പോള്‍ 1260 പ്രവചനദിവസങ്ങള്‍ അല്ലെങ്കില്‍ അക്ഷരീക വര്‍ഷങ്ങള്‍ എന്നു കാണാം. പുരാതന കലണ്ടറുകളില്‍ ഒരു വര്‍ഷത്തിന് 360 ദിവസങ്ങള്‍ മാത്രമേയുള്ളൂ.

നാലാം നൂറ്റാണ്ടില്‍ കോണ്‍സ്റ്റന്‍റൈന്‍ ചക്രവര്‍ത്തി റോമാ സാമ്രാജ്യത്തിലുടനീളം ക്രിസ്ത്യാനിത്വത്തെ ഔദ്യോഗികമതമായി പ്രഖ്യാപിച്ചു. റോമാസാമ്രാജ്യത്തിന്‍റെ കിഴക്കും പടിഞ്ഞാറും ഭാഗങ്ങള്‍ തമ്മില്‍ യോജിപ്പിക്കുന്നതിന് തന്‍റെ സാമ്രാജ്യതലസ്ഥാനം റോമില്‍നിന്നു ബൈസാന്‍റിയം എന്ന സ്ഥലത്തേക്കു എഡി. 330 ല്‍ ചക്രവര്‍ത്തിതന്നെ മാറ്റുകയുണ്ടായി. അപ്പോള്‍ റോമില്‍ ഭരണതലത്തില്‍ ഒരു ശൂന്യത അനുഭവപ്പെട്ടു. ഇതിനു പരിഹാരമായി അവിടെ പോപ്പ് നിയമിക്കപ്പെട്ടു. അങ്ങനെ പോപ്പ് മതനേതാവു മാത്രമല്ല, യൂറോപ്പിന്‍റെ മുഴുവന്‍ രാഷ്ട്രീയ അധിപതിയും കൂടെയായി. തുടര്‍ന്ന് എഡി. 538 ല്‍ ജസ്റ്റിനിയന്‍ ചക്രവര്‍ത്തി സഭാതലവനായ പോപ്പിനെ സഭയുടെ വിശ്വാസസംരക്ഷകനെന്ന സ്ഥാനം നല്കി ആദരിച്ചു. തുടര്‍ന്നു മദ്ധ്യകാലഘട്ടത്തിലെ സഭ എഡി. 538 മുതല്‍ എഡി 1798 വരെ അത്യധിക സ്വാധീനശക്തിയുള്ള സമൂഹമായി കഴിഞ്ഞു. ഈ കാലഘട്ടത്തിലാണ് പാഠത്തിന്‍റെ ആമുഖത്തില്‍ കണ്ടുകഴിഞ്ഞതു മുതലുള്ള അനേകപീഡനങ്ങള്‍ അരങ്ങേറിയത്. പ്രവചനത്തിന്‍റെ ശരിയായ നിറവേറലെന്നവണ്ണം നെപ്പോളിയന്‍റെ സൈന്യത്തലവനായ ജനറല്‍ ബര്‍ത്തിയര്‍ എഡി. 1798 ല്‍ പോപ്പിനെ തടവുകാരനാക്കി.

ബര്‍ത്തിയറിന്‍റെ സൈന്യം പോപ്പ് പിയുസ് ആറാമനെ സിംഹാസനത്തില്‍ നിന്നിറക്കി. ഇത് അവര്‍ക്കേറ്റ വലിയൊരു ആഘാതമായിരുന്നു. വെളി. 13:12 പ്രകാരം മരണകരമായ മുറിവ് പൊറുത്തുപോയി. ആ അധികാരശക്തിയില്‍ നടക്കുന്നതു ലോകം അത്യധികം കേള്‍ക്കും.

`ഭാവിസംഭവങ്ങളെപ്പറ്റിയുള്ള ദൈവത്തിന്‍റെ അത്ഭുത ജ്ഞാനവും പ്രവചനത്തിന്‍റെ അത്ഭുതങ്ങളെയുംപറ്റി ചിന്തിക്കുക. ഇതുവരെയും സംഭവിച്ചിട്ടില്ലാത്തവ സംഭവിക്കുമെന്നുള്ളതിന്‍റ ഉറപ്പ് എന്താണ്?`