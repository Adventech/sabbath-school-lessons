---
title:  ശബ്ബത്ത് പരിശോധന
date:   15/06/2023
---

വരാനിരിക്കുന്ന പീഡനരംഗം താമസംവിനാ കടന്നെത്തുമെന്ന് ഇപ്പോള്‍ത്തന്നെ വ്യക്തമാണ്. 2012 ജൂണ്‍ 6 ന് വിശുദ്ധപത്രൊസിന്‍റെ ചതുരത്തില്‍ റോമിന്‍റെ കേന്ദ്രസ്ഥാനത്തു കൂടിവന്ന പതിനയ്യായിരം മനുഷ്യരോടു പോപ്പ് ബനഡിക്റ്റ് പതിനാറാമന്‍ ഗൗരവമേറിയ ഒരു അഭ്യര്‍ത്ഥന നടത്തുകയുണ്ടായി. സകല മനുഷ്യര്‍ക്കും ഞായറാഴ്ച വിശ്രമദിവസമായിരിക്കണം. ജനങ്ങള്‍ തങ്ങളുടെ കുടുംബത്തോടും ദൈവത്തോടും അന്ന് ഒരുമിച്ചുണ്ടായിരിക്കേണം. "ഞായറാഴ്ചയെ പ്രതിരോധിക്കുന്നതു മാനുഷിക സ്വാതന്ത്ര്യം പ്രതിരോധിക്കുന്നതു തന്നെയാണ്." ബൈബിള്‍ ശബ്ബത്തിനു പകരം എല്ലാവരും ഞായറാഴ്ച പ്രമാണിക്കേണ്ടതാണെന്ന് അര്‍ത്ഥമാക്കുന്നില്ല എങ്കിലും "വിശ്രമദിവസമായി ഞായറാഴ്ച തന്നെ ആണെന്നുള്ളത് ഒരു യഥാര്‍ത്ഥ പ്രശ്നം തന്നെയാണ്. ഉടനെയോ അല്പം കഴിഞ്ഞോ നിയമങ്ങള്‍ പ്രാബല്യത്തില്‍ വരികയും തിരുവെഴുത്ത് അനുസരിക്കയും സത്യശബ്ബത്ത് പ്രമാണിക്കുകയും ചെയ്യുന്നവര്‍ സമൂഹ താല്പര്യങ്ങള്‍ക്ക് എതിരാണെന്നു വിധിക്കപ്പെടുകയും ചെയ്യും.

ഈ പ്രതികൂലഘട്ടം നിലവില്‍ വരുമ്പോള്‍ ദൈവത്തിന്‍റെ വിശ്വസ്തജനം കര്‍ത്താവിന്‍റെ കൃപയിലും അവന്‍റെ ശക്തിയിലും ആശ്രയിച്ചു യേശുവിനെ അനുഗമിക്കുക തന്നെ എന്നുള്ള അവരുടെ ഉറച്ച വിശ്വാസത്തില്‍ അചഞ്ചലരായി നിലകൊള്ളും. യാതൊരു സമ്മര്‍ദ്ദത്തിനും അവര്‍ വഴങ്ങുകയില്ല.

മൃഗത്തിന്‍റെ മുദ്രയ്ക്കു വിപരീതമായി അവര്‍ക്കു ദൈവത്തിന്‍റെ മുദ്ര ലഭ്യമാകും. ഔദ്യോഗിക രേഖകളുടെ നിയമവ്യവസ്ഥകള്‍ അംഗീകരിക്കപ്പെട്ടിരിക്കുന്നു എന്നതിന്‍റെ ഉറപ്പു സാക്ഷ്യപ്പെടുത്തുന്നതിനു പുരാതനകാലം മുതല്‍ തന്നേ മുദ്രകള്‍ ഉപയോഗിച്ചിരുന്നു. അപ്രകാരം ദൈവത്തിന്‍റെ മുദ്രയെന്ന തന്‍റെ നിയമത്തില്‍ ഇതെല്ലാം പ്രതീക്ഷിക്കേണ്ടതുണ്ട്. പുരാതന മുദ്രകള്‍ വ്യത്യസ്തതയുള്ള വ്യക്തി സൂചക അടയാളങ്ങളാണ്. സാക്ഷ്യം പൊതിഞ്ഞുകെട്ടുക; എന്‍റെ ശിഷ്യന്മാരുടെ ഇടയില്‍ ഉപദേശം മുദ്രയിട്ടു വെക്കുക (യെശയ്യാവ് 8:6).

`പുറ. 20:8-11 വായിക്കുക. ഇതില്‍ മുദ്രയുടെ എന്തു ഭാഗം നിങ്ങള്‍ കാണുന്നു? ശബ്ബത്ത് കല്പന മറ്റു കല്പനകളില്‍നിന്നു വ്യത്യസ്തമായിരിക്കുന്നതെങ്ങനെ?`

ആധികാരിക മുദ്രയുടെ മൂന്നു ഘടകങ്ങള്‍ നാലാം കല്പനയിലുണ്ട്. ഒന്നാമതായി മുദ്രയിടുന്ന ആളിന്‍റെ പേരുണ്ട്. "നിന്‍റെ ദൈവമായ യഹോവ" (പുറ. 20:10). രണ്ടാമതായി മുദ്രകൊടുക്കുന്നയാളിന്‍റെ മേലെഴുത്ത്. "യഹോവ... ഉണ്ടാക്കി" (പുറ. 20:11). ദൈവം സൃഷ്ടിതാവ്. മൂന്നാമത്തേതു മുദ്ര കൊടുക്കുന്ന വ്യക്തിയുടെ അധികാരദേശം. "ആകാശവും ഭൂമിയും സമുദ്രവും അവയിലുള്ളതൊക്കെയും" (പുറ. 20:11; വെളി. 7:1,2) പ്രകാരം മുദ്ര നെറ്റിയിലാണു കൊടുക്കുന്നത്. നെറ്റി മനസ്സിന്‍റെ അടയാളമാണ്. നമ്മുടെ തിരഞ്ഞെടുപ്പിന്‍ സ്വാതന്ത്ര്യത്തെ യേശു വില മതിക്കുന്നു. പരിശുദ്ധാത്മശക്തികൊണ്ടു നമ്മുടെ മനസ്സുകളെ രൂപാന്തരപ്പെടുത്തേണ്ടതിനു ദൈവകരത്തില്‍ ഏല്പിച്ചുകൊടുപ്പാന്‍ യേശു വിളിക്കുന്നു. ആത്മാവിന്‍റെ നങ്കൂരമെന്ന വിശ്വാസം ദൈവവചനത്തില്‍ ആയിരിക്കേണ്ടതിന്നാണത് (എഫെ. 4:30). ഇപ്രകാരം വിശ്വസ്തരായവര്‍ "ദൈവകല്പന പ്രമാണിക്കുന്നവരും യേശുവിന്‍റെ വിശ്വാസം കാക്കുന്നവരുമാണ്." ഈ കല്പനയില്‍ മൃഗമെന്ന ശക്തിമാറ്റിക്കളവാന്‍ ശ്രമിച്ച നാലാം കല്പനയുമുണ്ട് (ദാനീ. 7:25). 

`നമ്മുടെ മതസ്വാതന്ത്ര്യത്തിന്നു തടസ്സം നില്ക്കുന്ന എന്തു ശക്തികള്‍ ഇപ്പോള്‍ പ്രവര്‍ത്തിക്കുന്നതായി നിങ്ങള്‍ കാണുന്നു? മറ്റെന്തെല്ലാം തടസ്സങ്ങളുണ്ട്?`