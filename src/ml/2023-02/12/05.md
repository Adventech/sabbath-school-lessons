---
title:  മൃഗത്തിന്‍റെ മുദ്ര
date:   14/06/2023
---

`വെളി. 14:9 വായിച്ച് അതിനെ വെളി. 14:12 നോടു താരതമ്യപ്പെടുത്തുക. മൃഗത്തിന്‍റെ മുദ്ര എവിടെയാണു സ്ഥാപിക്കുന്നത്. ആവ. 6:8; 11:18 എന്നിവ കാണുക. മൃഗത്തിന്‍റെ മുദ്ര സ്വീകരിക്കുന്നവരില്‍നിന്നും ദൈവമക്കള്‍ക്കുള്ള രണ്ടു വ്യത്യസ്ത പ്രാധാന്യങ്ങള്‍ എന്തൊക്കെ?`

ഒരുകൂട്ടം മൃഗത്തെ നമസ്കരിക്കുകയും മറ്റേതു ദൈവകല്പനകള്‍ കാത്തുകൊള്ളുകയും ചെയ്യും. കല്പനകളില്‍ മൃഗമെന്ന ശക്തി കടന്നുവന്നു നീക്കിക്കളവാന്‍ ശ്രമിച്ചുകൊണ്ടിരിക്കുന്ന ഏഴാംദിന ശബ്ബത്താരാധനയും ഉള്‍പ്പെട്ടിരിക്കുന്നു. യേശുവിന്‍റെ വിശ്വാസവും അവര്‍ അനുകരിക്കും. ഇവിടെയാണു വ്യത്യാസം. സമുദ്രത്തില്‍നിന്നും ഭൂമിയില്‍നിന്നുമുള്ള മൃഗങ്ങളില്‍ കൂടെ പ്രവര്‍ത്തിച്ച് ആരാധനയുടെ ഹൃദയാന്തര്‍ഭാഗമായ ശബ്ബത്ത് കല്പനയെ തകര്‍ത്തുകൊണ്ട് ദൈവിക അധികാരത്തെ തൂത്തെറിവാന്‍ സാത്താന്‍ ഉദ്യമിക്കുന്നു. മൃഗത്തിന്‍റെ മുദ്ര നെറ്റിമേലോ കൈമേലോ പതിക്കുന്നു. മനസ്സ്, സുബോധം, യുക്തി, നീതിന്യായം എന്നിവയുടെയൊക്കെ കേന്ദ്രമാണ് നെറ്റി. അതിന്‍റെയെല്ലാം അടയാളംതന്നെയാണു നെറ്റി. പ്രവര്‍ത്തനങ്ങളുടെയും ചലനങ്ങളുടെയും അടയാളമാണു കൈകള്‍.

നമ്മുടെ മതസ്വാതന്ത്ര്യത്തിനു നിയന്ത്രണങ്ങളേര്‍പ്പെടുത്തിക്കൊണ്ടുള്ള നിയമങ്ങള്‍ നാം ചിന്തിക്കുന്ന സമയത്തിലുമധികം വേഗം നിലവില്‍ വരും. ദൈവവചനം അനുസരിക്കുന്നവരും ഏഴാംദിന ശബ്ബത്തു പ്രമാണിക്കുന്നവരുമായവരെ സാമൂഹിക നന്മയുടെ ശത്രുക്കളും ഐക്യത നശിപ്പിക്കുന്നവരുമെന്നു മുദ്രയടിച്ചു പഴിചാരും. ഏഴാംദിന ശബ്ബത്ത് പ്രമാണിക്കുന്നവര്‍ നിയമരാഹിത്യം പ്രോത്സാഹിപ്പിക്കുന്നവരും സമൂഹ ധാര്‍മ്മികത്വം തകര്‍ക്കുന്നവരും അരാചകത്വവും ദുരാചാരങ്ങളും പ്രോത്സാഹിപ്പിക്കുന്നവരും എന്ന് അവരെക്കുറിച്ചു ദുഷിച്ചുകൊണ്ട് ഭൂമിയില്‍ ദൈവിക ന്യായവിധി വിളിച്ചു വരുത്തുന്നവരെന്ന് ആരോപിക്കും. ഭൗമിക അധികാരങ്ങള്‍ക്കെതിരേ നിലകൊള്ളുന്നവരും മര്‍ക്കടമുഷ്ടിക്കാരും ദുഃശാഠ്യമുള്ളവരുമെന്നു ദൈവത്തോടുള്ള അവരുടെ ഭയഭക്തി നിമിത്തം അവര്‍ ആരോപണവിധേയരാകും. ഭരണകൂടത്തോടു പ്രതിപത്തിയില്ലാത്തവരെന്നു അവരെ ദുഷിച്ചു പറയും. ഠവല ഏൃലമേ ഇീിൃീ്ലേൃര്യ, ു. 592. 

അവരുടെ സഭാ അധികാര"മുദ്ര"യാണു ഞായറാഴ്ചയെന്നു റോമാ സഭ അവകാശവാദം ഉന്നയിക്കും. "ഞായറാഴ്ചയിലേക്കുള്ള മാറ്റം അവരുടെ പ്രവൃത്തിതന്നെയെന്നു റോമന്‍ കത്തോലിക്കാ സഭ അവകാശവാദം പറയുന്നു... മതകാര്യങ്ങളിലുള്ള അവരുടെ സഭാനേതൃത്വശക്തിയുടെയും അധികാരത്തിന്‍റെയും മുദ്രയാണ് അത്." ഠവല അാലൃശരമി ഇമവേീഹശര ഝൗമൃലേൃഹ്യ ഞല്ശലം, ഖമിൗമൃ്യ 1883. 

ഭാവിയില്‍ ഒരു സമയം അന്താരാഷ്ട്രീയ പ്രശ്നങ്ങള്‍ ഉടലെടുക്കുമ്പോള്‍ രാഷ്ട്രീയവും സാമൂഹ്യവും മതപരവും ധാര്‍മ്മികവുമായ മാറ്റങ്ങള്‍ സംജാതമായി ഞായറാഴ്ച ആചാരം നിയമപരമായി പ്രാബല്യത്തില്‍ വരുത്തുമ്പോഴായിരിക്കും അത് "മൃഗത്തിന്‍റെ മുദ്ര" എന്നവണ്ണം ഗണിക്കപ്പെടുന്നത്. ഇത് എപ്പോഴായിരിക്കും എങ്ങനെയായിരിക്കും സംഭവിക്കുന്നതെന്നു നമ്മോടു പറഞ്ഞിട്ടില്ല. ഇതിന്‍റെ വ്യാപക ബാഹ്യരേഖ മാത്രമേ തിരുവെഴുത്തു തരുന്നുള്ളൂ. പക്ഷേ, വന്‍പോരാട്ടം അതിന്‍റെ പൂര്‍ത്തീകരണത്തിലേക്കു കടന്നുകൊണ്ടിരിക്കയാണെന്നും മൃഗത്തെയാണോ സൃഷ്ടികര്‍ത്താവിനെയാണോ നമസ്കരിക്കേണ്ടതെന്നും അതില്‍ ഏഴാംദിന ശബ്ബത്ത് ഒരു കേന്ദ്ര അച്ചുതണ്ടായി പ്രധാന പങ്ക് വഹിക്കുന്നുണ്ടെന്നും നാം മനസ്സിലാക്കുന്നു.

`മാനവസമൂഹം ആകമാനം രണ്ടായി വിഭജിക്കപ്പെട്ടു ദൈവപക്ഷത്തോ സാത്താന്‍റെ പക്ഷത്തോ എന്നു നിലകൊള്ളുന്നത് ഏതെല്ലാം വിധങ്ങളിലായിരിക്കും? രണ്ടിന്‍റെയും മദ്ധ്യത്തില്‍ ഒന്നുമില്ലാതിരിക്കുന്നത് എന്താണ്? നാം ആരുടെ പക്ഷത്താണെന്നു നമുക്ക് അറിയാനാകുമോ?`