---
title:  സാത്താന്‍റെ അന്ത്യതന്ത്രം
date:   13/06/2023
---

സ്ഥാപനങ്ങളിലും ഭരണകൂടങ്ങളിലും വിശ്വസ്തതയുടെ ഒരു വലിയ രാഹിത്യം ഉള്ളതായി നിരീക്ഷണങ്ങള്‍ വെളിപ്പെടുത്തുന്നു. "ലോകത്തെ നേര്‍വഴിയില്‍ നിയന്ത്രിക്കേണ്ടതിന് ധാര്‍മ്മിക യോഗ്യത ആര്‍ക്കുണ്ട്" എന്ന് അമ്പരന്നു ചിന്തിക്കുന്ന കോടിക്കണക്കായവരുണ്ട്. ഈ പങ്ക് വഹിക്കുന്നതിനു യോഗ്യതയുള്ള മത/രാഷ്ട്രീയ ഐക്യം മൃഗശക്തിയെന്നു വെളിപ്പാട് പ്രവചനങ്ങള്‍ തുല്യപ്പെടുത്തി പ്രസ്താവിക്കുന്നു.

`വെളി. 17:12-14 വായിക്കുക. ഭൗമിക ചരിത്രത്തിന്‍റെ അന്ത്യരംഗങ്ങള്‍ യോഹന്നാന്‍ എപ്രകാരം വിവരിക്കുന്നു? ശക്തിയാര്‍ന്ന എത്രമാത്രം വ്യത്യാസങ്ങള്‍ അതില്‍ കാണപ്പെടുന്നു?`

പ്രാധാന്യമേറിയ മൂന്നു വസ്തുതകള്‍ യോഹന്നാന്‍ ഇവിടെ എടുത്തുപറയുന്നു. രാഷ്ട്രീയ അധികാരങ്ങള്‍ "ഒരേ അഭിപ്രായമുള്ളവര്‍" എന്നതാണ് ഒന്നാമത്തേത്. അവര്‍ "തങ്ങളുടെ ശക്തിയും അധികാരവ മൃഗത്തിന് ഏല്പിച്ചുകൊടുക്കുന്നു." കൂട്ടുകമ്പനിപോലെ ഉരുണ്ടു കൂടിയ വക്രതകളുടെ ഈ സമാഹാരം "കുഞ്ഞാടിനോടു പോരാടും" എന്നത് രണ്ടാമത്തേതാണ്. ഭൂമിയില്‍ നടക്കുവാന്‍ പോകുന്ന അന്ത്യപോരാട്ടത്തില്‍ "കര്‍ത്താധികര്‍ത്താവും രാജാധിരാജാവും ആകകൊണ്ട് കുഞ്ഞാടു തന്നോടുകൂടെയുള്ള വിളിക്കപ്പെട്ടവരും തിരഞ്ഞെടുക്കപ്പെട്ടവരും വിശ്വസ്തരുമായി" അവരെ ജയിക്കും എന്നതു മൂന്നാമത്തെ വസ്തുതയാണ്. മൃഗം ജയിക്കയില്ല; യേശു ജയിക്കും.

രാഷ്ട്രങ്ങളെ ഒത്തൊരുമിപ്പിക്കുന്നതിന് പിശാച് ഉപയോഗിക്കുന്ന തന്ത്രം എന്തെന്നു നിങ്ങള്‍ എപ്പോഴെങ്കിലും ചിന്തിച്ച് അത്ഭുതപ്പെട്ടിട്ടുണ്ടോ? ഇതു ചരിത്രം പലപ്പോഴും ആവര്‍ത്തിച്ചിരിക്കുന്നതു കാണാം. റോമാസാമ്രാജ്യത്തിന്‍റെ തകര്‍ച്ചയില്‍നിന്ന് ഇതിനെ സംബന്ധിക്കുന്ന വിലപ്പെട്ട പാഠങ്ങള്‍ നാം കാണുന്നുണ്ട്. വടക്കുനിന്നുള്ള ജര്‍മ്മിനി ആക്രമണം പടിഞ്ഞാറന്‍ യൂറോപ്പിനെ തകര്‍ത്തുകൊണ്ടിരുന്നപ്പോള്‍ റോമന്‍ ചക്രവര്‍ത്തി ആയിരുന്ന കോണ്‍സ്റ്റന്‍റൈന്‍ മതത്തിലേക്കു തിരിഞ്ഞു. സഭാ അധികാരം രാഷ്ട്രീയ ശക്തിയോടു യോജിച്ചു. കോണ്‍സ്റ്റന്‍റൈന്‍ താല്പര്യപ്പെട്ടിരുന്ന ആയുധം സജ്ജമായി. പ്രതികൂലഘട്ടം വന്നപ്പോള്‍ സാമ്രാജ്യത്തെ ഒന്നിപ്പിക്കേണ്ടതിനു രാഷ്ട്രീയവും മതപരവുമായ നീക്കം തുടരെത്തുടരെയുള്ള ഞായറാഴ്ച പരിശുദ്ധി ചാര്‍ത്തലില്‍ കൂടെ നേടിയെടുത്തു. തന്‍റെ സാമ്രാജ്യം ശക്തിപ്പെടണമെന്ന് കോണ്‍സ്റ്റന്‍റൈന്‍ ആഗ്രഹിച്ചു. തങ്ങള്‍ ക്രിസ്തീയവല്‍ക്കരിക്കപ്പെടണമെന്നു റോമന്‍ സഭയും ചിന്തിച്ചു. പ്രശസ്ത ചരിത്രകാരനായ ആര്‍തര്‍ വെയ്ഗാല്‍ അതു വ്യക്തമായി പ്രസ്താവിക്കുന്നു: "സഭ ഞായറാഴ്ചയെ പരിശുദ്ധ ദിനമാക്കി... കാരണം അത് ആഴ്ചതോറുമുള്ള സൂര്യന്‍റെ ഉത്സവ ദിവസമായതുകൊണ്ടുതന്നേ; പുറജാതി ഉത്സവങ്ങളെയും പാരമ്പര്യങ്ങളെയും ക്രിസ്തീയ പ്രാധാന്യത്തോടെ സഭക്കുള്ളില്‍ കടത്തിക്കൊണ്ടു വരുന്നത് അന്നത്തെ സഭയ്ക്ക് ഒരു നിയമം തന്നെ ആയിരുന്നു." ഠവല ജമഴമിശാെ ശി ീൗൃ ഇവൃശശെേമിശ്യേ (ചലം ഥീൃസ: ഏ.ജ. ജൗിമോچെ ടീിെ 1928), ു. 145. 

മുഴുലോകവും ഭയപ്പെട്ടും വേദനപ്പെട്ടും കഴിയുന്ന പ്രതികൂല നിമിഷം ആരെങ്കിലും സ്വസ്ഥതയും സംരക്ഷണവും കൊണ്ടുവന്നാല്‍ മതിയെന്നു ജനം ആകാംക്ഷയോടെ കാത്തിരിക്കും. ഇങ്ങനെയാണു മുന്‍കാലങ്ങളില്‍ ഏകാധിപത്യഭരണം കടന്നുവന്നത്. ഇനിയും അങ്ങനെ വന്നു കൂടായ്കയില്ല. അന്ത്യകാലത്ത് ഉള്ളതുപോലെയെന്തെങ്കിലും കടന്നുവരുമെന്നു പ്രവചനം പറയുന്നു.

വളരെവേഗം എത്രമാറ്റം വന്നുപെടാനാകുമെന്നു ലോകം കണ്ടുകൊണ്ടിരിക്കുന്നു. വരാനിരിക്കുന്നതിന്‍റെ വിശദാംശങ്ങള്‍ നാം അറിയുന്നില്ലായെങ്കിലും എന്തുവന്നാലും നാം നേരിടുവാന്‍ ഒരുങ്ങിയിരിക്കേണ്ടതാണ്.