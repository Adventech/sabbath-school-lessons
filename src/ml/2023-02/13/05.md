---
title:  ദൈവമഹത്വം ഭൂമിയെ നിറയ്ക്കുന്നു
date:   21/06/2023
---

`വെളിപ്പാട് 4:11; 5:12; 19:1; 21:26 വായിക്കുക. വെളി. 18:1 ല്‍ പറഞ്ഞിരിക്കുന്ന ഏതു വാക്കുകള്‍ ദൈവമഹത്വം ഭൂമിയെ നിറക്കുന്നതിനോടു സാമ്യപ്പെടുത്തി ഇതിലൊക്കെ ഉപയോഗിച്ചിരിക്കുന്നു?`

നന്മയും തിന്മയും തമ്മില്‍ സകല അഖിലാണ്ഡങ്ങളിലും വ്യാപകമായി നിലകൊണ്ടുകൊണ്ടിരിക്കുന്ന വന്‍പോരാട്ടം ദൈവമഹിമയും അല്ലെങ്കില്‍ കീര്‍ത്തിയും സംബന്ധിച്ചുള്ളതും കൂടെയാണ്. മത്സരദൂതനായിരുന്ന സാത്താന്‍ ദൈവത്തെ അനീതി നിറഞ്ഞവനായി ചിത്രീകരിച്ചു സകല ജീവികളില്‍നിന്നും നമസ്കാരം പിടിച്ചെടുക്കുന്നുവെന്നും പകരമായി അവയ്ക്കൊന്നും ഒരു പ്രതിഫലവും നല്കുന്നില്ലായെന്നും പ്രഖ്യാപിച്ചു. സൃഷ്ടികളുടെയെല്ലാം സ്വാതന്ത്ര്യത്തിനു പ്രതിബന്ധം സൃഷ്ടിച്ചുകൊണ്ട് അവരുടെ ആനന്ദത്തെ ഹനിക്കുന്നതാണു ദൈവനിയമങ്ങളെന്നും അവന്‍ പ്രഖ്യാപനങ്ങള്‍ നടത്തി.

യേശുവിന്‍റെ ജീവിതം, മരണം, ഉയിര്‍ത്തെഴുന്നേല്പ് എന്നിവ ഈ ആരോപണങ്ങളെയെല്ലാം തകര്‍ത്തെറിഞ്ഞു. നമ്മെ വീണ്ടെടുക്കുന്നതിന് നമ്മുടെ സൃഷ്ടികര്‍ത്താവ് തന്നെ മഹാസര്‍പ്പത്തിന്‍റെ മാളത്തിലേക്ക് എറിയപ്പെട്ടു. സാത്താന്‍റെ ആരോപണങ്ങള്‍ക്കു കര്‍ത്താവ് ക്രൂശില്‍വെച്ച് ഉത്തരം കൊടുത്തു. ദൈവം സ്നേഹവാനും നീതിമാനും ആണെന്ന് ക്രൂശുതന്നെ തെളിയിച്ചു. ദൈവസ്നേഹത്താല്‍ പുളകിതരായ തന്‍റെ ജനം അവന്‍റെ മഹുമതിക്കും മഹത്വത്തിനുംവേണ്ടി അവന്‍റെ സ്വയത്യാഗസ്നേഹവും സ്വയം ത്യജിക്കുന്ന സ്വഭാവവും ദൈവമില്ലാത്തതും സ്വയം കേന്ദ്രീകൃതവുമായ ലോകത്തില്‍ വെളിപ്പെടുത്തുമ്പോള്‍ ദൈവസ്വഭാവം കണ്ടുകൊണ്ട് ലോകം തിളക്കമാര്‍ന്നതാകും.

`പുറപ്പാട് 33:18,19 വായിക്കുക. ദൈവം തന്‍റെ മഹത്വം മോശെക്കു വെളിപ്പെടുത്തിയതെങ്ങനെ? എന്താണു ദൈവമഹത്വം?`

ദൈവമഹത്വം എന്നതു ദൈവസ്വഭാവം തന്നെയാണ്. നാം ദൈവസ്നേഹത്താല്‍ നിറയപ്പെടുകയും ദൈവത്തിന്‍റെ വീണ്ടെടുപ്പിന്‍ സ്നേഹത്താല്‍ നമ്മുടെ സ്വഭാവങ്ങള്‍ക്കും രൂപാന്തരം സംഭവിക്കുകയും ചെയ്യുമ്പോള്‍ ലോകം ദൈവമഹത്വത്താല്‍ നിറയപ്പെടും.

നമ്മുടെ വ്യക്തിപരജീവിതത്തില്‍ ദൈവസ്നേഹം വെളിപ്പെടുമ്പോള്‍ ദൈവമഹത്വം പ്രകടമാകും. അപ്പോള്‍ ദൈവസ്വഭാവം ലോകമുമ്പാകെ വെളിപ്പെടും. ആത്മിക അന്ധകാരത്തില്‍ ആണ്ടിരിക്കുന്ന ലോകത്തില്‍ ആകാശമദ്ധ്യേ പറക്കുന്ന മൂന്നു ദൂതന്മാര്‍ "ദൈവത്തെ ഭയപ്പെട്ട് അവന്നു മഹത്വം കൊടുപ്പിന്‍" എന്നു ഘോഷിക്കുന്ന അന്ത്യദൂതാണത് (വെളി. 14:7).

നമ്മുടെ സല്‍പ്രവൃത്തികളിലോ നമ്മുടെ നീതിയിലോ നന്മയിലോ ഒന്നും മഹത്വമില്ല. "ഭൂമിയില്‍ ഒരറ്റം മുതല്‍ മറുഭാഗ അഗ്രം വരെ ക്രിസ്തുവിന്‍റെ നീതിയിന്‍ ദൂതു പ്രതിധ്വനിക്കണം... ഇതാണു മൂന്നാം ദൂതന്‍റെ ദൂതു ഘോഷിച്ചു അവസാനിക്കുന്ന ദൈവമഹത്വം." ഠലാീിശെേലെ ളീൃ വേല ഇവൗൃരവ, ്ീഹ. 6, ു. 19. 

"വിശ്വാസത്താലുള്ള നീതീകരണം എന്താണ്? മനുഷ്യമഹത്വം പൊടിയില്‍ തള്ളുകയും മനുഷ്യനു തന്നെത്താന്‍ ചെയ്യുവാന്‍ അസാദ്ധ്യമായതു മനുഷ്യനുവേണ്ടി ചെയ്യുന്നതുമാണ് അത്." ഠലാീിശെേലെ ീേ ങശിശൃശെേലെ മിറ ഏീുലെഹ ണീൃസലൃെ, ു. 456. 

നമുക്ക് മഹത്വമെന്നത് ഇല്ല, പകരം ദൈവത്തിനാണു മഹത്വം.