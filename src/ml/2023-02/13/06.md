---
title:  'കുഞ്ഞാട്: അറുക്കപ്പെട്ട കുഞ്ഞാട്'
date:   22/06/2023
---

വെളിപ്പാടില്‍ അനേകം അടയാള വാക്കുകളുണ്ട്. ബൈബിള്‍ മുഴുവന്‍ പ്രാധാന്യമേറിയ അടയാളങ്ങള്‍ ധാരാളം; സ്വര്‍ഗ്ഗത്തില്‍ മഹാസര്‍പ്പം (വെളി. 12:3,4,7) ആകാശമദ്ധ്യേ പറക്കുന്ന ദൂതന്മാര്‍ (വെളി. 14:6), കടുഞ്ചുവപ്പായ മൃഗത്തിന്മേല്‍ സവാരി ചെയ്യുന്ന സ്ത്രീ (വെളി. 17:3) തുടങ്ങി പലതും. ഇവയെല്ലാം തിരുവെഴുത്തില്‍ രേഖപ്പെടുത്തുവാന്‍ പരിശുദ്ധാത്മാവ് യോഹന്നാനെ പ്രോത്സാഹിപ്പിച്ചു. ഈ പുസ്തകത്തിന്‍റെ വാക്കുകളെ വായിക്കുകയും അനുസരിക്കുകയും ചെയ്യുന്നവര്‍ക്ക് സത്യം വെളിപ്പെടുത്തിക്കിട്ടും." ഈ പ്രവചനത്തിന്‍റെ വാക്കുകളെ വായിച്ചുകേള്‍പ്പിക്കുന്നവനും കേള്‍ക്കുന്നവരും അതില്‍ എഴുതിയിരിക്കുന്നതു പ്രമാണിക്കുന്നവരും കേള്‍ക്കുന്നവരും ഭാഗ്യവാന്മാര്‍, സമയം അടുത്തിരിക്കുന്നു" (വെളി. 1:3).

`വെളിപ്പാടിലെങ്ങും തുടരെത്തുടരെ പ്രത്യക്ഷപ്പെടുന്ന മറ്റൊരു രൂപമുണ്ട്. ആ രൂപം എന്താണ്? അതു പ്രതിനിധീകരിക്കുന്നത് എന്തിനെയാണ്?`

`വെളി. 5:6,8,12; 7:17; 14:1; 15:3; 19:7; 21:22,23; 22:1,3. കുഞ്ഞാട് എന്ന അടയാള വാക്കിന്‍റെ അര്‍ത്ഥം എന്താണ്? വെളിപ്പാടില്‍ അത് പലേടത്തും കാണുന്നത് എന്തുകൊണ്ട്?`

വെളിപ്പാടിന്‍റെ ആദ്യവാക്യം തന്നെ പറയുന്നത് ഇതു യേശുക്രിസ്തുവിന്‍റെ വെളിപ്പാട് എന്നാണ്. യേശു ഒരു കുഞ്ഞാടു മാത്രമല്ല, അവന്‍ അറുക്കപ്പെട്ട കുഞ്ഞാടും കൂടെയാണ് (വെളി. 5:6,12; 13:8). അതായത് യേശുക്രിസ്തു ക്രൂശിക്കപ്പെട്ടവനാണ്. അതു മുഴു ബൈബിളിന്‍റെയും മാത്രമല്ല. വെളിപ്പാടിന്‍റെയും അതിലുപരി മൂന്നു ദൂതന്മാരുടെ ദൂതിന്‍റെയും ഹൃദയവും ആത്മാവും എല്ലാമാണ്. നമ്മില്‍ കുഞ്ഞാടു വാസം ചെയ്യുന്നില്ലായെങ്കില്‍, നമ്മുടെ പാപങ്ങളുടെ മോചകനായി ക്രൂശിക്കപ്പെട്ട യേശു നമ്മില്‍ ഇല്ലായെങ്കില്‍, അറുക്കപ്പെട്ട കുഞ്ഞാടു നമുക്ക് ഇല്ലായെങ്കില്‍, നാം കൊടുക്കുന്ന ദൂതിന്‍റെ കേന്ദ്ര സ്ഥാനത്തു കുഞ്ഞാട് അറുക്കപ്പെട്ടവനായി നില്ക്കുന്നില്ലായെങ്കില്‍, ഈ വലിയ വേല ചെയ്തു തീര്‍ക്കുന്നതിനു ദൈവം വിളിച്ചെഴുന്നേല്പിച്ച സഭയില്‍ കൂടെയും നമുക്കു പ്രത്യേകിച്ചും വിശ്വസ്തരായി നിന്നുംകൊണ്ട് ദൈവവിളിയോടു വിശ്വസ്തത പാലിക്കുന്നതിനാകയില്ല.

"നമ്മുടെ വിശ്വാസഘോഷണത്തിന്‍റെയും സുവിശേഷക ദൗത്യത്തിന്‍റെയും കേന്ദ്രമായി  കുഞ്ഞാട് ഇല്ലെന്നു വരികില്‍, നമ്മുടെ ഓരോ പ്രസംഗത്തിന്‍റെയും എഴുതുന്ന ഓരോ ലേഖനത്തിന്‍റെയും ഓരോ പ്രാര്‍ത്ഥനയുടെയും ഓരോ പാട്ടിന്‍റെയും ഓരോ വേദപഠനത്തിന്‍റെയും ചെയ്യുന്ന ഏതൊന്നിന്‍റെയും കേന്ദ്രം കുഞ്ഞാടുതന്നെ അല്ലാ എന്നുണ്ടെങ്കില്‍ നമുക്കു സ്വയമായി ഒന്നും സാദ്ധ്യമാകയില്ല. കുഞ്ഞാടു ക്രൂശിന്മേല്‍ വെളിപ്പെടുത്തിയ സ്നേഹം നമ്മെ രൂപാന്തരപ്പെടുത്തി നമ്മുടെ പരസ്പര പെരുമാറ്റത്തെയും ലോകവ്യാപക ദൗത്യത്തെയും ശക്തീകരിക്കേണ്ടതാണ്." അിഴലഹ ങമിൗലഹ ഞീറൃശൂൗല്വ, ڇഠവല രഹീശെിഴ ീള വേല ഇീാശെര ഇീിളഹശരേ: ഞീഹല ീള വേല ഠവൃലല അിഴലഹെ ങലമൈഴലڈ ഡിുൗയഹശവെലറ ാമിൗരെൃശുേ, ു. 70. 

ഭീകരമൃഗങ്ങള്‍, യുദ്ധത്തിനു തയ്യാറായി നില്ക്കുന്ന മഹാസര്‍പ്പം, മഹാബാധകള്‍, പീഡനം, മൃഗത്തിന്‍റെ മുദ്ര എന്നിവയുടെയെല്ലാം പ്രതിബിംബങ്ങളുടെ മദ്ധ്യേ മുന്നിലായി അറുക്കപ്പെട്ട കുഞ്ഞാടു നില്ക്കുന്നു. അവന്‍ നമുക്കുവേണ്ടി ചെയ്തു കഴിഞ്ഞതും ചെയ്തുകൊണ്ടിരിക്കുന്നതും ഇനി ചെയ്വാനിരിക്കുന്നതും ആദ്യന്തികമായി അതാണു മൂന്നു ദൂതന്മാരുടെ ദൂതുകള്‍.

`നിങ്ങളുടെ സ്വന്ത ആത്മിക ജീവിത ഉണര്‍വ്വിനും മറ്റുള്ളവരെ നിത്യതയിലേക്കു നടത്തുന്നതിനും അറുക്കപ്പെട്ട കുഞ്ഞാടു നമ്മുടെ ദൂതിന്‍റെയെല്ലാം കേന്ദ്രമായിരിക്കേണ്ടത് എന്തുകൊണ്ട്?`