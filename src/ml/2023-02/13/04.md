---
title:  മതനവീകരണം തുടരുന്നു
date:   20/06/2023
---

ബൈബിള്‍ മാത്രം അവരുടെ വിശ്വാസ പ്രമാണമായും രക്ഷയുടെ ഏക ഉറവിടം ക്രിസ്തു മാത്രമായും ശക്തി പകരുന്ന ഏക ഉറവിടം പരിശുദ്ധാത്മാവു മാത്രമായും അവരുടെ പ്രത്യാശാകേന്ദ്രം കര്‍ത്താവിന്‍റെ വീണ്ടുംവരവു മാത്രമായും മുന്‍കാല നവീകരണ കര്‍ത്താക്കളുടെ ചുമലില്‍നിന്നുകൊണ്ടു സത്യം ഘോഷിക്കുന്ന ഒരു കാലാന്ത്യജനതയെ ദൈവം ഉയര്‍ത്തിയെടുത്തിരിക്കുന്നു. തിന്മയുടെയും പാരമ്പര്യത്തിന്‍റെയും ഇരുട്ടുകൊണ്ടു യുഗങ്ങളായി മൂടിവയ്ക്കപ്പെട്ടിരുന്നതും ബൈബിള്‍ ശബ്ബത്ത് അടക്കമുള്ളതുമായ സത്യം നമ്മുടെ കര്‍ത്താവു മടങ്ങിവരുന്നതിനുമുമ്പ് ഭൂലോകമെങ്ങും ഘോഷിക്കുന്ന കാലാന്ത്യജനതയാണവര്‍.

മതനവീകരണനീക്കം പൂര്‍ത്തിയിലെത്തിക്കുന്ന ത്രിവിധ ദൂതുഘോഷണം അവര്‍ നടത്തി ക്രിസ്തുവിനോടൊത്ത് ഭൂമിയിലെ ദൈവവേല അവര്‍ തികെക്കും. ഭൂമിയില്‍ ദൈവത്തിന്‍റെ കാലാന്ത്യ ദൂതുകള്‍ അറിയിച്ചു തീര്‍ക്കുന്നതിനു ബൈബിളിലെ പ്രവചനപുസ്തകങ്ങളുടെ അന്ത്യത്തേതില്‍നിന്നു വന്‍നിരാശയ്ക്കുശേഷം ഉടലെടുത്തു വന്ന ദൈവകല്പിതമായ ദിവ്യപ്രസ്ഥാനമാണത്. നിത്യസുവിശേഷം അതിന്‍റെ പൂര്‍ണ്ണതയില്‍ ഭൂലോകമെങ്ങും എത്തിക്കുന്ന അഖിലലോക പ്രസ്ഥാനത്തെ വെളിപ്പാട് 14 വിവരിക്കുന്നു.

വെളിപ്പാട് 14 ലെ മൂന്നു ദൂതന്മാരോട് വെളിപ്പാട് 18 ല്‍ നാലാമതൊരു ദൂതന്‍ കൂടെ ചേരുന്നതു നാം കാണുന്നു. മുമ്പേയുള്ള മൂന്നു ദൂതന്മാര്‍ക്കുള്ള ഈ നാലാം ദൂതന്‍ ശക്തി പകര്‍ന്നു കൊടുക്കുകയാല്‍ ദൈവതേജസ്സുകൊണ്ട് ഭൂമി പ്രകാശിച്ചു (വെളി. 18:1). ഭൂമിയില്‍ മാനവചരിത്രത്തിന്‍റെ അന്ത്യത്തിലേക്ക് നയിക്കുന്ന സംഭവങ്ങളാല്‍ വെളിപ്പാട് 18 നിറഞ്ഞിരിക്കുകയും അന്ത്യത്തില്‍ സുവിശേഷം വിജയിക്കുകയും ചെയ്യുന്നു.

`വെളി. 18:1 വായിക്കുക. ഈ ദൂതനെക്കുറിച്ച് യോഹന്നാന്‍ പറഞ്ഞിരിക്കുന്ന മൂന്നു കാര്യങ്ങള്‍ എന്തെല്ലാം? ഹബകൂക് 2:14 വായിക്കുക.`

ദൈവത്തിന്‍റെ മഹത്വപ്രകാശ സന്നിധിയില്‍നിന്ന് കടന്നുവരുന്ന ദൂതന്‍ ഭൂമിയെന്ന ഈ ഗ്രഹത്തിനുവേണ്ടിയുള്ള കൃപ നിറഞ്ഞ ദൈവത്തിന്‍റെ അന്ത്യദൂതുകള്‍ അറിയിപ്പാന്‍ അധികാരം ലഭിച്ചവനാണ്.

"വലിയ അധികാരമുള്ള"വനായി ദൂതന്‍ വരുന്നു എന്നു തിരുവെഴുത്തു പറയുന്നു. അധികാരം എന്നതിനു ഗ്രീക്കുഭാഷയിലെ വാക്ക് ڇലഃീൗശെമڈ എന്നാണ്. തന്‍റെ ശിഷ്യന്മാരെ സുവിശേഷഘോഷണത്തിന് അയക്കുന്ന സാഹചര്യത്തില്‍ യേശു ഈ വാക്ക് ഉപയോഗിച്ചിരിക്കുന്നു (മത്തായി 10:1 കാണുക). യേശു തന്‍റെ ശിഷ്യന്മാര്‍ക്ക് "അശുദ്ധാത്മാക്കളെ പുറത്താക്കുവാനും സകലവിധ ദീനവും വ്യാധിയും പൊറുപ്പിപ്പാനും" അധികാരം കൊടുത്തു. നന്മയും തിന്മയും തമ്മിലുള്ള പോരാട്ടത്തില്‍ വിജയിക്കുന്നതിന് അവര്‍ക്ക് അധികാരം കൊടുത്തു. മത്തായി 28:18,19 വാക്യങ്ങളില്‍ ക്രിസ്തു വീണ്ടും അവരെ അയയ്ക്കുന്നു. ഇത്തവണ "സകലജാതികളെയും ശിഷ്യരാക്കിക്കൊള്‍വിന്‍" എന്നുള്ള അധികാരം കൊടുത്തുകൊണ്ടാണ് (മത്തായി 28:18,19).

`എല്ലാ നാളിലും എന്നപോലെ "അധികാരം" എന്നതില്‍ വരുമ്പോള്‍ കാലാന്ത്യ പ്രശ്നങ്ങള്‍ എപ്രകാരമായിരിക്കും? ആരുടെ അധികാരമാണു നാം പിന്‍പറ്റുന്നത്? ദൈവത്തിന്‍റെ സ്വന്ത അധികാരമോ, മൃഗശക്തിയുടെ അധികാരമോ, മറ്റാരുടെയെങ്കിലും അധികാരമോ? നിങ്ങള്‍ ആരുടെ അധികാരത്തെ പിന്‍ചെല്ലുന്നു?`