---
title:  അന്തിമ പ്രതിസന്ധിക്കുള്ള ഒരുക്കം
date:   18/06/2023
---

`1 തെസ്സ. 5:1-6 വായിക്കുക. മാനവചരിത്രത്തിന്‍റെ അന്ത്യനാളുകളെക്കുറിച്ച് അപ്പൊസ്തലനായ പൗലൊസ് തരുന്ന മുന്നറിയിപ്പ് എന്താണ്?`

ക്രിസ്തുവിന്‍റെ വീണ്ടും വരവുമായുള്ള ബന്ധത്തില്‍ അപ്പൊസ്തലനായ പൗലൊസ് തെസ്സലൊനീക്യാ വിശ്വാസികളെ "ഉണര്‍ന്നും സുബോധവുമായിരിക്ക" എന്ന് ഉത്സാഹിപ്പിക്കുന്നത് എന്തുകൊണ്ട്? അന്ന് അവിടെയുണ്ടായിരുന്ന വിശ്വാസികളോട് അപ്പൊസ്തലന്‍ ഇങ്ങനെ പറഞ്ഞെങ്കില്‍ ഇന്നു നമ്മോട് എന്തുപറയും?

യേശുവിന്‍റെ വീണ്ടും വരവിനോടുള്ള ബന്ധത്തില്‍ അവരെ "വെളിച്ചത്തിന്‍റെ മക്കള്‍" എന്ന് അവന്‍ വിളിച്ചു. "എന്നാല്‍ സഹോദരന്മാരേ, ആ നാള്‍ കള്ളന്‍ എന്നപോലെ നിങ്ങളെ പിടിപ്പാന്‍ നിങ്ങള്‍ ഇരുട്ടിലുള്ളവരല്ല." "ഉണര്‍ന്ന്" ഇരിക്കുക എന്നുള്ളതു ഹൃദയംഗമായ പ്രാര്‍ത്ഥന എന്നു യേശു പറഞ്ഞിരിക്കുന്നു (മത്തായി 24:42; 26:40,41). ഉണര്‍ന്നിരിക്ക എന്നാല്‍ ആത്മികമായി ശ്രദ്ധയോടിരിക്കുക എന്നാണ്. "ഉണര്‍ന്നും സുബോധവുമായും" ഇരിക്ക എന്നാല്‍ നാം ജീവിക്കുന്ന കാലഘട്ടത്തെ ഗൗരവമായിക്കണ്ട് ശ്രദ്ധ പതിപ്പിക്കേണ്ട കാര്യങ്ങളില്‍ ശ്രദ്ധിച്ചു മുന്നേറുക എന്നാണ്.

"സത്യം അറിഞ്ഞിരിക്കുന്നവരായ നാം ഒരു അത്ഭുതകരമായി ലോകം മുങ്ങിത്താഴുവാനിരിക്കുന്ന ഭയാനകനിമിഷങ്ങളെ സംബന്ധിച്ച് അത്യധികം ഒരുക്കമുള്ളവരായിക്കേണ്ടതല്ലേ" ഠലശൊേീിശലെ ളീൃ വേല ഇവൗൃരവ, ്ീഹ. 8, ു. 28. 

ലോകത്തിന് അത് അത്ഭുതമായിരിക്കുമ്പോള്‍ നമുക്ക് അതൊന്നും അത്ഭുതം ആവുകയില്ല. അത് എപ്പോഴാണെന്നു നമ്മള്‍ അറിയുന്നില്ലായെങ്കിലും അങ്ങനെ സംഭവിക്കുമെന്നുള്ള തെളിവുകള്‍ നമുക്കു ധാരാളമുണ്ട്. അതുകൊണ്ട് ഇപ്പോള്‍, ഇന്നു തന്നേ നമ്മള്‍ ഒരുക്കമായിരിക്കേണ്ടതുണ്ട്.

`ദാനീയേല്‍ 2 ഒരിക്കല്‍ കൂടെ വായിക്കുക. മുന്‍പറഞ്ഞതുപോലെ തന്നേ രാജ്യങ്ങള്‍ വരികയും പോകയും ചെയ്തു. ഇതെല്ലാം കാണുമ്പോള്‍ ദൈവം പറഞ്ഞിരിക്കുന്നതുപോലെ തന്നേ കാര്യങ്ങള്‍ സംഭവിക്കുമെന്നു നമുക്കെങ്ങനെ കൃത്യമായി മനസ്സിലാക്കാം?`

ഈ കാലാന്ത്യ ദൂതു ക്രിസ്തു നമുക്കു തന്നിരിക്കുന്നതു വരാനുള്ളതിനെക്കണ്ടുകൊണ്ട് ഒരുങ്ങി നില്ക്കേണ്ടതിനാണ്. ദാനീയേല്‍ പ്രവചനങ്ങളും വെളിപ്പാട് പ്രവചനങ്ങളും ആധുനിക പ്രവചനാത്മ എഴുത്തുകളും എല്ലാം കൂടെ ഈ ഭൂമിയില്‍ വരാനിരിക്കുന്ന സംഭവങ്ങളുടെ അതിശ്രേഷ്ഠ ഉള്‍ക്കാഴ്ച നമുക്കു തന്നുകൊണ്ടിരിക്കുന്നു. പ്രവചന തിരുവെഴുത്ത് രക്ഷാചരിത്രം മുന്‍കൂട്ടി നമുക്കു തന്നുകൊണ്ടിരിക്കുന്നു. ദൈവത്തില്‍ പൂര്‍ണ്ണ ആശ്രയം അര്‍പ്പിക്കാമെന്നു ദാനീയേല്‍ രണ്ടാം അദ്ധ്യായം അതിശക്തവും ന്യായയുക്തവുമായ തെളിവു നമുക്കു തന്നുകൊണ്ടിരിക്കുന്നു.

`മറ്റുള്ളവരെപ്പോലെ നാം "ഉറങ്ങാതെ" ഇരിക്കണമെന്ന് പൗലൊസ് പറയുന്നത് എന്തുകൊണ്ട്? നാം വാസ്തവത്തില്‍ ഉറങ്ങുകയാണോ എന്നു നമുക്ക് എങ്ങനെ തിരിച്ചറിയാം? അങ്ങനെയെങ്കില്‍ നമുക്കെങ്ങനെ ഉണര്‍ന്നിരിപ്പാനാകും?`