---
title:  കൂടുതല്‍ ചിന്തയ്ക്ക്
date:   23/06/2023
---

"പരിശുദ്ധ പ്രതിഷ്ഠയാല്‍ പ്രകാശിതരായ ദൈവസേവകര്‍ ഓരോ സ്ഥലങ്ങള്‍ അതിവേഗം സഞ്ചരിച്ച് പ്രശോഭനമുഖങ്ങളോടുകൂടെ സ്വര്‍ഗ്ഗീയ ദൂതു ഘോഷിക്കും. ആയിരക്കണക്കായ ശബ്ദങ്ങളില്‍ ഭൂലോകമെങ്ങും മുന്നറിയിപ്പു മുഴങ്ങിക്കേള്‍ക്കും. അത്ഭുതങ്ങള്‍ നടക്കപ്പെടുകയും രോഗികള്‍ സൗഖ്യമാകയും വിശ്വാസികളാല്‍ അത്ഭുതങ്ങളും അടയാളങ്ങളും പ്രകടമാകയും ചെയ്യും. സാത്താനും മനുഷ്യര്‍ കാണ്‍കെ ആകാശത്തുനിന്നു ഭൂമിയിലേക്ക് തീ ഇറങ്ങുമാറു വലിയ അടയാളങ്ങള്‍ പ്രവര്‍ത്തിക്കുകയും അങ്ങനെ മനുഷ്യരെ വഞ്ചിക്കുകയും ചെയ്യും" (വെളി. 13:3). ഇപ്രകാരം ഭൂവാസികള്‍ തങ്ങള്‍ എവിടെ നില്ക്കേണ്ടതെന്നു തീരുമാനിക്കപ്പെട്ടുകൊണ്ടിരിക്കും.

"തര്‍ക്കങ്ങള്‍ കൊണ്ടല്ല, ദൈവാത്മാവിന്‍റെ ശക്തമായ ഉറപ്പോടുകൂടെ ദൂതുവ്യാപകമായി കടന്നുപോകും. ദൃഷ്ടാന്തങ്ങളെല്ലാം തെളിവോടെ കൊടുത്തുകഴിഞ്ഞിരിക്കയാണ്. വിത്തുകളെല്ലാം വിതെച്ചുകഴിഞ്ഞു. ഇനി അതു മുളെച്ചുവന്നു ഫലം പുറപ്പെടുവിക്കേണ്ടതുണ്ട്. ദൂതുവാഹകരാല്‍ വിതരണം ചെയ്യപ്പെട്ട പ്രസിദ്ധീകരണങ്ങള്‍ അവയുടെ സ്വാധീനം വിനിയോഗിച്ചുകഴിഞ്ഞു. എന്നാലും മനസ്സില്‍ സത്യത്തിന്‍റെ വലിയ സ്വാധീനം അലയടി അനുഭവിച്ചവര്‍ സത്യത്തിനു പൂര്‍ണ്ണമായി കീഴ്പ്പെടാതെയും സത്യം കൂടുതല്‍ ഗ്രഹിക്കാതെയും കഴിയുന്നുണ്ട്. ഇപ്പോള്‍ വീണ്ടും സത്യപ്രകാശം പിന്നെയും എല്ലാടവും കടന്നെത്തുന്നു. സത്യം അതിന്‍റെ വ്യക്തതയില്‍ കാണപ്പെടുന്നു. ആത്മാര്‍ത്ഥതയുള്ള ദൈവമക്കള്‍ തങ്ങളെ ബന്ധിച്ചിരുന്ന ചരടുകളെല്ലാം പൊട്ടിച്ചെറിയുന്നു. കുടുംബബന്ധങ്ങള്‍, സഭാബന്ധങ്ങള്‍ എന്നിവയ് ക്കൊന്നും അവരെ പിന്നോക്കം തിരിക്കുവാനുള്ള ശക്തിയില്ല. ഇവ എല്ലാറ്റെക്കാളും വിലപ്പെട്ടതു സത്യമാണ്. സത്യത്തിനെതിരേ നിലകൊള്ളുന്ന സാമൂഹ്യശക്തികളെയെല്ലാം ദൂരത്തകറ്റി വലിയൊരു കൂട്ടം കര്‍ത്തൃസന്നിധിയിലേക്കു കടന്നുവരും." ഠവല ഏൃലമേ ഇീിൃീ്ലേൃ്യെ, ു. 612.

**ചര്‍ച്ചാ ചോദ്യങ്ങള്‍ള്‍**

`"വിശ്വാസത്താലുള്ള നീതീകരണം എന്ന ദൂതു മൂന്നു ദൂതന്മാരുടെ ദൂതു തന്നെയാണെന്നത്... യഥാര്‍ത്ഥസത്യ പ്രസ്താവന തന്നേ." ഋ്മിഴലഹശാെ, ു. 190. എന്താണ് ഇതിനര്‍ത്ഥം? വിശ്വാസത്താലുള്ള നീതീകരണത്തിനു മൂന്നു ദൂതന്മാരുടെ ദൂതുകളോടുള്ള ബന്ധം എന്താണ്?`

`വെളിപ്പാട് 14:12 വീണ്ടും വായിക്കുക. ദൈവകല്പന പ്രമാണിക്കുന്നതും നിയമസിന്ധാന്തവും  തമ്മിലുള്ള വ്യത്യാസം എന്താണ്? അനുസരണ നിയമസിദ്ധാന്തമാകുന്നത് എപ്പോഴാണ്? ദൈവകല്പന പ്രമാണിക്കാതിരിക്കുന്ന ഒരു വ്യക്തി നിയമവാദസിദ്ധാന്തി ആയിരിക്കുന്നത് ഏതെല്ലാം വിധങ്ങളിലാണ്?`

`വെളിപ്പാടില്‍ കാണുന്ന ക്രൂര മൃഗങ്ങളെയും ഭയാനക മുന്നറിയിപ്പുകളെയും വിവരിക്കുമ്പോള്‍ നമ്മെ വിമര്‍ശിക്കുന്നവരോട് എന്ത് ഉത്തരം പറയും? തിരുവചനത്തില്‍ അതു കാണപ്പെടുന്നതുകൊണ്ടു വിവരിക്കുന്നു എന്നത് ഒരു ഉത്തരമാണ്. മറ്റ് എന്ത് ഉത്തരങ്ങളാണുള്ളത്?`

`ഇന്നത്തെ ലോകസംഭവങ്ങള്‍ ക്ലാസ്സില്‍ ചര്‍ച്ച ചെയ്യുക. ലോകാന്ത്യസംഭവങ്ങളിലേക്കു തിരിയാവുന്ന എന്തൊക്കെ സംഭവങ്ങള്‍ നിങ്ങള്‍ കാണുന്നുണ്ട്? നമ്മള്‍ ജീവിച്ചുകൊണ്ടിരിക്കുന്ന കാലഘട്ടത്തിന്‍റെ ഗൗരവം അറിയുന്നതും നമുക്കു വെളിപ്പെടുത്തിക്കിട്ടാതിരിക്കുന്ന ഫലശൂന്യ ഊഹാപോഹങ്ങളെക്കുറിച്ചു ചിന്തിച്ചു പിടിപെട്ടുപോകാതിരിക്കുന്നതും തമ്മില്‍ കാത്തു പാലിക്കേണ്ട വികാരസ്ഥിരത എന്താണ്?`