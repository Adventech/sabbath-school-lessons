---
title:  ദൈവമഹത്വംകൊണ്ടു ജ്വലിക്കുന്നു
date:   17/06/2023
---

### ഈ ആഴ്ചയിലെ പഠനത്തിന്
1 തെസ്സ. 5:1-6; യോഹ. 8:32; വെളി. 18:1; 4:11; പുറ. 33:18,19; വെളി. 5:6,12; 13:8.

> <p>മനഃപാഠവാക്യം</p>
> "അനന്തരം ഞാന്‍ വലിയ അധികാരമുള്ള മറ്റൊരു ദൂതന്‍ സ്വര്‍ഗ്ഗത്തില്‍നിന്ന് ഇറങ്ങുന്നതുകണ്ടു; അവന്‍റെ തേജസ്സിനാല്‍ ഭൂമി പ്രകാശിച്ചു" (വെളി. 18:1).

ഉടനെ തന്നെയോ അല്പം താമസിച്ചോ കാലാന്ത്യ സംഭവങ്ങള്‍ നിവര്‍ത്തിക്കപ്പെടും. അതു കൃത്യമായി എപ്പോഴാണെന്നും അതു കൃത്യമായി എങ്ങനെ ആയിരിക്കുമെന്നും നമ്മോടു പറഞ്ഞിട്ടില്ല. പക്ഷേ, നമുക്കു വേണ്ടതിലധികം നമ്മോടു പറഞ്ഞിരിക്കുന്നു. ശബ്ബത്ത് ആചരണത്തിന്നെതിരെ ഏതോ വിധം നിയമനടപടികള്‍ നടപ്പിലാക്കും. "ആകാശവും ഭൂമിയും സമുദ്രവും നീരുറവുകളും ഉണ്ടാക്കിയവനെ" നമസ്കരിക്കുന്നതിനെതിരെയുള്ള നമസ്കാരരീതികള്‍ നടപ്പിലാക്കുമെന്നു വെളിപ്പാടു വിവരിക്കുന്നു. "ലോകസ്ഥാപനം മുതല്‍ അറുക്കപ്പെട്ട കുഞ്ഞാടിന്‍റെ ജീവപുസ്തകത്തില്‍ പേര്‍ എഴുതീട്ടില്ലാത്ത ഭൂവാസികള്‍ ഒക്കെയും" മഹാസര്‍പ്പത്തിന്‍റെ നമസ്കാരരീതികള്‍ പിന്തുടരും. അവര്‍ മൃഗത്തെയും അതിന്‍റെ പ്രതിമയെയും നമസ്കരിക്കും. വേറൊരു അര്‍ത്ഥത്തില്‍ പറയുകയാണെങ്കില്‍ കര്‍ത്താവായ യേശുക്രിസ്തുവിനെ പിന്‍പറ്റി അവന്‍റെ കല്പനകള്‍ പ്രമാണിക്കുന്നവരുടെ പേരുകള്‍ ജീവപുസ്തകത്തില്‍ സ്ഥിരമായി നിലനില്ക്കും. മനുഷ്യന്‍റെ റിക്കാര്‍ഡുകളെക്കാള്‍ എത്രയോ മടങ്ങു മെച്ചമായിരിക്കും ദൈവത്തിന്‍റെ റിക്കാര്‍ഡുകള്‍. 

ഈ ലോകത്തോട് ഈ ദൂതു ഘോഷിക്കേണ്ടതിന്നു ദൈവം സെവന്ത് ഡെ അഡ്വെന്‍റിസ്റ്റു സഭയെ വിളിച്ചു വേര്‍തിരിച്ചിരിക്കുന്നു. അതിനാല്‍ യേശുവിങ്കലുള്ള സത്യത്തില്‍ നാം മാനസാന്തരപ്പെടുകയും "നിത്യസുവിശേഷം" കൊണ്ടു നമ്മള്‍ രൂപാന്തരപ്പെട്ടു പുതുക്കം പ്രാപിക്കുകയും ആവശ്യമായിരിക്കുന്നു. നമുക്കുവേണ്ടിയുള്ള യേശുവിന്‍റെ മരണത്തിലും അവനില്‍ കൂടെയുള്ള നമ്മുടെ രക്ഷയുടെ ഉറപ്പിലും അതു കേന്ദ്രീകരിച്ചിരിക്കുന്നു (വെളി. 14:6). 

_ഈ ആഴ്ചയിലെ പാഠം പഠിച്ച് ജൂണ്‍ 24 ശബ്ബത്തിനുവേണ്ടി നമുക്ക് ഒരുങ്ങാം..._