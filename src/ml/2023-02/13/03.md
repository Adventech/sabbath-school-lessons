---
title:  സത്യം അറിയുക
date:   19/06/2023
---

`യോഹ. 7:17; 8:32; 17:17 വായിക്കുക. സത്യം അറിയുന്നതിനെപ്പറ്റിയും അത് എവിടെ കണ്ടെത്താനാകുമെന്നതിനെക്കുറിച്ചും യേശു എന്ത് വാഗ്ദത്തങ്ങള്‍ തരുന്നു?`

ബാബിലോണിന്‍റെ തിന്മകളില്‍നിന്ന് ഒഴിഞ്ഞുമാറുക എന്നും ദൈവവചനത്തില്‍ വെളിപ്പെടുന്ന നിത്യസത്യവെളിച്ചത്തില്‍ നടക്കുക എന്നും ഉള്ളതാണു തന്‍റെ ജനത്തോടുള്ള ദൈവത്തിന്‍റെ അന്തിമ അഭ്യര്‍ത്ഥന. ഇതിന്‍റെയെല്ലാം താക്കോല്‍ എന്നത് ബൈബിള്‍ മാത്രം. മനുഷ്യര്‍ ബൈബിളില്‍ ഉറെച്ചുനില്ക്കുകയും അതിന്‍റെ ഉപദേശങ്ങളില്‍ മുറുകെപ്പിടിക്കയും ചെയ്യുന്നിടത്തോളം ജനം ശബ്ബത്ത് കല്പനയടക്കം കാലാന്ത്യ പ്രതിസന്ധിയില്‍ വഞ്ചിക്കപ്പെടുകയില്ല.

തിന്മയെ പിന്തുടരുന്നതിനെക്കാളും സത്യം സ്വീകരിച്ചു നിലനില്പാന്‍ രണ്ടാം ദൂതന്‍റെ ദൂതു നമ്മോട് അഭ്യര്‍ത്ഥിക്കുന്നു. പാരമ്പര്യങ്ങള്‍ക്കു പിന്നാലെ പോകാതെ തിരുവെഴുത്തില്‍ ഉറെപ്പാനും മിഥ്യയായ ഉപദേശങ്ങള്‍ക്കു പിന്നാലെ പാഞ്ഞുപോകാതെ തിരുവചനത്തില്‍ സ്ഥിരത പുലര്‍ത്തുന്നതിനും ദൂത് നമ്മോട് അഭ്യര്‍ത്ഥിക്കുന്നു.

ഒന്നും രണ്ടും ദൂതന്മാര്‍ക്കു പിന്നാലെ വരുന്ന മൂന്നാം ദൂതന്‍ മൃഗത്തിന്‍റെ മുദ്രക്കെതിരെ മുന്നറിയിപ്പു തരുന്നു. ബൈബിള്‍ പ്രവചനങ്ങളിലാകമാനം മൃഗമെന്ന ശക്തി മത അധികാരം അഥവാ രാഷ്ട്രീയ അധികാരം എന്നതിനെക്കുറിച്ചു പറയുന്നു. വെളിപ്പാട് 13 ലും 14 ലും കാണുന്നതും വെള്ളത്തില്‍ നിന്ന് കയറിയതുമായ മൃഗം റോമില്‍നിന്നുള്ള ലോകവ്യാപക ആരാധനാവ്യവസ്ഥയാണ്. ഈ റോമന്‍ ശക്തിയുടെ സ്വാധീനം ലോകവ്യാപകവും സഭയും രാഷ്ട്രവും ഒന്നിക്കുന്നതിനുള്ള നീക്കത്തില്‍ അതു മുഖ്യാസനം വഹിക്കുന്നതുമാണ്. സാമ്പത്തിക തകര്‍ച്ചാവേളയിലും പ്രകൃതി ദുരന്തഘട്ടങ്ങളിലും സാമൂഹ്യ സമരങ്ങളിലും അന്തര്‍ദ്ദേശീയ പ്രതിസന്ധികളിലും അഖിലലോക പൊരുത്തക്കേടിലും അത് ഇടപെട്ടു ഭൂലോക ഐക്യത നിലനിര്‍ത്തണമെന്ന് അഭ്യര്‍ത്ഥിച്ചുകൊണ്ടിരിക്കും.

ഭൂലോകവ്യാപക കൂട്ടുകെട്ടില്‍ അമേരിക്കന്‍ ഐക്യസംസ്ഥാനങ്ങള്‍ നേതൃസ്ഥാനത്തു വരും. "ആത്മാവിന്‍റെ അമര്‍ത്യത എന്ന തെറ്റായ വസ്തുതയും ഞായറാഴ്ചയുടെ പരിശുദ്ധിയും ഉയര്‍ത്തിക്കാട്ടി സാത്താന്‍ സകല ഭൂവാസികളെയും തന്‍റെ വഞ്ചനയ്ക്കു കീഴിലാക്കും. ഇതില്‍ ഒന്ന് പ്രേതാത്മവാദത്തിന് അടിസ്ഥാനമിടുമ്പോള്‍ രണ്ടാമത്തേതു റോമിനോടു ബന്ധിപ്പിച്ചു നിര്‍ത്തും. ഐക്യ സംസ്ഥാനങ്ങളിലെ പ്രൊട്ടസ്റ്റന്‍റു സഭകളെല്ലാം കൂടെ ഒത്തുചേര്‍ന്നു പ്രേതാത്മവാദത്തോടും റോമന്‍ശക്തിയോടും തങ്ങളുടെ കരങ്ങള്‍ നീട്ടി ഈ ത്രിവിധ ശക്തികള്‍ ഒത്തൊരുമിച്ച് മനസ്സാക്ഷി സ്വാതന്ത്ര്യത്തെ നിലം പരിചാക്കി ഐക്യസംസ്ഥാനങ്ങള്‍ റോമിന്‍റെ പാത തന്നെ പിന്തുടരും." ഠവല ഏൃലമേ ഇീിൃീ്ലേൃ്യെ, ു. 588. 

യേശുവിന്‍റെ വിശ്വസ്ത പിന്‍ഗാമികള്‍ ദൈവകല്പനയും ഹൃദയത്തില്‍ കാത്തു യേശുവിന്‍റെ ജീവിക്കുന്ന വിശ്വാസവും മനസ്സിന്‍റെ ഉള്ളില്‍ സൂക്ഷിച്ചു മുന്നേറാന്‍ മൂന്നു ദൂതന്മാരും അടിയന്തിരമായി അവരോട് അഭ്യര്‍ത്ഥിക്കുന്നു (വെളി. 14:12).

`"സത്യം നിങ്ങളെ സ്വതന്ത്രരാക്കും" എന്നുള്ള യേശുവിന്‍റെ വാക്കുകള്‍ നിങ്ങള്‍ എങ്ങനെ മനസ്സിലാക്കുന്നു? യോഹ. 8:32. എന്താണ് ഇതിന്നര്‍ത്ഥം. സത്യം നിങ്ങള്‍ക്ക് എപ്രകാരം സ്വാതന്ത്ര്യം വരുത്തി? ഈ സന്ദര്‍ഭത്തില്‍ "സ്വാതന്ത്ര്യം" എന്നതിന് അര്‍ത്ഥം എന്താണ്?`