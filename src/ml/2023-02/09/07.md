---
title:  കൂടുതല്‍ ചിന്തയ്ക്ക്
date:   26/05/2023
---

"ഒരിക്കല്‍ പാവനമായിരിക്കയും പിന്നെ തിന്മയില്‍ വീഴുകയും ചെയ്തുപോയ മതസംഘടനകള്‍ക്കെല്ലാം ബാധകമാണു ബാബിലോണ്‍ വീണു പോയി എന്നു വിളിച്ചു പറയുന്ന മൂന്നു ദൂതന്മാരുടെ ദൂതുകള്‍ വെളിപ്പാട് 14 ല്‍ കാണപ്പെടുന്നത്. ഈ ദൂത് ന്യായവിധിയില്‍ എത്തിച്ചേരുന്ന സന്ദേശമായി നിലകൊള്ളുകയാലും അതു കാലാന്ത്യത്തില്‍ കൊടുക്കപ്പെടുകയാലും റോമന്‍ സഭയെ മാത്രമല്ല അതു ചൂണ്ടിക്കാണിക്കുന്നത്. കാരണം അതു വീണു തകര്‍ന്ന വിധം നൂറ്റാണ്ടുകളായിത്തന്നെ തുടരുകയാണ്." ഠവല ഏൃലലേ ഇീിൃീ്ലേൃ്യെ, ു. 383. 

ദാനീ. 3 ല്‍ കാണുന്ന മൂന്ന് എബ്രായ യുവാക്കളുടെ അനുഭവവും സ്വര്‍ണ്ണ പ്രതിമയെ നമസ്കരിക്കുന്നതിനുള്ള നെബൂഖദ്നേസര്‍ രാജാവിന്‍റെ രാജകീയ വിളംബരവും കാലാന്ത്യത്തില്‍ ആത്മിക ബാബിലോണ്‍ ദൈവജനങ്ങളുടെ മേല്‍ അടിച്ചേല്പിക്കുന്ന മിഥ്യാപ്രതിമാ നമസ്കാരവും എല്ലാം പ്രതീകാത്മകരൂപങ്ങളാണ്. കാലാന്ത്യത്തില്‍ ആത്മിക ബാബിലോണ്‍ ചെയ്തു കൂട്ടുന്നവയെ ഇവ നേരത്തെ തന്നെ എടുത്തു പറഞ്ഞിരിക്കുന്നു. വെളി. 13:15; 14:9,11; 16:2; 19:20; 20:4 വായിക്കുക. ആ മൂന്ന് എബ്രായ യുവാക്കള്‍ നിരാകരിച്ച രാജകീയ വിളംബരം ശ്രദ്ധിക്കുക. നേരെ മറിച്ച് ആ യുവാക്കള്‍ രാജകീയ വിളംബരം അനുസരിച്ചിരുന്നെങ്കില്‍ അത് രണ്ടാം കല്പനാ ലംഘനവും (പുറ. 20:4,5) ഈ ആത്മിക ബാബിലോണ്‍ "സമയങ്ങളെയും നിയമങ്ങളെയും മാറ്റുവാന്‍ ശ്രമിക്കയും ചെയ്യും" (ദാനീ. 7:25) എന്നുള്ളതിനോടുള്ള അതിന്‍റെ പരകാര്യ ഇടപെടലും ആയിരുന്നേനെ. അതു മറിച്ചിട്ടു കളഞ്ഞ മറ്റൊരു കല്പന ഏതാണ്?

അതു തീര്‍ച്ചയായും നാലാം കല്പനതന്നെ. നാം ഇതുവരെ കണ്ടുകഴിഞ്ഞതും ഇനി കാണാനിരിക്കുന്നതുമായി നമസ്കാരത്തിന്‍റെയെല്ലാം ഹൃദയാന്തര്‍ഭാഗമായി കാലാന്ത്യ പ്രതികൂലതയില്‍ നാം "ആകാശവും ഭൂമിയും സമുദ്രവും നീരുറവുകളും ഉണ്ടാക്കിയവനെ നമസ്കരിപ്പിന്‍" എന്നത് അനുസരിക്കുമോ പകരം മൃഗത്തെയും അതിന്‍റെ പ്രതിമയെയും നമസ്കരിക്കുമോ? പുറ. 20:11; വെളി. 14:7 എന്നിവ കാണുക.

**ചര്‍ച്ചയ്ക്കുള്ള ചോദ്യങ്ങള്‍**

`പുരാതന ബാബേല്‍ ഗോപുരത്തിന് ആധുനിക ബാബിലോണിനോടുള്ള ബന്ധം എന്താണ്? ഇവ രണ്ടും തമ്മില്‍ സമാനതകള്‍ എന്തെല്ലാം?`

`വിഘടിച്ചുനില്ക്കുന്ന രണ്ടു വ്യത്യസ്ത ആശയങ്ങള്‍ തമ്മില്‍ ബന്ധിപ്പിക്കുന്നതെങ്ങനെ? തന്‍റെ സഭയ്ക്കു യേശു അധികാരം കൊടുത്തിട്ടുണ്ട്. പക്ഷേ, നമ്മുടെ ആത്മിക അനുഭവം ഏതൊരു ആത്മിക മനുഷ്യകരത്തിലും ഏല്പിച്ചുകൊടുക്കുന്നത് അപകടകരമായിരിക്കുന്നത് എന്തുകൊണ്ട്? സഭാനേതൃത്വത്തിന്‍റെ അധികാര പരിധി എന്താണ്?`

`ബാബിലോണിന്‍റെ പാപങ്ങളില്‍ ഒന്ന് വിഗ്രഹാരാധനയെന്നു പഠിക്കുന്നുണ്ടെങ്കിലും അതില്‍ പ്രതിമാവണക്കം മാത്രമല്ലായെന്നത് എന്താണ്? മറ്റ് ഏതൊരു അര്‍ത്ഥത്തിലാണ് പ്രൊട്ടസ്റ്റന്‍റു സഭക്കാരും വിഗ്രഹാരാധനയില്‍ ഉള്‍പ്പെട്ടു കിടക്കുന്നത്?`

`ദാനീയേല്‍ 3 ലെ ബലപ്രയോഗം കൊണ്ടുള്ള നമസ്കാരരീതിയും കാലാന്ത്യ നമസ്കാര മുന്നറിയിപ്പും തമ്മില്‍ എന്തു സമാനതകളാണു നിങ്ങള്‍ കാണുന്നത്?`