---
title:  ക്രോധമദ്യം
date:   22/05/2023
---

`വെളിപ്പാട് 17:1,2,15; 18:1-4 വായിക്കുക. ബാബിലോണിന്‍റെ സ്വാധനം എത്ര വ്യാപകമാണ്?`

വീഴ്ച ഭവിച്ച സഭാസമൂഹത്തിന് അന്തര്‍ദ്ദേശീയ പദവിയുണ്ട്. ആ സഭാകൂട്ടങ്ങള്‍ അവരുടെ അവരുടെ വഞ്ചനകൊണ്ട് ഭൂലോകമെങ്ങുമുള്ള ജനസമൂഹങ്ങളെയെല്ലാം സ്വാധീനിക്കും. "ഭൂവാസികളായ സകലജാതിയും ഗോത്രവും ഭാഷയും വംശവും ആയവരോടു" ദൂത് അറിയിക്കുന്നതില്‍ സാത്താന്‍ കോപാകുലനാണ്. അതുകൊണ്ട് "ഭൂവാസികളെ മത്തരാക്കി" അവരുടെ മനസ്സുകളെ കീഴടക്കേണ്ടതിന് അവന്‍ സാദ്ധ്യമായ എല്ലാ വഞ്ചനാമാര്‍ഗ്ഗങ്ങളും ഉപയോഗിക്കും (വെളി. 14:6; മത്തായി 24:14; വെളി. 17:2).

വെളി. 17:2 ല്‍ തുടര്‍ന്നു വിവരിക്കുന്നത് "മര്‍മ്മം: മഹതിയാം ബാബിലോണ്‍" ഭൂമിയിലെ രാജാക്കന്മാരോട് "വേശ്യാവൃത്തി ചെയ്തു" എന്നാണ്. എന്താണു വേശ്യാവൃത്തി? അതൊരു നിയമവിരുദ്ധബന്ധമാണ്. വീണുപോയ സഭകളെല്ലാം ഒരുമിച്ചു രാഷ്ട്രങ്ങളോടു ബന്ധത്തില്‍ വരുന്നതാണ്. യഥാര്‍ത്ഥ സഭാസംഘടനയാണെങ്കില്‍ അതു സഭാതലവനായ യേശുക്രിസ്തുവിനോടായിരിക്കും ബന്ധപ്പെട്ടുനില്ക്കേണ്ടത്. വീഴ്ച ഭവിച്ച സഭാകൂട്ടങ്ങള്‍ ശക്തിക്കും അധികാരത്തിനും വേണ്ടി രാഷ്ട്രീയ നേതൃത്വങ്ങളോടു ബന്ധപ്പെട്ടുനില്ക്കുന്നു. അവര്‍ അവരുടെ നിയമങ്ങള്‍ നടപ്പിലാക്കേണ്ടിന് ലോകനേതാക്കളെ കൂട്ടുപിടിക്കുന്നു. സഭയുടെ യഥാര്‍ത്ഥ തലവനായ ക്രിസ്തുവിനെ തള്ളിക്കളഞ്ഞുകൊണ്ട് രാഷ്ട്രബന്ധങ്ങളില്‍ കൂടെ ശക്തിസ്വരൂപിച്ചു പ്രവര്‍ത്തിക്കുന്നു.

വെളിപ്പാട് 17:2 അതിലെ നാടകീയ വിവരണം ഇപ്രകാരം തുടരുന്നു: "തന്‍റെ വേശ്യാവൃത്തിയുടെ മദ്യത്താല്‍ ഭൂവാസികളെ മത്തരാക്കി." ശുദ്ധമായ മുന്തിരിച്ചാര്‍ തിരുവെഴുത്തില്‍ പുതിയനിയമത്തിലുടനീളം യേശു ക്രൂശില്‍ ചൊരിഞ്ഞ തന്‍റെ തിരുരക്തത്തിന്‍റെ അടയാളമായി കാണിക്കുന്നു. നമ്മുടെ രക്ഷക്കായി അവന്‍ അത് ഒഴിപ്പിച്ചുകഴിഞ്ഞു (മത്തായി 26:27-29). ലൂക്കൊസ് 22:20 ല്‍ "ഈ പാനപാത്രം നിങ്ങള്‍ക്കുവേണ്ടി ചൊരിയുന്ന എന്‍റെ രക്തത്തിലെ പുതിയ നിയമം ആകുന്നു" എന്നു പറഞ്ഞു. നല്ല വീഞ്ഞായ ദൈവവചനത്തെ മാനുഷിക മതനേതാക്കളുടെ അഭിപ്രായത്തോടു കൂട്ടിക്കലര്‍ത്തി കൊടുക്കുമ്പോള്‍ അതു ബാബിലോണിന്‍റെ "ക്രോദമദ്യം" ആയിമാറുന്നു (മത്തായി 15:9 കാണുക).

ബാബിലോണില്‍ നിന്ന് തന്‍റെ ജനത്തെ ദൈവം വിളിച്ചിറക്കുന്നു എന്നതും ശ്രദ്ധിക്കുക. ബാബിലോണ്‍ എത്ര മ്ലേച്ഛമായതാണെങ്കിലും കുറെ നാളത്തേക്ക് അതില്‍ ദൈവജനവും ഉണ്ട്. "എന്‍റെ ജനമായുള്ളോരേ" എന്നു ദൈവം വിളിക്കുന്നവര്‍ അവിടെയുണ്ട് (വെളി. 18:4). എന്നാലും "ദുര്‍ഭൂതങ്ങളുടെ പാര്‍പ്പിടവും സകല അശുദ്ധാത്മാക്കളുടെ തടവും അശുദ്ധിയും അറെപ്പുള്ള സകലപക്ഷികളുടെയും തടവും ആയിത്തീര്‍ന്ന ബാബിലോണ്‍" തകര്‍ന്നുപോകുന്നതിനു മുമ്പു ദൈവം തന്‍റെ ജനത്തെ വിളിച്ചിറക്കുന്നു (വെളി. 18:2).

`മൂന്നു ദൂതന്മാരുടെ ദൂതു ഘോഷിക്കുന്നവര്‍ ദൈവജനമായവരെ ബാബിലോണില്‍ നിന്ന് വിളിച്ചിറക്കുന്നതില്‍ വഹിക്കുന്ന പങ്ക് എന്താണ്?`