---
title:  അലങ്കോലം എന്ന മഹാനഗരം
date:   20/05/2023
---

### ഈ ആഴ്ചയിലെ പഠനത്തിന്
വെളി. 17:1,2,15; വെളി. 18:1-4; വെളി. 17:4-6; മത്തായി 16:18; യിരെ. 50:33-38; സങ്കീ. 115:4-8.

> <p>മനഃപാഠവാക്യം</p>
> "അവര്‍ കുഞ്ഞാടിനോടു പോരാടും; താന്‍ കര്‍ത്താധികര്‍ത്താവും രാജാധിരാജാവും ആകകൊണ്ടു കുഞ്ഞാടു തന്നോട് കൂടെയുള്ള വിളിക്കപ്പെട്ടവരും തിരഞ്ഞെടുക്കപ്പെട്ടവരും വിശ്വസ്തരുമായി അവരെ ജയിക്കും" (വെളി. 17:14).

വന്‍പോരാട്ടത്തിന്‍റെ മുഖ്യവിഷയം വെളിപ്പാടില്‍ രണ്ടു സ്ത്രീകളുടെ സാദൃശ്യത്തില്‍ ചുരുക്കിപ്പറഞ്ഞിരിക്കുന്നു. 1 വെളി. 12 ല്‍ കാണുന്ന സൂര്യനെ അണിഞ്ഞ സ്ത്രീയും മറ്റേതു വെളിപ്പാട് 17 ല്‍ കാണപ്പെടുന്ന കടുഞ്ചുവപ്പും ധൂമ്രവര്‍ണ്ണവും ധരിച്ച സ്ത്രീയുമാണ്.

ക്രിസ്തുവിന്‍റെ തിളക്കമാര്‍ന്ന മഹിമയില്‍ സൂര്യനെ അണിഞ്ഞിരിക്കുന്ന സ്ത്രീ എന്ന അടയാളം വെളിപ്പാട് 12 ല്‍ കാണപ്പെടുന്നു. അവളുടെ യഥാര്‍ത്ഥ പ്രേമവല്ലഭവനായ യേശുവിനോട് അവള്‍ വിശ്വസ്തതയാണ്. കളങ്കമേറിയ ഉപദേശങ്ങളില്‍പ്പെട്ട അവള്‍ മലിനമായിത്തീര്‍ന്നിട്ടില്ല. സത്യസഭ ആയ വിശുദ്ധ സ്ത്രീ എന്ന പ്രതീകം ബൈബിളിലുടനീളം യേശുവിന്‍റെ മണവാട്ടിയെ സൂചിപ്പിക്കുന്നതിന് ഉപയോഗിച്ചിരിക്കുന്നു. "സുന്ദരിയും സുഖഭോഗിനിയുമായ സീയോന്‍ പുത്രി" എന്നു യിരെമ്യാവ് 6:2 സത്യസഭയെക്കുറിച്ചു പറയുന്നു. ദൈവജനത്തെ പ്രതിപാദിക്കുന്നതിന് "സിയോന്‍ പുത്രി" എന്ന പദം വിശ്വസ്ത സ്ത്രീ എന്ന പോലെ പ്രവാചകന്‍ ഉപയോഗിച്ചിരിക്കുന്നു. എഫെ. 5:25-32; ഹോശേ. 2:20 എന്നീ വാക്യങ്ങള്‍ വായിക്കുക.

ഇതിനു വിരുദ്ധമായി വ്യഭിചാരിണി, വേശ്യ എന്നീ പദങ്ങള്‍ വിശ്വാസത്യാഗിയായ കൂട്ടത്തെ പരാമര്‍ശിക്കുന്നതിനു പ്രയോഗിച്ചിരിക്കുന്നു. പുരാതന യിസ്രായേലിന്‍റെ മത്സരശീലത്തെയും അവിശ്വസ്തതയെയും കണ്ടു യെഹെസ്കേല്‍ പ്രവാചകന്‍ വിലപിക്കുന്നത് "ഭര്‍ത്താവിനു പകരം അന്യന്മാരെ പരിഗ്രഹിച്ചു വ്യഭിചാരം ചെയ്യുന്ന സ്ത്രീയേ! എന്നു ജനത്തെ വിളിച്ചുകൊണ്ടാണ്. 

_ഈ ആഴ്ചയിലെ പാഠം പഠിച്ച് മേയ് 27 ശബ്ബത്തിനുവേണ്ടി നമുക്ക് ഒരുങ്ങാം..._