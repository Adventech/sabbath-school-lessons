---
title:  സമര്‍പ്പണത്തിനുള്ള വിളി
date:   24/05/2023
---

വെളിപ്പാടില്‍ പറയപ്പെട്ടിരിക്കുന്ന രണ്ടു സ്ത്രീകളെ അടയാളമാക്കി സംഗ്രഹിച്ചിരിക്കുന്ന സമര്‍പ്പണമാണ് അത്യാവശ്യമായിരിക്കുന്ന അഭ്യര്‍ത്ഥന. ബാഹ്യാകാശ പോരാട്ടത്തിന്‍റെ പല ഘട്ടങ്ങളിലും ദൈവജനമായവര്‍ വീണുപോകുമെന്നു തോന്നലുണ്ടാകുമെങ്കിലും അന്തിമ വിജയം ദൈവജനത്തിനു തന്നെ ആയിരിക്കുമെന്നു ദൈവം വാഗ്ദത്തം ചെയ്തിരിക്കുന്നു.

`മത്തായി 16:18 നെ വെളി. 17:14 നോടു താരതമ്യപ്പെടുത്തുക. തന്‍റെ സഭയെപ്പറ്റി യേശു ശിഷ്യരോട് പറയുന്ന വാഗ്ദത്തം എന്താണ്?`

തന്‍റെ സഭ സ്ഥാപിക്കപ്പെട്ടിരിക്കുന്ന ഉറപ്പുള്ള അടിസ്ഥാനം ക്രിസ്തു തന്നെയാണ്. തന്‍റെ ഉപദേശങ്ങളില്‍ അടിസ്ഥാനമായി നിന്ന് തന്‍റെ ആത്മാവിനാല്‍ അവര്‍ നയിക്കപ്പെടുന്നു. അതേ സമയം മാനുഷിക ഉപദേശങ്ങളില്‍ അടിസ്ഥാനപ്പെട്ടു പാരമ്പര്യങ്ങളില്‍ തൂങ്ങി ബാബിലോണ്‍ നിലകൊള്ളുന്നു. ദൈവത്തിന്‍റെ വെളിപ്പെടുത്തപ്പെട്ട ഹിതത്തിനു വിപരീതമായി തിരുവെഴുത്തിനെതിരേ മനുഷ്യനിര്‍മ്മിത ഉപദേശങ്ങളും പാരമ്പര്യങ്ങളും കൂട്ടിച്ചേര്‍ക്കുന്ന ഏതു മതനേതാവും ബാബിലോണ്യ കലക്കത്തെ ബലപ്പെടുത്തുകയാണ്.

പുരാതന ബാബിലോണ്യ കാലഘട്ടത്തില്‍ സഭയും രാഷ്ട്രവും ഒന്നുതന്നെ ആയിരുന്നു. നെബൂഖദ്നേസര്‍ രാജാവു ക്ഷേത്രത്തില്‍ രാജകീയ ആസനത്തിലിരുന്ന് ഉരുവിടുമ്പോള്‍ അതു ദേവന്മാര്‍ ഉരുവിടുന്നതായി കണക്കാക്കപ്പെട്ടിരുന്നു. സത്യദൈവത്തിനെതിരായ പ്രവൃത്തിയുടെ ഒരു ഉദാഹരണമെന്നവണ്ണം ബാബിലോണ്‍ രാജാവ് ഒരു അഖിലലോക വിധി നടപ്പിലാക്കി. ഒരു പ്രത്യേക നമസ്കാരത്തെ സ്ഥാപിച്ചുകൊണ്ടുള്ളതായിരുന്നു അത്. കാലാന്ത്യത്തില്‍ ദൈവമക്കള്‍ അഭിമുഖീകരിക്കുന്നതിനു തുല്യമായിരുന്നു അത്. ലോകത്തിലെ സര്‍വ്വജനവും ആ നിയമത്തിനു കീഴ്പ്പെടണം. ദാനീ. 3 കാണുക.

ലോകചരിത്രത്തിന്‍റെ കാലാന്ത്യനാളില്‍ ഇതുപോലൊരു സഭാ-രാഷ്ട്ര ബന്ധിതവ്യവസ്ഥ രൂപപ്പെട്ടുവരും. ആത്മിക ബാബിലോണും ദൈവം പോലെ സംസാരിക്കുന്ന ആത്മിക നേതാവും. അവന്‍റെ വാക്കുകള്‍ ദൈവം സംസാരിക്കുന്നതുപോലെയും അവന്‍റെ കല്പനകള്‍ ദൈവകല്പനകള്‍പോലെയും പ്രഖ്യാപിക്കപ്പെടും. കഴിഞ്ഞ നൂറ്റാണ്ടുകളിലെല്ലാം റോമാസഭാതലവന്മാരായ പോപ്പുമാര്‍ ദൈവത്തിന്‍റെ സ്ഥാനത്താണെന്ന് അവര്‍ പ്രഖ്യാപിച്ചിട്ടുണ്ട്. പോപ്പ് ലിയോ പതിമൂന്നാമന്‍ 1894 ജൂണ്‍ 20 ല്‍ പ്രസിദ്ധീകരിച്ച തന്‍റെ ബഹുജന പ്രേക്ഷിത ലേഖനത്തില്‍ സ്ഥാപിച്ചിരിക്കുന്നത് "നാം ഈ ഭൂമിയില്‍ സര്‍വ്വശക്ത ദൈവത്തിന്‍റെ സ്ഥാനത്ത് ഇരിക്കുന്നു" എന്നാണ്. ഠവല എലൃൃമൃശെ ഋരരഹലശെമശെേരമഹ ഉശരശേീിമൃ്യ പറയുന്നത്, "പോപ്പ് അത്യുന്നത പദവി വഹിച്ചിരിക്കയാല്‍ അത്രമാത്രം ഔന്നിത്യത്തില്‍ ആയിരിക്കുകകൊണ്ടു താന്‍ വെറും മനുഷ്യനല്ല. ദൈവവും ദൈവിക പ്രതിനിധിയും ആണ്." ഈ ശക്തിയെ വെളിപ്പെടുത്തി അപ്പൊസ്തലനായ പൗലൊസ് തുറന്നു കാണിക്കുന്നത്: "അവന്‍ ദൈവാലയത്തില്‍ ഇരുന്നുകൊണ്ട് ദൈവം എന്നു നടിച്ചു ദൈവം എന്നോ പൂജാവിഷയം എന്നോ പേരുള്ള സകലത്തിനും മീതെ തന്നെത്താന്‍ ഉയര്‍ത്തുന്ന എതിരാളി അത്രേ" എന്നത്രേ (2 തെസ്സ. 2:4).

`ദൈവത്തിന്‍റെ വിശ്വസ്തജനം "ബാബിലോണില്‍" ഉണ്ടെന്നു നാം മനസ്സിലാക്കിയിരിക്കയാല്‍ അതിനെക്കുറിച്ചു സംസാരിക്കുന്നതിലും ആ വ്യവസ്ഥിതിയെ എതിര്‍ത്തുകൊണ്ടു വ്യക്തികളോടു സംസാരിക്കുന്നതിലും നമ്മള്‍ എത്രമാത്രം ശ്രദ്ധയുള്ളവരായിരിക്കണം?`