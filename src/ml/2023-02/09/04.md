---
title:  മര്‍മ്മം, മഹതിയാം ബാബിലോണ്‍
date:   23/05/2023
---

`വെളി. 17:4-6 വായിക്കുക. തിന്മയുടെ വ്യവസ്ഥകളെക്കുറിച്ച് ഈ വാക്യങ്ങള്‍ എന്തു പറയുന്നു?`

പഴയനിയമകാലത്തെ ബാബിലോണില്‍ നിലവിലിരുന്ന തിന്മയുടെ ഉപദേശങ്ങള്‍ പലതും ക്രിസ്ത്യാനിത്വത്തില്‍ കൂട്ടിക്കലര്‍ത്തിയതിനെപ്പറ്റി വെളിപ്പാട് 17 എന്തു വിവരണം തരുന്നു?

ബാബിലോണിന്‍റെ പ്രകൃതത്തെക്കുറിച്ചു ഗ്രഹിക്കേണ്ടതിനു നാം അതിനെപ്പറ്റി ആദ്യം പരാമര്‍ശിച്ചിരിക്കുന്ന ഉല്പത്തി പുസ്തകത്തിലേക്കു പോകേണ്ടതുണ്ട്. അന്ന് വിസ്തൃത സമതലവും ശിനാര്‍ എന്നു വിളിക്കപ്പെട്ടിരിക്കുന്നതും ഇന്നത്തെ മെസൊപ്പൊട്ടോമിയുടെ തെക്കുഭാഗവും തെക്കന്‍ ഇറാക്കുമായ ബാബിലോണിയ എന്ന പ്രദേശവുമാണ്. ദൈവത്തില്‍നിന്ന് അകന്നുമാറി സ്വയ സുരക്ഷിതത്വവും സ്വയ സംതൃപ്തിയുടെയും അടയാളമെന്നവണ്ണം ബാബേല്‍ ഗോപുരം പണിതുയര്‍ത്തിയത് അവിടെ ആയിരുന്നു (ഉല്പത്തി 11:1-4). ڇഅിഴലഹ ങമിൗലഹ ഞീറൃശഴൗല്വ, ഠവല രഹീശെിഴ ീള വേല രീാശെര രീിളഹശരേ: ഞീഹല ീള വേല വേൃലല മിഴലഹچെ ാലമൈഴലെڈ ൗിുൗയഹശവെലറ ാമിൗരെൃശുേ, ു. 43. 

പുരാതന ബാബിലോണ്‍ പ്രദേശത്ത് ബാബേല്‍ഗോപുരം പണികഴിപ്പിച്ചതു ദൈവിക വചനത്തിന്‍റെ എതിരെയുള്ള പരസ്യമായ എതിര്‍പ്പു പ്രകടിപ്പിച്ചതായിരുന്നു. തങ്ങളുടെ സ്വന്തമഹത്വത്തിനുവേണ്ടി ആയിരുന്നു അന്ന് അവര്‍ അവിടെ ഈ സ്മാരകം പണിതുയര്‍ത്തിയത്. പക്ഷേ, ദൈവം അവരുടെ ഭാഷകള്‍ കലക്കിക്കളഞ്ഞു. ഉല്പത്തി പുസ്തകം ഇതിനെ വിവരിക്കുന്നത് "സര്‍വ്വഭൂമിയിലെയും ഭാഷ യഹോവ അവിടെവെച്ചു കലക്കിക്കളകയാല്‍ അതിനു ബാബേല്‍ എന്നു പേരായി" (ഉല്പത്തി 11:9).

ഇന്നത്തെ ഈ ബാബിലോണ്‍ വ്യവസ്ഥിതി അത്രമാത്രം തിന്മ നിറഞ്ഞതാകയാല്‍ "അതു വിശുദ്ധന്മാരുടെ രക്തവും യേശുവിന്‍റെ സാക്ഷികളുടെ രക്തവും കുടിച്ചു മത്തയായിരിക്കുകയാണ്" (വെളി. 17:6). ബാബിലോണിന്‍റെ ഭീകരദൃശ്യം (യെശ. 49:26 കാണുക).

മാനുഷിക പാരമ്പര്യങ്ങളും മാനുഷിക ആശയങ്ങളും മാനുഷിക ഉപദേശങ്ങളുമായ കെട്ടുകഥകള്‍ നിറഞ്ഞ ഈ മത സമൂഹം ആണ് ഇന്നത്തെ ബാബിലോണ്‍ എന്നതാണ് ഇതിന്‍റെയെല്ലാം സാരാംശം. മിടുക്കരായ മതശ്രേഷ്ഠ മനുഷ്യര്‍ ദൈവത്തിന്നെതിരെ യേശു സ്ഥാപിച്ച സ്നേഹത്തിന്‍റെ സുവിശേഷത്തിനു വിരുദ്ധമായി ക്രൂരതയില്‍ അടിസ്ഥാനപ്പെടുത്തി മനുഷ്യനിര്‍മ്മിതമതമായി അതു നിലനില്ക്കുന്നു.

ഇപ്രകാരമുള്ള രണ്ടു മത വ്യവസ്ഥകളെ വെളിപ്പാടു പുസ്തകം വിവരിക്കുന്നു. അതില്‍ ഒന്ന് യേശുവിങ്കലുള്ള പൂര്‍ണ്ണ ആശ്രയത്വവും തന്‍റെ വചനത്തില്‍ അടിസ്ഥാനപ്പെടുത്തിയും ആയിരിക്കുമ്പോള്‍ മറ്റൊന്നു മാനുഷിക അധികാരത്തില്‍ ആശ്രയിക്കുന്നതും മനുഷ്യരായ മതനേതാക്കള്‍ക്കു കീഴ്പ്പെട്ടിരിക്കുന്നതുമാണ്. ഒന്ന് വിശ്വാസത്തില്‍ ക്രിസ്തു കേന്ദ്രീകൃതും ക്രിസ്തുവിന്‍റെ കൃപയില്‍ പൂര്‍ണ്ണമായി ആശ്രയിക്കുന്നതും മനുഷ്യനെ വീണ്ടെടുക്കുന്നതിനു ക്രിസ്തു പ്രായശ്ചിത്ത ബലിയായി അര്‍പ്പിക്കപ്പെട്ടതിലും നില്ക്കുന്നു. മറ്റേതു വിശ്വാസത്തിന്മേലുള്ള മാനുഷിക സമീപനമാണ് രക്ഷയ്ക്കുവേണ്ടി ക്രിസ്തുവില്‍ നിലനില്ക്കുന്നതിനെ അത് ഒഴിവാക്കുന്നു. പകരം സഭാപാരമ്പര്യങ്ങളില്‍ ആശ്രയിക്കുന്നു.

`ബാബിലോണിന്‍റെ തിന്മ നിറഞ്ഞ സ്വാധീനത്തില്‍ നിന്ന് എങ്ങനെ നമുക്ക് ഒഴിഞ്ഞിരിക്കാം? നമ്മില്‍ ആശ്രയിച്ചു വഞ്ചിക്കപ്പെട്ടുപോകാതെ എപ്രകാരം ദൈവത്തില്‍ പര്‍ണ്ണ ആശ്രയം വയ്ക്കാം?`