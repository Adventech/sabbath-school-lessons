---
title:  'ബാബിലോണ്‍ : വിഗ്രഹാരാധനാ കേന്ദ്രം'
date:   25/05/2023
---

"മര്‍മ്മം: മഹതിയാം ബാബിലോണ്‍" എന്നതിനെ തിരിച്ചറിയേണ്ടതിന് ഒരു സൂചനയുണ്ട്. ബാബിലോണ്യ ആരാധനയുടെ കേന്ദ്രസ്ഥാനം വിഗ്രഹാരാധനയാണ്.

`യിരെമ്യാവ് 50:33-38 വരെയും യിരെ. 51:17,47 വാക്യങ്ങളും വായിക്കുക. പുരാതന ബാബിലോണിന്‍റെ വിഗ്രഹാരാധനയെയും അതിനോടുള്ള ദൈവത്തിന്‍റെ പ്രതികരണത്തെയും കുറിച്ചു നിങ്ങള്‍ എന്തു കണ്ടെത്തുന്നു?`

മേദ്യരും പാര്‍സികളും ചേര്‍ന്നു ബബിലോണിന്മേല്‍ വരുത്തുന്ന നാശത്തെ യിരെമ്യാവ് 50,51 അദ്ധ്യായങ്ങള്‍ പ്രവചിക്കുന്നു. ബാബിലോണിന്‍റെ നാശകാരണങ്ങളില്‍ ഒന്ന് അതിലെ വിഗ്രഹനമസ്കാരമാണ്. അവര്‍ സേവിച്ചിരുന്ന വിഗ്രഹങ്ങളെല്ലാം അവരുടെ ദേവീദേവന്മാരാണെന്നു ബാബിലോണ്യര്‍ കരുതിയിരുന്നു. ബാബിലോണ്യ മതത്തില്‍ ദേവീദേവന്മാരുടെ രൂപങ്ങള്‍ സ്ഥാപിച്ച് അവയെ പൂജിക്കുന്നത് പരിശുദ്ധ പ്രക്രിയയാണെന്നവര്‍ കണക്കാക്കിയിരുന്നു. അവരുടെ ക്ഷേത്രങ്ങളില്‍ സ്ഥാപിക്കപ്പെട്ടിരുന്ന രൂപങ്ങളിലും അവ സ്ഥാപിച്ചിരുന്ന പ്രകൃതിശക്തികളിലും അവരുടെ ദേവതകള്‍ വാസം ചെയ്തിരുന്നതായി അവര്‍ ചിന്തിച്ചിരുന്നു. ആ ദേവതകളുടെ സംരക്ഷണയിലുള്ള മനുഷ്യര്‍ക്കു നാശം വരുന്നതാണു വിഗ്രഹങ്ങളുടെ നാശനഷ്ടമെന്ന് അവര്‍ കരുതിയിരുന്നു. ഉദാഹരണമായി കല്ദയ പ്രഭുവായ മാര്‍ഡക് അപ്പ്ലാ ഇദ്ദിനാ രണ്ടാമന്‍ അസ്സീറിയ രാജാവായ സെന്നാക്കരീബിന്‍റെ സൈന്യത്തില്‍ നിന്ന് ബാബിലോണിയാ ദേവതകളെ രക്ഷിക്കേണ്ടതിന് മെസോപ്പൊട്ടോമിയയിലെ ചതുപ്പു പ്രദേശത്തേക്ക് അവയെ ചുമന്നുകൊണ്ട് ഓടിപ്പോയത് ഒരു ചരിത്രവസ്തുതയാണ്. (ഖമാല ഞ. ങലഹാീവേെ, അിരശലിേ ങലീുീമൊേശമ: ചലം ുലൃുലെരശ്ലേെ  (മെിലേ ആമൃയമൃമ, ഇഅڈഅആഇഇഘകഛ, ക 2005) ു. 203).  

ജീവിക്കുന്നവനും ജീവന്‍ കൊടുക്കുന്നവനുമായ സൃഷ്ടികര്‍ത്താവാകുന്ന ദൈവത്തിനു പകരം ജീവന്‍ രഹിത പ്രതിമകളെ നമസ്കരിക്കുന്നതു വേദപുസ്തക പ്രവാചകര്‍ എതിര്‍ത്തിട്ടുണ്ട് (യിരെ. 51:15,16,19).

`പുറപ്പാട് 20:4-6; സങ്കീ. 15:4-8 വായിക്കുക. ഈ വാക്യങ്ങള്‍ വിഗ്രഹാരാധനയെപ്പറ്റി എന്തു പറയുന്നു?`

ആത്മിക ബാബിലോണിന്‍റെ വിഗ്രഹാരാധനാ പ്രശ്നം തടിയും കല്ലും കൊണ്ടുള്ള പ്രതിമകളെ വണങ്ങുന്നതിലും നിന്ന് അധികമായി അതിന്‍റെ നമസ്കാര ക്രിയകളിലെ സകല മ്ലേച്ഛതകളും പുരാതന ബാബിലോണിന്‍റെതിനു സമാന്തരമായി അത്യധികം ആഴമായിത്തന്നെയിരിക്കുന്നു. നമസ്കാര വസ്തുക്കളായ പ്രതിമകളെ വണങ്ങുന്നത് ڇഢലിലൃമശേീിڈ എന്നു പേരു പറഞ്ഞു പൂജിക്കുന്നത് രണ്ടാം കല്പനയുടെ നേരിട്ടുള്ള ലംഘനവും കൂടെയാണ്. അതു നിമിത്തം നിത്യമായ വസ്തുതകള്‍ മനസ്സില്‍ പ്രതിഫലിപ്പിക്കുന്നതില്‍നിന്ന് പരിശുദ്ധാത്മാവിനെ വിലക്കിക്കൊണ്ട് ദൈവമഹത്വം ലഘൂകരിച്ചു നിത്യദൈവത്തെ ജീവരഹിത പ്രതിമകളോടു സമമാക്കുന്നു. പുറജാതിമതങ്ങള്‍ ക്രിസ്ത്യാനിത്വത്തെ സ്വീകരിക്കേണ്ടതിനുള്ള വഴിയൊരുക്കമായി. നാലാം നൂറ്റാണ്ടില്‍ ഈ പ്രതിമാ വണക്കം സഭയില്‍ കടത്തിക്കൊണ്ടു വരികയായിരുന്നു. ദൈവത്തിനുമാത്രം അര്‍ഹമായ ബഹുമാനവും പരിശുദ്ധിയും പ്രതിമകള്‍ക്കും നല്കുകയായിരുന്നു. അങ്ങനെ ആത്മികമായി സര്‍വ്വവും തരം താഴ്ത്തിക്കളഞ്ഞു.