---
title:  രണ്ടു വിരുദ്ധ വ്യവസ്ഥകള്‍
date:   21/05/2023
---

`വെളി. 12:17; 17:14 വായിക്കുക. ദൈവത്തിന്‍റെ സത്യസഭ എപ്രകാരം വിവരിക്കപ്പെട്ടിരിക്കുന്നു? അതിനോടുള്ള സാത്താന്‍റെ പ്രതികാരം എന്താണ്?`

ദൈവത്തോടു വിശ്വസ്തത പാലിച്ചു നിലനിന്നിരുന്ന ഒരു കൂട്ടം ജനം സകലകാലങ്ങളിലും ദൈവത്തിന്‍റേതായിട്ട് ഉണ്ടായിരുന്നു. അവരെ "ദൈവകല്പന പ്രമാണിക്കുന്നവര്‍" എന്നു വെളിപ്പാട് 12:17 ലും വെളിപ്പാട് 17:14 ലും "വിളിക്കപ്പെട്ടവരും തിരഞ്ഞെടുക്കപ്പെട്ടവരും വിശ്വസ്തരും" എന്നും വിവരിച്ചിരിക്കുന്നു.

`വെളി. 14:8; 17:1,2 എന്നീ വാക്യങ്ങള്‍ വായിക്കുക. എത്ര പാവനമുന്നറിയിപ്പാണു ദൂതന്‍ നടത്തുന്നത്. ഈ മുന്നറിയിപ്പ് നിരാകരിക്കുന്നതിനുള്ള ബാബിലോണിന്‍റെ പ്രതികരണം എന്താണ്?`

ഒന്നാം നൂറ്റാണ്ടിന്‍റെ അന്ത്യത്തിലാണു യോഹന്നാന്‍ വെളിപ്പാടുപുസ്തകം എഴുതിയത്. പുരാതന ബാബിലോണ്‍ നഗരം അന്നു വെറും പൂഴിക്കൂമ്പാരമായി മാറിക്കഴിഞ്ഞിരുന്നു. വെളിപ്പാടിലെ ദൂത് യോഹന്നാന്‍ എഴുതുന്നതിനു നൂറ്റാണ്ടുകള്‍ മുമ്പേ തന്നേ പുരാതന അക്ഷരീക ബാബിലോണ്‍ നഗരം നശിപ്പിക്കപ്പെട്ടുകഴിഞ്ഞിരുന്നു.

പുരാതന ബാബിലോണിനെ കാലാന്ത്യ ബാബിലോണിന്‍റെ നിഴല്‍ അല്ലെങ്കില്‍ പ്രതീകം അഥവാ അടയാളം എന്നവിധം വിവരിച്ചിരിക്കുന്നു. പഴയനിയമ ഭാഗത്തു കാണുന്ന ബാബിലോണിന്‍റെ സവിശേഷതകളെല്ലാം ചേര്‍ന്ന കപടമതവിഭാഗങ്ങളുടെ കൂമ്പാരമായി വെളിപ്പാടു പ്രവചനങ്ങളില്‍ പറയപ്പെടുന്ന ബാബിലോണ്‍ പ്രതിനിധീകരിക്കപ്പെട്ടിരിക്കുന്നു. പുരാതന ബാബിലോണിനെ നടത്തിയിരുന്ന അതേ തത്വങ്ങള്‍ തന്നെയാണ് ആധുനിക ആത്മികബാബിലോണിനും അടിസ്ഥാനം.

വെളിപ്പാട് 17:1-6 വാക്യങ്ങളില്‍ കടുഞ്ചുവപ്പും ധൂമ്രവര്‍ണ്ണവും ധരിച്ച ഒരു സ്ത്രീ കാലഗതിക്കനുസരിച്ചു സവാരി ചെയ്യുന്നതു കാണാം. കടുഞ്ചുവപ്പുള്ളോരു മൃഗത്തിന്മേല്‍ ആ സ്ത്രീ ഇരുന്നു സഞ്ചരിക്കുകയാണ്. ഒരു വേശ്യ എന്ന് അവളെ ബൈബിളില്‍ വിവരിച്ചിരിക്കുന്നു. യേശുക്രിസ്തു എന്ന അവളുടെ യഥാര്‍ത്ഥ സ്നേഹിതനെ അവള്‍ ഉപേക്ഷിച്ചുകളഞ്ഞു. ലോകരാജ്യങ്ങളുടെമേല്‍ സ്വാധീനശക്തിയുള്ള ആധിപത്യം ആ സ്ത്രീക്കു ലോകമതങ്ങളിന്മേലെല്ലാം ഉണ്ടെന്നു യോഹന്നാന്‍ വിവരിക്കുന്നു. ഈ ആധിപത്യത്തിന്‍റെ വാക്കുകള്‍ ശ്രദ്ധിക്കുക: "ഭൂമിയിലെ രാജാക്കന്മാരോടു വേശ്യാവൃത്തി ചെയ്തു തന്‍റെ വേശ്യാവൃത്തിയുടെ മദ്യത്താല്‍ ഭൂവാസികളെ മത്തരാക്കിയവളായി പെരുവെള്ളത്തിന്മീതെ ഇരിക്കുന്ന മഹാവേശ്യ" (വെളി. 17:2). മത്തരായോ? ഇതിനു വിപരീതധ്വനിയാണു തിരുവെഴുത്തിലുള്ളത്. വേശ്യാവൃത്തിയുടെ മദ്യം? വ്യാജ നിര്‍മ്മിത ഉപദേശങ്ങള്‍, കപടപഠനങ്ങള്‍, കപട ആചാരങ്ങള്‍.

`ഈ ശക്തിയുടെ സ്വാധീനത്തിന്‍ മുമ്പില്‍ നേതാക്കളും പൊതുജനസമൂഹവും ഒരുപോലെ വഞ്ചിതരാക്കപ്പെട്ടിരിക്കുന്നു. നമ്മുടെ ഏക സുരക്ഷിതതത്വം ഏതുമാത്രം? എഫെ. 6:10-18 വായിക്കുക.`