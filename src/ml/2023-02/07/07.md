---
title:  കൂടുതല്‍ ചിന്തയ്ക്ക്
date:   12/05/2023
---

തിരുവെഴുത്തിലെ കേന്ദ്ര ആശയമാണു ദൈവത്തെ നമസ്കരിക്കുക എന്നത്. മനുഷ്യജീവികള്‍ക്കും ദൈവജനത്തിനും അത് എപ്പോഴും ആനന്ദം തരുന്നതാണ്. ദൈവജനമെന്നു പറയപ്പെട്ടിരുന്നവര്‍ പലപ്പോഴും അന്യദൈവങ്ങളെ ആരാധിക്കുന്നതും അപ്പോഴെല്ലാം പ്രവാചകന്മാര്‍ അവരെ ശാസിക്കുന്നതും അന്യദൈവ ആരാധനാരീതികള്‍ സത്യദൈവ ആരാധനയോടു ജനം കൂട്ടിക്കലര്‍ത്തുന്നതും അപ്പോഴൊക്കെ അവര്‍ ശാസനയ്ക്ക് ഇരയാവുന്നതുമൊക്കെ പഴയനിയമ തിരുവെഴുത്തില്‍ സാധാരണ കാണുന്നതാണ്. സത്യദൈവത്തെ ആരാധിക്കുന്നതും മറ്റു ദേവീദേവസേവയും തമ്മിലുള്ള സംഘട്ടനം ബാഹ്യാകാശ പോരാട്ടത്തിന്‍റെ കേന്ദ്രവും സത്യദൈവ ന്യായപ്രമാണത്തിനു വിരുദ്ധവുമാണ്.

"മനുഷ്യജീവിയുടെ നിലനില്പിന്‍റെ അടിസ്ഥാനമാണു നമസ്കാരം. സൃഷ്ടിതാവിന്‍റെ സന്നിധിയില്‍ ആയിരിക്കുമ്പോള്‍ മനുഷ്യജീവി ചെയ്യേണ്ടതും നമസ്കാരം തന്നേ. ജീവനോടിരിക്കുന്നവര്‍ക്കു മാത്രമേ നമസ്കാരം സാദ്ധ്യമാകയുള്ളൂ. മരിച്ചവര്‍ ദൈവത്തെ നമസ്കരിക്കയില്ല. നമ്മെ സൃഷ്ടിച്ച ദൈവം നമ്മുടെ ജീവനെ അവന് ഏല്പിച്ചുകൊടുത്തുകൊണ്ട് അവനെ നമസ്കരിക്കുന്നതിനും അതില്‍കൂടെ സ്വര്‍ഗ്ഗീയശക്തി പ്രാപിച്ചു മറ്റുള്ളവരുടെ പ്രയോജനത്തിനായി ആ ജീവനെ ഉപയോഗിക്കുന്നതിനുമാണത്. നമ്മുടെ നിലനില്പിന്‍റെ ഉദ്ദേശ്യവും പ്രകൃതവും നമസ്കാരവുമാണ്. നമ്മുടെ സ്വാര്‍ത്ഥതയില്‍നിന്ന് ഒഴിഞ്ഞുമാറിയിരിക്കുന്നതിനു പുറമെനിന്നു പ്രാപിക്കുന്ന മഹത്തായ ശക്തിയാണു നമസ്കാരം. ദൈവത്തെ നമസ്കരിക്കുന്നതു നമ്മുടെ ജീവിതോദ്ദേശ്യം തള്ളിക്കളയുന്നതല്ല. ദൈവത്തെ നമസ്കരിക്കുന്നതു നമ്മുടെ  നിലനില്പിന്‍റെ കാരണം നഷ്ടമാകുന്നതാണ്. ദിശാബോധം നഷ്ടപ്പെട്ടുള്ള ജീവിതമാണത്. അതു മരിക്കുന്നതിനു തുല്യം. ജീവന്‍റെ ഉറവിടത്തില്‍നിന്നു നമ്മെ വിഛേദിച്ചുകളയുന്നതാണത്." ڇഅിഴലഹ ങമിൗലഹ ഞീറൃശഴൗല്വ, ഠവല രഹീശെിഴ ീള രീാശെര രീിളഹശരേ. ഞീഹല ീള വേല ഠവൃലല അിഴലഹچെ ങലമൈഴലെڈ ഡിുൗയഹശവെലറ ങമിൗരെൃശുേ, ു. 42. 

**ചര്‍ച്ചാ ചോദ്യങ്ങള്‍ള്‍**

`പാപത്തില്‍ വീണുപോയ ഒരു ലോകത്തിനു ദൈവത്താല്‍ സൃഷ്ടിക്കപ്പെട്ടു എന്നതുമാത്രം മതിയാകയില്ല. വീണ്ടെടുപ്പിന്‍റെ വാഗ്ദത്തവും ഉണ്ടെന്നുള്ളതു നമുക്ക് എന്തുകൊണ്ട് ആവശ്യമായിരിക്കുന്നു?`

`നിങ്ങളുടെ ജീവിതത്തില്‍ ദൈവശക്തി അനിഷേധ്യമായി പ്രവര്‍ത്തിച്ചു കണ്ട അനുഭവത്തെപ്പറ്റി ചിന്തിക്കുക. അതില്‍കൂടെ നിങ്ങള്‍ ദൈവസ്നേഹം എങ്ങനെ വ്യക്തിപരമായി കണ്ടുകഴിഞ്ഞു? ഇതേ ദൈവമാണു സകല ബാഹ്യാകാശവിദൂരലോകങ്ങളെയൊക്കെ സൃഷ്ടിച്ചതെന്നു ചിന്തിക്കുക. നിങ്ങളുടെ ജീവനെ സംരക്ഷിക്കേണ്ടതിന് ഇതേ ദൈവം നിങ്ങലെ സ്നേഹിക്കുന്നു. ഈ വാസ്തവം നിങ്ങള്‍ക്ക് ആശ്വാസം മാത്രമല്ല, വിനയവും എപ്രകാരം നല്കപ്പെടുന്നു?`

`പരിണാമവാദ സിദ്ധാന്തം സത്യമാണെങ്കില്‍ കോടിക്കണക്കായ വര്‍ഷങ്ങളില്‍കൂടെ കടന്നുപോയ മരണം, ക്രൂരപ്രവൃത്തികള്‍, സര്‍വ്വനാശം, കഷ്ടപ്പാട്, പൂര്‍ണ്ണവിനാശം എന്നിവയെല്ലാം കഴിഞ്ഞ് ഇപ്പോള്‍ നമ്മള്‍ സൃഷ്ടിക്കപ്പെട്ടു. അതേസമയം ബൈബിളിലെ ഉല്പത്തി പുസ്തകത്തില്‍ നമ്മള്‍ സൃഷ്ടിക്കപ്പെട്ടതിനെപ്പറ്റി വേറൊരു ചരിത്രം പറയുന്നു. എന്നിട്ടും അങ്ങനെയുള്ള ഒരു ദൈവത്തെ നമ്മള്‍ ആരാധിക്കുവാന്‍ ആവശ്യപ്പെടുന്നു. ആ ദൈവത്തെ എന്തിന് ആരാധിക്കണം? ആയിരക്കണക്കായ വര്‍ഷങ്ങള്‍ നമ്മെ കപടത്തില്‍ നടത്തിയതിനോ? എന്നിട്ട് ഇപ്പോള്‍ സൃഷ്ടി നടത്തിയതിനോ?`