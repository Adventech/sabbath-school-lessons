---
title:  സൃഷ്ടിതാവ് ക്രൂശിന്മേല്‍
date:   11/05/2023
---

സൃഷ്ടിതാവിനെ നാം എത്രയധികം ഭയഭക്തിയോടെ കാണുന്നുവോ അതിലും അപ്പുറമാണ് നാം ഇതുവരെ കണ്ടതിനും ഇനി കാണാനുള്ളതിനും അപ്പുറമാണ് നമ്മുടെ സൃഷ്ടികര്‍ത്താവു തന്നെ നമ്മുടെ വീണ്ടെടുപ്പുകാരനായത്. നമ്മെ സൃഷ്ടിച്ച അതേ ദൈവം തന്നെയാണു നമ്മെ വീണ്ടെടുത്തിരിക്കുന്നത്. ദൈവം "നാം നമ്മുടെ സ്വരൂപത്തില്‍ നമ്മുടെ സാദൃശ്യപ്രകാരം മനുഷ്യനെ ഉണ്ടാക്കുക... എന്നു കല്പിച്ചു" (ഉല്പത്തി 1:26). "യേശു ഏലീ, ഏലീ, ലമ്മാശബ്ബക്താനീ എന്ന് ഉറക്കെ നിലവിളിച്ചു; എന്‍റെ ദൈവമേ, എന്‍റെ ദൈവമേ, നീ എന്നെ കൈവിട്ടത് എന്ത് എന്നര്‍ത്ഥം" (മത്തായി 27:46). ദൈവത്തെ ഭയപ്പെടേണ്ടതിന്നും അതിനുമപ്പുറം അവനു മഹത്വം കൊടുത്തു നമസ്കരിക്കേണ്ടതിനും ഉള്ള ആവശ്യകതയെന്തെന്നു ചിന്തിക്കുക.

ഇതുപോലൊരു അത്ഭുതസത്യത്തോടു പാപത്തില്‍ വീണുപോയ മനുഷ്യജീവികളായ നാം എങ്ങനെ പ്രതികരിക്കും? ഇതിനു നാം എങ്ങനെ പ്രത്യുത്തരം പറയും? അതിനുള്ള ഉത്തരം ഒന്നാം ദൂതന്‍ നമ്മോടു പറയുന്നുണ്ട്. "ദൈവത്തെ ഭയപ്പെട്ട് അവന് മഹത്വം കൊടുപ്പിന്‍; അവന്‍റെ ന്യായവിധിയുടെ നാഴിക വന്നിരിക്കുന്നു; ആകാശവും ഭൂമിയും സമുദ്രവും നീരുവുകളും ഉണ്ടാക്കിയവനെ നമസ്കരിപ്പിന്‍" (വെളി. 14:7). യോഹ. 19:16-30 വായിക്കുക. ക്രൂശിന്മേല്‍ യേശുവിനെ യോഹന്നാന്‍ എപ്രകാരം വിവരിക്കുന്നു? ഇതു വായിക്കുമ്പോള്‍ത്തന്നേ യേശു സൃഷ്ടിതാവ് എന്നുള്ള തിരുവചനവാക്യങ്ങളും ധ്യാനിക്കുക. "സ്വര്‍ഗ്ഗത്തിലുള്ളതും ഭൂമിയിലുള്ളതും ദൃശ്യമായതും അദൃശ്യമായതും സിംഹാസനങ്ങള്‍ ആകട്ടെ കര്‍ത്തൃത്വങ്ങള്‍ ആകട്ടെ വാഴ്ചകള്‍ ആകട്ടെ അധികാരങ്ങള്‍ ആകട്ടെ സകലവും അവന്‍ മുഖാന്തരം സൃഷ്ടിക്കപ്പെട്ടു; അവന്‍ മുഖാന്തരവും അവന്നായിട്ടും സകലവും സൃഷ്ടിക്കപ്പെട്ടിരിക്കുന്നു" (കൊലൊ. 1:16). ദൈവസ്നേഹത്തിന്‍റെ ഈ അതിശയ പ്രകടനത്തോടു നമ്മുടെ പ്രത്യുത്തരം എന്താണ്?

ഒന്നാം ദൂതന്‍റെ ദൂത് എല്ലാടവും വ്യാപകമായതു ക്രൂശിനുശേഷമാണ്. "ആകാശവും ഭൂമിയും സമുദ്രവും അവയിലുള്ളതൊക്കെയും" ഉണ്ടാക്കിയ ദൈവം "ദൈവത്തോടുള്ള സമത്വം മുറുകെ പിടിച്ചുകൊള്ളേണം എന്നു വിചാരിക്കാതെ ദാസരൂപം എടുത്തു മനുഷ്യസാദൃശ്യത്തിലായി തന്നെത്താന്‍ ഒഴിച്ചു വേഷത്തില്‍ മനുഷ്യനായി വിളങ്ങി തന്നെത്താന്‍ താഴ്ത്തി മരണത്തോളം ക്രൂശിലെ മരണത്തോളം തന്നേ, അനുസരണയുള്ളവനായിത്തീര്‍ന്നു" (ഫിലി. 2:6-8).  യേശു മനുഷ്യവേഷമെടുത്തു ഭൂമിയില്‍ വരുന്നതിനുമുമ്പ് അവനെ കണ്ടിട്ടുള്ളവര്‍ക്ക് ഇപ്പോഴത്തെ രൂപം എന്തുമാത്രം അതിശയിപ്പിക്കുന്ന ദൃശ്യം. സകല സ്വര്‍ഗ്ഗീയ വാസികളും അവനെ നമസ്കരിക്കുന്നതില്‍ അതിശയിപ്പാനില്ല. അവന്‍റെ രക്തത്താല്‍ വീണ്ടെടുക്കപ്പെട്ട നമുക്കും നമ്മുടെ സൃഷ്ടിതാവും വീണ്ടെടുപ്പുകാരനുമായവനോട് അവനെ നമസ്കരിക്കയല്ലാതെ എന്താണു ചെയ്യാനുള്ളത്?

`യേശു ക്രൂശില്‍ വെച്ച് നമുക്കുവേണ്ടി ചെയ്തതിനോടു വീഴ്ച ഭവിച്ച മനുഷ്യജീവികളായ നമുക്കും എന്തോ കൂട്ടിച്ചേര്‍ക്കുന്നതിനുണ്ടെന്നുള്ള വചനവിരുദ്ധ ആശയം ക്രൂശിന്‍റെ വെളിച്ചത്തില്‍ നമ്മോടു പറയുന്നതെന്താണ്? നമുക്കുവേണ്ടി നമ്മുടെ സൃഷ്ടിതാവു ചെയ്തുകഴിഞ്ഞതിനോടു നമുക്ക് എന്താണു കൂട്ടിച്ചേര്‍ക്കുന്നതിനുള്ളത്?`