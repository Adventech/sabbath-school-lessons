---
title:  സൃഷ്ടിതാവിനെ നമസ്കരിക്കുക
date:   08/05/2023
---

`വെളി. 14:7 വായിക്കുക. ഒന്നാം ദൂതന്‍റെ ദൂത് എന്തു പറഞ്ഞ് അവസാനിപ്പിക്കുന്നു. ന്യായവിധി നാഴിക ദൂതു കൊടുക്കുന്ന അന്തിമ അഭ്യര്‍ത്ഥന എന്താണ്? യെശ. 40:26; യോഹ. 1:1-3; റോമര്‍ 1:20.`

സൃഷ്ടികര്‍ത്താവിനെ നമസ്കരിക്കുക എന്ന അത്യുച്ച വിളിയോടെ വെളി. 14:7 അവസാനിക്കുന്നു. ഇന്ന് ഈ വിളി അതിപ്രധാനമാണ്. തിരുവചനപരമായും ക്രിസ്തീയപരമായും ഉള്ള എല്ലാറ്റിന്‍റെയും ഹൃദയാന്തര്‍ഭാഗത്ത് ആഞ്ഞടിക്കുന്ന പഠിപ്പിക്കലായി ശാസ്ത്രീയലോകവും ക്രിസ്തീയ സമൂഹങ്ങളും പരിണാമവാദ സിദ്ധാന്തത്തെ ഉള്‍ക്കൊണ്ടിരിക്കുന്ന ഇക്കാലത്ത് ഇത് ഏറ്റവും പ്രധാനപ്പെട്ടതു തന്നേ. പരിണാമവാദം ശരിയാണെങ്കില്‍ നമ്മുടെ വിശ്വാസം കളവാണ്. പ്രശ്നങ്ങള്‍ എത്ര സുദൃഢമാണെങ്കിലും എല്ലാം ഫലശൂന്യം.

വെളിപ്പാടിലെ അന്ത്യ അഭ്യര്‍ത്ഥന ബൈബിളിലെ ആദ്യപുസ്തകമായ ഉല്പത്തിയില്‍ വേരൂന്നിയിരിക്കുന്നു. സൃഷ്ടിപ്പിന്‍റെ പ്രാധാന്യം നമ്മള്‍ ഗ്രഹിക്കുന്നില്ലായെങ്കില്‍ ഇന്നു നടന്നുകൊണ്ടിരിക്കുന്ന ബാഹ്യാകാശ യുദ്ധത്തിന്‍റെ തര്‍ക്കസംഗതികള്‍ നാം നന്നായി ഉള്‍ക്കൊള്ളുകയില്ല. "ആദിയില്‍ ദൈവം ആകാശവും ഭൂമിയും സൃഷ്ടിച്ചു" (ഉല്പത്തി 1:1). തിരുവെഴുത്തിന്‍റെയെല്ലാം അടിസ്ഥാനം ഈ വാക്യമാണ്. "ആദിയില്‍ ദൈവം സൃഷ്ടിച്ചു." സൃഷ്ടിച്ചു എന്നതിനുള്ള എബ്രായ വാക്ക് ڇയമൃമڈ എന്നാണ്. പ്രവൃത്തി ചെയ്യുന്ന ദൈവത്തെക്കുറിച്ചു പറവാന്‍ മാത്രം ഉപയോഗിക്കുന്ന ഒരു ക്രിയാപദം. ദൈവികശക്തി എത്ര അതിരില്ലാത്തതെന്ന് അറിയേണ്ടതിനുള്ള ചെറിയൊരു ആശയം ലഭ്യമാകേണ്ടതിന് സൃഷ്ടിയില്‍പ്പെട്ട ഒരു വസ്തുവായ സൂര്യനെ ശ്രദ്ധിക്കുക. കാലാരംഭം തുടങ്ങി മനുഷ്യവംശം എണ്ണ, വാതകഇന്ധനം, കല്ക്കരി, അഗ്നി തുടങ്ങിയവയില്‍നിന്നെല്ലാം കൂടെ ഇന്നെയോളം ഉല്പാദിപ്പിച്ചിരിക്കുന്ന ഊര്‍ജ്ജമെല്ലാം ഒന്നിച്ചുകൂട്ടിയാല്‍ ഉള്ളതിനെക്കാളും അധികം ഊര്‍ജ്ജം ഒരു സെക്കന്‍റില്‍ സൂര്യന്‍ ഉദ്പാദിപ്പിക്കുന്നു.

സൂര്യന്‍റെ വ്യാസരേഖ ഏകദേശം 865000 മൈല്‍ നീളമാണ്. ഭൂമിയുടെ വലിപ്പമുള്ള പത്തുലക്ഷം ഗ്രഹങ്ങളെ അതിനുള്ളില്‍ ഉള്‍ക്കൊള്ളാനാകും. ആകാശഗംഗയെന്ന് ഇന്ത്യക്കാര്‍ നാമകരണം ചെയ്തിരിക്കുന്ന നമ്മുടെ താരാപഥത്തില്‍ (ക്ഷീരപഥം അല്ലെങ്കില്‍ ങശഹസ്യ ംമ്യ) മാത്രം നൂറുലക്ഷം കോടി സൂര്യന്മാര്‍ ഉണ്ടെന്നു കണക്കാക്കിയിരിക്കുന്നു. നമ്മുടെ സൂര്യന്‍ ഉല്പാദിപ്പിക്കുന്നതിലും പത്തു മില്യന്‍ മടങ്ങു ശക്തി പിസ്റ്റള്‍ സ്റ്റാര്‍ എന്ന നക്ഷത്രം ഉല്പാദിപ്പിക്കുന്നു. നമ്മുടെ സൂര്യനെപ്പോലെയുള്ള ഒരു മില്യന്‍ നക്ഷത്രങ്ങള്‍ പിസ്റ്റള്‍ സ്റ്റാര്‍ എന്ന നക്ഷത്രത്തില്‍ അടങ്ങുന്നതിനാകും. സൃഷ്ടിക്കുചുറ്റും നമ്മുടെ മനസ്സ് എങ്ങനെയാണ് വ്യാപരിക്കുന്നത്?

അത്ഭുതാദരവോടുകൂടിയ ഭയം ജനിപ്പിക്കുന്ന അനന്തശക്തനായ സൃഷ്ടിതാവ് തന്‍റെ സൃഷ്ടിപ്പിന്‍ ശക്തി ആകാശവും ഭൂമിയുമെല്ലാം ഉളവാക്കിയതു മാത്രമല്ല, തന്‍റെ ജനത്തിനുവേണ്ടി നൂറ്റാണ്ടുകളായി പ്രവര്‍ത്തിച്ചുകൊണ്ടുമിരിക്കുന്നു. ഭൂമിയെയും ഉളവാക്കിയ ദൈവം, ഭൂമിയില്‍ എപ്പോഴും ഉണ്ടായിരിക്കുന്ന ദൈവം തന്‍റെ ജനത്തെ ഒരിക്കലും കൈവിടില്ല.

`സൃഷ്ടിയുമായി താരതമ്യം ചെയ്യുമ്പോള്‍ നാം എത്ര ചെറിയ അണു സമമാണെങ്കിലും ക്രിസ്തു നമുക്കുവേണ്ടി മരിച്ചു. സര്‍വ്വസൃഷ്ടിയുടെയും അത്യത്ഭുത വലിപ്പം കാണുമ്പോള്‍ ദൈവസ്നേഹം നമ്മുടെ മുമ്പില്‍ അത്യധികം പ്രതിധ്വനിക്കുന്നത് എപ്രകാരം?`