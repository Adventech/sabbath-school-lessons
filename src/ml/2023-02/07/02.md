---
title:  കഷ്ടതയില്‍ കൂട്ടാളി
date:   07/05/2023
---

ദയാ ദാഷിണ്യമില്ലാത്ത റോമന്‍ സാമ്രാജ്യ ചക്രവര്‍ത്തി ഡൊമിഷ്യന്‍ നാടുവാഴും കാലം അവസാനമായി ജീവനോടിരുന്ന യോഹന്നാന്‍ പത്മൊസ് ദ്വീപിലേക്കു നാടു കടത്തപ്പെട്ടു. തന്‍റെ സ്വര്‍ഗ്ഗാരോഹണശേഷം യേശു അവനെ അവിടെ സന്ദര്‍ശിച്ചു.

വെളി. 1:9; മത്തായി 13:21; അപ്പൊ. 14:22; യോഹ. 16:33 വായിക്കുക.

`ഈ ലോകത്തില്‍ യേശുവിനെ പിന്തുടരുന്നതിന് ആഗ്രഹിക്കുന്നവര്‍ക്കെല്ലാം എന്തു സന്ദേശം ഇവ തരുന്നുണ്ട്?`

യേശുവിനെ പിന്തുടര്‍ന്നവന്‍ എന്ന നിലയില്‍ തന്‍റെ ഭവനം, സ്നേഹിതര്‍, ക്രിസ്തീയ സഭാകൂട്ടായ്മ എന്നിവയില്‍ നിന്നെല്ലാം അകന്നുപോയ യോഹന്നാന്‍ അനേകതര കഷ്ടപ്പാടുകളും പീഡനങ്ങളും നേരിട്ടുകൊണ്ടിരുന്നു. അവന്‍റെ സേവനം അവസാനിച്ചിട്ടില്ല. അവന്‍റെ സാക്ഷ്യം പൂര്‍ണ്ണമായിട്ടില്ല. തിളങ്ങുന്ന വെണ്മയോടെയുള്ള ഒരു സ്വര്‍ഗ്ഗീയസന്ദര്‍ശകന്‍ ദൈവിക സിംഹാസനമുറിയില്‍ നിന്ന് ഒരു ദൂതുമായി ആ ഏകാന്ത ദ്വീപില്‍ അവന്‍റെയടുക്കല്‍ വന്നു. സഹസ്രാബ്ദങ്ങളും നൂറ്റാണ്ടുകളുമെല്ലാം കടന്നു സമയത്തിന്‍റെ ഇടനാഴിയിലൂടെ മാറ്റൊലിക്കൊണ്ട് കാലാന്ത്യത്തില്‍ എത്തിച്ചേരേണ്ടതിന്നു യേശുവില്‍നിന്നുള്ള പ്രത്യാശയുടെ ഒരു ദൂതായിരുന്നു അത്. ഓരോ തലമുറയ്ക്കും വേണ്ടതായ പ്രത്യാശയുടെ ദൂതാണെങ്കിലും പ്രത്യേകിച്ച് കാലാന്ത്യത്തില്‍ കര്‍ത്താവിന്‍റെ വീണ്ടും വരവിനു തന്‍റെ ജനം ഒരുങ്ങേണ്ടതിന്‍റെ പ്രത്യാശാ നിര്‍ഭര ദൂതാണത്. അതു ഗൗരവമേറിയ ദൂതും മുന്നറിയിപ്പും ആണെങ്കിലും കാലാന്ത്യത്തില്‍ വരുന്ന സകലവിധ പ്രതിസന്ധികളെയും നേരിടുന്നതിനുള്ള പ്രോത്സാഹനവും അടങ്ങിയതാണ്. ഇപ്പോള്‍ നിങ്ങള്‍ പ്രതികൂലതകള്‍ അഭിമുഖീകരിക്കുന്നുണ്ടെങ്കില്‍ അതു നേരിടുന്നതിന്‍റെ പ്രോത്സാഹനവും ഉള്‍ക്കൊള്ളുന്നു. 

വെളിപ്പാടിലെ പ്രവചന ദര്‍ശനവുമായി സ്വര്‍ഗ്ഗീയ ദൂതന്‍ കടന്നുവന്ന ഗുഹാമുഖത്തു നിങ്ങള്‍ കടക്കുകയാണെങ്കില്‍ വെളിപ്പാട് പുസ്തകത്തിന്‍റെ സാരാംശം രേഖപ്പെടുത്തിയ ഒരു ഫലകം അവിടെ കാണപ്പെടും. "ദൈവത്തെ ഭയപ്പെട്ട് അവനു മഹത്വം കൊടുപ്പിന്‍; അവന്‍റെ ന്യായവിധിയുടെ നാഴിക വന്നിരിക്കുന്നു; ആകാശവും ഭൂമിയും സമുദ്രവും നീരുറവുകളും ഉണ്ടാക്കിയവനെ നമസ്കരിപ്പിന്‍" (വെളി. 14:7). വെളിപ്പാടിന്‍റെ കേന്ദ്രസ്ഥാനം നമസ്കാരമാണ്. നമസ്കാര പ്രകൃതമുള്ള ജീവികളായി നാം എല്ലാം സൃഷ്ടിക്കപ്പെട്ടിരിക്കുന്നു. ആരെയോ, എന്തിനെയെങ്കിലുമോ നാം എല്ലാവരും നമസ്കരിക്കുന്നു. സൃഷ്ടികര്‍ത്താവിനെ നമസ്കരിക്കുക എന്ന യഥാര്‍ത്ഥ നമസ്കാരം ജീവിത ഉദ്ദേശ്യം മനസ്സിലാക്കുവാന്‍ നമ്മെ സഹായിക്കുന്നു. ജീവിക്കുന്നതിനുള്ള ഒരു കാരണം അതു തരുന്നുണ്ട്. എന്തിനെങ്കിലും വേണ്ടി മരിക്കയോ ജീവിക്കുകയോ ചെയ്യുന്നതും ആവശ്യമായാല്‍ പീഡനങ്ങള്‍ സഹിക്കുന്നതും അതില്‍ ഉണ്ട്. "നാം അനേകം കഷ്ടങ്ങളില്‍ കൂടി ദൈവരാജ്യത്തില്‍ കടക്കേണ്ടതാണെന്നും" അന്തിമപ്രതിസന്ധി ഘട്ടം വരുമ്പോള്‍ വ്യക്തമാക്കപ്പെടും (അപ്പൊ. 14:22).

`യോഹന്നാനെപ്പോലെ വിശ്വസ്തരായ ദൈവമക്കള്‍ കഷ്ടതകള്‍ നേരിട്ടെങ്കില്‍ നമുക്കു പ്രതികൂലതകള്‍ വരാനിടയില്ലായെന്ന് എന്തുകൊണ്ടു നാം ചിന്തിക്കുന്നു? (1 പത്രൊസ് 4:12-15 കാണുക).`