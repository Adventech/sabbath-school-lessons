---
title:  സുവിശേഷം, ന്യായവിധി, സൃഷ്ടിപ്പ്
date:   10/05/2023
---

ഒന്നാം ദൂതന്‍റെ ദൂത് നോക്കുക. നിത്യസുവിശേഷം ന്യായവിധിയുടെ നാഴിക. സൃഷ്ടിച്ചവനെ നമസ്കരിക്കുക. ആ ആശയങ്ങളൊക്കെ എത്രമാത്രം ഗാഢമായി ബന്ധപ്പെട്ടിരിക്കുന്നു എന്നു നോക്കുക. നമ്മുടെ സൃഷ്ടിതാവിന്‍ മുമ്പാകെ ന്യായവിധിയില്‍ നാം നില്ക്കുമ്പോള്‍ നമുക്ക് അല്പമെങ്കിലും പ്രത്യാശയ്ക്കു വക നല്കുന്നത് സുവിശേഷം മാത്രം. "അതുകൊണ്ട് ഇപ്പോള്‍ ക്രിസ്തുയേശുവിലുള്ളവര്‍ക്ക് ഒരു ശിക്ഷാവിധിയും ഇല്ല. ജീവന്‍റെ ആത്മാവിന്‍റെ പ്രമാണം എനിക്കു പാപത്തിന്‍റെയും മരണത്തിന്‍റെയും പ്രമാണത്തില്‍നിന്ന് ക്രിസ്തുയേശുവില്‍ സ്വാതന്ത്ര്യം വരുത്തിയിരിക്കുന്നു" (റോമര്‍ 8:1). ഇപ്പോള്‍ ശിക്ഷാവിധി ഇല്ല. അങ്ങനെ എങ്കില്‍ ന്യായവിധി രംഗത്തിലും ശിക്ഷാവിധി ഉണ്ടാകയില്ല.

ഇന്ന് ഘോഷിക്കപ്പെടുന്ന കാലാന്ത്യസത്യത്തിന്‍റെ കേന്ദ്രഭാഗം സൃഷ്ടികര്‍ത്താവു ദൈവം തന്നെ ആണെന്നതാണ്. പ്രത്യേകിച്ച് ഇന്ന് ക്രിസ്തീയ മേലങ്കിയണിഞ്ഞു പരിണാമവാദസിദ്ധാന്തം രംഗപ്രവേശം നടത്തിയിരിക്കയാല്‍ ക്രിസ്തീയ വിശ്വാസത്തിന്‍റെ അടിത്തറ തന്നെയും അതു നശിപ്പിക്കുന്നതിനു ശ്രമിക്കുന്നു.

പരിണാമവാദത്തിന്‍റെ നശീകരണ വ്യവസ്ഥ നിലനില്ക്കുമ്പോള്‍ത്തന്നേ ദൈവം തന്‍റേതായി ഒരു സഭാവിഭാഗത്തെ എഴുന്നേല്പിച്ചുകൊണ്ട് അവര്‍ക്കു കൊടുത്തിരിക്കുന്ന സാക്ഷ്യവചനം പോലും പരിണാമ സിദ്ധാന്തത്തിന് എതിരാക്കിയിരിക്കുന്നു. ദൈവത്തിന്‍റെ അടിസ്ഥാനസത്യങ്ങളായ സൃഷ്ടികര്‍ത്താവ് എന്നതും വീണ്ടെടുപ്പുകാരന്‍ എന്നതും അവരില്‍കൂടെ ഘോഷിക്കുന്നു.

`എഫെ. 3:9; കൊലൊ. 1:17; വെളി. 4:11; റോമര്‍ 5:17-19 എന്നീ വാക്യങ്ങള്‍ വായിക്കുക. യേശുവിനെ സൃഷ്ടിതാവായും വീണ്ടെടുപ്പുകാരനായും ഈ വാക്യങ്ങള്‍ എന്തു പഠിപ്പിക്കുന്നു?`

യേശുവിനെ സൃഷ്ടിതാവായും വീണ്ടെടുപ്പുകാരനായും എത്രമാത്രം ഗാഢമായി ബന്ധിപ്പിച്ചിരിക്കുന്നു എന്നു നോക്കുക. പരിണാമവാദ പ്രകാരം സൃഷ്ടികര്‍ത്താവെന്ന കര്‍ത്തവ്യത്തില്‍ യേശുവിനു മങ്ങലേല്പിച്ചപ്പോള്‍ത്തന്നെ വീണ്ടെടുപ്പുകാരനെന്ന അവന്‍റെ പങ്കും ചോദ്യം ചെയ്തുകഴിഞ്ഞു. സൃഷ്ടിയില്‍ക്കൂടെത്തന്നെ ക്രൂരതയും കഷ്ടപ്പാടും പാപവും മരണവുമെല്ലാം ഉണ്ടായി വന്നു എന്നു പരിണാമവാദക്കാര്‍ പഠിപ്പിക്കുന്നെങ്കിലും പാപം, മരണം, കഷ്ടപ്പാട്, ക്രൂരത എന്നിവയില്‍നിന്നെല്ലാം നമ്മെ വീണ്ടടുക്കുന്നതിനു യേശു കടന്നു വന്നു. സൃഷ്ടിപ്പില്‍ കൂടെ മരണവും ഉണ്ടായി വന്നു എന്ന് പരിണാമവാദക്കാര്‍ പഠിപ്പിക്കുന്നത് അപകടമേറിയ കളവാണ്. ആരംഭത്തില്‍ നമ്മെ സൃഷ്ടിക്കുന്നതിനുപയോഗിച്ച ഉപാധികളില്‍നിന്ന് നമ്മെ വീണ്ടെടുക്കുന്നു എന്നു പരിണാമ വാദക്കാര്‍ പഠിപ്പിക്കുന്നത് ഒരു ഭയങ്കര കള്ളമാണ്.

യേശു ക്രൂശില്‍ മരിച്ചു എന്നതിനെയും പരിണാമക്കാര്‍ പരിഹസിക്കുന്നു. എന്തുകൊണ്ട്? റോമര്‍ 5:17-19 വായിക്കുക. ആദാമിന്‍റെ ലംഘനത്താല്‍ പാപം കടന്നുവന്നതും യേശു എന്ന ഏകന്‍റെ മരണത്താല്‍ ജീവന്‍ ലഭ്യമാകുന്നതും ഇവിടെ അഭേദ്യമായി ബന്ധപ്പെടുയിരിക്കുന്നു. ആദാമും യേശുവും തമ്മില്‍ ഗാഢബന്ധമുണ്ട്. പരിണാമ വാദപ്രകാരമാണെങ്കില്‍ പാപരഹിത ആദാം മരണം കൊണ്ടു വരികയില്ല. ആയിരക്കണക്കിനു വര്‍ഷങ്ങളായുള്ള മരണം ആദാമിനെ സൃഷ്ടിക്കുന്നതിനെടുത്ത നീണ്ടകാലഘട്ടം.

ബൈബിള്‍ അടിസ്ഥാനമായിരിക്കുന്ന ക്രൂശ് എന്നതിനെ പരിണാമവാദം ആരംഭ ത്തില്‍ത്തന്നേ തകര്‍ക്കുന്നു. ഈ വലിയ തെറ്റിനെതിരെ സെവന്ത് ഡെ അഡ്വെന്‍റിസ്റ്റുകള്‍ സൃഷ്ടികര്‍ത്താവിനെ നമസ്കരിക്കുന്നതിന് ലോകത്തെ വിളിക്കുന്നു.