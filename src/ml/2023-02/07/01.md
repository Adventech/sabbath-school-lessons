---
title:  സൃഷ്ടിതാവിനെ നമസ്കരിക്കുക
date:   06/05/2023
---

### ഈ ആഴ്ചയിലെ പഠനത്തിന്
വെളി. 1:9; യെശ. 40:26; 2 കൊരി. 5:17; കൊലൊ. 1:17; വെളി. 4:11; യോഹ. 19:16-30.

> <p>മനഃപാഠവാക്യം</p>
> "കര്‍ത്താവേ, നീ സര്‍വ്വവും സൃഷ്ടിച്ചവനും എല്ലാം നിന്‍റെ ഇഷ്ടം ഹേതുവാല്‍ ഉണ്ടായതും സൃഷ്ടിക്കപ്പെട്ടതും ആകയാല്‍ മഹത്വവും ബഹുമാനവും ശക്തിയും കൈക്കൊള്‍വാന്‍ യോഗ്യന്‍" (വെളി. 4:11).

നമ്മള്‍ അനുഭവിച്ചുകൊണ്ടിരിക്കുന്നതും അറിയുന്നതുമായ കാര്യങ്ങള്‍ എളുപ്പമായി തോന്നാറുണ്ട്. കൊച്ചുകുട്ടികള്‍ക്ക് അവരുടെ ചുരുങ്ങിയ കാല അറിവനുസരിച്ചു മാതാപിതാക്കളെ പൂര്‍ണ്ണമായി വിശ്വസിക്കുന്നതിന് എന്ത് എളുപ്പമാണ്. അതുപോലെ നമുക്കും സൂര്യന്‍, ആകാശം, അന്തരീക്ഷവായു അല്ലെങ്കില്‍ നാം ചവിട്ടി നടക്കുന്ന ഭൂമി എന്നിവയെ ഒക്കെ അവ അങ്ങനെ തന്നെ ഉണ്ടെന്നു സമ്മതിക്കാനും എളുപ്പം തന്നെ. 

നമ്മുടെ നിലനില്പ് എത്ര കാലത്തേക്കെന്നു നിങ്ങള്‍ അല്പസമയം എടുത്തു ചിന്തിച്ചിട്ടുണ്ടോ? അതുകൊണ്ടാണ് നാം ഇങ്ങനെയൊരു കീര്‍ത്തികേട്ട തത്വശാസ്ത്രചോദ്യം ചിന്താവിഷയമാക്കേണ്ടതിന് സമയമെടുക്കുന്നത്? "ശൂന്യമായിരിക്കുന്നതിനു പകരം അല്പമായിട്ടുള്ളത് എന്തുകൊണ്ട്?"

പ്രാരംഭമായി നമുക്ക് ഇങ്ങനെ ചോദിക്കാം - സകലവിധ മഹത്വവും വൈഭവവും അത്ഭുതകാര്യങ്ങളും കൊണ്ടു നമ്മുടെ അഖിലാണ്ഡം നിലനില്ക്കുന്നത് എന്തുകൊണ്ട്? നാം ജീവിക്കുന്ന നമ്മുടെ അഖിലാണ്ഡവും നമ്മളും ഇവിടെ ഇല്ലാതെയിരുന്നെങ്കില്‍ എന്തായിരിക്കുമായിരുന്നു? ഏറ്റവും പുതിയ ശാസ്ത്രീയ തത്വപ്രകാരം ഒരു കാലത്തു നമ്മുടെ അഖിലാണ്ഡം ഉണ്ടായിരുന്നില്ല എന്നു പറയപ്പെടുന്നു. (ഈ തത്വങ്ങളെല്ലാം മാറിപ്പോകാനും സാദ്ധ്യതയുണ്ട്) മറ്റൊരു വിധത്തില്‍ പറഞ്ഞാല്‍  നമ്മുടേതു നിശ്ചയമില്ലായ്മയുടെ ഒരു ആസ്തിക്യമാണ്. നാം ഇവിടെ ആയിരിക്കുന്നതുതന്നെ ഒരു അത്ഭുതമാണ്. വൈവിധ്യങ്ങള്‍ നിറഞ്ഞ ഐതിഹ്യങ്ങള്‍ക്കനുസരിച്ച് അഖിലാണ്ഡം ശൂന്യതയില്‍ നിന്ന് ഉണ്ടായി എന്നോ, ചില ഗണിതശാസ്ത്ര സമവാക്യ പ്രകാരം ഒന്നുമില്ലായ്മയില്‍നിന്ന് ഉത്ഭവിച്ചു എന്നോ ഒക്കെ പറയപ്പെടുന്നുണ്ട്. സകല അഖിലാണ്ഡങ്ങളെയും അവയിലുള്ള സര്‍വ്വത്തെയും ദൈവം സൃഷ്ടിച്ചു എന്നതുകൊണ്ട് അവ നിലനില്ക്കുന്നു.

_ഈ ആഴ്ചയിലെ പാഠം പഠിച്ച് മേയ് 13 ശബ്ബത്തിനുവേണ്ടി നമുക്ക് ഒരുങ്ങാം..._