---
title:  സമീപസ്ഥനായ ദൈവം
date:   09/05/2023
---

സൂര്യചന്ദ്രനക്ഷത്രാദികളെയെല്ലാം നിലവില്‍ വരുത്തി അനന്തകോടി ഗ്രഹങ്ങളെ സൃഷ്ടിച്ചു അവയിലെല്ലാം ജീവജാലങ്ങള്‍കൊണ്ട് നിറച്ചു നടത്തുന്ന ദൈവം നമ്മില്‍ ഓരോരുത്തരിലും പ്രത്യേകം തല്പരനുമാണ്. തന്‍റെ ജനത്തെ മിസ്രയീമ്യ അടിമത്വത്തില്‍നിന്നു വിടുവിച്ചവനും മരുഭൂപ്രയാണത്തില്‍ അവരെ കാത്ത് ആകാശത്തുനിന്ന് മന്നാ വര്‍ഷിച്ചുകൊടുത്തു വഴി നടത്തി യെരീഹോ മതിലുകളെ തകര്‍ത്തു ശത്രുക്കളെ കീഴടക്കി പാലിച്ചവനും എല്ലാം ആണ് സര്‍വ്വശക്തദൈവം. അനന്തവിദൂരഗോളങ്ങളെയെല്ലാം തന്‍റെ അനന്തശക്തികൊണ്ട് സൃഷ്ടിച്ചു നാം വസിക്കുന്ന ഭൂമിയെയും ആകാശത്തെയും സ്ഥാപിച്ച അത്ഭുത ദൈവം നമ്മുടെ ആത്മാക്കളോടു പോരാടുന്ന ദുഷ്ടശക്തികളെയെല്ലാം കീഴടക്കി.

`2 കൊരി. 5:17; സങ്കീ. 139:15-18; അപ്പൊ. 17:27; കൊലൊ. 1:17 എന്നീ വാക്യങ്ങള്‍ വായിക്കുക. ദൈവത്തിനു നമ്മോടുള്ള സാമീപ്യത്തെപ്പറ്റി ഈ വാക്യങ്ങള്‍ എന്തു പഠിപ്പിക്കുന്നു?`

ദൈവശാസ്ത്രജ്ഞന്മാര്‍ ദൈവത്തിന്‍റെ അതീന്ദ്രിയജ്ഞാനസിദ്ധാന്തത്തെക്കുറിച്ചു സംസാരിക്കാറുണ്ട്. ദൈവത്തിന്‍റെ സര്‍വ്വവിധി സൃഷ്ടികളുടെയും പരമോന്നതിയില്‍ ദൈവം വസിക്കുന്നു എന്നുള്ള സിദ്ധാന്തമാണിത്. അതേ സമയം അവര്‍ ദൈവം സര്‍വ്വവ്യാപിയാണെന്നും പറയുന്നു. ദൈവം നമ്മുടെ ലോകത്തില്‍ വസിക്കുന്നു എന്നും ബൈബില്‍ ചരിത്രം പ്രസ്താവിക്കുന്നതുപോലെ ദൈവം അതില്‍ അഭേദ്യമായി ഗൂഢമാംവിധം മറഞ്ഞിരിക്കുന്നുവെന്നും പഠിപ്പിക്കുന്നുണ്ട്. "ഞാന്‍ ഉന്നതനും പരിശുദ്ധനുമായി വസിക്കുന്നു; താഴ്മയുള്ളവരുടെ മനസ്സിനും മനസ്താപമുള്ളവരുടെ ഹൃദയത്തിനും ചൈതന്യം വരുത്തുവാന്‍ മനസ്താപവും മനോവിനയവുമുള്ളവരോടുകൂടെയും വസിക്കുന്നു" (യെശ. 57:15). തന്‍റെ വിശ്വസ്ത പിന്‍ഗാമികളെക്കുറിച്ചു യേശു തന്നേ പറഞ്ഞിരിക്കുന്നത്: "നീ എന്നെ അയച്ചിരിക്കുന്നു എന്നും നീ എന്നെ സ്നേഹിക്കുന്നതുപോലെ അവരെയും സ്നേഹിക്കുന്നു എന്നും ലോകം അറിവാന്‍, നാം ഒന്നായിരിക്കുന്നതുപോലെ അവരെയും ഒന്നാകേണ്ടതിനു ഞാന്‍ അവരിലും നീ എന്നിലുമായി അവര്‍ ഐക്യത്തില്‍ തികഞ്ഞവരായിരിക്കേണ്ടതിനുതന്നേ" (യോഹ. 17:23). ഇതിനെക്കാളും വലിയ സുദൃഢ ആന്തരിക അടുപ്പം വേറെയില്ല. നമ്മുടെ മഹാദൈവത്തിന്‍റെ അതിശ്രേഷ്ഠശക്തിയെന്നത് ആ ദൈവത്തിന്‍റെ മാഹാത്മ്യം സകല ബാഹ്യാകാശ വിദൂരതയും കടന്നു നമ്മില്‍ ഓരോരുത്തരുടെ ജീവിതത്തിലും എത്തിച്ചേരുന്നു. അവന്‍ തന്‍റെ സ്വരൂപത്തിലും സാദൃശ്യത്തിലും നമ്മെ രൂപാന്തരപ്പെടുത്തി പുനര്‍സൃഷ്ടിച്ചു പുതുതാക്കുമെന്നു വാഗ്ദത്തം ചെയ്തിരിക്കുന്നു. അതിന്‍റെ അര്‍ത്ഥം എന്തെന്നു ചിന്തിക്കുക. കോടാനുകോടി നക്ഷത്ര മണ്ഡലങ്ങളെ സൃഷ്ടിച്ചു നടത്തുന്ന അതേ ദൈവം, "അവനിലല്ലോ നാം ജീവിക്കയും ചരിക്കയും ഇരിക്കയും ചെയ്യുന്നത്" (അപ്പൊ. 17:28) എന്നവന്‍ നമ്മില്‍ പ്രവര്‍ത്തിക്കുകയും നമുക്കു പുതുഹൃദയം ഏകുകയും നമ്മുടെ പാപം പോക്കി നമ്മെ ശുദ്ധീകരിക്കയും ക്രിസ്തുയേശുവില്‍ നമ്മെ പുതുസൃഷ്ടികളാക്കയും ചെയ്യുന്നു. സര്‍വ്വശക്തിയുടെയും ഉറവിടമായ നമ്മുടെ ദൈവം നമ്മെ സ്നേഹിച്ചു പരിപാലിച്ചുകൊണ്ട് നമ്മെ തന്‍റെ മക്കളാക്കുന്നു എന്നതു എത്ര ശക്തിമത്തും ആശ്വാസദായകവുമായ മനോവ്യാപാരം.

`നമ്മുടെ ദൈവം നമ്മോടൊത്തുണ്ടെന്നതു മനസ്സിലാക്കി പ്രത്യാശയും ആശ്വാസവും പ്രാപിക്കേണ്ടതു പഠിക്കുവാന്‍ നമുക്ക് എപ്രകാരം സാധിക്കും? നമ്മുടെ സര്‍വ്വവിധ ഇരുട്ടുവഴികളും രഹസ്യങ്ങളും ദൈവം കണ്ടുകൊണ്ടിരിക്കുന്നു എന്നതു നിങ്ങളെ ഭയപ്പെടുത്തുന്നുണ്ടോ? ഇങ്ങനെയുള്ള സന്ദര്‍ഭത്തില്‍ സുവിശേഷത്തില്‍ നിന്ന് നിങ്ങള്‍ക്ക് എങ്ങനെ സമാധാനം ലഭ്യമാകും?`