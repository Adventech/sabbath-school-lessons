---
title:  അമര്‍ത്യതയെക്കുറിച്ചുള്ള ആദ്യ നുണ
date:   29/05/2023
---

`വെളി. 16:13,14; 18:2,23 എന്നീ വാക്യങ്ങള്‍ വായിക്കുക. പ്രേതാത്മവാദത്തോട് ഇവയ്ക്ക് എന്തു സാമ്യമാണുള്ളത്?`

"ദുര്‍ഭൂതങ്ങളുടെ പാര്‍പ്പിടം" "ദൂതാത്മാക്കള്‍" "ക്ഷുദ്രം" എന്നിവയെല്ലാം അര്‍ത്ഥമാക്കുന്നത് സാത്താന്യ പ്രവര്‍ത്തനങ്ങളെയാണ്. കാലാന്ത്യത്തില്‍ നാം നേരിടാനിരിക്കുന്ന രണ്ടു വലിയ വഞ്ചനകളെക്കുറിച്ചു നമ്മോടു പറയുന്നതില്‍ ഒന്ന് "ആത്മാവിന്‍റെ അമര്‍ത്യത" എന്നതു തന്നേ. ഠവല ഏൃലമേ ഇീിൃീ്ലേൃ്യെ, ു. 588. 

തീര്‍ച്ചയായും ഇത് ഇന്നും സാധാരണ ആയി കാണുന്നതു തന്നേ, ക്രിസ്തീയലോകത്തില്‍ ആത്മാവിന്‍റെ അമര്‍ത്യത എന്നത് അവരുടെ വിശ്വാസ പ്രമാണത്തോടു തുന്നിച്ചേര്‍ത്തിരിക്കുന്നു. മരണത്തില്‍ വിശ്വാസികളുടെ ആത്മാക്കള്‍ സ്വര്‍ഗ്ഗത്തിലേക്കു പറന്നുപോകുന്നു എന്നും അവിശ്വാസിയുടേതു നരകത്തിലേക്കു താഴുന്നു എന്നും ക്രിസ്ത്യാനികള്‍ വിശ്വസിക്കുന്നു. പ്രശസ്ത സുവിശേഷകനായിരുന്നു ബില്ലി ഗ്രഹാം മരിച്ചശേഷം "ബില്ലി ഗ്രഹാം സ്വര്‍ഗ്ഗത്തില്‍ സുരക്ഷിതമായിരിക്കുന്നു" എന്നും അദ്ദേഹം "യേശുവിന്‍റെ സ്നേഹകരങ്ങളില്‍ ആയിരിക്കുന്നു" എന്നും എത്രയോ തവണ നമ്മള്‍ കേട്ടുകഴിഞ്ഞതാണ്. പ്രസംഗപീഠങ്ങളില്‍നിന്നും ക്ലാസ്സ് മുറികളില്‍നിന്നും പ്രത്യേകിച്ചു ശ്മശാന ശുശ്രൂഷാസമയങ്ങളിലും ഇതു സാധാരണ കേള്‍ക്കാറുള്ളതാണ്.

`ഇനി കാണുന്ന വാക്യങ്ങള്‍ വായിക്കുക (സഭാ പ്ര. 9:5; ഇയ്യോബ് 19:25-27; 1 തെസ്സ. 4:16,17; വെളി. 14:13). മരണാനന്തരജീവനെ സംബന്ധിച്ച് എത്ര വ്യക്തതയേറിയ നിര്‍ദ്ദേശങ്ങളാണു ദൈവം തന്‍റെ ജനത്തിനു കൊടുത്തിരിക്കുന്നത്? നാം നമ്മുടെ പ്രത്യാശ എവിടെ കണ്ടെത്തുന്നു?`

ബാബിലോണ്യ വഞ്ചനകളുടെ തൂണുകളിലൊന്നു മരണത്തെക്കുറിച്ചുള്ള തെറ്റിദ്ധാരണയാണ്. മരിച്ചാലും ആത്മാവു ജീവിച്ചിരിക്കുമെന്ന് അവര്‍ പഠിപ്പിച്ചിരുന്നു. ഇത് ഇന്നും പ്രേതാത്മവാദസിദ്ധാന്ത സ്വാധീനത്തെ ദോഷകരമായി ബാധിച്ചിരിക്കയാണ്. മരിച്ചുപോയവര്‍ ഏതോ അവസ്ഥകളിലൊക്കെ ജീവിച്ചിരിപ്പുണ്ടെന്നും അവര്‍ക്കു വിവിധ രീതികളില്‍ ജീവിച്ചിരിക്കുന്നവരോടു സംസര്‍ഗ്ഗം സാദ്ധ്യമാണെന്നും വിശ്വസിക്കുന്നുണ്ടെങ്കില്‍ ആയിരക്കണക്കായ സാത്താന്യ വഞ്ചനകളിലും ചതികളിലും നിന്നുള്ള സുരക്ഷിതത്വം നമുക്ക് എങ്ങനെ സാദ്ധ്യമാകും? മരിച്ചുപോയ നിങ്ങളുടെ അമ്മയോ കുഞ്ഞോ അല്ലെങ്കില്‍ നിങ്ങള്‍ക്കു സ്നേഹമുണ്ടായിരുന്ന മറ്റാരോ നിങ്ങളുടെ മുമ്പില്‍ പൊടുന്നനെ പ്രത്യക്ഷപ്പെട്ടു സംസാരിക്കുകയാണെന്നു കണ്ടാല്‍ നിങ്ങളുടെ ഇന്ദ്രിയങ്ങളെ ചതിയില്‍പ്പെടുത്താന്‍ എന്തെളുപ്പമാണ്? കഴിഞ്ഞകാലങ്ങളില്‍ ഇതു സംഭവിച്ചിട്ടുണ്ട്; ഇന്ന് അതു സംഭവിക്കുകയും ചെയ്യുന്നു; നാം കാലാന്ത്യത്തോട് അടുക്കുമ്പോള്‍ ഇതൊക്കെ അത്യധികം സംഭവിക്കുകയും ചെയ്യും. ഇതില്‍ നമ്മുടെ സുരക്ഷയെന്നതു ബൈബിള്‍ പഠിപ്പിക്കുന്ന കാര്യങ്ങളില്‍ വേരൂന്നി അതില്‍ വിശ്വാസം അര്‍പ്പിക്കുക മാത്രം. യേശുവിന്‍റെ വീണ്ടും വരവുവരെ മരിച്ചവരെല്ലാം ഉറക്കമായിരിക്കുമെന്നും മരണം ഉറക്കമാണെന്നും ദൈവം പറയുന്നതു നാം വിശ്വസിക്കുകയും അതില്‍ ആഴമായി ആശ്രയിക്കുകയും ചെയ്യുക.

`ഇന്നു നിങ്ങളുടെ സംസ്കാരത്തില്‍ ആധുനിക പ്രേതാത്മവാദം നിലനില്ക്കുന്നതിന്‍റെ ഉദാഹരണങ്ങള്‍ എന്തൊക്കെ? നമ്മുടെ ഏക സുരക്ഷ ആയി തിരുവെഴുത്തില്‍ ഉറച്ചു നില്ക്കുന്നതല്ലാതെ മറ്റൊന്നും തന്നെ ഇല്ലായെന്നത് എന്തുകൊണ്ട്?`