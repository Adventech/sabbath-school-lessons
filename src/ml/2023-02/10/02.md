---
title:  മനുഷ്യനയനങ്ങള്‍ക്കു ശരിയായി കാണപ്പെടുന്ന വഴി
date:   28/05/2023
---

കാലാന്ത്യത്തെപ്പറ്റി യേശു തന്നിരിക്കുന്ന അതിശക്ത മുന്നറിയിപ്പ് "കള്ളക്രിസ്തുക്കളും കള്ള പ്രവാചകന്മാരും എഴുന്നേറ്റു. കഴിയും എങ്കില്‍ വൃതന്മാരെയും തെറ്റിപ്പാനായി അടയാളങ്ങളും അത്ഭുതങ്ങളും കാണിക്കും" (മര്‍ക്കൊസ് 13:22). ആരാണു "വൃതന്മാര്‍" യേശു പിന്നീടു പറഞ്ഞിരിക്കുന്നതു ശ്രദ്ധിക്കുക: "അവന്‍ തന്‍റെ ദൂതന്മാരെ മഹാകാഹളധ്വനിയോടും കൂടെ അയക്കും; അവര്‍ അവന്‍റെ വൃതന്മാരെ ആകാശത്തിന്‍റെ അറുതിമുതല്‍ അറുതിവരെയും നാലു ദിക്കില്‍നിന്നും കൂട്ടിച്ചേര്‍ക്കും" (മത്തായി 24:31). ഇത് അല്പം ഭയപ്പെടുത്തുന്നതാണ് അല്ലേ? കാലാന്ത്യ വഞ്ചനയും ചതിയും ഭീകരതരമായതിനാല്‍ വിശ്വസ്തരായവര്‍ പോലും അതില്‍ വീണു ചതിക്കുഴിയില്‍ അകപ്പെടാന്‍ സാദ്ധ്യത അധികമാണ്.

`വെളി. 12:9 വായിക്കുക. സാത്താനാല്‍ വഞ്ചിക്കപ്പെടുന്നവര്‍ ആരൊക്കെയാണ്. ഈ വാക്കുകള്‍ നാം എങ്ങനെ ഗ്രഹിക്കും?`

എല്ലാ യുഗങ്ങളിലും ഉണ്ടായിരുന്നതുപോലെ കാലാന്ത്യത്തിലും ദൈവത്തിനു തന്‍റേതായ വിശ്വസ്തജനം ഉണ്ടെന്നതില്‍ സംശയമില്ല. ഇവിടെ കൊടുത്തിരിക്കുന്ന വാക്കുകള്‍ പരിശോധിച്ചാല്‍ സാത്താന്‍റെ വഞ്ചന എത്ര ഭൂലോക വ്യാപകമെന്നു മനസ്സിലാക്കാം.

`സദൃശ. 14:12 വായിക്കുക. ഇവിടെ തരുന്ന മുന്നറിയിപ്പ് എത്ര ശക്തമാണ്?`

മനുഷ്യര്‍ക്ക് അവര്‍ തന്നെ തെറ്റും ശരിയും ഗ്രഹിച്ചറിഞ്ഞു നന്മയും തിന്മയും മനസ്സിലാക്കി നല്ല വഴിയില്‍ ജീവിക്കേണ്ടതിന് തങ്ങളുടെ മനസ്സാക്ഷി പ്രകാരം മുന്നോട്ടുപോകണമെന്ന് അവരോടു പറയാറുണ്ട്. നാം എല്ലാവരും പാപികളും തിന്മക്ക് അടിമകളുമാണെന്നു തിരുവചനം പറയുന്നു (യിരെ. 17:9; റോമര്‍ 3:9-18 വായിക്കുക). ആയതിനാല്‍ നമ്മുടെ സ്വന്ത ഹൃദയ നിരൂപണങ്ങളില്‍ ആശ്രയിക്കുന്നത് ഉടനെയോ അല്പം കഴിഞ്ഞോ നാം തെറ്റില്‍ ചെന്ന് അകപ്പെടുമെന്നതിന് ഉറപ്പുതരികയാണ്. തങ്ങളുടെ സ്വന്തനീതി പ്രവൃത്തികളില്‍ ആശ്രയിച്ചു മുന്നോട്ടുപോയ മനുഷ്യര്‍ നിമിത്തം ഭൂലോകത്തില്‍ കടന്നുവന്ന തിന്മകളുടെ കൂട്ടം നമ്മോടു പറയുന്നത് അങ്ങനെയുള്ളവരുടെ പാതകം എത്ര രൂക്ഷമായിരുന്നുവെന്നാണ്. അതിനു കാരണം അവര്‍ക്ക് "ചിലപ്പോള്‍ ഒരു വഴി മനുഷ്യനു ചൊവ്വായിത്തോന്നി" എന്നതുതന്നേ. ആ വഴിയില്‍ അവര്‍ യാത്ര ചെയ്തു.

ഇതിനു പകരം നാം ദൈവവചനത്തില്‍ നമ്മളെ ആമഗ്നരാക്കി അതില്‍ക്കൂടെ പരിശുദ്ധാത്മാവിനു കീഴ്പ്പെട്ടു തെറ്റും ശരിയും തമ്മിലും നന്മയും തിന്മയും തമ്മിലും സത്യവും മിഥ്യയും തമ്മിലും ഉള്ള വ്യത്യാസം ഗ്രഹിച്ചറിയേണ്ടതാണ്. നമ്മുടെ സ്വന്ത ഉപായങ്ങളിലോ മനഃസാക്ഷിയിലോ ആശ്രയം വെച്ചാല്‍ വളരെ തന്ത്രപൂര്‍വ്വം ഒരിക്കല്‍ നാം സാത്താന്‍റെ ഇംഗിതങ്ങള്‍ക്കും ചതിക്കും അടിമപ്പെടും.

`തങ്ങള്‍ വിശ്വസിച്ചിരിക്കുന്നത് സത്യമാണെന്നും അതെല്ലാം ദൈവഹിതമാണെന്നും വിശ്വസിച്ചു തെറ്റു ചെയ്തുകൂട്ടിയവരെക്കുറിച്ചു ചിന്തിക്കുക. ഇപ്രകാരമുള്ള ദോഷ സംഭവങ്ങളില്‍നിന്ന് നമുക്ക് എന്താണു പഠിക്കുന്നതിനു സാദ്ധ്യതയുള്ളത്?`