---
title:  കൂടുതല്‍ ചിന്തയ്ക്ക്
date:   02/06/2023
---

വെളിപ്പാടില്‍ കാണുന്ന "മഹതിയാം ബാബിലോണ്‍" കാലാന്ത്യത്തില്‍ കാണപ്പെടുന്ന ദുരുപദേഷ്ട മതസമൂഹങ്ങളെയെല്ലാം ചേര്‍ത്തു പറയപ്പെടുന്നതായി ഒരര്‍ത്ഥത്തില്‍ മനസ്സിലാക്കാം... ദൈവിക വെളിപ്പെടുത്തല്‍ പ്രകാരം പാപ്പാത്വം, ദുരുപദേഷ്ട പ്രൊട്ടസ്റ്റന്‍റു സഭാവിഭാഗങ്ങള്‍, പ്രേതാത്മ വാദ വിശ്വാസ സമൂഹം എല്ലാം ഉള്‍ക്കൊള്ളുന്ന ത്രിവിധ മതസമൂഹങ്ങളുടെ സങ്കലനം ആണ് "മഹതിയാം ബാബിലോണ്‍". "ബാബിലോണ്‍" എന്ന വാക്കു സൂചിപ്പിക്കുന്നത് ആ പ്രത്യേക സമൂഹങ്ങളെയും അവയുടെ നേതാക്കളെയുമാണ്. അതിലെ ജനസമൂഹത്തെ അല്ല. ജനസമൂഹത്തെയെല്ലാം ഒരുമിച്ചു ചേര്‍ത്തു "പെരുവെള്ളം" എന്നു തിരുവെഴുത്തു വിശദമാക്കുന്നു (വെളി. 17:1,15). ഠവല ടഉഅ ആശയഹല ഇീാാലിമേൃ്യ, ഢീഹ. 7, ുു. 851,852. 

"ആത്മാവിന്‍റെ അമര്‍ത്യതയും ഞായറാഴ്ചയുടെ പവിത്രതയും ഒരുമിച്ചുകൊണ്ടുവന്നു ജനസമൂഹങ്ങളെയെല്ലാം സാത്താന്‍ അവന്‍റെ കൊടിക്കീഴില്‍ വിന്യസിക്കുന്നു. ഇതില്‍ ഒന്നു പ്രേതാത്മവാദ സിദ്ധാന്തങ്ങള്‍ക്കു വഴിയൊരുക്കുമ്പോള്‍ മറ്റേതു റോമിനോട് എല്ലാവരെയും അനുകൂലിപ്പിക്കുന്നു." ഠവല ഏൃലമേ ഇീിൃീ്ലേൃ്യെ, ു. 588. 

മരിച്ചവരുടെ ആത്മാക്കള്‍ ബാബിലോണ്യമതത്തില്‍ പഴയനിയമ കാലഘട്ടം ഒരു സുപ്രധാന പങ്കു വഹിച്ചിരുന്നു. ആത്മാവിന്‍റെ അമര്‍ത്യതയില്‍ ബാബിലോണ്യ മതക്കാര്‍ക്ക് വലിയ വിശ്വാസമായിരുന്നു. മരണത്തില്‍ ആത്മാവ് ആത്മാക്കളുടെ ലോകത്തേക്കു കടന്നു കയറിക്കഴിഞ്ഞു എന്ന് അവര്‍ വിശ്വസിച്ചിരുന്നു. ആത്മാവിന്‍റെ അമര്‍ത്യത എന്നതു തിരുവചന പഠിപ്പിക്കലിനു വിരുദ്ധമാണ്. ആത്മാവിന്‍റെ അമര്‍ത്യതയെന്ന തെറ്റായ ആശയം യെഹൂദ്യവിജ്ഞാനകോശം വ്യക്തമായി തിരിച്ചറിഞ്ഞു വിശദീകരിക്കുന്നു. "ശരീരം നശിച്ചതിനുശേഷവും ആത്മാവ് അവശേഷിക്കുന്നു എന്നുള്ള വിശ്വാസം വിശുദ്ധ തിരുവെഴുത്തില്‍ ഒരിടത്തും പഠിപ്പിക്കുന്നില്ല. യവനന്മാരുമായുള്ള സമ്പര്‍ക്കത്തില്‍ കൂടെയാണ് യെഹൂദര്‍ക്ക് ആത്മാവിന്‍റെ അനശ്വരതയെന്ന ആശയം കിട്ടിയിട്ടുള്ളത്. പ്രത്യേകിച്ചു പ്ളാറ്റോ എന്ന തത്വചിന്തകന്‍റെ പഠിപ്പിക്കലുകളാണ് അതില്‍ പ്രധാനം. ബാബിലോണ്യരുടെയും മിസ്രയീമ്യരുടെയും ആശയ മര്‍മ്മങ്ങള്‍ അടങ്ങിയിട്ടുള്ള ഓര്‍ഫിക്ക്, എലൂസി നിയാന്‍ തുടങ്ങിയ ഗൂഢതത്വപ്രയോഗങ്ങളായിരുന്നു അവയ്ക്കാധാരം. ഗമൗഹശിമിി ഗീവഹലൃ കാാീൃമേഹശ്യേ ീള വേല ടീൗഹڈ (1906). 

**ചര്‍ച്ചയ്ക്കുള്ള ചോദ്യങ്ങള്‍**

`മരിച്ചവരുടെ അവസ്ഥയെക്കുറിച്ചുള്ള അറിവ് അത്യാവശ്യമായിരിക്കുന്നത് എന്തുകൊണ്ട്? അതു നമ്മെ എന്തില്‍നിന്ന് രക്ഷിക്കും? അത് ആശ്വാസകരമായിരിക്കുന്നത് എന്തുകൊണ്ട്?`

`സാത്താന്‍റെ വഞ്ചനകളില്‍ ചിലതു വ്യക്തവും മറ്റു പലതും ഗൂഢമായതുമാണ്. ഇവയിലൊന്നിലും നമ്മള്‍ വീണുപോകാതിരിക്കേണ്ടതിന് ഇവ രണ്ടും എപ്രകാരം ഒഴിവാക്കാം?`

`ദൈവേഷ്ടം പിന്‍പറ്റുന്നു എന്ന ഭാവേന തെറ്റുകള്‍ ചെയ്തു കൂട്ടുന്നതിനെക്കുറിച്ചു ഞായറാഴ്ചയിലെ പാഠഭാഗത്തുള്ളതിന്‍റെ വെളിച്ചത്തില്‍  ചര്‍ച്ച ചെയ്യുക. ഇതു നാം എങ്ങനെ വിശദീകരിക്കും? ഇതിന്‍റെ വിവരണത്തില്‍ ദൈവകല്പനകള്‍ക്കുള്ള പങ്ക് എന്താണ്?`