---
title:  അനുസരണയിന്മേല്‍ കൃപ
date:   01/06/2023
---

കടുഞ്ചുവപ്പും ധൂമ്രവര്‍ണ്ണവും ധരിച്ചു കടുഞ്ചുവപ്പുള്ള മൃഗത്തിന്മേല്‍ സഞ്ചരിക്കുന്ന സ്ത്രീ അവളുടെ പക്കലുള്ള ബാബിലോണ്യ ക്രോധമദ്യം എന്ന തെറ്റായ മതാചാരങ്ങള്‍ ഭൂലോകമെങ്ങുമുള്ളവരെ കുടിപ്പിക്കുന്നു. ബാബിലോണ്യ വീഞ്ഞിനെപ്പറ്റി സംസാരിക്കുന്ന വേളയില്‍ എലന്‍ വൈറ്റ് ഈ പ്രസ്താവന നടത്തുന്നു: "ആ മദ്യം എന്താണ്? കപടവിശ്വാസ പ്രമാണങ്ങളാണവ. നാലാം കല്പനയിലെ ശബ്ബത്തിനു പകരം ആ സ്ത്രീ ലോകത്തിന് ഒരു കപട ശബ്ബത്ത് നല്കിയിരിക്കുന്നു. അതോടൊത്തു മറ്റൊരു കപടത കൂടെ. ആദിയില്‍ സാത്താന്‍ ഏദെനില്‍ ഹവ്വായോടു പറഞ്ഞ നുണക്കഥ. ആത്മാവിന്‍റെ സ്വാഭാവിക അമര്‍ത്യത." "കാഹളം തെളിവായ നാദം പുറപ്പെടുവിക്കട്ടെ." അറ്ലിേ ഞല്ശലം മിറ ടമയയമവേ ഒലൃമഹറ, ഉലരലായലൃ 6, 1892. മിഥ്യാത്വം നിറഞ്ഞ ഈ പഠനം ബഹുകോടികളെ വഞ്ചിച്ചിരിക്കുന്നു. തല്‍ഫലമായി ഇപ്പോഴും നുണയില്‍ വിശ്വസിച്ച് അതില്‍ ലയിച്ചു കിടക്കുന്നവര്‍ക്കു ദൈവം കാലാന്ത്യ അഭ്യര്‍ത്ഥന തന്‍റെ ജനമായവരോട് അറിയിക്കുന്നു.

`വെളി. 18:4,5 വായിക്കുക. വീഴ്ച ഭവിച്ച മതസമൂഹങ്ങളോടുള്ള ദൈവിക അഭ്യര്‍ത്ഥന എന്താണ്? `

നാം കണ്ടുകഴിഞ്ഞതും ഇനി കാണുന്നതും വിലപ്പെട്ടതുമായ സത്യമെന്നത് ഇപ്പോഴും അനേകര്‍ വിവിധമതസംഘടനകളും സഭകളും മുഖേന തിരുവചനത്തിന്‍റെ തെറ്റായ ഉപദേശങ്ങളോട് അനുരഞ്ജനപ്പെട്ടുകഴിഞ്ഞു കൂടുകയാണ്. തിരുവെഴുത്തിലെ 

സത്യം എന്തെന്ന് അവര്‍ അറിയുന്നില്ല. അവരോട് ദൈവം നല്കുന്ന സ്നേഹമാര്‍ന്ന അഭ്യര്‍ത്ഥന: "എന്‍റെ ജനമായുള്ളോരേ, അവളുടെ പാപങ്ങളില്‍ കൂട്ടാളികളാകാതെയും അവളുടെ ബാധകളില്‍ ഓഹരിക്കാരാകാതെയുമിരിപ്പാന്‍ അവളെ വിട്ടുപോരുവിന്‍" (വെളി. 18:4).

`1 യോഹ. 3:4 നെ റോമര്‍ 14:23 നോടു താരതമ്യപ്പെടുത്തുക. ഈ തിരുവചന വാക്യങ്ങള്‍ എങ്ങനെ യോജിച്ചിരിക്കുന്നു? പാപത്തെ തിരുവെഴുത്ത് വിവരിക്കുന്നതെങ്ങനെ?`

ദൈവകല്പന ലംഘിക്കുന്നതാണു പാപം. ജീവിക്കുന്ന ക്രിസ്തുവിന്‍റെ ശക്തിയില്‍ വിശ്വസിച്ചുകൊണ്ടുമാത്രം ഏതൊരാള്‍ക്കും കല്പന അനുസരണത്തിനു സാദ്ധ്യമാകുന്നു. നാമെല്ലാം ബലഹീനരും ഇടറി വീഴുന്നവരും ഉടഞ്ഞു തകരുന്നവരും പാപികളും ആണ്. വിശ്വാസത്തില്‍ കൂടെ നമ്മള്‍ ക്രിസ്തുവിനെ സ്വീകരിക്കുമ്പോള്‍ ക്രിസ്തുവിന്‍റെ കൃപ നമ്മില്‍ ആവസിച്ചു പഴയകാല പാപങ്ങളെയെല്ലാം ദൂരത്തകറ്റി ഇപ്പോഴത്തെ വിശുദ്ധീകരണ ജീവിതത്തിനു നമ്മെ ശക്തരാക്കുന്നു. "വിശ്വാസത്തിന് അനുസരണം വരുത്തേണ്ടതിന് കൃപയും അപ്പൊസ്തലത്വവും പ്രാപിച്ചത്" അവന്‍ മുഖാന്തരം മാത്രം (റോമര്‍ 1:6). വിവിധ സഭാസമൂഹങ്ങളില്‍ തുടരുന്ന തന്‍റെ ജനത്തോടുള്ള സ്വര്‍ഗ്ഗീയ അഭ്യര്‍ത്ഥന കല്പന കാക്കുന്നതിനു വിശ്വാസത്തോടെ കടന്നുവരിക എന്നാണ്. ശബ്ബത്ത് അനുസരിക്കുന്നു എന്ന് അഭിമാനിക്കുന്ന തന്‍റെ ജനതയോടുള്ള ക്രിസ്തുവിന്‍റെ അഭ്യര്‍ത്ഥനയെന്നതു സ്വയ കേന്ദ്രീകൃത മാനുഷിക പരിശ്രമങ്ങളുപേക്ഷിച്ചു ക്രിസ്തുവിന്‍റെ കൃപയില്‍ സ്വയം അര്‍പ്പിച്ചു വിശ്വാസത്തില്‍ മുന്നേറുക എന്നാണ്. അങ്ങനെ ആയാല്‍ അതു നമ്മെ പാപഭാരത്തില്‍നിന്നു വിടുവിക്കും. പുരാതന യിസ്രായേല്‍ ദൈവിക നിയമങ്ങളോടു വിശ്വസ്തത പാലിച്ചപ്പോള്‍ (ആവ. 4:6) ആയിരുന്നതുപോലെ നമ്മുടെ വിശ്വസ്തത മറ്റനേകരെ ബാബിലോണില്‍ നിന്ന് വിളിച്ചിറക്കുന്നതിനു പ്രേരണയും സാക്ഷ്യവുമായി മാറും.