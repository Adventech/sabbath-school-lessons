---
title:  ഭൂലോകത്തില്‍ ഒക്കെയും
date:   12/04/2023
---

`വെളി. 14:6 വീണ്ടും വായിക്കുക. നിത്യസുവിശേഷത്തിന്‍റെ പ്രഖ്യാപനം എവിടെയൊക്കെയാണ് എത്തേണ്ടത്? ഒരു സഭ എന്ന നിലയില്‍ നമുക്കും നാം ഘോഷിക്കുന്ന ദൂതിനും ഇതിന് എന്തു പ്രാധാന്യമാണുള്ളത്?`

തിടുക്കം കൂട്ടുന്ന കാലാന്ത്യദൂതില്‍ ആദ്യത്തേതായ "നിത്യസുവിശേഷം" സകലജാതിയും ഗോത്രവും ഭാഷയും വംശവും ആയവരോട് അറിയിപ്പാനുള്ളതാണ്. ഇതിന്‍റെ ദൗത്യം അത്യുന്നതവും അതിവിശാലവും ശ്രേഷ്ഠവും അര്‍ത്ഥവ്യാപ്തവും എല്ലാറ്റിനെയും ചാരമാക്കുന്നതുമാണ്. നമ്മുടെ സകലശേഷിയും സമസ്ത സമര്‍പ്പണവും അതിനുവേണ്ടതാണ്. നമ്മിലെ സ്വയതാല്പര്യ മുന്‍കരുതലില്‍നിന്നു ക്രിസ്തു ശുശ്രൂഷയിലെ അനിയന്ത്രിത വികാരമായി അതു രൂപപ്പെടണം. നമ്മെക്കാളും വലുതായ ഒന്നിലേക്ക് അതു നമ്മെ ആകര്‍ഷിച്ച് അടുപ്പിക്കുന്നു. നമ്മുടെ ഇടുങ്ങിയ മനസ്സിന്‍റെ പരിമിതി വിട്ടകന്നു വിപുലമായ ഒരു ദര്‍ശനത്തിലേക്ക് അതു നമ്മെ നടത്തുന്നു.

`മത്തായി 28:19,20 വായിക്കുക. ഈ വാക്യങ്ങള്‍ ഒന്നാം ദൂതന്‍റെ ദൂതിനോടു യോജിച്ചിരിക്കുന്നത് എങ്ങനെയൊക്കെയാണ്?`

ഓരോ മനുഷ്യജീവിയും തങ്ങളിലും വലിയ ഒന്നിനോടു യോജിച്ചു നില്ക്കേണ്ടതിനു മനഃശാസ്ത്രപരമായി ആഗ്രഹിച്ചുകൊണ്ടിരിക്കുന്നു എന്ന് ڇഝൗലെേ ളീൃ ാീൃല:ഘശ്ശിഴ, ടീാലവേശിഴ ആശഴഴലൃ ഠവമി ഥീൗڈ എന്ന തന്‍റെ പുസ്തകത്തില്‍ പോള്‍ ഡേവിഡ് ട്രിപ്പ് വിവരിക്കുന്നു: "തങ്ങളുടെ സ്വന്ത ജീവിതത്തെക്കാളും വലുതായ എന്തോ ഒന്നിനോടു ചേര്‍ന്നു നില്ക്കേണ്ടതിനു മനുഷ്യര്‍ സൃഷ്ടിക്കപ്പെട്ടിരിക്കുന്നു. ഇന്നു നമ്മള്‍ ആയിരിക്കുന്ന ചുരുങ്ങിയ നിലവാരത്തില്‍ നാം ആയിപ്പോയതു പാപം നിമിത്തമാണ്. നാം ഇന്ന് ആയിരിക്കുന്ന ദുരന്ത പരിമിതിയെന്ന സ്വയം നിര്‍മ്മിത രാജ്യത്തില്‍നിന്നു നമ്മുടെ മനസ്സുകള്‍ക്ക് ആശ്വാസം തരുന്ന വിശാലവും നിത്യവുമായ ദൈവരാജ്യത്തിലേക്കു ക്രിസ്തുവിന്‍റെ കൃപ നമ്മെ രക്ഷിച്ചു നടത്തുന്നു."

ഒരു മനുഷ്യജീവിക്കു തന്‍റെ സ്വന്ത പ്രയത്നംകൊണ്ടു വളര്‍ത്തിയെടുത്തു നടത്താവുന്നതിലധികം അതിശ്രേഷ്ഠവും വിപുലവും അത്യുന്നതവും ആയതും ദൈവത്താല്‍ നിയോഗിക്കപ്പെട്ടു നടത്തപ്പെടുന്നതുമായ ദൈവിക പ്രസ്ഥാനത്തോടു ചേര്‍ന്നു നില്ക്കുന്നതിലും അധികം ഉത്സാഹഭരിതവും പൂര്‍ണ്ണതയേറിയതും സഫലീകൃതവുമായ മറ്റൊന്നും തന്നെയില്ല. സഭയ്ക്ക് ഇന്നെയോളം കൊടുത്തിട്ടുള്ളതില്‍ വെച്ച് ഏറ്റവും വലിയ അധികാരനിയോഗം വെളിപ്പാട് 14 ല്‍ കാണുന്ന മഹത്വമേറിയതും ദൈവത്താല്‍ നിയോഗിക്കപ്പെട്ടതുമായ ദൗത്യമാണ്. യേശു മടങ്ങിവരുന്നതിനു തൊട്ടുമുമ്പ് ഗ്രഹിക്കാനത്ഭുതമായ ദൈവസ്നേഹത്തിന്‍റെ വെളിപ്പാടിലേക്കു നമ്മുടെ ജീവനെ സമര്‍പ്പിക്കുകയെന്ന മഹത്വമേറിയ സ്വര്‍ഗ്ഗീയ പ്രവൃത്തിയിലേക്കു നമ്മെ ഏല്പിക്കേണ്ടതിനുള്ള സ്വര്‍ഗ്ഗീയ അഭ്യര്‍ത്ഥനയാണത്.

`നമ്മിലും വലുതായ ഒന്നില്‍ നാം ആമഗ്നരാകുമ്പോള്‍ നമ്മുടെ അനുഭവം എന്താണ്? ഈ അനുഭവം മനസ്സിലാക്കുന്നതിന് ഇന്നത്തെ പഠനം നിങ്ങളെ എങ്ങനെ സഹായിക്കുന്നു? സകല ബാഹ്യാകാശ ലോകങ്ങളുടെയും സൃഷ്ടിതാവു നിങ്ങളെ അഖിലാണ്ഡവ്യതിയാനത്തിനായി ഉപയോഗിക്കുന്നു എന്നതില്‍ നിങ്ങള്‍ക്കുണ്ടാകുന്ന അത്ഭുതസന്തോഷം എന്താണ്? ഇതിലും വലിയ മറ്റെന്തെങ്കിലും ഉണ്ടോ?`