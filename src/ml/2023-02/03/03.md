---
title:  '"നിത്യ"സുവിശേഷം'
date:   10/04/2023
---

മൂന്ന് ദൂതന്മാരുടെ ദൂത് ആരംഭിക്കുന്നത് "ശാശ്വതമായ" "നിത്യ" സുവിശേഷം എന്നു പറഞ്ഞുകൊണ്ടാണ്. സുവിശേഷത്തിന്‍റെ ആഴം നമുക്കു ഗ്രഹിക്കുന്നതിനായില്ലെങ്കില്‍ മൂന്നു ദൂതന്മാരുടെ ദൂതിലെ സംഗ്രഹമെല്ലാം നമുക്കു നഷ്ടമാകും. ദൈവത്തിന്‍റെ ന്യായവിധി നാഴിക ദൂതിലെ വിഷയങ്ങളും ബാബിലോണിന്‍റെ വീഴ്ചയും മൃഗത്തിന്‍റെ മുദ്രയുമൊന്നും സുവിശേഷമെന്നതു നല്ലവണ്ണം അറിഞ്ഞില്ലായെങ്കില്‍ നാം മനസ്സിലാക്കുകയില്ല.

`1 കൊരി. 15:1-4; റോമര്‍ 3:24-26; റോമര്‍ 5:6-8 എന്നീ വാക്യങ്ങള്‍ വായിക്കുക. ഈ വാക്യങ്ങളില്‍ "നിത്യസുവിശേഷം" നല്കപ്പെട്ടിരിക്കുന്നത് എപ്രകാരമാണ്? ഇവിടെ നമുക്കു തന്നിരിക്കുന്ന വലിയ പ്രത്യാശ എന്താണ്?`

നമ്മുടെ പാപഫലമായുള്ള ക്രിസ്തുവിന്‍റെ മരണം അവിശ്വസനീയമാംവിധം തന്നിരിക്കുന്ന നല്ല വാര്‍ത്തയാണു സുവിശേഷം. മഹത്വത്തിലേക്കുള്ള അവന്‍റെ ഉയിര്‍പ്പ്, അവന്‍റെ നിത്യസ്നേഹം, കരുതല്‍ എന്നിവയെല്ലാം അതില്‍ അടങ്ങിയിരിക്കുന്നു. പാപത്തിന്‍റെ ശിക്ഷ, അതിന്‍റെ ശക്തി എന്നിവയില്‍നിന്നു നാം വീണ്ടെടുക്കപ്പെട്ടിരിക്കുന്നത് അവന്‍റെ ചൊരിയപ്പെട്ട രക്തത്തിലും ഉയിര്‍പ്പിന്‍റെ ശക്തിയിലും വിശ്വസിച്ചുകൊണ്ടാണ്. അപ്പൊസ്തലനായ പൗലൊസിന്‍റെ ചിന്തയും പഠിപ്പിക്കലും പ്രസംഗവുമെല്ലാം ക്രിസ്തു ആഗീരണം ചെയ്തിരിക്കയാല്‍ അവന്‍റെ പഴയകാല പാപങ്ങളില്‍ നിന്നെല്ലാം ക്രൂശിതനായ ക്രിസ്തു അവനെ വീണ്ടെടുത്തു. ഉയിര്‍ത്തെഴുന്നേറ്റ ക്രിസ്തു അവനു ശക്തി പകര്‍ന്നു നല്കി. വീണ്ടും വരുന്ന ക്രിസ്തു അവനു ഭാവിയെ സംബന്ധിക്കുന്ന പ്രത്യാശ പകര്‍ന്നു കൊടുത്തു.

റോമറിലെ ഈ വാക്യത്തില്‍ നാലു പ്രത്യേക സുവിശേഷകള്‍ നോക്കുക:

1. കൃപയാല്‍ നാം സൗജന്യമായി നീതീകരിക്കപ്പെട്ടു.
2. ദൈവനീതിയുടെ പ്രഖ്യാപനമാണു കൃപ.
3. വിശ്വാസത്താല്‍ യേശുവിനെ സ്വീകരിക്കുന്നവര്‍ കൃപയാല്‍ നീതീകരിക്കപ്പെടുന്നു.
4. നാം പാപികള്‍ ആയിരുന്നപ്പോള്‍ തന്നെ നമുക്കുവേണ്ടിയുള്ള ദൈവസ്നേഹം വെളിവാക്കപ്പെട്ടു.

ദൈവകൃപയ്ക്കു നാം അയോഗ്യരും അര്‍ഹതയില്ലാത്തവരും അതു നേടുന്നതു നമുക്ക് അസാദ്ധ്യവുമാണ്. നഷ്ടപ്പെട്ട പാപികളുടെ ഓഹരിയായ പീഡ യാതനയും വേദനയും സഹിച്ചുള്ള മരണം യേശു തന്‍റെമേല്‍ എടുത്തു മരിച്ചു. പാപത്തിനെതിരെയുള്ള സ്വര്‍ഗ്ഗീയപിതാവിന്‍റെ ന്യായവിധിയും ദൈവകോപവും അതിന്‍റെ പൂര്‍ണ്ണതയില്‍ യേശു അനുഭവിച്ചു. നാം സ്വീകരിക്കപ്പെടേണ്ടതിന് യേശു തിരസ്കരിക്കപ്പെട്ടു. നമ്മുടെ ഓഹരി ആയ മരണം അവന്‍ വഹിച്ചതുകൊണ്ട് അവന്‍റെ ഓഹരി ആയ ജീവന്‍ നാം അനുഭവിക്കുന്നു.

`രക്ഷ ന്യായപ്രമാണത്തിന്‍റെ പ്രവൃത്തി കൂടാതെ പൂര്‍ണ്ണമായും വിശ്വാസത്താല്‍ മാത്രം. ഇതിനോട് എന്തെങ്കിലും കൂട്ടിച്ചേര്‍ക്കുവാന്‍ നമുക്കുണ്ടോ? ക്രൂശില്‍വെച്ച് ക്രിസ്തു നമുക്കുവേണ്ടി ചെയ്തു കഴിഞ്ഞതിനോട് പരിശുദ്ധാത്മ നിറവില്‍ത്തന്നെ ആണെങ്കിലും അതിശ്രേഷ്ഠ താല്പര്യത്തോടെ ആണെങ്കിലും നമുക്ക് എന്തെങ്കിലും പ്രവൃത്തി കൂട്ടിച്ചേര്‍ക്കുന്നതിനുണ്ടോ?`