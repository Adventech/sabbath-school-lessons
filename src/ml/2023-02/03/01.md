---
title:  നിത്യസുവിശേഷം
date:   08/04/2023
---

### ഈ ആഴ്ചയിലെ പഠനത്തിന്
വെളി. 14:6-12; 1കൊരി.15:1-4; റോമര്‍3:24-26; 
1 പത്രൊസ് 1:18-20; മത്തായി 28:19,20; അപ്പൊ. 1:8.

> <p>മനഃപാഠവാക്യം</p>
> "വേറൊരു ദൂതന്‍ ആകാശമദ്ധ്യേ പറക്കുന്നതു ഞാന്‍ കണ്ടു; ഭൂവാസികളായ സകലജാതിയും ഗോത്രവും ഭാഷയും വംശവും ആയവരോട് അറിയിപ്പാന്‍ അവന്‍റെ പക്കല്‍ ഒരു നിത്യസുവിശേഷം ഉണ്ടായിരുന്നു" (വെളി. 14:6).

പുരാതന യിസ്രായേല്‍ ജനതയുടെ കാലത്ത് അവര്‍ക്കു ചുറ്റുമുണ്ടായിരുന്ന ജാതികള്‍ കല്ലും മരവും കൊണ്ടുള്ള അനവധി ദേവീദേവന്മാരെയും ദേവതകളെയും പൂജിച്ചിരുന്നപ്പോള്‍ യിസ്രായേല്‍ ജനതയുടെ ശക്തവും തിരിച്ചറിയാവുന്നതുമായ വിശ്വാസ പ്രസ്താവമെന്നത് ആവര്‍ത്തനം 6:4ല്‍ പറയുന്നതായിരുന്നു: "യിസ്രായേലേ, കേള്‍ക്ക; യഹോവ നമ്മുടെ ദൈവമാകുന്നു; യഹോവ ഏകന്‍ തന്നേ."

നൂറ്റാണ്ടുകളായി യെഹൂദാജനം ക്ഷേമ (പ്രാര്‍ത്ഥന) ഉരുവിടുമ്പോള്‍ എല്ലാ യെഹൂദരെയും ആത്മിക ദര്‍ശനത്തിലും സത്യദൈവ ആരാധകരെന്ന തങ്ങളുടെ താദാത്മ്യതയിലും അതു ശക്തീകരിച്ച് ഐക്യതയില്‍ നിര്‍ത്തിയിരുന്നു. (എബ്രായഭാഷയിലെ ക്ഷേമ എന്ന വാക്കിനു കേള്‍ക്കുക എന്നര്‍ത്ഥം).

സെവെന്ത് ഡെ അഡ്വെന്‍റിസ്റ്റു വിശ്വാസികളെ സംബന്ധിച്ചിടത്തോളം വെളിപ്പാട് 14 ല്‍ പറയുന്ന മൂന്നു ദൂതന്മാരുടെ ദൂതുകളാണ് അവരുടെ ക്ഷേമ. നമ്മെ യോജിപ്പിക്കുന്ന വിശ്വാസ പ്രസ്താവന ആണത്. ഒരു ജനം എന്ന നിലയില്‍ നാം ആരെന്നും ലോകത്തോടുള്ള നമ്മുടെ ദൗത്യം എന്തെന്നും അതു വേര്‍തിരിച്ചു നമ്മെ എപ്പോഴും ഓര്‍മ്മപ്പെടുത്തുന്നു. ചുരുക്കത്തില്‍ നമ്മുടെ എല്ലാമായ പ്രവചന തിരിച്ചറിയല്‍ വെളിപ്പാട് 14:6-12 ല്‍ കാണാം. സുവിശേഷം ലോകത്തോടു ഘോഷിക്കുന്ന നമ്മുടെ തീക്ഷ്ണമായ ആവേശം ഈ വാക്യങ്ങള്‍ നമ്മെ ഓര്‍മ്മപ്പെടുത്തുന്നു.

വെളിപ്പാട് 14:6-12 നാം വിശദമായി ഈ ആഴ്ച പഠിക്കുവാന്‍ തുടങ്ങുന്നു. ദൈവം നമ്മുടെ ഹൃദയങ്ങളില്‍ അരുളിച്ചെയ്യുന്ന കൃപയുടെ കാഴ്ചയില്‍ നാം അത് ശ്രദ്ധിക്കും.

_ഈ ആഴ്ചയിലെ പാഠം പഠിച്ച് ഏപ്രില്‍ 15 ശബ്ബത്തിനുവേണ്ടി നമുക്ക് ഒരുങ്ങാം..._