---
title:  ദൈവത്തിനു മഹത്വം കൊടുക്കുക
date:   19/04/2023
---

ദൈവത്തിനു "മഹത്വം കൊടുപ്പിന്‍" (വെളി. 14:7) എന്ന ശൈലി പഴയനിയമത്തില്‍ നിന്ന് കൂടുതല്‍ പഠനവിഷയമാക്കുമ്പോള്‍ കാണുന്നത് അതു ന്യായവിധിയുമായി ബന്ധപ്പെടുത്തി ഉപയോഗിച്ചിരിക്കുന്നതായിട്ടാണ് (യോശുവ. 7:19; 1 ശമൂ. 6:5; യിരെ. 13:15,16; മലാഖി 2:2). ഒന്നാം ദൂതന്‍റെ ദൂതിലും അത് അപ്രകാരം തന്നേ (വെളി. 14:7). ഈ ആശയം വെളി. 19:1,2 ലും കാണാം. "ഹാലേലൂയ്യാ! രക്ഷയും മഹത്വവും ശക്തിയും നമ്മുടെ ദൈവത്തിനുള്ളത്... അവന്‍റെ ന്യായവിധികള്‍ സത്യവും നീതിയുമുള്ളവ."

`1 കൊരി. 3:16,17; 1 കൊരി. 6:19,20; 1 കൊരി. 10:31 വായിക്കുക. ദൈവത്തിനു മഹത്വം കൊടുക്കേണ്ടതിന്‍റെ ഒരു രീതി ഇതില്‍നിന്നു നാം എങ്ങനെ മനസ്സിലാക്കുന്നു?`

അപ്പൊസ്തലനായ പൗലൊസിനെ സംബന്ധിച്ചിടത്തോളം ദൈവാത്മാവ് വാസം ചെയ്യുന്ന ദൈവസാന്നിദ്ധ്യം നിറഞ്ഞിരിക്കുന്ന വിശുദ്ധമന്ദിരങ്ങളാണു നമ്മുടെ ശരീരങ്ങള്‍. ജീവിതത്തിന്‍റെ ഓരോ കാഴ്ചപ്പാടിലും ദൈവത്തിനു മഹത്വം കൊടുക്കേണ്ടതായ കുഴല്‍നാദം തിരുവെഴുത്തു തരുന്നുണ്ട്. ദൈവം നമ്മുടെ ജീവിതകേന്ദ്രത്തിലുണ്ടാകുമ്പോള്‍ നമ്മുടെ ഒരേയൊരു താല്പര്യം ദൈവത്തിനു മഹത്വം കൊടുക്കുക എന്നതായിരിക്കും. ഭക്ഷണക്രമത്തിലും വസ്ത്രധാരണത്തിലും വിനോദങ്ങളിലും മറ്റുള്ളവരുമായുള്ള ഇടപാടുകളിലുമെല്ലാം ദൈവമായിരിക്കും ഒന്നാമത്. ദൈവഹിതം ചെയ്യുന്നതിനുള്ള നമ്മുടെ സമര്‍പ്പണത്തില്‍ ദൈവസ്വഭാവമായ സ്നേഹം ലോകമുമ്പാകെ വെളിപ്പെടുത്തിക്കൊണ്ടു നാം ദൈവത്തിനു മഹത്വം കൊടുക്കും. ഭൂമിയുടെ കാലാന്ത്യ ന്യായവിധി വെളിച്ചത്തില്‍ ഇതു വളരെ പ്രധാനമാണ്.

`റോമര്‍ 12:1,2 വായിക്കുക. നമ്മുടെ ജീവിത തിരഞ്ഞെടുപ്പുകളിലെ ആകെത്തുക സംബന്ധിച്ച് അപ്പൊസ്തലന്‍ എന്ത് അഭ്യര്‍ത്ഥന നടത്തുന്നു?`

ശരീരങ്ങള്‍ എന്നതിന് ഉപയോഗിച്ചിരിക്കുന്ന പുതിയനിയമ ഗ്രീക്കു ഭാഷയിലെ വാക്ക് ڇീാമെമേڈ എന്നതാണ്. അതു നാം ആയിരിക്കുന്നതിന്‍റെ പൂര്‍ണ്ണരൂപമായ ശരീരം, മനസ്സ്, മനോവികാരങ്ങള്‍ എല്ലാം ചേര്‍ന്നതാണെന്നു വിവര്‍ത്തനം ചെയ്യാനാകും. ഫിലിപ്സിന്‍റെ ബൈബിള്‍ തര്‍ജ്ജമ ചെയ്യുന്നത് "ബുദ്ധിയുള്ള ആരാധന" തന്നെയാണു സുബോധ സേവനം എന്നാണ്. അതായത് "ദൈവത്തെ ഭയപ്പെടുക" എന്നതിനും "അവനു മഹത്വം കൊടുപ്പിന്‍" എന്നതിനും വേണ്ടിയുള്ള സമ്പൂര്‍ണ്ണ സമര്‍പ്പണം നടത്തുമ്പോള്‍ നിങ്ങളുടെ മനസ്സ്, ശരീരം, മനോവികാരങ്ങള്‍ എന്നിവയെല്ലാം ബുദ്ധിയുള്ള ആരാധന ആയി ദൈവത്തിങ്കല്‍ അര്‍പ്പിക്കുകയാണ്. ദൈവിക ന്യായവിധി വെളിച്ചത്തില്‍ അനുസരിക്കുക എന്നത് ഒരു ഉത്തമ ആശയം തന്നേ.

`നിങ്ങളുടെ ശരീരംകൊണ്ട് നിങ്ങള്‍ എന്തു ചെയ്യുന്നു എന്ന് ചിന്തിക്കുക. ശരീരം കൊണ്ടു ദൈവത്തെ മഹത്വപ്പെടുത്തുന്നതിനു നിങ്ങള്‍ക്ക് എന്തു ചെയ്യാനാകും?`