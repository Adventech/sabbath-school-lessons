---
title:  കൂടുതല്‍ ചിന്തയ്ക്ക്
date:   21/04/2023
---

എബ്രായര്‍ 7:25 ല്‍ പൗലൊസ് പറയുന്ന അത്ഭുതവാക്കുകളെപ്പറ്റി ചിന്തിക്കുക. യേശുവിനെ മഹാപുരോഹിതന്‍ എന്നു വിവരിച്ചുകൊണ്ട് "താന്‍ മുഖാന്തരമായി ദൈവത്തോട് അടുക്കുന്നവര്‍ക്കുവേണ്ടി പക്ഷവാദം ചെയ്വാന്‍ സദാ ജീവിക്കുന്നവനാകയാല്‍ അവരെ പൂര്‍ണ്ണമായി രക്ഷിപ്പാന്‍ അവന്‍ പ്രാപ്തനാകുന്നു." "പൂര്‍ണ്ണമായി രക്ഷിപ്പാന്‍" അതിനര്‍ത്ഥം സമ്പൂര്‍ണ്ണം, സമസ്തം, പരിപൂരകം എന്നൊക്കെയാണ്. യേശുവാണു നമ്മെ രക്ഷിക്കുന്നവന്‍. നമ്മുടെ മേല്‍ അവന്‍റെ വിജയം അവകാശപ്പെട്ടുകൊണ്ട് അവന് സമര്‍പ്പിക്കയാണ് നമ്മുടെ വേല. നമ്മുടെ ആശ്രയം അവങ്കല്‍ മാത്രമായിരിക്കണം. ഒരിക്കലും നമ്മുടെമേല്‍ ആവരുത്.

വെളിപ്പാടില്‍ "ദൈവത്തെ ഭയപ്പെടുക" എന്നു പറയുന്നതിന്‍റെ ശക്തികേന്ദ്രം ദൈവത്തിന്‍റെ കാലാന്ത്യദൂതു മനുഷ്യവംശത്തോട് അറിയിക്കുന്നതാണ്. അവര്‍ ദൈവത്തെ അവന്‍റെ മഹത്വത്തിലും രാജകീയ പ്രതാപത്തിലും ഉള്ളവനായി കാണേണ്ടവനാണെന്ന് അത് അവരെ ഓര്‍മ്മപ്പെടുത്തുന്നു. മനുഷ്യവംശത്തിനുവേണ്ടിയുള്ള ദൈവപദ്ധതിയോടു വിയോജിച്ചു നില്ക്കുന്ന തിന്മയുടെ ശക്തിക്കുമേല്‍ ആ ദൈവം വിജയിച്ചവനാണ് (വെളി. 14:9-11). ഈ ഭയം പേടിച്ചുവിറക്കുക എന്ന് അര്‍ത്ഥമാക്കുന്നില്ല. പകരം സന്തോഷത്തിലും ആനന്ദത്തിലും ദൈവകല്പനക്കു വിധേയരായി സമ്പൂര്‍ണ്ണ ആരാധനയില്‍ അവര്‍ ദൈവത്തിനു മാത്രം കീഴ്പ്പെട്ടിരിക്കണം (വെളി. 6:14-17). ഇപ്രകാരമുള്ള ഭക്തിനിര്‍ഭര പ്രതിഷ്ഠയും രാജഭക്തിയും മറ്റേതൊരു ശക്തിക്കും അര്‍പ്പിക്കാവതല്ല. ഇതിനു മറ്റേതൊരു തിരഞ്ഞെടുപ്പുമില്ല. കാരണം ബാഹ്യാകാശമത്സരത്തിന്‍റെ ചക്രവാളസീമയില്‍ സാദ്ധ്യതയുള്ളതായി കാണപ്പെടുന്നതെല്ലാം സാത്താന്യശക്തികളുടെ പ്രകടനവും അവ എത്രയും വേഗം വംശനാശത്തിന് ഇരയാകയും ചെയ്യുന്നതാണ് (വെളി. 16:13,14; 17:14; 20:11-15). ദൈവത്തെ ഭയപ്പെടുക എന്ന അന്ത്യവിളി അതിശ്രേഷ്ഠ സ്വര്‍ഗ്ഗീയക്ഷണമാണ്. ബാഹ്യാകാശമത്സരശേഷം ദൈവത്തിന്‍റെ അതിമഹത്വ സന്നിധിയില്‍ നില്ക്കേണ്ടതിന് ഇപ്പോള്‍ത്തന്നെ ദൈവപക്ഷം ചേര്‍ന്നു നില്പാന്‍ നമ്മെ അതു വിളിക്കുന്നു. ദൈവത്തോടുള്ള നിത്യകൂട്ടായ്മ ഇന്നുതന്നെ അനുഭവിച്ചുതുടങ്ങുക എന്നു സര്‍വ്വശക്തന്‍ നമ്മെ ക്ഷണിക്കുന്നു (വെളി. 21:3-4; 22:3-5). അിഴലഹ ാമിൗലഹ ൃീറൃശഴൗല്വ, ڇഠവല രഹീശെിഴ ീള വേല രീാശെര രീാുഹശരേ, ൃീഹല ീള വേല ഠവൃലല അിഴലഹچെ ങലമൈഴലെڈ (ൗിുൗയഹശവെലറ ങമിൗരെൃശുേ) ു. 27. 

**ചര്‍ച്ചയ്ക്കുള്ള ചോദ്യങ്ങള്‍**

`ബാഹ്യാകാശ വിസ്തൃതിയില്‍ നിലകൊള്ളുന്ന എണ്ണമറ്റ നക്ഷത്ര മണ്ഡലങ്ങളെ സൃഷ്ടിച്ചു പരിപാലിക്കുന്ന അത്ഭുത ദൈവത്തിന്‍റെ അനന്തശക്തിയെപ്പറ്റി ചിന്തിക്കുക. അനന്തവിസ്തൃത ബാഹ്യാകാശമെന്ന സത്യത്തെ ആര്‍ക്കു ഗ്രഹിപ്പാനാകും? അതിന്‍റെയെല്ലാം സൃഷ്ടിതാവിനെ എങ്ങനെ സങ്കല്പിക്കാം? നമ്മില്‍ ആരെയുംകാള്‍ എത്രയോ അനന്തശക്തനും അത്ഭുതവാനുമാണവന്‍. ഈ ദൈവം ഒരുനാള്‍ നമ്മെ ന്യായം വിധിക്കും? "ദൈവത്തെ ഭയപ്പെടുക" എന്നത് ഗ്രഹിപ്പാന്‍ ഈ ആശയം നമ്മെ എപ്രകാരം സഹായിക്കും? അതിനര്‍ത്ഥം എന്താണ്?`

`തിരുവചന സത്യങ്ങളായ പരിശുദ്ധി, വിജയം, ജയാളി എന്നിവ നിയമസിദ്ധാന്തത്തില്‍നിന്ന് എപ്രകാരം ഒഴിവാക്കാം? നമ്മുടെ രക്ഷാപ്രത്യാശയ്ക്ക് ആധാരമായിരിക്കുന്നതു ക്രൂശിന്മേല്‍ ജയോത്സവം കൊണ്ടാടിയ ക്രിസ്തുവിന്‍റെ വിജയം മാത്രമാണെന്നും ഇന്നും എന്നുമുള്ള നമ്മുടെ വിജയമോ പരാജയമോ അതിനു ബാധകമല്ലായെന്നും നാം എപ്പോഴും ഓര്‍ത്തിരിക്കേണ്ടത് എന്തുകൊണ്ട്?`

`പാപത്തിന്മേലുള്ള നമ്മുടെ വിജയത്തിനു വാഗ്ദത്തങ്ങള്‍ അനവധിയാണെങ്കിലും യേശു നമുക്കായി കാണിച്ചുതന്നിരിക്കുന്നതും നമുക്കു വാഗ്ദത്തം ചെയ്തിരിക്കുന്നതുമായ നീതിയുടെ ഉന്നതനിലവാരത്തില്‍ പലപ്പോഴും നമ്മള്‍ എത്തിച്ചേരാത്തത് എന്തുകൊണ്ട്? നമുക്കുവേണ്ടി ദദൈവം വാഗ്ദത്തം ചെയ്തിരിക്കുന്നത് നമ്മില്‍ നിറവേറപ്പെടാന്‍ നാം ദൈവത്തെ അനുവദിക്കാതെയിരിക്കുന്നു എന്ന തെറ്റ് എന്താണ്?`