---
title:  യേശുവിന്‍റെ വിജയം സ്വീകരിക്കുക
date:   28/03/2023
---

തിരുവെഴുത്തിന്‍ പ്രകാരം തന്നേ ഒരു പോരാട്ടത്തിലും യേശു സാത്താനോടു പരാജയപ്പെട്ടില്ല. സര്‍വ്വശക്തനായ ജേതാവാണു ക്രിസ്തു. തിന്മയിന്മേലുള്ള വിജയം അവന്‍റേതാണ്. സാത്താന്‍റെ പരീക്ഷകളുടെ മേലുള്ള വിജയം യേശുവിന്‍റേതാണെന്നു വിശ്വസിക്കുന്നത് ഒരു പ്രധാനവസ്തുതയാണ്. എന്നാല്‍ ക്രിസ്തുവിന്‍റെ വിജയം നമ്മുടെ വിജയവും കൂടെയാണെന്നു വിശ്വസിക്കുന്നതു കൃത്യമായ മറ്റൊരരു വസ്തുത തന്നേ.

`വെളി. 12:10 വായിക്കുക. നിങ്ങളെ "കുറ്റം ചുമത്തുന്ന അപവാദിയെ തള്ളിയിട്ടുകളഞ്ഞുവല്ലോ" എന്നതില്‍നിന്നു നിങ്ങള്‍ക്കു ലഭിക്കുന്ന പ്രോത്സാഹനം എന്താണ്?`

ഇന്നും ഭൂമിയില്‍ യുദ്ധം തുടരുന്നുണ്ടെങ്കിലും സാത്താന്‍ പരാജിതനാണ്. മാനവചരിത്രത്തിന്‍റെ അന്ത്യത്തിലുണ്ടാകുന്ന ക്രിസ്തുവിന്‍റെ അന്തിമവിജയത്തില്‍ മാത്രമല്ല, തിന്മയുടെ ശക്തികളോടും വാഴ്ചകളോടും അധികാരങ്ങളോടുമുള്ള നമ്മുടെ ദൈനംദിന അനുഭവങ്ങളില്‍ പോലും വ്യക്തിപരജീവിതത്തില്‍ മുഴുവന്‍ അതു സത്യം തന്നേ. പരാജയത്തിന്‍റെ വിഫലതയില്‍ മുങ്ങി ചില ക്രിസ്ത്യാനികള്‍ ജീവിക്കുന്നു. ചില മനോഭാവങ്ങളുടെ മേലും ശീലങ്ങളുടെ മേലും വിജയം അവര്‍ പ്രത്യാശിക്കുന്നുണ്ടെങ്കിലും അവരുടെ വ്യക്തിപര ജീവിതത്തിനുവേണ്ടിയും ക്രിസ്തു വിജയം നേടിയിരിക്കുന്നു എന്നുള്ള വസ്തുതയിലെ വാസ്തവികത്വം അവര്‍ ഗ്രഹിക്കുന്നില്ല.

`വെളി. 12:11 വായിക്കുക. ഈ വാക്യത്തില്‍ ക്രിസ്തു നമുക്കു തരുന്ന വിജയത്തിന്‍റെ ഉറപ്പ് എന്താണ്?`

വെളിപ്പാടില്‍ കാണപ്പെടുന്ന ഏഴു സഭകള്‍ക്കുള്ള ദൂതുകളില്‍ ഏഴു തവണ "ജയിക്കുന്നവന്" എന്നുള്ള പദപ്രയോഗം കാണപ്പെടുന്നു. വെളി. 12:11 ലും അതു കാണാനാകും. ഇതിന്‍റെ പ്രാരംഭ ഭാഷയില്‍ "ജയിക്കുന്ന" എന്നതിനു ڇാശസമീڈ എന്ന വാക്കാണ് ഉപയോഗിച്ചിരിക്കുന്നത്. ഈ വാക്കിനെ "പടവെട്ടി ജയിക്കുക", "പ്രബലപ്പെടുക", "ജയഘോഷം", "വിജയശ്രീലാളിതനായി ജയിച്ചടക്കുക" എന്നൊക്കെ വിവര്‍ത്തനം ചെയ്യാവുന്നതാണ്. നമ്മള്‍ വിജയികളായിത്തീരുന്നത് എങ്ങനെയെന്നു നോക്കുക. അത് "കുഞ്ഞാടിന്‍റെ രക്തം ഹേതുവായി" എന്നു കാണാം.

സ്വര്‍ഗ്ഗത്തെപ്പറ്റിയുള്ള ദര്‍ശനത്തില്‍ വെളിപ്പാട് 5:6 ല്‍ യോഹന്നാന്‍ "ഒരു കുഞ്ഞാട് അറുക്കപ്പെട്ടതുപോലെ നില്ക്കുന്നതുകണ്ടു" എന്നു പറയുന്നു. സകല സ്വര്‍ഗ്ഗീയവാസികളുടെയും ശ്രദ്ധ ക്രിസ്തുവിന്‍റെ യാഗത്തില്‍ മാത്രം. ദൈവസ്നേഹത്തിന്‍റെ അനന്ത ആഴവും അതിരില്ലായ്മയും വിശദമാക്കുവാന്‍ ക്രിസ്തുവിന്‍റെ ക്രൂശിലും മെച്ചപ്പെട്ട ഒന്നും തന്നെ ഇല്ല.

ക്രിസ്തു നമുക്കുവേണ്ടി ചെയ്ത നാം വിശ്വാസത്താല്‍ അംഗീകരിക്കുമ്പോള്‍ സകലപാപപങ്ങളും ക്ഷമിക്കപ്പെട്ടു പരിപൂര്‍ണ്ണരായി നാം ദൈവമുമ്പാകെ നില്ക്കയാണ്. നമ്മുടെ സഹോദരന്മാരെ കുറ്റപ്പെടുത്തുന്നവന്‍ തള്ളപ്പെട്ടു. അതിനു കാരണം നമ്മുടെ ശ്രേഷ്ഠതയല്ല. നമുക്കു വേണ്ടിയുള്ള ക്രിസ്തുവിന്‍റെ വിജയം കൊണ്ടുമാത്രം.