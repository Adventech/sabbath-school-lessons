---
title:  കൂടുതല്‍ ചിന്തയ്ക്ക്
date:   31/03/2023
---

ദൈവത്തിനു വേറെ തിരഞ്ഞെടുപ്പില്ലായെന്ന് ഒരുവിധത്തില്‍ നമുക്കു സംവാദിക്കാം. ദൈവസൃഷ്ടികള്‍ ദൈവത്തെ സ്നേഹിക്കുന്നവരും പരസ്പരം സ്നേഹിക്കുന്നവരും ആകണമെങ്കില്‍ അവരെ സ്വതന്ത്രരായി സൃഷ്ടിക്കേണ്ടതുണ്ട്. അവര്‍ സ്വതന്ത്രരല്ലായെങ്കില്‍ അവര്‍ക്കു സ്നേഹിക്കുന്നതിനാകയില്ല. സ്നേഹം ഇല്ലായെങ്കില്‍ നമ്മുടെ ലോകം എങ്ങനെ ആയിരിക്കും? നിയന്ത്രിത നിയമങ്ങള്‍ക്കനുസൃതമായി പ്രേരണയും പ്രവൃത്തിഫലവും കാണിക്കുന്നവരും മനസ്സ് സ്ഥിതി ചെയ്യാത്ത യന്ത്രങ്ങള്‍ പോലെ സ്വതന്ത്ര തിരഞ്ഞെടുപ്പ് അനുവദിക്കപ്പെടാതെ മാംസപിണ്ഡവും രക്തവും മാത്രമായ അണുഘടകങ്ങള്‍ മാത്രം നിറഞ്ഞ പ്രകൃതിനിയമങ്ങള്‍ക്കനുസരണം പ്രവര്‍ത്തിക്കുന്ന യന്ത്രങ്ങള്‍ ആയിരിക്കും. ഇത് ഒരിക്കലും ഒരു നല്ല ചിത്രമല്ല. നമ്മില്‍ ആരും അങ്ങനെ അല്ല. മാതാപിതാക്കളോടുള്ള സ്നേഹം, കുഞ്ഞുങ്ങളോടുള്ള സ്നേഹം, ഭാര്യാഭര്‍ത്താക്കന്മാര്‍ തമ്മിലുള്ള സ്നേഹം എന്നിവയൊക്കെ അണുകണങ്ങളുടെ ക്രമീകരണത്തില്‍ മാത്രം അടങ്ങിയിരിക്കുന്നതാണെന്നു നമ്മില്‍ ആരെങ്കിലും ചിന്തിക്കുന്നുണ്ടോ?

ദൈവിക ഭരണകൂടത്തിന്‍റെ അടിസ്ഥാനം സ്നേഹനിയമം എന്നതുകൊണ്ടു ബുദ്ധിജീവികളുടെയെല്ലാം സന്തോഷം നിലനില്ക്കുന്നതു നീതിയില്‍ നിയമങ്ങളുടെ പൂര്‍ണ്ണതയേറിയ ഐകമത്യത്തില്‍ ആണ്. തന്‍റെ സൃഷ്ടികളില്‍നിന്ന് ദൈവം ഇഷ്ടപ്പെടുന്നതു സ്നേഹത്തില്‍നിന്ന് ഉത്ഭവിക്കുന്ന സേവനമാണ്. ദൈവസ്വഭാവത്തെ ആസ്വദിക്കുന്നതില്‍നിന്നു പുറപ്പെടുന്ന സേവനം. നിര്‍ബന്ധ അനുസരണ അശേഷവും ദൈവം ഇഷ്ടപ്പെടുന്നില്ല. എല്ലാവര്‍ക്കും ദൈവം സ്വതന്ത്രതിരഞ്ഞെടുപ്പ് അനുവദിച്ചിരിക്കുന്നു. സ്വമേധാസേവനമാണ് അവര്‍ ദൈവത്തിന് അര്‍പ്പിക്കേണ്ടത്.

"ദൈവസൃഷ്ടിയിലെ സകലജീവികളും സ്നേഹസേവനം അനുകരിച്ചിരുന്നപ്പോള്‍ ദൈവത്തിന്‍റെ എല്ലാ ലോകങ്ങളിലും സമ്പൂര്‍ണ്ണ ഐക്യത നിലനിന്നിരുന്നു. തങ്ങളുടെ സൃഷ്ടികര്‍ത്താവിന്‍റെ താല്പര്യം നിറവേറ്റുക എന്നതായിരുന്നു സ്വര്‍ഗ്ഗീയവാസികളുടെയെല്ലാം ആനന്ദം. ദൈവമഹത്വം പ്രതിഫലിപ്പിക്കുകയും ദൈവത്തെ പ്രകീര്‍ത്തിക്കുകയും ചെയ്യുന്നതില്‍ സര്‍വ്വസൃഷ്ടിയും ആനന്ദിച്ചിരുന്നു. ദൈവസ്നേഹം പരമോന്നതമായിരുന്നപ്പോള്‍ പരസ്പരസ്നേഹം നിസ്വാര്‍ത്ഥവും വിശ്വസ്തവും ആയിരുന്നു. സ്വര്‍ഗ്ഗീയ ഐക്യതയ്ക്കു തടസ്സമായി ഭിന്നതകളൊന്നും ഉണ്ടായിരുന്നില്ല."  ജമൃശേമൃരവെ മിറ ജൃീുവലേെ, ുു 34,35. 

**ചര്‍ച്ചയ്ക്കുള്ള ചോദ്യങ്ങള്‍**

`ലോകാന്ത്യപോരാട്ട ആഭിമുഖ്യത്തില്‍ വെളിപ്പാട് 1 മൂന്നു ദൂതന്മാരുടെ ദൂതുകള്‍ക്കു യോജിച്ച ആമുഖമായിരിക്കുന്നത് എങ്ങനെ?`

`ഇന്നു നിങ്ങള്‍ നേരിടുന്ന പരീക്ഷകള്‍ക്കും വിഷമങ്ങള്‍ക്കും വെളിപ്പാട് 12 തുടര്‍ന്ന് ഉറപ്പുവരുത്തുന്നത് എപ്രകാരം?`

`നമ്മുടെ പ്രവൃത്തികള്‍ പാരമ്പര്യവും ചുറ്റുപാടും അനുസരിച്ചാണെന്നു ചിലര്‍ വിശ്വസിക്കുന്നുണ്ട്. അതിനോടു നിങ്ങള്‍ യോജിക്കുമോ? വിയോജിക്കുമോ? നമ്മുടെ പെരുമാറ്റത്തില്‍ തിരഞ്ഞെടുപ്പിന് എന്തു പങ്കാണുള്ളത്? നമ്മുടെ തിരഞ്ഞെടുപ്പിനും ജീവിതത്തിലെ ദൈവശക്തിക്കും തമ്മില്‍ എന്തു ബന്ധമാണുള്ളത്?`