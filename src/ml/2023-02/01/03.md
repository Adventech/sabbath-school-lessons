---
title:  സാത്താന്‍റെ ആക്രമണം
date:   27/03/2023
---

ആരംഭം മുതല്‍ തന്നേ ക്രിസ്തുവിനെ നശിപ്പിച്ചുകളവാന്‍ സാത്താന്‍ പരിശ്രമിക്കയായിരുന്നു (വെളി. 12:4,5). എന്നിട്ടും തന്‍റെ ഓരോ ചുവടിലും സാത്താന്‍ തോറ്റുപോയി. ക്രിസ്തുവിന്‍റെ ജനനത്തിങ്കല്‍ ഹോരോദാവിന്‍റെ ഹീനപദ്ധതി ദൂതന്‍ മുഖാന്തരം അറിഞ്ഞ യോസേഫും മറിയയും കുഞ്ഞുമായി മിസ്രയീമിലേക്ക് ഓടിപ്പോയി. "എഴുതിയിരിക്കുന്നുവല്ലോ" എന്ന വാക്കില്‍ ഉറച്ചുകൊണ്ട് ദൈവവചനത്തില്‍ ഉള്ള സംരക്ഷണം മരുഭൂമിയിലെ സാത്താന്യ പരീക്ഷയില്‍ യേശുവിന്നു കവചമായി. നമ്മുടെ മേലുള്ള പാപശാപത്തില്‍ നിന്നു നമ്മെ വീണ്ടെടുക്കേണ്ടതിനു ക്രൂശിന്മേലുള്ള തന്‍റെ മരണസമയം ദൈവസ്നേഹത്തിന്‍റെ വിശാലത പ്രകടമാക്കി നമ്മെ വീണ്ടെടുത്തു നമുക്കുവേണ്ടി ജീവിക്കുന്ന മഹാപുരോഹിതനായി ഉയിര്‍ത്തെഴുന്നേറ്റുകൊണ്ടു നമ്മുടെ ജീവിതത്തില്‍ ഉണ്ടാകുന്ന പാപങ്ങളുടെ ശക്തിയില്‍നിന്നു നമ്മെ വിടുവിച്ചു.

**വെളി. 12:4-6,9; എഫെ. 5:25-27,32; സങ്കീ. 2:7-9 വായിച്ചിട്ടു ചുവടെയുള്ള പ്രതീകങ്ങള്‍ നിര്‍വ്വചിക്കുക:**

`മഹാസര്‍പ്പം`

`സ്ത്രീ`

`ആണ്‍കുട്ടി`

`ഇരുമ്പുകോല്‍`

തിരുവെഴുത്തില്‍ കോല്‍ എന്നത് അധികാരം അല്ലെങ്കില്‍ അടയാളമാണ്. ഇരുമ്പുകോല്‍ സൂചിപ്പിക്കുന്നത് ഒടിഞ്ഞുപോകാത്തതും സര്‍വ്വശക്തവും മാറ്റമില്ലാത്തതുമായ ഭരണത്തെയാണ്. നാം അനുഭവിച്ചുകൊണ്ടിരിക്കുന്ന ഓരോ വിധ പരീക്ഷകളെയും നേരിട്ട യേശു ജയാളിയായി കടന്നുവന്നു. പിശാചു തോറ്റുപോയ എതിരാളിയാണ്. തന്‍റെ  ജീവിതം, മരണം, ഉയിര്‍പ്പ് എന്നിവയില്‍ കൂടെയെല്ലാം ക്രിസ്തു അവനെ തോല്പിച്ചു. കാല്‍വറി ക്രൂശില്‍ യേശു സാത്താനെ പൂര്‍ണ്ണമായി തോല്പിച്ചിരിക്കയാല്‍ യേശുവില്‍കൂടെ നമുക്കും വിജയിക്കാം. സാത്താന്‍റെ മേലുള്ള യേശുവിന്‍റെ വിജയം പൂര്‍ണ്ണമാണ്. എന്നാല്‍ ക്രിസ്തുവും സാത്താനും തമ്മിലുള്ള വന്‍പോരാട്ടം ഇപ്പോഴും തീര്‍ന്നിട്ടില്ല.

ക്രിസ്തു നമുക്കായി ചെയ്തതു വിശ്വാസത്തില്‍ നാം ഉള്‍ക്കൊള്ളുമ്പോള്‍ നമ്മുടെ പാപക്കടങ്ങള്‍ ഒഴിവാക്കപ്പെടുകയും നാം പാപക്ഷമ പ്രാപിക്കുകയും ചെയ്യുന്നു. ക്രിസ്തുവിന്‍റെ നീതി ധരിച്ചവരായി പൂര്‍ണ്ണതയോടെ നാം ദൈവമുമ്പാകെ നില്ക്കുന്നു. "ന്യായപ്രമാണത്തില്‍നിന്നുള്ള എന്‍റെ സ്വന്തനീതിയല്ല, ക്രിസ്തുവിങ്കലുള്ള വിശ്വാസം മൂലം ദൈവം വിശ്വസിക്കുന്നവര്‍ക്കു നല്കുന്ന നീതി തന്നേ ലഭിച്ചു അവനില്‍ ഇരിക്കേണ്ടതിന്" (ഫിലി. 3:9) എന്ന് എഴുതിയിരിക്കുന്നു. നമുക്കു ക്ഷമ കിട്ടിയാല്‍ ആരും നമ്മെ കുറ്റപ്പെടുത്തുന്നില്ല. പാപവും തിന്മയും യേശുവിന്മേല്‍ ചെയ്യാവുന്നതിനോടെല്ലാം യേശു പോരാടി വിജയിച്ചുകഴിഞ്ഞു. തിന്മയുടെ മേലുള്ള സമ്പൂര്‍ണ്ണ ആക്രമണത്തില്‍ കൂടെ അവയ്ക്കുമേല്‍ യേശു വിജയിച്ചു. വിശ്വാസത്തില്‍ നാം യേശുവിനെ സ്വീകരിക്കുമ്പോള്‍ അവന്‍റെ വിജയം നമ്മുടേതാകും.

`സാത്താന്‍റെ മേലുള്ള ക്രിസ്തുവിന്‍റെ വിജയത്തിന്മേല്‍ നിലനില്ക്കുന്ന രക്ഷയുടെ ഉറപ്പ് നമുക്കു നിര്‍ണ്ണായകമായിരിക്കുന്നത് എന്തുകൊണ്ട്. ഫിലിപ്പിയര്‍ 3:9 ല്‍ പൗലൊസ് എഴുതിയിരിക്കുന്നതു നമ്മുടെ സ്വന്ത അനുഭവം ആകുന്ന്ത് എങ്ങനെ?`