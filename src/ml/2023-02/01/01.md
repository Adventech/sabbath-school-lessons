---
title:  യേശു ജയിക്കുന്നു - സാത്താന്‍ തോല്ക്കുന്നു
date:   25/03/2023
---

### ഈ ആഴ്ച പഠനത്തിന്
വെളിപ്പാട് 12; 13:14-17; എഫെസ്യര്‍ 5:25-27,32; ഫിലിപ്പിയര്‍ 3:9; ദാനീയേല്‍ 7:25; യെശയ്യാവ് 14:12-14.

> <p>മനഃപാഠവാക്യം</p>
> "മഹാസര്‍പ്പം സ്ത്രീയോടു കോപിച്ചു, ദൈവകകല്പന പ്രമാണിക്കുന്നവരും യേശുവിന്‍റെ സാക്ഷ്യം ഉള്ളവരുമായി അവളുടെ സന്തതിയില്‍ ശേഷിപ്പുള്ളവരോടു യുദ്ധം ചെയ്വാന്‍ പുറപ്പെട്ടു; അവന്‍ കടല്‍പ്പുറത്തെ മണലിന്മേല്‍ നിന്നു" (വെളി. 12:17).

എണ്ണത്തില്‍ കവിഞ്ഞിരിക്കുന്നു. ചരിത്രതാളുകളില്‍ കാണുന്നതും തകിടം മറിഞ്ഞുപോയ യുദ്ധക്കളങ്ങളില്‍ നിന്നുള്ളതുമായ അവിശ്വസനീയ കഥകള്‍ അതിശയിപ്പിക്കുന്നവയാണ്. എണ്ണമറ്റ സൈന്യനിരയുള്ള പടക്കൂട്ടങ്ങള്‍ വിജയിച്ച കഥകളും കോര്‍മാക് ഓബറിന്‍ ഓര്‍മ്മിക്കുന്നുണ്ട്. എണ്‍പതിനായിരം പട്ടാളക്കാരുണ്ടായിരുന്ന അജയ്യമായ റോമാസൈന്യത്തെ കാര്‍ത്തേജില്‍ നിന്ന് അന്‍പത്തയ്യായിരം മാത്രമുണ്ടായിരുന്ന ഹാന്നി ബാളിന്‍റെ സൈന്യം തോല്പിച്ച ചരിത്രകഥയുമുണ്ട്. മഹാനായ അലക്സാണ്ടര്‍ ചക്രവര്‍ത്തിയുടെ സൈന്യം പേര്‍ഷ്യന്‍ സാമ്രാജ്യത്തെ തോല്പിച്ച അത്ഭുത കഥയും അതിലുണ്ട്.

നമ്മളും ഒരു നീച ശത്രുവിനോടു ജീവന്മരണ പോരാട്ടത്തില്‍ ഏര്‍പ്പെട്ടിരിക്കുന്നു. അത്ഭുതനേട്ട സാദ്ധ്യതയുള്ളവരോടു യുദ്ധത്തിലായിരിക്കുന്ന നമ്മള്‍ എണ്ണത്തില്‍ കവിഞ്ഞിരിക്കുന്നു. തിന്മയുടെ ബലം അത്ഭുതാവഹമായി കാണപ്പെടുന്നു. തീര്‍ച്ചയായും തോല്ക്കും എന്ന സ്ഥിതി നമ്മള്‍ നേരിടുന്നു. തോല്‍വി ഒഴിവാക്കാനാകില്ലായെന്നു തോന്നുന്നു. വിജയം ദൃഷ്ടിയില്‍പ്പെടുന്നില്ല. സാത്താന്യ ശക്തികള്‍ വിജയിക്കുമെന്നു മാനുഷിക വീക്ഷണം നമ്മോടു പറയുന്നു.

എണ്ണത്തില്‍ കവിഞ്ഞതാണെങ്കിലും എതിര്‍ക്കുന്നവര്‍ അസംഖ്യമാണെങ്കിലും സാത്താന്യ ആക്രമണങ്ങള്‍ കാഠിന്യമേറിയതാണെങ്കിലും അവസാനം യേശുവിന്‍റെ നേതൃത്വത്തില്‍  നമ്മള്‍ വിജയിക്കുമെന്നതില്‍ ദൈവത്തിനു മഹത്വം. ബൈബിളിലെ അവസാന പുസ്തകമായ വെളിപ്പാടിലെ പ്രതിപാദ്യവിഷയം യേശു ജയിക്കുന്നതും സാത്താന്‍ തോല്ക്കുന്നതുമാണ്. ഈ ആഴ്ചയില്‍ നാം പഠിക്കുന്ന മഹായുദ്ധത്തിന്‍റെ ഹൃദയഭാഗം വെളിപ്പെട് 12 ല്‍ കേന്ദ്രീകരിച്ചിരിക്കുന്നു. വെളിപ്പാട് 14 ഉം മൂന്നു മാലാഖമാരുടെ ദൂതും മനസ്സിലാക്കുന്നതിനുള്ള പഠനം നല്ലൊരു മുന്നൊരുക്കമാണ്.

_ഈ ആഴ്ചയിലെ പാഠം പഠിച്ച് ഏപ്രില്‍ 1 ശബ്ബത്തിനുവേണ്ടി നമുക്ക് ഒരുങ്ങാം_