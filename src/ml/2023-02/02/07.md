---
title:  കൂടുതല്‍ ചിന്തയ്ക്ക്
date:   07/04/2023
---

"ബുദ്ധിജീവികളും ആത്മികരും മറ്റെല്ലാവരും നോക്കിക്കണ്ടു മനസ്സിലാക്കി രൂപാന്തരപ്പെടുന്നു എന്നത് ഒരു നിയമം തന്നെയാണ്. മനസ്സ് ഏതു കാര്യത്തിലാണോ വ്യാപരിക്കുവാന്‍ അനുവദിക്കപ്പെടുന്നത് അതിലേക്കു താല്പര്യപ്പെട്ട് ആ വിഷയങ്ങളില്‍ സ്വാധീനിക്കപ്പെടുന്നു. സ്നേഹിച്ചു ബഹുമാനിപ്പാന്‍ അനുവദിക്കപ്പെടുന്നതിലേക്കു മനസ്സ് ആകര്‍ഷിക്കപ്പെടുന്നു. ഒരു വ്യക്തിയില്‍ കാണുന്ന മാനസിക വിശുദ്ധിയുടെയും നന്മയുടെയും സത്യത്തിന്‍റെയും മാനദണ്ഡങ്ങള്‍ക്കപ്പുറം ഒരു മനുഷ്യനും ഉയരുന്നില്ല. തന്‍റെ ഏറ്റവും വലിയ സങ്കല്പം സ്വയമെന്നതു മാത്രമാണെങ്കില്‍ അതിലും ഉന്നതമായ ഏതൊന്നിലും ആ വ്യക്തി എത്തിച്ചേരുകയില്ല. പകരം തുടര്‍ച്ചയായി ആ വ്യക്തി അധികമധികം താഴ്ചയിലേക്കു മുങ്ങിക്കൊണ്ടിരിക്കും. മനുഷ്യനെ ഉയര്‍ച്ചയിലേക്കു നടത്തുവാനുള്ള യോഗ്യതയും ശക്തിയും ദൈവകൃപക്കു മാത്രമേയുള്ളൂ. മനുഷ്യഭാഗത്തുതന്നേ ഏല്പിക്കപ്പെട്ടാല്‍ ആ വ്യക്തിയുടെ യാത്ര അനുദിനം താഴ്ചയിലേക്കു മാത്രമായിരിക്കുമെന്നതു തര്‍ക്കമറ്റ സംഗതിയാണ്. ഠവല ഏൃലമേ ഇീിൃീ്ലേൃ്യെ, ു. 555. 

സൂക്ഷ്മവും അഗോചരവും പുറമേ കാണപ്പെടാത്ത വിധത്തിലും ആയി നമ്മുടെ സ്വഭാവങ്ങളും വ്യക്തിത്വവും മാറ്റപ്പെടുന്നു. നമ്മുടെ മനസ്സുകളില്‍ നാം വിതെക്കുന്ന വിത്തുകള്‍ക്ക് ആസ്പദമായിട്ടാണ് അതു സംഭവിക്കുന്നത്. നല്ല വിത്തുവിതെച്ചാല്‍ നല്ല ഫലങ്ങള്‍ പുറപ്പെടുവിക്കും. ഈ ലോകത്തില്‍ നിന്നുള്ള തിന്മയുടെ വിത്തുവിതെച്ചാല്‍ ഈ ലോകസ്വഭാവംതന്നെ നിങ്ങളില്‍നിന്ന് പുറപ്പെടും. ദൈവിക വിഷയങ്ങളില്‍ അലസതയും ആത്മികതയില്‍ ഉദാസീനതയും നിങ്ങള്‍ വിതെക്കുമ്പോള്‍ ഉദാസീനതയും അലസതയും തന്നെ കൊയ്തുകൊണ്ടിരിക്കും. ആത്മികജീവിതം താത്പര്യരഹിതവും ഉദാസീനവും ദുര്‍ബലവും ആയി വരും. ഇങ്ങനെയുള്ളവര്‍ "എനിക്കറിയാം ഒരു ദിവസം അന്ത്യപീഡനം കടന്നുവരും. മൃഗത്തിന്‍റെ മുദ്രയും അങ്ങനെ പലതും. അതു വരുമ്പോള്‍ ഞാന്‍ ഒരുമിച്ച് എല്ലാം കൈകാര്യം ചെയ്യും" എന്നു പറഞ്ഞുകൊണ്ട് അവര്‍ അപകടപാതയില്‍ ചാടും. എന്നാല്‍ ഇന്ന് ഈ നിമിഷം തന്നെ നമ്മുടെ ജീവിതം ദൈവത്തിന് ഏല്പിച്ചു കൊടുക്കുക എന്നാണു ദൈവേഷ്ടം. പരിശുദ്ധാത്മാവിന്നു കീഴ്പ്പെടുവാന്‍ ഒരു വ്യക്തി താമസിക്കുംതോറും ദൈവശബ്ദത്തിനെതിരെ അത്യധികം കഠിനപ്പെട്ടു, തിന്മയോടു വളരെയധികം ലാഘവത്വം കാണിച്ചും തിന്മയുടെ പ്രഭുവിന്‍റെ കളവുകള്‍ അധികമധികം അംഗീകരിക്കും.

**ചര്‍ച്ചാചോദ്യങ്ങള്‍**

`കൃപയാല്‍ രക്ഷിക്കപ്പെടുന്നതും കൃപയില്‍ വളര്‍ച്ച പ്രാപിക്കുന്നതും തമ്മില്‍ എന്തു ബന്ധമാണ് വെളിപ്പാട് 14:14-20 ലും വിളവെടുപ്പു തത്വത്തിലും കാണുന്നത്?`

`സസ്യങ്ങളുടെ വളര്‍ച്ചയിലും നമ്മുടെ ആത്മികജീവിതവളര്‍ച്ചയിലും വേണ്ടതായ ഘടകങ്ങളെ താരതമ്യപ്പെടുത്തി ചര്‍ച്ച ചെയ്യുക.`

`നമ്മിലെ ദൈവദത്ത കഴിവുകള്‍ക്കു തിരഞ്ഞെടുപ്പും മനഃശക്തിയും തമ്മില്‍ എന്തെങ്കിലും ബന്ധമുണ്ടോ?`

`"മനുഷ്യപുത്രന്‍" എന്ന വാക്കു ക്രിസ്തുവിന്‍റെ വീണ്ടും വരവിനെ പ്രതീക്ഷിച്ചിരിക്കുന്ന നമുക്കു തരുന്ന പ്രോത്സാഹനം എന്താണ്? ന്യായവിധിയില്‍ നമ്മെ പ്രതിനിധീകരിക്കുന്നതിനു നമുക്കൊരു മനുഷ്യന്‍ ഉയരത്തില്‍ നമുക്കായി ഉണ്ടെന്നുള്ളതു നമുക്ക് എന്ത് ആശ്വാസമാണ് തരുന്നത്?`