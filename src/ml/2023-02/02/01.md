---
title:  ഒരു വിധി നിര്‍ണ്ണയനിമിഷം
date:   01/04/2023
---

### ഈ ആഴ്ചയിലെ പഠനത്തിന്
മത്തായി 24:14; വെളി. 14:14-20; മത്തായി 16:27; അപ്പൊ. 1:9-11; മര്‍ക്കൊസ് 4:26-29; വെളി. 16:1.

> <p>മനഃപാഠവാക്യം</p>
> "പിന്നെ ഞാന്‍ വെളുത്തോരു മേഘവും മേഘത്തിന്മേല്‍ മനുഷ്യപുത്രനു സദൃശനായ ഒരുത്തന്‍ തലയില്‍ പൊന്‍കിരീടവും കയ്യില്‍ മൂര്‍ച്ചയുള്ള അരിവാളുമായി ഇരിക്കുന്നതും കണ്ടു. മറ്റൊരു ദൂതന്‍ ദൈവാലയത്തില്‍നിന്നു പുറപ്പെട്ടു. മേഘത്തിന്മേല്‍ ഇരിക്കുന്നവനോട് കൊയ്ത്തിനു സമയം വന്നതുകൊണ്ടു നിന്‍റെ അരിവാള്‍ അയച്ചുകൊയ്ക; ഭൂമിയിലെ വിളവു വിളഞ്ഞുണങ്ങിയിരിക്കുന്നു എന്ന് ഉറക്കെ വിളിച്ചുപറഞ്ഞു" (വെളി. 14:14,15).

തന്‍റെ ജനത്തോടു ദൈവം എല്ലായ്പോഴും സംസാരിച്ചുകൊണ്ടിരിക്കുന്നു. ഓരോ കാലത്തേക്കും ആവശ്യമായ ദൂതു ദൈവം കൊടുക്കുന്നു. ജലപ്രളയ മുന്നറിയിപ്പ് (ഉല്പത്തി 6:7), യേശുവിന്‍റെ ആദ്യവരവ് (ദാനീ. 9:24-27), വീണ്ടും വരവിന്നു മുമ്പുള്ള ന്യായവിധി (ദാനീ. 7:9,10; ദാനീ. 8:14), ക്രിസ്തുവിന്‍റെ വീണ്ടും വരവിനു മുമ്പുള്ള അന്ത്യസംഭവങ്ങള്‍ (വെളി. 12-14) എല്ലാം ദൈവം സംസാരിച്ചിരിക്കുന്നു. മനുഷ്യചരിത്രത്തിന്‍റെ ഈ അന്ത്യനാളുകളില്‍ അത്യാവശ്യമായ ഒരു പ്രത്യേകദൂതു ലോകത്തിനും തന്‍റെ ജനത്തിനുമായി കൊടുത്തുകൊണ്ടിരിക്കുന്നു. അതിപ്രധാന ലോകാന്ത്യമുന്നറിയിപ്പു മൂന്നു ദൂതന്മാര്‍ ആകാശമദ്ധ്യേ പറന്നുകൊണ്ട് അറിയിക്കുന്നതായി ചിത്രീകരിക്കപ്പെട്ടിരിക്കുന്നു.

നമ്മുടെ സ്വന്തനീതിയില്‍ പിടിച്ചു തൂങ്ങാതെ നാം നീതീകരിക്കപ്പെടേണ്ടതിനു യേശുവിന്‍റെ നീതിയിലും നാം വിശുദ്ധീകരിക്കപ്പെടേണ്ടതിനു യേശുവിന്‍റെ വിശുദ്ധിയിലും അന്ത്യത്തില്‍ നാം മഹത്വീകരിക്കപ്പെടേണ്ടതിന് യേശുവില്‍ പൂര്‍ണ്ണ ആശ്രയം വെയ്പാനും യേശു കൊടുക്കുന്ന തന്‍റെ വന്‍കൃപയുടെ അന്ത്യവിളികളാണ് ഇവ.
നാം യേശുവിനെ സ്വീകരിച്ചവരാണെങ്കിലും അവനില്‍ പൂര്‍ണ്ണ സമര്‍പ്പണം വെച്ച് അനുസരിക്കുക, ഇപ്പോള്‍ നാം നടത്തുന്ന തിരഞ്ഞെടുപ്പ് ഇനി വരാനുള്ള ഭീകരഘട്ടത്തിലും നമ്മുടെമേല്‍ പ്രതിഫലിക്കുന്നതാണ്. ഒരുങ്ങേണ്ട സമയം ഇപ്പോഴാണ്.

_ഈ ആഴ്ചയിലെ പാഠം പഠിച്ച് ഏപ്രില്‍ 8 ശബ്ബത്തിനുവേണ്ടി നമുക്ക് ഒരുങ്ങാം..._