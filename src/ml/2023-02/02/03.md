---
title:  മനുഷ്യപുത്രന്‍ മടങ്ങിവരുന്നു
date:   03/04/2023
---

തന്‍റെ ജനത്തിനും കാലാന്ത്യ ലോകത്തിനും വേണ്ടതായ അന്ത്യ കൃപാദൂതുകളുടെ കേന്ദ്രസ്ഥാനം വെളിപ്പാട് 14 ല്‍ കാണാം. "മനുഷ്യപുത്രന്‍ സര്‍വ്വശക്തന്‍റെ വലത്തുഭാഗത്ത് ഇരിക്കുന്നതും ആകാശമേഘങ്ങളോടെ വരുന്നതും നിങ്ങള്‍ കാണും" എന്ന യേശുവിന്‍റെ വാഗ്ദത്തം അതിന്‍റെ ശ്രദ്ധാകേന്ദ്രമാണ് (മര്‍ക്കൊസ് 14:62).

`വെളി. 14:14 വായിക്കുക: യേശു ഭൂമിയിലേക്കു വീണ്ടും വരുന്നതു വിവരിക്കുമ്പോള്‍ കൊടുത്തിരിക്കുന്ന തലവാചകം എന്താണ്? ഇത് എന്തുകൊണ്ട് യോഹന്നാന്‍ യേശുവിനു കൊടുത്തിരിക്കുന്നു?`

സുവിശേഷപുസ്തകങ്ങളില്‍ "മനുഷ്യപുത്രന്‍" എന്ന വാക്ക് 82 തവണ തന്നെക്കുറിച്ച് യേശു ഉപയോഗിച്ചിരിക്കുന്നു. അവന്‍ ഏറ്റവും ഇഷ്ടപ്പെടുന്ന ഒരു വാക്കാണിത്. നമ്മോട് ഒരുമിച്ചു ചേര്‍ന്നു നില്ക്കുന്നു എന്ന് അവന്‍ അതില്‍ക്കൂടെ വാത്സല്യത്തോടെ ആശയ പ്രകടനം നടത്തുന്നു. നമ്മെ നന്നായി അറിയുന്ന രക്ഷകനാണ് അവന്‍. നമ്മുടെ പരീക്ഷകളും കഷ്ടപ്പാടുകളും യേശു അനുഭവിച്ചു. നമ്മെ ഭവനത്തിലേക്കു ചേര്‍ക്കുന്നതിനു "മനുഷ്യപുത്രന്‍' വീണ്ടും വരുന്നു. നമ്മോടുകൂടെ ജീവിച്ച അതേ യേശു തന്നെയാണ് നമുക്കു വേണ്ടി വീണ്ടും വരുന്നത്. സാത്താന്‍റെ പരീക്ഷകളുടെയെല്ലാം ക്രൂരത അവന്‍ നേരിട്ടു വിജയിച്ചിരിക്കയാല്‍ നമ്മെ വീണ്ടെടുക്കുന്നതിന് അവന്‍ യോഗ്യനാണ്.

**യേശു 'മനുഷ്യപുത്രന്‍" എന്നുള്ളതിനു ചുവടെയുള്ള വാക്യങ്ങളില്‍ നിന്നു നാം എന്തു പഠിക്കുന്നു?**

`മത്തായി 16:27`

`മത്തായി 24:27,30`

`മത്തായി 25:31,31`

ഈ വാക്യങ്ങളിലെ സുപ്രധാനഘടകം നോക്കുക: 1) മനുഷ്യപുത്രനായ യേശു തന്‍റെ മഹത്വത്തില്‍ ദൂതഗണങ്ങളോടൊത്തു വരുന്നു. 2) അവന്‍ ചെമ്മരിയാടുകളെയും കോലാടുകളെയും വേര്‍തിരിക്കും (ന്യായവിധി). 3) രാഷ്ട്രങ്ങളുടെയും സകല മനുഷ്യവംശത്തിന്‍റെയും അന്ത്യം നിത്യമായി തീരുമാനിക്കപ്പെടും.

`"മനുഷ്യപുത്രന്‍" എന്ന വാക്കില്‍ ക്രിസ്തുവിന്‍റെ മനുഷ്യത്വത്തെക്കുറിച്ചു ചിന്തിക്കുക. ദൈവം ആയിരുന്നെങ്കിലും നമ്മില്‍ ഒരാളെപ്പോലെ അവന്‍ ആയിത്തീര്‍ന്നു. അവന്‍ പാപം ചെയ്തില്ലാ എന്നതു നമ്മില്‍ നിന്ന് അവനെ വ്യത്യസ്തനാക്കുന്നു. നമ്മോടുള്ള ദൈവസ്നേഹം നാം ഗ്രഹിച്ചറിയേണ്ടതിനും നമ്മുടെ കഷ്ടപ്പാടുകള്‍ അവന്‍ അറിഞ്ഞു നമ്മെ സഹായിച്ച് അവയുടെമേല്‍ നമുക്കു വിജയം തരുന്നതിനും ഈ വാക്ക് എന്തു പ്രത്യാശ നമുക്കു തരുന്നുണ്ട്?`