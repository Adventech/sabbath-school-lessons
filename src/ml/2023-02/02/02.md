---
title:  നിത്യമായ തിരഞ്ഞെടുപ്പുകള്‍
date:   02/04/2023
---

മത്സരത്തിലാണ്ട് ആറായിരത്തിലധികം സംവത്സരങ്ങളായി പാപത്തിലും തിന്മയിലും മുങ്ങിപ്പോയ ലോകത്തിന് ദൈവം കൊടുക്കുന്ന അന്ത്യമുന്നറിയിപ്പാണ് വെളിപ്പാട് 14. ഈ ലോകത്തിലെ ഓരോ മനുഷ്യജീവിയും യേശുവിനുവേണ്ടിയോ യേശുവിന് എതിരായോ മറ്റമില്ലാത്ത ഉറച്ച തീരുമാനമെടുക്കുന്ന സമയം വരാനിരിക്കുന്നു. പാപത്തിന്‍റെ ശിക്ഷയില്‍നിന്നു നമ്മെ വിടുവിക്കുന്ന യേശുവിന്‍റെ നീതിയെ സംബന്ധിച്ചുള്ള വെളിപ്പാടിലെ ദൂതു നമ്മില്‍ നിന്നു പാപം അകറ്റുന്നതു ലോകമെങ്ങും വീണ്ടും വീണ്ടും ധ്വനിക്കുകയും പ്രതിധ്വനിക്കുകയും ചെയ്യും.

`മത്തായി 24:14 വായിച്ച് അതിനെ വെളിപ്പാട് 14:6 നോടു താരതമ്യപ്പെടുത്തുക. തന്‍റെ മടങ്ങി വരവിനുമുമ്പു ലോകമെങ്ങും എത്തേണ്ടതായ ദൂതിനെപ്പറ്റി എന്തു വാഗ്ദത്തമാണു യേശു ശിഷ്യന്മാര്‍ക്കു കൊടുത്തത്.`

"രാജ്യത്തിന്‍റെ ഈ സുവിശേഷം" ലോകമെങ്ങും പ്രസംഗിക്കപ്പെടും എന്നതിന്‍റെ പൂര്‍ത്തീകരണം "ഭൂവാസികളായ സകലജാതിയും ഗോത്രവും ഭാഷയും വംശവും ആയവരോട്" അറിയിപ്പാനുള്ള ക്രിസ്തുവിന്‍റെ അന്ത്യദൂതിനോടു യോജിച്ചുള്ളത് എന്നു കര്‍ത്താവ് മുന്നറിയിച്ചിരിക്കുന്നു.

യേശു വേഗം വരുന്നു എന്നു വെളി. 22 ല്‍ മൂന്നു തവണ (22:7,12,20) താന്‍ പറഞ്ഞിരിക്കുന്നു. അതിനോടു ചേര്‍ത്തു "അനീതി ചെയ്യുന്നവന്‍ ഇനിയും അനീതി ചെയ്യട്ടെ; അഴുക്കുള്ളവന്‍ ഇനിയും അഴുക്കാടട്ടെ; നീതിമാന്‍ ഇനിയും നീതി ചെയ്യട്ടെ; വിശുദ്ധന്‍ ഇനിയും തന്നെ വിശുദ്ധീകരിക്കട്ടെ" എന്നു കൂടെ യേശു പറഞ്ഞിരിക്കുന്നു (22:11). യേശുവിന് അനുകൂലമായോ എതിരായോ ഓരോ വ്യക്തിയും നിലകൊള്ളുന്ന മഹത്വപൂര്‍ണ്ണ അന്ത്യഘട്ടത്തിലേക്കു വെളിപ്പാട് അതിവേഗം നീങ്ങിക്കൊണ്ടിരിക്കുന്നു.

ദിനംതോറും ചെറുകാര്യങ്ങളില്‍പോലും യേശുവിന് അനുകൂലമായോ പ്രതികൂലമായോ ഓരോരുത്തരും തീരുമാനങ്ങള്‍ എടുത്തുകൊണ്ടിരിക്കുന്നു. എപ്പോഴും തെറ്റായ തിരഞ്ഞെടുപ്പുകള്‍ ദിനംതോറും നടത്തുന്നവര്‍ അന്ത്യപ്രതിസന്ധിയില്‍ നല്ല തിരഞ്ഞെടുപ്പു നടത്തുമെന്നതിനു സാദ്ധ്യതകളില്ല. അതുകൊണ്ട് ഇന്ന് നമ്മള്‍ യേശുവിനും അവന്‍റെ കല്പനകള്‍ക്കും അനുകൂലമായി തിരഞ്ഞെടുപ്പു നടത്തി അവനുവേണ്ടി വിശ്വസ്തതയോടെ നിലകൊള്ളണം. "അവന്‍റെ കല്പനകളെ പ്രമാണിക്കുന്നതല്ലോ ദൈവത്തോടുംള്ള സ്നേഹം" (1 യോഹ. 5:3). "തന്‍റെ വീണ്ടും വരവിന്‍ രീതിയില്‍ യേശു മാറ്റം വരുത്തുന്നില്ല. രൂപാന്തര പ്രക്രിയ ഇപ്പോള്‍ത്തന്നെ നടത്തണം. നമ്മുടെ ദൈനംദിന ജീവിതം നമ്മുടെ ഭാവി നിര്‍ണ്ണയിക്കുന്നു" ഘമെേ ഉമ്യ ഋ്ലിേെ, ു. 295. 

`നമ്മുടെ സ്വഭാവത്തിന്മേല്‍ ദൈവം രൂപാന്തരം വരുത്തുന്നതെങ്ങനെ? കൃപയില്‍ നാം വളരേണ്ടതിന് അവന്‍ ഉപയോഗിക്കുന്ന കരുതലുകള്‍ എന്തൊക്കെ? യേശുവെപ്പോലെ നാം ആകേണ്ടതിനുള്ള പരിശുദ്ധാത്മ പ്രവര്‍ത്തനങ്ങളോടു നമ്മുടെ പ്രതികരണം എന്തായിരിക്കണം?`