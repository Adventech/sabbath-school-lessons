---
title:  ജേതാവിന്‍റെ കിരീടം
date:   05/04/2023
---

"തലയില്‍ പൊന്‍കിരീടവും കയ്യില്‍ മൂര്‍ച്ചയുള്ള അരിവാളുമായി" മനുഷ്യപുത്രനോടു സദൃശനായവന്‍ ഇരിക്കുന്നതു യോഹന്നാന്‍ കണ്ടു (വെളി. 14:14). കിരീടത്തിന് ഉപയോഗിച്ചിരിക്കുന്ന വാക്ക് ജേതാവിനുള്ള കിരീടം എന്നര്‍ത്ഥമുള്ള ڇലെേുവമിീലെڈ എന്നതാണ്. അതു വിജയിക്കുള്ളതാണ്. ഒരു മത്സരക്കളിയില്‍ വിജയിക്കുന്നവനുള്ളതാണത്. ബഹുമതി, മഹത്വം, വിജയം എന്നിവയെല്ലാം അതു ചൂണ്ടിക്കാണിക്കുന്നു.

ലജ്ജയും പരിഹാസവുമൊക്കെ ഏറ്റുകൊണ്ട് യേശു ഒരിക്കല്‍ മുള്‍ക്കിരീടം ചൂടിയവനാണ്. അവന്‍ ഒരിക്കല്‍ മനുഷ്യരാല്‍ നിന്ദിക്കപ്പെട്ടും ത്യജിക്കപ്പെട്ടും ഇരുന്നു. അവനെ പരിഹസിച്ചു നിന്ദിക്കുകയും ദുഷിക്കയും കാര്‍ക്കിച്ച് അവന്‍റെ മേല്‍ തുപ്പുകയും അടിക്കുകയും മുഷ്ടിചുരുട്ടി ഇടിക്കുകയും ചാട്ടയടിക്കുകയും എല്ലാമായിരുന്നു. ഇപ്പോള്‍ അവന്‍ മഹത്വകിരീടം ചൂടി രാജാധിരാജാവും കര്‍ത്താധികര്‍ത്താവുമായി വരുന്നു.

`വെളി. 14:15; മര്‍ക്കൊസ് 4:26-29 എന്നിവ വായിക്കുക. ഈ വാക്യങ്ങളില്‍ എന്തു സമാനതകള്‍ കാണുന്നു? ഇവ രണ്ടും പറയുന്നത് എന്താണ്?`

ദൈവസന്നിധിയില്‍ നിന്ന് മഹത്വമുള്ള ആലയത്തില്‍ നിന്നു വരുന്ന ദൂതന്‍ "സമയം വന്നു കഴിഞ്ഞു" എന്നു വിളിച്ചു പറയുന്നു. വിളവു വിളഞ്ഞ് ഉണങ്ങിയിരിക്കുന്നു, പോയി മക്കളെ ഭവനത്തില്‍ കൂട്ടിക്കൊണ്ടുവരുന്നു.

കൃഷിയില്‍നിന്നുള്ള ഉപമകള്‍ തുടര്‍ച്ചയായി യേശു തിരുവെഴുത്തില്‍ ഉപയോഗിച്ചിരിക്കുന്നതു കാണാം. തന്‍റെ ജനത്തില്‍ സുവിശേഷവിത്തു മുളച്ചുവളര്‍ന്നു വിളഞ്ഞു നില്ക്കുന്നത് അവന്‍ പ്രസ്താവിക്കുന്നു.

"വിത്തു മുളെക്കുന്നത് ആത്മിക ജീവിത ആരംഭവും ചെടിയുടെ വളര്‍ച്ച ക്രിസ്തീയവളര്‍ച്ചയുടെ മനോഹര വര്‍ണ്ണനയുമാണ്. പ്രകൃതിയിലേതുപോലെ തന്നെയാണു കൃപയിലും, വളര്‍ച്ചയില്ലായെങ്കില്‍ ജീവനുമില്ല. ചെടിവളരുകയോ അല്ലായെങ്കില്‍ ചാവുകയോ ആണ്. അതിന്‍റെ വളര്‍ച്ച നിശ്ശബ്ദമായി സുസ്ഥിരം മുന്നേറുന്നതുപോലെ ക്രിസ്തീയജീവിതവും വളര്‍ച്ച പ്രാപിക്കണം. നമ്മുടെ വളര്‍ച്ചയുടെ ഓരോ തലത്തിലും ജീവിതം പൂര്‍ണ്ണമായിക്കൊണ്ടിരിക്കണം. എന്നാലും ദൈവിക ഉദ്ദേശ്യം നമ്മില്‍ നിറവേറുമ്പോള്‍ തുടര്‍ച്ചയായ പുരോഗതി പ്രാപിക്കും. വിശുദ്ധീകരണം എന്നത് ഒരു ജീവിതകാലം മുഴുവന്‍ തുടരുന്ന പ്രക്രിയയാണ്. നമ്മുടെ അവസരങ്ങള്‍ വര്‍ദ്ധിക്കുന്നതനുസരിച്ച് അനുഭവങ്ങള്‍ വിപുലമാകയും അറിവു വര്‍ദ്ധിക്കുകയും ചെയ്തുകൊണ്ടിരിക്കുന്നു" ഇഛഘ, ുു. 95,96.

`കൃപയാല്‍ രൂപാന്തരം പ്രാപിച്ചു സ്നേഹത്തില്‍ വേരൂന്നി അനുസരണജീവിതം നയിച്ചു ക്രിസ്തുനാമ മഹത്വത്തിനു നിലകൊള്ളണം. അവരുടെ ഹൃദയം ക്രിസ്തു ഹൃദയത്തോട് ഒന്നായിത്തീരണം. അവര്‍ക്കുവേണ്ടതുതന്നെ ക്രിസ്തുവിനും വേണ്ടതാകണം. "വളര്‍ച്ചയുടെ ഓരോ തലത്തിലും ജീവിതം പൂര്‍ണ്ണമായിക്കൊണ്ടിരിക്കണം" എന്ന് എലന്‍ വൈറ്റ് പറഞ്ഞിരിക്കുന്നതു നിങ്ങള്‍ എങ്ങനെ മനസ്സിലാക്കുന്നു? ഇപ്പോള്‍ പോലും നമ്മില്‍ തെറ്റുകുറ്റങ്ങളും സ്വഭാവദൂഷ്യങ്ങളും കാണുമ്പോള്‍ അതിന് അര്‍ത്ഥം എന്താണ്?`