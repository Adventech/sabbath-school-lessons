### മൂന്നു ദൂതന്മാരുടെ ദൂതുകള്‍

വന്‍നിരാശക്ക് ഒരാഴ്ചമുമ്പ്, 1844 ഒക്ടോബര്‍ 15 ല്‍ ജര്‍മ്മനിയിലെ ദൈവഭക്തരായ ഒരു ലൂഥര്‍ ഭവനത്തില്‍ ഒരു ആണ്‍കുട്ടി ജനിച്ചു. അവന്‍റെ പേര് ഫ്രീഡ്റിക്ക് നീറ്റ്ഷി എന്നായിരുന്നു. അവന്‍ ആധുനിക ലോകത്തിലെ പ്രശസ്തനായ ഒരു നിരീശ്വരവാദി ആയി മാറി. പടിഞ്ഞാറന്‍ പ്രദേശങ്ങളില്‍ ക്രിസ്ത്യാനികളുടെ ദൈവം മരിക്കുകയാണെന്നു ചിന്തിച്ചുകൊണ്ട് നീറ്റ്ഷി ക്രിസ്തുമതത്തിനെതിരെ വിലക്ഷണരീതിയില്‍ പെരുമാറിക്കൊണ്ട് അതിനെ "അടിമ ധാര്‍മ്മികത്വം" എന്നു പരിഹസിച്ച് "നിങ്ങളുടെ ശത്രുക്കളെ സ്നേഹിപ്പിന്‍" എന്ന ആശയത്തെ ശക്തന്മാരില്‍നിന്നു തങ്ങളെ രക്ഷിക്കുന്ന സൂത്രവാക്യമെന്ന് അയോഗ്യമാക്കി. നീറ്റ്ഷിയുടെ ആധുനികതയ്ക്കു വേണ്ടിയിരുന്നത് "നന്മയും തിന്മയും" തമ്മിലുള്ളതിനെക്കാളും അത്യാധുനികമായ എന്തോ ഒന്നായിരുന്നു. അദ്ദേഹത്തിന്‍റെ ഒരു പുസ്തകത്തിലെ ഒരു കഥാപാത്രം (സരത്തൂസ്ത്രാ) പറയുന്നത് "പഴയനിയമ കല്പലകകളെ അടിച്ചുപൊളിക്കുക" എന്നാണ്. (ഇതിന്‍റെ അര്‍ത്ഥം പത്തുകല്പനകളെന്നുതന്നേ.)

കമ്മ്യൂണിസ്റ്റു പ്രസ്ഥാനസ്ഥാപകനായ കാറല്‍ മാര്‍ക്സിനും 1844 പ്രധാനവര്‍ഷം തന്നേ. "1844 ലെ ഇക്കണോമിക് ആന്‍റ് ഫിലോസോഫിക് മാനുസ്ക്രിപ്റ്റ്" ആ വര്‍ഷം തന്നെ എഴുതിയതാണെങ്കിലും 1932 ല്‍ ആണ് സോവിയറ്റ് യൂണിയന്‍ അതു പ്രസിദ്ധീകരിച്ചത്. അതിന്‍റെ കയ്യെഴുത്തു പ്രതി മാര്‍ക്സിന്‍റെ ആരംഭകാല ആശയങ്ങളായ വിവിധ സാമ്പത്തികഘട്ടങ്ങള്‍ കഴിഞ്ഞ് തൊഴിലാളികളെല്ലാം ഒത്തൊരുമിച്ച് മുതലാളികളെ നശിപ്പിച്ചശേഷം ഒരു സര്‍വ്വസമ്പൂര്‍ണ്ണ ആദര്‍ശരാഷ്ട്രം (ഉട്ടോപ്യാ) ഭൂമിയില്‍ സ്ഥാപിക്കുക എന്നതാണ്.

ചാള്‍സ് ഡാര്‍വിനും 1844 എന്ന വര്‍ഷം സുപ്രധാനമാണ്. "എസ്സേ ഓഫ് 1844" എന്നറിയപ്പെടുന്നതില്‍ ഡാര്‍വിന്‍ തന്‍റെ പ്രാരംഭകാല പരിണാമവാദ സിദ്ധാന്തം ആവിഷ്ക്കരിച്ചിരിക്കുന്നു. പക്ഷേ അത് അക്കാലത്തൊന്നും പ്രസിദ്ധീകരിച്ചിരുന്നില്ല. 1859 ല്‍ പ്രസിദ്ധീകരിച്ച "ഓണ്‍ ദ ഒറിജിന്‍ ഓഫ് സ്പീഷീസ്" എന്ന തന്‍റെ പുസ്തകത്തില്‍ ഡാര്‍വിന്‍ അഭിപ്രായപ്പെടുന്നത് ഏതോ ഒരു അതിപുരാതന ജീവിയില്‍ നിന്നു സ്വാഭാവികമായി ജീവന്‍ ആകസ്മികമായി ഉത്ഭവിച്ചു വന്നു എന്നാണ്.

1844 ആണ് ദാനീയേല്‍ 8:14 ലെ 2300 വര്‍ഷപ്രവചന നിറവേറലും സംഭവിച്ചിരിക്കുന്നത്. വന്‍നിരാശക്കുശേഷം അവശേഷിച്ച ചെറിയ കൂട്ടത്തില്‍നിന്നു മാര്‍ക്സിന്‍റെയും നീറ്റ്ഷിയുടെയും ഡാര്‍വിന്‍റെയും സിദ്ധാന്തങ്ങളെ ഖണ്ഡിക്കുന്ന കേന്ദ്രദൂതുമായി ഒരു ലോകവ്യാപക പ്രസ്ഥാനം ഉത്ഭവിച്ചു വന്നു.

മാര്‍ക്സിസ്റ്റു സിദ്ധാന്തങ്ങള്‍ക്കു വിപരീതമായി സെവന്ത്ഡെ അഡ്വെന്‍റിസ്റ്റു പ്രസ്ഥാനം ക്രിസ്തുവും സാത്താനും തമ്മിലുള്ള പോരാട്ടത്തെ വിവരിച്ചുകൊണ്ടു മനുഷ്യനിര്‍മ്മിത ഉട്ടോപ്യാ എന്ന സങ്കല്ത്തിനപ്പുറം ദൈവരാജ്യമെന്ന നിത്യരാജ്യം നിലവില്‍ വരുമെന്നു പ്രവചനങ്ങളില്‍ കൂടെ ലോകത്തോടു അറിയിച്ചുകൊണ്ടിരിക്കുന്നു.

ഡാര്‍വിന്‍റെ സിദ്ധാന്തങ്ങള്‍ക്കു വിരുദ്ധമായി ഭൂമിയില്‍ ജീവന്‍ നിലവില്‍ വന്നത് ആകസ്മികമായിട്ടല്ലായെന്നും സര്‍വ്വശക്തനായ ദൈവം ഭൂമിയിലുള്ള സകല ചരാചരങ്ങളെയും ആറു ദിവസങ്ങള്‍കൊണ്ടു സൃഷ്ടിച്ചിട്ട് ഏഴാം ദിവസത്തെ അനുഗ്രഹിച്ചു ശുദ്ധീകരിച്ചു. ദൈവം അന്ന് സ്വസ്ഥനായിരുന്നു എന്നു പഠിപ്പിച്ചുകൊണ്ടു സെവന്ത് ഡെ അഡ്വെന്‍റിസ്റ്റു സഭ നിലനില്ക്കുന്നു.

നീറ്റ്ഷിയുടെ സിദ്ധാന്തങ്ങള്‍ക്കു വിരുദ്ധമായി സെവെന്ത്ഡെ അഡ്വെന്‍റിസ്റ്റു സഭ നിലനിന്നുകൊണ്ട് ദൈവം ജീവിച്ചിരിക്കുന്നു എന്നും സകല മാനുഷിക ധാര്‍മ്മിക മൂല്യങ്ങള്‍ക്കും അടിസ്ഥാനമാണു ദൈവത്തിന്‍റെ പത്തു കല്പനകളെന്നും ("പഴയന്യായപ്രമാണ കല്പനകള്‍") അതു ദൈവിക ന്യായവിധിയുടെ അടിസ്ഥാനമാണെന്നും ഘോഷിക്കുന്നു.

ഇതെല്ലാം 1844 ല്‍ സംഭവിച്ചു എന്നതു വെറും ആകസ്മികമാണോ? സാധാരണ ഒരാള്‍ അങ്ങനെ ചിന്തിക്കുകയില്ല. മാര്‍ക്സ്, നീറ്റ്ഷി, ഡാര്‍വിന്‍ സ്വാധീനശക്തിയുള്ള മൂന്നുപേര്‍. മാനവരാശിക്കു നികത്താനാവാത്ത നഷ്ടം വരുത്തിയവര്‍, ഈ മൂന്നു തെറ്റുകള്‍ക്കുമെതിരേ ദൈവം തന്‍റെ സത്യത്തിനു സാക്ഷിയായി ആരും ഇല്ലാതെ ലോകത്തെ ഉപേക്ഷിച്ചില്ല. ഈ ആള്‍ക്കാരുടെ സിദ്ധാന്തങ്ങള്‍ക്കെതിരേ ദൈവത്തിന്‍റെ കാലാന്ത്യ ദൂതുകളായ മൂന്നു ദൂതന്മാരുടെ ദൂതുകള്‍ ഭൂലോകമെങ്ങും ഘോഷിക്കേണ്ടതിന്നു ദൈവം സെവന്ത് ഡെ അഡ്വെന്‍റിസ്റ്റു സഭയെ സ്ഥാപിച്ചിരിക്കുന്നു. മേല്പറഞ്ഞിരിക്കുന്ന ഭീകരവഞ്ചിതരായ മൂന്നുപേരുടെയും അതിവിരുദ്ധ തെറ്റുകളെ മനുഷ്യവംശമുമ്പാകെ തിരുത്തിക്കുന്നതും കൂടെയാണു മൂന്നു ദൂതന്മാരുടെ ദൂതുകള്‍.

സെവന്ത് ഡെ അഡ്വെന്‍റിസ്റ്റു സഭ ഘോഷിക്കുന്ന മൂന്നു ദൂതന്മാരുടെ ദൂതുകള്‍ "ലഭിച്ച സത്യത്തിന്‍റെ" വെളിച്ചത്തില്‍ (2 പത്രൊസ് 1:12) ഉള്ള വിശേഷ ദൂതുകളാണ്.

_ഈ ക്വാര്‍ട്ടറില്‍ നാം മൂന്നു ദൂതന്മാരുടെ ദൂതുകള്‍ പഠിക്കുന്നതാണ്. യു.എസ്.എ.യില്‍ കണക്റ്റിക്കട്ട് സ്വദേശിയായ മാര്‍ക്ക് ഫിന്‍ലി അന്തര്‍ദ്ദേശീയ പ്രശസ്തിയുള്ള സുവിശേഷകനും 2005 മുതല്‍ 2010 വരെ ജനറല്‍ കോണ്‍ഫറന്‍സ് വൈസ് പ്രസിഡന്‍റുമായിരുന്നു. പൂര്‍ണ്ണസമയജോലിയില്‍ നിന്നു വിരമിച്ചശേഷം ജനറല്‍ കോണ്‍ഫറന്‍സ് പ്രസിഡന്‍റിന്‍റെ സഹായി ആയി പ്രവര്‍ത്തിച്ചുകൊണ്ടിരിക്കുന്നു. പാസ്റ്റര്‍ ഫിന്‍ലിക്കും ഭാര്യ ഏണ്‍സ്റ്റൈനും മൂന്നു മക്കളും അഞ്ചു കൊച്ചുമക്കളുമുണ്ട്._