---
title:  ദൗത്യത്തിനായുള്ള പ്രചോദനവും തയ്യാറെടുപ്പും
date:   04/11/2023
---

### ഈ ആഴ്ചയിലെ പഠനത്തിനായി വായിക്കുക
ലൂക്കൊസ് 24:1-12; 24:36-49; അ.പ്ര. 1:12-26; എബ്രാ. 10:24,25; 2:1-41; 1 കൊരി. 11:1.

> <p>മനഃപാഠവാക്യം</p>
> "പിന്നെ അവന്‍ അവരോട്: "ഇതാകുന്നു നിങ്ങളോടുകൂടെ ഇരിക്കുമ്പോള്‍ ഞാന്‍ പറഞ്ഞ വാക്ക്. മോശെയോടു ന്യായപ്രമാണത്തിലും പ്രവാചക

പുസ്തകങ്ങളിലും സങ്കീര്‍ത്തനങ്ങളിലും എന്നെക്കുറിച്ച് എഴുതിയിരിക്കുന്നത് ഒക്കെയും നിവൃത്തിയാകേണം എന്നുള്ളതു തന്നെ എന്നു പറഞ്ഞു" (ലൂക്കൊസ് 24:44).

പൗലൊസ് ഫിലിപ്പിയര്‍ക്ക് എഴുതി: "ചിലര്‍ ക്രിസ്തുവിനെ അസൂയയും പിണക്കവും നിമിത്തം പ്രസംഗിക്കുന്നു. ചിലരോ നല്ല മനസ്സോടെ തന്നേ. അവര്‍ സുവിശേഷത്തിന്‍റെ പ്രതിവാദത്തിനായിട്ടു ഞാന്‍ ഇവിടെ കിടക്കുന്നു എന്ന് അറിഞ്ഞിട്ട് അതു സ്നേഹത്താല്‍ ചെയ്യുന്നു. മറ്റവരോ എന്‍റെ ബന്ധനങ്ങളില്‍ എനിക്കു ക്ലേശം വരുത്തുവാന്‍ ഭാവിച്ചുകൊണ്ടു നിര്‍മ്മലതയോടെയല്ല ശാഠ്യത്താല്‍ അത്രേ ക്രിസ്തുവിനെ പ്രസംഗിക്കുന്നത്. പിന്നെ എന്ത്? നാട്യമായിട്ടോ പരമാര്‍ത്ഥമായിട്ടോ ഏതുവിധമായാലും ക്രിസ്തുവിനെ അല്ലോ പ്രസംഗിക്കുന്നത്. ഇതില്‍ ഞാന്‍ സന്തോഷിക്കുന്നു, ഇനിയും സന്തോഷിക്കും" (ഫിലി. 1:15-18).

ശക്തമായ വാക്കുകള്‍! "ഭാവത്തിലോ സത്യത്തിലോ" ക്രിസ്തു പ്രസംഗിക്കപ്പെടുന്നു - അതാണ് പൗലൊസിന് പ്രധാനം. എന്നിരുന്നാലും ക്രിസ്തുവിനെ പ്രസംഗിക്കുന്നതിനും ദൗത്യത്തിനും സുവാര്‍ത്തയുമായി മറ്റുള്ളവരിലേക്ക് എത്തിച്ചേരുന്നതിനുമുള്ള നമ്മുടെ ഉദ്ദേശങ്ങള്‍ സ്നേഹത്തില്‍നിന്നോ സത്യത്തില്‍ നിന്നോ ആയിരിക്കണം, അല്ലാതെ സ്വാര്‍ത്ഥമോഹമോ അസൂയയോ കലഹമോ അല്ല.

അപ്പോള്‍, ക്രിസ്തുവിനെ പ്രസംഗിക്കുന്നതിനുള്ള ചില പ്രേരണകള്‍ എന്തൊക്കെയാണ്, അവ ചെയ്യുന്നതിന് നമുക്കു തയ്യാറാക്കാവുന്ന ചില വഴികള്‍ എന്തൊക്കെയാണ്?

ദൗത്യത്തിന്‍റെ ഈ നിര്‍ണായക ഭാഗങ്ങളില്‍ നമുക്കു മാര്‍ഗ്ഗനിര്‍ദ്ദേശം നല്‍കാന്‍ കഴിയുന്ന ആദിമ സഭയിലെ ചില സംഭവങ്ങള്‍ ഈ ആഴ്ച നമ്മള്‍ പരിശോധിക്കും.

ഈ ആഴ്ചയിലെ പാഠം പഠിച്ച് നവംബര്‍ 11 ശബ്ബത്തിനുവേണ്ടി നമുക്ക് ഒരുങ്ങാം...