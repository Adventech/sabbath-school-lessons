---
title:  'സുവിശേഷം എത്തിച്ചേരാത്തവര്‍ക്കുള്ള ദൗത്യം: ഭാഗം 2'
date:   09/12/2023
---

### ഈ ആഴ്ചയിലെ പഠനത്തിനായി ഉപയോഗിക്കുക
1 രാജാ. 11:1-6; മത്തായി 4:23-25; 15:22-28; മര്‍ക്കൊസ് 7:23-30; അ.പ്ര. 10:34,35; മത്തായി 8:10.

> <p>മനഃപാഠവാക്യം</p>
> യേശു അവളോട്: "സ്ത്രീയേ, നിന്‍റെ വിശ്വാസം വലിയതു നിന്‍റെ ഇഷ്ടംപോലെ നിനക്കു ഭവിക്കട്ടെ" എന്ന് ഉത്തരം പറഞ്ഞു. ആ നാഴിക മുതല്‍ അവളുടെ മകള്‍ക്കു സൗഖ്യം വന്നു" (മത്തായി 15:28).

തുടക്കം മുതല്‍, സ്നേഹവാനായ ദൈവം തന്‍റെ നഷ്ടപ്പെട്ട മക്കളെ അന്വേഷിച്ചു (ഉല്പത്തി 3:9). നമ്മുടെ നാളില്‍, ഈ സ്നേഹനിധിയായ ദൈവം ഇപ്പോഴും നഗരങ്ങളില്‍ നഷ്ടപ്പെട്ടവ ഉള്‍പ്പെടെ, നഷ്ടപ്പെട്ടവരിലേക്ക് എത്താന്‍ ശ്രമിക്കുന്നു (വെളി. 14:6-12 കാണുക). 2018 ല്‍ ഐക്യരാഷ്ട്രസഭ അതിന്‍റെ ഏറ്റവും പുതിയ കണ്ടെത്തലുകള്‍ പ്രസിദ്ധീകരിച്ചു. ഭൂമിയിലെ ജനസംഖ്യയുടെ 55 ശതമാനം നഗരപ്രദേശങ്ങളിലാണ് താമസിക്കുന്നത്, ഇത് 2050-ഓടെ 68 ശതമാനമായി വളരും. നമുക്ക് മറ്റൊരു മാര്‍ഗവുമില്ല. നാം നഗരങ്ങളിലുള്ളവരോട് സാക്ഷ്യം വഹിക്കണം.

എന്നിരുന്നാലും ഒരു നഗരത്തിലേക്ക് സാക്ഷീകരിക്കാന്‍ വിളിക്കപ്പെട്ടപ്പോള്‍ യോന ചെയ്തതുപോലെ ദൈവജനത്തില്‍ പലരും പ്രവര്‍ത്തിക്കുന്നു. പല കാരണങ്ങളാല്‍ അവര്‍ ചുമതലയില്‍ നിന്ന് ഓടിപ്പോകുന്നു. "എന്നാല്‍ മുന്നെഴുതിയിരിക്കുന്നതൊക്കെയും നമ്മുടെ ഉപദേശത്തിന്നായിട്ട് നമുക്കു തിരുവെഴുത്തുകളാല്‍ ഉളവാകുന്ന സ്ഥിരതയാലും ആശ്വാസത്താലും പ്രത്യാശ ഉണ്ടാകേണ്ടതിനു തന്നെ എഴുതിയിരിക്കുന്നു" (റോമര്‍ 15:4). അതില്‍ യോനായെ കുറിച്ച് എഴുതിയത് ഉള്‍പ്പെടുന്നു.

ഇവിടെയായിരിക്കുമ്പോള്‍, യേശു ഇസ്രായേലിലെ നഗരങ്ങളിലുള്ളവരെ മാത്രമല്ല, വിദേശ പ്രദേശങ്ങളിലുള്ളവരെയും ശുശ്രൂഷിച്ചു; അതായത്, യെഹൂദ രാഷ്ട്രത്തിന് പുറത്തുള്ളവര്‍ക്കും തിരഞ്ഞെടുക്കപ്പെട്ട ജനങ്ങള്‍ക്കും വേണ്ടി പ്രവര്‍ത്തിച്ചു.

ഈ ആഴ്ച നാം സോരിലേക്കും സിദോനിലേക്കും ക്രിസ്തുവിന്‍റെ ദൗത്യത്തെക്കുറിച്ചുള്ള ബൈബിള്‍ കഥ പഠിക്കുകയും ഇന്നത്തെ നമ്മുടെ ജീവിതത്തില്‍ പ്രയോഗിക്കാനുള്ള പാഠങ്ങള്‍ ഉള്‍ക്കൊള്ളുകയും ചെയ്യും.

ഈ ആഴ്ചയിലെ പാഠം പഠിച്ച് ഡിസംബര്‍ 16 ശബ്ബത്തിനുവേണ്ടി നമുക്ക് ഒരുങ്ങാം...