---
title:  ഭൂമിയിലെ വിശ്വാസം?
date:   14/12/2023
---

ലൂക്കൊസ് 18:8 ല്‍, യേശു തന്‍റെ ഒരു ഉപമയുടെ അവസാനത്തില്‍ ഈ ചോദ്യം ചോദിക്കുന്നു: "മനുഷ്യപുത്രന്‍ വരുമ്പോള്‍ അവന്‍ ഭൂമിയില്‍ വിശ്വാസം കണ്ടെത്തുമോ?" ഇന്ന് ക്രിസ്തുവിന്‍റെ ശിഷ്യന്മാര്‍ എന്ന നിലയില്‍, യേശു എന്താണ് അന്വേഷിക്കുന്നതെന്ന് നാം കാണേണ്ടതുണ്ട്. ഇരുട്ടിന്‍റെ നടുവിലും തിളങ്ങുന്ന വിശ്വാസത്തിനായി യേശു തിരയുന്നതായി ഈ കഥയില്‍ കാണാം.

`മത്തായി 8:10,13; 9:2; 20:29-34; മര്‍ക്കൊസ് 2:5; 10:46-52; ലൂക്കൊസ് 18:35-43. ഈ ഭാഗങ്ങളില്‍ ആരെയാണ് വിശ്വാസമുള്ളതായി യേശു വിശേഷിപ്പിക്കുന്നത്?`

ഇരുണ്ട നഗരങ്ങളില്‍ പോലും തിളങ്ങുന്ന വിശ്വാസമുള്ള ആളുകള്‍ ഈ പട്ടികയില്‍ ഉള്‍പ്പെടുന്നു. കഫര്‍ന്നഹൂമില്‍ വിശ്വാസമുള്ള നിരവധി ആളുകളെ യേശു എടുത്തുകാണിക്കുന്നു. മത്തായി 8:10,13 ല്‍, വലിയ വിശ്വാസത്തോടെ പരിവര്‍ത്തിതനായ ഒരു വിജാതീയ ശതാധിപനെ നാം കാണുന്നു. തളര്‍വാതരോഗിയായ സുഹൃത്തിനെ യേശുവിന്‍റെ അടുക്കല്‍ കൊണ്ടുവരാന്‍ മേല്‍ക്കൂര പൊളിച്ചുമാറ്റിയ വിശ്വസത്താല്‍ നിറഞ്ഞ നാല് സുഹൃത്തക്കളെ നാം കണ്ടുമുട്ടുന്നു (മത്തായി 9:2; മര്‍ക്കൊസ് 2:5). മര്‍ക്കൊസ് 10 ല്‍, മുന്‍ അന്ധനായ ബര്‍ത്തിമായിയെ നാം കണ്ടുമുട്ടുന്നു. അദ്ദേഹത്തിന്‍റെ വിശ്വാസം യെരീഹോവില്‍ തിളങ്ങുന്നു.

അതേസമയം, ദൈവജനത്തിന്‍റെ ഇടയില്‍ വലിയ വിശ്വാസമുണ്ടാകുമെന്ന് നാം പ്രതീക്ഷിക്കുന്നു. എന്നിട്ടും യേശുവിന്‍റെ ജന്മനാടായ നസ്രത്തില്‍ പോലും ചെറിയ വിശ്വാസം അല്ലെങ്കില്‍ അവിശ്വാസം പോലും ക്രിസ്തുവിന്‍റെ ശുശ്രൂഷയെ പരിമിതപ്പെടുത്തുന്ന ഘടകമായിരുന്നു. തന്‍റെ ശിഷ്യന്മാര്‍ക്കിടയില്‍, യേശു ഇസ്രായേലിനെക്കുറിച്ച് പലതവണ പറയുന്നു. "അല്ലയോ (നിങ്ങള്‍) അല്പവിശ്വാസികളേ!" (മത്തായി 6:30; 8:26; 14:31; 16:18). മത്തായി 17:17 ല്‍ യേശു ഉത്ഘോഷിക്കുന്നു. "അവിശ്വാസവും കോട്ടവുമുള്ള തലമുറയേ എത്രത്തോളം ഞാന്‍ നിങ്ങളോടു കൂടെ ഇരിക്കും?"

ഇന്ന് നമുക്ക് പ്രയോഗിക്കാന്‍ കഴിയുന്ന ഒരു പാഠം, വിശ്വാസം പ്രതീക്ഷിക്കാത്ത നഗരസ്ഥലങ്ങളില്‍ കാണപ്പെടുന്നു എന്നതാണ്: വിദേശികള്‍, വിജാതീയര്‍, വ്യത്യസ്ത മതങ്ങളുള്ള ആളുകള്‍ എന്നിവിടങ്ങളില്‍ കാണപ്പെടുന്നു. താഴ്മയോടെ, യേശു ചെയ്തതുപോലെ നാം നഗരങ്ങളിലേക്ക് പോകണം, സത്യം അവതരിപ്പിക്കുമ്പോള്‍, യേശുവില്‍ രക്ഷാകരമായ വിശ്വാസത്തോടെ പ്രതികരിക്കുന്നവരെ അന്വേഷിക്കണം. അവര്‍ തീര്‍ച്ചയായും അവിടെയുണ്ട്.

`വെല്ലുവിളി: അടുത്തുള്ളവരോടും ദൂരെയുള്ളവരോടും നിങ്ങളുടെ സ്നേഹം പങ്കിടാന്‍ വിശ്വാസത്തിന്‍റെ വലിയൊരു ഭാഗത്തിനായി പ്രാര്‍ത്ഥനയില്‍ നിങ്ങളുടെ ഹൃദയം തുറക്കുക.`

`വെല്ലുവിളി ഉയര്‍ത്തുക: യേശുവിനെയും വിലയേറിയ മൂന്ന് മാലാഖമാരുടെ സന്ദേശങ്ങളെയും നിങ്ങള്‍ എങ്ങനെയാണ് അറിഞ്ഞത്? നിങ്ങളുടെ വ്യക്തിപരമായ ജീവിതത്തില്‍ യേശുവില്‍ നിന്ന് നിങ്ങള്‍ അനുഭവിച്ച മൂന്ന് ആത്മീയ അനുഗ്രഹങ്ങള്‍ പട്ടികപ്പെടുത്തുക. നിങ്ങളുടെ ശബ്ബത്ത് സ്കൂള്‍ ക്ലാസ്സുമായി ഈ ആശയങ്ങള്‍ പങ്കിടാന്‍ തയ്യാറാക്കുക.`