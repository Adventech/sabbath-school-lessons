---
title:  "അവളെ പറഞ്ഞയക്കുക!"
date:   13/12/2023
---

നഗരങ്ങളുടെ അയല്‍പക്കത്ത്, പ്രതീക്ഷകള്‍ക്കായി കാംക്ഷിക്കുന്നവര്‍ നിരവധിയാണ്. ക്രിസ്തുവിന്‍റെ കാലത്ത് സോര്‍, സീദോന്‍ തുടങ്ങിയ വിദേശ നഗരങ്ങളിലേക്ക് മിശിഹായെക്കുറിച്ചുള്ള പ്രത്യാശ കൊണ്ടുവരുന്നതില്‍നിന്ന് ദൈവജനത്തെ തടഞ്ഞത് എന്താണ്? ദേശീയതയും അഹങ്കാരവും മുന്‍വിധിയും ദൈവജനത്തെ ഒന്നാം ആഗമനത്തിന്‍റെ പ്രവചനങ്ങളാല്‍ പ്രവചിക്കപ്പെട്ട പ്രത്യാശയ്ക്കായി കാംക്ഷിക്കുന്ന തങ്ങള്‍ക്ക് ഏറ്റവും അടുത്തുള്ളവരെ കാണാനുള്ള അവസരങ്ങള്‍ക്കുനേരെ അന്ധരാക്കി. ഇന്ന് നഗരങ്ങളില്‍, യേശുക്രിസ്തു തന്‍റെ ജനം രണ്ടാം വരവിന്‍റെ "അനുഗൃഹീതമായ പ്രത്യാശ" പങ്കിടാന്‍ ആഗ്രഹിക്കുന്ന നിരവധി കൂട്ടങ്ങളുണ്ട് (തീത്തൊസ് 2:13). അവരുടെ ദേശീയതയോ വംശമോ എന്താണെന്ന് യേശു ശ്രദ്ധിക്കാത്തതുപോല, നാമും ശ്രദ്ധിക്കേണ്ടതില്ല.

`അ.പ്ര. 10:9-16, 28, 34, 35 വായിക്കുക. പരിശുദ്ധാത്മാവ് ഇവിടെ പഠിപ്പിക്കുന്ന പാഠം നിങ്ങള്‍ എങ്ങനെ സംഗ്രഹിക്കും.`

ഉച്ചഭക്ഷണത്തിനായി കാത്തിരിക്കുമ്പോള്‍, പത്രൊസിന് ആകാശം തുറന്നിരിക്കുന്നതും വലിയൊരു തുപ്പട്ടിപോലെ നാലു കോണും കെട്ടീട്ടു ഭൂമിയിലേക്ക് ഇറക്കിവിട്ടൊരു പാത്രം വരുന്നതും അവന്‍ കണ്ടു. ഈ ദര്‍ശനത്തില്‍ മൂന്നു പ്രാവശ്യം അവനോട് എഴുന്നേറ്റു ഭക്ഷണം കഴിക്കാന്‍ പറഞ്ഞു. വിജാതീയര്‍ക്കെതിരായ പത്രൊസിന്‍റെ മതപരമായ അഭിമാനത്തെയും മതഭ്രാന്തിനെയും നേരിടാന്‍ ദൈവം ഈ ദര്‍ശനങ്ങള്‍ ഉപയോഗിച്ചു. ഒടുവില്‍ പത്രൊസ് ഈ സത്യം മനസ്സിലാക്കി. അപ്പോള്‍ പത്രൊസ് വായ് തുറന്നു പറഞ്ഞു തുടങ്ങിയത്: "ദൈവത്തിനു മുഖപക്ഷമില്ല എന്നും ഏതു ജാതിയിലും അവനെ ഭയപ്പെട്ടു നീതി പ്രവര്‍ത്തിക്കുന്നവനെ അവന്‍ അംഗീകരിക്കുന്നു എന്നും ഞാന്‍ ഇപ്പോള്‍ യഥാര്‍ത്ഥമായി ഗ്രഹിക്കുന്നു" (അ.പ്ര. 10:34,35).

ഈ പശ്ചാത്തലത്തില്‍, സോരില്‍നിന്നും സീദോനില്‍നിന്നുമുള്ള പാഠങ്ങള്‍ക്കായി നമുക്ക് നമ്മുടെ കഥയെക്കുറിച്ച് ചിന്തിക്കാം. യേശുവിലേക്കും അമ്മയുമായുള്ള അവന്‍റെ ഇടപെടലിലേക്കും ഒന്നുകൂടി നോക്കൂ. പത്രൊസിന്‍റെ ദര്‍ശനവുമായി ബന്ധപ്പെട്ട ഈ ഫീല്‍ഡ് ട്രിപ്പില്‍ നിന്ന് ശിഷ്യന്മാര്‍ എന്തു പാഠങ്ങളാണ് പഠിച്ചത്? ഇന്നത്തെ നമ്മുടെ ജീവിതത്തിലും നഗരത്തിലേക്കുള്ള തന്‍റെ ദൗത്യത്തിലേക്കുള്ള ക്രിസ്തുവിന്‍റെ അവസാന ദിവസത്തെ ആഹ്വാനത്തിലും ഇവ എങ്ങനെ പ്രയോഗിക്കാനാകും? നഗരവാസികളുടെ ആവശ്യങ്ങള്‍ കാണുന്നതില്‍നിന്ന് എന്ത് പക്ഷപാതങ്ങളാണ് നമ്മെ തടയുന്നത്? നമ്മുടെ ദൗത്യ ധാരണ വിപുലീകരിക്കാനും നമ്മുടെ മതഭ്രാന്ത്, ദേശീയത, ആത്മീയ അഹങ്കാരം എന്നിവയെ കരുതലോടെ നേരിടാനും നഗരങ്ങളില്‍ ദൈവം നമുക്ക് എന്ത് അവസരങ്ങള്‍ നല്‍കിയിട്ടുണ്ട്?

ദൈവത്തിന്‍റെ മഹത്തായ രക്ഷാപദ്ധതി ഒരു ജനതയ്ക്കോ ഗ്രാമീണ വംശീയ വിഭാഗത്തിനോ വേണ്ടിയല്ല, മുഴുവന്‍ മനുഷ്യകുടുംബത്തിനും വേണ്ടിയുള്ളതാണെന്ന് ഇതുവരെ പൂര്‍ണ്ണമായി മനസ്സിലാക്കിയിട്ടില്ലാത്ത തന്‍റെ ശിഷ്യന്മാരെ യേശു ക്ഷമയോടെ പഠിപ്പിച്ചു. നഗരങ്ങളിലേക്കുള്ള നമ്മുടെ ദൗത്യം പൂര്‍ത്തിയാക്കുന്നതിന് നമ്മുടെ മുന്‍വിധിയും പക്ഷപാതവും മറികടക്കാന്‍ പരിശുദ്ധാത്മാവിന് നമ്മെ സഹായിക്കാനാകും.

`ഗലാത്യര്‍ 2:11-13 വായിക്കുക. കുട്ടിക്കാലം മുതല്‍ നമ്മള്‍ പഠിപ്പിച്ച മുന്‍വിധികളില്‍ നിന്ന് ശുദ്ധീകരിക്കപ്പെടാന്‍ എത്രത്തോളം ബുദ്ധിമുട്ടാണ് എന്നതിനെക്കുറിച്ച് ഇത് എന്താണ് പഠിപ്പിക്കേണ്ടത്?`