---
title:  അതിരുകള്‍ക്കപ്പുറ പ്രദേശങ്ങളിലേക്കുള്ള ദൗത്യം
date:   10/12/2023
---

യേശു തന്‍റെ ശിഷ്യന്മാരെ ഗെന്നെസരെത്തില്‍ നിന്നു കൂട്ടിക്കൊണ്ടുപോയി (മത്തായി 14:34). "യേശു അവിടം വിട്ടു, സോര്‍ സീദോന്‍ എന്ന പ്രദേശങ്ങളിലേക്കു വാങ്ങിപ്പോയി" (മത്തായി 15:21) എന്നു നാം വായിക്കുന്നു. എന്തുകൊണ്ടാണ് അവന്‍ അവരെ ഗലീലയില്‍നിന്ന് ഈ വിജാതീയ സ്ഥലങ്ങളിലേക്ക് കൊണ്ടുപോയത്? ഈ വിദേശ പ്രദേശങ്ങളുടെ അതിര്‍ത്തികളിലേക്ക് സുവിശേഷ പ്രവര്‍ത്തനത്തിനായി (field trip) അവന്‍ തന്‍റെ ശിഷ്യന്മാരെ നയിക്കുന്നു, അങ്ങനെ അവര്‍ക്ക് ഗലീലയില്‍ നിന്ന് അത്ര എളുപ്പത്തില്‍ പഠിക്കാന്‍ കഴിയാത്തത് അവര്‍ക്ക് വേല സ്ഥലത്തുനിന്ന് പഠിക്കാന്‍ കഴിയും. നഗരവാസികള്‍ ഉള്‍പ്പെടെ എല്ലാ ജനവിഭാഗങ്ങളിലേക്കും എത്തിച്ചേരാനുള്ള അവരുടെ വിളിക്കായി അവരെ തയ്യാറാക്കാന്‍ സഹായിക്കുന്ന പാഠങ്ങള്‍ തന്‍റെ ശിഷ്യന്മാരെ പഠിപ്പിക്കാന്‍ അവന്‍ ആഗ്രഹിച്ചു.

`ന്യായാ. 3:1-6; 1 രാജാ. 5:1-12; 11:1-6 എന്നിവ വായിക്കുക. ഈ നഗരങ്ങളുടെ പശ്ചാത്തലം മനസ്സിലാക്കാന്‍ ഈ ഗ്രന്ഥങ്ങള്‍ എങ്ങനെയാണ് നമ്മെ സഹായിക്കുന്നത്?`

ന്യായാധിപന്മാര്‍ 3:1-6 മുതല്‍, ഈ പുരാതന ജനതയെ ദൈവം ഇസ്രായേല്യരുടെ വിശ്വാസം പരീക്ഷിക്കാന്‍ ഉപയോഗിച്ചിരുന്നതായി നാം കാണുന്നു. ദൗര്‍ഭാഗ്യവശാല്‍, ഈ സന്ദര്‍ഭത്തില്‍ ദൈവജനം ആ പരിശോധനയില്‍ പരാജപ്പെട്ടു. "അവരുടെ പുത്രിമാരെ തങ്ങള്‍ക്കു ഭാര്യമാരായിട്ട് എടുക്കയും തങ്ങളുടെ പുത്രിമാരെ അവരുടെ പുത്രന്മാര്‍ക്കു കൊടുക്കയും അവരുടെ ദേവന്മാരെ സേവിക്കയും ചെയ്തു" (ന്യായാ. 3:6). അങ്ങനെ തുടക്കം മുതല്‍, ഈ ആളുകള്‍ ഇസ്രായേലിന് ഒരു ഇടര്‍ച്ചയായിരുന്നു.

1 രാജാ. 5:1-11 ല്‍ സീദോന്യരും എബ്രായരും തമ്മിലുള്ള അടുത്ത ബന്ധം നമുക്കു കാണാന്‍ കഴിയും. ഒരു തലത്തില്‍, സാമ്പത്തിക ബന്ധങ്ങള്‍ പരസ്പരം പ്രയോജനകരമായിരുന്നുവെങ്കിലും എബ്രായരില്‍ തങ്ങളുടെ വ്യാപാര പങ്കാളികളുടെ പുറജാതീയതയും വിഗ്രഹാരാധനയും അപ്പോഴും പ്രതികൂലമായി സ്വാധീനിച്ചിരുന്നു എന്നതില്‍ സംശയമില്ല.

ആ സ്വാധീനം ഒടുവില്‍ എത്രത്തോളം നിഷേധാത്മകമായിത്തീര്‍ന്നുവെന്ന് ഒന്നാം രാജാക്കന്മാര്‍ 11:1-6 വെളിപ്പെടുത്തുന്നു. ശലോമോന്‍ രാജാവ് ഒരു സീദോനിയ രാജകുമാരിയെ വിവാഹം കഴിച്ചു, അവള്‍ അവനെ വഴിതെറ്റിച്ചു. "ശലോമോന്‍ സീദോന്യ ദേവിയായ അസ്തോരത്തിനെയും അമ്മോന്യരുടെ മ്ലേച്ഛവിഗ്രഹമായ മല്‍ക്കോമിനെയും ചെന്നു സേവിച്ചു" (1 രാജാ. 11:5).

എന്നിട്ടും പുറജാതീയതയുടെയും വിഗ്രഹാരാധനയുടെയും ചരിത്രം ഉണ്ടായിരുന്നിട്ടും തിരഞ്ഞെടുക്കപ്പെട്ട രാഷ്ട്രത്തില്‍ അവയുടെ നിഷേധാത്മക സ്വാധീനം ഉണ്ടായിരുന്നിട്ടും യേശു തന്‍റെ ശിഷ്യന്മാരെ ഈ സ്ഥലങ്ങളിലേക്ക് കൊണ്ടുവന്നു. ഈ വിധത്തില്‍ മിശ്ര

സംസ്കാര പട്ടണത്തിലേക്കുള്ള ദൗത്യം (cross cultural urban mission) അദ്ദേഹം അവിടെ ആരംഭിച്ചു. അവരുടെ പക്ഷപാതത്തെയും മതഭ്രാന്തിനെയും അഭിമുഖീകരിച്ചു, കൂടാതെ എല്ലാ സംസ്കാരങ്ങള്‍ക്കും ദേശീയതകള്‍ക്കുള്ള സമഗ്രമായ നഗര ദൗത്യം തന്‍റെ അനുയായികള്‍ക്ക് മാതൃകയാക്കി. അഡ്വന്‍റിസ്റ്റ് പട്ടണത്തിലേക്കുള്ള ദൗത്യം (ഡൃയമി ാശശൈീി)  നേരിടുന്ന നിരവധി വെല്ലുവിളികള്‍ അവയില്‍ ആരോഗ്യവും പാരിസ്ഥിതിക ആശങ്കകളും ഉള്‍പ്പെടുന്നു. ഉയര്‍ന്ന ജീവിതച്ചെലവ്, വംശീയത, മതഭ്രാന്ത്, ദേശീയത, മതസ്വാതന്ത്ര്യത്തിനും അഭിപ്രായ പ്രകടനത്തിനുമുള്ള നിയന്ത്രണങ്ങള്‍ എന്നിവയും ഉള്‍പ്പെടുന്നു. എന്നിരുന്നാലും ഈ തടസ്സങ്ങള്‍ക്കിടയിലും നമ്മള്‍ നഗരങ്ങള്‍ക്കായി പ്രവര്‍ത്തിക്കണം.

`നഗരശുശ്രൂഷയില്‍ ഏര്‍പ്പെട്ടിരിക്കുന്നവരെ സഹായിക്കാന്‍ നിങ്ങള്‍ക്ക് എന്തുചെയ്യാന്‍ കഴിയും?`