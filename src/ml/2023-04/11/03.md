---
title:  ബഹുജനങ്ങളെ അന്വേഷിക്കുന്നു
date:   11/12/2023
---

ബാഹ്യവും ആന്തരികവുമായ വെല്ലുവിളികള്‍ക്കിടയിലും നഗരങ്ങളിലേക്കുള്ള തന്‍റെ ദൗത്യത്തിനായുള്ള ആഹ്വാനം യേശു കൃപയോടെ നമ്മിലേക്ക് നീട്ടുന്നു.

`മത്തായി 9:35-38 വായിക്കുക. ജനക്കൂട്ടത്തെ എവിടെ കണ്ടാലും അവരോടുള്ള ദൗത്യത്തെക്കുറിച്ച് ഇതു നമ്മെ എന്താണ് പഠിപ്പിക്കുന്നത്?`

നഗരങ്ങളില്‍ കാണപ്പെടുന്നതുപോലെയുള്ള ജനക്കൂട്ടത്തോട് യേശുവിന് അനുകമ്പ തോന്നി. ലൂക്കൊസ് 19:41 യേശു യെരൂശലേമിനെക്കുറിച്ച് കരഞ്ഞതെങ്ങനെയെന്ന് വിവരിക്കുന്നു. നഗരത്തില്‍ വസിക്കുന്ന യേശുവിന്‍റെ മക്കളോടുള്ള "മുഖമില്ലാത്ത ജനസമൂഹത്തോട്" (ളമരലഹലൈ ാമലൈെ) ഉള്ള സ്നേഹത്തിന്‍റെ ആഴം നമുക്കുപോലും മനസ്സിലാകണമെന്നില്ല. അതുകൊണ്ടാണ് മത്തായി 9:38 ല്‍ യേശു നമ്മോടു പ്രാര്‍ത്ഥിക്കാന്‍ പറയുന്നത്. അങ്ങനെ നമ്മുടെ ഉദ്ദേശ്യങ്ങളും ഹൃദയങ്ങളും അവിടുത്തെ പോലെയാകാന്‍ കഴിയും.

`മത്തായി 4:23-25 വായിക്കുക. യേശു തന്‍റെ ശുശ്രൂഷ ആരംഭിച്ചപ്പോള്‍, ഏതു ഭൂമിശാസ്ത്രപരമായ സ്ഥലങ്ങളില്‍ നിന്നാണ് ആളുകള്‍ വന്നത്?`

മത്തായി 4:25 ല്‍ യേശുവിനെ അനുഗമിക്കുന്ന ജനക്കൂട്ടം ഗലീലയില്‍നിന്ന് കിഴക്കുള്ള ദെക്കെപ്പൊലീയിലെ പത്ത് നഗര സംസ്ഥാനങ്ങളില്‍നിന്ന് വന്നു. യെരൂശലേമില്‍ നിന്ന് യഹൂദ്യ മുതല്‍ തെക്ക് വരെ, ശമര്യ കൂടാതെ, ഏതു പ്രദേശം കാണാതാകുന്നു? മെഡിറ്ററേനിയന്‍ കടലിനോടും ഗലീലിയുടെ വടക്കുപടിഞ്ഞാറുഭാഗത്തും ഫീനിഷ്യയുടെ ഭാഗമായ സോരിന്‍റെയും സീദോമിന്‍റെയും തീരപ്രദേശം.  (യേശു എന്തിനാണ് ഈ പ്രദേശത്തേക്ക് പോയതെന്ന് നമുക്ക് ഇപ്പോള്‍ കാണാം! സോരിന്‍റെയും സീദോന്‍റെയും മേഖലയിലേക്കുള്ള ഈ യാത്ര യേശുവിന്‍റെ മിശ്ര സമസ്കാര മിഷന്‍ യാത്രകളില്‍ ഒന്നായിരുന്നു.)

"പരീശന്മാരുമായുള്ള ഏറ്റുമുട്ടലിനുശേഷം, യേശു കഫര്‍ന്നഹൂമില്‍നിന്ന് പിന്‍വാങ്ങി. ഗലീലി കടന്ന് ഫൊനീഷ്യയുടെ അതിര്‍ത്തിയിലുള്ള മലമ്പ്രദേശത്തേക്ക് പോയി. പടിഞ്ഞാറോട്ട് നോക്കുമ്പോള്‍, താഴെ സമതലത്തില്‍ പരന്നുകിടക്കുന്ന പുരാതന നഗരങ്ങളായ സോരിന്‍റെയും സീദോന്‍റെയും വിജാതീയ ക്ഷേത്രങ്ങളും അവയുടെ മഹത്തായ കൊട്ടാരങ്ങളും വ്യാപാര കേന്ദ്രങ്ങളും കപ്പല്‍ ഗതാഗതം കൊണ്ടു നിറഞ്ഞ തുറമുഖങ്ങളും അവനു കാണാന്‍ കഴിഞ്ഞു" ഋഹഹലി ഏ. ണവശലേ, ഠവല ഉലശെൃല ീള അഴലെ, ു. 399.

`"അവരുടെ മഹത്തായ കൊട്ടാരങ്ങളും വ്യാപാര കേന്ദ്രങ്ങളും" തങ്ങളില്‍ത്തന്നെ എത്ര വ്യര്‍ത്ഥമാണെന്നും അവര്‍ക്ക് യേശുവിനെ ആവശ്യമുള്ളത് എന്തുകൊണ്ടാണെന്നും കാണാന്‍ ആളുകളെ എങ്ങനെ സഹായിക്കാനാകും?`