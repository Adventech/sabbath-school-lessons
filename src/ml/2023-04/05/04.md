---
title:  'നമ്മുടെ ഒഴികഴിവുകള്‍: അസൗകര്യം'
date:   31/10/2023
---

മത്സ്യത്തിന്‍റെ വയറ്റില്‍ യോനയുടെ അനുഭവം (യോനാ 2 കാണുക) ദൈവത്തിന്‍റെ സ്നേഹത്തിന്‍റെയും കരുണയുടെയും നാടകീയമായ ഒരു പ്രകടനമായിരുന്നു. കൂടാതെ ദൈവത്തിന്‍റെ സ്നേഹ സന്ദേശം അവന്‍ നഷ്ടപ്പെടുത്തിയിട്ടില്ലെന്ന് യോനയുടെ പ്രാര്‍ത്ഥന വെളിപ്പെടുത്തുന്നു. പക്ഷേ ദൈവവുമായി അവിശ്വസനീയമായ ഒരു കണ്ടുമുട്ടല്‍ ഉണ്ടായതുകൊണ്ട്, അവന്‍ നിനവേയിലേക്ക് പോയെങ്കിലും അവന്‍റെ പഴയ ചിന്താശീലങ്ങളോ മനോഭാവങ്ങളോ എളുപ്പത്തില്‍ മാറുമെന്ന് അര്‍ത്ഥമാക്കുന്നില്ല.

`യോനാ 3 വായിക്കുക. യോനാ പ്രസംഗിച്ചതിനോട് ആളുകള്‍ എങ്ങനെ പ്രതികരിച്ചു? സാക്ഷീകരണം സംബന്ധിച്ച് നമുക്ക് ഇവിടെ എന്തെല്ലാം പാഠങ്ങളുണ്ട്?`

നിനവേക്കാരെക്കുറിച്ച് യോനായുടെ വ്യക്തിപരമായ വികാരങ്ങള്‍ എന്തുതന്നെ ആയിരുന്നാലും ദൈവം തന്നോടു പറഞ്ഞത് അവന്‍ പ്രസംഗിച്ചു. അതിന്‍റെ ഫലങ്ങള്‍ അതിശയിപ്പിക്കുന്നതായിരുന്നു. നിനവേക്കാര്‍ മാനസാന്തരത്തിലേക്കു നയിക്കപ്പെട്ടു! അതെ, അവന്‍ ചെയ്യാന്‍ ആഗ്രഹിക്കാത്തത് ചെയ്യാന്‍ യോനായ്ക്ക് ഒരുപാട് കടന്നുപോകേണ്ടിവന്നു. എന്നാല്‍ അവന്‍ അതു ചെയ്തപ്പോള്‍ ദൈവം മഹത്വപ്പെട്ടു. അങ്ങനെ, മനസ്സില്ലാമനസ്സോടെയാണെങ്കിലും ത്യാഗം ചെയ്യാന്‍ തയ്യാറുള്ളവരുടെ ചുമലില്‍ ദൈവത്തിന്‍റെ ദൗത്യം മുന്നോട്ടു കൊണ്ടുപോകുന്നു. നമ്മുടെ മൂല്യങ്ങള്‍ നഷ്ടപ്പെട്ടവര്‍ക്കുവേണ്ടിയുള്ള ദൈവത്തിന്‍റെ മുന്‍ഗണനയ്ക്ക് വഴിമാറണം. യോനയെപ്പോലെ, ഒരു വ്യക്തിയുമായോ ഗ്രൂപ്പുമായോ എത്തുന്നതില്‍നിന്ന് നമ്മെ തടയുന്ന മുന്‍വിധികള്‍ ചിലപ്പോള്‍ നമുക്കുണ്ട്.

നമ്മുടെ മുന്‍വിധികളെ നേരിടാന്‍ വിനയം ആവശ്യമാണ്. ദൗത്യത്തിന് സമയവും വൈകാരിക ഊര്‍ജവും ആവശ്യമാണ്. മറ്റുള്ളവരുടെ ജീവിതത്തില്‍ നിക്ഷേപിക്കുന്നതും അവരെ പരിപാലിക്കുന്നതും പ്രയാസകരമാണ്. നമ്മുടെ സ്വന്തം ജീവിതവും പ്രശ്നങ്ങളും നിലനിര്‍ത്തുന്നതില്‍ സമ്മര്‍ദ്ദം ചെലുത്തുന്ന ഒരു യുഗത്തില്‍, വൈകാരിക പിന്തുണ നല്‍കുന്നത് വളരെ ക്ഷീണിപ്പിക്കുന്നതായി തോന്നാം.

അവസാനമായി, ദൗത്യത്തില്‍ ഏര്‍പ്പെടുന്നതിന് പലപ്പോഴും നമ്മുടെ വികാരം മാറ്റുകയും നമ്മുടെ പണം ഉപയോഗിക്കുകയും ചെയ്യേണ്ടത് ആവശ്യമാണ്. ആളുകള്‍ക്ക് പരിചരണം നല്‍കുന്നതുമായി ബന്ധപ്പെട്ട സാഹിത്യങ്ങളും വ്യാപന  (outreach) സാമഗ്രികളും വാങ്ങുന്നതോ സേവനങ്ങള്‍ക്കോ സൗകര്യങ്ങള്‍ക്കോ വേണ്ടി പണം നല്‍കല്‍ എന്നിവുമായി ബന്ധപ്പെട്ടതായാലും മിഷന്‍ ജോലികള്‍ക്കായി സമയം നീക്കിവയ്ക്കുന്നതിന് ദൗത്യവുമായി ബന്ധപ്പെട്ട ചിലവുകള്‍ ഉണ്ട്. അത് ഏതു രൂപത്തിലായാലും ദൗത്യത്തിന് ത്യാഗം ആവശ്യമാണ്. യോനായുടെ അപര്യാപ്തതകള്‍ക്കിടയിലും നിനവേക്കാരെ മാനസാന്തരത്തിലേക്ക് കൊണ്ടുവരുന്നതില്‍ ദൈവം ശക്തമായി പ്രവര്‍ത്തിച്ചു എന്നതാണ് നല്ല വാര്‍ത്ത. ദുഃഖകരമെന്നു പറയട്ടെ, സ്വര്‍ഗ്ഗത്തിന്‍റെ സന്തോഷത്തിന്‍റെ അനുഗ്രഹത്തില്‍ യോനാ പങ്കുചേര്‍ന്നില്ല.

`തന്‍റെ സ്നേഹം മറ്റൊരാളുമായി പങ്കുവെക്കുന്നതിനായി ദൈവം നിങ്ങളോട് എന്തു ത്യാഗമാണ് ചെയ്യാന്‍ ആവശ്യപ്പെടുന്നത് - അല്ലെങ്കില്‍ ചെയ്യാന്‍ തയ്യാറാവുക? ത്യാഗത്തിലൂടെ നിങ്ങളുടെ ജീവിതം ധന്യമാക്കുമെന്ന തന്‍റെ വാഗ്ദാനം അവന്‍ നിറവേറ്റുമെന്ന് നിങ്ങള്‍ എത്രമാത്രം വിശ്വസിക്കുന്നു?`