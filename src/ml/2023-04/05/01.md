---
title:  ദൗത്യം ഒഴിവാക്കാനുള്ള ഒഴികഴിവുകള്‍
date:   28/10/2023
---

### ഈ ആഴ്ചയിലെ പഠനത്തിനായി വായിക്കുക
യോനാ 1-4; നഹൂം 1:1; 2 രാജാ. 17:5,6; സങ്കീ. 24:1 യാക്കോബ് 1:27; യെശ. 6:1-8.

> <p>മനഃപാഠവാക്യം</p>
> "അനന്തരം ഞാന്‍ ആരെ അയക്കേണ്ടു? ആര്‍ നമുക്കുവേണ്ടി പോകും? എന്നു ചോദിക്കുന്ന കര്‍ത്താവിന്‍റെ ശബ്ദം കേട്ടിട്ട്: അടിയന്‍ ഇതാ അടിയനെ അയക്കണമേ എന്നു ഞാന്‍ പറഞ്ഞു" (യെശ. 6:8).

ദൗത്യത്തിന് വിളിക്കപ്പെട്ടവരെല്ലാം അബ്രാമിനെപ്പോലെ അനുസരണയുള്ളവരായിരുന്നില്ല. യോനാ ഒരു ഉദാഹരണമാണ് (യോനാ 1-4 വായിക്കുക). അസീറിയയുടെ തലസ്ഥാനമായ നിനെവേയ്ക്കെതിരെ നിലവിളിക്കാന്‍ ദൈവം യോനായെ വിളിക്കുന്നു. ആധുനിക ഇറാഖില്‍ സ്ഥിതി ചെയ്യുന്ന ഈ നഗരം യെരൂശലേമില്‍ നിന്ന് 560 മൈല്‍ അകലെയായിരുന്നു, ഒരു മാസത്തെ യാത്ര. യോനാ പോകാന്‍ വിസമ്മതിക്കുക മാത്രമല്ല, എതിര്‍ദിശയിലേക്ക് ഓടി. യോപ്പയില്‍ എത്തിയ അദ്ദേഹം ഇപ്പോള്‍ തെക്കന്‍ സ്പെയിനിലെ തര്‍ശ്ശീശിലേക്കുള്ള വഴി പോകാന്‍ തയ്യാറായി ടിക്കറ്റും വാങ്ങി. കാലാവസ്ഥയെ ആശ്രയിച്ച് 2,000 മൈല്‍ യാത്രയ്ക്ക് കുറഞ്ഞത് ഒരു മാസമെങ്കിലും എടുക്കും. അസീറിയന്‍ രാജാവിനെ നേരിടാന്‍ ആഗ്രഹിക്കാതെ, യോനാ നിനവേയില്‍ നിന്ന് രക്ഷപെടാന്‍ താന്‍ നിനവേയില്‍ പോകാന്‍ എടുക്കുമായിരുന്ന മാസം സമയത്തെക്കാള്‍ കൂടുതല്‍ സമയം ചിലവഴിക്കാന്‍ തീരുമാനിച്ചു. ദൈവപുരുഷനായ അവന്‍ എന്തിന് അങ്ങനെ ചെയ്യുന്നു?

നിനവേക്കാര്‍ കുപ്രസിദ്ധരായ ദുഷ്ടന്മാരായിരുന്നു. അവരുടെ തിന്മയ്ക്കും ക്രൂരതയ്ക്കും പേരുകേട്ടവരും ഇസ്രായേലിനെയും യെഹൂദയെയും ആക്രമിച്ചവരുമായിരുന്നു. എന്നിരുന്നാലും ദൈവം യോനായെ നിനവേയിലേക്കു പോയി അവിടുത്തെ വലിയ ദുഷ്ടതയ്ക്കെതിരെ നിലവിളിക്കാന്‍ വിളിച്ചു (യോന 1:2). ഉല്പത്തി 18:20,21ല്‍ സൊദോമിനെയും ഗൊമോറെയെയും സംബന്ധിച്ച് ദൈവം അബ്രഹാമുമായി ഉപയോഗിച്ച പദത്തോട് ഇവിടെയുള്ള പദപ്രയോഗം വളരെ സാമ്യമുള്ളതാണ്. എന്നിരുന്നാലും നമ്മള്‍ കാണാന്‍ പോകുന്നതുപോലെ, യോനാ അബ്രഹാം ആയിരുന്നില്ല.

ദൗത്യം ചെയ്യാതിരിക്കാന്‍ നമുക്കു പറയാവുന്ന ഒഴികഴിവുകളെക്കുറിച്ച് യോനായുടെ മനോഭാവത്തില്‍ നിന്ന് നമുക്ക് എന്തു പഠിക്കാനാകും?

ഈ ആഴ്ചയിലെ പാഠം പഠിച്ച് നവംബര്‍ 4 ശബ്ബത്തിനുവേണ്ടി നമുക്ക് ഒരുങ്ങാം...