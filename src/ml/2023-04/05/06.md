---
title:  ഞാന്‍ ഇതാ, എന്നെ അയയ്ക്കൂ
date:   02/11/2023
---

യോനായുടെ കഥ അതിശയിപ്പിക്കുന്നതിലും അപ്പുറമാണ്. യോനായുടെ മോശം സാക്ഷ്യം ഉണ്ടായിരുന്നിട്ടും ദൈവത്തിന് നിനവേക്കാരെ രക്ഷിക്കാന്‍ കഴിഞ്ഞു എന്ന വസ്തുത, ഹൃദയങ്ങളെ ബോധ്യപ്പെടുത്താനും പരിവര്‍ത്തനം ചെയ്യാനും കഴിയുന്ന ദൈവത്തിന് ഒരു വഴികാട്ടിയാകുക മാത്രമാണ് നമ്മുടെ പങ്ക് എന്നതിന്‍റെ വ്യക്തമായ ഓര്‍മ്മപ്പെടുത്തലാണ്. തന്‍റെ മാര്‍ഗനിര്‍ദ്ദേശം പിന്തുടരുന്ന സന്നദ്ധരും എളിമയുള്ളവരുമായ ദൂതന്മാരെ മാത്രമേ ദൈവം അന്വേഷിക്കുകയുള്ളൂ എന്ന ഓര്‍മ്മപ്പെടുത്തലാണ്.

`യെശ. 6:1-8 വായിക്കുക. ഈ ഖണ്ഡികയില്‍ പ്രകടിപ്പിക്കുന്ന കേന്ദ്ര ആശയം എന്താണ്?`

വിളി അവിടെയുണ്ട്: സന്നദ്ധരായ സന്നദ്ധപ്രവര്‍ത്തകരെ ദൈവം അന്വേഷിക്കുന്നു. അവന്‍റെ നേതൃത്വത്തിന് കീഴടങ്ങുകയും അവന്‍റെ ശബ്ദം കേള്‍ക്കുകയും അവന്‍ നമ്മോട് പറയുന്നതെന്തും അനുസരിക്കുകയും ചെയ്തുകൊണ്ട് നാം ആ വിളിക്ക് ഉത്തരം നല്‍കണം. ദൈവത്തിന്‍റെ സ്നേഹം അനുഭവിക്കാത്ത, അവന്‍റെ ശബ്ദം കേള്‍ക്കാത്ത ഇടങ്ങളില്‍ ജീവിക്കുന്ന ആളുകളോടുള്ള ദൈവത്തിന്‍റെ സ്നേഹവും യോനായുടെ കഥ വെളിപ്പെടുത്തുന്നു. ദൈവം നിനവേയോട് കരുണ കാണിച്ചതുപോലെ, ഇന്ന് നഗരങ്ങളില്‍ ജനിക്കുന്ന ദശലക്ഷക്കണക്കിന് ആളുകളോട് അവന്‍ കരുണ കാണിക്കുന്നു. അവിടെ കെട്ടിടങ്ങള്‍ മരങ്ങളും പൂക്കളും മാറ്റി സ്ഥാപിക്കുന്നു. നിരന്തരമായ ശബ്ദം, നിശ്ചലമായിരിക്കാനും കേള്‍ക്കാനും പ്രയാസമാക്കുന്നു. നിനവേയെക്കുറിച്ച് ദൈവം പറഞ്ഞു, "എന്നാല്‍ വലങ്കയ്യും ഇടങ്കയ്യും തമ്മില്‍ തിരിച്ചറിഞ്ഞുകൂടാത്ത" (യോന 4:11 കാണുക) ജീവിതത്തിരക്കിലും വൃത്തികെട്ടതിലും വീര്‍പ്പുമുട്ടുന്നവരിലേക്ക് തന്‍റെ പ്രത്യാശയുടെ സന്ദേശം എത്തിക്കാന്‍ തയ്യാറുള്ള സന്ദേശവാഹകരെയാണ് ദൈവത്തിന് ആവശ്യം.

'ആരു പോകും' എന്നു പറയുന്ന ഒരു ശബ്ദം യെശയ്യാവ് കേട്ടു. നിങ്ങളുടെ പ്രതികരണം എന്തായിരിക്കും?

`വെല്ലുവിളി: ഒരു ശൂന്യമായ കടലാസിലോ നിങ്ങളുടെ പ്രാര്‍ത്ഥന ആവശ്യങ്ങള്‍ എഴുതുന്ന പുസ്തകങ്ങളിലോ (ഷീൗൃിമഹ), വിശ്വാസികളല്ലെന്ന് നിങ്ങള്‍ക്കറിയാവുന്ന 10 ആളുകളുടെ ഒരു പട്ടിക ഉണ്ടാക്കുക. ഞങ്ങള്‍ അവരെ നിങ്ങളുടെ 'ശിഷ്യന്മാര്‍' എന്നു വിളിക്കും. കഴിയുമെങ്കില്‍ പേര് ഉപയോഗിച്ച് അവരെ പട്ടികപ്പെടുത്തുക. ഈ പട്ടിക അടുത്ത് സൂക്ഷിക്കുക, ബാക്കി പാദത്തില്‍ നിങ്ങളുടെ 10 ശിഷ്യന്മാര്‍ക്കുവേണ്ടി ദിവസവും പ്രാര്‍ത്ഥിക്കുക. പരിചയമുള്ളവരുമായി സാധാരണ (രമൗമെഹ) സുഹൃത്തുക്കളാകാന്‍ ദൈവം നിങ്ങളെ സഹായിക്കുമെന്ന് പ്രാര്‍ത്ഥിക്കുക. നിങ്ങളുടെ സാധാരണ സുഹൃത്തുക്കളുമായി ആഴമേറിയതും അടുത്തതും വിശ്വസനീയവുമായ സൗഹൃദം വളര്‍ത്തിയെടുക്കാന്‍ പ്രാര്‍ത്ഥിക്കുക. നിങ്ങളുടെ ബന്ധങ്ങള്‍ കൂടുതല്‍ ആഴത്തിലാക്കുമ്പോള്‍, ശ്രദ്ധാപൂര്‍വ്വം നിരീക്ഷിക്കുകയും ശ്രദ്ധിക്കുകയും ചെയ്യുക.  അതിലൂടെ നിങ്ങള്‍ക്ക് അവരുടെ പ്രത്യേക ആവശ്യങ്ങളും വേദനയും തിരിച്ചറിയാന്‍ കഴിയും. എങ്കില്‍ ദൈവം അവരെ ആവശ്യമുള്ള മേഖലയില്‍ കണ്ടുമുട്ടട്ടെ എന്നു പ്രാര്‍ത്ഥിക്കുക.`

`വെല്ലുവിളി ഉയര്‍ത്തുക: നിങ്ങളുടെ അടുത്തുള്ള ഒരു നഗരവും ലോകത്തിന്‍റെ മറ്റൊരു ഭാഗത്തുള്ള ഒരു നഗരവും തിരഞ്ഞെടുക്കുക. ഓരോന്നിലും ജീവിക്കുകയും ജോലി ചെയ്യുകയും ചെയ്യുന്ന ആളുകള്‍ക്കുവേണ്ടി പ്രാര്‍ത്ഥിക്കാന്‍ തുടങ്ങുക. നമുക്കറിയാവുന്ന സത്യം പങ്കുവെക്കാന്‍ കഴിയുന്ന ശക്തമായ അഡ്വന്‍റിസ്റ്റ് സാന്നിധ്യം ദൈവം ഉയര്‍ത്തുമെന്ന് പ്രാര്‍ത്ഥിക്കുക. യേശു ഉടന്‍ വരുമെന്ന സത്യം തിരിച്ചറിയുക.`