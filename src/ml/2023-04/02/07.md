---
title:  കൂടുതല്‍ ചിന്തയ്ക്ക്
date:   13/10/2023
---

എല്ലാ ജനതകള്‍ക്കും ഒരു സാക്ഷ്യത്തിനായി "നിങ്ങള്‍ ലോകത്തിന്‍റെ വെളിച്ചമാണ്" എന്ന രക്ഷകന്‍റെ വാക്കുകള്‍, ലോകവ്യാപകമായ ഒരു ദൗത്യം അവന്‍ തന്‍റെ അനുയായികള്‍ക്ക് സമര്‍പ്പിച്ചിരിക്കുന്നു എന്ന വസ്തുതയിലേക്ക് വിരല്‍ ചൂണ്ടുന്നു. സൂര്യന്‍റെ കിരണങ്ങള്‍ ഭൂഗോളത്തിന്‍റെ വിദൂര കോണുകളിലേക്കു തുളച്ചുകയറുന്നതുപോലെ, സുവിശേഷത്തിന്‍റെ പ്രകാശം ഭൂമിയിലെ എല്ലാ ആത്മാവിലേക്കും വ്യാപിക്കണമെന്ന് ദൈവം രൂപകല്പന ചെയ്യുന്നു. ക്രിസ്തുവിന്‍റെ സഭ നമ്മുടെ കര്‍ത്താവിന്‍റെ ഉദ്ദേശ്യം നിറവേറ്റുകയാണെങ്കില്‍, ഇരുട്ടിലും മരണത്തിന്‍റെ മേഖലയിലും നിഴലിലും ഇരിക്കുന്ന എല്ലാവരുടെയും മേല്‍ വെളിച്ചം ചൊരിയപ്പെടും. ഒരുമിച്ചുകൂടുന്നതിനും ഉത്തരവാദിത്തവും കുരിശ് വഹിക്കലും ഒഴിവാക്കുന്നതിനുപകരം സഭയിലെ അംഗങ്ങള്‍ എല്ലാ ദേശങ്ങളിലേക്കും ചിതറിക്കിടക്കും. ക്രിസ്തുവിന്‍റെ പ്രകാശം അവരില്‍ നിന്ന് പ്രകാശിക്കട്ടെ, അവന്‍ ആത്മാക്കളുടെ രക്ഷയ്ക്കുവേണ്ടി പ്രവര്‍ത്തിച്ചതുപോലെ, ഈ 'രാജ്യത്തിന്‍റെ സുവിശേഷം' ലോകമെമ്പാടും വേഗത്തില്‍ കൊണ്ടുപോകും.

"എല്ലാ രാജ്യങ്ങളില്‍നിന്നും രക്ഷയ്ക്കായി വിളി മുഴങ്ങുന്നു, വന്നു ഞങ്ങളെ സഹായിക്കൂ." ദൈവം നമുക്കു മുന്നില്‍ വയലുകള്‍ തുറന്നിരിക്കുന്നു. സ്വര്‍ഗീയ ജീവികള്‍ മനുഷ്യരുമായി സഹകരിച്ചിട്ടുണ്ട്. ദൈവത്തിന്‍റെ കരുതല്‍ നമ്മുടെ മുന്‍പില്‍ പോകുന്നു. ദൈവികശക്തി മനുഷ്യ പ്രയത്നത്തോടെ പ്രവര്‍ത്തിക്കുന്നു. കര്‍ത്താവിന്‍റെ പ്രവര്‍ത്തനം കാണാത്ത കണ്ണുകള്‍ തീര്‍ച്ചയായും അന്ധമായിരിക്കണം. യഥാര്‍ത്ഥ ഇടയന് തന്‍റെ ആടുകളോടുള്ള വിളി കേള്‍ക്കാത്ത ചെവികള്‍ ബധിരമായിരിക്കും. ചിലര്‍ ദൈവത്തിന്‍റെ വിളി കേട്ടു, പ്രതികരിച്ചു. ജീവദായകമായ സന്ദേശം പ്രഖ്യാപിക്കാന്‍ ശ്രമിച്ചുകൊണ്ട് വിശുദ്ധീകരിക്കപ്പെട്ട ഓരോ ഹൃദയവും ഇപ്പോള്‍ പ്രതികരിക്കട്ടെ. വിനയത്തോടും വിശ്വസ്തതയോടും കൂടിയുള്ള സ്ത്രീകളും പുരുഷന്മാരും തങ്ങളുടെ ദൈവദത്തവും നിയമിതവുമായ ജോലി ഏറ്റെടുക്കുകയാണെങ്കില്‍, അനേകരെ സത്യത്തിലേക്കുള്ള പരിവര്‍ത്തനത്തില്‍ ദൈവിക ശക്തി വെളിപ്പെടും. അവരുടെ പ്രയത്നത്തിന്‍റെ ഫലം അതിശയകരമായിരിക്കും. Ellen G. White, The Advent Review and Sabbath Herald, November 14, 1912.

**ചര്‍ച്ചാചോദ്യങ്ങള്‍**

`സമൂഹത്തില്‍ സഭയുടെ സ്വാധീനത്തിന്‍റെ വിശ്വാസ്യത നിര്‍ണയിക്കുന്നത് പ്രധാനമായും നാം ക്രിസ്തുവിന്‍റെ (ദൈവത്തിന്‍റെ) ദൗത്യം നിറവേറ്റുന്നതില്‍ ദൈവസ്നേഹം നമ്മുടെ സ്വന്തം (ശരീരത്തില്‍) ജീവിതത്തില്‍ ഉദാഹരിക്കുന്നു എന്നതാണ്. ഈ വെല്ലുവിളിയോട് നിങ്ങള്‍ വ്യക്തിപരമായി എങ്ങനെ പ്രതികരിക്കും?`

`നിങ്ങളുടെ സഭയെ അതിന്‍റെ അഡ്വന്‍റിസ്റ്റ് അല്ലാത്ത അയല്‍ക്കാര്‍ എങ്ങനെ കാണുകയും മനസ്സിലാക്കുകയും ചെയ്യുന്നുവെന്ന് നിങ്ങള്‍ കരുതുന്നു? നിങ്ങള്‍ക്കറിയാമോ? ധാരണ അനുകൂലമാണെങ്കില്‍ (positive) അതിനെ കൂടുതല്‍ ശക്തിപ്പെടുത്താന്‍ നിങ്ങള്‍ക്ക് എന്തു ചെയ്യാന്‍ കഴിയും? ഇത് പ്രതികൂലമാണെങ്കില്‍ (negative) അത് മാറ്റാന്‍ നിങ്ങള്‍ക്ക് എന്ത് ചെയ്യാന്‍ കഴിയും?`

`ലോകത്തോടുള്ള നമ്മുടെ ദൗത്യത്തിന്‍റെ കേന്ദ്രമായി "നിത്യസുവിശേഷം" സൂക്ഷിക്കുന്നത് വളരെ പ്രധാനമായിരിക്കുന്നത് എന്തുകൊണ്ട്? സുവിശേഷം നിമിത്തം നമുക്കുള്ള മഹത്തായ പ്രത്യാശയില്‍, കുരിശില്‍ യേശു നമുക്കുവേണ്ടി ചെയ്തതിന്‍റെ സുവാര്‍ത്തയില്‍ കേന്ദ്രീകരിക്കാത്ത, ആത്യന്തികമായ എന്തു പ്രത്യാശയാണ് നമുക്കെല്ലാവര്‍ക്കും എവിടെയും അവതരിപ്പിക്കാന്‍ കഴിയുക?`