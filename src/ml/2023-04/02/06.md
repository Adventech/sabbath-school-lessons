---
title:  'ലോകം: ദൗത്യത്തിന്‍റെ അരങ്ങ്'
date:   12/10/2023
---

`വെളിപ്പാട് 7:9,10 വായിക്കുക. ദൈവത്തിന്‍റെ ദൂരവ്യാപകമായ ഭൂമിശാസ്ത്രപരമായ വ്യാപ്തിയെക്കുറിച്ച് ഈ വാക്യം എന്താണ് സൂചിപ്പിക്കുന്നത്?`

ഈ ആഴ്ചയിലെ പാഠം മഹത്തായ നിയോഗത്തിലെ ശിഷ്യരാക്കല്‍ കേന്ദ്രീകൃതവും നിത്യമായ സുവിശേഷത്തിന്‍റെ സന്ദേശവും ഊന്നിപ്പറയുന്ന രണ്ടു നിര്‍ണായക വാക്യങ്ങളെ മനഃപൂര്‍വം ചര്‍ച്ചചെയ്തു. രസകരമെന്നു പറയട്ടെ, രണ്ടു വാക്യങ്ങളെയും പൊതുവായി ബന്ധിപ്പിക്കുന്ന ഒരു പോയിന്‍റ്െ ഉണ്ട്. അത് ഈ ദൗത്യം എവിടെ ചെയ്യണം എന്നതാണ്. അവര്‍ ഇങ്ങനെ വായിക്കുന്നു: "ആകയാല്‍ നിങ്ങള്‍ പുറപ്പെട്ടു... സകലജാതികളെയും ശിഷ്യരാക്കിക്കൊള്‍വിന്‍" (മത്തായി 28:19), "ഭൂവാസികളായ സകലജാതിയും ഗോത്രവും ഭാഷയും വംശവും" (വെളി. 14:6).

മറ്റൊരു വിധത്തില്‍ പറഞ്ഞാല്‍, ക്രിസ്തുവിന്‍റെ സുവിശേഷം എല്ലാ വിഭാഗങ്ങളിലേക്കും എല്ലാ ജനതകളിലേക്കും എല്ലാ ഭാഷകളിലേക്കും ജനങ്ങളിലേക്കും എത്തിച്ചേരുന്നതാണ്. രക്ഷിക്കപ്പെട്ടവരെ ഒരു വലിയ സാഹോദര്യത്തില്‍ ഒന്നിപ്പിക്കുക എന്നതാണ് സുവിശേഷത്തിന്‍റെ സ്വാധീനം. നമുക്ക് അനുകരിക്കാന്‍ ഒരു മാതൃകയേ ഉള്ളൂ, അത് ക്രിസ്തുവാണ്. യേശുവിലുള്ളതുപോലെ നാം സത്യം സ്വീകരിക്കുകയാണെങ്കില്‍, ദേശീയ മുന്‍വിധികളും അസൂയകളും തകര്‍ക്കപ്പെടും. സത്യത്തിന്‍റെ ആത്മാവ് നമ്മുടെ ഹൃദയങ്ങളെ ഒന്നായി ലയിപ്പിക്കും. "നിങ്ങള്‍ എന്‍റെ സാക്ഷികളായിരിക്കും" (അ.പ്ര. 1:8) എന്ന് യേശു പറഞ്ഞപ്പോള്‍, അവന്‍റെ മനസ്സില്‍ മൂന്നു വ്യത്യസ്ത ഭൂമിശാസ്ത്ര മേഖലകള്‍ ഉണ്ടായിരുന്നു.

മേഖല 1: "നിങ്ങള്‍ യെരൂശലേമില്‍ എന്‍റെ സാക്ഷികളായിരിക്കും" ആ സമയത്ത്, അവന്‍റെ ശിഷ്യന്മാര്‍ യെരൂശലേമിനോട് വളരെ അടുത്തായിരുന്നു. അതുകൊണ്ട്, അടിസ്ഥാനപരമായി യേശു പറയുകയായിരുന്നു, "ദൈവവുമായുള്ള നിങ്ങളുടെ അനുഭവം നിങ്ങളോട് അടുപ്പമുള്ള ആളുകളുമായി പങ്കുവയ്ക്കാന്‍ തുടങ്ങുക." ദൗത്യം ആരംഭിക്കുന്നത് വീട്ടില്‍, കുടുംബത്തോടൊപ്പം, അയല്‍ക്കാരോടൊപ്പം, സുഹൃത്തുക്കളുമായി. ഇതാണ് ദൗത്യത്തിന്‍റെ പരമമായ സ്ഥലം.

മേഖല 2: തുടര്‍ന്ന് അദ്ദേഹം തുടരുന്നു: "എല്ലാ യെഹൂദ്യയിലും ശമര്യയിലും" നമ്മുടെ ദൗത്യത്തില്‍ ചില വിധത്തില്‍ അടുപ്പമുള്ളവരും അതേസമയം നമ്മില്‍ നിന്ന് അകന്നവരും ഉള്‍പ്പെടുന്നു. നമ്മള്‍ സംസാരിക്കുന്ന അതേ ഭാഷ സംസാരിക്കുന്ന ആളുകളാണ് ഈ കൂട്ടത്തിലുള്ളത്. സമാനമായ സംസ്കാരമുള്ള ആളുകള്‍, എന്നാല്‍ നമ്മള്‍ ചെയ്യുന്ന അതേ യാഥാര്‍ത്ഥ്യം ജീവിക്കുകയോ പങ്കിടുകയോ ചെയ്യാത്ത ആളുകള്‍. ഇതാണ് നമ്മുടെ തുടര്‍ന്നുള്ള ദൗത്യം.

മേഖല 3: ഇതിനപ്പുറം ക്രിസ്തു പറയുന്നു: "ഭൂമിയുടെ അവസാനം (end) വരെ" എല്ലാ സ്ഥലങ്ങളില്‍നിന്നും, രാജ്യങ്ങളില്‍നിന്നും, ജനവിഭാഗങ്ങളില്‍നിന്നും, ഭാഷകളില്‍നിന്നും, വംശങ്ങളില്‍ നിന്നുമുള്ള വ്യക്തികളിലേക്ക് എത്തിച്ചേരാന്‍ ദൈവത്തിന്‍റെ ദൗത്യം നമ്മെ വിളിക്കുന്നു. ഇതാണ് നമ്മുടെ ദൗത്യത്തിന്‍റെ ആത്യന്തിക സ്ഥലം.

`വെല്ലുവിളി: നിങ്ങള്‍ താമസിക്കുന്ന സമൂഹത്തിനായി ഈ ആഴ്ച എല്ലാ ദിവസവും പ്രാര്‍ത്ഥിക്കുക. ഈ ഒരു കാരണത്താലാണ് ദൈവം നിങ്ങളെ അവിടെ ആക്കിയിരിക്കുന്നത്.`

`വെല്ലുവിളി ഉയര്‍ത്തുക: നിങ്ങളുടെ പ്രദേശത്തിന്‍റെ ജനസംഖ്യാശാസ്ത്രം (നിങ്ങള്‍ക്ക് ചുറ്റും ഏതുതരം ആളുകളാണ് ജീവിക്കുന്നത്). വംശീയവും മതപരവുമായ പശ്ചാത്തലം, വൃദ്ധര്‍, യുവാക്കള്‍, ദരിദ്രര്‍, ധനികര്‍, സംസാരിക്കുന്ന ഭാഷകള്‍ മുതലായവയെക്കുറിച്ച് അന്വേഷിക്കുക. നിങ്ങള്‍ എങ്ങനെ അവന്‍റെ സ്നേഹം അവരോടു കാണിക്കാന്‍ മാര്‍ഗമെന്താണെന്ന് ദൈവത്തോട് ആവശ്യപ്പെടുക.`