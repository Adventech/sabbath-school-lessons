---
title:  'ശിഷ്യരാക്കല്‍: ദൗത്യത്തിന്‍റെ ശ്രദ്ധാകേന്ദ്രം'
date:   09/10/2023
---

`മത്തായി 28:16-20 വായിക്കുക. ശിഷ്യത്വത്തിന്‍റെ ഏതെല്ലാം ഘടകങ്ങള്‍ ഈ ഭാഗത്തില്‍ നിങ്ങള്‍ക്കു തിരിച്ചറിയാന്‍ കഴിയും?`

മത്തായി 28:16-20 ബൈബിളില്‍ പ്രഖ്യാപിക്കുന്ന കല്പന, പൊതുവെ മഹത്തായ നിയോഗം (മത്തായി 28:18-20) എന്നു വിളിക്കപ്പെടുന്നു. അതില്‍ യേശു തന്‍റെ അനുയായികളോട് പുറപ്പെട്ടു പുറത്തേക്ക് നീങ്ങാനും ശിഷ്യന്മാരാക്കാനും അവരെ വിശ്വാസത്തില്‍ പഠിപ്പിക്കാനും അവരെ കൂട്ടായ്മയിലേക്കു നയിക്കാനും നിര്‍ദ്ദേശിക്കുന്നു. (മര്‍ക്കൊസ് 16:15,16; ലൂക്കൊസ് 24:44-49; യോഹ. 20:21-23; അ.പ്ര. 1:8 എന്നിവയും കാണുക). മത്തായി 28:16-20 ന്‍റെ അടിസ്ഥാന ഘടകങ്ങള്‍ നാല് ലളിതമായ പടികളിലായി കാണാന്‍ കഴിയും: (1) തന്നോടൊപ്പം ആയിരിക്കാന്‍ ഗലീലിയിലേക്കു പോകാന്‍ യേശു തന്‍റെ ശിഷ്യന്മാരോടു കല്പിക്കുന്നു (മത്തായി 28:16,17). (2) യേശു അവരുടെ അടുക്കല്‍ വരുന്നു, തന്‍റെ അധികാരവും പരമാധികാരവും പ്രഖ്യാപിക്കുന്നു (മത്തായി 28:18). (3) തുടര്‍ന്ന് യേശു തന്‍റെ ശിഷ്യന്മാരെ ഒരു പ്രത്യേക ദൗത്യത്തിനായി നിയോഗിക്കുന്നു. അതായത്, ശിഷ്യരാക്കല്‍ (മത്തായി 28:19,20). (4) അവസാനം വരെ തന്‍റെ ശിഷ്യന്മാരോടൊപ്പം ഉണ്ടായിരിക്കുമെന്ന് യേശു വാഗ്ദാനം ചെയ്യുന്നു (മത്തായി 28:20).

മഹത്തായ ദൗത്യത്തിന്‍റെ അടിസ്ഥാന ശ്രദ്ധയും പ്രധാന ദൗത്യവുമാണ് ശിഷ്യരാക്കല്‍. അക്ഷരാര്‍ത്ഥത്തില്‍, യഥാര്‍ത്ഥ ഗ്രീക്ക് ഭാഷയില്‍, മത്തായി 28:19 ന്‍റെ തുടക്കത്തില്‍ പറയുന്നു. "അതിനാല്‍, പോയി ശിഷ്യന്മാരെ ഉണ്ടാക്കുക." 'ദൗത്യമാണ് അടിസ്ഥാനം' എന്നാണ് 'അതിനാല്‍' എന്ന പ്രയോഗം കൊണ്ട് യേശു അര്‍ത്ഥമാക്കുന്നത് (മത്തായി 28:18). യേശുവിന്‍റെ ശക്തി, അധികാരം, പരമാധികാരം ഇതെല്ലാം അവന്‍റെ പുനരുത്ഥാനത്താല്‍ നേടിയ വിജയത്തില്‍ നിന്നാണ്. മഹത്തായ കമ്മീഷനിലെ നിര്‍ബന്ധിതമായ ശക്തിയുള്ള ഒരേയൊരു പ്രവര്‍ത്തന തത്വം 'ശിഷ്യരാക്കുക' എന്നതാണ് എടുത്തുപറയേണ്ടത് പ്രധാനമാണ്. എല്ലാവരെയും പഠിപ്പിക്കുക, അവരെ സ്നാനം കഴിപ്പിക്കുക, യേശുവിന്‍റെ പഠിപ്പിക്കലുകള്‍ ലോകമെമ്പാടും പങ്കുവെക്കുക എന്നിവയാണ് ശിഷ്യത്വ പ്രക്രിയയുടെ പ്രത്യേകതകള്‍. ഇവിടെ യേശു തന്‍റെ ശിഷ്യന്മാരെ ഒരു ലക്ഷ്യത്തിലേക്കാണ് നയിക്കുന്നത്: 'ശിഷ്യരാക്കുക' ഇതു തീര്‍ച്ചയായും തിരുവെഴുത്തുകളിലെ ഏറ്റവും വലിയ ദൗത്യഭാഗങ്ങളില്‍ ഒന്നാണ്, തന്‍റെ അനുഗാമികളോടൊപ്പം തുടര്‍ച്ചയായ സാന്നിധ്യത്തെക്കുറിച്ചുള്ള യേശുവിന്‍റെ വാഗ്ദാനത്തോടെ അത് അവസാനിക്കുന്നു.

വ്യക്തമായും മഹത്തായ നിയോഗം ആ പ്രത്യേക സാഹചര്യത്തില്‍ ഒത്തുകൂടിയ ആദ്യത്തെ ശിഷ്യന്മാര്‍ക്കു മാത്രം ഉദ്ദേശിച്ചുള്ളതാണ്. ശിഷ്യരെ ഉളവാക്കുക എന്ന പുതിയ ദൗത്യം നിറവേറ്റുന്നതിനായി അവര്‍ക്ക് ഒറ്റയ്ക്ക് "എല്ലാ ജനതകളിലേക്കും" പോകാന്‍ കഴിഞ്ഞില്ല. അതിനാല്‍, നിയോഗം അതിന്‍റെ വ്യാപ്തിയില്‍ സാര്‍വത്രികമാണ്: യേശുക്രിസ്തുവിന്‍റെ ഓരോ യഥാര്‍ത്ഥ അനുഗാമിയും ശിഷ്യരാക്കുന്നതില്‍ ഏര്‍പ്പെട്ടിരിക്കണം. കൂടാതെ, കൈമാറേണ്ട സന്ദേശം യേശുക്രിസ്തുവിന്‍റെ നിത്യസുവിശേഷം ഭൂമിശാസ്ത്രപരമോ സാമൂഹികമോ വംശീയമോ ആയ പരിമിതികളില്ലാതെ ലോകം മുഴുവന്‍ ഉദ്ദേശിച്ചുള്ളതാണ്.

`'ശിഷ്യരാക്കുക' എന്നതാണ് ദൗത്യം. യജമാനന്‍റെ ഈ കല്പന നിങ്ങള്‍ എങ്ങനെ ജീവിക്കുകയും മറ്റുള്ളവരെ ശുശ്രൂഷിക്കുകയും ചെയ്യുന്നു എന്നതിനെ എങ്ങനെ ബാധിക്കുന്നു? വിളിക്കപ്പെട്ടിരിക്കുന്ന കാര്യങ്ങളില്‍ കൂടുതല്‍ ഉള്‍പ്പെട്ടിരിക്കാന്‍ നിങ്ങള്‍ക്ക് എന്തുചെയ്യാന്‍ കഴിയും?`