---
title:  'ദൈവത്തിന്‍റെ ജനം: ദൗത്യനിര്‍വാഹ മാര്‍ഗം'
date:   11/10/2023
---

ചരിത്രത്തിലുടനീളം, തന്‍റെ സ്വഭാവത്തെ വിശ്വസ്തമായി പ്രതിനിധീകരിക്കുകയും അനുസരണത്തില്‍ അവന്‍റെ ഉദ്ദേശ്യങ്ങള്‍ പിന്തുടരുകയും ചെയ്തവര്‍ എപ്പോഴും ദൈവത്തിനുണ്ട്. ദൈവജനം വിളിക്കപ്പെട്ടവരും അവന്‍റെ കൃപയില്‍ പങ്കാളികളാകാനുള്ള അവന്‍റെ ക്ഷണം സ്വീകരിച്ചവരുമാണ്. അവയെല്ലാം തന്‍റെ ദൗത്യത്തിന്‍റെ പൂര്‍ത്തീകരണത്തിനുള്ള ദൈവത്തിന്‍റെ ഉപകരണങ്ങളായിരുന്നു. ഇപ്പോഴും തുടരുന്നു.

`ഉല്പത്തി 12:1-3; ആവ. 7:6,11,12 എന്നിവ വായിക്കുക. പഴയനിയമത്തിലെ തന്‍റെ ജനത്തോടുള്ള ദൈവത്തിന്‍റെ യഥാര്‍ത്ഥ ഉദ്ദേശ്യം എന്തായിരുന്നു?`

അബ്രഹാമിനോടും അവന്‍റെ സന്തതികളോടുമുള്ള ദൈവത്തിന്‍റെ ഉടമ്പടിക്ക് ഒരു പ്രത്യേക ഉദ്ദേശ്യമുണ്ടായിരുന്നു. അവര്‍ ദൈവത്തിന്‍റെ, ദൗത്യത്തിന്‍റെ ഏജന്‍റുമാരായി വിളിക്കപ്പെടുകയും സൃഷ്ടിക്കപ്പെടുകയും നിയോഗിക്കപ്പെടുകയും ചെയ്തു (ആവ. 28:10; യെശ. 49:6 താരതമ്യം ചെയ്യുക). എന്നിരുന്നാലും അവര്‍ ദൈവവുമായുള്ള ഒരു ഉടമ്പടി ബന്ധത്തില്‍ തിരഞ്ഞെടുക്കപ്പെട്ടു. വിശ്വാസത്തിന്‍റെയും അനുസരണത്തിന്‍റെയും സൂചകമായ വ്യവസ്ഥയുടെ അടിസ്ഥാനത്തില്‍ (ഉല്പത്തി 22:16-18; പുറ. 19:5,6; ആവ. 28:1,2; 2 ദിന. 7:14). ചുറ്റുമുള്ള ജനതകളെ ഇസ്രായേലിലേക്ക് ആകര്‍ഷിക്കുന്ന ഈ പ്രക്രിയ പഴയനിയമത്തിലെ ദൈവത്തിന്‍റെ "ദൗത്യ പദ്ധതി" ആയിരുന്നു.

പുതിയ നിയമത്തില്‍, ദൈവത്തിന്‍റെ ദൗത്യം തുടരുന്നു. ഉയിര്‍ത്തെഴുന്നേറ്റ കര്‍ത്താവും രക്ഷകനും ഇപ്പോള്‍ ഒരു പുതുക്കിയ 'ദൗത്യ പദ്ധതി' ആരംഭിക്കുമ്പോള്‍ (മത്തായി 28:18-20; അ.പ്ര. 1:8 കാണുക) ക്രിസ്തുവിന്‍റെ ശിഷ്യന്മാര്‍ (സഭ ഉള്‍പ്പെടുന്ന) ലോകം മുഴുവനും ദൗത്യത്തിനായി ലോകത്തിലേക്ക് പുറപ്പെടുന്നു. മറിച്ച് പുരാതന ഇസ്രായേലിനെപ്പോലെ, ലോകം അവരിലേക്ക് വരുന്നതല്ല. ദൗത്യം പള്ളിയില്‍ നിന്നല്ല ഉത്ഭവിച്ചത്. നേരെമറിച്ച്, ദൈവത്തിന് ഇപ്പോഴും ഒരു ദൗത്യം നിറവേറ്റാനുണ്ടെന്നും അതു നിറവേറ്റാന്‍ അവന്‍റെ സഭയെ ഉപയോഗിക്കുന്നതിനാലും സഭ നിലനില്‍ക്കുന്നു. എന്നാലും ഒരു ചോദ്യം അവശേഷിക്കുന്നു: സഭയുടെ ദൗത്യം എന്താണ്? സഭയെ അസ്ഥിത്വത്തിലേക്കു വിളിച്ച വ്യക്തിയുടെ അതേ കാര്യമാണിത്: "മനുഷ്യപുത്രന്‍ വന്നത് നഷ്ടപ്പെട്ടവരെ അന്വേഷിക്കാനും രക്ഷിക്കാനും" ആണ് (ലൂക്കൊസ് 19:10). സഭയിലെ നമ്മില്‍ ആര്‍ക്കും ആരെയും രക്ഷിക്കാന്‍ കഴിയില്ലെങ്കിലും രക്ഷിക്കാന്‍ കഴിയുന്ന ഒരേയൊരു വ്യക്തി - യേശുക്രിസ്തുവിലേക്കു മറ്റുള്ളവരെ നമുക്ക് ചൂണ്ടിക്കാണിക്കാന്‍ കഴിയും.

"നശിക്കുന്ന പാപികളെ രക്ഷിക്കുക എന്നതാണ് ക്രിസ്തുവിന്‍റെ സഭയുടെ ദൗത്യം. ദൈവസ്നേഹം മനുഷ്യരോട് അറിയിക്കുകയും ആ സ്നേഹത്തിന്‍റെ ഫലപ്രാപ്തിയാല്‍ അവരെ ക്രിസ്തുവിലേക്കു നേടുകയും ചെയ്യുക എന്നതാണ്" Ellen G. White, Testimonies for the Church, vol. 3, p. 381. ഏതൊരു പദവിയും മഹത്തായ ഉത്തരവാദിത്തവുമാണ്!

`നമ്മുടെ ജീവിതത്തിന് വായു എന്താണോ അപ്രകാരമാണ് ദൗത്യം സഭക്കുള്ളത്. വായു ഇല്ലെങ്കില്‍ നമ്മള്‍ മരിക്കും. ദൗത്യം കൂടാതെ, സഭ മരിക്കുന്നു. നിങ്ങളുടെ സഭയുടെ ജീവന്‍ നിലനിര്‍ത്താന്‍ വ്യക്തിപരമായി നിങ്ങള്‍ക്ക് എന്തു ചെയ്യാന്‍ കഴിയും?`