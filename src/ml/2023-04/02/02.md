---
title:  'ത്രീയേക ദൈവം: ദൗത്യത്തിന്‍റെ ഉത്ഭവം'
date:   08/10/2023
---

തിരുവെഴുത്തുകളിലെ ദൈവത്തിന്‍റെ ദൗത്യം രക്ഷയിലേക്കുള്ള ഏക മാര്‍ഗമായി യേശു മുന്നിലും മധ്യത്തിലും ഉണ്ട്. ക്രിസ്തു തന്നെ പ്രഖ്യാപിച്ചു: "ഞാന്‍ തന്നേ വഴിയും സത്യവും ജീവനും ആകുന്നു; ഞാന്‍ മുഖാന്തരമല്ലാതെ ആരും പിതാവിന്‍റെ അടുക്കല്‍ എത്തുന്നില്ല" (യോഹ. 14:6). എന്നാല്‍ ത്രിയേക ദൈവത്തിന്‍റെ ദൗത്യത്തിന്‍റെ കേന്ദ്രസ്ഥാനം മനസ്സിലാക്കാനും യേശു നമ്മെ സഹായിക്കുന്നു.

ക്രിസ്തു ചെയ്തതെല്ലാം ഒന്നുകില്‍ അവന്‍റെ സ്വര്‍ഗ്ഗീയ പിതാവിനുവേണ്ടിയോ അതില്‍നിന്നോ ആയിരുന്നു (യോഹ. 4:34; 5:30; 12:45 കാണുക). ഏതായാലും യേശുവിന്‍റെ ദൗത്യം അവന്‍ ലോകത്തിലേക്ക് വന്നപ്പോള്‍ ആരംഭിച്ചതല്ലെന്ന് നാം എപ്പോഴും ഓര്‍ക്കണം. നമ്മുടെ ലോകം സൃഷ്ടിക്കപ്പെടുന്നതിന് മുമ്പുതന്നെ അവന്‍ പിതാവില്‍ നിന്ന് അത് സ്വീകരിച്ചിരുന്നു (എഫെ. 1:4; 1 പത്രൊസ് 1:20 താരതമ്യം ചെയ്യുക). അതിനാല്‍, നമ്മുടെ ഗ്രഹത്തിന്‍റെ അടിത്തറയിടുന്നതിന് മുമ്പുതന്നെ ദൈവം മനുഷ്യരാശിയിലേക്കുള്ള തന്‍റെ വ്യാപനം ആസൂത്രണം ചെയ്തു. ഈ ലക്ഷ്യം നിറവേറ്റുന്നതിനായി അവന്‍ മനഃപൂര്‍വം മനുഷ്യരാശിയുടെ ചരിത്രത്തിലേക്ക് പ്രവേശിച്ചു.

പുത്രന്‍ ലോകത്തെ സൃഷ്ടിച്ചു (യോഹ. 1:3). "കാലസമ്പൂര്‍ണ്ണത വന്നപ്പോള്‍" (ഗലാ. 4:4), പുത്രനെ ഇവിടെ അയച്ചുകൊണ്ട് ദൈവം തന്‍റെ സ്നേഹം പ്രകടമാക്കി (യോഹ. 3:16,17). പുത്രന്‍ വന്നു, കുരിശില്‍ മരിച്ചു, മരണത്തെ കീഴടക്കി. തുടര്‍ന്ന്, പിതാവില്‍ നിന്ന് അയക്കപ്പെട്ട ആത്മാവ് ഇവിടെ വന്നു (യോഹ. 14:26, 16:7), ലോകത്തെ കുറ്റപ്പെടുത്തുന്നു (യോഹ. 16:8-11). ഇന്ന് പിതാവിന്‍റെയും പുത്രന്‍റെയും ദൗത്യം ശക്തമാക്കിക്കൊണ്ട് തുടരുന്നു. ദൈവജനത്തെ ദൗത്യത്തിനായി അയയ്ക്കുന്നു (യോഹ. 14:26; 16:13,14).

`യോഹന്നാന്‍ 20:21,22 വായിക്കുക. ദൗത്യം അതിന്‍റെ ഉത്ഭവം പിതാവിലും പുത്രനിലും പരിശുദ്ധാത്മാവിലും കണ്ടെത്തുന്നുവെന്ന ധാരണ നമ്മുടെ ദൗത്യത്തെ എങ്ങനെ രൂപപ്പെടുത്തണം?`

"ത്രിത്വം" എന്ന വാക്ക് ബൈബിളില്‍ കാണുന്നില്ലെങ്കിലും ദൗത്യ കേന്ദ്രീകൃതമായ ത്രിത്വ തെളിവുകള്‍ നിരവധിയാണ്. ഉദാഹരണത്തിന്, പുനരുത്ഥാനത്തിനുശേഷം ക്രിസ്തു തന്‍റെ ശിഷ്യന്മാര്‍ക്ക് പ്രത്യക്ഷപ്പെട്ട് അവരോട് വാഗ്ദത്തം ചെയ്തു: "എന്‍റെ പിതാവ് വാഗ്ദാനം ചെയ്തത് ഞാന്‍ നിങ്ങള്‍ക്ക് അയയ്ക്കാന്‍ പോകുന്നു; എന്നാല്‍ ഉയരത്തില്‍ നിന്നുള്ള ശക്തി ധരിക്കുന്നതുവരെ നഗരത്തില്‍ താമസിക്കൂ. ദൈവിക ദൗത്യത്തിന്‍റെ യാഥാര്‍ത്ഥ്യം ഒറ്റ വാചകത്തില്‍ നാം കണ്ടെത്തുന്നു: പിതാവിന്‍റെ വാഗ്ദത്തം, വാഗ്ദത്തത്തിന്‍റെ നിവൃത്തിയെക്കുറിച്ചുള്ള പുത്രന്‍റെ ഉറപ്പ്, വാഗ്ദത്തം തന്നെ, പരിശുദ്ധാത്മാവിന്‍റെ വരവ് (ലൂക്കൊസ് 3:16; അ.പ്ര. 1:4,5,8 കാണുക). ദൗത്യം നമ്മുടേതല്ലെന്ന് ഇതില്‍നിന്നു നാം മനസ്സിലാക്കുന്നു. അതു ത്രിയേക ദൈവത്തിന്‍റേതാണ്. അതുപോലെ അതു പരാജയപ്പെടില്ല.

`പിതാവും പുത്രനും പരിശുദ്ധാത്മാവും എല്ലാം ആത്മാക്കളെ രക്ഷിക്കുന്ന പ്രവര്‍ത്തനത്തില്‍ ഏര്‍പ്പെട്ടിരിക്കുന്നു. എന്തുകൊണ്ടാണ് ഈ ചിന്ത ഇത്ര ആശ്വാസകരമമെന്ന് നിങ്ങല്‍ കണ്ടെത്തേണ്ടത്?`