---
title:  കൂടുതല്‍ ചിന്തയ്ക്ക്
date:   24/11/2023
---

വായിക്കുക: ആര്‍തര്‍ വൈറ്റ് എഴുതിയ “A Few Days at Long Point” Ellen G. White: The Australian Years: 1891-1990, vol. 4, pp, 100-104. മറ്റ് സംസ്കാരങ്ങളില്‍ നിന്നുള്ള ആളുകളെ രക്ഷിക്കാനായി അവരുമായി പാലങ്ങള്‍ പണിയുന്ന യേശുവിന്‍റെ സമ്പ്രദായത്തിന്‍റെ ഉദാഹരണങ്ങള്‍ സുവിശേഷ എഴുത്തുകാര്‍ രേഖപ്പെടുത്തിയിട്ടുണ്ട് (മത്തായി 8:28-34; മര്‍ക്കൊസ് 5:1-20). അതുപോലെ, മറ്റ് സംസ്കാരങ്ങളില്‍ നിന്നുള്ള ആളുകളെയും സുഹൃത്തുക്കളാക്കാനും ശുശ്രൂഷിക്കാനും നാമും വിളിക്കപ്പെട്ടിരിക്കുന്നു. ക്രിസ്തുവിന്‍റെ മരണം വംശമോ ദേശീയതയോ സമ്പത്തോ പശ്ചാത്തലമോ പരിഗണിക്കാതെ എല്ലാവര്‍ക്കും വേണ്ടിയുള്ളതായിരുന്നു. നമ്മള്‍ ഒരിക്കലും മറക്കാന്‍ പാടില്ലാത്ത ഒരു കാര്യമാണ് ഇത്. "അവന്‍ നമ്മുടെ പാപങ്ങള്‍ക്കു പ്രായശ്ചിത്തം ആകുന്നു; നമ്മുടേതിന്നു മാത്രം അല്ല, സര്‍വ്വലോകത്തിന്‍റെ പാപത്തിന്നും തന്നേ" (1 യോഹ. 2:2).

"സ്ത്രീകളും പുരുഷന്മാരും തങ്ങളുടെ സ്വന്തം കുടുംബ വലയത്തോടുള്ള സ്നേഹം പ്രകടിപ്പിക്കുമ്പോള്‍ ദൈവത്തിന്‍റെ രൂപകല്പന നിറവേറ്റുന്നില്ല... അവരുടെ ആവശ്യങ്ങളില്‍ നിന്ന് ആശ്വാസം നല്‍കാനും അനുഗ്രഹിക്കാനും കഴിയുന്നവരെ അവര്‍ തങ്ങളുടെ സ്നേഹത്തില്‍നിന്ന് ഒഴിവാക്കുന്നു..."

"നമ്മുടെ വീടിനു പുറത്ത് മറ്റുള്ളവര്‍ക്കു നന്മ ചെയ്യാന്‍ കര്‍ത്താവ് നമ്മോടു കല്പിക്കുമ്പോള്‍, വീടിനോടുള്ള നമ്മുടെ വാത്സല്യം കുറയുമെന്ന് അവന്‍ അര്‍ത്ഥമാക്കുന്നില്ല, നമ്മുടെ സഹതാപം പ്രകടിപ്പിക്കാന്‍ അവന്‍ ആഗ്രഹിക്കുന്നതിനാല്‍ നാം നമ്മുടെ ബന്ധുക്കളെയോ നമ്മുടെ രാജ്യത്തെയോ സ്നേഹിക്കുന്നില്ല. എന്നാല്‍, നമ്മുടെ സ്നേഹവും സഹാനുഭൂതിയും നാലു ചുവരുകള്‍ക്കുള്ളില്‍ ഒതുക്കിനിര്‍ത്തരുത്, ദൈവം നമുക്കു നല്‍കിയ അനുഗ്രഹം അതിന്‍റെ ആസ്വാദനത്തില്‍ മറ്റുള്ളവര്‍ക്ക് നമ്മോടൊപ്പം പ്രയോജനം ചെയ്യാതിരിക്കാന്‍ നാം വലയം ചെയ്യരുത്. Ellen G/ White, The Advent Review and Sabbath Herald, Oct. 15, 1895.

നമ്മുടെ ആശ്വാസ മേഖലയ്ക്കു പുറത്തുള്ളവര്‍ മറ്റൊരു സംസ്കാരത്തില്‍ നിന്നുള്ളവരായാലും നിസ്സഹായരായ വ്യക്തികളായാലും അവര്‍ക്ക് അനുഗ്രഹമാകാനുള്ള ഉത്തരവാദിത്തം യേശുക്രിസ്തുവില്‍നിന്നുള്ള വിലമതിക്കാനാവാത്ത നിയോഗമാണ് (അ.പ്ര. 1:8; മര്‍ക്കൊസ് 11:17).

**ചര്‍ച്ചയ്ക്കുള്ള ചോദ്യങ്ങള്‍**

`നിങ്ങളുടെ സ്വന്തം ആശ്വാസ മേഖല എന്താണ്, ആവശ്യമുള്ളപ്പോള്‍ അതില്‍നിന്ന് പുറത്തുകടക്കാന്‍ നിങ്ങള്‍ തയ്യാറാകേണ്ടത് എന്തുകൊണ്ട്?`

`യേശുവിനെ "മനുഷ്യപുത്രന്‍ തിന്നും കുടിച്ചുംകൊണ്ടു വന്നു; തീനിയും കുടിയനുമായ മനുഷ്യന്‍; ചുങ്കക്കാരുടെയും പാപികളുടെയും സ്നേഹിതന്‍" (മത്തായി 11:19) എന്നു വിളിച്ച സംഭവത്തിന്‍റെ സൂചനകള്‍ എന്തൊക്കെയാണ്? ആ കുറ്റാരോപണം കൊണ്ടുവരാന്‍ കഴിയുമായിരുന്ന യേശു എന്താണ് ചെയ്യുന്നത്. അത് ദൗത്യത്തെക്കുറിച്ച് നമ്മെ എന്താണ് പഠിപ്പിക്കുന്നത്?`

`അവിശ്വാസികളുടെ ആഘോഷങ്ങളില്‍ ഒരു ക്രിസ്ത്യാനി എത്രത്തോളം ഏര്‍പ്പെടണം? ബൈബിള്‍ തത്വങ്ങളില്‍ വിട്ടുവീഴ്ച ചെയ്യാത്ത ക്രിസ്ത്യാനികള്‍ക്ക് അത് എങ്ങനെ ചെയ്യാന്‍ കഴിയും?`