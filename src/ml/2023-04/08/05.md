---
title:  ഉപദ്രവിക്കുന്നവരെ സഹായിക്കാന്‍
date:   22/11/2023
---

നമ്മുടെ ലോകം എത്രമാത്രം വേദനാജനകമാണെന്ന് നമ്മില്‍ ആരാണ് അനുഭവിക്കാത്തത്? സമ്പത്തിന്‍റെയും ഭൗതികതയുടെയും പരിതസ്ഥിതിയില്‍ ജീവിക്കുകയാണെങ്കിലും അതോ ദാരിദ്ര്യത്തിന്‍റെയും ഭൗതിക ആവശ്യങ്ങളുടെയും ചുറ്റുപാടില്‍ ജീവിക്കുകയാണെങ്കിലും അത് പ്രശ്നമല്ല. ആളുകള്‍ വേദനിക്കുന്നു, കഷ്ടപ്പെടുന്നു, സമരം ചെയ്യുന്നു. ഉദാഹരണത്തിന് ഒരാള്‍ ചെയ്യേണ്ടത്, പാശ്ചാത്യ ലോകത്ത് വിഷാദരോഗത്തിനു വേണ്ടി ഓരോ വര്‍ഷവും ചെലവഴിക്കുന്ന അമ്പരപ്പിക്കുന്ന പണത്തെക്കുറിച്ച് വായിക്കുക. ഭൗതിക സമ്പത്തു മാത്രം സന്തോഷമോ സമാധാനമോ ഉറപ്പ് നല്‍കുന്നില്ലെന്നത് വാസ്തവം.

"ദരിദ്രന്മാരോടു സുവിശേഷം അറിയിപ്പാന്‍ കര്‍ത്താവ് എന്നെ അഭിഷേകം ചെയ്കയാല്‍ അവന്‍റെ ആത്മാവ് എന്‍റെമേല്‍ ഉണ്ട്. ബദ്ധന്മാര്‍ക്കു വിടുതലും കുരുടന്മാര്‍ക്കു കാഴ്ചയും പ്രസംഗിപ്പാനും പീഡിതന്മാരെ വിടുവിച്ചയപ്പാനും കര്‍ത്താവിന്‍റെ പ്രസാദവര്‍ഷം പ്രസംഗിപ്പാനും എന്നെ അയച്ചിരിക്കുന്നു" (ലൂക്കൊസ് 4:18).

`യേശു എന്താണ് ചെയ്തതെന്നും നമ്മുടെ സ്വന്തം മേഖലയില്‍ നാമും നമുക്ക് ചുറ്റുമുള്ളവര്‍ക്കായി എന്തു ചെയ്യണമെന്നും ഇതു നമ്മെ എന്താണു പഠിപ്പിക്കുന്നത്?`

എല്ലാ ആളുകളുടെയും ആവശ്യങ്ങള്‍ നിറവേറ്റാന്‍ ദൈവം നമ്മെ വിളിക്കുന്നു. അവര്‍ ഇപ്പോള്‍ അല്ലെങ്കില്‍ എപ്പോഴെങ്കിലും യേശുവിനെ സ്വീകരിക്കുമെന്ന് നമുക്ക് അറിയില്ല. യേശുവിനായി അവരെ സമീപിക്കുക എന്നത് നമ്മുടെ ദൗത്യത്തിന്‍റെ അടിസ്ഥാനമാണെങ്കിലും ആവശ്യമുള്ളവരെ സഹായിക്കേണ്ടതുണ്ട്. കാരണം അവര്‍ക്ക് സഹായം ആവശ്യമാണ്. നാം യേശുവിനെ നമ്മുടെ കര്‍ത്താവായി സ്വീകരിച്ചതിനാല്‍ നാം അവരെ സഹായിക്കുന്നു. അതിനാണ് അവന്‍ നമ്മെ വിളിക്കുന്നത്. എല്ലാവരുടെയും ആവശ്യങ്ങള്‍ നിറവേറ്റാന്‍ ശ്രമിക്കുന്ന യേശുവിന്‍റെ മാതൃക പിന്തുടരേണ്ട ഒരു ബൈബിള്‍ തത്വമാണ്. അവന്‍ സഹായിച്ച എല്ലാവരും അവനെ സ്വീകരിച്ചോ ഇല്ലയോ എന്ന് നമുക്ക് അറിയില്ല.

മറ്റുള്ളവരെ ശരിക്കും സഹായിക്കുന്നതിന്, അവരുടെ ആവശ്യങ്ങളെക്കുറിച്ച് നാം ബോധവാന്മാരാകേണ്ടതുണ്ട്. ഒരു സുഹൃത്തിനോട് എങ്ങനെ പെരുമാറണമെന്നു കാണിക്കുന്നത് ഓരോ സംസ്കാരത്തിനും അതിന്‍റേതായ വഴിയുണ്ട്. ഇന്ത്യയില്‍, സന്ദര്‍ശകരെ രസിപ്പിക്കുമ്പോള്‍ ഭക്ഷണമോ പാനീയമോ വിളമ്പുന്നത് പതിവാണ്. പ്രിയപ്പെട്ട ഒരാളെ നഷ്ടപ്പെട്ട ഒരു സുഹൃത്തിനെ ആശ്വസിപ്പിക്കുന്നതിനെക്കാള്‍ എളുപ്പമാണ് അപരിചിതര്‍ക്ക് ടോക്കണ്‍ പണം നല്‍കുന്നത്. നിങ്ങളുടെ സുഹൃത്തിന് ആവശ്യമായി വരുന്നത് പണത്തെക്കാളും ശാരീരിക വസ്തുക്കളെക്കാളും കൂടുതലായിരിക്കാം. ഒരു വലിയ നഷ്ടത്തിന്‍റെ സമയത്ത് നിങ്ങളുടെ സഹാനുഭൂതിയുള്ള പിന്തുണ പലപ്പോഴും കൂടുതല്‍ സഹായകരമായിരിക്കും.

നമ്മുടെ സുഹൃത്തുക്കള്‍ക്ക് യേശുവിന്‍റെ സഹായി ആയിരിക്കുക എന്ന സുപ്രധാന തത്വം ആദ്യം ആരംഭിക്കുന്നത് അവരോട് നിസ്വാര്‍ത്ഥ സ്നേഹം കാണിക്കുക, സഹായം നല്‍കാന്‍ ശ്രമിക്കുന്നതിനു മുമ്പ് അവരുടെ ആവശ്യങ്ങള്‍ ആദ്യം മനസ്സിലാക്കുക എന്ന ലക്ഷ്യത്തോടെയാണ്. അവര്‍ യേശുവിനെ അനുഗമിക്കാന്‍ തയ്യാറാണോ എന്ന് നിങ്ങള്‍ക്കറിയില്ലെങ്കിലും അവര്‍ക്ക് ആവശ്യമായ സഹായം നല്‍കുക.

`മത്തായി 25:34-40 വായിക്കുക. ഇവിടെ നമുക്കുള്ള സന്ദേശം എന്താണ്?`