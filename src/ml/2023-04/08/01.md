---
title:  ആവശ്യത്തില്‍ ഇരിക്കുന്നവര്‍ക്കായുള്ള ദൗത്യം
date:   18/11/2023
---

### ഈ ആഴ്ചയിലെ പഠനത്തിനായി വായിക്കുക
ലൂക്കൊസ് 5:17-26; യോഹ. 5:1-9; ആവ. 10:19; ലേവി. 23:22; മത്തായി 25:34-40; യോഹ. 15:13.

> <p>മനഃപാഠവാക്യം</p>
> "രാജാവ് അവരോട്: എന്‍റെ ഈ ഏറ്റവും ചെറിയ സഹോദരന്മാരില്‍ ഒരുത്തന് നിങ്ങള്‍ ചെയ്തേടത്തോളം എല്ലാം എനിക്കു ചെയ്തു എന്നു ഞാന്‍ സത്യമായിട്ടു നിങ്ങളോടു പറയുന്നു എന്ന് അരുളിച്ചെയ്യും" (മത്തായി 25:40).

ലൂക്കൊസ് 5:17-26 ദൈവം ആവശ്യമുള്ളവരെ എങ്ങനെ സഹായിക്കുന്നു എന്നതിന്‍റെ നിരവധി ദൃഷ്ടാന്തങ്ങള്‍ നല്‍കുന്നു. ചിലപ്പോള്‍ ദൈവം നമ്മെ സഹായിക്കാന്‍ മറ്റുള്ളവരെ ഉപയോഗിക്കുന്നു. അല്ലെങ്കില്‍ മറ്റുള്ളവരെ സഹായിക്കാന്‍ അവന്‍ നമ്മെ ഉപയോഗിക്കുന്നു. ഈ ജോലി വെല്ലുവിളി നിറഞ്ഞതായിരിക്കാം. പക്ഷേ അത് വലിയ പ്രതിഫലം നല്‍കുന്നു. ആവശ്യമുള്ളവരെ സഹായിക്കുന്നതിലൂടെ, നാം യേശുക്രിസ്തുവിന്‍റെ ശുശ്രൂഷയെ മാതൃകയാക്കുന്നു. ചില സമയങ്ങളില്‍ ആര്‍ക്കൊക്കെ സഹായം ആവശ്യമാണെന്ന് പറയാന്‍ എളുപ്പമാണ്. മറ്റ് സമയങ്ങളില്‍ അത് അറിയാന്‍ പ്രയാസമാണ്. സാഹചര്യം എന്തുതന്നെയായാലും ആവശ്യമുള്ള എല്ലാ ആളുകള്‍ക്കും അവരുടെ പശ്ചാത്തലം പരിഗണിക്കാതെ ദൈവത്തിന്‍റെ സഹായികളാകാന്‍ നാം വിളിക്കപ്പെട്ടിരിക്കുന്നു.

അപരിചിതരോട് അടുക്കാന്‍ ബൈബിള്‍ നമ്മെ പ്രോത്സാഹിപ്പിക്കുന്നു. അവരുടെ ആത്മവിശ്വാസം നേടിയെടുക്കുന്നതിലൂടെ യേശുവിനെ കണ്ടെത്താന്‍ അവരെ സഹായിക്കുന്നതിനുള്ള മികച്ച വഴികള്‍ നമുക്ക് പഠിക്കാനാകും.

ഈ ആഴ്ചയിലെ പാഠത്തില്‍, "ആവശ്യമുള്ളവര്‍ക്കുള്ള ദൗത്യം" എന്ന വിഷയത്തില്‍, ആവശ്യമുള്ളവരിലേക്ക് ഏതു വിധത്തിലും എത്തിച്ചേരാന്‍ ദൈവത്തിന് ഒരു പദ്ധതിയുണ്ടെന്ന് കാണിക്കുന്നു. അവരുടെ ആവശ്യങ്ങള്‍ ശാരീരികമോ വൈകാരികമോ സാമ്പത്തികമോ സാമൂഹികമോ ആകാം. അതായത്, ചിലരെ അവരുടെ സമൂഹത്തില്‍ നിന്നോ കുടുംബത്തില്‍ നിന്നോ പുറത്താക്കപ്പെട്ടവരായി കണക്കാക്കാം. ആവശ്യങ്ങള്‍ എന്തുതന്നെയായാലും നമ്മളാല്‍ കഴിയുന്ന സഹായം ചെയ്യാന്‍ നാം തയ്യാറായിരിക്കണം. ഒരു ക്രിസ്ത്യാനി ആയിരിക്കുക എന്നതിന്‍റെ ഒരു കേന്ദ്രഭാഗമായാണിത് ദൗത്യത്തില്‍ ഉള്‍പ്പെടുത്തേണ്ടത്.

ഈ ആഴ്ചയിലെ പാഠം പഠിച്ച് നവംബര്‍ 25 ശബ്ബത്തിനുവേണ്ടി നമുക്ക് ഒരുങ്ങാം...