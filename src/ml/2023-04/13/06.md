---
title:  ദൗത്യം പൂര്‍ത്തിയായി
date:   28/12/2023
---

`വെളി. 21:1-4;  21:22; 22:5 എന്നിവ വായിക്കുക. ഇവിടെ വിവരിച്ചിരിക്കുന്ന രംഗം എന്താണ്?`

പുതിയ ഭൂമി എന്തൊരു പറുദീസയായിരിക്കും! മരണവും പാപവും ഇല്ലാതാകും സാത്താനും ദുഷ്ടതയും ഇല്ലാതാകും. നാം നമ്മുടെ സ്നേഹനിധിയായ രക്ഷകനെ കണ്ടുമുട്ടുകയും പ്രിയപ്പെട്ടവരുമായി വീണ്ടും ഒന്നിക്കുകയും ചെയ്യും. പുതിയ ഭൂമി എല്ലാ വംശത്തിലും ഭാഷയിലും നിന്നുള്ള പ്രതിനിധികളാല്‍ നിറഞ്ഞതായിരിക്കും.

ജനറല്‍ കോണ്‍ഫറന്‍സ് മിഷന്‍ ബോര്‍ഡ് ഗ്ലോബല്‍ മിഷന്‍ മെട്രിക്സിന് The General Conference Mission Board has approved Mission metrics) ഒരു ജനതയുടെ കൂട്ടത്തില്‍ സുവിശേഷം എത്തിയിട്ടുണ്ടോ അതോ എത്തിച്ചേരാനാകാത്തതാണോ എന്ന് നിര്‍ണ്ണയിക്കാന്‍ അധികാരം നല്‍കിയിട്ടുണ്ട്. "എത്തിച്ചേര്‍ന്ന ആളുകളുടെ കൂട്ടം" (reached group) എന്നത് പുറത്തുനിന്നുള്ള സഹായം ആവശ്യമില്ലാതെ ഗ്രൂപ്പിലെ മറ്റുള്ളവര്‍ക്ക് ഫലപ്രദമായി സാക്ഷീകരിക്കാന്‍ മതിയായ സംഖ്യകളും വിഭവങ്ങളും ഉള്ള ഒന്നായിരിക്കണം; അതിന് അവരുടെ ആദ്യഭാഷയില്‍ ആരാധനാ സേവനങ്ങളും ബൈബിളുകളും മറ്റു സാഹിത്യങ്ങളും ഉണ്ടായിരിക്കണം; ഒരു വിവര്‍ത്തകനിലൂടെ പ്രവര്‍ത്തിക്കാതെ തന്നെ ബാക്കിയുള്ള ജനവിഭാഗങ്ങള്‍ക്കു സാക്ഷ്യം വഹിക്കാന്‍ കഴിയുന്ന തദ്ദേശീയ സഭാ നേതാക്കള്‍ ഉണ്ടായിരിക്കണം.

നമ്മുടെ സംസ്കാരത്തിന് പുറത്തുള്ളവരുടെ സഹായമില്ലാതെ സ്വന്തം ഗ്രൂപ്പിന് ഫലപ്രദമായി സാക്ഷീകരിക്കാന്‍ മതിയായ സംഖ്യകളും വിഭവങ്ങളും ഉള്ള വിശ്വാസികളായ അഡ്വന്‍റിസ്റ്റുകളുടെ ഒരു തദ്ദേശീയ സമൂഹമില്ലാത്ത ഒന്നാണ് "സുവിശേഷം എത്തിച്ചേരാത്ത ആളുകളുടെ കൂട്ടം" (unreached group). ഓരോ പ്രാദേശിക സഭയും കോണ്‍ഫറന്‍സും അവരുടെ സമൂഹത്തില്‍ സുവിശേഷം എത്തിച്ചേരേണ്ട ആളുകളുടെ കൂട്ടങ്ങളെ നിര്‍ണയിക്കണം. എല്ലാ ജനവിഭാഗങ്ങളിലും ശിഷ്യരെ ഉളവാക്കുക, നമ്മുടെ രക്ഷകന്‍റെ മടങ്ങിവരവ് ത്വരിതപ്പെടുത്തുക. ഒടുവില്‍, ഇവിടെ നമുക്ക് വാഗ്ദാനം ചെയ്തിരിക്കുന്ന പുതിയ ആകാശത്തിലും പുതിയ ഭൂമിയിലും അവരോടൊപ്പം ജീവിക്കുക എന്ന ദൈവത്തിന്‍റെ ദൗത്യത്തില്‍ നിക്ഷേപിക്കാനുള്ള സമയമാണിത്.

`വെല്ലുവിളി: നിങ്ങള്‍ എങ്ങനെയാണ് ക്രിസ്തുവിന്‍റെ മടങ്ങിവരവ് വേഗത്തിലാക്കുന്നത്? ശുഭവാര്‍ത്ത കേള്‍ക്കേണ്ടവരുടെ ഹൃദയത്തില്‍ നിങ്ങള്‍ പ്രത്യാശയുടെ വിത്തുകള്‍ പാകുകയാണോ? ക്രിസ്തുവിനോടുള്ള വിശ്വസ്തമായ അനുസരണത്തിന്‍റെ അര്‍ത്ഥം എന്താണെന്നു മനസ്സിലാക്കാന്‍ അവരെ സഹായിച്ചുകൊണ്ട് നിങ്ങള്‍ പുതിയ വിശ്വാസികളെ നനക്കുകയാണോ? നിങ്ങളുടെ ദൈനംദിന പ്രാര്‍ത്ഥനാ പട്ടികയിലെ ആളുകളുമായി പുതിയ ഭൂമിയുടെ വാഗ്ദാനങ്ങള്‍ ആശയവിനിമയം നടത്താനുള്ള അവസരങ്ങള്‍ക്കായി പ്രാര്‍ത്ഥിക്കുക.`

`വെല്ലുവിളി ഉയര്‍ത്തുക: നിങ്ങളുടെ 'ശിഷ്യന്മാരില്‍' ചിലര്‍ ക്രിസ്തുവിനെ സ്വീകരിക്കാന്‍ തയ്യാറായേക്കാം. ഒരു സഭയിലെ വിശ്വാസികളുടെ കൂട്ടത്തിലോ ചേരുന്നത് ഇതില്‍ ഉള്‍പ്പെടുന്നു. അവന്‍റെ അല്ലെങ്കില്‍ അവളുടെ സ്ഥാനത്ത് നിങ്ങളെത്തന്നെ നിര്‍ത്തി, ആദ്യമായി നിങ്ങള്‍ പള്ളിയില്‍ പോകുന്നത് സങ്കല്പിക്കുക. പുതിയ ആളുകളെ സ്വാഗതം ചെയ്യാനും ശിഷ്യരാക്കാനും നിങ്ങളുടെ സഭ എത്രത്തോളം തയ്യാറാണ്? നിങ്ങളുടെ സ്വന്തം സഭ കെട്ടിപ്പടുക്കുക മാത്രമല്ല, വിശ്വാസികളുടെ പുതിയ കൂട്ടങ്ങള്‍ ആരംഭിക്കാന്‍ നിങ്ങള്‍ തയ്യാറാണോ? ദുര്‍ബലമായ മേഖലകളെ നേരിടാന്‍ ഒരു പദ്ധതി സൃഷ്ടിക്കുക. നിങ്ങളുടെ സഭാനേതൃത്വവുമായി നിങ്ങളുടെ ചിന്തകള്‍ പങ്കിടുക, കൂടുതല്‍ മനഃപൂര്‍വ്വം ശിഷ്യരെ ഉണ്ടാക്കുന്ന ഒരു സഭയായി മാറുന്നിനുള്ള ഒരു പദ്ധതി നടപ്പിലാക്കാന്‍ അവരുമായി പ്രവര്‍ത്തിക്കുക.`