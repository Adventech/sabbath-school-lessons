---
title:  'വെളിപ്പാട്: ദൈവത്തിന്‍റെ അന്ത്യകാല ദൗത്യം'
date:   24/12/2023
---

ഈ പുസ്തകം ദൈവത്തിന്‍റെ ദൗത്യത്തില്‍ ശ്രദ്ധ കേന്ദ്രീകരിക്കുന്നുവെന്ന് വെളിപാടിന്‍റെ പ്രാരംഭ വരികള്‍ വായനക്കാരോട് സൂചിപ്പിക്കുന്നു.

`വെളിപ്പാട് 1:1-7 വായിക്കുക. വെളിപ്പാട് അവസാന നാളുകളില്‍ ദൈവത്തിന്‍റെ ദൗത്യത്തില്‍ ശ്രദ്ധ കേന്ദ്രീകരിച്ചിരിക്കുന്നു എന്നതിന്‍റെ തെളിവ് നിങ്ങള്‍ ഏതെല്ലാം വിധങ്ങളില്‍ കാണുന്നു?`

വെളിപ്പാടിന്‍റെ ഉറവിടവും ശ്രദ്ധാകേന്ദ്രവും യേശുവാണെന്ന് ആദ്യവാക്യങ്ങളില്‍ വെളിപ്പെടുത്തിയശേഷം, വെളിപ്പാട് 1:4,5 ല്‍ മനുഷ്യരെ രക്ഷിക്കാന്‍ ഐക്യത്തോടെ പ്രവര്‍ത്തിക്കുന്ന ദൈവത്തിന്‍റെ മൂന്ന് അംഗങ്ങളെ സൂചിപ്പിക്കുന്നു. ഉണ്ടായിരുന്നവനും ഉള്ളവനും വരാനിരിക്കുന്നവനുമായ പിതാവാണ്, ഒന്നാം നൂറ്റാണ്ടിലെ സഭകള്‍ക്കിടയില്‍ ശക്തമായി പ്രവര്‍ത്തിച്ച പരിശുദ്ധാത്മാവിനെ നാമകരണം ചെയ്തതും അപ്പോള്‍ യോഹന്നാന്‍ ഈ ഭൂമിയുടെ നിയമപരമായ ഉടമസ്ഥാവകാശം കൈവശം വച്ചിരിക്കുന്ന യേശുക്രിസ്തുവിന്‍റെ "വിശ്വസ്തസാക്ഷിയും മരിച്ചവരില്‍ ആദ്യജാതനും" എന്ന (വെളി. 1:5) യേശുവിന്‍റെ നില ഓര്‍ക്കുന്നു. തന്‍റെ രാജ്യം സ്ഥാപിക്കാന്‍ ഈ ഭൂമിയെ ഉപയോഗിക്കാനുള്ള സാത്താന്‍റെ ശ്രമം നശിച്ചു. സാത്താന്‍റെ മേലുള്ള ദൈവത്തിന്‍റെ വിജയത്തിനു പുറമേ, നമ്മുടെ സ്രഷ്ടാവിന്‍റെ ചൊരിയപ്പെട്ട രക്തം നമ്മുടെ കുറ്റബോധവും ലജ്ജയും കഴുകിക്കളയുന്നു.

`വെളിപ്പാട് 1:6; 1 പത്രൊസ് 2:9 എന്നിവ വായിക്കുക. ഈ വാക്യങ്ങളില്‍ വീണ്ടെടുക്കപ്പെട്ടവര്‍ക്കുള്ള തലക്കട്ടുകള്‍ എന്താണ് സൂചിപ്പിക്കുന്നത്?`

ദൈവത്തിന്‍റെ, ദൗത്യത്തിന്‍റെ ശ്രദ്ധ കേവലം നശിക്കുന്ന ആളുകളെ സുരക്ഷിതത്വത്തിലേക്ക് വലിച്ചിഴക്കുക എന്നതല്ല. ദൈവത്തിന്‍റെ പ്രതിച്ഛായ നമ്മില്‍ പുനഃസ്ഥാപിക്കപ്പെട്ടതിനാല്‍ ദൈവത്തിന്‍റെ രക്ഷ പുതിയതും മാന്യവുമായ ഒരു പദവി നല്‍കുന്നു. വീണ്ടെടുക്കപ്പെട്ടവര്‍ രാജകീയര്‍ (രാജാക്കന്മാര്‍) ആയിത്തീരുന്നു. കാരണം യേശുവിന്‍റെ ചൊരിയപ്പെട്ട രക്തത്തിലൂടെ നാം പ്രപഞ്ചത്തിന്‍റെ രാജാവുമായി രക്തബന്ധമുള്ളവരാണ്. ഇപ്പോള്‍, രാജകുടുംബാംഗങ്ങള്‍ എന്ന നിലയില്‍ മറ്റ് മനുഷ്യരുടെ രക്ഷയില്‍ നാം രാജകുടുംബത്തിന്‍റെ ദൗത്യത്തില്‍ ചേരുന്നു. ഇതു നമ്മെ പുരോഹിതരാക്കുന്നു! ക്രിസ്തു തന്‍റെ സഭയെ ഒരു 'രാജ്യ'വും അതിന്‍റെ വ്യക്തിഗത അംഗങ്ങളെ 'പുരോഹിതന്മാരും' ആയി സ്ഥാപിച്ചു. രാജ്യത്തിലെ അംഗമാകുക എന്നാല്‍ ഒരു പുരോഹിതന്‍ ആയിരിക്കുക എന്നതാണ്.

വെളിപ്പാട് 1:7 ല്‍, ദൗത്യത്തിന്‍റെ അടിയന്തിരത നാം കണ്ടെത്തുന്നു. യേശു വരുന്നു. അവര്‍ നഷ്ടപ്പെട്ടതിനാല്‍ ജാതികള്‍ വിലപിക്കും. തന്നില്‍നിന്നും അകന്നവര്‍ക്കായി ദൈവം കൊതിക്കുന്നു. അപ്പോള്‍ വെളിപ്പാടിന്‍റെ പുസ്തകം തുറക്കുന്നത് മനുഷ്യര്‍ക്കുവേണ്ടിയുള്ള ദൈവത്തിന്‍റെ ദൗത്യത്തോടെയാണ്.

`നാം ദൈവത്താല്‍ സൃഷ്ടിക്കപ്പെട്ടു എന്നതു മാത്രമല്ല, അവന്‍ നമ്മെ വീണ്ടെടുക്കുകയും ചെയ്തു. അത്രയും വിസ്മയകരമായ വിലയും നല്‍കി. നമ്മുടെ ഇന്നത്തെ സാഹചര്യം എന്തുതന്നെയായാലും ഈ സത്യം നമുക്ക് ഇത്രയധികം പ്രതീക്ഷ നല്‍കേണ്ടത് എന്തുകൊണ്ട്?`