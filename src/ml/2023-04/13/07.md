---
title:  കൂടുതല്‍ ചിന്തയ്ക്ക്
date:   29/12/2023
---

വീണ്ടെടുപ്പിന്‍റെ മഹത്തായ പദ്ധതി ലോകത്തെ പൂര്‍ണ്ണമായും ദൈവത്തിന്‍റെ പ്രീതിയിലേക്ക് തിരികെ കൊണ്ടുവരുന്നതില്‍ കലാശിക്കുന്നു. പാപത്താല്‍ നഷ്ടപ്പെട്ടതെല്ലാം പുനഃസ്ഥാപിക്കപ്പെടും. അനുസരണയുള്ളവരുടെ ശാശ്വത വാസസ്ഥലമാകാന്‍ മനുഷ്യന്‍ മാത്രമല്ല ഭൂമിയും വീണ്ടെടുക്കപ്പെട്ടിരിക്കുന്നു. ആറായിരം വര്‍ഷമായി ഭൂമിയുടെ കൈവശം നിലനിര്‍ത്താന്‍ സാത്താന്‍ പാടുപെട്ടു. ഇപ്പോള്‍ സൃഷ്ടിയിലെ ദൈവത്തിന്‍റെ ആദിമ ഉദ്ദേശ്യം പൂര്‍ത്തീകരിക്കപ്പെട്ടിരിക്കുന്നു. അത്യുന്നതന്‍റെ വിശുദ്ധന്മാര്‍ രാജ്യം ഏറ്റെടുക്കുകയും എന്നേക്കും എന്നെന്നേക്കും രാജ്യം കൈവശമാക്കുകയും ചെയ്യും. Ellen G White, Patriarchs sand Prophets, p. 342.  എന്നാല്‍ അത് യാഥാര്‍ത്ഥ്യമാകുന്നതിനു മുമ്പ്, മുന്നറിയിപ്പ് സന്ദേശവുമായി ലോകമെത്താനുള്ള ദൈവത്തിന്‍റെ ദൗത്യത്തില്‍ പങ്കാളിയാകേണ്ടത് നമ്മുടെ കടമയാണ്. അതുവഴി ആളുകള്‍ക്ക് ദൈവത്തിന്‍റെ പുനര്‍നിര്‍മ്മാണ വാഗ്ദാനത്തെ അംഗീകരിക്കാനും അതിന്‍റെ ഭാഗമാകാനും കഴിയും.

"നമ്മുടെ വിശ്വാസത്തിന്‍റെ തെളിവുകള്‍ അറിയാത്തവര്‍ക്കായി ധാരാളം വേലക്കാര്‍ ജോലി ചെയ്യുന്നത് കാണാന്‍ ഞാന്‍ ആഗ്രഹിക്കുന്നു. മൂന്ന് മാലാഖമാരുടെ സന്ദേശങ്ങള്‍ കേള്‍ക്കുന്നതിലൂടെ അനേകര്‍ക്ക് വലിയ വെളിച്ചം ലഭിച്ചു. ഇപ്പോള്‍ അവര്‍ ഈ സന്ദേശങ്ങള്‍ ലോകത്തിന്‍റെ എല്ലാ ഭാഗങ്ങളിലും പ്രഖ്യാപിക്കണം. എന്‍റെ ഭാഗം ചെയ്യാനും മറ്റുള്ളവര്‍ക്ക് സത്യത്തിന്‍റെ വെളിച്ചം വഹിക്കാനുള്ള വഴി തുറക്കാനും ഞാന്‍ ആഗ്രഹിക്കുന്നു. കവചം ധരിക്കാന്‍ കര്‍ത്താവ് നമ്മെ സഹായിക്കട്ടെ. ലോകത്തിന് മുന്നറിയിപ്പിന്‍റെ അവസാന കുറിപ്പ് നല്കാനുള്ള ഗൗരവമേറിയ പ്രവര്‍ത്തനത്തില്‍ വിശ്വാസികള്‍ ഒന്നിക്കണം." Ellen G. White, Letter 390, 1907 (unpublished).

ഈ പാദത്തിലുടനീളം ദൈവത്തിന്‍റെ ദൗത്യവുമായി ബന്ധപ്പെട്ട വിവിധ വശങ്ങളും പ്രശ്നങ്ങളും നാം പഠിച്ചിട്ടുണ്ട്. ദൈവവുമായുള്ള പുനഃസ്ഥാപിച്ച ബന്ധം എങ്ങനെയായിരിക്കുമെന്ന് മനസ്സിലാക്കുന്നിനുള്ള വെളിപ്പാടിന്‍റെ താക്കോലുകള്‍ പര്യവേക്ഷണം ചെയ്തുകൊണ്ട് ഈ ആഴ്ച നാം നമ്മുടെ പഠനം അവസാനിപ്പിച്ചു. ഭൂമിയുടെ പുനര്‍നിര്‍മ്മാണത്തിന്‍റെയും പുനഃസ്ഥാപനത്തിന്‍റെയും നിവൃത്തിയേറിയ ദൗത്യത്തിന്‍റെ ഒരു ദര്‍ശനത്തോടെ അത് പാരമ്യത്തിലെത്തി. പാപത്തിന്‍റെയും കഷ്ടപ്പാടുകളുടെയും നാശം ഭൂമിയുടെ ചരിത്രത്തിലെ ഏറ്റവും ഭയാനകമായ ദിവസങ്ങളായിരിക്കുമെന്നത് സത്യമാണെങ്കിലും ദൈവം നമ്മുടെ ദര്‍ശനം ഈ നാശത്തിനപ്പുറമുള്ള ഒരു സമയത്തേക്കു നയിക്കുകയും ഭൂമി പുനഃസ്ഥാപിക്കപ്പെടുമെന്ന വാഗ്ദാനത്തില്‍ ആശ്വാസവും പ്രോത്സാഹനവും നല്‍കുകയും ചെയ്യുന്നു.

**ചര്‍ച്ചാ ചോദ്യങ്ങള്‍**

`എന്താണ് 'നിത്യ സുവിശേഷം' എന്തുകൊണ്ടാണ് അത് 'ശാശ്വതമായത്'? എന്തുകൊണ്ട് അതു പഠിപ്പിക്കുന്നത് നമ്മുടെ ദൗത്യത്തിന് അടിസ്ഥാനമായിരിക്കണം?`

`എന്തുകൊണ്ടാണ് നമുക്ക് മൂന്ന് ദൂതന്മാരുടെ സന്ദേശങ്ങള്‍ക്ക് ഇത്ര ഊന്നല്‍ നല്‍കുന്നത്? വളരെ ശക്തമായ മുന്നറിയിപ്പുകള്‍ ഉള്‍പ്പെടുന്ന ഈ സന്ദേശങ്ങള്‍ പോലെ 'പ്രതികൂലമായ' (ിലഴമശ്ലേ) എന്ന് കരുതുന്ന ഒന്നിലല്ല, യേശുവിലാണ് നമ്മള്‍ ശ്രദ്ധ കേന്ദ്രീകരിക്കേണ്ടത് എന്ന വാദത്തോട് നിങ്ങള്‍ എങ്ങനെ പ്രതികരിക്കും?`

`ദൗത്യത്തിന്‍റെ പ്രാധാന്യം മാത്രമല്ല, നിങ്ങള്‍ക്കും നിങ്ങളുടെ സഭയ്ക്കും അതില്‍ എങ്ങനെ നന്നായി പങ്കെടുക്കാന്‍ കഴിയുമെന്നും നന്നായി മനസ്സിലാക്കാന്‍ ഈ പാദം നിങ്ങളെ സഹായിച്ചത് എങ്ങനെയാണ്?`