---
title:  ദൈവത്തിന്‍റെ ദൗത്യ പര്യവസാനം
date:   23/12/2023
---

### ഈ ആഴ്ചയിലെ പഠനത്തിനായി വായിക്കുക
വെളി. 1:1-7; 1 പത്രൊസ് 2:9; വെളി. 14:6-12; ലൂക്കൊസ് 11:23; 1 തിമൊ. 2:4; വെളി. 21:1-4.

> <p>മനഃപാഠവാക്യം</p>
> "ഇങ്ങനെ ഇവ ഒക്കെയും അഴിവാനുള്ളതായിരിക്കയാല്‍ ആകാശം ചുട്ടഴിവാനും മൂലപദാര്‍ത്ഥങ്ങള്‍ വെന്തുരുകുവാനും ഉള്ള ദൈവദിവസത്തിന്‍റെ വരവു കാത്തിരുന്നും ബദ്ധപ്പെടുത്തിയുംകൊണ്ട് നിങ്ങള്‍ എത്ര വിശുദ്ധജീവനവും ഭക്തിയും ഉള്ളവര്‍ ആയിരിക്കണം" (2 പത്രൊസ് 3:11,12).

വെളിപ്പാട് പുസ്തകം അന്ത്യകാലത്തിന്‍റെ ദൃശ്യങ്ങള്‍ കൊണ്ട് നിറഞ്ഞിരിക്കുന്നു. പുസ്തകത്തിന്‍റെ പ്രഭവകേന്ദ്രം ക്രിസ്തുവും സാത്താനും തമ്മിലുള്ള പ്രാപഞ്ചികമായ സംഘട്ടനത്തെക്കുറിച്ചാണ്. സാത്താന് ഭൂമിയുടെ മേലുള്ള തന്‍റെ നിയമപരമായ നിയന്ത്രണം നഷ്ടപ്പെട്ടിരിക്കുന്നു. ഇപ്പോള്‍ അവന്‍ ദൈവത്തോട് വിശ്വസ്തരായി നിലകൊള്ളുന്നവരെ പിന്തുടരുന്നു. ആദാമിന്‍റെയും ഹവ്വയുടെയും പതനത്തിനുശേഷം മരിച്ചുപോയതും ജീവിച്ചിരിക്കുന്നതുമായ നീതിമാന്മാരെയും വിശ്വസ്തരെയും വിടുവിക്കുന്നതിനായി യേശുവിന്‍റെ മടങ്ങിവരവോടെയാണ് പുസ്തകം പാരമ്യത്തിലെത്തുന്നത്. സാത്താനെയും ദുഷ്ടന്മാരെയും അഗ്നിയാല്‍ നശിപ്പിക്കുന്നതും ഭൂമിയില്‍ യേശു അവന്‍റെ നിത്യരാജ്യം പുതിയതായി സ്ഥാപിക്കുന്നതും പുസ്തകം നമുക്ക് കാണിച്ചുതരുന്നു.

എ.ഡി. ഒന്നാം നൂറ്റാണ്ട് മുതല്‍ നമ്മുടെ നാളിന്‍റെ അവസാനം വരെയുള്ള സഭാചരിത്രത്തെ അടയാളപ്പെടുത്തുന്ന പ്രവചിക്കപ്പെട്ട അടയാളങ്ങളും സംഭവങ്ങളും വെളിപ്പാടിലെ വിദ്യാര്‍ത്ഥികള്‍ ആവേശത്തോടെ പര്യവേഷണം ചെയ്യുകയും തിരിച്ചറിയാന്‍ ശ്രമിക്കുകയും ചെയ്യുന്നു.

എന്നിരുന്നാലും ഈ പാദത്തിലെ അവസാന പാഠത്തില്‍, ഒരു മിഷനറി സഭയാകാന്‍ നമ്മെ വിളിക്കുന്ന ഒരു മിഷനറി ദൈവത്തെ കേന്ദ്രീകരിച്ചുള്ള ഒരു മിഷനറി പുസ്തകമാണ് വെളിപ്പാടെന്ന് നമുക്കു കാണാം. ലോകത്തോട് 'ഏതല്‍ക്കാലസത്യം' പ്രഖ്യാപിക്കാനുള്ള നമ്മുടെ ആഹ്വാനം എല്ലാവരും ദൈവത്തിന് അനുകൂലമോ പ്രതികൂലമോ ആയി തിരഞ്ഞെടുക്കുന്നത് വരെ നിലനില്‍ക്കും.

ഈ ആഴ്ചയിലെ പാഠം പഠിച്ച് ഡിസംബര്‍ 30 ശബ്ബത്തിനുവേണ്ടി നമുക്ക് ഒരുങ്ങാം...