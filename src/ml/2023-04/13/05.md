---
title:  ദൗത്യത്തില്‍ വിജയം
date:   27/12/2023
---

ദൗത്യത്തിലെ വിജയം എന്താണ്? അനേകം സ്നാനം, വലിയ പള്ളികള്‍, ദ്രുതഗതിയിലുള്ള വളര്‍ച്ചാ നിരക്കുകള്‍ എന്നിവയാണെന്ന് ചിന്തിക്കാന്‍ നാം പ്രലോഭിപ്പിച്ചേക്കാം. ഭൂമിയിലെ എല്ലാ ഗോത്രങ്ങളിലേക്കും ആളുകളുടെ കൂട്ടത്തിലേക്കും സത്യവുമായി പ്രവേശിക്കുന്നതാണ് വിജയമെന്നും റേഡിയോ ഇന്‍റര്‍നെറ്റ്, ടിവി എന്നിവ ഉപയോഗിച്ച് നമുക്ക് അത് വേഗത്തിലാക്കാന്‍ കഴിയുമെന്നും നമുക്ക് തോന്നിയേക്കാം. ഇതെല്ലാം നല്ലതായിരിക്കുമ്പോള്‍ കൊരിന്തിലെ വിശ്വാസ സമൂഹത്തിന് പൗലൊസ് എഴുതിയത് നാം ഓര്‍ക്കണം, "ഞാന്‍ നട്ടു അപ്പൊല്ലൊസ് നനച്ചു, ദൈവമത്രേ വളരുമാറാക്കിയത്" (1 കൊരി. 3:6). ദൈവത്തിന്‍റെ ശ്രദ്ധ വളര്‍ച്ചയിലായിരിക്കും. മറ്റൊരു വിധത്തില്‍ പറഞ്ഞാല്‍ നമ്മുടെ ശ്രദ്ധ ഈ പ്രക്രിയയില്‍ ആയിരിക്കും എന്നതാണ്.

ഭൂമിയിലെ എല്ലാ ജനവിഭാഗങ്ങളിലും നഷ്ടപ്പെട്ടവരെ യേശുവിന്‍റെ ദൗത്യത്തില്‍ ഏര്‍പ്പെട്ടിരിക്കുന്ന വിശ്വസ്തരായ ശിഷ്യന്മാരാക്കി അവരെ രക്ഷിക്കുക എന്നതാണ് ദൈവത്തിന്‍റെ ദൗത്യത്തിന്‍റെ ലക്ഷ്യം എന്നു നാം കണ്ടുകഴിഞ്ഞു.

**ഇനിപ്പറയുന്ന വാക്യങ്ങള്‍ വായിക്കുക. യേശുവിന്‍റെ അനുഗാമികളാകുന്നവരുടെ സ്വഭാവത്തെക്കുറിച്ച് അവര്‍ നമ്മളോട് എന്തു പറയുന്നു?**

`2 കൊരി. 11:2`

`യെശ. 30:21; യോഹ. 10:27; 16:12,13`

`2 തെസ്സ. 2:9-11; എബ്രാ. 3:12,13; 1 യോഹ. 1:8`

`1 യോഹ. 1:9; വെളി. 7:14; 19:8`

യേശുവിന്‍റെ ശിഷ്യന്മാര്‍ ശുദ്ധരാണ്. ശുദ്ധമായ ഒരു മണവാട്ടി തന്‍റെ വിവാഹനിശ്ചയത്തോട് ചെയ്യുന്നതുപോലെ യേശുവിനോട് വിശ്വസ്തരായി നിലകൊള്ളുന്നു, പരിശുദ്ധാത്മാവിന്‍റെ നിശ്ചലമായ ശബ്ദത്താല്‍ യേശു അവരെ നയിക്കുമ്പോള്‍ അവര്‍ അവനെ അനുഗമിക്കുന്നു. മറ്റുള്ളവര്‍ക്കുവേണ്ടിയുള്ള മിഷനറി പ്രവര്‍ത്തനത്തിലേക്ക് നമ്മെ നയിക്കുന്നതും ഇതില്‍ ഉള്‍പ്പെടുന്നു. ഈ ശിഷ്യന്മാരില്‍ വഞ്ചനയില്ല. ദുര്‍ബലപ്പെടുത്തുന്ന സംശയമോ തെറ്റായ പഠിപ്പിക്കലുകളോ അധാര്‍മികതയോ അവരെ വഴിതെറ്റിക്കുന്നില്ല. മാത്രമല്ല ധാര്‍മികമായി മറ്റുള്ളവരെക്കാള്‍ ശ്രേഷ്ഠരാണെന്ന് അവര്‍ക്കു തോന്നുന്നില്ല. തങ്ങള്‍ അപൂര്‍ണരാണെന്ന് അവര്‍ തിരിച്ചറിയുന്നു. ദൈവത്തിന്‍റെ ശുദ്ധീകരണ കൃപയും കരുണയും ആവശ്യമാണ്. ഇതു മനസ്സിലാക്കി, അവര്‍ മറ്റു വിശ്വാസികളില്‍ നിന്ന് തിരുത്തലുകളും നിര്‍ദ്ദേശങ്ങളും സ്വീകരിക്കാന്‍ തയ്യാറാണ്. ഇത്തരത്തിലുള്ള ശിഷ്യഗണം ഉണ്ടാകുമ്പോള്‍ ദൗത്യത്തിലെ വിജയം കാണാം.

`'ക്രിസ്തു എന്ന ഏകപുരുഷനു നിങ്ങളെ നിര്‍മ്മലകന്യകയായി' (2 കൊരി. 11:2) എന്നതിന്‍റെ അര്‍ത്ഥമെന്താണ്? പാപികളായ നമുക്ക് എങ്ങനെ ദൈവമുമ്പാകെ ഇതായിരിക്കാനും മറ്റുള്ളവരെ ക്രിസ്തുവിലേക്കും നിര്‍മ്മല കന്യകകളാകാന്‍ ചൂണ്ടിക്കാണിക്കാന്‍ കഴിയും?`