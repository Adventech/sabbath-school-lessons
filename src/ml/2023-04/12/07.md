---
title:  കൂടുതല്‍ ചിന്തയ്ക്ക്
date:   22/12/2023
---

"ഓരോ വീട്ടിലേക്കും എല്ലാ സ്കൂളുകളിലേക്കും സുവിശേഷത്തിന്‍റെ വെളിച്ചം വീശിയ ഓരോ രക്ഷിതാക്കള്‍ക്കും അധ്യാപകര്‍ക്കും കുട്ടികള്‍ക്കും ഈ പ്രതിസന്ധി ഘട്ടത്തില്‍ ഇസ്രായേല്‍ ചരിത്രത്തിലെ ആ സുപ്രധാന പ്രതിസന്ധിയില്‍ എസ്ഥേര്‍ രാജ്ഞിയോട് ചോദിക്കുന്ന ചോദ്യം ഇങ്ങനെയുള്ളോരു കാലത്തിന്നായിട്ടല്ലയോ നീ രാജസ്ഥാനത്തു വന്നിരിക്കുന്നത്? ആര്‍ക്ക് അറിയാം?" (എസ്ഥേര്‍ 4:14) Ellen G. White, Education, p. 263. "എസ്ഥേര്‍ ഒരു സുന്ദരിയായ യെഹൂദ പെണ്‍കുട്ടിയായിരുന്നു. അവളുടെ മാതാപിതാക്കള്‍ മരിച്ചതിനുശേഷം മൊര്‍ദ്ദെഖായി അവളെ തന്‍റെ വീട്ടിലേക്ക് കൊണ്ടുപോയി. സ്വന്തം മകളെപ്പോലെ അവളെ സ്നേഹിച്ചു. പേര്‍ഷ്യയിലെ യെഹൂദ ജനതയെ രക്ഷിക്കാന്‍ ദൈവം അവളെ ഉപയോഗിച്ചു (ശ്രദ്ധിക്കുക: മുകളിലെ ഈ രണ്ടാമത്തെ ഖണ്ഡിക എലന്‍ വൈറ്റ് എഴുതിയിട്ടില്ലാത്ത പേജ് 45 ല്‍ ദൈവത്തിന്‍റെ പുത്രിമാരില്‍ എസ്ഥേറിനെ കുറിച്ച് ഉള്‍പ്പെടുത്തിയിരിക്കുന്ന ആമുഖ വിവരണമാണ്. എന്നിരുന്നാലും താഴെയുള്ള രണ്ട് ഉദ്ധരണികള്‍ അവള്‍ എഴുതിയതാണ്.)

"പുരാതന കാലത്ത് കര്‍ത്താവ് തന്‍റെ പ്രതിനിധികളായി നില്‍ക്കാന്‍ തിരഞ്ഞെടുത്ത പുരുഷന്മാരുമായി തന്‍റെ വേലയില്‍ ഐക്യപ്പെട്ട സമര്‍പ്പിത സ്ത്രീകളിലൂടെ അത്ഭുതകരമായ രീതിയില്‍ പ്രവര്‍ത്തിച്ചു. മഹത്തായതും നിര്‍ണായകവുമായ വിജയങ്ങള്‍ നേടാന്‍ അവന്‍ സ്ത്രീകളെ ഉപയോഗിച്ചു. ഒന്നിലധികം തവണ, അടിയന്തര ഘട്ടങ്ങളില്‍, അവന്‍ അവരെ മുന്നിലെത്തിച്ചു. അനേകം ജീവിതങ്ങളുടെ രക്ഷയ്ക്കായി അവരിലൂടെ പ്രവര്‍ത്തിച്ചു. എസ്ഥേര്‍ രാജ്ഞിയിലൂടെ കര്‍ത്താവ് തന്‍റെ ജനത്തിന് ശക്തമായ വിടുതല്‍ നല്‍കി. ഒരു ശക്തിക്കും തങ്ങളെ രക്ഷിക്കാന്‍ കഴിയില്ലെന്ന് തോന്നിയ ഒരു സമയത്ത്, എസ്ഥേറും അവളുമായി ബന്ധപ്പെട്ട സ്ത്രീകളും ഉപവാസത്തിലൂടെയും പ്രാര്‍ത്ഥനയിലൂടെയും ഉടനടി നടപടികളിലൂടെയും പ്രശ്നം പരിഹരിക്കുകയും അവരുടെ ആളുകള്‍ക്ക് രക്ഷ നല്‍കുകയും ചെയ്തു.

"പഴയനിയമ കാലത്തെ ദൈവിക കാര്യങ്ങളുമായി ബന്ധപ്പെട്ട് സ്ത്രീകളുടെ ജോലിയെക്കുറിച്ചുള്ള പഠനം ഇന്നത്തെ ജോലിയിലെ അടിയന്തര സാഹചര്യങ്ങളെ നേരിടാന്‍ നമ്മെ പ്രാപ്തരാക്കുന്ന പാഠങ്ങള്‍ പഠിപ്പിക്കും. എസ്ഥേറിന്‍റെ കാലത്തെ ദൈവജനത്തെപ്പോലെ നിര്‍ണായകവും പ്രമുഖവുമായ ഒരു സ്ഥലത്തേക്കു നാം കൊണ്ടുവരപ്പെട്ടേക്കില്ല; എന്നാല്‍ പലപ്പോഴും പരിവര്‍ത്തനം ചെയ്ത സ്ത്രീകള്‍ക്ക് കൂടുതല്‍ എളിമയുള്ള സ്ഥാനങ്ങളില്‍ ഒരു പ്രധാന പങ്ക് വഹിക്കാന്‍ കഴിയും. ഇത് അനേകര്‍ ചെയ്യുന്നു. ഇപ്പോഴും ചെയ്യാന്‍ തയ്യാറാണ്." Ellen G. White, Daughters of God, pp. 45,46.

**ചര്‍ച്ചയ്ക്കുള്ള ചോദ്യങ്ങള്‍**

`എസ്ഥേറിന്‍റെ പുസ്തകം നമുക്ക് ഉത്തരം കിട്ടാത്ത ചില ചോദ്യങ്ങള്‍ അവശേഷിപ്പിക്കുന്നു. അവള്‍ രാജ്ഞിയുടെ പദവിയിലേക്ക് ഉയര്‍ത്തപ്പെട്ടെങ്കിലും പ്രത്യേകിച്ച് രാജകൊട്ടാരത്തിലെ എസ്ഥേറിന്‍റെ പങ്കിനെക്കുറിച്ച് ഇവളുടെ വിശ്വാസവുമായി നമ്മള്‍ എങ്ങനെയാണ് ഈ കാര്യങ്ങള്‍ യോജിപ്പിക്കുക. അല്ലെങ്കില്‍ അതിനു നമുക്ക് കഴിയുമോ?`

`എസ്ഥേറിന്‍റെ പ്രസിദ്ധമായ വാക്കുകള്‍, "ഞാന്‍ നശിച്ചാല്‍, ഞാന്‍ നശിക്കും!" (എസ്ഥേര്‍ 4:16). മരണമുഖത്തും വിശ്വസ്തതയുടെ ഉദാഹരണമായി സഹസ്രാബ്ദങ്ങളില്‍ പ്രതിധ്വനിച്ചു. വെളിപ്പാട് 13 ലെ വിഷയങ്ങള്‍ യാഥാര്‍ത്ഥ്യമാകുന്ന അവസാന നാളുകളില്‍ ദൈവജനം അഭിമുഖീകരിക്കുന്ന കാര്യങ്ങള്‍ അവളുടെ വാക്കുകള്‍ എങ്ങനെ പ്രതിഫലിപ്പിക്കുന്നു?`

`ക്ലാസില്‍ തിങ്കളാഴ്ചത്തെ പഠനത്തിനൊടുവില്‍, ചിലപ്പോഴൊക്കെ നിങ്ങളുടെ വിശ്വാസം വെളിപ്പെടുത്താതിരിക്കുന്നതിനെക്കുറിച്ചുള്ള ചോദ്യത്തിലേക്ക് കടക്കുക. നാം എന്നെങ്കിലും അങ്ങനെയായിരിക്കണമോ?`