---
title:  എസ്ഥേറും മൊര്‍ദ്ദെഖായിയും
date:   16/12/2023
---

### ഈ ആഴ്ചയിലെ പഠനത്തിനായി
ദാനീ. 1:1-12; 6:1-9; എസ്ഥേര്‍ 2:1-10,20; 3:1-15; 4:1-14; 9:1-12.

> <p>മനഃപാഠവാക്യം</p>
> "എന്‍റെ രക്ഷ ഭൂമിയുടെ അറ്റത്തോളം എത്തേണ്ടതിനു ഞാന്‍ നിന്നെ ജാതികള്‍ക്കു പ്രകാശമാക്കിവെച്ചുമിരിക്കുന്നു എന്ന് അവന്‍ അരുളിച്ചെയ്യുന്നു" (യെശ. 49:6).

ബൈബിളിലെ "സാംസ്കാരിക ശുശ്രൂഷയെ"ക്കുറിച്ചുള്ള ഏറ്റവും പ്രചോദിപ്പിക്കുന്ന വിവരണങ്ങളിലൊന്ന് എസ്ഥേറിന്‍റെ പുസ്തകത്തില്‍ കാണാം. ഈ പുസ്തകത്തെക്കുറിച്ച് സഹസ്രാബ്ദങ്ങളായി ധാരാളം എഴുതപ്പെട്ടിട്ടുണ്ട്. എസ്ഥേര്‍ 9:26-31 അടിസ്ഥാനമാക്കി, ഇന്നും പല യെഹൂദന്മാരും പൂരിം ഉത്സവം ആഘോഷിക്കുന്നു.

പേര്‍ഷ്യന്‍ സാമ്രാജ്യത്തിന്‍റെ തലസ്ഥാനമായ സൂസയില്‍ താമസിച്ചിരുന്ന യെഹൂദന്മാരായിരുന്നു എസ്ഥേറും അവളുടെ അമ്മാവനായ മൊര്‍ദ്ദെഖായിയും. യെഹൂദയിലേക്ക് മടങ്ങിയെത്തിയ മറ്റ് യെഹൂദന്മാരില്‍ നിന്ന് വ്യത്യസ്തമായി, എസ്ഥേറും മറ്റുള്ളവരും തങ്ങളുടെ അടിമത്വത്തിന്‍റെ രാജ്യത്ത് തുടര്‍ന്നു.

തുടര്‍ന്ന്, ദൈവത്തിന്‍റെ കരുതലിന്‍റെ ഒരു പരമ്പരയിലൂടെ, എസ്ഥേര്‍ രാജ്ഞിയായി. "രാജാവ് എസ്ഥേറിനെ സകല സ്ത്രീകളെക്കാളും അധികം സ്നേഹിച്ചു; സകല കന്യകമാരിലും അധികം കൃപയും പക്ഷവും അവളോടു തോന്നീട്ട് അവന്‍ രാജകിരീടം അവളുടെ തലയില്‍ വെച്ച് അവളെ വസ്ഥിക്കു പകരം രാജ്ഞിയാക്കി" (എസ്ഥേര്‍ 2:17).

അല്പം വിമുഖതയോടെയാണെങ്കിലും ബൈബിളിന്‍റെ ചരിത്രത്തില്‍ ഒരു പ്രധാന പങ്കു വഹിക്കാന്‍ എസ്ഥേറിന് കഴിഞ്ഞത് ഈ റോളിലാണ്. അതിന്‍റേതായ അതുല്യമായ രീതിയില്‍, ദൈവജനത്തിന് വിദേശ പരിതസ്ഥിതികളില്‍പ്പോലും സത്യത്തിന് സാക്ഷ്യം വഹിക്കാന്‍ കഴിയുന്നതെങ്ങനെയെന്ന് ഈ കഥ കാണിക്കുന്നു.

നിങ്ങളുടെ സമയം അനുവദിക്കുന്നപോലെ, ഈ ആഴ്ചയിലെ പഠനത്തിനായി എസ്ഥേറിന്‍റെ പുസ്തകം വായിക്കുക.

ഈ ആഴ്ചയിലെ പാഠം പഠിച്ച് ഡിസംബര്‍ 23 ശബ്ബത്തിനുവേണ്ടി നമുക്ക് ഒരുങ്ങാം...