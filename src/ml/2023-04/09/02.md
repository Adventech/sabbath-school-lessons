---
title:  നെബൂഖദ്നേസര്‍
date:   26/11/2023
---

സെവന്ത് ഡെ അഡ്വന്‍റിസ്റ്റുകള്‍ എന്ന നിലയില്‍, "പരിധിയില്ലാത്ത പ്രായശ്ചിത്തം" എന്നറിയപ്പെടുന്നതില്‍ നാം വിശ്വസിക്കുന്നു. ഇതിനര്‍ത്ഥം, ചില ക്രിസ്ത്യാനികളില്‍നിന്ന് വ്യത്യസ്തമായി ക്രിസ്തുവിന്‍റെ മരണം എല്ലാ മനുഷ്യര്‍ക്കും വേണ്ടിയുള്ളതാണെന്ന് നാം വിശ്വസിക്കുന്നു. രക്ഷയ്ക്കായി ദൈവം മുന്‍കൂട്ടി നിശ്ചയിച്ചവരുടെ ഒരു പ്രത്യേക കൂട്ടം മാത്രമല്ല. ദൈവം "എല്ലാ മനുഷ്യരും രക്ഷിക്കപ്പെടുകയും സത്യത്തിന്‍റെ പരിജ്ഞാനത്തില്‍ എത്തുകയും ചെയ്യണമെന്ന്" ആഗ്രഹിക്കുന്നതിനാല്‍ (1 തിമൊ. 2:4) യേശു തന്നെത്തന്നെ "നമ്മുടെ പാപങ്ങള്‍ക്കു പ്രായശ്ചിത്തെ ആകുന്നു; നമ്മുടെ പാപങ്ങള്‍ക്കുവേണ്ടി മാത്രമല്ല, സര്‍വ്വലോകത്തിന്‍റെ പാപത്തിനും തന്നെ" (1 യോഹ. 2:2) അതുകൊണ്ടാണ് എല്ലാവരും അവനെ തിരഞ്ഞെടുത്തില്ലെങ്കിലും എല്ലാവരും 'ലോകസ്ഥാപനത്തിനു മുമ്പ് അവനില്‍" തിരഞ്ഞെടുക്കപ്പെട്ടത് (എഫെ. 1:4). അതുകൊണ്ടാണ്, എല്ലാത്തരം ആളുകളും ദൈവത്തിനായി എത്തിച്ചേരുന്നതിന്‍റെ വിവരണങ്ങള്‍ ബൈബിളില്‍ നാം കാണുന്നത്.

`ദാനീയേല്‍ 4 വായിക്കുക. ഇവിടെ രാജാവിന് എന്തു സംഭവിച്ചു. ലോകത്തിലെ ഏറ്റവും ശക്തരായ മനുഷ്യരില്‍ ഒരാളുടെ രക്ഷയെകുറിച്ച് ഇതു നമ്മോടു എന്താണ് പറയുന്നത്?`

ശക്തരായ അവിശ്വാസികളിലേക്ക് ദൈവം എങ്ങനെ എത്തിച്ചേരുന്നു എന്നതിന് ബൈബിളിലെ ശ്രദ്ധേയമായ ഉദാഹരണം നെബൂഖദ്നേസര്‍ രാജാവിന്‍റെ ചരിത്രമാണ്. ചില ഇസ്രായേല്യ രാജാക്കന്മാര്‍ക്ക് സമാനമായ വിധത്തില്‍ ദൈവത്തിന്‍റെ ന്യായവിധി അവനില്‍ നടപ്പാക്കപ്പെട്ടു (ഉദാഹരണത്തിന് 2 ദിന. 2:25,26; 1 രാജാ. 14:21-31; 1 സാമുവല്‍ 28 കാണുക). തന്‍റെ ബോധം വന്ന് സ്രഷ്ടാവായ ദൈവത്തെ അംഗീകരിച്ച നെബൂഖദ്നേസറിന്‍റെ ബൈബിള്‍ വിവരണം ദൈവം സകലരെയും ശക്തരെയും ദുര്‍ബലരെയും ദരിദ്രരെയും കുറിച്ച് കരുതുന്നുവെന്ന് കാണിക്കുന്നു. വാക്യം 37 ല്‍, ഭൂമിയിലെ ഏറ്റവും ശക്തനായ മനുഷ്യന്‍ പ്രഖ്യാപിച്ചു, "ഇപ്പോള്‍ നെബൂഖദ്നേസര്‍ എന്ന ഞാന്‍ സ്വര്‍ഗ്ഗസ്ഥനായ രാജാവിനെ സ്തുതിച്ചു പുകഴ്ത്തി ബഹുമാനിക്കുന്നു; അവന്‍റെ പ്രവൃത്തികള്‍ ഒക്കെയും സത്യവും അവന്‍റെ വഴികള്‍ ന്യായവും ആകുന്നു; നിഗളിച്ചുനടക്കുന്നവരെ താഴ്ത്തുവാനും അവന്‍ പ്രാപ്തന്‍ തന്നേ" (ദാനീ. 4:37). നമ്മുടെ ഇടയിലെ എല്ലാ ധനികരും ശക്തരും അഹങ്കാരികളും ഈ സത്യം മനസ്സിലാക്കിയിരുന്നെങ്കില്‍!

ഈ കഥയില്‍നിന്ന് നമുക്ക് എന്തു പഠിക്കാം? ഒന്നാമതായി, ശക്തരായ അവിശ്വാസികളിലേക്ക് എത്തിച്ചേരാനുള്ള പാലമായി ദാനീയേലിനെപ്പോലുള്ള പ്രതിബദ്ധതയുള്ള വിശ്വാസികളെ ദൈവം ഉപയോഗിക്കുന്നു. രണ്ടാമതായി, ശക്തരായ അവിശ്വാസികളിലേക്ക് എത്തിച്ചേരുന്നതിന് സാക്ഷ്യപ്പെടുത്തല്‍ പ്രക്രിയയില്‍ ദൈവത്തിന് നേരിട്ട് ഇടപെടാന്‍ കഴിയും. നെബൂഖദ്നേസര്‍ തന്‍റെ ധാര്‍ഷ്ട്യത്തിനും അഹങ്കാരത്തിനും ദൈവത്താല്‍ താഴ്ത്തപ്പെട്ടു. ഇതു വളരെ നാടകീയമായ ഒരു വിവരണമാണെങ്കിലും ധനികരെയും ശക്തരെയും അഹങ്കാരികളെയും താഴ്ത്താന്‍ മറ്റു നിരവധി മാര്‍ഗങ്ങളുണ്ട്.

`ലോകത്തിന്‍റെ നിലവാരമനുസരിച്ച് നാം സമ്പന്നരും ശക്തരുമല്ലെങ്കില്‍പോലും ഈ രാജാവ് പ്രകടമാക്കിയ തരത്തിലുള്ള അഹങ്കാരം ഒഴിവാക്കാന്‍ നാം ശ്രദ്ധിക്കേണ്ടത് എന്തുകൊണ്ട്? ആ മനോഭാവം നാം വിചാരിക്കുന്നതിലും എളുപ്പമായിരിക്കുന്നത് എന്തുകൊണ്ട്?`