---
title:  ധനികരുടെ ദൗത്യം
date:   29/11/2023
---

`മത്തായി 19:16-22 വായിക്കുക. ഈ കഥയില്‍നിന്ന് നമുക്ക് എന്തു പാഠങ്ങള്‍ പഠിക്കാന്‍ കഴിയും? അതില്‍ നിക്കോദെമൊസില്‍ നിന്ന് വ്യത്യസ്തമായി ഒരു വ്യക്തി യേശുവിനെ സ്വീകരിച്ചില്ല.`

ധനികനായ യുവ ഭരണാധികാരിയുമായുള്ള യേശുവിന്‍റെ ഇടപെടലില്‍, സമ്പത്ത് എത്ര അപകടകരമാണെന്ന് കാണിക്കുന്നു. ഈ വാക്യങ്ങള്‍ നോക്കുക: "ഒട്ടകം സൂചിക്കുഴയിലൂടെ കടന്നുപോകുന്നത് ധനവാന്‍ ദൈവരാജ്യത്തില്‍ പ്രവേശിക്കുന്നതിനെക്കാള്‍ എളുപ്പമാണെന്ന് ഞാന്‍ വീണ്ടും നിങ്ങളോട് പറയുന്നു" (മത്തായി 19:24). തീര്‍ച്ചയായും സമ്പന്നരെ രക്ഷിക്കാന്‍ കഴിയില്ല എന്നല്ല ഇതിനര്‍ത്ഥം. എന്നാല്‍ ഈ ആളുകള്‍ ശ്രദ്ധാലുവല്ലെങ്കില്‍ അവരുടെ സമ്പത്ത് യഥാര്‍ത്ഥത്തില്‍ രക്ഷയ്ക്ക് തടസ്സമാകും.

അവസാനം, പണക്കാരനും ദരിദ്രനും ഒരേ വിധിയെ അഭിമുഖീകരിക്കുന്നു, ശവക്കുഴി. ഇതിനര്‍ത്ഥം മറ്റാരെയും പോലെ സമ്പന്നരും രക്ഷയുടെ അത്യന്തം ആവശ്യത്തിലാണെന്നാണ്. പണത്തിന് മറ്റെന്തെങ്കിലും വാങ്ങാന്‍ കഴിയും, അതിന് മരണത്തില്‍നിന്ന് ഒരു ഇളവ് വാങ്ങാന്‍ കഴിയില്ല. ആ ഇളവ് വിശ്വാസത്താല്‍ അവകാശപ്പെടുന്നവര്‍ക്ക് യേശു സൗജന്യമായി വാഗ്ദാനം ചെയ്യുന്ന ഒരു സമ്മാനമായി മാത്രമാണ് വരുന്നത്. 'ഞാന്‍ പുനരുത്ഥാനവും ജീവനും ആകുന്നു. എന്നില്‍ വിശ്വസികകുന്നവന്‍ മരിച്ചാലും ജീവിക്കും' (യോഹ. 11:25).

`ലൂക്കൊസ് 19:1-10 വായിക്കുക. സമ്പന്നനായ യുവ ഭരണാധികാരിയെക്കുറിച്ചുള്ള കഥയില്‍നിന്ന് വ്യത്യസ്തമായി ഈ കഥയില്‍ എന്താണ് വ്യത്യാസം വരുത്തിയത്?`

നിര്‍ഭാഗ്യവശാല്‍, ധനികനായ യുവ ഭരണാധികാരി പ്രതികരിക്കാത്ത വിധത്തിലാണ് സക്കായി യേശുവിനോട് പ്രതികരിച്ചത്. ശ്രദ്ധിക്കുക, ധനികനായ യുവ ഭരണാധികാരിക്ക് ചെയ്തതുപോലെ, തനിക്കുള്ളത് വിറ്റ് ദരിദ്രര്‍ക്കു നല്‍കാന്‍ സക്കായിയോട് യേശു പറഞ്ഞില്ല. ധനികനായ ഭരണാധികാരി തന്‍റെ പണവുമായി എത്രമാത്രം ബന്ധപ്പെട്ടിരിക്കുന്നുവെന്ന് യേശുവിന് അറിയാമായിരുന്നിരിക്കണം. അതിനാലാണ് താന്‍ തന്നോട് എന്താണ് ചെയ്തതെന്ന് യേശു പറഞ്ഞത്. നേരെമറിച്ച്, യേശു തന്‍റെ വീട്ടില്‍ ആയിരുന്നപ്പോള്‍ സംസാരിച്ചതെല്ലാം നമുക്കറിയില്ലെങ്കിലും സക്കായി വ്യക്തമായും കുറ്റവാളിയായിരുന്നു. കൂടാതെ തന്‍റെ ജീവിതത്തില്‍ ചില മാറ്റങ്ങള്‍ വരുത്തേണ്ടതുണ്ടെന്ന് അദ്ദേഹത്തിന് അറിയാമായിരുന്നു. പ്രത്യേകിച്ചും അത് അവന്‍റെ സമ്പത്തുമായി ബന്ധപ്പെട്ടിരിക്കുന്നു.

`"ഒരു മനുഷ്യന്‍ സര്‍വ്വലോകവും നേടീട്ടും തന്‍റെ ജീവനെ നഷ്ടപ്പെടുത്തിയാല്‍ അവന് എന്തു പ്രയോജനം? അല്ല തന്‍റെ ജീവനെ വീണ്ടുകൊള്‍വാന്‍ മനുഷ്യന്‍ എന്തു മറുവില കൊടുക്കും?" (മത്തായി 16:26). ഈ വാക്യങ്ങള്‍ നമ്മോട് എന്താണ് പറയേണ്ടത്?`