---
title:  ശക്തരിലേക്കുള്ള ദൗത്യം
date:   25/11/2023
---

### ഈ ആഴ്ചയിലെ പഠനത്തിനായി വായിക്കുക
ദാനീയേല്‍ 4; 2 രാജാ. 5:1-19; യോഹ. 3:1-12; 7:43-52; മത്തായി 19:16-22; യോഹ. 19:38-42.

> <p>മനഃപാഠവാക്യം</p>
> "ഒരു മനുഷ്യന്‍ സര്‍വ്വലോകവും നേടീട്ടും തന്‍റെ ജീവനെ നഷ്ടപ്പെടുത്തിയാല്‍ അവന് എന്തു പ്രയോജനം? അല്ല, തന്‍റെ ജീവനെ വീണ്ടുകൊള്‍വാന്‍ മനുഷ്യന്‍ എന്തു മറുവില കൊടുക്കും?" (മത്തായി 16:26).

വര്‍ഷങ്ങള്‍ക്കുമുമ്പ് എഴുതിയതാണെങ്കിലും ദൈവവചനമായ ബൈബിള്‍ നമ്മുടെ ലോകത്തിനായുള്ള ദൈവത്തിന്‍റെ സത്യത്തിന്‍റെ വെളിപ്പെടുത്തലാണ്. അത് വെളിപ്പെടുത്തുന്ന അനേകം സത്യങ്ങളില്‍ മനുഷ്യപ്രകൃതിയുടേതാണ്. അത് ഏഴാം നൂറ്റാണ്ടിലെ യഹൂദ്യയിലായാലും ഇരുപത്തിയൊന്നാം നൂറ്റാണ്ടിലെ ബ്രസീലിലായാലും ആളുകള്‍ അടിസ്ഥാനപരമായി ഒന്നുതന്നെയാണ്. ദൈവിക കൃപ ആവശ്യമുള്ള പാപികള്‍.

ഇതില്‍ സമ്പന്നരും ശക്തരും ഉള്‍പ്പെടുന്നു. ബൈബിള്‍ കാലത്തെ സമ്പന്നരും ശക്തരും ആധുനിക കാലത്തെ സമ്പന്നരും ശക്തരുമായവരില്‍നിന്നു വ്യത്യസ്തരായിരുന്നില്ല. പ്രത്യേകിച്ച് സമ്പത്തും പ്രശസ്തിയും അധികാരവും തേടുന്നത്, പലപ്പോഴും ദുര്‍ബലരായവരുടെ ചെലവിലാണ് (എന്നാല്‍ എല്ലായ്പോഴും അല്ല). എന്നിരുന്നാലും സമ്പന്നരുടെയും ശക്തരുടെയും രക്ഷയെക്കുറിച്ച് ദൈവം കരുതുന്നതുപോലെ, ബലഹീനരുടെയും ദരിദ്രരുടെയും കാര്യത്തിലും അവന്‍ ശ്രദ്ധാലുവാണ്. ശക്തരായ, അല്ലെങ്കില്‍ സമ്പന്നരായ, അല്ലെങ്കില്‍ രണ്ടും ഉണ്ടായിരുന്ന ബൈബിള്‍ കഥാപാത്രങ്ങളുടെ ചില ഗ്രാഹ്യകരമായ ഉദാഹരണങ്ങള്‍ തിരുവെഴുത്തുകള്‍ നല്കുന്നു. കൂടാതെ ദൈവം അവരെ എങ്ങനെയാണ് ജനതകള്‍ക്ക് ഒരു അനുഗ്രഹമായി ഉപയോഗിച്ചത്. അബ്രഹാം, ഇസഹാക്ക്, ഇയ്യോബ്, ശലോമോന്‍, യോസേഫ് എന്നിവരെ ചില ഉദാഹരണങ്ങള്‍ പറയാം.

ഈ ആഴ്ച നമ്മള്‍ സമ്പന്നരും ശക്തരുമായവരോടുള്ള ദൈവത്തിന്‍റെ ദൗത്യം പര്യവേക്ഷണം ചെയ്യും.  സെവന്ത് ഡെ അഡ്വന്‍റിസ്റ്റുകളെ ഇന്ന് അവര്‍ക്കും സാക്ഷിയാകാന്‍ വിളിക്കുകയും ഒരുക്കുകയും ചെയ്യുന്നത് എങ്ങനെയെന്ന് കാണുവാന്‍ ഞങ്ങളോടൊപ്പം യാത്ര ചെയ്യുക.

ഈ ആഴ്ചയിലെ പാഠം പഠിച്ച് ഡിസംബര്‍ 2 ശബ്ബത്തിനുവേണ്ടി നമുക്ക് ഒരുങ്ങാം...