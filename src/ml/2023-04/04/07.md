---
title:  കൂടുതല്‍ ചിന്തയ്ക്ക്
date:   27/10/2023
---

"നശിക്കുന്ന ആത്മാക്കളോടുള്ള സ്നേഹം അബ്രഹാമിന്‍റെ പ്രാര്‍ത്ഥനയെ പ്രചോദിപ്പിച്ചു. ആ ദുഷിച്ച നഗരത്തിന്‍റെ പാപങ്ങളെ വെറുക്കുമ്പോള്‍, പാപികള്‍ രക്ഷിക്കപ്പെടണമെന്ന് അവന്‍ ആഗ്രഹിച്ചു. സൊദോമിനോടുള്ള അവന്‍റെ അഗാധമായ താല്പര്യം അനുതാപമില്ലാത്തവരോട് നാം കാണിക്കേണ്ട ഉത്കണ്ഠയെ കാണിക്കുന്നു. പാപത്തോടുള്ള വെറുപ്പ് നാം വിലമതിക്കണം, എന്നാല്‍ പാപിയോടുള്ള ദയയും സ്നേഹവും നാം നിലനിര്‍ത്താനും സൊദോമിന് സംഭവിച്ചതുപോലെ, നിരാശാജനകവും ഭയങ്കരവുമായ നാശത്തിലേക്ക് ഇറങ്ങിച്ചെല്ലുന്ന ആത്മാക്കളാണ് നമുക്കു ചുറ്റും ഉള്ളത്. ഓരോ ദിവസവും ചിലരുടെ രക്ഷാ കാലം (probation) അവസാനിക്കുകയാണ്. ഓരോ മണിക്കൂറിലും ചിലര്‍ കാരുണ്യം കിട്ടാതെ കടന്നുപോകുന്നു. ഈ ഭയാനകമായ വിനാശത്തില്‍ നിന്ന് പാപിയോട് ഓടിപ്പോകാനുള്ള മുന്നറിയിപ്പിന്‍റെയും അപേക്ഷയുടെയും ശബ്ദങ്ങള്‍ എവിടെയാണ്? അവനെ മരണത്തില്‍ നിന്ന് കരകയറ്റാന്‍ നീണ്ട കൈകള്‍ എവിടെയാണ്? വിനയത്തോടും സ്ഥിരോത്സാഹത്തോടും കൂടി അവനുവേണ്ടി ദൈവത്തോട് യാചിക്കുന്നവര്‍ എവിടെയാണ്?

"അബ്രാമിന്‍റെ ആത്മാവ് ക്രിസ്തുവിന്‍റെ ആത്മാവായിരുന്നു. ദൈവപുത്രന്‍ പാപിക്കുവേണ്ടിയുള്ള വലിയ മദ്ധ്യസ്ഥനാണ്. അതിന്‍റെ വീണ്ടെടുപ്പിന് വില നല്കിയവന് മനുഷ്യാത്മാവിന്‍റെ വില അറിയാം. കളങ്കരഹിതമായ ശുദ്ധമായ പ്രകൃതിയില്‍ മാത്രം നിലനില്‍ക്കാന്‍ കഴിയുന്ന തിന്മകളോടുള്ള വിരോധത്തോടെ, അനന്തമായ നന്മയ്ക്കു മാത്രം വിഭാവനം ചെയ്യാന്‍ കഴിയുന്ന ഒരു സ്നേഹം ക്രിസ്തു പാപിയോട് പ്രകടിപ്പിച്ചു. ക്രൂശീകരണത്തിന്‍റെ വേദനകളില്‍, ലോകത്തിന്‍റെ മുഴുവന്‍ പാപങ്ങളുടെ ഭയങ്കരമായ ഭാരത്താല്‍ സ്വയം ഭാരപ്പെട്ടിട്ടും, അവന്‍ തന്നെ നിന്ദിക്കുന്നവര്‍ക്കും കൊലപാതകികള്‍ക്കും വേണ്ടി പ്രാര്‍ത്ഥിച്ചു. "പിതാവേ, ഇവര്‍ ചെയ്യുന്നത് ഇന്നത് എന്ന് അറിയായ്കകൊണ്ട് ഇവരോടു ക്ഷമിക്കണമേ" (ലൂക്കൊസ് 23:24). Ellen G. White, Patrarchs and Prophets, p. 140.  "അബ്രഹാമിനെ ചുറ്റുമുള്ള രാജ്യങ്ങള്‍ ശക്തനായ ഒരു രാജകുമാരനും ബുദ്ധിമാനും പ്രഗത്ഭനുമായ ഒരു തലവനെന്ന നിലയില്‍ ആദരിച്ചു. അയല്‍ക്കാരില്‍നിന്ന് അവന്‍ തന്‍റെ സ്വാധീനം അടച്ചില്ല. അവന്‍റെ ജീവിതവും സ്വഭാവവും വിഗ്രഹാരാധകരില്‍ നിന്ന് വ്യക്തമായി, വ്യത്യസ്തമായി, യഥാര്‍ത്ഥ വിശ്വാസത്തിന് അനുകൂലമായ സ്വാധീനം ചെലുത്തി. ദൈവത്തോടുള്ള അവന്‍റെ കൂറ് അചഞ്ചലമായിരുന്നു. അതേ സമയം അവന്‍റെ വാത്സല്യവും ദയയും ആത്മവിശ്വാസവും സൗഹൃദവും പ്രചോദിപ്പിക്കുകയും മഹത്വവും ആദരവും ബഹുമാനവും അവനു ലഭിച്ചു." Patriarchs and Prophets, p. 133,134.

**ചര്‍ച്ചയ്ക്കുള്ള ചോദ്യങ്ങള്‍**

`ദൗത്യത്തിലേക്കുള്ള തന്‍റെ ആഹ്വാനം നിറവേറ്റിയ ഒരു വ്യക്തിയെ തിരുവെഴുത്തുകളില്‍ നിന്നുള്ള മറ്റ് ഏത് ഉദാഹരണങ്ങള്‍ നമുക്ക് കാണിച്ചുതരുന്നു? യോഹന്നാന്‍ സ്നാപകന്‍റെ കാര്യമോ? നിങ്ങള്‍ അവനെ വിജയിയെന്ന് വിളിക്കുമോ?`

`ഉല്പത്തി 19:30-36 വായിക്കുക. സൊദോമില്‍ നിന്ന് രക്ഷിക്കപ്പെട്ടവരില്‍ ചിലരുടെ സ്വഭാവത്തെക്കുറിച്ച് ഇതു നമ്മോട് എന്താണ് പറയുന്നത്?`

`ദൗത്യത്തെക്കുറിച്ചും അത് എങ്ങനെ നിര്‍വഹിക്കപ്പെടുന്നുവെന്നും സംബന്ധിച്ച് അബ്രഹാമിന്‍റെ ദൃഷ്ടാന്തത്തില്‍ നിന്ന് നമുക്ക് മറ്റ് എന്തെല്ലാം പാഠങ്ങള്‍ പഠിക്കാനാകും?`

`ഇതിനെക്കുറിച്ച് ചിന്തിക്കുക: സൊദോമിനും ഗൊമോറയ്ക്കും വേണ്ടിയുള്ള അബ്രഹാമിന്‍റെ മദ്ധ്യസ്ഥത നിങ്ങള്‍ വിജയകരമോ പരാജയമോ ആയി കണക്കാക്കുമോ?`