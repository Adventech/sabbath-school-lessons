---
title:  എല്ലാവരോടുമുള്ള അബ്രഹാമിന്‍റെ സ്നേഹം
date:   23/10/2023
---

`ഉല്പത്തി 18:16-33 വായിക്കുക. ഗോത്രമോ വര്‍ഗമോ ജനങ്ങളോ വേര്‍തിരിവില്ലാതെ എല്ലാവരോടും സ്നേഹമെന്ന മഹത്തായ ഗുണം അബ്രഹാം പ്രയോഗിച്ചതെങ്ങനെ?`

ഉല്പത്തി 18 ല്‍ നിന്ന് നാം കണ്ടെത്തിയ അബ്രഹാമിന്‍റെ രണ്ടാമത്തെ ഗുണം, തനിക്ക് വ്യക്തിപരമായി അറിയാത്ത ആളുകളോടുപോലും സ്നേഹമായിരുന്നു എന്നാണ്. നമുക്കോരോരുത്തര്‍ക്കും ഇതൊരു വലിയ പാഠമാണ്. സൊദോമിലെയും ഗൊമോറയിലെയും ആളുകള്‍ പാപികളായിരുന്നു. അവന്‍റെ മൂല്യങ്ങളില്‍ നിന്ന് വളരെ അകലെയായിരുന്നു, പക്ഷേ അബ്രഹാമിന്‍റെ ഹൃദയം നിറയെ വംശ, ലിംഗ, ഭാഷ, മതം എന്നിവയില്ലാതെ എല്ലാവരോടും സ്നേഹമായിരുന്നു.

"പിന്നെ യഹോവ: സൊദോമിന്‍റെയും ഗൊമോറയുടെയും നിലവിളി വലിയതും അവരുടെ പാപം അതികഠിനവും ആകുന്നു. ഞാന്‍ ചെന്ന് എന്‍റെ അടുക്കല്‍ വന്നെത്തിയ നിലവിളിപോലെ അവര്‍ പ്രവര്‍ത്തിച്ചിട്ടുണ്ടോ ഇല്ലയോ എന്നു നോക്കി അറിയും എന്ന് അരുളിച്ചെയ്തു" (ഉല്പത്തി 18:20,21).

തന്‍റെ സ്നേഹത്തിലൂടെ, ഈ നഗരത്തിലെ എല്ലാ ആളുകളെയും രക്ഷിക്കാമെന്ന് അബ്രഹാം പ്രത്യാശിച്ചു. നീതിമാന്മാരെ മാത്രമല്ല. തീര്‍ച്ചയായും അവിടെ വസിച്ചിരുന്ന ആളുകള്‍ എത്ര ക്രൂരരും ദുഷ്ടരുമാണെന്ന് അബ്രഹാമിന് അറിയാമായിരുന്നു. ആ ആളുകളെയും അവരുടെ ആചാരങ്ങളെയും കുറിച്ച് അദ്ദേഹം കേട്ട കഥകള്‍ എന്ത് എന്ന് ആര്‍ക്കറിയാം? ലോത്തിന്‍റെയും അവന്‍റെ വീടിനു പുറത്തുള്ള ജനക്കൂട്ടത്തിന്‍റെയും മോശം കഥകള്‍ അടുത്ത അധ്യായത്തില്‍ വെളിപ്പെടുത്തിയിരിക്കുന്നത് മാത്രമേ അവരെക്കുറിച്ച് നമുക്ക് അറിയാവു. അതില്‍ നിന്ന് (ഉല്പത്തി 19:1-11 കാണുക) ഇവര്‍ എത്ര ദുഷ്ടരായ ആളുകളായിരുന്നു എന്ന് നമുക്ക് മനസ്സിലാക്കാം.

എന്നിട്ടും അബ്രഹാം ദൈവസ്നേഹം എന്ത് എന്ന് അറിഞ്ഞിരുന്നതുകൊണ്ട് അവര്‍ക്കുവേണ്ടി ദൈവത്തോട് അപേക്ഷിച്ചു. മനുഷ്യര്‍ക്ക് എല്ലായ്പോഴും മാനസാന്തരത്തോടെ ദൈവത്തിലേക്കു മടങ്ങാന്‍ കഴിയുമെന്ന് അബ്രഹാമിന് അറിയാമായിരുന്നു. അബ്രഹാമിനെ സംബന്ധിച്ചിടത്തോളം, ഈ നഗരങ്ങളിലെ നിവാസികളെ രക്ഷിക്കുന്നത് അവര്‍ക്ക് മാനസാന്തരപ്പെടാനുള്ള അവസരം നല്‍കല്‍ ആയിരുന്നു. അവസാനം, മനുഷ്യരോടുള്ള ദൈവത്തിന്‍റെ സ്നേഹത്തെക്കുറിച്ച് തനിക്കറിയാവുന്ന കാര്യങ്ങളെ അടിസ്ഥാനമാക്കിയാണ് അബ്രഹാം തന്‍റെ അഭ്യര്‍ത്ഥന നടത്തിയത്. അവനുതന്നെ പാപികളോട് വലിയ സ്നേഹമുണ്ടായിരുന്നു. ജീവനുള്ളിടത്തോളം കാലം രക്ഷ കിട്ടുമെന്നുള്ള പ്രത്യാശയുണ്ടെന്ന് അവനറിയാമായിരുന്നു.

`നമ്മുടെ സ്വന്തം പ്രാര്‍ത്ഥന, ജീവിതത്തില്‍ മദ്ധ്യസ്ഥ പ്രാര്‍ത്ഥന വളരെ പ്രധാനമായിരിക്കുന്നത് എന്തുകൊണ്ട്? ആവശ്യമുള്ളവര്‍ക്കുവേണ്ടി പ്രാര്‍ത്ഥിക്കുന്നത് ആത്മീയമായി വളരാനും പാപികളോടുള്ള ദൈവസ്നേഹത്തിന്‍റെ യാഥാര്‍ത്ഥ്യം കൂടുതല്‍ അനുഭവിക്കാനും നമ്മെ സഹായിക്കുന്നതെങ്ങനെ?`