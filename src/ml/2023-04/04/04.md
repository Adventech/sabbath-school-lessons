---
title:  അബ്രഹാമിന്‍റെ പ്രാര്‍ത്ഥനയുടെ ആത്മാവ്
date:   24/10/2023
---

`ഉല്പത്തി 18:23-32; യാക്കോബ് 5:16 എന്നിവ വായിക്കുക. മദ്ധ്യസ്ഥ പ്രാര്‍ത്ഥനയുടെ ശക്തിയെക്കുറിച്ച് ഇതു നമ്മെ എന്താണ് പഠിപ്പിക്കേണ്ടത്?`

അബ്രഹാമും ദൈവവും തമ്മിലുള്ള സംഭാഷണം മധ്യസ്ഥ പ്രാര്‍ത്ഥനയുടെ ഒരു മാതൃകയാണ്. സൊദോമിലെയും ഗൊമോറയിലെയും ജനങ്ങള്‍ക്കുവേണ്ടി ദൈവമുമ്പാകെയുള്ള ഒരു മദ്ധ്യസ്ഥനായാണ് അബ്രഹാം ഈ അധ്യായത്തില്‍ അവതരിപ്പിക്കുന്നത്. അവന്‍ അവര്‍ക്കുവേണ്ടി അപേക്ഷിക്കുകയായിരുന്നു. അവര്‍ക്കുവേണ്ടി, അതായത് അവന്‍ ഒരു തരത്തില്‍ പിതാവിന്‍റെ മുമ്പാകെ നമ്മുടെ മദ്ധ്യസ്ഥനെന്ന നിലയില്‍ യേശുവിന്‍റെ പ്രതീകമായി പ്രവര്‍ത്തിക്കുകയായിരുന്നു. ഇത്തരത്തിലുള്ള പ്രാര്‍ത്ഥനകളുമായി മുന്നോട്ടു പോയാല്‍ മാത്രമേ ഇന്നത്തെ നമ്മുടെ ദൗത്യം വിജയിക്കുകയുള്ളൂ.

സൊദോമിലെയും ഗൊമോറയിലെയും അടുത്തുള്ള മറ്റു നഗരങ്ങളിലെയും നിവാസികളെ സ്നേഹിക്കാന്‍ അബ്രഹാം പഠിച്ചു. അതുകൊണ്ട് അദ്ദേഹത്തിന്‍റെ പ്രാര്‍ത്ഥന സത്യസന്ധവും ആത്മാര്‍ത്ഥവുമായിരുന്നു. സൊദോമിലെയും ഗൊമോറയിലെയും രാജാക്കന്മാരെ പരാജയപ്പെടുത്തിയ ചില രാജാക്കന്മാര്‍ക്കെതിരെ അദ്ദേഹം ഇതിനകം യുദ്ധം ചെയ്തിരുന്നു. അബ്രഹാമിന്‍റെ വിജയത്തിനുശേഷം, സൊദോമിലെ രാജാവായ ബെരേ, മല്ക്കീസെദെക്കിനൊപ്പം അബ്രഹാമിനെ കാണാന്‍ വന്നു. തന്‍റെ ആളുകളെ അവരുടെ വീടുകളിലേക്ക് തിരികെ കൊണ്ടുവരാന്‍ ബെരാ ആവശ്യപ്പെട്ടു: "ആളുകളെ എനിക്കു തരിക; സമ്പത്ത് നീ എടുത്തുകൊള്‍ക എന്നു പറഞ്ഞു" (ഉല്പത്തി 14:21). ഈ രാജാവിന് തന്‍റെ ജനങ്ങളോടുള്ള സ്നേഹത്തിന്‍റെ സൂചനയാണിത്. അബ്രഹാമിന്‍റെ മഹത്തായ സ്വഭാവങ്ങളിലൊന്ന് സ്നേഹമായതിനാല്‍, അവന്‍ സൊദോമിലെയും ഗൊമോറയിലെയും രാജാക്കന്മാരെ സ്നേഹിക്കുകയും അവര്‍ക്കും അവരുടെ ആളുകള്‍ക്കും വേണ്ടി പ്രാര്‍ത്ഥിക്കുകയും ചെയ്തു. "നശിക്കുന്ന ആത്മാക്കളോടുള്ള സ്നേഹം അബ്രഹാമിന്‍റെ പ്രാര്‍ത്ഥനയെ പ്രചോദിപ്പിച്ചു." ഋഹഹലി ഏ. ണവശലേ, ജമൃശേമൃരവെ മിറ ജൃീുവലേെ, ു. 140.

അബ്രഹാം തന്‍റെ പ്രാര്‍ത്ഥനകളില്‍ വിനയവും സ്ഥിരോത്സാഹവും പ്രകടമാക്കി. 50 നീതിമാന്മാര്‍ അവിടെ താമസിക്കുന്നിടത്തോളം കാലം നഗരത്തെ രക്ഷിക്കാനുള്ള ആദ്യ അഭ്യര്‍ത്ഥന ദൈവം അംഗീകരിച്ച ഉടന്‍, അവന്‍ തന്‍റെ മധ്യസ്ഥത തുടര്‍ന്നു.

പ്രാര്‍ത്ഥനയും മദ്ധ്യസ്ഥ പ്രാര്‍ത്ഥനയും കൂടാതെ നമ്മുടെ ദൗത്യം വിജയിക്കില്ല. ഒരാളെ കണ്ടുമുട്ടിയ ശേഷം, ഒരു പ്രസംഗമോ ബൈബിള്‍ പഠനമോ നടത്തിയശേഷം, നമ്മള്‍ സമ്പര്‍ക്കം പുലര്‍ത്തുന്ന ആളുകള്‍ക്കുവേണ്ടി പ്രാര്‍ത്ഥിക്കണം. നാം ബന്ധപ്പെടുന്ന ആളുകളുടെ ഹൃദയങ്ങളെ സ്പര്‍ശിക്കുന്നതില്‍ ദൈവം ഈ പ്രാര്‍ത്ഥനകള്‍ ശ്രദ്ധിക്കുന്നു. നമ്മുടെ സുഹൃത്തുക്കളെയോ പരിചയക്കാരെയോ പരിവര്‍ത്തനം ചെയ്യുന്നത് നമ്മുടെ വാക്കുകളോ വാക്ചാതുര്യമോ അല്ല - അത് പരിശുദ്ധാത്മാവാണ്. അതുകൊണ്ടാണ് ഏര്‍പ്പെട്ടിരിക്കുന്ന ഏതൊരു ദൗത്യത്തിലും ഓരോ വ്യക്തിക്കും വേണ്ടി നാം വ്യക്തിപരമായി പ്രാര്‍ത്ഥിക്കേണ്ടതുണ്ട്.

`റോമര്‍ 8:34; എബ്രാ. 7:25 എന്നിവ വായിക്കുക. യേശു നമുക്കുവേണ്ടി ചെയ്യുന്ന കാര്യങ്ങളെക്കുറിച്ച് അവര്‍ നമ്മോട് എന്താണ് പറയുന്നത്, മറ്റുള്ളവര്‍ക്കുവേണ്ടിയുള്ള മദ്ധ്യസ്ഥര്‍ എന്ന നിലയില്‍ നമ്മുടെ സ്വന്തം പങ്ക് നന്നായി മനസ്സിലാക്കാന്‍ ഈ സത്യം നമ്മെ എങ്ങനെ സഹായിക്കും?`