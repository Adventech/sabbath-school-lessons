---
title:  ഒരു (അതിര്‍) രേഖ കടക്കുന്നു
date:   07/12/2023
---

`അ.പ്ര. 17:24-34 വായിക്കുക. പൗലൊസ് തന്‍റെ സാക്ഷ്യം എങ്ങനെ തുടരുന്നു?`

പൗലൊസ് അവരുടെ സ്വന്തം എഴുത്തുകാരില്‍ ചിലരെ ഉദ്ധരിച്ചു എന്നതും ശ്രദ്ധേയമാണ്. ഇതു തന്‍റെ ശ്രോതാക്കളെ കൂടുതല്‍ മുന്നോട്ടു കൊണ്ടുപോകാന്‍ പൗലൊസിന് ഒരു വാതില്‍ തുറന്നു കിട്ടുക ആയിരുന്നു. അതായത്, അവരുടെ വിശ്വാസങ്ങളുമായുള്ള തന്‍റെ പരിചിതത്വം അവരുമായി പൊതുവായ ആശയം തേടാന്‍ അദ്ദേഹം ഉപയോഗിച്ചു. അത് ചര്‍ച്ച തുടര്‍ന്നു മുന്നോട്ടു കൊണ്ടുപോകാന്‍ മാത്രം. തര്‍ക്കമില്ല: മറ്റുള്ളവരിലേക്ക് എത്താന്‍ ശ്രമിക്കുമ്പോള്‍, അവര്‍ വിശ്വസിക്കുന്ന കാര്യങ്ങളുമായി ഒരു പരിചയവും പൊതുവായ ആശയങ്ങള്‍ തേടുന്നതും ആളുകളിലേക്ക് എത്തിച്ചേരാനുള്ള ശക്തമായ ഒരു മാര്‍ഗമാണ് അത്.

താന്‍ പോകാന്‍ ആഗ്രഹിച്ച സ്ഥലത്തേക്കു പോകുന്നതിന് പൗലൊസ് അവരുമായി ഈ പൊതുതത്വത്തെ ഉപയോഗിക്കുന്നവെന്നതും ശ്രദ്ധിക്കുക. യേശുവിന്‍റെ പുനരുത്ഥാനവും അത് അവര്‍ക്കെല്ലാം നല്‍കിയ പ്രത്യാശയും. പുനരുത്ഥാനത്തെക്കുറിച്ചുള്ള പൗലൊസിന്‍റെ അവസാന വാക്കുകളോടുള്ള പ്രതികരണങ്ങള്‍  ലൂക്കൊസ് വിവരിച്ചു. ചിലര്‍ ഈ ആശയത്തെ പരിഹസിച്ചു; ചിലര്‍ വിശ്വസിച്ചു. ഈ വിഷയത്തില്‍ പൗലൊസിനെ വീണ്ടും കേള്‍ക്കണമെന്ന് മറ്റുള്ളവര്‍  പറഞ്ഞു. തങ്ങളുടെ ഉദ്ദേശ്യങ്ങള്‍ക്കായി ഈ കഥയിലെ പ്രധാന കാര്യം അവരെല്ലാം യഥാര്‍ത്ഥത്തില്‍ ശ്രദ്ധിച്ചിരുന്നു എന്നതാണ്. അതായിരുന്നു തുടക്കം മുതല്‍ പൗലൊസിന്‍റെ പ്രതീക്ഷ.

ചില ആളുകള്‍ സുവിശഷം നിരസിക്കുമെന്ന് നമുക്കറിയാം. എന്നാല്‍ അവര്‍ അതു നിരസിക്കുന്നതിനുമുമ്പ്, അവര്‍ നിരസിക്കുന്നത് എന്താണെന്ന് അവര്‍ മനസ്സിലാക്കുന്നുവെന്ന് ഉറപ്പാക്കാന്‍ സാധ്യമായതെല്ലാം ചെയ്യണം. പൗലൊസ്, അഥേനയക്കാര്‍ക്കിടയില്‍ ജോലി ചെയ്യുന്ന രീതിയും അവരില്‍നിന്നു പഠിച്ചതുമായ കാര്യങ്ങളുടെ തന്ത്രപരമായ ഉപയോഗത്തിലൂടെ, തങ്ങള്‍ക്കറിയാത്ത ഒരു ദൈവം ഉണ്ടെന്നും അവരെ സൃഷ്ടിച്ചത് ആരാണെന്നും അവര്‍ തുറന്ന മനസ്സോടെ കേള്‍ക്കുന്നുവെന്ന് ഉറപ്പാക്കി. ഈ ദൈവം അവരെ സ്നേഹിക്കുകയും അവരാല്‍ അറിയപ്പെടാന്‍ ആഗ്രഹിക്കുകയും ചെയ്തു. അവരുടെ അറിവില്ലായ്മയിലും അവന്‍ അവരോട് കരുണ കാണിച്ചിരുന്നു. എന്നാല്‍ ന്യായവിധി ദിവസം അടുത്തു. ഇതെല്ലാം അവിശ്വസനീയമാണെന്നു തോന്നുകയാണെങ്കില്‍, ക്രിസ്തുവിന്‍റെ പുനരുത്ഥാനത്തില്‍ അതിന് സ്ഥിരീകരിക്കാവുന്ന തെളിവുകള്‍ ഉണ്ടായിരുന്നു.

ഇപ്പോള്‍ ആളുകള്‍ യഥാര്‍ത്ഥത്തില്‍ സന്ദേശം കേള്‍ക്കുകയും മനസ്സിലാക്കുകയും ചെയ്തതിനാല്‍, ഇത് പൂര്‍ണ്ണമായും നിരസിക്കണോ അതോ കൂടുതല്‍ അന്വേഷിക്കണോ എന്ന് അവര്‍ സ്വയം തിരഞ്ഞെടുക്കേണ്ടതുണ്ട്. ചിലര്‍ കൂടുതല്‍ അന്വേഷിക്കുകയും യേശുവിന്‍റെ അനുയായികളായി മാറുകയും ചെയ്തു (അ.പ്ര. 17:34).

`വെല്ലുവിളി: പ്രാര്‍ത്ഥനയില്‍, നിങ്ങള്‍ക്കറിയാവുന്ന ഒരാള്‍ക്ക് എങ്ങനെ സാക്ഷീകരിക്കാമെന്ന് അറിയാന്‍ ദൈവത്തിന്‍റെ നിര്‍ദ്ദിഷ്ട മാര്‍ഗ്ഗനിര്‍ദ്ദേശം ആവശ്യപ്പെടുക.`

`വെല്ലുവിളി ഉയര്‍ത്തുക: അവിശ്വാസികള്‍ക്ക് സുവിശേഷം വ്യക്തതയോടും വിവേചനാധികാരത്തോടും കൂടി പൗലൊസിനെപ്പോലെ പ്രതിനിധീകരിക്കാന്‍ നിങ്ങള്‍ക്ക് സാധ്യമായ "അരയോപാഗ" ആയി സാമൂഹിക മാധ്യമങ്ങള്‍ പര്യവേക്ഷണം ചെയ്യുക.`