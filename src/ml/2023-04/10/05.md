---
title:  ഒരു പുതിയ ദൈവത്തെ പരിചയപ്പെടുത്തുന്നു
date:   06/12/2023
---

ഇപ്പോള്‍ അഥേനയിലെ ചിന്തകരുടെ ശ്രദ്ധ പൗലൊസിന് ലഭിച്ചു. അവന്‍ തന്‍റെ സദസ്സുകളെ സ്വര്‍ഗ്ഗത്തിലെ ദൈവത്തിലേക്ക് തിരിച്ചു.

`അ.പ്ര. 17:24-27 വായിക്കുക. ഈ ആളുകളിലേക്ക് എത്തിച്ചേരാനുള്ള ശ്രമത്തില്‍ പൗലൊസ് ഇവിടെ എന്ത് സമീപനമാണ് സ്വീകരിച്ചത്.`

ഒരു അജ്ഞാത ദൈവത്തിന് ഒരു ബലിപീഠം പണിയാന്‍ ആത്മീയ കാര്യങ്ങളില്‍ വേണ്ടത്ര ശ്രദ്ധയുള്ള ഒരു ജനതയ്ക്ക് ഒരു സ്രഷ്ടാവായ ദൈവം ഒരു ആലയത്തില്‍ വസിക്കുന്നില്ല, പകരം മനുഷ്യരുടെ ആവശ്യങ്ങള്‍ നിറവേറ്റുന്നു എന്ന പൗലൊസിന്‍റെ വാക്കുകള്‍ കൗതുകകരമായിരുന്നു. ദൈവങ്ങള്‍ പ്രവചനാതീതവും സ്വയം കേന്ദ്രീകൃതവും ക്രൂരവുമായിരുന്ന ഗ്രീക്ക് പുരാണങ്ങളില്‍ മുഴുകിയിരിക്കുന്ന ഒരു സംസ്കാരത്തിന്, പൗലൊസ് വിവരിച്ചതുപോലെയുള്ള ഒരു ദൈവത്തെക്കുറിച്ചുള്ള ആശയം അതിശയകരമായ കൗതുക ചിന്തയായിരുന്നു. അരയോപഗക്കുന്നിലെ പുരുഷന്മാര്‍ അവരുടെ ആദ്യ കുഞ്ഞുചുവടുകള്‍ സ്നേഹനിധിയായ ഒരു ദൈവത്തിലേക്കാണ് സ്വീകരിച്ചത്. അവര്‍ അറിയാത്ത ഈ ദൈവത്തെ അറിയാന്‍ കഴിഞ്ഞു എന്നതാണ് സത്യം! തീര്‍ച്ചയായും അവന്‍ അറിയപ്പെടാന്‍ ആഗ്രഹിക്കുന്നു.

ഈ കഥയില്‍ ലൂക്കൊസ് പങ്കുവെച്ച ഏതാനും വാക്കുകളെക്കാള്‍ കൂടുതല്‍ സമയം പൗലൊസ് അരയോപഗക്കുന്നില്‍ സംസാരിച്ചിരിക്കാം. അത് ശരിയാണെങ്കില്‍, നമ്മള്‍ ഇതുവരെ വായിച്ചിട്ടുള്ള ഓരോ ആശയങ്ങളും പൗലൊസ് കൂടുതല്‍ വിശദമായി വിവരിച്ചിരിക്കാം.

പൗലൊസിന്‍റെ പ്രസംഗത്തെ ആശയങ്ങളായി നമുക്ക് വിഭജിക്കാം:

1\. അവരുടെ നിലവിലെ ആത്മീയ അവബോധത്തെയും ആത്മാര്‍ത്ഥതയെയും പൗലൊസ് ആദ്യം അഭിനന്ദിച്ചു.

2\. അടുത്തതായി, താന്‍ അവരുടെ വിശ്വാസം പഠിച്ചിട്ടുണ്ടെന്നും താന്‍ പഠിച്ചതില്‍ നിന്ന് താന്‍ ബഹുമാനിക്കുന്ന ചില കാര്യങ്ങള്‍ കണ്ടെത്തിയെന്നും അദ്ദേഹം കാണിച്ചു.

3\. പിന്നീട്, അവരുടെ മതത്തെക്കുറിച്ചുള്ള തന്‍റെ പഠനത്തില്‍ കണ്ടെത്തിയ ഒരു പ്രത്യേക കാര്യത്തെക്കുറിച്ച് അദ്ദേഹം അവരോട് പറഞ്ഞു, അവര്‍ക്ക് മനസ്സിലായില്ലെന്ന് അവര്‍ സമ്മതിച്ചു.

4\. അതിനുശേഷം, അവര്‍ക്ക് അത്യധികം ആവശ്യമാണെന്ന് തനിക്ക് അറിയാമായിരുന്ന ദൈവത്തെക്കുറിച്ച് അദ്ദേഹം പങ്കിട്ടു. ആ ദൈവം ഉണ്ടെന്നും അവന്‍ അവരെ സ്നേഹിക്കുന്നുവെന്നും അവന്‍ അവരില്‍നിന്ന് അകലെയല്ല എന്നും അവരെ മനസ്സിലാക്കി.

5\. ഒടുവില്‍, തന്‍റെ പ്രസംഗത്തിനൊടുവില്‍, അവര്‍ ഇതുവരെ അറിഞ്ഞിട്ടില്ലാത്ത ഈ ദൈവത്തെക്കുറിച്ചുള്ള അറിവ് നിരസിക്കുക എന്നതിന്‍റെ അര്‍ത്ഥത്തെക്കുറിച്ച് മുന്നറിയിപ്പ് നല്‍കാന്‍ പൗലൊസ് നീങ്ങി.

തനിക്കറിയാവുന്നതിന്‍റെ അടിസ്ഥാനത്തില്‍ അവര്‍ വിശ്വസിക്കുന്ന കാര്യങ്ങളെക്കുറിച്ച് പൗലൊസ് അവരെ തന്നാല്‍ കഴിയുന്നിടത്തോളം കൊണ്ടുപോയി. അവരെ അത്രത്തോളം എത്തിക്കാന്‍ കഴിഞ്ഞെങ്കില്‍, അവന്‍ നല്ല പുരോഗതി കൈവരിച്ചുകൊണ്ടിരുന്നു.

`സൃഷ്ടിക്കപ്പെട്ട ലോകത്തോടും സ്രഷ്ടാവെന്ന നിലയില്‍ ദൈവത്തോടുമുള്ള പൗലൊസിന്‍റെ അഭ്യര്‍ത്ഥന ശ്രദ്ധിക്കുക (റോമര്‍ 1:18-25 കൂടി കാണുക). എന്തുകൊണ്ടാണ് ഇത് ഒരു തുടക്കമെന്ന നിലയില്‍ മിക്ക ആളുകളുമായും സ്വീകരിക്കേണ്ട ഒരു നല്ല സമീപനം? സൃഷ്ടിക്കപ്പെട്ട ലോകം ദൈവത്തിലേക്ക് ഇത്ര ശക്തമായി വിരല്‍ ചൂണ്ടുന്നത് എന്താണ്?`