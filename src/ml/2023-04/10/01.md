---
title:  'സുവിശേഷം എത്തിച്ചേരാത്തവര്‍ക്കുള്ള ദൗത്യം: ഭാഗം 1'
date:   02/12/2023
---

### ഈ ആഴ്ചയിലെ പഠനത്തിനായി വായിക്കുക
അ.പ്ര. 17; 1 കൊരി. 2:2; റോമര്‍ 1:18-25.

> <p>മനഃപാഠവാക്യം</p>
> "ലോകവും അതിലുള്ളത് ഒക്കെയും ഉണ്ടാക്കിയ ദൈവം സ്വര്‍ഗ്ഗത്തിനും ഭൂമിക്കും നാഥനാകകൊണ്ട് കൈപ്പണിയായ ക്ഷേത്രങ്ങളില്‍ വാസം ചെയ്യുന്നില്ല" (അ.പ്ര. 17:24,25).

പൗലൊസ് അഥേനയില്‍ ചെയ്തത് ചിത്രീകരിച്ചുകൊണ്ട് ലൂക്കൊസ് എഴുതി: "അവന്‍ പള്ളിയില്‍വെച്ച് യെഹൂദന്മാരോടും ദൈവഭക്തന്മാരോടും ചന്ത സ്ഥലത്തു ദിവസേന കണ്ടവരോടും സംഭാഷിച്ചുപോന്നു" (അ.പ്ര. 17:17).

സ്വാഭാവികമായും സ്വന്തം മാംസവും രക്തവും ആയ യെഹൂദരുടെ ഇടയില്‍ പ്രവര്‍ത്തിക്കാന്‍ പൗലൊസിന് ഏറ്റവും സുഖപ്രദമായിരിക്കുമായിരുന്നു. എന്നാല്‍ സ്വന്തം ആളുകള്‍ക്കിടയില്‍ മാത്രം പ്രവര്‍ത്തിക്കുന്നതില്‍ തൃപ്തിപ്പെടാന്‍ പൗലൊസ് വിസമ്മതിച്ചു. മറ്റുള്ളവരിലേക്കും എത്താന്‍ അദ്ദേഹത്തെ വിളിച്ചിരുന്നു.

അല്ലെങ്കില്‍ ലോകവീക്ഷണം ഇതിനകം തന്നെ ഗണ്യമായ മാറ്റത്തിന് വിധേയമായ 'ദൈവഭയമുള്ള' വിജാതീയരോടൊപ്പം പൗലൊസിന് പ്രവര്‍ത്തിക്കാമായിരുന്നു. അവര്‍ 'ഭജിച്ചിരുന്ന' ദൈവത്തെ മിശിഹായായ യേശുവിനെ അറിയേണ്ടതുണ്ടെങ്കില്‍പോലും പൗലൊസിന് കെട്ടിപ്പടുക്കാന്‍ കഴിയുന്ന ഒരു ബൈബിള്‍ അടിത്തറ അവര്‍ക്കുണ്ടായിരുന്നു.

പക്ഷേ തത്വചിന്തയ്ക്ക് പേരുകേട്ട നഗരമായ ഏഥന്‍സില്‍ ആയിരിക്കുമ്പോള്‍, പൗലൊസ് അവിടെയുള്ള ആളുകളിലേക്കും എത്തിച്ചേരാന്‍ ശ്രമിച്ചു. ഇവരില്‍ പലര്‍ക്കും എബ്രായരില്‍നിന്നും അവരുടെ വിശുദ്ധ ചരിത്രത്തില്‍നിന്നും തികച്ചും വ്യത്യസ്തമായ പശ്ചാത്തലവും ലോകവീക്ഷണവും ഉണ്ടായിരുന്നു. അത് പൗലൊസ് അഥേനക്കാരെ പഠിപ്പിക്കാന്‍ ആഗ്രഹിച്ച വിശ്വാസത്തിന്‍റെ അടിത്തറയായി.

ഈ ആളുകളിലേക്ക് എത്തിച്ചേരാന്‍ പൗലൊസ് എങ്ങനെ ശ്രമിച്ചു. അവന്‍റെ ശ്രമങ്ങളില്‍നിന്നും നമുക്ക് എന്തു പഠിക്കാനാകും?

ഈ ആഴ്ചയിലെ പാഠം പഠിച്ച് ഡിസംബര്‍ 9 ശബ്ബത്തിനുവേണ്ടി നമുക്ക് ഒരുങ്ങാം...