---
title:  പൗലൊസും അജ്ഞാത ദൈവവും
date:   05/12/2023
---

പൗലൊസ് വ്യാജമതത്തെയോ അഥേനയിലെ വ്യാജദൈവങ്ങളെയോ ഇകഴ്ത്തിയില്ല എന്നത് ശ്രദ്ധിക്കുക. തനിക്ക് കണ്ടെത്താനാകുന്ന നല്ല കാര്യങ്ങളെല്ലാം അദ്ദേഹം ശേഖരിച്ചു. അവയില്‍ ചിലത് ഉണ്ടായിരുന്നു, അവ മുതലാക്കി.

`അ.പ്ര. 17:22,23 വായിക്കുക. ഈ ആളുകളിലേക്ക് സുവിശേഷം എത്തിക്കാനുള്ള തന്‍റെ ശ്രമത്തില്‍ പൗലൊസ് ഇവിടെ എന്താണ് ചെയ്യുന്നത്?`

"പൗലൊസ് അരയോപഗമദ്ധ്യേ നിന്നുകൊണ്ട് പറഞ്ഞത്, അഥേനപുരുഷന്മാരേ, നിങ്ങള്‍ എല്ലാറ്റിലും അതിഭക്തന്മാര്‍ എന്നു ഞാന്‍ കാണുന്നു" (അ.പ്ര. 17:22). പൗലൊസ് വിജാതീയരെ അഭിനന്ദിക്കുകയായിരുന്നു! അവരുടെ മതം എല്ലാ വിധത്തിലും വഴിപിഴച്ചിരുന്നു. എന്നിട്ടും പൗലൊസ് അതിനോടുള്ള അവരുടെ ഭക്തിയെ അഭിനന്ദിച്ചു. കാരണം വഴിതെറ്റിയ ആത്മീയതയോടുള്ള ഭക്തി ആത്മീയതയെക്കുറിച്ച് ഒട്ടും ശ്രദ്ധിക്കാത്തതിനെക്കാള്‍ പ്രശംസനീയമാണ്.

പൗലൊസ് തുടര്‍ന്നു, "ഞാന്‍ ചുറ്റിനടന്നു നിങ്ങളുടെ പൂജാസ്ഥാനങ്ങളെ നോക്കുമ്പോള്‍ "അജ്ഞാതദേവനു" എന്ന് എഴുത്തുള്ള ഒരു വേദിക്കല്ലു കണ്ടു. (അ.പ്ര. 17:23). അഥേനയിലെ മതത്തെക്കുറിച്ചുള്ള തന്‍റെ സ്വന്തം പഠനം വിവരിച്ചുകൊണ്ട്, പൗലൊസ് ആളുകളോട് മാന്യമായ ഒരു മനോഭാവം അറിയിച്ചു. ആളുകള്‍ എങ്ങനെ മാറണം എന്നതിനുള്ള എല്ലാ ഉത്തരങ്ങളുമായി സ്വയം പ്രഖ്യാപിത വിദഗ്ദ്ധനായി അദ്ദേഹം തിരക്കുകൂട്ടിയില്ല. വാസ്തവത്തില്‍, അവന്‍ ഒരു വിദഗ്ദ്ധനായിരുന്നു. വാസ്തവത്തില്‍, ഈ ആളുകള്‍ക്ക് ആവശ്യമായ ഉത്തരങ്ങള്‍ അവനുണ്ടായിരുന്നു! പക്ഷേ, അവന്‍ സ്വയം അങ്ങനെ അവതരിപ്പിച്ചില്ല, അല്ലെങ്കില്‍ അവന്‍ പൂര്‍ണ്ണമായും നിരസിക്കപ്പെടുമായിരുന്നു. പകരം ആളുകളെ പരിപാലിക്കുകയും അവരുടെ നന്മ ആഗ്രഹിക്കുകയും ചെയ്യുന്ന ഒരാളായാണ് അദ്ദേഹം കാണപ്പെട്ടത്.

"അജ്ഞാത ദേവന്ന്" (അ.പ്ര. 17:23) എന്ന ലിഖിതത്തെക്കുറിച്ച് അഭിപ്രായപ്പെട്ടുകൊണ്ട്, പൊതുവായ കാര്യമായി കാണാവുന്ന കാര്യങ്ങള്‍ പൗലൊസ് പ്രയോജനപ്പെടുത്തി. അവര്‍ ദൈവത്തില്‍ വിശ്വസിച്ചു (പലരും, യഥാര്‍ത്ഥത്തില്‍), അത് ഒരു മികച്ച തുടക്കമായിരുന്നു (ചിലര്‍ അന്ന് വിശ്വസിച്ചിരുന്നില്ല) ആഴത്തിലുള്ള സംഭാഷണത്തിലേക്കുള്ള വഴി തുറക്കാനും കഴിഞ്ഞു. ഒരു അജ്ഞാത ദൈവത്തിന് ഒരു ബലിപീഠം എന്ന നിഷേധാത്മക ആശയത്തെ അദ്ദേഹം പരിഹസിച്ചില്ല. പകരം ആത്മീയ കാര്യങ്ങളില്‍ വേണ്ടത്ര തല്പരരായ ഒരു ജനതയെ അദ്ദേഹം വിലമതിക്കുകയും അഭിനന്ദിക്കുകയും ചെയ്തു.

അവര്‍ വഴിതെറ്റിപ്പോയോ? തീര്‍ച്ചയായും, പക്ഷേ അതു പരിഹരിക്കാന്‍ കഴിയും. തുടക്കത്തില്‍ പ്രധാനമായത് അവര്‍ മനസ്സിലാക്കിയ കാര്യങ്ങളില്‍ അവര്‍ ഭക്തരായിരുന്നു എന്നതാണ്. അത്, പരിശുദ്ധാത്മാവിന് പ്രവര്‍ത്തിക്കാന്‍ കഴിയുന്ന ഒരു കാര്യമാണെന്ന് പൗലൊസ് തിരിച്ചറിഞ്ഞു. അവരുടെ താല്പര്യമുണര്‍ത്തുന്ന ഒരു സംസാരവിഷയം പൗലൊസ് കണ്ടെത്തിയിരുന്നു.

`നിങ്ങള്‍ സമ്പര്‍ക്കം പുലര്‍ത്തുന്ന മറ്റുള്ളവരുമായി ആഴത്തിലുള്ള സംഭാഷണത്തിനുള്ള അവസരങ്ങള്‍ തുറക്കുന്ന ഏതൊക്കെ പാലങ്ങളും സമ്പര്‍ക്ക മാര്‍ഗങ്ങളും നിങ്ങള്‍ക്ക് ചിന്തിക്കാനാകും?`