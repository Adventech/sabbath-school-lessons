---
title:  അഥേനയിലെ ഒരു എബ്രായന്‍
date:   03/12/2023
---

`അ.പ്ര. 17:1-16 വായിക്കുക. പൗലൊസ് അഥേനയിലെത്തിയത് എങ്ങനെ, അവിടെ കണ്ടെത്തിയ കാര്യങ്ങളോട് അവന്‍ എങ്ങനെ പ്രതികരിച്ചു?`

അഥേന നഗരം 'വിഗ്രഹങ്ങള്‍ക്കു വിട്ടുകൊടുത്തു' (അ.പ്ര. 17:16). സ്വന്തം ജനതയുടെ ചരിത്രവും വിഗ്രഹാരാധനയോടുള്ള അവരുടെ മുന്‍കരുതലുകളും (അനന്തമായ മുന്നറിയിപ്പുകള്‍ ഉണ്ടായിരുന്നിട്ടും) അറിയാമായിരുന്ന പൗലൊസ്, സത്യദൈവത്തെക്കുറിച്ച് പഠിച്ചില്ലെങ്കില്‍ തങ്ങളുടെ പാപങ്ങളില്‍ മരിക്കുന്ന അഥേനയിലുള്ളവരോടുള്ള അനുകമ്പയാണ് പൗലൊസിനെ പ്രേരിപ്പിച്ചത്.

ഇന്ന്, നമ്മുടെ നഗരങ്ങള്‍ ഇപ്പോഴും വിഗ്രഹങ്ങളാല്‍ നിറഞ്ഞിരിക്കുന്നു. അവ പൗലൊസ് കണ്ടതിനെക്കാള്‍ വ്യക്തമല്ലെങ്കിലും നിര്‍ഭാഗ്യവശാല്‍, പല വിശ്വാസികളും ഒരു നഗരത്തിലെ വിഗ്രഹങ്ങളോട് ഒട്ടും പ്രതികരിക്കാതെ അതിലൂടെ സഞ്ചരിക്കാന്‍ പൂര്‍ണ്ണമായി പ്രാപ്തരാണ്. എന്നിരുന്നാലും പ്രതികരിക്കാന്‍ പൗലൊസ് പരിശുദ്ധാത്മാവിലേക്ക് താന്‍ നോക്കി. സുവിശേഷം ലോകമെമ്പാടും ഉള്ളവര്‍ക്കുള്ളതാണെന്ന് അപ്പോഴും മനസ്സിലാക്കിയിട്ടില്ലാത്ത മറ്റ് ചില വിശ്വാസികളോടൊപ്പം, അഥേനക്കാര്‍ രക്ഷിക്കപ്പെടണമെന്ന് ദൈവം ആഗ്രഹിക്കുന്നുവെന്ന് പൗലൊസിന് അറിയാമായിരുന്നു. വിഗ്രഹാരാധകരായ പുറജാതിക്കാരും ഏഥന്‍സിലെ തെരുവുകളില്‍ നിറഞ്ഞുനിന്ന തത്വചിന്തകരും ഉള്‍പ്പെടെ പൂര്‍ണ്ണമായും എത്തിച്ചേരാനാകാത്തവരിലേക്ക് സുവിശേഷം എത്തിക്കുക എന്നതാണ് ആഗോള ദൗത്യത്തിന്‍റെ ആശയമെന്ന് അദ്ദേഹം മനസ്സിലാക്കി. അതുകൊണ്ട് പൗലൊസ് ഈ ആളുകളെ കണ്ടെത്തുന്ന ചന്തസ്ഥലത്ത് പതിവായി പോയി. ഈ വിജാതീയരുടെ ഹൃദയങ്ങളിലേക്കും മനസ്സുകളിലേക്കും എത്തിച്ചേരുന്നതിനുള്ള രീതികള്‍ പഠിക്കാനും പരീക്ഷിക്കാനും അദ്ദേഹം ചന്തസ്ഥലം ഉപയോഗിച്ച ആദ്യത്തെ ഗ്ലോബല്‍ മിഷന്‍ സ്റ്റഡി സെന്‍റര്‍ (ഏഹീയമഹ ങശശൈീി ടൗറ്യേ ഇലിലേൃ) രൂപീകരിച്ചുവെന്ന് നമുക്ക് പറയാം.

യെഹൂദന്മാരെയോ ദൈവഭക്തരായ വിജാതീയരെയോ സമീപിച്ചതുപോലെ തനിക്ക് അഥേനക്കാരെ സമീപിക്കാന്‍ കഴിയില്ലെന്ന് പൗലൊസിന് അറിയാമായിരുന്നു. ഇസ്രായേലിന്‍റെ ദൈവമോ ഇസ്രായേല്‍ ജനതക്കിടയിലെ അവന്‍റെ പ്രവൃത്തികളോ ആയിരുന്നില്ല അവരുടെ ആരംഭ സ്ഥാനം. ഈ ആശയങ്ങളും വിശ്വാസങ്ങളും യെഹൂദന്മാര്‍ക്കും ദൈവഭയമുള്ള വിജാതീയര്‍ക്കും എത്രമാത്രം കേന്ദ്രീകൃതമായിരുന്നാലും അഥേനയിലെ ചന്തസ്ഥലത്ത് പൗലൊസ് കണ്ടുമുട്ടിയ ആളുകള്‍ക്ക് അവ അര്‍ത്ഥമാക്കിയില്ല. അതിനാല്‍, ഒരു പുതിയ സമീപനം ആവശ്യമാണ്.

'യെഹൂദ-ക്രിസ്ത്യന്‍' പൈതൃകം എന്നു വിളിക്കപ്പെടുന്നതുമായി പൊതുവായി ഒന്നുമില്ലാത്ത പശ്ചാത്തലമുള്ള ആളുകളിലേക്ക് ഇന്നു നാം എത്തിച്ചേരാന്‍ ശ്രമിക്കുന്നു. അതുകൊണ്ട്, പൗലൊസിനെപ്പോലെ മികച്ച രീതിയില്‍ പ്രവര്‍ത്തിച്ചേക്കാവുന്ന ഒരു സമീപനവുമായി നാമും പൊരുത്തപ്പെടണം.

`നിങ്ങളുടെ സമൂഹത്തില്‍ ആളുകള്‍ ഏതുതരം വിഗ്രഹങ്ങളെയാണ് ആരാധിക്കുന്നത്? അതെല്ലാം എത്രമാത്രം അര്‍ത്ഥശൂന്യമാണന്ന് നിങ്ങള്‍ക്ക് എങ്ങനെ അവരെ  ബോധ്യപ്പെടുത്താന്‍ കഴിയും?`