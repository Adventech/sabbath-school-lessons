---
title:  ലോകത്തിനാകെ അനുഗ്രഹമായി മാറുക
date:   16/10/2023
---

`ഉല്പത്തി 12:1-3 വായിക്കുക. അബ്രാമിനോടുള്ള ദൈവത്തിന്‍റെ നിര്‍ദ്ദേശം ദൗത്യത്തിലേക്കുള്ള ആഹ്വാനമായത് എങ്ങനെ?`

ദൈവം അബ്രാമിനോട് (പിന്നീട് പേര് അബ്രഹാം എന്നു മാറ്റി) തന്‍റെ രാജ്യത്തെയും ജനങ്ങളെയും ഉപേക്ഷിച്ച് മറ്റൊരു ദേശത്തേക്കു പോകാന്‍ ആവശ്യപ്പെട്ടു.  അബ്രഹാമിനെ ഭൂമിയില്‍ തന്‍റെ ദൈവിക ഉദ്ദേശ്യങ്ങള്‍ നിറവേറ്റുന്നതിനുള്ള ഒരു വാഹനമായി ഉപയോഗിക്കാനുള്ള ദൈവത്തിന്‍റെ പദ്ധതിയുടെ ഭാഗമായിരുന്നു അതെല്ലാം. കര്‍ത്താവിന്‍റെ വചനപ്രകാരം അബ്രഹാം പോയി. ദൈവത്തിന് നിങ്ങള്‍ക്കായി ഒരു പദ്ധതിയുണ്ടെങ്കില്‍, അത് നിങ്ങളുടെ കൂട്ടുകുടുംബത്തെയും നിങ്ങളുടെ ആളുകളെയും ഉപേക്ഷിച്ച് മറ്റുള്ളവര്‍ക്ക് അനുഗ്രഹമാകാന്‍ വേണ്ടി, അവനെ സേവിക്കുന്നതിനായി അവന്‍ നിങ്ങള്‍ക്കായി തുറന്നുകൊടുക്കുന്ന ഒരു സ്ഥലത്തേക്ക് പോകാനുള്ള ഒരു ആഹ്വാനമായിരിക്കാം.

**ഇനി പറയുന്ന വാക്യങ്ങള്‍ വായിക്കുക. ഓരോ വാക്യവും ദൈവത്തിന്‍റെ ഉടമ്പടിയെ കുറിച്ച് എന്താണു പറയുന്നത്. നമ്മോടുള്ള അവന്‍റെ വാഗ്ദത്തം എന്താണ്?**

`ഉല്പത്തി 3:15`

`ഉല്പത്തി 17:19`

`സംഖ്യാ 24:17`

`യെശ. 9:6`

`ദാനീ. 9:24-27`

`മത്തായി 1:21`

മേല്പറഞ്ഞ ഗ്രന്ഥങ്ങളില്‍ നിന്ന് പാപപ്രശ്നത്തിന് പരിഹാരമായി ഒരുവന്‍ വരുമെന്ന് ഏദന്‍തോട്ടത്തിവെച്ച് വാഗ്ദാനം ചെയ്ത വാഗ്ദാനമാണ് ദൈവം നിറവേറ്റാന്‍ പോകുന്നതെന്ന് വ്യക്തമാണ്. ഈ പ്രതിവിധി, യേശുക്രിസ്തു (മിശിഹാ) അബ്രഹാമിന്‍റെയും ഇസഹാക്കിന്‍റെയും (സാറായിലൂടെ) വംശത്തില്‍ നിന്ന് ഉണ്ടാകേണ്ടതായിരുന്നു. ദൈവം അബ്രഹാമിന് നല്‍കിയ അനുഗ്രഹത്തിന്‍റെ വാഗ്ദാനത്തിന്‍റെ അവകാശികളാണ് യിസ്ഹാക്കും യാക്കോബും എന്ന് എബ്രാ. 11:9 പറയുന്നു.

വാഗ്ദത്ത സന്തതി അവനിലൂടെ എങ്ങനെ ഉദിക്കും എന്ന് അബ്രഹാമിന് എത്രമാത്രം അറിയാമെന്നോ മനസ്സിലാക്കാമെന്നോ നമുക്ക് കൃത്യമായി അറിയില്ല. എന്നിരുന്നാലും അവന്‍ വിശ്വാസത്തില്‍നിന്നു. "വിശ്വാസത്താല്‍ അബ്രഹാം തനിക്ക് അവകാശമായി കിട്ടുവാനിരുന്ന ദേശത്തേക്കു യാത്രയാവാന്‍ വിളിക്കപ്പെട്ടാറെ അനുസരിച്ച് എവിടേക്കു പോകുന്നു എന്നറിയാതെ പുറപ്പെട്ടു" (എബ്രാ. 11:8).

നമുക്ക് എന്തൊരു മാതൃക!

`നിങ്ങള്‍ എവിടേക്കാണ് പോകുന്നതെന്ന് 'അറിയാതെ' പോകാന്‍ ദൈവം നിങ്ങളെ വിളിച്ചതായി കരുതുക? നിങ്ങള്‍ എങ്ങനെ പ്രതികരിക്കുന്നു, എന്തുകൊണ്ട്?`