---
title:  നമ്മുടെ ആശ്വാസ മേഖല നീങ്ങുന്നു
date:   15/10/2023
---

മറ്റുള്ളവരിലേക്ക് എത്തിച്ചേരുന്നതിന്, നമ്മുടെ ആശ്വാസ മേഖലക്കപ്പുറത്തേക്ക് നീങ്ങാനാണ് ദൈവം ഉദ്ദേശിക്കുന്നത്. നമ്മുടെ സ്വന്തക്കാരും വംശീയമോ സാമൂഹികമോ ആയ തരത്തില്‍ മാത്രം നിലനില്‍ക്കാനുള്ള ആഗ്രഹം സ്വാര്‍ത്ഥതയിലേക്കും തിനമയിലേക്കും നയിച്ചേക്കാം. ബാബേല്‍ കഥയില്‍ നിന്ന് ഉരുത്തിരിഞ്ഞ പാഠങ്ങളിലൊന്നാണ് ഈ അപകടം.

`ഉല്പത്തി 11:1-9 വായിക്കുക. എന്തായിരുന്നു ജനങ്ങളുടെ ഉദ്ദേശ്യം? അവര്‍ എന്താണ് ചെയ്യാന്‍ ആഗ്രഹിച്ചത്, എന്തുകൊണ്ടാണ് ദൈവം അതിനെ തടയുന്നത്?`

ബാബേല്‍ ഗോപുരത്തിലെ ആളുകളുടെ ഈ കഥ അവരുടെ മഹത്തായ അഭിലാഷം വെളിപ്പെടുത്തുന്നു. അവര്‍ ഒരു സ്മാരക നിര്‍മിതി ഉണ്ടാക്കാന്‍ പദ്ധതിയിട്ടിരുന്നു. ലോകത്തില്‍ മറ്റൊരിടത്തും ഇല്ലാത്ത "ഒരു പട്ടണവും ആകാശത്തോളം എത്തുന്ന ഒരു ഗോപുരവും പണിക; നമുക്ക് ഒരു പേരുണ്ടാക്കുക എന്ന് അവര്‍ പറഞ്ഞു" (ഉല്പത്തി 11:4).

ഇന്ന് എത്ര തവണ ആളുകള്‍ അതുതന്നെ ചെയ്യാന്‍ ശ്രമിക്കുന്നു? രാഷ്ട്രീയമായാലും കലയിലൂടെയോ കച്ചവടത്തിലൂടെയോ മതത്തിലൂടെയായാലും അതു പ്രശ്നമല്ല. വലിയ പേര് ഉണ്ടാക്കാന്‍ ആഗ്രഹിക്കുന്നവരുണ്ട്. അവസാനം അവരുടെ ശ്രമങ്ങള്‍ എത്ര വ്യര്‍ത്ഥവും അര്‍ത്ഥശൂന്യവുമാണ് (സഭാ. 2:1-11 കാണുക).

ഈ ആളുകള്‍ ഭൂമിയില്‍ ചിതറിക്കിടക്കാതിരിക്കാന്‍ ഗോപുരം പണിയാന്‍ ആഗ്രഹിച്ചുവെന്ന് ബൈബിള്‍ ഉല്പത്തി 11:4 ല്‍ പറയുന്നു. സ്വന്തം സ്വാര്‍ത്ഥകാരണങ്ങളാല്‍ അവര്‍ ഒരുമിച്ച് നില്‍ക്കാന്‍ ആഗ്രഹിച്ചു. എന്നാല്‍ ദൈവത്തിന് മറ്റൊരു പദ്ധതിയുണ്ടായിരുന്നു.

ഇക്കൂട്ടരും ഈ വേലയ്ക്കായി ഒറ്റക്കെട്ടായിരുന്നു. എന്നാല്‍ യഹോവ പറഞ്ഞു: 'ഇതാ ജനം ഒന്ന്, അവര്‍ക്കെല്ലാവര്‍ക്കും ഭാഷയും ഒന്ന്; ഇതും അവര്‍ ചെയ്തുതുടങ്ങുന്നു; അവര്‍ ചെയ്വാന്‍ നിരൂപിക്കുന്നതൊന്നും അവര്‍ക്ക് അസാധ്യമാകയില്ല' (ഉല്പത്തി 11:6). ജനങ്ങളുടെ ഈ അതിമോഹ പദ്ധതി വാസ്തവത്തില്‍ തിന്മയായിരുന്നു.

തിരുവെഴുത്തുകള്‍ അതു വ്യക്തമായി പറയുന്നില്ലെങ്കിലും ഇനിയൊരിക്കലും ഭൂമിയെ വെള്ളത്താല്‍ നശിപ്പിക്കില്ല എന്ന ദൈവത്തിന്‍റെ വാഗ്ദാനത്തില്‍ അവര്‍ വിശ്വസിച്ചിരുന്നില്ലെന്ന് എലന്‍ വൈറ്റ് പറയുന്നു (ഉല്പത്തി 9:14,15). ദൈവവചനത്തില്‍ വിശ്വസിക്കുന്നതിനുപകരം അവര്‍ തങ്ങളുടെ സുരക്ഷിതത്വത്തിനായി പണിയാന്‍ ഉദ്ദേശിച്ചു. അവരുടെ ആത്യന്തികമായ ഉദ്ദേശ്യങ്ങള്‍ എന്തുതന്നെയായാലും അവരുടെ ഉദ്ദേശ്യങ്ങള്‍ ശുദ്ധമല്ലെന്നും സ്വാര്‍ത്ഥ അഭിലാഷങ്ങളാല്‍ നിറഞ്ഞതാണെന്നും ദൈവത്തിന് അറിയാമായിരുന്നു, അതിനാല്‍ അവരുടെ പ്രഖ്യാപിത ലക്ഷ്യങ്ങള്‍ നേടുന്നതില്‍ നിന്ന് അവന്‍ അവരെ തടഞ്ഞു.

`നിങ്ങള്‍ ഒരു ഗ്രൂപ്പിന്‍റെയോ വംശീയ സമൂഹത്തിന്‍റെയോ ഭാഗമാണോ? നിങ്ങളുടെ വംശത്തിന്‍റെയോ ദേശീയതയുടെയോ ഭാഗമല്ലാത്ത മറ്റുള്ളവരുമായി നിങ്ങള്‍ക്ക് ഏതെല്ലാം വിധങ്ങളില്‍ ഇടപഴകാന്‍ കഴിയും?`