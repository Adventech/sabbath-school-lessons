---
title:  അബ്രഹാമിന്‍റെ വിളി
date:   17/10/2023
---

ദൈവത്തിന്‍റെ വിളിയെ തുടര്‍ന്ന് തന്നോടു കല്പിച്ചതുപോലെ അബ്രഹാം നാട്ടിലേക്കു പ്രവേശിച്ചു. എന്നിരുന്നാലും തുടക്കം മുതല്‍ തന്നെ, കാര്യങ്ങള്‍ അദ്ദേഹത്തിന് നന്നായി പോകുന്നതായി തോന്നിയില്ല. ദൈവം തന്നോടു പോകാന്‍ പറഞ്ഞിടത്ത് അവന്‍ എത്തി, എന്നാല്‍ ബൈബിള്‍ പറയുന്നതനുസരിച്ച്, "കാനാന്യര്‍ അപ്പോള്‍ ദേശത്തായിരുന്നു" (ഉല്പത്തി 12:6). അവരുടെ ക്രൂരതയ്ക്കും അക്രമത്തിനും പേരുകേട്ട വിജാതീയര്‍. അബ്രഹാം അവിടെ എത്തിയ ഉടനെ, കര്‍ത്താവ് അവനു പ്രത്യക്ഷനായി, "നിന്‍റെ സന്തതിക്കു ഞാന്‍ ഈ ദേശം കൊടുക്കുമെന്ന് അരുളിച്ചെയ്തു" (ഉല്പത്തി 12:7) എന്നു പറഞ്ഞതില്‍ അതിശയിക്കാനില്ല. അബ്രാമിന് പ്രോത്സാഹനം ആവശ്യമായിരുന്നു എന്നതില്‍ സംശയമില്ല. എന്നിരുന്നാലും ഇപ്പോഴും അദ്ദേഹത്തിനു കാര്യങ്ങള്‍ പ്രത്യേകിച്ചു നന്നായി പോയില്ല.

`ഉല്പത്തി 12:10; 13:1 വായിക്കുക. പിന്നീട് അവന് എന്തു സംഭവിച്ചു. ഈ ദൈവമനുഷ്യന്‍ എന്തു തെറ്റുകള്‍ ചെയ്തു?`

മാതൃരാജ്യത്ത് സുഖകരവും സമൃദ്ധവുമായ അസ്തിത്വം ഉപേക്ഷിച്ച്, "അവന്‍ എവിടേക്കാണ് പോകുന്നതെന്ന് അറിയാതെ" (എബ്രാ. 11:8). അത് അവനെ എത്രമാത്രം നിരുത്സാഹപ്പെടുത്തിയിരിക്കണം. പിന്നെ അവന്‍ നേരിട്ട ആദ്യത്തെ കാര്യങ്ങളിലൊന്ന് പട്ടിണിയായിരുന്നു! ഈ ക്ഷാമം അതികഠിനമായതിനാല്‍ ദൈവം പറഞ്ഞ സ്ഥലം വിട്ട് മറ്റൊരിടത്തേക്ക് പോകേണ്ടിവന്നു. പിന്നീട് കാര്യങ്ങള്‍ കൂടുതല്‍ വഷളായി.

ഈജിപ്തില്‍ താമസിച്ചപ്പോള്‍, അബ്രഹാം മാനുഷിക ബലഹീനതയില്‍ നിന്നും അപൂര്‍ണതയില്‍ നിന്നും മുക്തനല്ലെന്ന് തെളിവു നല്‍കി. സാറ തന്‍റെ ഭാര്യയാണെന്ന ഉന്നതമായ വിശ്വാസത്തിന്‍റെയും ധൈര്യത്തിന്‍റെയും അഭാവം, തന്‍റെ ജീവിതത്തില്‍ പലപ്പോഴും ഉദാത്തമായി മാതൃകയാക്കുകയും ചെയ്തു. അബ്രാമിന്‍റെ വിശ്വാസക്കുറവ് മൂലം സാറ വലിയ അപകടത്തിലായി. ഈജിപ്തിലെ രാജാവ് അവളുടെ സൗന്ദര്യത്തെക്കുറിച്ച് അറിഞ്ഞു. അവളെ തന്‍റെ ഭാര്യയാക്കാന്‍ ഉദ്ദേശിച്ചുകൊണ്ട് തന്‍റെ കൊട്ടാരത്തിലേക്ക് കൊണ്ടുപോയി. എന്നാല്‍ കര്‍ത്താവ്, തന്‍റെ വലിയ കാരുണ്യത്താല്‍, രാജകുടുംബത്തിന്മേല്‍ ന്യായവിധികള്‍ അയച്ചുകൊണ്ട് സാറയെ സംരക്ഷിച്ചു." ഋഹഹലി ഏ. ണവശലേ, ജമൃശേമൃരവെ മിറ ജൃീുവലേെ, ു. 130.

ദൗത്യം എളുപ്പമാണെന്ന് ആരും പറഞ്ഞിട്ടില്ല, കള്ളം പറഞ്ഞും വഞ്ചനയിലൂടെയും അബ്രഹാം കാര്യങ്ങള്‍ കൂടുതല്‍ വഷളാക്കുകയേയുള്ളൂ. ഭാഗ്യവശാല്‍, ദൈവം ക്ഷമയുടെ ദൈവമാണ്. തന്‍റെ തെറ്റിന് അവന്‍ തന്‍റെ ദാസനെ തള്ളിക്കളഞ്ഞില്ല. നിര്‍ഭാഗ്യവശാല്‍, അതു മാത്രമായിരിക്കില്ല അബ്രാമിന്‍റെ തെറ്റുകള്‍. നമ്മള്‍ക്ക് തെറ്റുകള്‍ ഉണ്ടെങ്കിലും അബ്രഹാമിനെപ്പോലെ വിശ്വാസത്തിലും സമര്‍പ്പണത്തിലും നാം കര്‍ത്താവിനോട് പറ്റിനില്ക്കുകയാണെങ്കില്‍, നമ്മുടെ തെറ്റുകളും പാപങ്ങളും ക്ഷമിക്കപ്പെടുമെന്ന് മാത്രമല്ല, കര്‍ത്താവിന് നമ്മെ ദൗത്യത്തിനായി ഉപയോഗിക്കാനും കഴിയുമെന്ന് അറിയുന്നത് എത്ര ആശ്വാസകരമാണ്.

`ഈജിപ്തിലെ അബ്രാമിനെക്കുറിച്ചുള്ള കഥയില്‍നിന്ന് നമുക്ക് എന്തു പാഠങ്ങള്‍ ഉള്‍ക്കൊള്ളാന്‍ കഴിയും?`