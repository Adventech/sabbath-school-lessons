---
title:  എവിടെയായിരുന്നാലും നിങ്ങള്‍ ആരംഭിക്കുക
date:   19/10/2023
---

`അ.പ്ര. 1:8 വായിക്കുക. ലോകത്തോട് പങ്കുവയ്ക്കുകയോ അവന്‍റെ സാക്ഷികളായിരിക്കുകയോ ചെയ്യുന്ന ജോലി ചെയ്യുന്നതിനായി യേശു എന്തു തത്വമാണ് അവതരിപ്പിച്ചത്?`

മറ്റുള്ളവരുമായി പങ്കുവെക്കാനുള്ള അവന്‍റെ സുവാര്‍ത്തയുള്ള ശിഷ്യന്മാരായി നാം എങ്ങനെ പ്രവര്‍ത്തിക്കണമെന്ന് കാണിക്കുന്ന യേശു സ്ഥാപിച്ച തത്വമാണിത്. സത്യം പങ്കിടുന്നത് അവര്‍ എത്ര തെറ്റാണെന്ന് മറ്റുള്ളവരെ ബോധ്യപ്പെടുത്തുന്നതിനല്ല, മറിച്ച് വെളിപാട് 14:6-12 ലെ മൂന്ന് ദൂതന്മാരുടെ സന്ദേശങ്ങളില്‍ ചിത്രീകരിക്കുന്നതുപോലെ യേശുവിനെ പങ്കിടുകയാണ്.

എന്നിരുന്നാലും അ.പ്ര. 1:8 ലെ യേശുവിന്‍റെ വാക്കുകളില്‍ ചില തത്വങ്ങളുണ്ട്.

ആദ്യം നിങ്ങള്‍ യെരൂശലേമില്‍ എന്‍റെ സാക്ഷികളായിരിക്കും. നാം കണ്ടതുപോലെ (നാം ഇത് ആവര്‍ത്തിക്കേണ്ടതാണ്). നാം ശാരീരികമായി താമസിക്കുന്ന സ്ഥലത്ത് അവന്‍റെ സാക്ഷികളായിരിക്കണം. ഇതില്‍ നമ്മുടെ സ്വന്തം വീടും പള്ളിയും അയല്‍പ്പക്കവും സമൂഹവും ഉള്‍പ്പെട്ടേക്കാം. നാം എവിടെയാണോ അവിടെ ആദ്യം അവന്‍റെ സാക്ഷികളാകണം. അവന്‍ നമ്മെ ആദ്യം വച്ചിരിക്കുന്ന സ്ഥലത്തോ വീട്ടിലോ ജോലിസ്ഥലത്തോ നമുക്ക് ഏറ്റവും അടുത്തുള്ള ആളുകള്‍ക്ക് അവന്‍റെ സാക്ഷികളാകണം. അത് അടുത്ത കുടുംബം അല്ലെങ്കില്‍ വിപുലമായ കുടുംബം, പള്ളിക്കാര്‍, സഹപ്രവര്‍ത്തകര്‍, അയല്‍ക്കാര്‍, സമൂഹം എന്നിവ ആകാം.

ചിലപ്പോള്‍ ആളുകള്‍ക്ക് അവന്‍റെ സാക്ഷികളാകാന്‍ ദൂരദേശത്തേക്കും അന്യസംസ്കാരത്തിലേക്കും പോകുന്നതില്‍ മാത്രമേ താല്പര്യമുള്ളൂ. എന്നാല്‍ ഇപ്പോള്‍ അവര്‍ (നാം) ചുറ്റുമുള്ള ആളുകളോട് സാക്ഷീകരിക്കുന്നില്ല. കര്‍ത്താവ് നമ്മെ നയിക്കുന്നതുപോലെ നാം എവിടെയാണോ അവിടെനിന്ന് ആരംഭിക്കണം.

അടുത്തതായി, "എല്ലായിടത്തും യഹൂദ്യയിലും ശമര്യയിലും ഭൂമിയുടെ അറ്റത്തോളവും" (അ.പ്ര. 1:8) സാക്ഷ്യപ്പെടുത്തല്‍ സാംസ്കാരിക അതിരുകള്‍ കടക്കുന്നതില്‍ ഉള്‍പ്പെടുന്നു എന്ന യാഥാര്‍ത്ഥ്യം യേശു വീണ്ടും സ്ഥിരീകരിക്കുന്നു. നാം ആയിരിക്കുന്നിടത്തുനിന്ന് തുടങ്ങി, വ്യത്യസ്ത സാമൂഹിക, വംശീയ, മത വിഭാഗങ്ങളിലേക്ക് എത്തിച്ചേരാന്‍ മറ്റു മേഖലകളിലേക്ക് മാറാന്‍ നാം വിളിക്കപ്പെട്ടേക്കാം. ഞാന്‍ ഒരു പ്രത്യേക വംശീയ വിഭാഗത്തിലോ ഭാഷയിലോ ഉള്ള ആളാണെങ്കില്‍, കടന്നുപോകാനുള്ള സാംസ്കാരിക തടസ്സങ്ങള്‍ കുറവായതിനാല്‍ അവരോട് സാക്ഷീകരിക്കുന്നത് എനിക്ക് വളരെ എളുപ്പമായേക്കാം. ലോകത്തിലെ ചില പ്രദേശങ്ങളില്‍, സഭയുടെ ഘടനയില്‍ ഒരു വംശത്തെയോ ഗോത്രത്തെയോ മാത്രമേ പ്രതിനിധീകരിക്കുന്നുള്ളൂ. എന്നിരുന്നാലും, യേശുവിന്‍റെ മഹത്തായ നിയോഗം നമ്മോട് പറയുന്നത്, അവന്‍റെ സാക്ഷികള്‍ എന്ന നിലയില്‍, നമ്മുടെ ആശ്വാസ മേഖലയില്‍ നിന്ന് പുറത്തുകടന്ന് അത്തരം ആളുകളുടെ ഇടയില്‍ കൂട്ടമായി നമ്മുടെ വിഭവങ്ങള്‍ നിക്ഷേപിക്കുന്നത് നിര്‍ണായകമാണ്. അവര്‍ക്കും യേശുവിന്‍റെ സന്ദേശം ആവശ്യമാണ്.

`വെല്ലുവിളി: സഭ എത്തിച്ചേരാന്‍ ശ്രമിച്ചിട്ടല്ലാത്ത നിങ്ങളുടെ സമൂഹത്തിലെ പ്രത്യേക ആവശ്യങ്ങളുള്ള ആളുകളുടെ കൂട്ടങ്ങളെ തിരിച്ചറിയുകയും ഒരു പട്ടിക ഉണ്ടാക്കുകയും ചെയ്യുക.`

`വെല്ലുവിളി ഉയര്‍ത്തുക: പ്രത്യേക ആവശ്യങ്ങളുള്ള ആളുകളുമായി ദൗത്യത്തില്‍ ഏര്‍പ്പെടാന്‍ സമീപഭാവിയില്‍ ഒരു അവസരത്തിനായി പ്രാര്‍ത്ഥിക്കാന്‍ തുടങ്ങുക.`