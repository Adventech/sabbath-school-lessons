---
title:  ദൗത്യത്തിലേക്കുള്ള ദൈവത്തിന്‍റെ വിളി
date:   14/10/2023
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 11:1-9; 12:1-3; ദാനീ. 9:24-27; മത്തായി 1:21; ഉല്പ. 12:10; 13:1; അ.പ്ര. 8:1-4; 1:8).

> <p>മനഃപാഠവാക്യം</p>
> "എന്നാല്‍ പരിശുദ്ധാത്മാവ് നിങ്ങളുടെ മേല്‍ വരുമ്പോള്‍ നിങ്ങള്‍ ശക്തി ലഭിച്ചിട്ടു യെരൂശലേമിലും യെഹൂദ്യയില്‍ എല്ലാടത്തും ശമര്യയിലും ഭൂമിയുടെ അറ്റത്തോളവും എന്‍റെ സാക്ഷികള്‍ ആകും എന്നു പറഞ്ഞു" (അ.പ്ര. 1:8).

ദൈവത്തിന് ചിലപ്പോള്‍ നമ്മെ നമ്മുടെ ആശ്വാസമേഖലയില്‍നിന്ന് പുറത്താക്കാനും നമ്മെ അവന്‍റെ സാക്ഷികളാക്കാനും കഴിയും. ബാബേല്‍ ഗോപുരത്തില്‍ ആളുകള്‍ ചിതറിപ്പോയതിന്‍റെ ഉദാഹരണം പോലെ, ചിലപ്പോള്‍ ഈ മാറ്റം അവന്‍റെ ഉദ്ദേശ്യങ്ങള്‍ നിറവേറ്റാന്‍ ഉപയോഗിക്കാം. "ഈ ചിതറിപ്പോയത് ഭൂമിയെ ജനങ്ങളാല്‍ നിറക്കാനുള്ള ഉപാധിയായിരുന്നു. അങ്ങനെ അതിന്‍റെ നിവൃത്തി തടയാന്‍ മനുഷ്യര്‍ പ്രയോഗിച്ച മാര്‍ഗങ്ങളിലൂടെ തന്നെ കര്‍ത്താവിന്‍റെ ഉദ്ദേശ്യം പൂര്‍ത്തീകരിക്കപ്പെട്ടു." Ellen G. White, Patriarchs and Prophets, p. 120. ഇതിനിടയില്‍, അബ്രഹാം തന്‍റെ നാട്ടില്‍നിന്ന് മറ്റൊരു സ്ഥലത്തേക്ക് (ഉല്പത്തി 12) സാക്ഷിയായി പോയി. യേശുവിന്‍റെ ശിഷ്യന്മാര്‍ സ്വന്തം ആളുകള്‍ക്കിടയില്‍ മാത്രം പ്രവര്‍ത്തിക്കുന്നതില്‍ നിന്ന് (അ.പ്ര. 3) മറ്റുള്ളവര്‍ക്കുവേണ്ടിയും പ്രവര്‍ത്തിക്കുന്നതിലേക്കു പോയി (പവൃത്തികള്‍ 8:1-4 അ.പ്ര. 1:8 ല്‍, യേശു സുവിശേഷീകരണത്തിന്‍റെ ഒരു തത്വം സ്ഥാപിച്ചു. അവര്‍ പ്രാദേശികമായി, യെരൂശലേമിലും യെഹൂദയിലും തുടങ്ങി, തുടര്‍ന്ന് ശമര്യയിലേക്കും ഒടുവില്‍ ഭൂമിയുടെ അറ്റങ്ങളിലേക്കും പോകും.

എന്നാല്‍ നാം നമ്മുടെ രാജ്യം വിട്ട് പോകുന്നില്ലെങ്കിലും നമുക്ക് ചുറ്റുമുള്ള ആളുകളിലേക്ക് നാം എത്തിച്ചേരണമെന്ന് ദൈവം ആഗ്രഹിക്കുന്നു. യെരൂശലേമിലെ സഭ സംതൃപ്തമായപ്പോള്‍, അതിലെ അംഗങ്ങള്‍ ചിതറിപ്പോയി. പീഡനം വന്ന് ആളുകള്‍ കഷ്ടപ്പെട്ടുവെങ്കിലും ഈ ദൗര്‍ഭാഗ്യകരമായ സംഭവങ്ങള്‍ ലോകമെമ്പാടും സുവാര്‍ത്ത പ്രചരിപ്പിക്കുന്നതിനുള്ള ഒരു മാര്‍ഗമായി മാറി.

ഈ ആഴ്ചയിലെ പാഠം പഠിച്ച് ഒക്ടോബര്‍ 21 ശബ്ബത്തിനുവേണ്ടി നമുക്ക് ഒരുങ്ങാം...