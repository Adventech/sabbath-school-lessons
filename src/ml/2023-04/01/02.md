---
title:  നമ്മിലേക്ക് എത്തിച്ചേരുന്ന ദൈവം
date:   01/10/2023
---

ദൈവം നമ്മെ അവന്‍റെ സ്വരൂപത്തിലും സാദൃശ്യത്തിലും സൃഷ്ടിച്ചു. അവന്‍ നമുക്ക് ഒരു സമ്പൂര്‍ണ്ണ ലോകം നല്കി. ദൈവത്തിന്‍റെ ഉദ്ദേശം ദൈവവുമായി തികഞ്ഞ ബന്ധത്തില്‍ ജീവിക്കുക എന്നതായിരുന്നു ദൈവത്തിന്‍റെ ഏറ്റവും വിലയേറിയ ഗുണമായ സ്നേഹത്തില്‍ കേന്ദ്രീകൃതമായ ഒരു ബന്ധം. എന്നാല്‍ ആ സ്നേഹം യാഥാര്‍ത്ഥ്യമാകാന്‍, ദൈവം നമുക്ക് മറ്റൊരു വിലയേറിയ സമ്മാനം നല്കി: തിരഞ്ഞെടുക്കാനുള്ള സ്വാതന്ത്ര്യം ഏതു വഴി പിന്തുടരണമെന്ന് തിരഞ്ഞെടുക്കാനുള്ള സ്വാതന്ത്ര്യം. തീര്‍ച്ചയായും, അനുസരണക്കേടിന്‍റെ അപകടത്തെയും മാരകമായ അനന്തരഫലങ്ങളെയും കുറിച്ച് ദൈവം ആദാമിനും ഹവ്വായ്ക്കും വ്യക്തമായ നിര്‍ദ്ദേശങ്ങള്‍ നല്കി (ഉല്പത്തി 2:16,17). നന്മതിന്മകളെക്കുറിച്ചുള്ള അറിവിന്‍റെ വൃക്ഷത്തില്‍ നിന്നുള്ള ഫലം ഭക്ഷിക്കാമെന്ന് സാത്താന്‍, ഹവ്വായെ വഞ്ചനാത്മകമായി പ്രേരിപ്പിച്ചു. ഫലം കഴിക്കുന്നത് യാതൊരു അപകടവും ഉണ്ടാകില്ല. മറിച്ച്, അവര്‍ "നന്മയും തിന്മയും അറിയുന്ന ദൈവത്തെപ്പോലെ ആയിരിക്കുമെന്ന്" സാത്താന്‍ അവകാശപ്പെട്ടു (ഉല്പത്തി 3:5 ചഗഖഢ). നിര്‍ഭാഗ്യവശാല്‍, ഹവ്വാ ഫലം കഴിക്കാന്‍ തിരഞ്ഞെടുത്തു. അതേ തിരഞ്ഞെടുപ്പ് നടത്തിയ ആദാമിനും ഫലം നല്കി. അപ്പോള്‍, പരിപൂര്‍ണ്ണമായ സൃഷ്ടി പാപത്താല്‍ കളങ്കപ്പെട്ടു.

ആ നിമിഷം പുതുതായി സൃഷ്ടിക്കപ്പെട്ട ഭൂമിയെക്കുറിച്ചുള്ള ദൈവത്തിന്‍റെ യഥാര്‍ത്ഥ പദ്ധതിയും ഉദ്ദേശ്യവും മാറ്റി. "ലോകസ്ഥാപനത്തിനുമുമ്പ്" (എഫെ. 1:4) രൂപകല്പന ചെയ്തിരുന്ന രക്ഷാദൗത്യം ഇപ്പോള്‍ നടപ്പിലാക്കേണ്ടതായിരുന്നു.

`ഉല്പത്തി 3:9-15 വായിക്കുക. ആദാമും ഹവ്വായും വീണതിനു ശേഷം ദൈവം അവനോട് പറഞ്ഞ ആദ്യത്തെ വാക്കുകള്‍ എന്തായിരുന്നു. ഇന്നും ദൈവശാസ്ത്രപരമായി ആ പ്രസ്താവന ഇത്ര പ്രാധാന്യമര്‍ഹിക്കുന്നതെന്തുകൊണ്ട്?`

തീര്‍ച്ചയായും, അവര്‍ എവിടെയാണെന്ന് ദൈവത്തിന് കൃത്യമായി അറിയാമായിരുന്നു. ഭയത്താല്‍ ആധിപത്യം പുലര്‍ത്തിയ ആദാമും ഹവ്വായും എന്താണ് സംഭവിക്കുന്നതെന്ന് കാണേണ്ടവരായിരുന്നു. എന്നാല്‍ അവരുടെ പാപത്തിന്‍റെ ഭയാനകമായ അനന്തരഫലങ്ങള്‍ മനസ്സിലാക്കാന്‍ അവര്‍ അത് അഭിമുഖീകരിക്കേണ്ടതുണ്ടായിരുന്നു. സാത്താനെയും തോല്പിക്കണമായിരുന്നു. അതിനായി, ദൈവം തന്‍റെ ദൗത്യം അവതരിപ്പിക്കാന്‍ തുടങ്ങി: വീണ്ടെടുപ്പിന്‍റെ പദ്ധതി (ഉല്പത്തി 3:14,15 കാണുക). "ലോകത്തെ തന്നോട് അനുരഞ്ജിപ്പിക്കുക" എന്ന ഏക പ്രതീക്ഷ (2 കൊരി. 5:19).

എന്നിരുന്നാലും, ഏറ്റുമുട്ടലിനും അനുരഞ്ജനത്തിന്‍റെ വാഗ്ദാനത്തിനും മുമ്പ്, ദൈവം വീണുപോയ മനുഷ്യരാശിയെ തേടി വന്നു എന്ന വസ്തുത നാം വളരെ ശ്രദ്ധിക്കേണ്ടതുണ്ട്. പ്രത്യക്ഷത്തില്‍ നിരാശാജനകമായ സാഹചര്യമുണ്ടായിട്ടും ദൈവം ആദാമിനോടുള്ള തന്‍റെ ചോദ്യത്തില്‍ പ്രധാനമായും രണ്ടു വിഷയങ്ങളെ അഭിസംബോധന ചെയ്യുന്നു: നമ്മുടെ വീണുപോയ അവസ്ഥയും അവന്‍റെ മിഷനറി സ്വഭാവവും. നാം നഷ്ടപ്പെട്ടു, രക്ഷയുടെ ആവശ്യത്തിലാണ്. രക്ഷിക്കാനും നമ്മോടൊപ്പമുണ്ടാകാനുള്ള ദൃഢനിശ്ചയത്തോടെ നമ്മെ കണ്ടെത്തുന്നത് അവനാണ്.

`ചരിത്രത്തിലുടനീളം ദൈവം ചോദിക്കുന്നത് തുടരുന്നു: "നീ എവിടെയാണ്?" നിങ്ങളുടെ വ്യക്തിപരമായ അനുഭവത്തില്‍, ഇതു നിങ്ങള്‍ക്ക് എന്താണ് അര്‍ത്ഥമാക്കുന്നത്. നിങ്ങള്‍ അവനോട് എങ്ങനെ ഉത്തരം നല്കി?`