---
title:  നമ്മുടെ കൂടെ തുടരുന്ന ദൈവം
date:   04/10/2023
---

യേശുവിന്‍റെ ജീവിതവും ശുശ്രൂഷയും ദൈവത്തിന്‍റെ പരമമായ വെളിപ്പാടായിരുന്നു. മുന്‍ തലമുറകളില്‍ മറ്റേതൊരു രീതിയിലൂടെയും ദൈവം ചെയ്ത എല്ലാ കാര്യങ്ങളെക്കാളും ഏകദേശം മൂന്ന് വര്‍ഷത്തിനുള്ളില്‍ ദൈവം ആരാണെന്നും തന്‍റെ ദൗത്യം എന്താണെന്നും വെളിപ്പെടുത്താന്‍ ദൈവത്തിന് കഴിഞ്ഞു.  "അവന്‍ അദൃശ്യനായ ദൈവത്തിന്‍റെ പ്രതിമയും" ...അവനില്‍ സര്‍വ്വസമ്പൂര്‍ണതയും വസിപ്പാനും... അവന്‍ ക്രൂശില്‍ ചൊരിഞ്ഞ രക്തംകൊണ്ട് അവന്‍ മുഖാന്തരം സമാധാനം ഉണ്ടാക്കി" (കൊലൊ. 1:15,19,20). ക്രിസ്തുവില്‍, ദൈവത്തിന്‍റെ മിഷനറി സ്വഭാവം പൂര്‍ണ്ണമായും വെളിപ്പെട്ടു. യേശു തന്നെ തന്‍റെ ദൗത്യം വെളിപ്പെടുത്തി. കാണാതെ പോയതിനെ തിരഞ്ഞു രക്ഷിപ്പാനല്ലോ മനുഷ്യപുത്രന്‍ വന്നത്" (ലൂക്കൊസ് 19:10).

`യോഹന്നാന്‍ 3:16 വായിക്കുകയും ശ്രദ്ധാപൂര്‍വ്വം ചിന്തിക്കുകയും ചെയ്യുക. ദൈവത്തിന്‍റെ സ്നേഹവും ദൗത്യവും ഇവിടെ ഇടപെടുന്നതിനെ നിങ്ങള്‍ എങ്ങനെ കാണുന്നു?`

പിന്നീട് തന്‍റെ ശുശ്രൂഷയില്‍, യേശു തന്‍റെ ജീവിതത്തിന്‍റെ അവസാന ആഴ്ചയെ സമീപിച്ചപ്പോള്‍, മനുഷ്യരാശിയുടെ അന്തിമ വിധി അപകടത്തിലായിരുന്നു. ആ ദിവസങ്ങളില്‍ നടന്ന സംഭവങ്ങള്‍ ഭൂതകാലത്തില്‍ നിന്നുള്ള പ്രതീക്ഷയെ ഭാവിയെക്കുറിച്ചുള്ള പ്രതീക്ഷയുമായി ബന്ധിപ്പിച്ചു. ഈജിപ്ഷ്യന്‍ അടിച്ചമര്‍ത്തലില്‍ നിന്നുള്ള സ്വാതന്ത്ര്യത്തിലേക്ക് വിരല്‍ ചൂണ്ടുന്ന പെസഹാ ആഘോഷവേളയില്‍,  മനുഷ്യാവതാരമായ ദൈവമായ യേശുക്രിസ്തു പാപത്തിന്‍റെ അടിമത്തത്തില്‍ നിന്ന്  നമ്മെ വിടുവിക്കുന്നതിനായി തന്‍റെ ജീവന്‍ ത്യജിച്ചു. അപ്പൊസ്തലനായ പൗലൊസ് എഴുതി: "പാപം അറിയാത്തവനെ, നാം അവനില്‍ ദൈവത്തിന്‍റെ നീതി ആകേണ്ടതിന് അവന്‍ നമുക്കു വേണ്ടി പാപം ആക്കി" (2 കൊരി. 5:21).

`മത്തായി 28:18-20 വായിക്കുക. മഹത്തായ നിയോഗം (great commission) നമുക്ക് കണ്ടെത്താനാകും വാഗ്ദാനമെന്താണ്? ദൈവത്തിന്‍റെ ദൗത്യത്തില്‍ ഏര്‍പ്പെടുമ്പോള്‍ അത് നമുക്ക് എങ്ങനെ ഉറപ്പ് നല്‍കുന്നു?`

ക്രിസ്തുവിന്‍റെ മരണം നിരപ്പാക്കല്‍ പ്രക്രിയയുടെ ഭാഗമായിരുന്നു. അതിന്‍റെ അവസാനമല്ല. തന്‍റെ പുനരുത്ഥാനത്തിലൂടെ യേശു മരണത്തെ കീഴടക്കുകയും എല്ലാ അധികാരവും പ്രാപിക്കുകയും ചെയ്തു. "...സ്വര്‍ഗത്തിലും ഭൂമിയിലും" (മത്തായി 28:18). ഈ യാഥാര്‍ത്ഥ്യത്തെ അടിസ്ഥാനമാക്കി, ലോകമെമ്പാടുമുള്ള ശിഷ്യരെ ഉളവാക്കാന്‍ അവന്‍ തന്‍റെ എല്ലാ അനുയായികളെയും നിയോഗിച്ചു. അതിശയകരമായ ഒരു വാഗ്ദാനത്തോടെ: "ഞാനോ ലോകാവസാനത്തോളം എല്ലാനാളും നിങ്ങളോടുകൂടെ ഉണ്ട്" എന്ന് അരുളിച്ചെയ്തു (മത്തായി 28:20) ഊന്നല്‍ നല്കി.

`നിങ്ങള്‍ ദൗത്യത്തില്‍ ഏര്‍പ്പെട്ടിരിക്കുമ്പോള്‍ "എപ്പോഴും നിങ്ങളോടൊപ്പമുണ്ടാകും" എന്ന യേശുവിന്‍റെ വാഗ്ദത്തം നിങ്ങളുടെ സ്വന്തം ജീവിതത്തില്‍ നിറവേറുന്നത് ഏതുവിധത്തിലാണ് നിങ്ങള്‍ കണ്ടത്?`