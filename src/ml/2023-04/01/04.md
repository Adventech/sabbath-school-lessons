---
title:  നമ്മോടൊപ്പം ഒന്നായിത്തീര്‍ന്ന ദൈവം
date:   03/10/2023
---

ദൈവത്തിന്‍റെ സ്വഭാവത്തെയും ലക്ഷ്യത്തെയും ലോകത്തിന് പ്രതിനിധീകരിക്കേണ്ട ഒരു ജനതയിലൂടെ സ്രഷ്ടാവ് ഒരു മിഷന്‍ നടപ്പിലാക്കാന്‍ തുടങ്ങിയത് എങ്ങനെയെന്ന് പഴയനിയമം അവതരിപ്പിക്കുന്നു. ദൈവം ചെയ്തതെല്ലാം അവന്‍റെ മിഷനറി പദ്ധതി അനുസരിച്ചായിരുന്നു. യെശയ്യാ പ്രവാചകനിലൂടെ ദൈവം പറഞ്ഞു: "നിന്നെ ജനത്തിന്‍റെ നിയമമാക്കി വെച്ചിരിക്കുന്നു. അവര്‍ വഴികളില്‍ മേയും; എല്ലാ പാഴ്കുന്നുകളിലും അവര്‍ക്കു മേച്ചലുണ്ടാകും. അവര്‍ക്കു വിശക്കയില്ല, ദാഹിക്കയുമില്ല, മരീചികയും വെയിലും അവരെ ബാധിക്കയില്ല; അവരോടു കരുണയുള്ളവന്‍ അവരെ വഴിനടത്തുകയും നീരുറവകള്‍ക്കരികെ അവരെ കൊണ്ടുപോകയും ചെയ്യും" (യെശ. 49:10). എന്നിരുന്നാലും പുതിയ നിയമത്തില്‍, മനുഷ്യവര്‍ഗത്തോടൊപ്പം ആയിരിക്കാനുള്ള ദൈവത്തിന്‍റെ ആഗ്രഹം ഒരു പുതിയ മാനം കൈക്കൊള്ളുന്നു. ക്രിസ്തുവിന്‍റെ മനുഷ്യാവതാരത്തിലൂടെ ഏദന്‍തോട്ടത്തില്‍ ഒരു വാഗ്ദത്തം മാത്രമായിരുന്നത് (ഉല്പത്തി 3:15) യാഥാര്‍ത്ഥ്യമാകുന്നു.

`മത്തായി 1:18-23 ലെ യേശുവിന്‍റെ ജനനത്തെക്കുറിച്ചുള്ള പ്രഖ്യാപനത്തിന്‍റെ വിവരണം വായിക്കുക. ദൈവത്തെക്കുറിച്ച് ഈ വിവരണം നമ്മോട് എന്തു സുപ്രധാന കാര്യങ്ങളാണ് പറയുന്നത്?`

"ദൈവം നമ്മോടുകൂടെ" ഇമ്മാനുവേല്‍. ദൈവം തന്‍റെ ജനത്തിന്‍റെ ഇടയില്‍ വിശുദ്ധമന്ദിരത്തില്‍ വസിച്ചിരുന്നു. ഇപ്പോള്‍ അവന്‍ അവരോടൊപ്പം നസ്രെത്തിലെ യേശുവിന്‍റെ ഭൗതിക വ്യക്തിത്വത്തില്‍ വസിച്ചു. തീര്‍ച്ചയായും യേശുവിന്‍റെ ജനനത്തോടെ, പ്രകൃതിയിലും ദൗത്യത്തിലും നമ്മോടൊപ്പമുണ്ടാകാനുള്ള നിരന്തരമായ ആഗ്രഹം മൂര്‍ത്തമായ രീതിയില്‍ ദൈവം അവതരിപ്പിച്ചു: ദൈവപുത്രന്‍ പൂര്‍ണ്ണ മനുഷ്യനും പൂര്‍ണ്ണ ദൈവവുമായിരുന്നു. "ഞാന്‍ തന്നേ വഴിയും സത്യവും ജീവനും ആകുന്നു; ഞാന്‍ മുഖാന്തരമല്ലാതെ ആരും പിതാവിന്‍റെ അടുക്കല്‍ എത്തുന്നില്ല" (യോഹ. 14:6).

`യോഹ. 1:14-18 വായിക്കുക. ക്രിസ്തുവിന്‍റെ മനുഷ്യാവതാരത്തില്‍ നിന്ന് നമുക്കുള്ള ദൈവത്തിന്‍റെ ദൗത്യത്തെക്കുറിച്ച് നിങ്ങള്‍ക്ക് എന്തു പഠിക്കാനാകും?`

ദൈവം തന്‍റെ ദൗത്യവുമായി മുന്നോട്ട് നീങ്ങി, തുടര്‍ന്ന്, യേശുക്രിസ്തുവിലൂടെ. അവന്‍റെ മക്കള്‍ക്കിടയില്‍ ജഡത്തില്‍ സന്നിഹിതനായിരുന്നു. "കൃപയും സത്യവും നിറഞ്ഞ പിതാവില്‍ നിന്ന് വന്ന ഏകപുത്രന്‍" (യോഹ. 1:14). പഴയനിയമ പ്രവചനങ്ങള്‍ നിറവേറ്റുകയും ദൈവിക പദ്ധതി അനുസരിച്ച്, ദൈവം ജഡമായി നമ്മുടെ ഇടയില്‍ പാര്‍ത്തു. ദൈവം തന്‍റെ ദൗത്യത്തിന്‍റെ ഉദ്ദേശ്യം നിറവേറ്റുന്നതില്‍ തുടരുകയായിരുന്നു.

`നമ്മോടുള്ള ദൈവത്തിന്‍റെ സ്നേഹം വളരെ വലുതാണ്. നമ്മുടെ സ്വന്തം മനുഷ്യത്വത്തില്‍ അവന്‍ നമ്മിലേക്ക് വരും എന്നതിന്‍റെ അര്‍ത്ഥമെന്താണെന്ന് ചിന്തിക്കുക. ഈ സ്നേഹത്തോട് നമ്മള്‍ എങ്ങനെ പ്രതികരിക്കണം, പ്രത്യേകിച്ച് മറ്റുള്ളവരോടുള്ള ദൗത്യത്തിന്‍റെ കാര്യത്തില്‍?`