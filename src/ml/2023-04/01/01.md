---
title:  'നമ്മോടുള്ള ദൈവത്തിന്‍റെ ദൗത്യം: ഭാഗം 1'
date:   30/09/2023
---

### ഈ ആഴ്ചയിലെ പഠനത്തിനായി വായിക്കുക
ഉല്പത്തി 3:9-15; 28:15; പുറ. 29:43,45; മത്തായി 1:18-23; യോഹ. 1:14-18; 3:16; 14:1-3.

> <p>മനഃപാഠവാക്യം</p>
> "യഹോവയായ ദൈവം മനുഷ്യനെ വിളിച്ചു: നീ എവിടെ എന്ന് ചോദിച്ചു" (ഉല്പത്തി 3:9).

ദൗത്യം അതിന്‍റെ ഉത്ഭവവും ലക്ഷ്യവും കണ്ടെത്തുന്നത് ദൈവത്തില്‍നിന്ന് മാത്രമാണ്. ഈ ദൗത്യം അബ്രാമിന്‍റെ വിളിയില്‍ നിന്നോ (ഉല്പത്തി 12:1-4) പുറപ്പാടില്‍ നിന്നോ ആരംഭിച്ചതല്ല (പുറ. 12:31-42). ഭൂമിയിലെ യേശുക്രിസ്തുവില്‍ (മത്തായി 1:18-25) അല്ലെങ്കില്‍ പൗലൊസിന്‍റെ മിഷനറി യാത്രകളില്‍നിന്നോ (പ്രവൃത്തികള്‍ 13:4; 14:26) തുടങ്ങിയതല്ല. ഈ ദൗത്യം ആരംഭിച്ചത് ദൈവത്തില്‍ നിന്നാണ്. അവന്‍ പ്രപഞ്ചത്തെ അസ്ഥിത്വത്തിലേക്കു കൊണ്ടുവന്ന് പിന്നീട് മനുഷ്യരാശിയെ സൃഷ്ടിച്ചപ്പോള്‍ (ഉല്പത്തി 1:26,27) മുതല്‍ ദൗത്യം ആരംഭിച്ചിരുന്നു.

മനഃപൂര്‍വ്വം തന്‍റെ മക്കളോടൊപ്പം ആയിരിക്കാന്‍ ആഗ്രഹിക്കുന്ന ഒരു ദൈവത്തെ നാം തിരുവെഴുത്തുകളില്‍ കാണുന്നു. തുടക്കം മുതല്‍ ദൈവം ആദാമും ഹവ്വയുമായി ഒരു ബന്ധം സ്ഥാപിക്കുന്നു. പാപം പ്രവേശിച്ചതിനുശേഷവും ദൈവം തന്‍റെ ദൗത്യം തുടരുന്നു. എന്നാല്‍ ഇപ്പോള്‍ ദൈവം മനുഷ്യവര്‍ഗവുമായുള്ള അവന്‍റെ ബന്ധം പുനഃസ്ഥാപിക്കുകയാണ്. അവസാനം, ദൈവത്തിന്‍റെ ദൗത്യം പൂര്‍ത്തീകരിക്കപ്പെടും (വെളി. 21,22). അതുകൊണ്ടാണ് ലോകത്തോടു നിത്യമായ സുവിശേഷം പ്രഖ്യാപിക്കുന്ന വേളയില്‍ നാം പ്രചോദിതരാകേണ്ടത് (വെളി. 14:6,7).

അതിനാല്‍, ഏതൊരു ദൗത്യ ശ്രമത്തിന്‍റെയും അടിസ്ഥാനം സ്രഷ്ടാവുമായുള്ള ബന്ധത്തിലും അവന്‍റെ മിഷനറി സ്വഭാവത്തെയും കുറിച്ചുള്ള ശരിയായ ധാരണയില്‍ കേന്ദ്രീകരിച്ചിരിക്കണം. എന്നാല്‍ ദൈവത്തിന്‍റെ ദൗത്യം മനസ്സിലാക്കുന്നതിന് മുമ്പ് ദൗത്യത്തിന്‍റെ ദൈവത്തെ നന്നായി മനസ്സിലാക്കേണ്ടത് അത്യാവശ്യമാണ്.

ഈ ആഴ്ചയിലെ പാഠം പഠിച്ച് ഒക്ടോബര്‍ 7 ശബ്ബത്തിനുവേണ്ടി നമുക്ക് ഒരുങ്ങാം...