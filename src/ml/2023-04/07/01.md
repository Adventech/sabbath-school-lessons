---
title:  അയല്‍വാസിയോടുള്ള എന്‍റെ ദൗത്യം
date:   11/11/2023
---

### ഈ ആഴ്ചയിലെ പഠനത്തിനായി വായിക്കുക
ലൂക്കൊസ് 10:25-37; 2 തിമൊ. 3:16; യാക്കോബ് 2:17-22; മത്തായി 22:37-40; ഗലാ. 5:14; മീഖാ. 6:6-8.

> <p>മനഃപാഠവാക്യം</p>
> "നിന്‍റെ ദൈവമായ കര്‍ത്താവിനെ നീ പൂര്‍ണ്ണഹൃദയത്തോടും പൂര്‍ണ്ണാത്മാവോടും പൂര്‍ണ്ണശക്തിയോടും പൂര്‍ണ്ണമനസ്സോടും കൂടെ സ്നേഹിക്കേണം എന്നും കൂട്ടുകാരനെ നിന്നെപ്പോലെതന്നെ സ്നേഹിക്കേണം എന്നും തന്നെ എന്ന് ഉത്തരം പറഞ്ഞു" (ലൂക്കൊസ് 10:27).

ഈ വാക്യം നമുക്കെല്ലാവര്‍ക്കും അറിയാം: "നിന്‍റെ ദൈവമായ കര്‍ത്താവിനെ നീ പൂര്‍ണ്ണഹൃദയത്തോടും പൂര്‍ണ്ണാത്മാവോടും പൂര്‍ണ്ണശക്തിയോടും പൂര്‍ണ്ണമനസ്സോടും കൂടെ സ്നേഹിക്കേണം" (ലൂക്കൊസ് 10:27). എന്നിരുന്നാലും നാം ദൈവത്തെ സ്നേഹിക്കുന്നുവെന്ന് പറയുകയും അവനെ അനുസരിക്കാതിരിക്കുകയും ചെയ്താല്‍ ദൈവത്തോടുള്ള നമ്മുടെ സ്നേഹം ഉപരിപ്ലവമാകും. നാം ദൈവത്തെ സ്നേഹിക്കുന്നുവെന്ന് നാം കരുതുന്നു. എന്നാല്‍ ഈ സ്നേഹം നമ്മുടെ ദൈനംദിന ജീവിതത്തില്‍ എങ്ങനെയാണ് പ്രകടമാകുന്നത്? ദൈവത്തെ സ്നേഹിക്കുന്നതിന് നമ്മുടെ ഹൃദയം, ആത്മാവ്, ശരീരം, മനസ്സ് എന്നിവയുടെ പൂര്‍ണ്ണമായ പ്രതിബദ്ധത-പ്രതിദിനം ആവശ്യമാണ്. അവന്‍ അല്ലെങ്കില്‍ അവള്‍ ദൈവത്തെ സ്നേഹിക്കുന്നുവെന്ന് ആര്‍ക്കും പറയാം. എന്നിരുന്നാലും അത് ചെയ്യുന്നതിന് ബോധപൂര്‍വമായ ശ്രമം ആവശ്യമാണ്.

ദൈവത്തെ സ്നേഹിക്കുന്നത് നല്ലതും പ്രധാനപ്പെട്ടതുമാണെങ്കിലും നാം മറ്റുള്ളവരെ സ്നേഹിക്കാന്‍ ദൈവം ആഗ്രഹിക്കുന്നു. കാരണം മറ്റുള്ളവരോടുള്ള നമ്മുടെ സ്നേഹം ദൈവത്തോടുള്ള നമ്മുടെ സ്നേഹത്തെ പ്രതിഫലിപ്പിക്കുന്നു.   യോഹ. 4:20 പ്രസ്താവിക്കുന്നു: "ഞാന്‍ ദൈവത്തെ സ്നേഹിക്കുന്നു എന്നു പറകയും തന്‍റെ സഹോദരനെ പകെക്കയും ചെയ്യുന്നവന്‍ കള്ളനാകുന്നു താന്‍ കണ്ടിട്ടുള്ള സഹോദരനെ സ്നേഹിക്കാത്തവന്നു കണ്ടിട്ടില്ലാത്ത ദൈവത്തെ സ്നേഹിപ്പാന്‍ കഴിയുന്നതല്ല." ഗലാത്യര്‍ 5:14 ല്‍ പൗലൊസ് പറയുന്നു, 'കൂട്ടുകാരനെ നിന്നെപ്പോലെ തന്നേ സ്നേഹിക്കേണം. എന്നുള്ള ഏകവാക്യത്തില്‍ ന്യായപ്രമാണം മുഴുവനും അടങ്ങിയിരിക്കുന്നു.' ഈ പാഠം നമ്മുടെ ജീവിതത്തില്‍ എങ്ങനെ പ്രയോഗിക്കാമെന്ന് ഈ ആഴ്ച നമ്മള്‍ പഠിക്കും.

ഈ ആഴ്ചയിലെ പാഠം പഠിച്ച് നവംബര്‍ 18 ശബ്ബത്തിനുവേണ്ടി നമുക്ക് ഒരുങ്ങാം...