---
title:  സ്നേഹവും തിന്മയും
date:   13/02/2025
---

ദൈവം സൃഷ്ടികള്‍ക്ക് ഇച്ഛാസ്വാതന്ത്ര്യം നല്‍കിയിരിക്കുന്നു. കാരണം സ്നേഹത്തിന് ഇത് ആവശ്യമാണ്; ഈ ഇച്ഛാസ്വാതന്ത്ര്യത്തിന്‍റെ ദുരുപയോഗമാണ് തിന്മയ്ക്കു കാരണം. വീണ്ടും പല ചോദ്യങ്ങളും ശേഷിക്കുന്നു. ദൈവം തിന്മ അനുവദിക്കുന്നു (ഒരു സമയത്തേക്ക്) അതേസമയം അതിനെ തീക്ഷ്ണമായി നിന്ദിക്കുന്നു. കാരണം അതിന്‍റെ സാധ്യത ഒഴിവാക്കുന്നത് സ്നേഹത്തെ ഒഴിവാക്കുന്നതായിരിക്കും. അകാലത്തില്‍ നശിപ്പിക്കുന്നത് സ്നേഹത്തിന് ആവശ്യമായ ആശ്രയത്തെ നശിപ്പിക്കും.

"ദൈവത്തെ തെറ്റായി മനസ്സിലാക്കിയിരുന്നതുകാരണം ഭൂമി ഇരുട്ടിലായിരുന്നു. ഈ ഇരുട്ട് തുടച്ചുനീക്കുന്നതിനും ലോകത്തെ തിരികെ ദൈവസന്നിധിയില്‍ കൊണ്ടുവരുന്നതിനും സാത്താന്‍റെ കാപട്യത്തെ തകര്‍ക്കേണ്ടത് ആവശ്യമായിരുന്നു. ഇത് ബലപ്രയോഗത്തിലൂടെ ചെയ്യപ്പെടുവാന്‍ പാടില്ല. ഈ ബലം പ്രയോഗിക്കുക എന്നത് ദൈവിക ഭരണകൂടത്തിന്‍റെ തത്വങ്ങള്‍ക്കെതിരാണ്. സ്നേഹത്തിലൂടെയുള്ള സേവനം മാത്രമാണ് അവന്‍ ആഗ്രഹിക്കുന്നത്; സ്നേഹത്തെ കല്പിക്കുവാന്‍ പാടില്ല; ബലം കൊണ്ടോ അധികാരം കൊണ്ടോ ഇതു നേടുവാന്‍ കഴിയുകയില്ല. സ്നേഹംകൊണ്ട് മാത്രമേ സ്നേഹത്ത ഉളവാക്കുവാന്‍ കഴിയുകയുള്ളൂ. ദൈവത്തെ അറിയുക എന്നത് അവനെ സ്നേഹിക്കുക എന്നതാകുന്നു; സാത്താന്‍റെ സ്വഭാവത്തിനു വ്യത്യസ്തമായി ദൈവത്തിന്‍റെ സ്വഭാവം പ്രകടമാക്കപ്പെടണം." EGW, Desire of Ages, p. 22.

ഇച്ഛാസ്വാതന്ത്ര്യം ഇല്ലാതെ, സ്നേഹം ഉണ്ടായിരിക്കുവാന്‍ കഴിയുകയില്ല, ദൈവം സ്നേഹമാണെങ്കില്‍, സ്നേഹത്തെ നിരാകരിക്കുവാനോ സ്നേഹം നിലനില്‍ക്കുവാനാവശ്യമായ സ്വാതന്ത്ര്യത്തെ നിഷേധിക്കുവാനോ ദൈവത്തിന് ഇത് ശരിക്കും ഒരു തിരഞ്ഞെടുപ്പല്ല എന്ന് വ്യക്തമായി തോന്നുന്നു. ദൈവം അറിയുന്നതുപോലെ, നാമും ആരംഭം മുതല്‍ അവസാനം അറിയുമെങ്കില്‍, അവന്‍ നമ്മുടെ സ്വാതന്ത്ര്യത്തില്‍നിന്ന് ഒഴിവാകണമെന്ന് നാം ആഗ്രഹിക്കുന്നില്ല എന്നും ഒരാള്‍ക്ക് ഊഹിക്കാം. എല്ലാറ്റിലുമുപരി, സ്നേഹരഹിതമായ ഒരു അഖിലാണ്ഡത്തില്‍ ജീവിക്കുവാന്‍ ആര്‍ ആഗ്രഹിക്കും?

`വായിക്കുക: റോമര്‍ 8:18; വെളി. 21:3,4. നമ്മുടെ ലോകത്തില്‍ എല്ലാവിധ തിന്മകളും ഉണ്ടായിരിക്കെ, ദൈവത്തിന്‍റെ നന്മയില്‍ ആശ്രയിക്കുന്നതിനുള്ള ആത്മവിശ്വാസം ഈ വാക്യങ്ങള്‍ എങ്ങനെ തരും?`

അന്ധകാരത്തിലൂടെ നമുക്ക് കാണുവാന്‍ കഴിയുന്നില്ലെങ്കിലും ദൈവത്തിന് ആരംഭത്തില്‍ തന്നെ അവസാനവും അറിയാം. യേശുവില്‍ തങ്ങളുടെ വിശ്വാസം അര്‍പ്പിക്കുന്ന എല്ലാവര്‍ക്കും വാഗ്ദത്തം ചെയ്തിരിക്കുന്ന നിത്യപരമാനന്ദം അവനു കാണാം. റോമര്‍ 8:18 പ്രകാരം, "നമ്മില്‍ വെളിപ്പെടുവാനുള്ള തേജസ്സ് വിചാരിച്ചാല്‍ ഈ കാലത്തിലെ കഷ്ടങ്ങള്‍ സാരമില്ല." ഈ അത്ഭുതകരമായ വാഗ്ദത്തം വിശ്വസിക്കുന്നതിന് ആവശ്യമായ വിശ്വാസവും ആശ്രയവും നമുക്കുണ്ടോ?

കൂടാതെ, വളരെ പവിത്രവും അടിസ്ഥാനപരവും സ്നേഹവും സ്നേഹത്തില്‍ അന്തര്‍ലീനമായ സ്വാതന്ത്ര്യവും, അത് നമുക്ക് നിഷേധിക്കുന്നതിനുപകരം, അത് തന്നെ ക്രൂശിലേക്ക് അയയ്ക്കുമെന്നും അവിടെ താന്‍ വളരെയധികം കഷ്ടപ്പെടുമെന്നും യേശുവിന് അറിയാമായിരുന്നു. അവന്‍ കൊടുക്കേണ്ട വില എന്താണെന്ന് അറിഞ്ഞിട്ടും ഈ സ്വാതന്ത്ര്യം അവന്‍ നമുക്കു തന്നു. നമ്മുടെ മുമ്പില്‍ എല്ലായ്പോഴും വയ്ക്കേണ്ടതിന് ഇത് അത്ര ഒരു നിര്‍ണ്ണായക ചിന്ത ആയിരിക്കുന്നത് എന്തുകൊണ്ടാണ്?

`ദൈവം നമുക്ക് സൗജന്യമായി നല്‍കുന്നു എന്ന വസ്തുത മനസ്സില്‍ സൂക്ഷിക്കുന്നത് സംഭവിക്കുന്നതെല്ലാം ദൈവഹിതമാണെന്ന ചിന്തയില്‍നിന്ന് നമ്മെ സംരക്ഷിക്കുവാന്‍ എങ്ങനെ സഹായിക്കുന്നു?`