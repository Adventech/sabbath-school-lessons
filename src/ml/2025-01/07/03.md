---
title:  "നമുക്ക് അറിഞ്ഞുകൂടാത്ത പല കാര്യങ്ങളുമുണ്ട്"
date:   10/02/2025
---

തിന്മയുടെമേലുള്ള സ്നേഹത്തിന്‍റെ വിജയത്തോടുകൂടി ചരിത്രത്തിന്‍റെ അന്ത്യം കുറിക്കും. അതേസമയം ശല്യപ്പെടുത്തുന്ന പല ചോദ്യങ്ങളും ശേഷിക്കുന്നു. സഹായകമാകുന്ന ഒരുവിധത്തില്‍ തിന്മയുടെ പ്രശ്നത്തെക്കുറിച്ച് നമുക്ക് എങ്ങനെ ചിന്തിക്കുവാനും പറയുവാനും കഴിയും?

`വായിക്കുക: ഇയ്യോബ് 38:1-12. തിന്മയുടെ പ്രശ്നത്തിന്മേല്‍ ഇയ്യോബിനുള്ള ദൈവത്തിന്‍റെ ഉത്തരം എങ്ങനെയാണ് വെളിച്ചം വീശുന്നത്? തിരശ്ശീലയ്ക്കു പിന്നില്‍ എന്താണ് എന്നതിനെ സംബന്ധിച്ച് നമുക്ക് എത്രമാത്രം അറിയാം, അറിഞ്ഞുകൂടാ?`

ഇയ്യോബ് വളരെയധികം കഷ്ടം സഹിക്കുകയും എന്തുകൊണ്ട് ഇത്രയും തിന്മയും കഷ്ടതയും തന്‍റെമേല്‍ വന്നു എന്നതിനെക്കുറിച്ച് തന്നോടുതന്നെ പല ചോദ്യങ്ങളും ചോദിക്കുകയും ചെയ്തു. സ്വര്‍ഗ്ഗീയ കോടതിയില്‍ തിരശ്ശീലയ്ക്കു പിന്നില്‍ കൂടുതല്‍ കാര്യങ്ങള്‍ നടക്കുന്നുണ്ടെന്ന് അറിയാതെ, തന്‍റെ ചോദ്യങ്ങള്‍ക്ക് ഉത്തരം തേടാന്‍ താന്‍ ദൈവവുമായി ഒരു കൂടിക്കാഴ്ചയ്ക്ക് അഭ്യര്‍ത്ഥിച്ചു.

ദൈവത്തിന് ഇയ്യോബിനോടുണ്ടായ പ്രതികരണം ശ്രദ്ധേയമാണ്. പ്രത്യേകിച്ച് "യഹോവ ചുഴലിക്കാറ്റില്‍നിന്ന് ഇയ്യോബിനോട് ഉത്തരം അരുളിചെയ്തതെന്തെന്നാല്‍: അറിവില്ലാത്ത വാക്കുകളാല്‍ ആലോചനയെ ഇരുളാക്കുന്നോരിവനാര്‍?" (ഇയ്യോബ് 38:1,2). പരിഭാഷ ഇങ്ങനെ പറയുന്നു: "വളരെ കുറച്ചുമാത്രം നിനക്ക് അറിയാമെന്നുള്ളപ്പോള്‍ നീ എന്തിനാണ് ഇത്രയുമധികം സംസാരിക്കുന്നത്" (ഇയ്യോബ് 38:2). 38:4 ല്‍ ദൈവം ഇങ്ങനെ ചേര്‍ക്കുന്നു. "ഞാന്‍ ഭൂമിക്ക് അടിസ്ഥാനമിട്ടപ്പോള്‍ നീ എവിടെയായിരുന്നു? നിനക്ക് വിവേകമുണ്ടെങ്കില്‍ പ്രസ്താവിക്ക."

`വായിക്കുക: ഇയ്യോബ് 42:3. നമ്മുടെ സ്വന്തം സ്ഥാനം നാം തിരിച്ചറിയണം എന്നതിന്മേല്‍ ഇയ്യോബിന്‍റെ പ്രതികരണം എന്ത് വെളിച്ചമാണ് വീശുന്നത്?`

ഇയ്യോബിനോടുള്ള ദൈവത്തിന്‍റെ പ്രതികരണത്തില്‍, ഇയ്യോബിന് അറിഞ്ഞുകൂടാത്തതും മനസ്സിലാകാത്തതുമായ പല കാര്യങ്ങളുമുണ്ടെന്ന് ദൈവം ഇയ്യോബിന് വ്യക്തമാക്കിക്കൊടുത്തു. ഇയ്യോബിനെപ്പോലെ, നമുക്കും ഒന്നും അറിഞ്ഞുകൂടാത്ത പല കാര്യങ്ങളും ഈ ലോകത്തിലും തിരശ്ശീലയ്ക്കു പിന്നിലും നടക്കുന്നുണ്ട്. നമ്മുടെ ചോദ്യങ്ങള്‍ക്കുള്ള ഉത്തരങ്ങള്‍ എന്താണെന്ന് നമുക്കറിഞ്ഞുകൂടാ എന്ന വസ്തുത, നല്ല ഉത്തരങ്ങള്‍ ഇല്ലെന്നോ അല്ലെങ്കില്‍ ഒരു ദിവസം എല്ലാം തീരുമാനിക്കപ്പെടും എന്നോ അര്‍ത്ഥമാക്കുന്നില്ല. അതുവരെ, നിരവധി വഴികളിലൂടെ നമുക്ക് വെളിപ്പെടുത്തിയിരിക്കുന്ന ദൈവത്തിന്‍റെ നന്മയില്‍ നാം ആശ്രയിക്കണം.

`എന്തിനെക്കുറിച്ചും നമുക്ക് എത്ര കുറച്ചു മാത്രമേ അറിയാവൂ എന്നതിനെപ്പറ്റി ചിന്തിക്കുക. അങ്ങനെയെങ്കില്‍, തിന്മയും കഷ്ടതയും എന്ന ഏറ്റവും പ്രയാസമേറിയ വിഷയങ്ങളെക്കുറിച്ചുള്ള ഉത്തരം ലഭിക്കാത്ത ചോദ്യങ്ങളുമായി ജീവിക്കുന്നതിന് നാം പഠിക്കണമോ?`