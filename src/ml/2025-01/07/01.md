---
title:  തിന്മ എന്ന പ്രശ്നം
date:   08/02/2025
---

### പഠനത്തിനുള്ള വേദഭാഗങ്ങള്‍
ഇയ്യോബ് 30:26; മത്തായി 27:46; ഇയ്യോബ് 38:1-12; സങ്കീ. 73: ഉല്പത്തി 2:16,17; വെളി. 21:3,4.

> <p>മനഃപാഠവാക്യം</p>
> "അവന്‍ അവരുടെ കണ്ണില്‍നിന്ന് കണ്ണുനീര്‍ എല്ലാം തുടച്ചുകളയും. ഇനി മരണം ഉണ്ടാകയില്ല; ദുഃഖവും മുറവിളിയും കഷ്ടതയും ഇനി ഉണ്ടാകയില്ല; ഒന്നാമത്തേത് കഴിഞ്ഞുപോയി" (വെളി. 21:4).

ക്രിസ്ത്യാനിത്വം നേരിടുന്ന ഏറ്റവും വലിയ പ്രശ്നം പക്ഷേയെങ്കില്‍ തിന്മ എന്ന പ്രശ്നമാണ് - ദൈവം സമ്പൂര്‍ണ്ണമായും നല്ലവനും സ്നേഹിക്കുന്നവനും ആണെന്നുള്ള വസ്തുതയുമായും ഈ ലോകത്തില്‍ തിന്മ എന്ന വസ്തുതയുമായും എങ്ങനെ നിരക്കുവാന്‍ കഴിയും. ചുരുക്കത്തില്‍, ദൈവം നല്ലവനും സര്‍വ്വശക്തനും ആണെങ്കില്‍, എന്തുകൊണ്ട് ഈ തിന്മ, അതും ഇത്രയധികം?

ഇത് വെറും പാണ്ഡിത്യപൂര്‍ണ്ണമായ ഒരു ചോദ്യമല്ല എന്നാല്‍ ഇത് അനേകരെയും ആഴമായി വിഷമിപ്പിക്കുന്നതും ദൈവത്തെ അറിയുന്നതിലും സ്നേഹിക്കുന്നതിലും നിന്ന് പലരെയും അകറ്റിനിര്‍ത്തുന്നതും ആണ്.

"അനേകര്‍ക്കും പാപത്തിന്‍റെ ഉത്ഭവവും അതിന്‍റെ അസ്തിത്വത്തിന്‍റെ കാരണവും വലിയ പരിഭ്രമത്തിന്‍റെ ഒരു ഉറവിടമാണ്. അതിന്‍റെ കഷ്ടത്തിന്‍റെയും ഏകാന്തതയുടെയും ഭയാനകമായ ഫലങ്ങളോടൊപ്പം പാപത്തിന്‍റെ പ്രവൃത്തികളെ അവര്‍ കാണുകയും അനന്തമായ ജ്ഞാനത്തിന്‍റെയും അധികാരത്തിന്‍റെയും സ്നേഹത്തിന്‍റെയും ദൈവത്തിന്‍റെ പരമാധികാരത്തിന്‍ കീഴില്‍ ഇവയെല്ലാം എങ്ങനെ നിലനില്‍ക്കുവാന്‍ കഴിയുന്നു എന്ന് ചോദിക്കുകയും ചെയ്യുന്നു. ഇവിടെയാണ് അവര്‍ ഒരു വിശദീകരണം കണ്ടെത്താത്ത ഒരു മര്‍മ്മം ഉള്ളത്." EGW, The Great Controvesry p. 492.

പല നിരീശ്വരവാദികളും അവര്‍ നിരീശ്വരവാദികളാണ് എന്നതിന്‍റെ കാരണം തിന്മയുടെ പ്രശ്നമായി തിരിച്ചറിയുന്നു. എന്നാല്‍ ഈ ആഴ്ചയും വരുന്ന ആഴ്ചകളിലും ബൈബിളിലെ ദൈവം തികച്ചും നല്ലവനാണെന്നും വീഴ്ച ഭവിച്ച നമ്മുടെ ലോകത്തെ അത്ര ദുഷിപ്പിക്കുന്ന തിന്മ ഉണ്ടായിരുന്നിട്ടും നമുക്ക് അവനെ ആശ്രയിക്കുവാന്‍ കഴിയും എന്നും നാം കാണും.

_ഈ പാഠം പഠിച്ചു ഫെബ്രുവരി 15 ലെ ശബ്ബത്തിനായി ഒരുങ്ങുക._