---
title:  മുന്‍കരുതലുകളുള്ള ഏകദൈവം
date:   11/02/2025
---

യെശ. 55:8,9 എന്നീ ഭാഗത്ത് ദൈവം ഇങ്ങനെ പ്രസ്താവിക്കുന്നു: "എന്‍റെ വിചാരങ്ങള്‍ നിങ്ങളുടെ വിചാരങ്ങള്‍ അല്ല; നിങ്ങളുടെ വഴികള്‍ എന്‍റെ വഴികളുമല്ല എന്ന് യഹോവ അരുളിചെയ്യുന്നു. ആകാശം ഭൂമിക്കുമീതെ ഉയര്‍ന്നിരിക്കുന്നതുപോലെ എന്‍റെ വഴികള്‍ നിങ്ങളുടെ വഴികളിലും എന്‍റെ വിചാരങ്ങള്‍ നിങ്ങളുടെ വിചാരങ്ങളിലും ഉയര്‍ന്നിരിക്കുന്നു."

ദൈവത്തിന്‍റെ ചിന്തകള്‍ നമ്മുടേതിനെക്കാളും വളരെ ഉയരത്തിലാണ്. ചരിത്രത്തിനുവേണ്ടിയുള്ള ദൈവത്തിന്‍റെ പല പദ്ധതികളുടെയും സങ്കീര്‍ണ്ണതകള്‍ നമുക്കു സങ്കല്പിക്കുവാന്‍പോലും കഴിയുകയില്ല. ഇത് കണക്കിലെടുക്കുമ്പോള്‍, വിവിധ സാഹചര്യങ്ങളില്‍ ദൈവം ചെയ്യുന്നതിനോ ചെയ്യാത്തതിനോ ഉള്ള ദൈവത്തിന്‍റെ കാരണങ്ങള്‍ എന്താണെന്ന് അറിയുവാനുള്ള ഒരു അവസ്ഥയില്‍ നാം എന്തിനുവേണ്ടി പ്രതീക്ഷിക്കണം?

നമുക്ക് എത്രമാത്രം അറിയാമെന്ന് തിരിച്ചറിയുന്നതിനെ അടിസ്ഥാനമാക്കി, തിന്മയുടെ പ്രശ്നത്തെ സമീപിക്കുന്നതിനുള്ള ഒരു മാര്‍ഗ്ഗത്തെ മുന്‍കരുതലുകളുള്ള ദൈവവിശ്വാസം എന്ന് വിളിക്കുന്നു. ദൈവം പ്രവൃത്തിക്കുന്നതുപോലെ പ്രവര്‍ത്തിക്കുവാന്‍ ദൈവത്തിന് നല്ല കാരണങ്ങളുണ്ട്, എന്നാല്‍ നമ്മുടെ പരിമിതമായ അറിവില്‍ ആ കാരണങ്ങള്‍ എന്തൊക്കെയാണെന്ന് അറിയണമെന്നത് നാം പ്രതീക്ഷിക്കേണ്ടതല്ല എന്ന് ഏകദൈവവാദികള്‍ വിശ്വസിക്കുന്നു. ഈ ലോകത്തിലെ തിന്മയുമായി ബന്ധപ്പെടുത്തുമ്പോള്‍ ദൈവത്തിന്‍റെ കാരണങ്ങളെക്കുറിച്ച് ബോധവാന്മാരാകാനോ പൂര്‍ണ്ണമായി മനസ്സിലാക്കുവാനോ ഉള്ള മനുഷ്യന്‍റെ കഴിവിനെക്കുറിച്ച് മുന്‍കരുതലുകളുള്ള ദൈവവിശ്വാസി മുന്‍കരുതലുകളുള്ളവനാണ്. ഒരുവന് കാണുവാന്‍ കഴിയാത്തതുകാരണം ഉദാഹരണമായി, നമുക്കുചുറ്റും വായുവില്‍ രോഗാണുക്കള്‍ ഉള്ളത് നമുക്കു കാണുവാന്‍ കഴിയാത്തതുകൊണ്ട് അണുക്കള്‍ ഇല്ല എന്ന് ഇത് അര്‍ത്ഥമാക്കുന്നില്ല. ദൈവത്തിന്‍റെ കാരണങ്ങള്‍ എന്താണെന്നത് ഒരുവന് അറിഞ്ഞുകൂടാ എന്ന വസ്തുത തീര്‍ച്ചയായും ദൈവത്തിന് നല്ല കാരണങ്ങള്‍ ഇല്ല എന്ന് അര്‍ത്ഥമാക്കുന്നില്ല.

`വായിക്കുക: സങ്കീ. 73 സങ്കീര്‍ത്തനക്കാരന് ചുറ്റും ഉണ്ടായിരുന്ന തിന്മയെയും അനീതിയെയും താന്‍ എങ്ങനെ സമീപിച്ചു? അവന്‍റെ ധാരണയെ മറ്റൊരു വീക്ഷണകോണില്‍ നിര്‍ത്തുന്നത് എന്താണെന്നാണ് താന്‍ കാണുന്നത്?`

ലോകത്തിലെ തിന്മ കാരണം സങ്കീര്‍ത്തനക്കാരന്‍ വളരെയധികം വിഷമിച്ചു. തനിക്കുചുറ്റും താന്‍ നോക്കുകയും ദുഷ്ടന്മാര്‍ പുഷ്ടി പ്രാപിക്കുന്നത് കാണുകയും ചെയ്തു. സകലവും അനീതിയും പക്ഷപാതപൂര്‍ണ്ണവും എന്ന് കണ്ടു. കൊടുക്കുവാന്‍ തനിക്കുത്തരം ഇല്ലായിരുന്നു. ദൈവത്തില്‍ വിശ്വസിക്കുന്നതും അവനെ സേവിക്കുന്നതും യോഗ്യമാണോ എന്ന് ചിന്തിച്ച് താന്‍ അത്ഭുതപ്പെട്ടു. അതും അവന്‍ വിശുദ്ധമന്ദിരത്തിലേക്കു നോക്കിയതുവരെ. വിശുദ്ധമന്ദിരം തിന്മയുടെ പ്രശ്നത്തിന്‍റെ താക്കോലിന്‍റെ ഒരു ഭാഗം നല്‍കുന്നു. അതായത്, നീതിയും ന്യായവിധിയും തന്‍റേതായ സമയത്ത് കൊണ്ടുവരുന്ന ഒരു നീതിമാനായ ന്യായാധിപനുണ്ടെന്ന് തിരിച്ചറിയുന്നു.

ന്യായവിധിയെയും വിശുദ്ധമന്ദിര ഉപദേശത്തെയും കുറിച്ച് അഡ്വന്‍റിസ്റ്റുകാര്‍ക്കുള്ള ധാരണയ്ക്ക് തിന്മയുടെ പ്രശ്നത്തിന്മേല്‍ എങ്ങനെ വെളിച്ചം പകരുവാന്‍ കഴിയും? നമുക്ക് ഇപ്പോള്‍, നിരവധി ചോദ്യങ്ങളുള്ളപ്പോള്‍ അത് അറിയുന്നത് നിങ്ങള്‍ക്ക് സഹായകമാകുമോ, ചരിത്രത്തിന്‍റെ വിശദീകരണവും നീതിയോടെയുള്ള ദൈവത്തിന്‍റെ ന്യായവിധിയും അന്ത്യത്തില്‍ വെളിപ്പെടുത്തപ്പെടും.