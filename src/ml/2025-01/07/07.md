---
title:  കൂടുതല്‍ പഠനത്തിന്
date:   14/02/2025
---

Read Ellen G. White, “Why was sin permitted” pp. 33-43, in Patriarchs and Prophets.

"സാത്താനെ സ്വര്‍ഗ്ഗത്തില്‍നിന്ന് പുറത്താക്കിയെങ്കിലും അനന്തമായ ജ്ഞാനം അവനെ നശിപ്പിച്ചില്ല. സ്നേഹത്താല്‍ പ്രേരിതമായ സേവനത്തില്‍ മാത്രമേ ദൈവം പ്രസാദിക്കുന്നുള്ളൂ എന്നതുകൊണ്ട്, തന്‍റെ സൃഷ്ടികള്‍ക്ക് തന്നോടുള്ള കൂറ്, അവന്‍റെ നീതിയുടെയും ദയയുടെയും ബോധ്യത്തില്‍ നിലനില്‍ക്കണം. സ്വര്‍ഗ്ഗത്തിലും മറ്റു ലോകങ്ങളിലുമുള്ള ജീവജാലങ്ങള്‍ പാപത്തിന്‍റെ സ്വഭാവമോ, അതിന്‍റെ പരിണതഫലമോ മനസ്സിലാക്കുവാന്‍ തക്ക മാനസികമായ തയ്യാറെടുപ്പുള്ളവരല്ലാതിരുന്നതു കാരണം സാത്താനെ നശിപ്പിക്കുന്നതില്‍ ദൈവനീതി കാണുവാന്‍ അവര്‍ക്കു കഴിയുമായിരുന്നില്ല. അവനെ പൊടുന്നനെ ഇല്ലായ്മ ചെയ്തിരുന്നെങ്കില്‍, സ്നേഹത്തില്‍ ദൈവത്തെ സേവിക്കുന്നതിനുപകരം ചിലര്‍ ഭയത്തോടെ സേവിക്കുമായിരുന്നു. വഞ്ചകന്‍റെ സ്വാധീനം പൂര്‍ണ്ണമായും നശിപ്പിക്കപ്പെടുകയോ മത്സരത്തിന്‍റെ ആത്മാവിനെ പൂര്‍ണ്ണമായും ഉന്മൂലനം ചെയ്യുകയോ കഴിയുമായിരുന്നില്ല. അഖിലാണ്ഡത്തിന്‍റെ നിത്യതയോളമുള്ള നന്മയ്ക്കുവേണ്ടി സകല സൃഷ്ടിജാലങ്ങളും ദൈവിക ഭരണകൂടത്തിനെതിരെയുള്ള സാത്താന്‍റെ ആരോപണങ്ങള്‍, അവയുടെ യഥാര്‍ത്ഥ വെളിച്ചത്തില്‍ കണ്ടു മനസ്സിലാക്കുകയും ദൈവത്തിന്‍റെ നീതിയും കരുണയും അവന്‍റെ കല്പനകളുടെ മാറ്റമില്ലാത്ത സ്വഭാവവും സകല ചോദ്യങ്ങള്‍ക്കും സംശയങ്ങള്‍ക്കും അതീതമായി അഖിലാണ്ഡത്തിലെ സര്‍വ്വജീവജാലങ്ങളുടെയും മുമ്പില്‍ തെളിയിക്കേണ്ടത് അനിവാര്യമായിരുന്നു.

അഖിലാണ്ഡം മുഴുവനും സകലര്‍ക്കും എക്കാലത്തും ലൂസിഫറിന്‍റെ മത്സരം ഒരു പാഠവും പാപത്തിന്‍റെ യഥാര്‍ത്ഥ സ്വഭാവത്തിനും അതിന്‍റെ ഭയാനകമായ ഫലങ്ങള്‍ക്കും അത് നിലനില്‍ക്കുന്ന ഒരു സാക്ഷ്യവും ആയിരിക്കണമായിരുന്നു. സാത്താന്‍റെ ഭരണത്തിന്‍റെ പ്രവര്‍ത്തനവും മനുഷ്യരിലും ദൂതന്മാരിലുമുള്ള സ്വാധീനവും ദൈവിക അധികാരം അവഗണിക്കുന്നതിന്‍റെ ഫലം എന്തായിരിക്കുമെന്ന് കാണിക്കും. ദൈവം സൃഷ്ടിച്ച സകലത്തിന്‍റെയും ക്ഷേമം ദൈവിക ഭരണകൂടത്തിന്‍റെ നിലനില്പുമായി ബന്ധപ്പെട്ടിരിക്കുന്നു എന്ന് അത് സാക്ഷ്യപ്പെടുത്തും. അങ്ങനെ ഭയാനകമായ ഈ മത്സരത്തിന്‍റെ ചരിത്രം സകല വിശുദ്ധവംശങ്ങളും, അവര്‍ വഞ്ചിക്കപ്പെടാതിരിക്കുവാനും പാപം ചെയ്യാതെയും അതിന്‍റെ ഫലം അനുഭവിക്കേണ്ടിവരാതെയും സൂക്ഷിക്കുവാനും ഒരു നിരന്തമായ സംരക്ഷണമാര്‍ഗ്ഗം ആയിരിക്കണം." EGW, Partiarchs and Prophets, pp. 42,43.

**ചര്‍ച്ചകള്‍**

`1. തിന്മയുടെ മുമ്പില്‍ ദൈവത്തെ നീതീകരിക്കുവാനുള്ള ഒരു പദപ്രയോഗമാണ് തിയോഡിസി (Theodicy). എന്നാല്‍ ഇത് തിന്മയ്ക്കുതന്നെയുള്ള ഒരു നീതീകരണമല്ല. "യേശുവേ, എന്‍റെ കണ്‍മുമ്പില്‍ എന്തുകൊണ്ട് എന്‍റെ കുടുംബത്തെ ദണ്ഡിപ്പിച്ച് കൊലപ്പെടുത്തി എന്ന് ഇപ്പോള്‍ ഞാന്‍ മനസ്സിലാക്കുന്നു. ഇവയെല്ലാം ഇപ്പോള്‍ കൂടുതല്‍ അര്‍ത്ഥവത്താകുകയാണ്. യേശുവിന് ഞാന്‍ നന്ദിപറയുന്നു." അത് യുക്തിഹീനമാണ്. വന്‍വിവാദത്തില്‍ ആത്യന്തികമായി ന്യായീകരിക്കപ്പെടുന്നത് തിന്മയല്ല, ദൈവമാണെന്ന് നമുക്ക് എങ്ങനെ മനസ്സിലാക്കുവാനാകും? (പാഠം 9 കാണുക).`

`2. നിങ്ങള്‍ക്ക് എപ്പോഴെങ്കിലും ഇയ്യോബിനെപ്പോലെ അനുഭവപ്പെട്ടിട്ടുണ്ടോ? നിങ്ങളോ നിങ്ങളുടെ പ്രിയപ്പെട്ടവരോ അനുഭവിച്ചിട്ടുള്ള കഷ്ടതകള്‍ക്ക് ഒരു നല്ല വിശദീകരണം ഉണ്ടായിരിക്കുവാന്‍ സാധ്യതയില്ല എന്ന് ചിന്തിക്കുന്നതിന് നിങ്ങള്‍ പരീക്ഷിക്കപ്പെട്ടിട്ടുണ്ടോ? തനിക്ക് മനസ്സിലാകാത്തത് (ഇയ്യോബ് 42:3) പറഞ്ഞതായി ഇയ്യോബിന്‍റെ അന്തിമ തിരിച്ചറിവ് എങ്ങനെയാണ് നമ്മുടെ സ്വന്തം ചോദ്യങ്ങളുമായി താരതമ്യപ്പെടുത്തുമ്പോള്‍ നാം നില്‍ക്കുന്ന സ്ഥാനത്തേക്കു വെളിച്ചം വീശുന്നത്?`