---
title:  വെളിപ്പാടിലെ മഹാസര്‍പ്പം
date:   03/03/2025
---

ദൈവത്തെ എതിര്‍ക്കുകയും "ലോകത്തെ മുഴുവനും" വഞ്ചിക്കുകയും ചെയ്യുന്ന "മഹാസര്‍പ്പം" എന്നവിധം പിശാചിനെ ചിത്രീകരിച്ചിരിക്കുന്ന വെളിപ്പാടുപുസ്തകത്തില്‍, പ്രാപഞ്ചിക പോരാട്ടത്തില്‍ സ്വര്‍ഗ്ഗീയ ഭരണാധികാരികളുടെ വഞ്ചനാപരമായ വീക്ഷണങ്ങള്‍ രത്നച്ചുരുക്കത്തില്‍ അവതരിപ്പിച്ചിരിക്കുന്നു (വെളി. 12:9).

`വെളി. 13:1-8 വരെ വായിക്കുക. മഹാസര്‍പ്പത്തിന്‍റെ ഭരണാതിര്‍ത്തിയുടെ വ്യാപ്തിയെക്കുറിച്ച് ഇത് വെളിപ്പെടുത്തുന്നത് എന്താണ്?`

മഹാസര്‍പ്പം ദൈവത്തിനും അവന്‍റെ ജനത്തിനുമെതിരെ മാത്രമല്ല യുദ്ധം ചെയ്യുന്നത് (വെളി. 12:7-9) (ഉദാ: വെളി. 12:1-6). എന്നാല്‍ യുഗങ്ങളിലുടനീളം ദൈവജനത്തെ പീഡിപ്പിക്കുന്ന ഭൗമിക രാഷ്ട്രങ്ങളുടെ പിന്നിലുള്ള ഭരണാധികാരി എന്നവിധവും ചിത്രീകരിക്കപ്പെട്ടിരിക്കുന്നു.

സമുദ്രത്തില്‍നിന്ന് കയറിവന്ന മൃഗത്തിന് "മഹാസര്‍പ്പം തന്‍റെ ശക്തിയും സിംഹാസനവും വലിയ അധികാരവും കൊടുത്തു" (വെളി 13:2; 13:5; 17:13,14 എന്നീ വാക്യങ്ങളുമായി താരതമ്യപ്പെടുത്തുക). സമുദ്രത്തില്‍നിന്നുള്ള ഈ മൃഗത്തിന് വമ്പും ദൂഷണവും സംസാരിക്കുന്ന വായ് ലഭിച്ചു. നാല്പത്തിരണ്ടു മാസം പ്രവര്‍ത്തിപ്പാന്‍ അധികാരവും ലഭിച്ചു" (വെളി. 13:5).

അങ്ങനെ, സാത്താന്‍ (മഹാസര്‍പ്പം) ഒരു മൃഗത്തിന് അതായത് ഒരു ഭൗമിക മത-രാഷ്ട്രശക്തിക്ക് ശക്തിയും അധികാരവും കൊടുക്കുന്നു. ദൈവത്തിനുമാത്രം അര്‍ഹതപ്പെട്ട ആരാധനയിലേക്കു നുഴഞ്ഞു കയറുവാന്‍ വേണ്ടി ഈ അധികാരം ഉപയോഗിക്കുന്നു. ഈ മൃഗം ദൈവദൂഷണം പറയുന്നു; ഒരു കാലത്തേയ്ക്കെങ്കിലും ദൈവത്തിന്‍റെ വിശുദ്ധന്മാര്‍ക്കെതിരെ യുദ്ധം ചെയ്ത് അവരെ ജയിക്കുന്നു. ലോകവ്യാപകമായ ഈ അധികാരവും അധികാരപരിധിയും കൊടുത്തത് നുഴഞ്ഞുകയറുന്ന ഈ ലോകത്തിന്‍റെ ഭരണാധികാരിയായ മഹാസര്‍പ്പമാണ്.

എന്നിരുന്നാലും, താല്ക്കാലിക പരിമിതികള്‍ ഉള്‍പ്പെടെ, സാത്താനും അവന്‍റെ കൂട്ടര്‍ക്കും വ്യക്തമായ പരിമിതികളുണ്ട്. "ആകയാല്‍ സ്വര്‍ഗ്ഗവും അതില്‍ വസിക്കുന്നവരുമായുള്ളോരേ, ആനന്ദിപ്പിന്‍; ഭൂമിക്കും സമുദ്രത്തിനും അയ്യോ കഷ്ടം; പിശാചു തനിക്ക് അല്പകാലമേയുള്ളു എന്ന് അറിഞ്ഞ് മഹാക്രോധത്തോടെ നിങ്ങളുടെ അടുക്കല്‍ ഇറങ്ങിവന്നിരിക്കുന്നു" (വെളി. 12:12).

സാത്താന് "അല്പകാലമേയുള്ളൂ എന്ന് അവനറിയാം" (12:12). വെളിപ്പാടില്‍ വിവരിച്ചിരിക്കുന്ന സംഭവങ്ങള്‍, ഈ ദുഷ്ടശക്തികളുടെ ഭരണത്തിന് പ്രത്യേക പരിധികള്‍ കാണിക്കുന്ന പ്രാവചനിക സമയക്രമങ്ങളിലൂടെയാണ് മുന്നോട്ട് പോകുന്നത് (വെളി. 12:14; 13:5 ഇവ കാണുക).

വാസ്തവത്തില്‍, അന്തിമമായി ദൈവം ജയിക്കും. "അവന്‍ അവരുടെ കണ്ണില്‍ നിന്ന് കണ്ണുനീര്‍ എല്ലാം തുടച്ചുകളയും. ഇനി മരണം ഉണ്ടാകയില്ല. ദുഃഖവും മുറവിളിയും കഷ്ടതയും ഇനി ഉണ്ടാകയില്ല; ഒന്നാമത്തേത് കഴിഞ്ഞുപോയി" (വെളി. 21:4).

`ഇപ്പോള്‍ ഇതു കാണുന്നത് എത്ര കഠിനമാണ്, ആത്യന്തികമായി തിന്മയുടെമേല്‍ നന്മ നിത്യമായി ജയിക്കും. ഈ അത്ഭുതവാഗ്ദത്തം ഒരിക്കലും മറക്കാതിരിക്കേണ്ടത് പ്രധാനമായിരിക്കുന്നത് എന്തുകൊണ്ട്?`