---
title:  ഇയ്യോബിന്‍റെ അനുഭവം
date:   04/03/2025
---

വന്‍പോരാട്ടത്തെക്കുറിച്ചുള്ള യാഥാര്‍ത്ഥ്യത്തിലേക്ക് എത്തുന്ന ചില മനം കവരുന്ന ഉള്‍ക്കാഴ്ചകള്‍ നമുക്ക് ഇയ്യോബിന്‍റെ പുസ്തകത്തില്‍ നല്‍കപ്പെട്ടിരിക്കുന്നു.

`ഇയ്യോബ് 1:1-12; 2:1-7 വരെ വായിക്കുക. ഇവിടെ അനാവരണം ചെയ്തിരിക്കുന്ന വന്‍പോരാട്ടത്തിലെ എന്ത് തത്വങ്ങളാണ് നാം കാണുന്നത്?`

ഈ വാക്യങ്ങളില്‍നിന്നും പല പ്രധാന വിശദീകരണങ്ങളും നമുക്കു ശേഖരിക്കുവാന്‍ കഴിയും. ഒന്നാമതായി, ചില തരത്തിലുള്ള സ്വര്‍ഗ്ഗീയ ഉപദേശക സമിതി ഇവിടെ പ്രത്യക്ഷപ്പെടുന്നു, ഇത് വെറുതേ ദൈവവും സാത്താനും തമ്മിലുള്ള ഒരു നാടകമല്ല; മറ്റു സ്വര്‍ഗ്ഗീയ വാസികളും ഇതില്‍ ഉള്‍പ്പെടുന്നു.

രണ്ടാമതായി, സാത്താന്‍ ഇയ്യോബിനെ പരിഗണിച്ചിട്ടുണ്ടോ എന്ന് ദൈവം ചോദിക്കുന്നു എന്ന വസ്തുത സൂചിപ്പിക്കുന്ന ചില തര്‍ക്കങ്ങള്‍ നിലവിലുണ്ട്. ഇയ്യോബിനെ പരിഗണിച്ചത് എന്തിനാണ്? തുടര്‍ന്നുപോകുന്ന ഒരു വലിയ തര്‍ക്കത്തിന്‍റെ പശ്ചാത്തലത്തില്‍ ഈ ചോദ്യം അര്‍ത്ഥവത്താകുന്നു.

മൂന്നാമത്, ഇയ്യോബ് നേരുള്ളവനും ദൈവഭക്തനും ദോഷം വിട്ടകലുന്നവനും ആണെന്ന് ദൈവം പറഞ്ഞപ്പോള്‍, ഇയ്യോബ് ദൈവത്തെ ഭയപ്പെടുന്നതുപോലെ കാണപ്പെടുന്നത് ദൈവം അവനെ സംരക്ഷിക്കുന്നതുകൊണ്ടാണെന്ന് സാത്താന്‍ പറഞ്ഞു. ഇത് ഇയ്യോബിന്‍റെ സ്വഭാവത്തിനും ദൈവത്തിനും എതിരെ അപകീര്‍ത്തിപ്പെടുത്തുന്നതിന് തുല്യമാണ് (വെളി. 12:10 സെഖ. 3 മായി താരതമ്യപ്പെടുത്തുക).

നാലാമത്, ദൈവം ഇയ്യോബിനു കൊടുക്കുന്ന സംരക്ഷണം അനീതിപരമാണെന്നും അവന്‍റെ ഭക്ത്യാദരവ് സാത്താന് ഇത് അസാദ്ധ്യമാക്കിത്തീര്‍ക്കുന്നു എന്നും സാത്താന്‍ ആരോപണമുണ്ടാക്കി. ഇത് സാത്താന്‍റെമേല്‍ നിലവിലുള്ള പരിമിതികളെ സൂചിപ്പിക്കുന്നു. (ഏര്‍പ്പെടല്‍ നിയമങ്ങള്‍), ഇയ്യോബിനെ സാത്താന്‍ പ്രത്യക്ഷമാംവിധം ഉപദ്രവിക്കുവാന്‍ ശ്രമിച്ചു.

സ്വര്‍ഗ്ഗീയ സമിതിക്ക് മുമ്പാകെ സാത്താന്‍റെ സിദ്ധാന്തത്തെ ഏറ്റവും മികച്ച രീതിയില്‍ അവതരിപ്പിക്കുവാന്‍ ദൈവം അനുവദിച്ചു, എന്നാല്‍ പരിധിക്കുള്ളില്‍ നിന്നുകൊണ്ടുമാത്രം. ആദ്യമായി "തനിക്കുള്ള സകലത്തിന്‍റെയും" അധികാരം കൊടുത്തു, എന്നാല്‍ വ്യക്തിപരമായി ഇയ്യോബിനെ ഉപദ്രവിക്കുന്നതില്‍ നിന്നും വിലക്കിയിരുന്നു (ഇയ്യോബ് 1:12). പിന്നീട്, ഇയ്യോബ് തനിക്കുവേണ്ടി മാത്രമേ കരുതുന്നുള്ളൂ എന്ന് സാത്താന്‍ അവകാശപ്പെട്ടതിനുശേഷം, ഇയ്യോബിനെ വ്യക്തിപരമായി കഷ്ടപ്പെടുത്തുവാന്‍ ദൈവം അനുവദിച്ചു, എന്നാല്‍ സാത്താന്‍ അവന്‍റെ ജീവനെ തൊടുവാന്‍ പാടില്ലായിരുന്നു (ഇയ്യോബ് 2:3-6).

ഇയ്യോബിന്‍റെ ഗൃഹത്തില്‍ സാത്താന്‍ അസംഖ്യം ദുരന്തങ്ങള്‍ ഇയ്യോബിനെതിരെ കൊണ്ടുവന്നു, എന്നാല്‍ ഓരോ സംഭവത്തിലും ഇയ്യോബ് സാത്താന്‍റെ ആരോപണങ്ങള്‍ കള്ളമെന്ന് തെളിയിച്ചുകൊണ്ട് തുടര്‍ന്ന് ദൈവത്തെ സ്തുതിച്ചു (ഇയ്യോബ് 1:20-22; 2:9,10).

പ്രാപഞ്ചിക പോരാട്ടത്തില്‍ ഏര്‍പ്പെടല്‍ നിയമങ്ങള്‍ ഉള്ളതുപോലെ, ഇവിടെ നാം പല കാര്യങ്ങള്‍ പഠിക്കുന്നു. സ്വര്‍ഗ്ഗീയ കോടതിയില്‍ ദൈവത്തിനെതിരെ ഉന്നയിക്കുന്ന ആരോപണങ്ങള്‍ തീര്‍പ്പാക്കാവുന്ന പരിധികള്‍ ഉണ്ട്, എന്നാല്‍ ദൈവത്തിന്‍റെ ഭരണകൂടത്തിന്‍റെ അടിസ്ഥാനമായ സ്നേഹത്തില്‍ അധിഷ്ഠിതമായ പരിപാവന തത്വങ്ങള്‍ ദൈവം ലംഘിക്കാതെ അവന്‍ എങ്ങനെയാണ് പ്രപഞ്ചത്തെയും അതിലുള്ള ബുദ്ധിജീവികളെയും ഭരിക്കുന്നത്.

`ഇയ്യോബിന്‍റെ പുസ്തകത്തിലുള്ള ഈ സ്വര്‍ഗ്ഗീയ രംഗങ്ങള്‍ വന്‍പോരാട്ടത്തിന്‍റെ യാഥാര്‍ത്ഥ്യത്തെക്കുറിച്ചും അത് ഇവിടെ ഈ ഭൂമിയില്‍ എങ്ങനെ നടപ്പാക്കുന്നു എന്നതിനെക്കുറിച്ചും മനം കവരുന്ന ഉള്‍ക്കാഴ്ചകള്‍ നല്‍കുന്നു.`