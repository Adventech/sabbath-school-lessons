---
title:  ഏര്‍പ്പെടല്‍ നിയമങ്ങള്‍
date:   01/03/2025
---

### പഠനത്തിനുള്ള വേദഭാഗങ്ങള്‍
ദാനീ. 10:1-14; വെളി. 13:1-8; ഇയ്യോബ് 1:1-12; 2:1-7; യോഹ. 12:31; 14:30; മര്‍ക്കൊ. 6:5; 9:29.

> <p>മനഃപാഠവാക്യം</p>
> "പാപം ചെയ്യുന്നവന്‍ പിശാചിന്‍റെ മകന്‍ ആകുന്നു. പിശാച് ആദിമുതല്‍ പാപം ചെയ്യുന്നുവല്ലോ. പിശാചിന്‍റെ പ്രവൃത്തികളെ അഴിപ്പാന്‍ തന്നെ ദൈവപുത്രന്‍ പ്രത്യക്ഷനായി" (1 യോഹ. 3:8).

പ്രാപഞ്ചിക പോരാട്ടത്തിന്‍റെ സ്വഭാവം വെളിപ്പെടുത്തുന്ന ശക്തമായ ഒരു വിവരണം 1 രാജാ. 18:19-40 വരെയുള്ള ഭാഗത്ത് കര്‍മ്മേല്‍ പര്‍വ്വതത്തിലെ ഏലിയാവില്‍ കാണാം, അവിടെ കര്‍ത്താവ് ജാതികളുടെ ദൈവങ്ങള്‍ എന്ന് വിളിക്കപ്പെടുന്നവരെ തുറന്നുകാട്ടുന്നു. എന്നിരുന്നാലും, ഈ ദൈവങ്ങളെക്കുറിച്ച്, ജാതീയ സങ്കല്പത്തിന്‍റെ വെറും കള്ളക്കഥയെക്കാളും അധികം തിരശ്ശീലയ്ക്കു പിന്നില്‍ ഉണ്ട്. യിസ്രായേലിനു ചുറ്റുമുള്ള ജനതകള്‍ തങ്ങള്‍ ആരാധിക്കുന്നതായി കരുതിയ ദൈവങ്ങള്‍ക്ക് പിന്നില്‍ യഥാര്‍ത്ഥത്തില്‍ മറ്റെന്തോ ആയിരുന്നു.

"അവര്‍ ദുര്‍ഭൂതങ്ങള്‍ക്കും വെള്ളമല്ലാത്തവയ്ക്കും തങ്ങള്‍ അറിയാത്ത ദേവന്മാര്‍ക്കും ബലികഴിച്ചു; അവരുടെ പിതാക്കന്മാര്‍ അവയെ ഭജിച്ചിട്ടില്ല" (ആവ. 32:17). അപ്പൊസ്തലനായ പൗലൊസ് ഇങ്ങനെ ചേര്‍ക്കുന്നു: "ജാതികള്‍ ബലികഴിക്കുന്നത് ദൈവത്തിനല്ല ഭൂതങ്ങള്‍ക്കു കഴിക്കുന്നു എന്നത്രേ; എന്നാല്‍ നിങ്ങള്‍ ഭൂതങ്ങളുടെ കൂട്ടാളികളാകുവാന്‍ എനിക്കു മനസ്സില്ല" (1 കൊരി. 10:20).

അപ്പോള്‍, ജാതികളുടെ വ്യാജദൈവങ്ങളുടെ പിന്നില്‍ യഥാര്‍ത്ഥത്തില്‍ അവ വേഷം മാറിയ ഭൂതങ്ങളായിരുന്നു. വിഗ്രഹാരാധനയെയും അന്യദൈവങ്ങളെയും കൈകാര്യം ചെയ്യുന്ന തിരുവെഴുത്തിന്‍റെ എല്ലാ വാക്യങ്ങളും പ്രാപഞ്ചിക പോരാട്ടത്തിന്‍റെ വാക്യങ്ങളാണെന്നതാണ് ഇതിനര്‍ത്ഥം.

ഈ പശ്ചാത്തലത്തോടുകൂടി, പ്രാപഞ്ചിക പോരാട്ടവിഷയവും അത് തിന്മയുടെ പ്രശ്നത്തിലേക്കു വെളിച്ചം വീശുന്നതെങ്ങനെയെന്നും കൂടുതല്‍ മനസ്സിലാക്കുന്നതിന് വലിയ സൂചനകളുണ്ട്.

_ഈ ആഴ്ചയിലെ പാഠം പഠിച്ച് മാര്‍ച്ച് 8 ലെ ശബ്ബത്തിനായി ഒരുങ്ങുക_