---
title:  കൂടുതല്‍ പഠനത്തിന്
date:   07/03/2025
---

Read Ellen.G. White, “The Power of Satan”, pp. 341-347, in Tesitmonies for the Church, vol. 1.

"വീണുപോയ മനുഷ്യന്‍ സാത്താന്‍റെ നിയമാനുസൃത തടവുകാരനാണ്. അവന്‍റെ മഹാ എതിരാളിയുടെ ശക്തിയില്‍നിന്ന് അവനെ രക്ഷിക്കുക എന്നതാണ് ക്രിസ്തുവിന്‍റെ ദൗത്യം. സ്വാഭാവികമായും സാത്താന്‍റെ നിര്‍ദ്ദേശങ്ങളെ പിന്‍തുടരുന്ന ഒരു ചായ്വ് മനുഷ്യനുണ്ട്. ശക്തിയേറിയവനും ജയാളിയുമായ ക്രിസ്തു അവനില്‍ വസിക്കുകയും അവന്‍റെ ആഗ്രഹങ്ങളെ നയിക്കുകയും അവന് ബലം പകര്‍ന്നുകൊടുക്കുകയും ചെയ്യുന്നില്ലെങ്കില്‍ ആ ഭയങ്കരനായ വൈരിയെ വിജയകരമായി എതിര്‍ക്കുവാന്‍ കഴിയുകയില്ല. സാത്താന്‍റെ ശക്തിയെ പരിമിതപ്പെടുത്തുവാന്‍ ദൈവത്തിനു മാത്രമേ കഴിയുകയുള്ളൂ. അവന്‍ ഭൂമിയില്‍ ഊടാടി സഞ്ചരിച്ചുകൊണ്ടിരിക്കുന്നു. ആത്മാക്കളെ നശിപ്പിക്കുവാനുള്ള അവസരം നഷ്ടപ്പെടുമോ എന്ന ഭയത്താല്‍ അവന്‍ ഒരു നിമിഷംപോലും കാത്തുനിന്നിട്ടില്ല. സാത്താന്‍റെ കെണിയില്‍നിന്ന് രക്ഷപെടേണ്ടതിന് ദൈവമക്കള്‍ ഇത് മനസ്സിലാക്കേണ്ടത് പ്രധാനമാണ്. ദൈവജനത്തിനെതിരായ തന്‍റെ ഈ അവസാന പ്രചരണത്തില്‍ അത് താനാണെന്ന് അവര്‍ തിരിച്ചറിയാത്തവിധം സാത്താന്‍ തന്‍റെ വഞ്ചന ഒരുക്കുന്നു. "അത് ആശ്ചര്യവുമല്ല; സാത്താന്‍ താനും വെളിച്ചദൂതന്‍റെ വേഷം ധരിക്കുന്നുവല്ലോ" (2 കൊരി. 11:14). വഞ്ചിക്കപ്പെട്ട ചിലര്‍, അവന്‍ നിലനില്‍ക്കുന്നില്ല എന്ന് ഘോഷിക്കുമ്പോള്‍, അവന്‍ അവരെ അടിമകളായി എടുത്ത് അവരിലൂടെ ഒരു വലിയ അളവുവരെ പ്രവര്‍ത്തിക്കുന്നു. അവരുടെ ബലം ക്രിസ്തുവിലായിരിക്കുമ്പോള്‍ അവര്‍ക്ക് സാത്താന്‍റെമേല്‍ ഉണ്ടായിരിക്കുവാന്‍ കഴിയുന്ന ശക്തിയെക്കുറിച്ച് ദൈവജനത്തിന് അറിയുവാന്‍ കഴിയുന്നതിനെക്കാളും നല്ലവിധം സാത്താന് അറിയാം. അവര്‍ സഹായത്തിനുവേണ്ടി ശക്തനായ ജേതാവിനോട് താഴ്മയോടെ അപേക്ഷിക്കുകയും സത്യത്തില്‍ ഏറ്റവും ബലഹീനനായ വിശ്വാസിപോലും ക്രിസ്തുവില്‍ ഉറപ്പോടെ ചാരുകയും ചെയ്യുമ്പോള്‍, സാത്താനെയും അവന്‍റെ സകല സൈന്യത്തെയും വിജയകരമാം വിധം തടുക്കുവാന്‍ കഴിയും. അവന്‍ തന്‍റെ പരീക്ഷയുമായി ധൈര്യത്തോടെ പരസ്യമായി വരുവാന്‍ വളരെ തന്ത്രശാലിയാണ്; കാരണം, അപ്പോള്‍ ക്രിസ്ത്യാനിയുടെ മയക്കമുള്ള ഊര്‍ജ്ജം ഉണര്‍ത്തും, അവന്‍ ശക്തനും ബലമുള്ളവനുമായ വിമോചകനെ ആശ്രയിക്കും. എന്നാല്‍ അവന്‍ തിരിച്ചറിയപ്പെടാതെ വരുന്നു, ദൈവഭക്തി അവകാശപ്പെടുന്ന അനുസരണക്കേടിന്‍റെ മക്കളിലൂടെ വേഷം മാറി പ്രവര്‍ത്തിക്കുന്നു." EGW, Tesitmonies for the Church, vol. 1, p. 341.

**ചര്‍ച്ചകള്‍**

`1. "സാത്താന്‍റെ നിയമാനുസൃത ബന്ധിയായിരിക്കുക" എന്നതിന്‍റെ അര്‍ത്ഥമെന്താണ്? സാത്താന് മനുഷ്യരോട് തോന്നുന്നതെല്ലാം ചെയ്യാം എന്ന് ഇത് അര്‍ത്ഥമാക്കുന്നുണ്ടോ? ഇല്ലെങ്കില്‍ എന്തുകൊണ്ട്? പ്രാപഞ്ചിക പോരാട്ടത്തിലെ ഏര്‍പ്പെടലിന്‍റെ നിയമങ്ങള്‍ എന്ന് നാം വിളിക്കാവുന്ന കാര്യങ്ങളുമായി ഇത് എങ്ങനെ ബന്ധപ്പെട്ടിരിക്കുന്നു?`

`2. താല്‍ക്കാലികമായിട്ടാണെങ്കിലും ഈ പ്രാപഞ്ചിക പോരാട്ടത്തില്‍ സാത്താന് ദൈവം അധികാര പരിധി അനുവദിക്കുവാന്‍ കാരണമെന്താണ്? സാത്താന്‍റെ ആരോപണങ്ങള്‍ക്ക് ദൈവം ഉത്തരം കൊടുക്കുന്നതിനെക്കുറിച്ച് ഇത് എന്തു പറയുന്നു?`

`3. ഒരു വ്യക്തി എന്ന നിലയിലും ഒരു യാഥാര്‍ത്ഥ്യമെന്ന നിലയിലുമുള്ള സാത്താന്‍റെ അസ്തിത്വത്തെ നിരാകരിക്കുന്ന, ക്രിസ്ത്യാനികളായാലും അവരോട് നിങ്ങള്‍ എങ്ങനെ പ്രതികരിക്കും? സാത്താന്‍റെ അസ്തിത്വത്തെ നമുക്ക് തെളിയിക്കുവാന്‍ കഴിയുകയില്ലെങ്കിലും ഏറ്റവും ഭയങ്കരമായി വഞ്ചിക്കപ്പെടുന്ന ഒരുവനെ സഹായിക്കുന്നതിന് എന്ത് തെളിവുകള്‍ അണിനിരത്തുവാന്‍ കഴിയും?`