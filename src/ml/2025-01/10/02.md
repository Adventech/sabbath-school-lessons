---
title:  ഒരു ദൂതന്‍ വൈകിപ്പിച്ചു
date:   02/03/2025
---

നാം കണ്ടുകഴിഞ്ഞതുപോലെ, ജനതകളുടെ വ്യാജദൈവങ്ങള്‍ വേഷം മാറിയ ദുര്‍ഭൂതങ്ങളായിരുന്നു. പൈശാചിക സ്വര്‍ഗ്ഗീയ ഭരണാധികാരികള്‍ ചിലപ്പോള്‍ ഭൗമിക ഭരണാധികാരികള്‍ക്ക് പിന്നിലാണെന്നതിന്‍റെ തെളിവുകള്‍ മറ്റൊരിടത്ത് നാം കാണു ന്നു. ദൈവം അയച്ച ദൂതന്മാരെപ്പോലും ശത്രുക്കള്‍ക്ക് എതിര്‍ക്കുവാന്‍ കഴിയും.

`പ്രത്യേകിച്ച് 12,13 എന്നീ വാക്യങ്ങള്‍ക്ക് പ്രത്യേക ശ്രദ്ധ കൊടുത്തുകൊണ്ട് ദാനീയേല്‍ 10:1-14 വരെ വായിക്കുക. പ്രാപഞ്ചിക പോരാട്ടത്തിന് അനുയോജ്യമായ എന്താണ് വാക്യങ്ങള്‍ പഠിപ്പിക്കുന്നത്? ദൈവം അയച്ച ദൂതന്‍ 21 ദിവസം സഹിച്ചു നിന്നതില്‍ നിങ്ങള്‍ എന്ത് പറയുന്നു?`

ദൈവം അയച്ച ഒരു ദൂതന്‍ മൂന്ന് ആഴ്ച സഹിച്ചു നിന്നത് എങ്ങനെ ആയിരിക്കും? ദൈവം സര്‍വ്വശക്തനായിരിക്കെ, ദാനീയേലിനോട് ഉടനടി പ്രതികരിക്കുവാന്‍ ശക്തിയുള്ളവന്‍ ആയിരിക്കെ അവന്‍ അതു തിരഞ്ഞെടുത്തതായിരിക്കുമോ, അത് ചെയ്യുവാന്‍ തക്കവണ്ണം അവന്‍റെ ശക്തി അവന്‍ ഉപയോഗിച്ചിരുന്നെങ്കില്‍, ഒരു ദൂതന്‍ ദാനീയേലിനു പ്രത്യക്ഷപ്പെടുവാന്‍ അവന് നിയോഗിക്കാമായിരുന്നു? എന്നിരുന്നാലും, ദൈവം അയച്ച ദൂതനെ "പാര്‍സിരാജ്യത്തിന്‍റെ പ്രഭു" മൂന്ന് ആഴ്ച മുഴുവനും നില്‍ക്കുമാറാക്കി. ഇവിടെ എന്താണ് നടന്നിരുന്നത്?

"കോരെശിന്‍റെ മനസ്സില്‍ പ്രവര്‍ത്തിച്ച സ്വാധീനങ്ങളെ ചെറുക്കുവാന്‍ ഗബ്രീയേല്‍ മൂന്നാഴ്ച ഇരുട്ടിന്‍റെ ശക്തികളുമായി മല്ലിട്ടു... ദൈവജനത്തിനുവേണ്ടി സ്വര്‍ഗ്ഗത്തിനു ചെയ്യുവാന്‍ കഴിഞ്ഞതെല്ലാം ചെയ്തു. അവസാനം ജയം കൈവരിച്ചു; കോരെശിന്‍റെ എല്ലാ നാളുകളിലും അവന്‍റെ മകന്‍ കാംബിസെസിന്‍റെ എല്ലാ നാളുകളിലും ശത്രുവിന്‍റെ സൈന്യം തടഞ്ഞു." EGW, Prophets and Kings, p. 573.

അത്തരത്തിലുള്ള ഒരു പോരാട്ടം ഉണ്ടാകണമെങ്കില്‍ ദൈവം തന്‍റെ എല്ലാ ശക്തിയും പ്രയോഗിക്കരുത്. ശത്രുവിന് ചില യഥാര്‍ത്ഥ സ്വാതന്ത്ര്യം നല്‍കണം, അധികാരം വിചിത്രമായി നീക്കം ചെയ്യപ്പെടുന്നില്ല, എന്നാല്‍ രണ്ട് കക്ഷികള്‍ക്കും അറിയാവുന്ന ചില മാനദണ്ഡങ്ങളാല്‍ നിയന്ത്രിക്കപ്പെട്ടിരിക്കുന്നു (അതിന്‍റെ വിശദവിവരങ്ങള്‍ നമുക്ക് വെളിപ്പെടുത്തിയിട്ടില്ല). പ്രാപഞ്ചിക പോരാട്ടത്തില്‍ ദൈവത്തിന്‍റെ ദൂതന്മാര്‍പോലും പ്രവര്‍ത്തിക്കുന്നുവെന്നതിന് പരിധികള്‍ ഉണ്ടായിരിക്കുമെന്ന് തോന്നുന്നു. അത് വരുവാനിരിക്കുന്ന പാഠങ്ങളില്‍ ഏര്‍പ്പെടലിന്‍റെ നിയമങ്ങള്‍ എന്ന് പരാമര്‍ശിക്കപ്പെടുന്നു.

ഒരു പ്രത്യേക അര്‍ത്ഥത്തില്‍, ദൈവം സ്നേഹത്തിലൂടെ മാത്രമേ പ്രവര്‍ത്തിക്കുകയുള്ളൂവെന്നും ആ സ്നേഹം നിര്‍ബന്ധിക്കുന്നില്ലായെന്നും അത് സ്വര്‍ഗ്ഗീയ ഭരണകൂടത്തിന്‍റെ അടിസ്ഥാനമാണെന്നും സംസാരിച്ചുകഴിഞ്ഞ ആശയം നാം മുറുകെ പിടിക്കുകയാണെങ്കില്‍ ഈ പരിധി മനസ്സിലാക്കുവാന്‍ ഒരു പ്രയാസവുമുണ്ടായിരിക്കുകയില്ല. സ്നേഹത്തില്‍ നിന്നും ഉത്ഭവിക്കുന്ന തത്വങ്ങളിലൂടെ മാത്രം ദൈവം പ്രവര്‍ത്തിക്കുന്നു എന്ന ആശയം വന്‍പോരാട്ടം നല്ലവിധം മനസ്സിലാക്കുവാന്‍ നമ്മെ സഹായിക്കുന്നു.

`ബലപ്രയോഗത്തിലൂടെയല്ല, സ്നേഹത്തിന്‍റെ തത്വങ്ങളിലൂടെ മാത്രം പ്രവര്‍ത്തിക്കുന്നതിന്‍റെ പരിമിതികള്‍ നിങ്ങള്‍ എങ്ങനെയാണ് അനുഭവിച്ചിട്ടുള്ളത്? അധികാരത്തിന്‍റെ പരിമിതിയെക്കുറിച്ചുള്ള എന്ത് പാഠങ്ങള്‍ നിങ്ങള്‍ പഠിച്ചു?`