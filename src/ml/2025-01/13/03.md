---
title:  കല്പന വിശുദ്ധവും ന്യായവും നല്ലതും തന്നെ
date:   24/03/2025
---

സ്നേഹമാണ് കല്പനയുടെ അടിസ്ഥാനം. ദൈവം കല്പനയെ ഉയര്‍ത്തിപ്പിടിക്കുമ്പോള്‍ അവന്‍ സ്നേഹത്തെയും ഉയര്‍ത്തിപ്പിടിക്കുന്നു. അതുകൊണ്ടാണ്, അവന്‍ നമുക്ക് കൃപ പകര്‍ന്നുകൊണ്ടിരിക്കുമ്പോള്‍, ന്യായപ്രമാണത്തെ ഉയര്‍ത്തിപ്പിടിക്കുവാന്‍ കഴിയുന്നതിന്, പാപികളെ രക്ഷിക്കുവാന്‍ അവന്‍ ക്രൂശില്‍ മരിച്ചത്. അങ്ങനെ, യേശുവില്‍ വിശ്വസിക്കുന്നവര്‍ക്ക്, അവന് നീതിമാനും നീതീകരിക്കുന്നവനും ആയിത്തീരുവാന്‍ കഴിഞ്ഞു (റോമര്‍ 3:25,26). എന്തൊരു സ്നേഹപ്രകടനം! അങ്ങനെ വീണ്ടെടുപ്പിന്‍ പ്രക്രിയയിലൂടെ ന്യായപ്രമാണത്തെ അസാധുവാക്കുകയല്ല ചെയ്തത് അതിനെ ഉറപ്പിക്കുകയാണ്.

`റോമര്‍ 6:1-3 വരെ വായിച്ചതിനുശേഷം വാക്യം 12 ന് പ്രത്യേക ഊന്നല്‍ കൊടുത്തുകൊണ്ട് റോമര്‍ 7:7-12 ഉം കൂടെ വായിക്കുക. ക്രിസ്തു മരിച്ചതിനുശേഷവും അവന്‍റെ ന്യായപ്രമാണത്തെക്കുറിച്ച് ഈ വാക്യങ്ങള്‍ എന്തുപറയുന്നു?`

കൃപയും വീണ്ടെടുപ്പും ന്യായപ്രമാണത്തെ മാറ്റിക്കളഞ്ഞു എന്ന് ചിലര്‍ വിശ്വസിക്കുമ്പോള്‍, കൃപ പെരുകേണ്ടതിന് നാം പാപത്തില്‍ തുടരുവാന്‍ പാടില്ല എന്ന് അപ്പൊസ്തലനായ പൗലൊസ് വ്യക്തമാക്കുന്നു. മറിച്ച്, വിശ്വാസത്താല്‍ ക്രിസ്തുവിലുള്ളവര്‍ അവന്‍റെ മരണത്തില്‍ സ്നാനം ഏറ്റിരിക്കുന്നു. അതിനാല്‍ തങ്ങള്‍ പാപസംബന്ധമായി മരിച്ചവരും ക്രിസ്തുവിനു ജീവിച്ചിരിക്കുന്നവരുമായി കണക്കാക്കണം.

ന്യായപ്രമാണം പാപം അല്ല, എന്നാല്‍ (മറ്റുള്ളവയുടെ ഇടയില്‍) അത് പാപമാക്കുകയും നമ്മുടെ പാപം വെളിവാക്കുകയും ചെയ്യുന്നു. അതുകൊണ്ടാണ്, "ന്യായപ്രമാണം വിശുദ്ധം; കല്പന വിശുദ്ധവും ന്യായവും നല്ലതും തന്നേ" എന്ന് പറഞ്ഞിരിക്കുന്നത് (റോമര്‍ 7:12). മറ്റൊന്നും വെളിപ്പെടുത്താത്തതുപോലെ രക്ഷയ്ക്കും വീണ്ടെടുപ്പിനും വേണ്ടിയുള്ള ഏറ്റവും വലിയ ആവശ്യം എന്നപോലെ രക്ഷയും വീണ്ടെടുപ്പും ക്രിസ്തുവിലൂടെ മാത്രം വരുന്നു എന്ന് വെളിപ്പെടുത്തുന്നു. അങ്ങനെ നാം വിശ്വാസത്താല്‍ ന്യായപ്രമാണത്തെ ദുര്‍ബലമാക്കുന്നില്ല, എന്നാല്‍ അതിനെ "ഉറപ്പിക്കുക മാത്രമാണ് ചെയ്യുന്നത്" (റോമര്‍ 3:31).

യേശു വന്നത് ന്യായപ്രമാണത്തെ നീക്കുവാനല്ല, എന്നാല്‍ ന്യായപ്രമാണത്തിലും പ്രവാചകന്മാരിലും വാഗ്ദത്തം ചെയ്തിരിക്കുന്നവയെല്ലാം നിവര്‍ത്തിക്കുന്നതിനുവേണ്ടിയാണ്. അങ്ങനെ, "ആകാശവും ഭൂമിയും ഒഴിഞ്ഞുപോകുന്നതുവരെ" 'ന്യായപ്രമാണത്തില്‍നിന്ന് ഒരു വള്ളി എങ്കിലും പുള്ളി എങ്കിലും ഒരുനാളും ഒഴിഞ്ഞുപോകുകയില്ല" എന്ന് യേശു ഊന്നിപ്പറയുന്നു (മത്തായി 5:18).

ദൈവത്തിന്‍റെ ന്യായപ്രമാണം തന്നെ ദൈവത്തിന്‍റെ വിശുദ്ധിയെയും അവന്‍റെ സമ്പൂര്‍ണ്ണ സ്നേഹത്തെയും നീതിയെയും നന്മയെയും പ്രതിനിധീകരിക്കുന്നു (ലേവ്യ. 19:2; സങ്കീ, 19:7,8; 119:142,172). ഇത്തരത്തില്‍, പുറപ്പാട് 31:18 പ്രകാരം കല്പലകളില്‍ ദൈവം പത്ത് കല്പന എഴുതി എന്നത് പ്രധാനമാണ്. കല്ലില്‍ എഴുതി എന്നാല്‍ ഈ കല്പന ദൈവത്തിന്‍റെ മാറ്റമില്ലാത്ത സ്വഭാവത്തിന്‍റെയും അവന്‍റെ സാന്മാര്‍ഗ്ഗീയ ഭരണകൂടത്തിന്‍റെയും സാക്ഷ്യമാണ്, അത് വന്‍പോരാട്ടത്തിന്‍റെ കേന്ദ്രവിഷയമായ സ്നേഹത്തില്‍ സ്ഥാപിതമാണ്.

`"നിങ്ങള്‍ എന്നെ സ്നേഹിക്കുന്നെങ്കില്‍, എന്‍റെ കല്പനകളെ കാത്തുകൊള്ളും" എന്ന യേശുവിന്‍റെ വാക്കുകളെ നല്ലവിധം മനസ്സിലാക്കുവാന്‍ കല്പനയും സ്നേഹവും തമ്മിലുള്ള ബന്ധം എങ്ങനെയാണ് സഹായിക്കുന്നത്? (യോഹ. 14:15).`