---
title:  സ്നേഹം ന്യായപ്രമാണത്തിന്‍റെ നിവൃത്തി
date:   22/03/2025
---

### പഠനത്തിനുള്ള വേദഭാഗങ്ങള്‍
പുറ. 20:1-17; റോമര്‍ 6:1-3; 7:7-12; യിരെ. 31:31-34; മത്തായി 23:23,24; യാക്കോബ് 2:1-9.

> <p>മനഃപാഠവാക്യം</p>
> "അന്യോന്യം സ്നേഹിക്കുന്നതല്ലാതെ ആരോടും ഒന്നും കടമ്പെട്ടിരിക്കരുത്; അന്യനെ സ്നേഹിക്കുന്നവന്‍ ന്യായപ്രമാണം നിവര്‍ത്തിച്ചിരിക്കുന്നുവല്ലോ" (റോമര്‍ 13:8).

പ്രശ്നം സൃഷ്ടിക്കുന്ന ഒരു അംഗത്തിന്‍റെ കാര്യം സഭാക്കമ്മിറ്റിയില്‍ കൈകാര്യം ചെയ്തുകൊണ്ടിരുന്നപ്പോള്‍, കമ്മിറ്റിയിലെ ഒരംഗം പാസ്റ്ററിനോട് ഇങ്ങനെ പറഞ്ഞു: "മനസ്സലിവിനെ അടിസ്ഥാനമാക്കി നമുക്ക് തീരുമാനങ്ങളുണ്ടാക്കുവാന്‍ കഴിയുകയില്ല." അതേ, നമുക്കു പറ്റുകയില്ല. ദൈവത്തെക്കുറിച്ചും അവന്‍റെ കല്പന എന്താണ് എന്നതിനെക്കുറിച്ചുമുള്ള ഈ മനുഷ്യന്‍റെ ധാരണ എന്തായിരിക്കുമെന്നതിനെപ്പറ്റി പാസ്റ്റര്‍ അത്ഭുതപ്പെട്ടു. നാം മനുഷ്യരോട് പ്രത്യേകിച്ച് തെറ്റു ചെയ്യുന്നവരോട്, എങ്ങനെ ഇടപെടുന്നു എന്നതില്‍ മുഖ്യമായത് തീര്‍ച്ചയായും മനസ്സലിവ് ആയിരിക്കണം. മനസ്സലിവ് സ്നേഹത്തിന്‍റെ അവിഭാജ്യഘടകമാണ്, റോമര്‍ 13:8 പറയുന്നതുപോലെ, ഒരുവന്‍റെ അയല്‍ക്കാരനെ സ്നേഹിക്കുക എന്നത് കല്പനയുടെ നിവൃത്തിയാണ്.

സ്നേഹം വാസ്തവത്തില്‍ ന്യായപ്രമാണത്തിന്‍റെ നിവൃത്തിയാണെങ്കില്‍, ന്യായപ്രമാണമെന്നത് ഒരുവിധത്തില്‍ സ്നേഹത്തില്‍നിന്ന് വേര്‍പെട്ടതാണെന്നോ അല്ലെങ്കില്‍ സ്നേഹം ഒരര്‍ത്ഥത്തില്‍ ന്യായപ്രമാണത്തില്‍നിന്ന് ഛേദിക്കപ്പെട്ടതാണ് എന്നോ ചിന്താക്കാതിരിക്കുന്നതില്‍ നാം ജാഗ്രതയുള്ളവരായിരിക്കണം. തിരുവെഴുത്തില്‍ സ്നേഹവും ന്യായപ്രമാണവും ഒരുമിച്ചുപോകുന്നു. ഇത് എലന്‍ വൈറ്റ് പറയുന്ന പ്രകാരം "ദൈവത്തിന്‍റെ സ്വഭാവത്തിന്‍റെ പകര്‍പ്പാണ്" (കാണുക Christ’s Objetc Lessons, p. 305)

ദൈവത്തിന്‍റെ കല്പന അമൂര്‍ത്തമായ തത്വങ്ങളുടെ ഒരു കൂട്ടമല്ല, മറിച്ച് നമ്മുടെ അഭിവൃദ്ധിക്കായി ഉദ്ദേശിച്ചിട്ടുള്ള ആജ്ഞകളും നിര്‍ദ്ദേശങ്ങളുമാണ്. ദൈവത്തിന്‍റെ നിയമം ഭാഗികമായി, ദൈവംതന്നെ പ്രകടിപ്പിക്കുന്നതുപോലെ സ്നേഹത്തിന്‍റെ പ്രകടനമാണ്.

_ഈ ആഴ്ചയിലെ പാഠം പഠിച്ച് മാര്‍ച്ച് 29 ലെ ശബ്ബത്തിനായി ഒരുങ്ങുക_