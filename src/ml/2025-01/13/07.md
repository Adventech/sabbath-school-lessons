---
title:  കൂടുതല്‍ പഠനത്തിന്
date:   28/03/2025
---

Read Ellen G. White, “The Least of These My Brethren” pp. 637-641, in The Desire of Ages.

"മറ്റുള്ളവരെ ശുശ്രൂഷിക്കുന്നവര്‍ക്ക്, നല്ല ഇടയന്‍ ശുശ്രൂഷകനായിരിക്കും. അവര്‍ ജീവന്‍റെ ജലം പാനം ചെയ്ത് തൃപ്തരാകും. അങ്ങനെയുള്ളവര്‍ ലോകത്തിന്‍റെ വെറിക്കൂത്തുകള്‍ ഇഷ്ടപ്പെടുകയില്ല. അവരുടെ ഹൃദയഭാരം മനുഷ്യാത്മാവിന്‍റെ രക്ഷയ്ക്കായിരിക്കും. സമൂഹത്തിന് അവരുടെ സേവനം പ്രയോജനകരമായിരിക്കും. യേശുവിനോടുള്ള സ്നേഹം മനുഷ്യരെ പരസ്പരം അടുപ്പിക്കുന്നു.

"നാം ദൈവത്തിന്‍റെ കൂട്ടുവേലക്കാര്‍ എന്ന ബോധത്തോടെ പ്രവര്‍ത്തിക്കുമ്പോള്‍, ദൈവവാഗ്ദത്തങ്ങളെക്കുറിച്ച് ഉദാസീനത കാട്ടുകയില്ല. അവ നമ്മുടെ ഹൃദയങ്ങളില്‍ എരിഞ്ഞുകൊണ്ടിരിക്കുകയും അധരങ്ങളെ ജ്വലിപ്പിക്കുകയും ചെയ്യും. അജ്ഞരും ശിക്ഷണബോധമില്ലാത്തവരുമായ ഒരു ജനത്തെ ശുശ്രൂഷിപ്പാനായി മോശെയെ വിളിച്ചപ്പോള്‍, ദൈവം നല്‍കിയ വാഗ്ദത്തം "എന്‍റെ സാന്നിദ്ധ്യം നിന്നോടുകൂടെ പോരും; ഞാന്‍ നിനക്ക് സ്വസ്ഥത നല്‍കും" എന്നതായിരുന്നു. യഹോവ അരുളിചെയ്തു: "ഞാന്‍ നിന്നോടുകൂടെ ഇരിക്കും" (പുറ. 33:14; 3:12). കഷ്ടപ്പെടുന്ന തന്‍റെ മക്കളെ ശുശ്രൂഷിക്കുന്ന ഏവര്‍ക്കും അവകാശമാക്കാവുന്നതാണ് ദൈവത്തിന്‍റെ ഈ വാഗ്ദത്തം." EGW, The Desire of Ages, p. 641.

**ചര്‍ച്ചകള്‍**

`1. 1 കൊരി. 13:4-8 വരെ വായിക്കുക. നാം എത്തരത്തിലുള്ള മനുഷ്യര്‍ ആയിരിക്കണം എന്നതിനെക്കുറിച്ച് 1 കൊരി. 13 എങ്ങനെയാണ് വെളിച്ചം പകര്‍ന്നു തരുന്നത്?`

`2. മത്തായി 25:31-46 വരെയുള്ള ഭാഗത്ത് ചെമ്മരിയാടുകളെയും കോലാടുകളെയും തമ്മില്‍ വേര്‍തിരിക്കുന്നത് എന്താണ്? പ്രവൃത്തിയിലൂടെയുള്ള രക്ഷയെ പഠിപ്പിക്കാത്ത വിധത്തില്‍ യേശു ഇവിടെ പറയുന്നത് നമുക്ക് എങ്ങനെ മനസ്സിലാക്കുവാനാകും?`

`3. യേശു ലോകത്തെ സ്നേഹിച്ചതുപോലെ നാം ലോകത്തെ സ്നേഹിക്കുമ്പോള്‍ നമുക്കുവേണ്ടിയുള്ള അവന്‍റെ ദൗത്യം പൂര്‍ത്തിയാകും. നാം സ്വര്‍ഗ്ഗത്തിന് യോഗ്യരാകും; കാരണം സ്വര്‍ഗ്ഗം നമ്മുടെ ഹൃദയത്തിലുണ്ട്" എന്ന പ്രസ്താവന നമുക്ക് അര്‍ത്ഥമാക്കുന്നത് എന്താണ്? (വ്യാഴാഴ്ചത്തെ പഠനം കാണുക). ദൈവത്തിന്‍റെ സ്വഭാവത്തെക്കുറിച്ചും സ്വര്‍ഗ്ഗത്തിന്‍റെ സ്വഭാവത്തെക്കുറിച്ചും തന്നെ ഇത് എന്താണ് വെളിപ്പെടുത്തുന്നത്? ഈ അര്‍ത്ഥത്തില്‍, അടിച്ചമര്‍ത്തപ്പെടുന്നവര്‍ക്ക് വെളിച്ചവും ന്യായവും കൊണ്ടുവരുന്ന വിധത്തില്‍ ദൈവസ്നേഹം വ്യാപിപ്പിക്കുന്നതുമായി ബന്ധപ്പെട്ടുകൊണ്ട് നമുക്കെങ്ങനെ കൂടുതലായി സ്വര്‍ഗ്ഗത്തിന്‍റെ പൗരന്മാരെപ്പോലെ ജീവിക്കുവാന്‍ കഴിയും?`

`4. നിങ്ങളുടെ പ്രാദേശിക സമൂഹത്തില്‍ സ്നേഹവും നീതിയും ഉണ്ടാകുവാന്‍വേണ്ടിയുള്ള ദൈവത്തിന്‍റെ കരുതല്‍ പ്രതിഫലിപ്പിക്കുന്നതിന് നിങ്ങളുടെ പ്രാദേശികസഭയില്‍ എന്ത് പ്രായോഗിക നടപടികള്‍ എടുക്കണം? നിങ്ങള്‍ സമൂഹത്തില്‍ എന്ത് നന്മയാണ് ചെയ്യുന്നത്? അത് മെച്ചപ്പെടുത്തുന്നതിനും കൂടുതല്‍ കേന്ദ്രീകരിക്കുന്നതിനും എന്താണ് ആവശ്യമായിരിക്കുന്നത്? ദൈവത്തിന്‍റെ സ്നേഹത്തെയും ന്യായത്തെയും കുറിച്ച് നാം പഠിച്ചുകഴിഞ്ഞതിന്മേല്‍ പ്രവര്‍ത്തിക്കുവാന്‍ വ്യക്തിപരമായും കൂട്ടായും പ്രത്യക്ഷമായ എന്ത് ചുവടുവയ്പുകള്‍ എടുക്കുവാന്‍ നിങ്ങള്‍ക്കു കഴിയും?`