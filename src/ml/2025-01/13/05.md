---
title:  സ്നേഹം ന്യായപ്രമാണത്തിന്‍റെ നിവൃത്തി
date:   26/03/2025
---

സ്നേഹവും കല്പനയും തമ്മിലുള്ള ബന്ധം പറഞ്ഞറിയിക്കുവാനാവില്ല. വാസ്തവത്തില്‍, തിരുവെഴുത്തിന്‍ പ്രകാരം സ്നേഹം എന്നാല്‍ ന്യായപ്രമാണം നിവര്‍ത്തിക്കുക എന്നാണ്.

"അന്യനെ സ്നേഹിക്കുന്നവന്‍ ന്യായപ്രമാണം നിവര്‍ത്തിച്ചിരിക്കുന്നു" എന്ന് റോമര്‍ 13:8-10 വരെയുള്ള ഭാഗത്ത് പൗലൊസ് പഠിപ്പിക്കുന്നു (13:8). പത്തു കല്പനയിലെ അവസാനത്തെ ആറെണ്ണത്തില്‍ പലതും പട്ടികപ്പെടുത്തിയതിനുശേഷം "കൂട്ടുകാരനെ നിന്നെപ്പോലെ സ്നേഹിക്ക എന്ന വചനത്തില്‍ സംക്ഷേപിച്ചിരിക്കുന്നു" എന്ന് പൗലൊസ് പ്രഖ്യാപിക്കുന്നു (റോമര്‍ 13:9). വാസ്തവത്തില്‍, സ്നേഹം ന്യായപ്രമാണത്തിന്‍റെ നിവൃത്തിതന്നെ" എന്ന് പൗലൊസ് വ്യക്തമായി പഠിപ്പിക്കുന്നു (റോമര്‍ 13:10). വീണ്ടും "കൂട്ടുകാരനെ നിന്നെപ്പോലെതന്നെ സ്നേഹിക്കേണം എന്നുള്ള ഏകവാക്യത്തില്‍ ന്യായപ്രമാണം മുഴുവനും അടങ്ങിയിരിക്കുന്നു" എന്ന് ഗലാത്യര്‍ 5:14 ല്‍ പൗലൊസ് പറയുന്നു. എന്നാല്‍ ന്യായപ്രമാണത്തെ നിവര്‍ത്തിക്കുന്നത് ഏതുതരത്തിലുള്ള സ്നേഹമാണ്? അത്തരത്തിലുള്ള സ്നേഹം എപ്രകാരം കാണപ്പെടും.

`മത്തായി 23:23,24 വായിക്കുക. ന്യായപ്രമാണത്തിലെ ഘനമേറിയ ഭാഗങ്ങള്‍ എന്തൊക്കെയാണ്? വായിക്കുക: ആവ. 5:12-15; യെശ. 58:13,14. ന്യായപ്രമാണവും (പ്രത്യേകിച്ച് ശബ്ബത്ത് കല്പന) ന്യായത്തിനും വിടുതലിനുമുള്ള ദൈവത്തിന്‍റെ ഉത്കണ്ഠയും തമ്മിലുള്ള ബന്ധത്തെ ഈ വേദഭാഗങ്ങള്‍ എങ്ങനെ പ്രകടമാക്കുന്നു?`

"ന്യായം, കരുണ, വിശ്വാസം" എന്നിവയെ യേശു ന്യായപ്രമാണത്തിലെ ഘനമേറിയ കാര്യങ്ങള്‍ എന്നവിധം തിരിച്ചറിയുന്നു. പ്രത്യേകിച്ച്, ഒരു കല്പനയുമായുള്ള ബന്ധത്തില്‍ അതായത് ശബ്ബത്ത് - ശബ്ബത്തുതന്നെ തിരുവെഴുത്തില്‍ വീണ്ടെടുപ്പും ന്യായവുമായി, ഒഴിവാക്കുവാന്‍ കഴിയാത്തവിധം ബന്ധപ്പെട്ടിരിക്കുന്നു എന്ന് നമുക്കു കാണാം.

ദൈവം യിസ്രായേല്യരെ അടിമത്വത്തില്‍നിന്നും വീണ്ടെടുത്തതുമായുള്ള ബന്ധത്തില്‍ ശബ്ബത്ത് കല്പനയെ ഉറപ്പിച്ചിരിക്കുന്നതായി ആവര്‍ത്തനം 5 ല്‍ കാണുന്നു. അതായത് ശബ്ബത്ത് സൃഷ്ടിപ്പിന്‍റെ സ്മാരകം മാത്രമല്ല, അടിമത്വത്തിലും അടിച്ചമര്‍ത്തലിലും നിന്നുള്ള വിടുതലിന്‍റെ ഒരു സ്മാരകം കൂടിയാണ്. സ്വന്തം കാര്യാദികള്‍ നോക്കാതെ ശബ്ബത്തിനെ ഒരു സന്തോഷമെന്നും യഹോവയുടെ വിശുദ്ധ ദിവസത്തെ ബഹുമാനയോഗ്യമെന്നും പറയുന്ന പശ്ചാത്തലത്തില്‍ (യെശ. 58:13,14), സ്നേഹപ്രവൃത്തികള്‍, നീതിയോടെ മറ്റുള്ളവര്‍ക്ക് നന്മ ചെയ്യുക, വിശന്നിരിക്കുന്നവര്‍ക്ക് ഭക്ഷണം കൊടുക്കുക, ഭവനരഹിതരെ പാര്‍പ്പിക്കുക എന്നിവയ്ക്ക് ഊന്നല്‍ കൊടുക്കുന്നു (കാണുക: യെശ. 58:3-10).

ഈ പഠിപ്പിക്കലുകളെല്ലാം (മറ്റു പലതും) കണക്കിലെടുക്കുമ്പോള്‍, സ്നേഹത്തിലൂടെ നിയമം നിറവേറ്റുവാന്‍ ആഗ്രഹിക്കുന്നവര്‍ നിയോഗത്തിന്‍റെ പാപങ്ങളെക്കുറിച്ച് മാത്രമല്ല, ഒഴിവാക്കിയതിന്‍റെ പാപങ്ങളെക്കുറിച്ചും ശ്രദ്ധിക്കണം. കല്പനയുടെ നിവൃത്തി എന്ന നിലയില്‍, പാപങ്ങള്‍ ചെയ്യുന്നതില്‍നിന്ന് വിട്ടുനില്‍ക്കുക എന്ന അര്‍ത്ഥത്തില്‍ കല്പന പാലിക്കുക മാത്രമല്ല, സജീവമായി നന്മ ചെയ്യുകയും നീതിയും കരുണയും വിശ്വസ്തതയോടെ മുന്നോട്ട് കൊണ്ടുപോകുന്ന സ്നേഹപ്രവൃത്തികള്‍ ചെയ്യുന്നതും ഉള്‍പ്പെടുന്നു. കല്പനയിലെ അക്ഷരങ്ങളെ ലംഘിക്കുന്നതിനെക്കാളും അപ്പുറമാണ് ദൈവത്തോട് വിശ്വസ്തരായിരിക്കുക എന്നത്.