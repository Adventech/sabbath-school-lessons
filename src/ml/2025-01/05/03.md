---
title:  ദൈവം ദീര്‍ഘക്ഷമയുള്ളവന്‍
date:   27/01/2025
---

തിന്മയോട് ദൈവം കോപിക്കുന്നതിന്‍റെ കാരണം ദൈവം സ്നേഹം ആയതുകൊണ്ടാണ്. ദൈവം അത്ര അനുകമ്പയും കരുണയുമുള്ളവനാകുന്നതിന് ഒരു ബൈബിള്‍ പ്രവാചകന്‍ ദൈവത്തെ വിമര്‍ശിക്കുകപോലും ചെയ്തു.

`യോനയുടെ കഥയെക്കുറിച്ചും യോനാ 4:1-4 വരെ നിനവെക്കാരോടുള്ള ദൈവത്തിന്‍റെ സഹതാപത്തോടെയുള്ള ക്ഷമയോട് യോന എങ്ങനെ പ്രതികരിച്ചു എന്നും ചിന്തിക്കുക. ഇത് യോനയെയും ദൈവത്തെയുംകുറിച്ച് നമ്മോടെന്ത് പറയുന്നു? (കാണുക മത്തായി 18:8).`

ദൈവത്തിന്‍റെ കരുണയോടുള്ള യോനയുടെ പ്രതികരണം രണ്ട് പ്രധാനവഴികളില്‍ പറയപ്പെടുന്നു. ഒന്നാമതായി, ഇത് യോനയുടെ ഹൃദയകാഠിന്യത്തെ പ്രദര്‍ശിപ്പിക്കുന്നു. അശൂര്യര്‍ യിസ്രായേലിനോട് ചെയ്തത് അത്രയ്ക്ക് വെറുപ്പുളവാക്കിയതുകൊണ്ട്, ദൈവം അവരോട് ഒരു കരുണയും കാണിക്കുന്നത് യോനാ ഇഷ്ടപ്പെട്ടില്ല.

എന്തൊരു പാഠമാണ് നമുക്കുള്ളത്! ഇത് എത്രയധികം മനസ്സിലാക്കാവുന്നതായിരുന്നാലും ഇതേ മനോഭാവത്തിനെതിരേ ജാഗ്രത പുലര്‍ത്തുന്നതിന് നാം ശ്രദ്ധാലുക്കളായിരിക്കണം. എല്ലാ മനുഷ്യരിലും വച്ച് ദൈവത്തിന്‍റെ കൃപ പ്രാപിച്ചവര്‍, അനര്‍ഹമായ കൃപ എന്നാല്‍ എന്താണെന്നു മനസ്സിലാക്കുകയും അത് മറ്റുള്ളവരിലേക്ക് പകര്‍ന്നുകൊടുക്കുവാന്‍ ഒരുക്കമുള്ളവര്‍ ആയിരിക്കുകയും വേണം.

രണ്ടാമതായി, ദൈവത്തിന്‍റെ മനസ്സലിവും കരുണയും അവന്‍റെ സ്വഭാവത്തോട് എത്ര കേന്ദ്രീകൃതമാണെന്ന് യോനയുടെ പ്രതികരണം ദൃഢീകരിക്കുന്നു. ദൈവത്തിന്‍റെ കാരുണ്യത്തെക്കുറിച്ച് യോനയ്ക്ക് അത്ര പരിചിതമായിരുന്നു. കൃത്യമായി പറഞ്ഞാല്‍, ദൈവം "കൃപയും കരുണയും ദീര്‍ഘക്ഷമയും മഹാദയയും ഉള്ളവന്‍" (യോനാ 4:2), നിനവേയ്ക്കെതിരെ ന്യായവിധി കൊണ്ടുവരുന്നതിനെതിരെ ദൈവത്തിന് അനുകമ്പ തോന്നും എന്ന് യോനാ അറിഞ്ഞിരുന്നു. സര്‍വ്വമനുഷ്യരോടും സര്‍വ്വജാതിയോടും ദൈവം നീതിയോടും കരുണയോടും ഇടപെടുന്നു.

"ദീര്‍ഘക്ഷമ" എന്നത് അക്ഷരാര്‍ത്ഥത്തില്‍ എബ്രായഭാഷയിലെ "നീണ്ട മൂക്ക്" (long nose) എന്നതില്‍നിന്ന് പരിഭാഷപ്പെടുത്തിയതാകാം. എബ്രായ ഭാഷാശൈലിയില്‍, കോപം ആലങ്കാരികമായി മൂക്കുമായി ബന്ധപ്പെട്ടിരിക്കുന്നു. മൂക്കിന്‍റെ നീളം ആലങ്കാരികമായി ഒരുവന്‍ കോപിക്കുന്നതിന് എത്ര സമയം എടുക്കുന്നു എന്നതിനെ ചിത്രീകരിക്കുന്നു.

അങ്ങനെയെങ്കില്‍, "നീണ്ട മൂക്ക്" എന്നവിധം ദൈവത്തെ പരാമര്‍ശിക്കുമ്പോള്‍, ദൈവം സാവധാനം കോപിക്കുന്നവന്‍ അല്ലെങ്കില്‍ ദീര്‍ഘക്ഷമയുള്ളവന്‍ എന്ന് അര്‍ത്ഥമാക്കുന്നു. കോപിക്കുന്നതിന് മനുഷ്യന്‍ അധികസമയം എടുക്കാതിരിക്കുമ്പോള്‍, ദൈവം അങ്ങേയറ്റം ദീര്‍ഘക്ഷമയുള്ളവനും ഔദാര്യമായും സമൃദ്ധിയായും കൃപ ചൊരിയുന്നവനും, എന്നിരുന്നാലും, പാപത്തെ ന്യായീകരിക്കാതെ അല്ലെങ്കില്‍ അനീതിക്കെതിരെ കണ്ണടയ്ക്കാത്തവനും ആണ്. പകരം, അവനില്‍ വിശ്വസിക്കുന്നവര്‍ക്ക് അവന്‍ നീതിയും നീതീകരിക്കുന്നവനും ആകേണ്ടതിന് ദൈവംതന്നെ ക്രൂശിലൂടെ പാപത്തിനും തിന്മയ്ക്കും പരിഹാരം ഉണ്ടാക്കുന്നു (റോമര്‍ 3:25,26).

`നിങ്ങളോട് തെറ്റ് ചെയ്ത ഒരുവനോട് കരുണയോ കൃപയോ കാണിക്കുന്നതില്‍ നിങ്ങള്‍ എപ്പോഴെങ്കിലും പരാജയപ്പെട്ടിട്ടുണ്ടോ? നിങ്ങള്‍ക്കു ദൈവം സമൃദ്ധിയായി കാണിച്ചുതന്ന കരുണയ്ക്കു പ്രതികരണമെന്ന വിധം മറ്റുള്ളവരോട് നിങ്ങള്‍ കൂടുതല്‍ കരുണയുള്ളവര്‍ ആകേണ്ടതിന് നിങ്ങള്‍ക്കുവേണ്ടി ദൈവം ചെയ്തതിനെ നിങ്ങള്‍ക്ക് എങ്ങനെ നല്ലവിധം ഓര്‍ക്കുവാന്‍ കഴിയും? പാപത്തിന് അനുമതി കൊടുക്കാതെ അല്ലെങ്കില്‍ നിന്ദയോ ദ്രോഹമോ അനുവദിക്കാതെ, കരുണയും കൃപയും കാണിച്ചുകൊണ്ട്, നിങ്ങള്‍ക്ക് ഇത് എങ്ങനെ ചെയ്യുവാന്‍ കഴിയും?`