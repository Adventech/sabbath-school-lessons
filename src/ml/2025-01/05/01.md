---
title:  ദിവ്യസ്നേഹത്തിന്‍റെ ക്രോധം
date:   25/01/2025
---

### പഠനത്തിനുള്ള വേദഭാഗങ്ങള്‍
സങ്കീ. 78; യോനാ 4:1-4; മത്തായി 10:8; 21:12,13; യിരെ. 51:24,25; റോമര്‍ 12:17-21.

> <p>മനഃപാഠവാക്യം</p>
> "എങ്കിലും അവന്‍ കരുണയുള്ളവനാകകൊണ്ട് അവരെ നശിപ്പിക്കാതെ അവരുടെ അകൃത്യം ക്ഷമിച്ചു; തന്‍റെ ക്രോധത്തെ മുഴുവനും ജ്വലിപ്പിക്കാതെ തന്‍റെ കോപത്തെ പലപ്പോഴും അടക്കിക്കളഞ്ഞു" (സങ്കീ. 78:38).

ദൈവത്തിന്‍റെ മനസ്സലിവിനെ പലപ്പോഴും പ്രകീര്‍ത്തിക്കുന്നുണ്ടെങ്കിലും ദൈവത്തിന്‍റെ ക്രോധം എന്ന ആശയം അവര്‍ക്ക് അസ്വസ്ഥതയുളവാക്കുന്നു. അവന്‍ സ്നേഹമാണെങ്കില്‍, ഒരിക്കലും കോപം പ്രകടിപ്പിക്കുവാന്‍ പാടില്ല എന്ന് അവര്‍ ചിന്തിക്കുന്നു. എങ്ങനെയായിരുന്നാലും, ഈ ആശയം തെറ്റാണ്. അവന്‍റെ ക്രോധം അവന്‍റെ സ്നേഹത്തില്‍നിന്നും നേരിട്ട് ഉയര്‍ന്നുവരുന്നു.

പഴയനിയമത്തിലെ ദൈവം ക്രോധത്തിന്‍റെ ദൈവമാണെന്നും പുതിയനിയമത്തിലെ ദൈവം സ്നേഹത്തിന്‍റെ ദൈവമാണെന്നും ചിലര്‍ അവകാശപ്പെടുന്നു. എന്നാല്‍ ഒരു ദൈവം മാത്രമേയുള്ളൂ, പുതിയനിയമത്തിലും പഴയനിയമത്തിലും ഒരേ രീതിയില്‍ അവനെ വെളിപ്പെടുത്തിയിരിക്കുന്നു. സ്നേഹം ആയ ദൈവം തിന്മയുടെമേല്‍ കോപാകുലനാകുന്നു, എന്നാല്‍ അത് തികച്ചും അവന്‍ സ്നേഹമായതുകൊണ്ടാണ്. യേശുവും തിന്മയ്ക്കെതിരേ അഗാധമായ കോപം പ്രകടിപ്പിച്ചിട്ടുണ്ട്, ദൈവത്തിന്‍റെ നീതിയുള്ളതും ഉചിതവുമായ ക്രോധത്തെക്കുറിച്ച് പുതിയനിയമം നിരവധി തവണ പഠിപ്പിക്കുന്നു.

ദൈവകോപം എല്ലായ്പോഴും തിന്മയ്ക്കും അനീതിക്കും എതിരെയുള്ള ദൈവത്തിന്‍റെ നീതിയുടെയും സ്നേഹത്തിന്‍റെയും പ്രതികരണമാണ്. ദൈവക്രോധം പൂര്‍ണ്ണമായ നന്മയാലും സ്നേഹത്താലും പ്രചോദിപ്പിക്കപ്പെട്ട നീതിപൂര്‍വ്വകമായ രോഷമാണ്, അത് എല്ലാ സൃഷ്ടികളുടെയും ഉന്നതി തേടുന്നു. തിന്മയോടും അനീതിയോടുമുള്ള സ്നേഹത്തിന്‍റെ ഉചിതമായ പ്രതികരണമാണ് ദൈവക്രോധം. അതനുസരിച്ച്, തിന്മയുടെ ഇരകള്‍ക്ക് അനുകൂലമായും അതിന്‍റെ കുറ്റവാളികള്‍ക്ക് എതിരായും തിന്മ ദൈവത്തെ പ്രകോപിപ്പിക്കുന്നു. അപ്പോള്‍, ദിവ്യക്രോധം ദിവ്യസ്നേഹത്തിന്‍റെ മറ്റൊരു പ്രകടനമാണ്.

_ഈ ആഴ്ചയിലെ പാഠം പഠിച്ച് ഫെബ്രുവരി 1 ലെ ശബ്ബത്തിനായി ഒരുങ്ങുക_