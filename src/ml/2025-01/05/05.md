---
title:  ദൈവം മനസ്സോടെ ദുഃഖിപ്പിക്കുന്നില്ല
date:   29/01/2025
---

ദൈവം താഴ്ന്ന നിരയിലുള്ളവര്‍ക്കും അടിച്ചമര്‍ത്തപ്പെട്ടവര്‍ക്കും അനുകൂലമായ തന്‍റെ അഭിനിവേശവും ഇരകളോടും അടിച്ചമര്‍ത്തലുകളോടുമുള്ള തന്‍റെ നീതിനിഷ്ഠമായ രോഷവും പ്രകടിപ്പിക്കുന്നത് ബൈബിളിലുടനീളം ആവര്‍ത്തിച്ച് കാണപ്പെടുന്നു. തിന്മയില്ലായിരുന്നുവെങ്കില്‍ ദൈവം കോപിക്കുകയില്ലായിരുന്നു. അവന്‍റെ കോപം അവന്‍റെ സൃഷ്ടിയെ ഉപദ്രവിക്കുന്നതിനോടു മാത്രമാണ്.

വിലാപങ്ങള്‍ 3:32,33 അനുസരിച്ച്, ദൈവം മനസ്സോടെ ദുഃഖിപ്പിക്കുന്നില്ല (അക്ഷരാര്‍ത്ഥത്തില്‍ പറഞ്ഞാല്‍ ദൈവം "അവന്‍റെ ഹൃദയത്തില്‍നിന്ന് കഷ്ടപ്പെടുത്തുന്നില്ല"). തിന്മ പ്രവര്‍ത്തിക്കുന്നവര്‍ക്കെതിരെ അവന്‍ ന്യായവിധി കൊണ്ടുവരുന്നില്ല, എന്നാല്‍ അവസാനമായി നീതി ആവശ്യപ്പെടുന്നു.

ദൈവം എത്രനാള്‍ അവന്‍റെ ജനത്തോട് തുടര്‍ച്ചയായി ക്ഷമിക്കുകയും, പശ്ചാത്തപിക്കുന്നതിനും അവനോടു നിരക്കുന്നതിനും അവന്‍ ആവര്‍ത്തിച്ച് അവസരങ്ങള്‍ കൊടുക്കുകയും ചെയ്തു എന്നതില്‍ ഈ സത്യം ദൃഷ്ടാന്തീകരിക്കുകയും ചെയ്തിരിക്കുന്നു. പ്രവാചകന്മാരിലൂടെ ദൈവം തന്‍റെ ജനത്തെ ആവര്‍ത്തിച്ചാവര്‍ത്തിച്ച് വിളിച്ചു, എന്നാല്‍ അവര്‍ കൂട്ടാക്കിയില്ല (കാണുക, യിരെ. 35:14-17; സങ്കീ. 81:11-14).

`എസ്രാ. 5:12 വായിച്ച് യിരെ. 51:24,25,44 മായി താരതമ്യപ്പെടുത്തുക. ബാബിലോണ്യരിലൂടെ യെരൂശലേമിനുമേല്‍ വന്ന ന്യായവിധിയെക്കുറിച്ച് ഇത് എന്ത് വിശദീകരണമാണ് തരുന്നത്? (കാണുക 2 ദിന. 36:16).`

എസ്രാ അഞ്ചാമദ്ധ്യായമനുസരിച്ച്, ജനം നിര്‍ബന്ധത്തോടെയും പശ്ചാത്താപപ്പെടാതെയും ദൈവത്തെ പ്രകോപിപ്പിച്ചതിനുശേഷം, ആത്യന്തികമായി ദൈവം പിന്‍വാങ്ങുകയും ബാബിലോണിന്‍റെ രാജാവായ നെബൂഖദ്നേസ്സറിന്‍റെ കയ്യില്‍ അവരെ "ഏല്പിക്കുകയും" ചെയ്തു (എസ്രാ. 5:12). ദൈവം അങ്ങനെ ചെയ്തത് "ഒരു പരിഹാരം" ഇല്ലാതെ വന്നതിനുശേഷം മാത്രമാണ് (2 ദിന. 36:16), യെഹൂദയില്‍ വരുത്തിയ അമിതനാശത്തിന് ദൈവം പിന്നീട് ബാബിലോണിനെ ന്യായം വിധിച്ചു (യിരെ. 51:24,25,44 എന്നീ ഭാഗത്തെ സെഖ. 1:15 മായി താരതമ്യം ചെയ്യുക).

ദൈവം ജനത്തെ അവരുടെ ശത്രുക്കള്‍ക്ക് ഏല്പിച്ചുകൊടുത്തതിനെക്കുറിച്ച് ബൈബിള്‍ ചിത്രീകരിക്കുന്ന മറ്റു പല ന്യായവിധികളും (ന്യയാ. 2:13,14; സങ്കീ. 106:41,42), ദൈവത്തെ ഉപേക്ഷിച്ച് ജാതികളുടെ "ദേവന്മാരെ" സേവിക്കുന്നതിനുള്ള ജനത്തിന്‍റെ തീരുമാനങ്ങള്‍ അനുസരിച്ചായിരുന്നു (ന്യായാ. 10:6-16; ആവ. 29:24-26). തിന്മയ്ക്കെതിരായ ദൈവത്തിന്‍റെ കോപം, എല്ലാ തിന്മകളെയും ഒരിക്കല്‍ എന്നെന്നേക്കുമായി ഉന്മൂലനം ചെയ്യുന്നതിലേക്ക് എത്തിച്ചേരുന്നത്, പാപത്തിന്‍റെയും കലാപത്തിന്‍റെയും തിന്മയുടെയും മുഴുവന്‍ ചോദ്യത്തില്‍ ഒരു ആപല്‍സാധ്യതയുള്ള എല്ലാവരോടുമുള്ള അവന്‍റെ സ്നേഹത്തില്‍നിന്നും പ്രപഞ്ചത്തിന്‍റെ അന്തിമ നന്മയ്ക്കായുള്ള അവന്‍റെ ആഗ്രഹത്തില്‍നിന്നും ഉത്ഭവിച്ചതാണ്.

`ദിവ്യകോപത്തെയും ക്രോധത്തെയുംപറ്റി നിങ്ങള്‍ക്കുള്ള ധാരണയെ, ഒരുവനുമെതിരേ ന്യായവിധി കൊണ്ടുവരുവാന്‍ ദൈവം ആഗ്രഹിക്കുന്നില്ല എന്ന വസ്തുത എങ്ങനെ ബാധിക്കുന്നു? ദൈവം ദീര്‍ഘക്ഷമയുള്ളവനല്ലെങ്കില്‍ നമുക്ക് ചുറ്റുമുള്ളവരോട് നാം സഹിഷ്ണുതയും ദീര്‍ഘക്ഷമയും ഉള്ളവരായിരിക്കേണ്ടതല്ലയോ? തെറ്റിന് ഇരയായവരെ സംരക്ഷിക്കുകയും പരിപാലിക്കുകയും കൂടെ ചെയ്യുമ്പോള്‍ നമുക്ക് എങ്ങനെ അത് ചെയ്യുവാന്‍ കഴിയും?`