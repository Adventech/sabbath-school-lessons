---
title:  കൂടുതല്‍ പഠനത്തിന്
date:   31/01/2025
---

Read Ellen G. White, “Idolatry at Sinai” pp. 315-330, in Patriarchs and Prophets.

കാളക്കുട്ടിയെ ആരാധിച്ച പാപത്തിന്‍റെ പാശ്ചാത്തലത്തില്‍, എലന്‍ ജി. വൈറ്റ് ഇങ്ങനെ എഴുതി: "യിസ്രായേല്യര്‍ രാജ്യദ്രോഹത്തിന് കുറ്റക്കാരായിരുന്നു. അത്, തങ്ങളെ നന്മകൊണ്ട് പരിപോഷിപ്പിക്കുകയും, ആരുടെ അധികാരത്തെ അനുസരിക്കുവാന്‍ സ്വമേധയാ പ്രതിജ്ഞ എടുത്തിരുന്നോ ആ അധികാരത്തിനെതിരെ ആയിരുന്നു. ദിവ്യഭരണകൂടം നിലനില്‍ക്കുന്നതിനുവേണ്ടി രാജ്യദ്രോഹികളുടെ മേല്‍ നീതി നടപ്പാക്കുകതന്നെ വേണം. എങ്കിലും ഇവിടെപ്പോലും ദൈവത്തിന്‍റെ കരുണ പ്രദര്‍ശിപ്പിക്കപ്പെട്ടു. തന്‍റെ ന്യായപ്രമാണത്തെ നിലനിര്‍ത്തിക്കൊണ്ടുതന്നെ, തിരഞ്ഞെടുപ്പിന്‍റെ സ്വാതന്ത്ര്യവും പശ്ചാത്തപിക്കുവാനുള്ള അവസരവും അവന്‍ സകലര്‍ക്കും നല്കി. മത്സരിക്കുവാന്‍ ശഠിച്ചവര്‍ മാത്രമായിരുന്നു ഛേദിക്കപ്പെട്ടത്.

"വിഗ്രഹസേവയോടുള്ള ദൈവത്തിന്‍റെ വെറുപ്പ് ചുറ്റുപാടുമുള്ള ജാതികള്‍ക്ക് ഒരു സാക്ഷ്യം ആകേണ്ടതിന് ഈ പാപം ശിക്ഷിക്കപ്പെടേണ്ടത് അത്യാവശ്യമായിരുന്നു. കുറ്റക്കാരുടെമേല്‍ നീതിനിര്‍വ്വഹണം നടപ്പാക്കുകവഴി, ദൈവത്തിന്‍റെ ഉപകരണം എന്ന നിലയില്‍, മോശെ അവരുടെ കുറ്റകൃത്യങ്ങള്‍ക്കെതിരെ ഗൗരവമുള്ളതും പരസ്യവുമായ പ്രതിഷേധം രേഖപ്പെടുത്തണം. യിസ്രായേല്യര്‍ ഇനിമേല്‍ അയല്‍ ഗോത്രങ്ങളുടെ വിഗ്രഹസേവയെ കുറ്റം വിധിക്കുവാന്‍ പോകുന്നതിനാല്‍ യഹോവ തങ്ങളുടെ ദൈവമെന്ന് അവകാശപ്പെടുന്ന ജനം ഹോരോബില്‍വച്ച് കാളക്കുട്ടിയെ ഉണ്ടാക്കി ആരാധിച്ച കുറ്റം തങ്ങളുടെ ശത്രുക്കള്‍ അവരുടെ മേല്‍ ആരോപിക്കുവാന്‍ സാധ്യതയുണ്ട്. അപ്പോള്‍ ആക്ഷേപകരമായ ആ സത്യം അംഗീകരിക്കുവാന്‍ നിര്‍ബന്ധിക്കപ്പെട്ടിരുന്നാലും ലംഘനക്കാരുടെ മേല്‍ വന്ന ഭയങ്കരമായ വിധി ചൂണ്ടിക്കാണിച്ചുകൊണ്ട്, അവരുടെ പാപം അനുവദിക്കപ്പെടുകയോ ക്ഷമിക്കപ്പെടുകയോ ചെയ്തിട്ടില്ല എന്നതിന് തെളിവായി ഈ സംഭവം അവര്‍ക്കു വിവരിക്കുവാന്‍ കഴിയും.

"ഈ പാപത്തിന് ശിക്ഷ വിധിക്കണമെന്ന നീതിയുടെ നിഷ്ക്കര്‍ഷയെക്കാളും ഒട്ടും കുറഞ്ഞതല്ല സ്നേഹത്തിന്‍റെ നിഷ്ക്കര്‍ഷ... ദശലക്ഷക്കണക്കിന് ജനങ്ങളുടെമേല്‍ ശിക്ഷാവിധി വരുന്നത് തടയുന്നതിന് ആയിരങ്ങള്‍ കഷ്ടപ്പെടുക എന്നത് ദൈവം തന്‍റെ മഹാകരുണയില്‍ ചെയ്യുന്ന ഒരു പ്രവൃത്തിയാണ്. അനേകരെ രക്ഷിക്കുന്നതിന് ചുരുക്കം ഒരു ജനക്കൂട്ടത്തെ ശിക്ഷിക്കേണ്ടത് അനിവാര്യമാണ്." Ellen G. White Patriarchs and Prophets. pp. 324,325.

**ചര്‍ച്ചകള്‍**

`1. ദിവ്യകോപം എന്ന വീക്ഷണത്തെപ്പറ്റി അനേകരും ബദ്ധപ്പെടുന്നത് എന്തുകൊണ്ടെന്നാണ് നിങ്ങള്‍ ചിന്തിക്കുന്നത്? ഇത് മനസ്സിലാക്കുവാന്‍ നിങ്ങളെ സഹായിക്കുന്നത് എന്താണ്?`

`2. ദൈവം അന്വേഷിക്കുമ്പോള്‍ ഒരിക്കലും ഉണ്ടാകാത്ത എന്ത് പ്രശ്നങ്ങളാണ് മനുഷ്യര്‍ പ്രതികാരം തേടുമ്പോള്‍ എപ്പോഴും ഉണ്ടാകുന്നത്?`

`3. സ്വര്‍ണ്ണക്കാളക്കുട്ടിയുടെ കലാപത്തിനുശേഷം യിസ്രായേലിനെതിരെയുള്ള ദൈവത്തിന്‍റെ ന്യായവിധി എങ്ങനെ ദൈവിക കരുണയുടെ ഉദാഹരണമായിരുന്നു? ദൈവത്തിന്‍റെ ന്യായവിധി പോലും സ്നേഹത്തിന്‍റെ ഒരു പ്രവൃത്തികൂടെ ആണെന്നുള്ളതിന്‍റെ മറ്റെന്ത് ഉദാഹരണം തിരുവെഴുത്തിലുണ്ട്?`

`4. ദൈവം നീതിപൂര്‍വ്വം തിന്മയ്ക്കെതിരെ കോപിക്കുകയും തികഞ്ഞ നീതിയോടെ ന്യായവിധി കൊണ്ടുവരുകയും ചെയ്യുന്നുവെന്ന് നാം മനസ്സിലാക്കുന്നുണ്ടെങ്കിലും മറ്റുള്ളവരെ കുറ്റം വിധിക്കുന്നതില്‍നിന്ന് വിട്ടുനില്‍ക്കുന്നത് എത്ര പ്രധാനമാണ്? ഇതിനെ പ്രത്യേകിച്ച് 1 കൊരി. 4:5 ന്‍റെ വെളിച്ചത്തില്‍ ചര്‍ച്ച ചെയ്യുക.`