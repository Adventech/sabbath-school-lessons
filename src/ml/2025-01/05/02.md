---
title:  തിന്മമൂലം ദുഃഖിക്കുന്നു
date:   26/01/2025
---

ബൈബിളിലെ ദൈവം നീതിയെ സ്നേഹിക്കുകയും തിന്മയെ വെറുക്കുകയും ചെയ്യുന്നു. അതുകൊണ്ട് പാപവും തിന്മയും, അടിച്ചമര്‍ത്തപ്പെട്ടവര്‍ക്കും ദുരുപയോഗം ചെയ്യപ്പെടുന്നവര്‍ക്കും വേണ്ടി, ഒരാളുടെ തിന്മ പ്രാഥമികമായി തന്നെ ബാധിക്കുന്ന സന്ദര്‍ഭങ്ങളില്‍പോലും പ്രകടിപ്പിക്കുന്ന ഒരു അഭിനിവേശം അവനെ പ്രകോപിപ്പിക്കും. ദൈവം തിന്മയെ വെറുക്കുന്നു, കാരണം തിന്മ എല്ലായ്പോഴും, അത് സ്വയം വരുത്തിയാലും, അവന്‍റെ സൃഷ്ടികള്‍ക്ക് മുറിവേല്പിക്കുന്നു. ബൈബിള്‍ വിവരണങ്ങളില്‍, കലാപത്തിന്‍റെ ചക്രം എന്ന് ബൈബിള്‍ പണ്ഡിതന്മാര്‍ വിശേഷിപ്പിക്കുന്നത് ദൈവത്തെ ആവര്‍ത്തിച്ച് കോപിപ്പിക്കുന്നു. കാലചക്രം താഴെ കാണുംവിധം പോകുന്നു.

മനുഷ്യര്‍ ദൈവത്തിനെതിരെ മത്സരിക്കുകയും തിന്മചെയ്യുകയും ചെയ്യുന്നു, ചിലപ്പോള്‍ ദൈവത്തിന്‍റെ ദൃഷ്ടിയില്‍ ശിശുബലികളും മറ്റ് മ്ലേച്ഛതകളും പോലെയുള്ള ഭയാനകമായ ക്രൂരതകള്‍ ചെയ്യുന്നു.

മനുഷ്യരുടെ തീരുമാനങ്ങള്‍ അനുസരിച്ച് ദൈവം പിന്‍വാങ്ങുന്നു.

ജനം വിദേശരാജ്യങ്ങളാല്‍ അടിച്ചമര്‍ത്തപ്പെടുന്നു.

ജനം വിടുതലിനായി ദൈവത്തോട് നിലവിളിക്കുന്നു.

ദൈവം ജനത്തെ കരുണയോടെ വിടുവിക്കുന്നു.

മുമ്പിലത്തെക്കാളും മോശമായി ജനം പലപ്പോഴും വീണ്ടും ദൈവത്തിനെതിരായി മത്സരിക്കുന്നു.

എന്നിരുന്നാലും, തിന്മയുടെയും അവിശ്വസ്തതയുടെയും ഈ കാലചക്രത്തില്‍, അവസാനിക്കാത്ത വിശ്വസ്തതയോടും ദീര്‍ഘക്ഷമയോടും അത്ഭുതകരമായ കൃപയോടും അഗാധമായ അനുകമ്പയോടുംകൂടെ, ദൈവം മനുഷ്യന്‍റെ അവിശ്വസ്തതയെ ആവര്‍ത്തിച്ച് കണ്ടുമുട്ടുന്നു.

വായിക്കുക: സങ്കീ. 78. ദൈവജനത്തിന്‍റെ ആവര്‍ത്തിച്ചുള്ള മത്സരങ്ങളോടുള്ള ദൈവത്തിന്‍റെ പ്രതികരണത്തെക്കുറിച്ച് ഈ വേദഭാഗം എന്തുപറയുന്നു?

ബൈബിള്‍ അനുസരിച്ച്, സ്നേഹവും നീതിയും കെട്ടിപ്പിണഞ്ഞു കിടക്കുന്നു. തിന്മയ്ക്കെതിരായ സ്നേഹത്തിന്‍റെ ശരിയായ പ്രതികരണമാണ് ദൈവകോപം. കാരണം തിന്മ എപ്പോഴും ദൈവം സ്നേഹിക്കുന്ന ഒരുവനെ വേദനിപ്പിക്കുന്നു. ദൈവം ഏകപക്ഷീയമായോ അന്യായമായോ കോപിക്കുന്ന ഒരുദാഹരണവും തിരുവെഴുത്തുകളിലില്ല.

ദൈവത്തിന്‍റെ ജനം തുടര്‍ച്ചയായി ദൈവത്തെ ഉപേക്ഷിക്കുകയും തള്ളിപ്പറയുകയും ചെയ്തപ്പോള്‍, ന്യായമായ എല്ലാ പ്രതീക്ഷയ്ക്കുമപ്പുറം നൂറ്റാണ്ടുകളോളം ക്ഷമയോടെ അവരുടെമേല്‍ മനസ്സലിവ് കാണിച്ചു (നെഹെ. 9:7-33), അങ്ങനെ അവന്‍റെ ദീര്‍ഘക്ഷമയുള്ള അനുകമ്പയുടെയും കരുണാര്‍ദ്രമായ സ്നേഹത്തിന്‍റെയും അഗാധമായ ആഴം പ്രകടമാക്കി. വാസ്തവത്തില്‍, സങ്കീ. 78:38 അനുസരിച്ച്, ഇങ്ങനെ വായിക്കുന്നു:

"അവന്‍ കരുണയുള്ളവനാകകൊണ്ട് അവരെ നശിപ്പിക്കാതെ അവരുടെ അകൃത്യം ക്ഷമിച്ചു; തന്‍റെ ക്രോധത്തെ മുഴുവനും ജ്വലിപ്പിക്കാതെ തന്‍റെ കോപത്തെ പലപ്പോഴും അടക്കിക്കളഞ്ഞു."

`തീര്‍ച്ചയായും, മറ്റുള്ളവരോട് ചെയ്ത തിന്മയുടെ മേല്‍ നിങ്ങള്‍ കോപമുള്ളവരാണ്. അങ്ങനെയെങ്കില്‍, ദൈവത്തിന് തിന്മയോടുള്ള ക്രോധം നല്ലവിധം മനസ്സിലാക്കുവാന്‍ ഈ വികാരം എങ്ങനെ സഹായിക്കുന്നു?`