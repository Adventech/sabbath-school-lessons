---
title:  കൂടുതല്‍ പഠനത്തിന്
date:   14/03/2025
---

Read Ellen G. White, The Reward of Earnest Effort pp. 285-288, in Tesitmonies for the Church, vol. 9).

"ദൈവിക പരിപാലനത്തില്‍ നമ്മെ ആശയക്കുഴപ്പത്തിലാക്കിയവയെല്ലാം വരുവാനിരിക്കുന്ന ലോകത്തില്‍ വെളിപ്പെടും. മനസ്സിലാക്കുവാന്‍ പ്രയാസമായിരുന്നവയെല്ലാം വിശദീകരണം കണ്ടെത്തും. നമുക്കു മുമ്പില്‍ കൃപയുടെ മര്‍മ്മങ്ങള്‍ വെളിപ്പെട്ടുവരും. നമ്മുടെ പരിമിതമായ മനസ്സുകള്‍, ആശയക്കുഴപ്പവും തകര്‍ന്ന വാഗ്ദത്തങ്ങളും മാത്രം കണ്ട സ്ഥാനത്ത്, ഏറ്റവും സമ്പൂര്‍ണ്ണവും മനോഹരവുമായ ഐക്യം കാണും. അനന്തമായ സ്നേഹമാണ് ഏറ്റവും ശ്രമകരമെന്ന് തോന്നിയ അനുഭവങ്ങള്‍ക്ക് ഉത്തരവിട്ടതെന്ന് നാം അറിയും. സകലവും നന്മയ്ക്കായി കൂടിവ്യാപരിക്കുന്നവന്‍റെ മൃദുല സംരക്ഷണത്തെ നാം തിരിച്ചറിയുമ്പോള്‍, പറഞ്ഞറിയിക്കുവാന്‍ കഴിയാത്തതും മഹത്വം നിറഞ്ഞതുമായ ആനന്ദത്താല്‍ നാം സന്തോഷിക്കും." EGW Tesitmonies for the Church, vol 9, p. 286.

**ചര്‍ച്ചകള്‍**

`1. ദൈവത്തിന്‍റെ നടത്തിപ്പ് മനസ്സിലാക്കുവാന്‍ ശ്രമിക്കുന്നതില്‍ നിങ്ങള്‍ പരിഭ്രാന്തരായിട്ടുണ്ടോ? അന്ത്യത്തില്‍ അത്തരത്തിലുള്ളവയെല്ലാം വ്യക്തമാക്കപ്പെടും എന്നറിയുന്നത് എങ്ങനെ ആശ്വസിപ്പിക്കുന്നു?`

`2. മനുഷ്യനായിത്തീരുന്നതിനും ഈ ലോകത്തിനുവേണ്ടി മരിക്കുന്നതിനും ക്രിസ്തു ഉപേക്ഷിച്ചതെന്താണോ അതിനെപ്പറ്റി ചിന്തിക്കുക. ദൈവസ്നേഹത്തെയും ദൈവം ആശ്രയിക്കത്തക്കവനാണോ എന്നതിനെയും പറ്റി ഇത് എന്തു പറയുന്നു എന്നതിലും പ്രതികരിക്കുക. ഇതിലപ്പുറം അവന് എന്തു ചെയ്യുവാന്‍ കഴിഞ്ഞു?`

`3. ദൈവത്തിന്‍റെ നാമത്തെക്കുറിച്ച് എന്താണ് അത്ര പ്രധാനമായിരിക്കുന്നത്? ക്രിസ്ത്യാനികളെന്ന് വിളിക്കപ്പെടുന്ന നമുക്ക് എന്ത് സൂചനകളാണ് ഇതിലുള്ളത്? ഏതെല്ലാം വിധത്തിലാണ് ക്രിസ്ത്യാനികള്‍ ചിലപ്പോള്‍ ക്രിസ്തുവിന്‍റെ പേരിന് കളങ്കം ചാര്‍ത്തിയിട്ടുള്ളത്. ക്രിസ്തുവിനെ പിന്‍പറ്റുക എന്നത് പ്രായോഗികമായി എങ്ങനെയാണ് എന്ന് ജനത്തെ കാണിക്കുവാന്‍ നമ്മുടെ പ്രാദേശിക സമൂഹത്തില്‍ എന്തു ചെയ്യുവാന്‍ നമുക്കു കഴിയും?`

`4. അന്ത്യത്തില്‍ തിന്മയുമായി ബന്ധപ്പെട്ട നമ്മുടെ നല്ല ഉത്തരങ്ങള്‍പോലും ഇപ്പോള്‍ അപൂര്‍ണ്ണമാണ്. കഷ്ടപ്പെടുന്നവരോട് പ്രായോഗികമായി സമീപസ്ഥരായിരിക്കുവാനും ദൈവത്തിനുമാത്രം കൊണ്ടുവരുവാന്‍ കഴിയുന്ന തിന്മയുടെ പ്രശ്നത്തിനുള്ള അന്ത്യകാല യുഗാന്ത്യശാസ്ത്ര പരിഹാരത്തിനായി നാം കാത്തിരിക്കുമ്പോള്‍ ഈ ലോകത്തിലെ കഷ്ടപ്പാടുകള്‍ക്ക് ശമനമുണ്ടാക്കുന്നതിന് ഉപാധികളാകുവാനും നമുക്കെന്തു ചെയ്യുവാന്‍ കഴിയും?`

`5. "നമ്മുടെ രോഗങ്ങളെ അവന്‍ വഹിച്ചു, നമ്മുടെ വേദനകളെ അവന്‍ ചുമന്നു" എന്ന് യെശയ്യാവ് 53:4 ല്‍ കാണുന്ന വസ്തുതയെ ധ്യാനിക്കുക. ക്രൂശില്‍ സംഘടിതമായി എന്താണ് സംഭവിച്ചത്, അത് രക്ഷയുടെ പദ്ധതിയും നമ്മെ രക്ഷിക്കുവാന്‍ ദൈവത്തിന് എന്തു വില കൊടുക്കേണ്ടിവന്നു എന്നതും മനസ്സിലാക്കുവാന്‍ നമ്മെ സഹായിക്കുന്ന എന്താണ് ക്രൂശില്‍ സംഘടിതമായി സംഭവിച്ചത്?`