---
title:  എന്‍റെ പ്രിയതമന്‍റെ ഗാനം
date:   11/03/2025
---

പ്രാപഞ്ചിക പോരാട്ടത്തിനു മധ്യേയും ദൈവം തന്‍റെ നീതിയും സ്നേഹവും വിസ്മയകരമാംവിധം പ്രകടമാക്കിയിരിക്കുന്നു. എന്നിരുന്നാലും, തിന്മയെ തടയുന്നതിനോ മാറ്റുന്നതിനോ ചെയ്യുന്നതിനെക്കാളും കൂടുതല്‍ ചെയ്യേണ്ടതായിരുന്നില്ല എന്ന് ചിലര്‍ ചോദിച്ചേക്കാം. ദൈവവും മാനവകുലവും തമ്മിലുള്ള സ്നേഹബന്ധങ്ങള്‍ ഏറ്റവുമധികം സമൃദ്ധിയാകുന്നതിനുവേണ്ടി മതിയായ സ്വാന്ത്ര്യത്തെ മാനിക്കുന്നതിന് ദൈവം പ്രവര്‍ത്തിച്ചു എന്ന് സൂചിപ്പിക്കുന്ന പ്രാപഞ്ചിക പോരാട്ടത്തിന്‍റെ രൂപരേഖ നാം കണ്ടുകഴിഞ്ഞു. കൂടാതെ, പ്രത്യക്ഷത്തില്‍ ധാര്‍മിക പരിമിതികള്‍ അല്ലെങ്കില്‍ ഏര്‍പ്പെടല്‍ നിയമങ്ങള്‍ക്കുള്ളില്‍, തന്‍റെ സ്വഭാവത്തെക്കുറിച്ചുള്ള ഒരു പ്രാപഞ്ചിക തര്‍ക്കത്തിന്‍റെ പശ്ചാത്തലത്തില്‍ പ്രവര്‍ത്തിച്ചിട്ടുണ്ട്, അത് അവന്‍റെ സ്നേഹത്തിന്‍റെ പ്രകടനത്തിലൂടെ മാത്രമേ പരിഹരിക്കുവാന്‍ കഴിയൂ.

`യെശയ്യാവ് 5:1-4 വരെ വായിക്കുക. ഈ വാക്യത്തില്‍ സംസാരിക്കുന്നത് ആരാണ്? യെശയ്യാവ് സംസാരിക്കുന്നത് ആരെക്കുറിച്ചാണ്? മുന്തിരിത്തോട്ടവും മുന്തിരിത്തോട്ടത്തിന്‍റെ ഉടയവനും ആരെ പ്രതിനിധീകരിക്കുന്നു? മുന്തിരിത്തോട്ടത്തിന്മേലുള്ള ഉടമസ്ഥന്‍റെ പ്രവൃത്തിയുടെ പ്രാധാന്യം എന്താണ്? ഫലമെന്താണ്?`

ഈ വാക്യങ്ങളില്‍, ഒരു മുന്തിരിത്തോട്ടമായ തന്‍റെ പ്രിയതമന് യെശയ്യാവ് ഒരു ഗാനം പാടുന്നു. മുന്തിരിത്തോട്ടത്തിന്‍റെ ഉടയവന്‍ ദൈവം തന്നെയാണ്, മുന്തിരിത്തോട്ടം ദൈവത്തിന്‍റെ ജനത്തെയും സൂചിപ്പിക്കുന്നു (ഉദാ: യെശ. 1:8; യിരെ. 2:21 കാണുക). എന്നാല്‍ ഇവിടെ സൂചനകള്‍ ദൈവത്തിന്‍റെ ഈ ലോകത്തിലെ വിശാലമായ വേലയിലേക്കും കൂടെ വ്യാപിപ്പിക്കുവാന്‍ കഴിയും. ഈ വാക്യങ്ങളനുസരിച്ച്, തോട്ടത്തിന്‍റെ ഉടയവന്‍ (ദൈവം) അതിന്‍റെ സമൃദ്ധിയായ വളര്‍ച്ചയ്ക്ക് ന്യായമായി പ്രതീക്ഷിക്കാവുന്നതെല്ലാം ചെയ്തു. തോട്ടം നല്ല മുന്തിരിങ്ങ പുറപ്പെടുവിക്കണമായിരുന്നു. എന്നാല്‍ ഇത് "കാട്ടുമുന്തിരിങ്ങ" ഉദ്പാദിപ്പിച്ചു. മറ്റു പരിഭാഷകള്‍ ഇതിനെ "ഫലപ്രദമല്ലാത്തത്" എന്ന് പരാമര്‍ശിക്കുന്നു. വാസ്തവത്തില്‍, ഇവിടെ എബ്രായപദത്തിനെ അക്ഷരാര്‍ത്ഥത്തില്‍ 'നാറുന്ന പഴം' എന്ന് പരിഭാഷപ്പെടുത്തുവാന്‍ കഴിയും. ദൈവത്തിന്‍റെ മുന്തിരിത്തോട്ടം നാറുന്ന മുന്തിരിങ്ങ കൊണ്ടുവരുന്നു.

യെശയ്യാവ് 5:3 ദൈവത്തിനും അവന്‍റെ മുന്തിരിത്തോട്ടത്തിനും മധ്യേ "ന്യായം വിധിപ്പാന്‍" ജനത്തെ ക്ഷണിച്ചുകൊണ്ട് ദൈവംതന്നെ സംസാരിക്കുന്നതിലേക്ക് മാറ്റുന്നു. യെശ. 5:4 ല്‍ ദൈവംതന്നെ അതിപ്രധാനമായ ഈ ചോദ്യം ചോദിക്കുന്നതിലേക്കു നീങ്ങുന്നു: "ഞാന്‍ എന്‍റെ മുന്തിരിത്തോട്ടത്തില്‍ ചെയ്തിട്ടുള്ളതല്ലാതെ ഇനി അതില്‍ എന്ത് ചെയ്വാനുള്ളൂ. മുന്തിരിങ്ങ കായ്ക്കുമെന്ന് ഞാന്‍ കാത്തിരുന്നാറെ അത് കാട്ടുമുന്തിരിങ്ങ കായിച്ചത് എന്ത്?" ഇതിലധികം അവന് എന്തു ചെയ്യുവാന്‍ കഴിയും? ദൈവം ചെയ്തതിനെ ന്യായം വിധിക്കുവാന്‍ മറ്റുള്ളവരോട് ആവശ്യപ്പെടുന്നത് എത്ര ഭ്രമിപ്പിക്കുന്നതാണ്?

`നമ്മുടെ എല്ലാവരുടെയും പാപത്തിനുവേണ്ടി ദൈവംതന്നെ യാഗമായിത്തീര്‍ന്ന ക്രൂശിനെ നാം നോക്കുമ്പോള്‍, "ഞാന്‍ എന്‍റെ മുന്തിരിത്തോട്ടത്തില്‍ ചെയ്തിട്ടുള്ളതല്ലാതെ ഇനി അതില്‍ എന്തു ചെയ്വാനുള്ളൂ" എന്ന അവന്‍റെ വാക്കുകള്‍ തികച്ചും വിസ്മയകരമായ ഒരു പ്രാധാന്യത്തിലേക്ക് എങ്ങനെ കൊണ്ടെത്തിക്കുന്നു?`