---
title:  ക്രിസ്തുവിന്‍റെ മുന്തിരിത്തോട്ടത്തിന്‍റെ ഉപമ
date:   12/03/2025
---

മത്തായി 21 ലെ മുന്തിരിത്തോട്ടത്തിന്‍റെ ഉടയവന്‍റെ ഉപമയില്‍, യേശു തന്‍റെ മുന്തിരിത്തോട്ടത്തിനുവേണ്ടി തോട്ടത്തിലെ സ്വാഭാവത്തിന്മേലും പ്രവര്‍ത്തനങ്ങളിന്മേലും കൂടുതലായ വെളിച്ചം പകര്‍ന്നുകൊണ്ട് യെശയ്യാവ് അഞ്ചാമധ്യായം ശേഷിപ്പിച്ച ഭാഗത്തുനിന്നുതന്നെ യേശു തുടങ്ങി.

`യെശ. 5:4 ലെ ചോദ്യം മനസ്സില്‍ വച്ചുകൊണ്ട് പ്രത്യേകിച്ച് മത്തായി 21:33-39 വായിക്കുക. ചെയ്തിട്ടുള്ളതല്ലാതെ ഇനി അതില്‍ എന്ത് ചെയ്യുവാനുള്ളൂ?`

മുന്തിരിത്തോട്ടത്തിന്‍റെ ഉടയവനെയും അവന്‍റെ മുന്തിരിത്തോട്ടത്തെയും കുറിച്ച് യെശയ്യാവ് അഞ്ചാമധ്യായത്തിലെ പാട്ടില്‍നിന്ന് നേരിട്ട് ഉദ്ധരിക്കുന്നതാണ് ക്രിസ്തുവിന്‍റെ ഉപമയില്‍ ആദ്യഭാഗം. "ഗൃഹസ്ഥനായോരു മനുഷ്യന്‍ ഒരു മുന്തിരിത്തോട്ടം നട്ടുണ്ടാക്കി, അതിനു വേലികെട്ടി, അതില്‍ ചക്കു കുഴിച്ചിട്ടു. മുന്തിരിത്തോട്ടം കുടിയാന്മാരെ പാട്ടത്തിന് ഏല്പിച്ചിട്ട് പരദേശത്തേക്കു പോയി" (മത്തായി 21:33). ഫലകാലം സമീപിച്ചപ്പോള്‍ തനിക്കുള്ള അനുഭവം വാങ്ങേണ്ടതിന് ഗൃഹസ്ഥന്‍ രണ്ടുപ്രാവശ്യം തന്‍റെ ദാസന്മാരെ (പ്രവാചകന്മാരെ) അയച്ചു. കുടിയാന്മാരോ അവന്‍റെ ദാസന്മാരെ പിടിച്ചു തല്ലി, കൊന്നു (മത്തായി 21:34-36). അവസാനം, "എന്‍റെ മകനെ അവര്‍ ശങ്കിക്കും" എന്നു പറഞ്ഞ് അവന്‍റെ സ്വന്തം മകനെ (യേശുവിനെ) അയച്ചു (വാ. 37). "മകനെ കണ്ടിട്ട് കുടിയാന്മാര്‍: ഇവന്‍ അവകാശി; വരുവിന്‍, നാം അവനെ കൊന്ന് അവന്‍റെ അവകാശം കൈവശമാക്കുക എന്ന് തമ്മില്‍ പറഞ്ഞ് അവനെ പിടിച്ചു തോട്ടത്തില്‍നിന്ന് പുറത്താക്കി കൊന്നുകളഞ്ഞു" (മത്തായി 21:38,39).

അവന് ഇതിലപ്പുറം എന്തു ചെയ്യുവാന്‍ കഴിഞ്ഞു? പിതാവ് തന്‍റെ പ്രിയപുത്രനെ നല്‍കുവാന്‍ തക്കവണ്ണം നമ്മെ സ്നേഹിച്ചു (യോഹ. 3:16). പ്രാപഞ്ചികപോരാട്ടം ഇവിടെ നിര്‍ദ്ദേശിക്കപ്പെട്ടിരിക്കുന്ന പ്രകാരം ആണെങ്കില്‍ ദിവ്യ അധികാരം ഉപയോഗിച്ചുകൊണ്ട് അകാലമായി തീര്‍പ്പാക്കുവാന്‍ കഴിയുകയില്ല. എന്നാല്‍ ആദ്യമായി ദൈവത്തിന്‍റെ സ്വഭാവത്തിന്‍റെ ഒരു പൊതുവായ പ്രകടനം ആവശ്യമാണ്. അന്തിമമായി ഈ പ്രദര്‍ശനം ക്രിസ്തുവിന്‍റെ പ്രവര്‍ത്തനത്തില്‍ പ്രതിപാദിച്ചിരിക്കുന്നു (റോമര്‍ 3:25,26; 5:18). അവന്‍ തന്‍റെ നീതിയിലും തികഞ്ഞ സ്നേഹത്തിലും വിട്ടുവീഴ്ച ചെയ്യാതെ നമ്മെ ന്യായീകരിക്കത്തക്കവിധം നമുക്കുവേണ്ടി മരിക്കുവാന്‍ ദൈവം തന്നെത്താന്‍ തന്നു എന്നതല്ലാതെ നാം എന്തു ചോദിക്കും?

തിന്മയെ ലഘൂകരിക്കുന്നതിനോ ഇല്ലായ്മ ചെയ്യുന്നതിനോവേണ്ടി ദൈവത്തിനു ചെയ്യുവാന്‍ കഴിയുന്നതെല്ലാം ക്രൂശിന്‍റെ സംഭവം പ്രകടമാക്കുന്നു, എന്നാല്‍ അത് യഥാര്‍ത്ഥസ്നേഹത്തിന്‍റെ സമൃദ്ധിക്കുള്ള പശ്ചാത്തലം നശിപ്പിക്കാതെയാണ്. ശ്രേഷ്ഠമായ എന്തെങ്കിലും മാര്‍ഗ്ഗം ദൈവത്തിനു ലഭ്യമായിരുന്നെങ്കില്‍ അവന്‍ അത് തിരഞ്ഞെടുക്കുമായിരുന്നില്ല. ഈ പ്രാപഞ്ചിക പോരാട്ടത്തില്‍ മനുഷ്യര്‍ ഭയങ്കരമായി കഷ്ടം അനുഭവിച്ചുകൊണ്ടിരിക്കുമ്പോള്‍, നമ്മെയെല്ലാവരെക്കാളും അധികമായി ദൈവംതന്നെ കഷ്ടം സഹിക്കുകയാണ്. നാം ക്രൂശിലേക്കു നോക്കുമ്പോള്‍, പാപം ദൈവത്തിനുമേല്‍തന്നെ എന്തൊരു കഷ്ടവും വേദനയുമാണ് കൊണ്ടുവന്നത് എന്ന് നമുക്കു കാണുവാന്‍ കഴിയും. ക്രിസ്തു നമുക്കുവേണ്ടി ഇത് സഹിക്കുവാന്‍ തയ്യാറാകുംവിധം സ്നേഹത്തില്‍ അന്തര്‍ലീനമായ സ്വാതന്ത്ര്യം വളരെ പവിത്രമായിരുന്നു.

`യെശ. 53:4 വായിക്കുക. യേശു ആരുടെ "രോഗങ്ങളെയും വേദനകളെയു"മാണ് ക്രൂശില്‍ വഹിച്ചത്? ദൈവം നമുക്കുവേണ്ടി ചെയ്തതും രക്ഷയ്ക്ക് അവന്‍ എന്ത് വില കൊടുക്കേണ്ടിവന്നു എന്നതിനെയും കുറിച്ച് ഇത് എന്ത് പറയുന്നു?`