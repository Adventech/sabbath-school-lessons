---
title:  ഞാന്‍ ചെയ്തിട്ടുള്ളതല്ലാതെ ഇനി അതി എന്ത് ചെയ്വാനുള്ളൂ?
date:   08/03/2025
---

### പഠനത്തിനുള്ള വേദഭാഗങ്ങള്‍
യോഹ. 18:37; റോമര്‍ 3:23-26; 5:8; യെശ. 5:1-4; മത്തായി 21:33-39; യെശ. 53:4; റോമര്‍ 3:1-4.

> <p>മനഃപാഠവാക്യം</p>
> "പീലാത്തൊസ് അവനോട്: എന്നാല്‍ നീ രാജാവ് തന്നെയല്ലോ എന്നു പറഞ്ഞതിന് യേശു: നീ പറഞ്ഞതുപോലെ ഞാന്‍ രാജാവുതന്നെ; സത്യത്തിനു സാക്ഷി നില്‍ക്കേണ്ടതിനു ഞാന്‍ ജനിച്ച് അതിനായി ലോകത്തില്‍ വന്നുമിരിക്കുന്നു; സത്യതല്പരനായവന്‍ എല്ലാം എന്‍റെ വാക്കു കേള്‍ക്കുന്നു" (യോഹ. 18:37).

ചില വര്‍ഷങ്ങള്‍ക്കുമുമ്പ്, ഗൈഡ് മാസികയില്‍ ഉള്‍ക്കാഴ്ച നല്‍കുന്ന കുട്ടികളുടെ ഒരു കഥ അച്ചടിച്ചുവന്നു. മധ്യകാലഘട്ടത്തില്‍ ഒരു കുടുംബത്തോടൊപ്പം വളര്‍ത്തുകുട്ടിയായി ജീവിച്ചിരുന്ന അനാഥയായ ഡെനിസ് എന്ന ആണ്‍കുട്ടിയെ കേന്ദ്രീകരിക്കുന്ന കഥയായിരുന്നു അത്. ഡെനിസിന്‍റെ മാതാപിതാക്കള്‍ രോഗികളായിരുന്നപ്പോള്‍ രാജാവ് അവരെ എടുത്തുകൊണ്ടുപോയി, പിന്നീട് അവരെ ഡെനിസ് ഒരിക്കലും കണ്ടിട്ടില്ല. അതുകൊണ്ട് താന്‍ ദേശത്തിലെ രാജാവിനെ അങ്ങേയറ്റം വെറുത്തിരുന്നു. ജീവിച്ചിരിക്കുന്നവരില്‍നിന്ന് കറുത്ത ബാധയുടെ എല്ലാ ഭീകരതകളും ഒഴിവാക്കുന്നതിനാണ് രാജാവ് അവനെ വേര്‍പെടുത്തിയതെന്ന് പിന്നീടാണ് താന്‍ അറിഞ്ഞത്. ഡെനിസ് ഏതാണ്ട് തന്‍റെ ജീവിതകാലം മുഴുവനും വച്ചു പുലര്‍ത്തിയിരുന്ന വെറുപ്പ് രാജാവിനെ സംബന്ധിച്ച സത്യം അവനെ സ്വതന്ത്രനാക്കി. രാജാവ് എല്ലായ്പോഴും എല്ലാ കാര്യത്തിലും തന്‍റെ ജനത്തോട് സ്നേഹത്തോടെ പെരുമാറി.

ഡെനിസ് രാജാവിനെ വീക്ഷിച്ച പ്രകാരമാണ് ഇന്ന് അനേകരും ദൈവത്തെ വീക്ഷിക്കുന്നത്. അവര്‍ സാക്ഷ്യം വഹിക്കുകയോ അനുഭവിക്കുകയോ ചെയ്ത തിന്മ ദൈവത്തെ വെറുക്കുന്നതിനോ തള്ളിക്കളയുന്നതിനോ ഇടയാക്കി. കഷ്ടതകള്‍ ഉള്ളപ്പോള്‍ ദൈവം എവിടെയാണ്? ദൈവം നല്ലവനാണെങ്കില്‍, ഇത്രയധികം കഷ്ടപ്പാടുകള്‍ എന്തിനാണ്? നിര്‍ണ്ണായകമായ ഈ വിഷയത്തിന്മേല്‍ പ്രാപഞ്ചിക പോരാട്ടം വെളിച്ചം വീശുന്നു, എന്നാല്‍ പല ചോദ്യങ്ങളും വീണ്ടും ശേഷിക്കുന്നു. എല്ലാ ഉത്തരത്തിനും വേണ്ടിയുള്ള എല്ലാ ശ്രമങ്ങളും നമ്മെ തൃപ്തിപ്പെടുത്തുവാന്‍ പരാജയപ്പെടുമ്പോള്‍, നമുക്കു ക്രൂശിലേക്കു നോക്കി, ഇപ്പോഴത്തേക്ക് എല്ലാ ചോദ്യങ്ങളും ഉത്തരം ലഭിക്കാതെ ശേഷിക്കുമ്പോള്‍പോലും, നമുക്കു ക്രൂശിലെ യേശുവിനെ നോക്കുവാനും അവന്‍ നമുക്ക് ആശ്രയിക്കുവാന്‍ കഴിയുന്നവനാണെന്ന് കാണുവാന്‍ സാധിക്കുകയും ചെയ്യും.

_ഈ ആഴ്ചയിലെ പാഠം പഠിച്ച് മാര്‍ച്ച് 15 ലെ ശബ്ബത്തിനായി ഒരുങ്ങുക_