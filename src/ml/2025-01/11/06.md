---
title:  ദൈവനാമത്തിന്‍റെ നിര്‍ദോഷീകരണം
date:   13/03/2025
---

ആത്യന്തികമായി, എല്ലാവിധത്തിലും ദൈവനാമം ന്യായീകരിക്കപ്പെടും. രക്ഷാപദ്ധതിയില്‍ പിതാവിന്‍റെയും പുത്രന്‍റെയും പരിശുദ്ധാത്മാവിന്‍റെയും പ്രവര്‍ത്തനത്തിലൂടെ ന്യായമായ ഏത് സംശയത്തിലുമപ്പുറമായി ദൈവത്തിന്‍റെ സമ്പൂര്‍ണ്ണ നീതിയും സ്നേഹവും പ്രകടമാക്കപ്പെടും (കാണുക: റോമര്‍ 3:25,26; 5:8).

`യെശ. 5:3,4 എന്നീ വാക്യങ്ങളുടെ വെളിച്ചത്തില്‍ റോമര്‍ 3:1-4 വരെ വായിക്കുക. പ്രാപഞ്ചിക പോരാട്ടത്തില്‍ ദൈവംതന്നെ ന്യായീകരിക്കപ്പെടുന്നതിനെക്കുറിച്ച് ഈ വാക്യങ്ങള്‍ എന്തു പഠിപ്പിക്കുന്നു?`

ദൈവത്തിന്‍റെ സ്വഭാവത്തെ ന്യായം വിധിക്കുന്നതിന് വെറും സൃഷ്ടികളെ, നമുക്ക് അങ്ങനെ ചെയ്യുവാന്‍ അവകാശമോ നിലയോ ഇല്ലെങ്കിലും, ദൈവം (ചില പരിമിതമായ അര്‍ത്ഥത്തില്‍) വിളിക്കുന്നു എന്ന് റോമര്‍ മൂന്നിലും യെശയ്യാവ്

അഞ്ചിലും നാം കാണുന്നു. അവസാനം, എല്ലാ "പുസ്തകങ്ങളും" തുറക്കപ്പെടുമ്പോള്‍ സമ്പൂര്‍ണ്ണമായും ദൈവം ന്യായവും നീതിയും ഉള്ളവനാണെന്നുള്ളതിന്‍റെ തെളിവുകള്‍ നാം കാണും. സകല ബുദ്ധിജീവികളുടെയും മുമ്പാകെ ദൈവം നിര്‍ദോഷീകരിക്കപ്പെടും.

`വെളി. 15:3; 19:1-6 എന്നിവ വായിക്കുക. അന്ത്യത്തില്‍ ദൈവത്തിന്‍റെ നാമം ന്യായീകരിക്കപ്പെടുന്നതിനെക്കുറിച്ച് ഈ വേദഭാഗങ്ങള്‍ എന്തു പഠിപ്പിക്കുന്നു?`

വിശുദ്ധ തിരുവെഴുത്തുകളിലുടനീളം ദൈവം തന്‍റെ നാമത്തില്‍ കരുതല്‍ കാണിക്കുന്നു. എന്തുകൊണ്ട്? നിങ്ങള്‍ വെറുക്കുകയോ വിശ്വസിക്കാതിരിക്കുകയോ ചെയ്യുന്ന സ്വഭാവമുള്ള ഒരാളുമായി ഒരു ആഴമേറിയ സ്നേഹബന്ധം പുലര്‍ത്തുവാന്‍ കഴിയുകയില്ല. നിങ്ങളുടെ സ്വഭാവത്തെക്കുറിച്ച് ആരെങ്കിലും നിങ്ങളുടെ പങ്കാളിയോടോ ഇണയോടോ ഭയാനകമായ നുണകള്‍ പറഞ്ഞാല്‍, അത്തരം അവകാശവാദങ്ങളെ പ്രതിരോധിക്കുന്നതിന് നിങ്ങള്‍ക്കു ചെയ്യുവാന്‍ കഴിയുന്നത് നിങ്ങള്‍ ചെയ്യും, കാരണം അത്തരം അവകാശവാദങ്ങള്‍ വിശ്വസിക്കുകയാണെങ്കില്‍, അവ നിങ്ങളുടെ സ്നേഹബന്ധത്തെ തകര്‍ത്തുകളയും.

അവസാനത്തില്‍, ക്രൂശിലും മുഴുവന്‍ രക്ഷാപദ്ധതിയിലൂടെയും ദൈവം ന്യായീകരിക്കപ്പെടുന്നു. പുനരാഗമനത്തിനു മുമ്പുള്ള ന്യായവിധിയില്‍ നോക്കിപ്പാര്‍ത്തിരിക്കുന്ന പ്രപഞ്ചത്തിനു മുമ്പാകെ ദൈവം ന്യായീകരിക്കപ്പെടുന്നു.

പിന്നീട്, പുനരാഗമനത്തിനുശേഷമുള്ള ന്യായവിധിയില്‍ വീണ്ടെടുക്കപ്പെട്ടവര്‍ "ദൂതന്മാരെ വിധിക്കുകയും" (1 കൊരി. 6:2,3), വീണ്ടെടുക്കപ്പെട്ടവര്‍ക്ക് രേഖകള്‍ പുനരവലോകനം ചെയ്യുവാനും ദൈവം, താന്‍ ചെയ്തതുപോലെ പ്രവര്‍ത്തിച്ചത് എന്തുകൊണ്ടാണെന്നും സ്വയം കാണുവാനുള്ള അവസരം നല്‍കപ്പെട്ടതിനാലും ദൈവത്തിന്‍റെ എല്ലാ ന്യായവിധികളും എല്ലായ്പോഴും നീതിയും സ്നേഹവും ഉള്ള തായതിനാലും ദൈവം ന്യായീകരിക്കപ്പെടുന്നു. ഉത്തരം ആവശ്യമായിരിക്കുന്ന ചോദ്യങ്ങള്‍ ഇല്ലാത്തതായി നമ്മുടെയിടയില്‍ ആരാണുള്ളത്? ഇവയെല്ലാം സംഭവിക്കുന്നതിനുമുമ്പ്, നമുക്ക് ആ ചോദ്യങ്ങള്‍ക്കുള്ള ഉത്തരം ലഭ്യമാകും (കാണുക 1 കൊരി. 4:5).

`അവസാനമായി, "എല്ലാ മുട്ടും മടങ്ങുകയും യേശു കര്‍ത്താവെന്ന് എല്ലാ നാവും ഏറ്റുപറയുകയും ചെയ്യും" (ഫിലി. 2:10,11). ഇവയെല്ലാം ദൈവത്തിന്‍റെ സ്വഭാവം ന്യായീകരിക്കപ്പെടുന്നതിന്‍റെ ഭാഗമാണ്.`