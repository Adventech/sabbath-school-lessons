---
title:  നീതിമാനും നീതീകരിക്കുന്നവനും
date:   10/03/2025
---

ഓരോ കാര്യത്തിലും ക്രിസ്തുവിന്‍റെ പ്രവൃത്തി പിശാചിന്‍റെ പ്രവൃത്തിയെ ഇല്ലായ്മ ചെയ്യുന്നു. 1 യോഹ. 3:8 അനുസരിച്ച്, "പിശാചിന്‍റെ പ്രവൃത്തികളെ അഴിപ്പാന്‍തന്നെ ദൈവപുത്രന്‍ പ്രത്യക്ഷനായി" എന്ന് എഴുതിയിരിക്കുന്നു (1 യോഹ. 3:8), കൂടാതെ "മരണത്തിന്‍റെ അധികാരിയായ പിശാചിനെ നശിപ്പിക്കുവാനും" കൂടിയാണ് (എബ്രാ. 2:14). എന്നിരുന്നാലും ശത്രുവിന്‍റെ ഭരണത്തിന്‍റെ മൊത്തമായ പരാജയം സംഭവിക്കുന്നത് രണ്ട് ഘട്ടമായാണ്. ഒന്നാമതായി, ക്രൂശിന്‍റെ പ്രവൃത്തിയിലൂടെ, ക്രിസ്തു സാത്താന്‍റെ അപവാദപരമായ ആരോപണങ്ങള്‍ തെറ്റെന്ന് തെളിയിക്കുന്നു. പിന്നീട്, സാത്താനെയും അവന്‍റെ രാജ്യത്തെയും നശിപ്പിക്കും.

`റോമര്‍ 3:23-26; 5:8 ഇവ വായിക്കുക. പിശാചിന്‍റെ ആരോപണങ്ങള്‍ തെറ്റാണെന്ന് ക്രിസ്തു തെളിയിക്കുന്ന വിധങ്ങളെക്കുറിച്ച് ഈ വേദഭാഗങ്ങള്‍ എന്തു വെളിപ്പെടുത്തുന്നു?`

നാം കണ്ടു കഴിഞ്ഞതുപോലെ, ദൈവം പൂര്‍ണ്ണമായി നീതിമാനും സ്നേഹിക്കുന്നവനുമല്ല എന്ന് ശത്രു അവകാശപ്പെടുന്നു. എങ്ങനെയായിരുന്നാലും, ക്രിസ്തുവില്‍ ദൈവം അവന്‍റെ നീതിയുടെയും സ്നേഹത്തിന്‍റെയും അന്തിമമായ പ്രകടനം പ്രദാനം ചെയ്യുന്നു, അവന്‍ അത് ചെയ്യുന്നത് ക്രൂശിലൂടെയാണ്.

യേശുവിന്‍റെ മരണത്തിനുശേഷം, സാത്താന്‍റെ കപടവേഷം താറുമാറായി എന്ന് അവന്‍ കണ്ടു. അവന്‍റെ ഭരണകൂടത്തെ വീഴ്ച ഭവിക്കാത്ത ദൂതന്മാരുടെ മുമ്പിലും സ്വര്‍ഗ്ഗീയ അഖിലാണ്ഡത്തിനുമുമ്പിലും തുറന്നുകാട്ടി. അവന്‍ ഒരു കൊലയാളി എന്ന് സ്വയം വെളിപ്പെടുത്തി. ദൈവപുത്രന്‍റെ രക്തം ചൊരിയിച്ചതിലൂടെ, അവന്‍ സ്വയം സ്വര്‍ഗ്ഗീയ നിവാസികളുടെ സഹതാപത്തില്‍നിന്നും പിഴുതെറിയപ്പെട്ടു." EWG, The Desire of Ages, p. 761.

`ഉല്പത്തി 3:15 ന്‍റെ വെളിച്ചത്തില്‍ വെളി. 12:10-12 വരെ വായിക്കുക. ക്രൂശിലെ ക്രിസ്തുവിന്‍റെ പ്രാപഞ്ചിക വിജയത്തിന്‍റെ പ്രാധാന്യത്തിന്മേല്‍ ഈ വേദഭാഗം വെളിച്ചം വീശുന്നതെങ്ങനെയാണ്?`

എല്ലാവരെയും സംബന്ധിച്ചിടത്തോളം നല്ലതെന്താണോ അത് കൊണ്ടുവരുന്നതിന് ദൈവം എല്ലായ്പോഴും പ്രവര്‍ത്തിക്കുന്നു എന്ന വിശ്വാസം ഉണ്ടാകുന്നതിന് ധാരാളം തെളിവുകള്‍ വീണ്ടെടുപ്പിന്‍ ചരിത്രം പ്രദാനം ചെയ്യുന്നു. വന്‍വിവാദത്തില്‍ ലഭ്യമായ വഴികള്‍ കണക്കിലെടുത്ത് തിരുവെഴുത്തുകളിലെ ദൈവം എപ്പോഴും നല്ലതും അഭികാമ്യമായതും ചെയ്യുന്നു (ആവ. 32:4; 1 ശമൂ. 3:18; സങ്കീ. 145:17; ദാനീ. 4:37; ഹബ. 1:13; വെളി. 15:3; ഉല്പത്തി 18:25).

`പ്രാപഞ്ചിക പോരാട്ടത്തില്‍ ദൈവത്തിന്‍റെ നീതിയുടെയും സ്നേഹത്തിന്‍റെയും പ്രകടനം അത്ര പ്രാധാന്യമായിരിക്കുന്നതെന്തുകൊണ്ട്? ക്രൂശിനെയും വീണ്ടെടുപ്പിന്‍ പദ്ധതിയിലുള്ള ദൈവത്തിന്‍റെ എല്ലാ പ്രവര്‍ത്തനങ്ങളെയും കുറിച്ച് ചിന്തിക്കുമ്പോള്‍, ശോധനകളുടെയും കഷ്ടതകളുടെയും മധ്യേപോലും ദൈവത്തിന്‍റെ സ്നേഹത്തിലുള്ള പ്രവൃത്തി നിങ്ങള്‍ക്ക് എങ്ങനെ ആത്മവിശ്വാസം തരുന്നു?`