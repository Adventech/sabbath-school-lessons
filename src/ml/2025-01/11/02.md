---
title:  വിജയിയായ ക്രിസ്തു
date:   09/03/2025
---

"ഈ ലോകത്തിന്‍റെ പ്രഭു" എന്ന് ക്രിസ്തുതന്നെ വിശേഷിപ്പിച്ച നുഴഞ്ഞു കയറ്റക്കാരനായ ഒരു ശത്രു ഉണ്ടെങ്കിലും അഖിലാണ്ഡത്തിലെ യഥാര്‍ത്ഥ രാജാവ് യേശുക്രിസ്തുവാണ്. യേശു നമുക്കുവേണ്ടി ജയം വരിച്ചു. ഞെരുക്കങ്ങളുടെയും കഷ്ടപ്പാടുകളുടെയും മധ്യേ ആണെങ്കില്‍പോലും അവനില്‍ നമുക്കും ജയം സാധ്യമാണ്. വാസ്തവത്തില്‍, ക്രിസ്തുവിന്‍റെ പ്രവൃത്തി ഓരോ തവണയും ശത്രുവിനെ പ്രതിരോധിക്കുന്നു.

തിരുവെഴുത്തുകള്‍ താഴെ പറയുംവിധം സാത്താനെ ചിത്രീകരിക്കുന്നു എന്ന് നാം കണ്ടുകഴിഞ്ഞു.

1. ആദിമുതല്‍ മുഴുലോകത്തിന്‍റെയും വഞ്ചകന്‍ (വെളി. 12:9; മത്തായി 4:3; യോഹ. 8:44; 2 കൊരി. 11:3; 1 യോഹ. 3:8).

2. ദൈവത്തെയും സ്വര്‍ഗ്ഗത്തില്‍ വസിക്കുന്നവരെയും കുറ്റം ചുമത്തുന്നവനും അപവാദിയും (വെളി. 12:10; 13:6; ഇയ്യോബ് 1-2; സെഖ. 3:1,2; യൂദാ. 9).

3. ലോകത്തിലെ നുഴഞ്ഞുകയറുന്ന പ്രഭു (യോഹ. 12:31; 14:30; 16:11; അ.പ്ര. 26:18; 2 കൊരി. 4:4; എഫെ. 2:2; 1 യോഹ. 5:19).

`യോഹ. 18:3 വായിക്കുക. ശത്രുവിന്‍റെ വഞ്ചനകളെ എതിര്‍ക്കുന്ന ക്രിസ്തുവിന്‍റെ പ്രവൃത്തിയെപ്പറ്റി ഇത് എന്തു പറയുന്നു? യേശു രാജാവെന്ന വിധം ഇത് അര്‍ത്ഥമാക്കുന്നത് എന്താണ്?`

മഹാവഞ്ചകന്‍, അപവാദി, കുറ്റം ചുമത്തുന്നവന്‍, ഈ ലോകത്തിലെ നുഴഞ്ഞുകയറ്റക്കാരന്‍ എന്നിങ്ങനെ സാത്താനെക്കുറിച്ച് ബൈബിള്‍ പഠിപ്പിക്കുന്നെങ്കിലും, സാത്താന്‍റെ മേല്‍ ക്രിസ്തു ദിനംതോറും ഒരു ജയാളി ആണെന്നുകൂടെ പഠിപ്പിക്കുന്നു.

1. "സത്യത്തിന് സാക്ഷി നില്‍ക്കേണ്ടതിന് ഞാന്‍ ലോകത്തില്‍ വന്നിരിക്കുന്നു" എന്ന് യേശു പറഞ്ഞു (യോഹ. 18:37).

2. ക്രൂശിലൂടെ യേശു ദൈവത്തിന്‍റെ സമ്പൂര്‍ണ്ണ നീതിയെയും സ്നേഹത്തെയും പരമമായി പ്രകടമാക്കിയിരിക്കുന്നു (റോമര്‍ 3:25,26; 5:8), അങ്ങനെ, സാത്താന്‍റെ അപവാദപരമായ ആരോപണങ്ങളെ അസത്യമെന്ന് തെളിയിച്ചു (വെളി. 12:10,11).

3. "തനിക്ക് അല്പകാലമേയുള്ളൂ" എന്ന് അറിയാമാകുന്ന പിശാചിന്‍റെ രാജ്യത്തെ യേശു അവസാനമായി നശിപ്പിക്കും (വെളി. 12:12 നെ റോമര്‍ 16:20 മായി താരതമ്യപ്പെടുത്തുക), ക്രിസ്തു "എന്നെന്നേക്കും വാഴും" (വെളി. 11:15).

അവസാനം, സാത്താന്‍ എന്തുതന്നെ ചെയ്താലും, അവന്‍ തോല്പിക്കപ്പെട്ട ഒരു വൈരിയാണ്, നമുക്കുള്ള വിഷയം എന്നത്, നിമിഷംതോറും ഓരോ ദിവസവും ക്രിസ്തുവിന്‍റെ ജയവും ക്രൂശ് നമുക്കു തന്നിട്ടുള്ള വാഗ്ദത്തങ്ങളും അവകാശപ്പെടുകയും ചെയ്യുകയാണ്.

`വന്‍പോരാട്ടത്തില്‍ ഏത് വശം ജയിക്കും എന്ന് നമുക്കറിയാം. അന്തിമമായി നാം ഏത് വശത്ത് എത്തിച്ചേരും എന്നതിനെ ദിനന്തോറുമുള്ള നമ്മുടെ തിരഞ്ഞെടുപ്പുകള്‍ എങ്ങനെ സ്വാധീനിക്കുന്നു? ഇപ്പോള്‍ പോലും നാം ജയിക്കുന്ന വശത്താണെന്നതിനെ എങ്ങനെ ഉറപ്പുവരുത്താം?`