### മുഖവുര

#### സ്നേഹത്തിന്‍റെയും നീതിയുടെയും ദൈവം

ദൈവം സ്നേഹമാകുന്നു. 1 യോഹന്നാന്‍ 4:8,16 എന്നീ വാക്യങ്ങള്‍ അങ്ങനെ പറയുന്നു. ബൈബിള്‍ മുഴുവനും ഈ വസ്തുതയ്ക്കു സാക്ഷ്യം പറയുന്നു. ക്രിസ്തീയ വിശ്വാസം ദൈവത്തിന്‍റെ സ്വഭാവഗുണമായ സ്നേഹത്തില്‍ കേന്ദ്രീകരിച്ചിരിക്കുന്നു. ദൈവം ആരാണെന്നതിന്‍റെയും നാം വിശ്വസിക്കുന്ന എല്ലാറ്റിന്‍റെയും കാതലാണ് സ്നേഹം. നാം ചെയ്യുന്ന എല്ലാറ്റിന്‍റെയും കാതലായിരിക്കണം സ്നേഹം. അങ്ങനെ നാം സ്നേഹത്തെ മനസ്സിലാക്കുന്ന രീതി നമ്മുടെ വിശ്വാസത്തിന്‍റെയും ശീലത്തിന്‍റെയും ആകെത്തുകയെ ബാധിക്കുന്നു. ഉദാഹരണമായി, ദൈവത്തിന്‍റെ സ്നേഹത്തെ നേടിയെടുക്കണം അല്ലെങ്കില്‍ അതിന് യോഗ്യതയുള്ളവനാകണം എന്ന് ഒരുവന്‍ വിശ്വസിക്കുകയാണെങ്കില്‍, അവന്‍ പാപിയും അയോഗ്യനും ആയതുകാരണം ദൈവം അവനെ സ്നേഹിക്കുന്നില്ല എന്ന് അവന്‍ ചിന്തിച്ചേക്കാം. കൂടാതെ, മറ്റുള്ളവരുമായുള്ള ബന്ധത്തില്‍, അത്യാപത്തുണ്ടാകുമ്പോള്‍ പരിഹാരത്തിന് ഒരു കുറിപ്പടിയായി മറ്റുള്ളവര്‍ സ്നേഹം പ്രതീക്ഷിച്ചേക്കാം.

ഇതിലും, മറ്റനേക വഴികളിലും നാം ദൈവത്തിന്‍റെ സ്നേഹത്തെ എങ്ങനെ മനസ്സിലാക്കുന്നു എന്നതില്‍ നമ്മുടെ വിശ്വാസത്തിനും ശീലങ്ങള്‍ക്കുംവേണ്ടി വലിയ സൂചനകളുണ്ട്. എന്നിരുന്നാലും, എന്താണ് സ്നേഹം? സ്നേഹത്തെ നിര്‍വചിക്കുവാന്‍ നിങ്ങള്‍ പത്തുപേരോട് ആവശ്യപ്പെട്ടാല്‍, നിങ്ങള്‍ക്ക് പത്ത് വ്യത്യസ്ത ഉത്തരം ലഭിക്കും. ക്രിസ്ത്യാനികളുടെ ഇടയില്‍പോലും ദൈവത്തിന്‍റെ സ്നേഹത്തെക്കുറിച്ച് പല ഐതീഹ്യങ്ങളും ധാരണകളും ഉണ്ട്.

ഉദാഹരണമായി, താഴെ പറയപ്പെടുന്നതുപോലെയുള്ള ചോദ്യങ്ങള്‍ക്ക് ക്രിസ്ത്യാനികള്‍ വിവിധ തരത്തിലുള്ള ഉത്തരങ്ങള്‍ തരുന്നു:

ദൈവത്തിന്‍റെ സ്നേഹം കൊടുക്കുക മാത്രമേയുള്ളുവോ, എന്നാല്‍ ഒരിക്കലും സ്വീകരിക്കുകയില്ലേ? ദിവ്യസ്നേഹം തികച്ചും സ്വയ-ത്യാഗപരമാണോ, അതോ ദൈവവും മനുഷ്യരില്‍ സന്തോഷിക്കുകയും പ്രസാദിക്കുകയും ചെയ്യുകയില്ലേ? ദൈവത്തിന്‍റെ സ്നേഹം വൈകാരികമാണോ? വാസ്തവത്തില്‍ ദൈവം മനുഷ്യരെ കരുതുന്നുണ്ടോ? ദൈവത്തിന്‍റെ സ്നേഹത്തെ തള്ളിക്കളയുവാനോ അല്ലെങ്കില്‍ വേണ്ടെന്നു വയ്ക്കുവാനോ കഴിയുമോ? ദൈവം തന്‍റെ സൃഷ്ടികളുമായി അങ്ങോട്ടുമിങ്ങോട്ടുമുള്ള ഒരു സ്നേഹബന്ധത്തില്‍ പ്രവേശിക്കുമോ? കോപം സ്നേഹത്തോട് പൊരുത്തമില്ലാത്തതാണോ? സ്നേഹവും ന്യായവും എങ്ങനെയാണ് ഒരുമിച്ചുപോകുന്നത്? ദൈവം സ്നേഹമാണെങ്കില്‍, ഈ ലോകത്തില്‍ തിന്മയുള്ളതെന്തുകൊണ്ട്, അതിലധികവും? ദൈവം ചെയ്യുന്നതുപോലെ മനുഷ്യന് സ്നേഹിക്കുവാന്‍ കഴിയുമോ? അങ്ങനെയാണെങ്കില്‍, അത് എങ്ങനെയായിരിക്കും?

ഈ ചോദ്യങ്ങളില്‍ ചിലതിനുള്ള ഉത്തരങ്ങള്‍ വ്യക്തമായവയായി തോന്നിയേക്കാം. എന്നാല്‍ പലപ്പോഴും ദിവ്യസ്നേഹത്തിന്‍റെ ക്രിസ്തീയ ആവിഷ്ക്കാര ശൈലികളില്‍ വിവാദങ്ങള്‍ ഉണ്ടാകുന്നു. വ്യക്തമാണെന്നവിധം എടുക്കപ്പെടേണ്ട പല ഉത്തരങ്ങളും ചിലപ്പോള്‍, സൂക്ഷ്മപരിശോധനയില്‍, ദൈവത്തിന്‍റെ സ്നേഹത്തെപ്പറ്റി തിരുവെഴുത്തുകള്‍ പഠിപ്പിക്കുന്നതിന് വിരുദ്ധമായി തിരിയുന്നു.

ഈ ചോദ്യങ്ങളെയെല്ലാം നാം ഒറ്റയടിക്ക് പരിഹരിക്കുകയില്ല, എന്നാല്‍ ഈ ക്വാര്‍ട്ടറിലുടനീളം, ഇവയും മറ്റു ചോദ്യങ്ങളും നാം എടുക്കും. ദൈവത്തിന്‍റെ സ്നേഹം നാം ചിന്തിക്കുന്നതിലും അപ്പുറം മഹത്താണെന്ന് കണ്ടെത്തും. ദൈവത്തിന്‍റെ സ്നേഹം തിരുവെഴുത്തുകളില്‍ ചിത്രീകരിച്ചിരിക്കുന്നതുപോലെ, നമ്മുടെ ഇന്നത്തെ ലോകത്തിലധികവും "സ്നേഹം" എന്നതിന് കൊടുക്കുന്ന ആശയത്തെക്കാളും അതിശ്രേഷ്ഠമാണ്. വരുന്ന ആഴ്ചകളില്‍, ബൈബിളില്‍ വെളിപ്പെടുത്തിയിരിക്കുന്ന ദൈവസ്നേഹത്തിന്‍റെ ഏറ്റവും ഉത്തമവും മനോഹരവുമായ ഭാവങ്ങളില്‍ ചിലത് നാം സസൂക്ഷ്മം പരിശോധിക്കും.

കൂടാതെ, നാം തുടരുമ്പോള്‍, ദിവ്യസ്നേഹവും നീതിയും രക്ഷപ്പെടുവാന്‍ സാധിക്കാത്തവിധം എങ്ങനെ സങ്കീര്‍ണ്ണമായി ബന്ധപ്പെട്ടിരിക്കുന്നു എന്നു നാം കാണും. ബൈബിളിലെ ദൈവം ന്യായത്തെ സ്നേഹിക്കുന്നു (കാണുക, ഉദാഹരണമായി യെശ. 61:8). കൂടാതെ, ബൈബിള്‍ അവയെ ചിത്രീകരിക്കുന്നതുപോലെ, മറ്റൊന്നില്ലാതെ നിങ്ങള്‍ക്ക് ഒന്ന് ഉണ്ടായിരിക്കുവാന്‍ കഴിയാത്തവിധം ദിവ്യസ്നേഹവും ന്യായവും ഒരുമിച്ചുപോകുന്നു. ദൈവം സ്നേഹമായതുകൊണ്ട്, ഈ ലോകത്തിലുള്ള അനീതിയും കഷ്ടപ്പാടും സംബന്ധിച്ച് അവന്‍ ആഴമാംവിധം ആശങ്കയുള്ളവനാണ്, സൃഷ്ടിയില്‍ തിന്മ വിതച്ച് വേദനയിലേക്കും സങ്കടത്തിലേക്കും മനസ്സോടെ പ്രവേശിച്ചുകൊണ്ട് അടിച്ചമര്‍ത്തപ്പെട്ടവരുമായും കഷ്ടപ്പെടുന്നവരുമായും സ്വയം തിരിച്ചറിയുന്നു. എല്ലാറ്റിനുമുപരിയായി തിന്മയുടെ ഏറ്റവും വലിയ ഇര ദൈവം തന്നെയാണ്.

നമുക്ക് സങ്കല്പിക്കുവാന്‍ കഴിയുന്നതിലപ്പുറം ദൈവം ഓരോ വ്യക്തിയെയും സ്നേഹിക്കുന്നതുകൊണ്ട്, ബൈബിളിലുടനീളം തിന്മയും കഷ്ടപ്പാടും കാരണം ദൈവം തുടര്‍ച്ചയായി ദുഃഖിക്കുകയും വേദനപ്പെടുകയും ചെയ്യുന്നു. "യെരൂശലേമേ, യെരൂശലേമേ, പ്രവാചകന്മാരെ കൊല്ലുകയും നിന്‍റെ അടുക്കല്‍ അയച്ചിരിക്കുന്നവരെ കല്ലെറിയുകയും ചെയ്യുന്നവളേ, കോഴി തന്‍റെ കുഞ്ഞുങ്ങളെ ചിറകിന്‍ കീഴില്‍ ചേര്‍ക്കുംപോലെ നിന്‍റെ മക്കളെ ചേര്‍ത്തുകൊള്‍വാന്‍ എനിക്ക് എത്രവട്ടം മനസ്സായിരുന്നു; നിങ്ങള്‍ക്കോ മനസ്സായില്ല" എന്ന് യേശു പറഞ്ഞപ്പോള്‍ അവന്‍റെ ജനത്തിന്മേലുള്ള ക്രിസ്തുവിന്‍റെ വിലാപത്തില്‍ ദൈവസ്നേഹത്തിന്‍റെ ആഴത്തെ ഒരുവന് കാണുവാന്‍ കഴിയും (മത്തായി 23:37).

തിരസ്കരിക്കപ്പെട്ടതും നഷ്ടപ്പെട്ടതുമായ സ്നേഹം കാരണം ഹൃദയം തകരുകയും ദുഃഖിക്കുകയും ചെയ്യുന്നവിധം തിരുവെഴുത്തുകളിലുടനീളം പലപ്പോഴും സ്നേഹം ആയ ബൈബിളിലെ ദൈവത്തെ ചിത്രീകരിച്ചിരിക്കുന്നു. അഖിലാണ്ഡത്തിന്‍റെ എല്ലാ മുക്കിലും മൂലയിലും സ്നേഹം പുനഃസ്ഥാപിക്കുവാന്‍ ദൈവം ചെയ്തതും ചെയ്യുന്നതും എന്താണെന്നുള്ളതാണ് തിരുവെഴുത്തിലുടനീളമുള്ള കഥ. ഇതും ഇതിലധികവുമാണ് ഈ ക്വാര്‍ട്ടറിലെ പാഠങ്ങളിലെ വിഷയം.

അഡ്വന്‍റിസ്റ്റ് റിവ്യൂവിലെ ഒരു സഹപത്രാധിപനാണ് ജോണ്‍ സി. പെക്കം. ഈ പഠനസഹായി എഴുതപ്പെട്ട സമയം, താന്‍ ആന്‍ഡ്രൂസ് യൂണിവേഴ്സിറ്റിയിലെ സെവന്ത്-ഡെ അഡ്വന്‍റിസ്റ്റ് തിയോളജിക്കല്‍ സെമിനാരിയില്‍ വൈദിക ശാസ്ത്രവും ക്രിസ്തീയ ശാസ്ത്രവും എന്ന വിഷയത്തില്‍ ഒരു പ്രൊഫസര്‍ ആയിരുന്നു.