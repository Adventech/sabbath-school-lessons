---
title:  ഭൂമിയിലെ പോരാട്ടത്തിന്‍റെ ആരംഭം
date:   24/02/2025
---

ഉപമയിലെ ചോദ്യത്തിന് സമാന്തരമായി ഉടമ നല്ല വിത്തു മാത്രം വിതച്ചു എങ്കില്‍ വയലില്‍ മോശം വിത്ത് ഉള്ളത് എന്തുകൊണ്ടാണെന്നത് മറ്റൊരു ചോദ്യം: ദൈവം ലോകം മുഴുവനും നല്ലതായി സൃഷ്ടിച്ചു എങ്കില്‍, ഇവിടെ തിന്മ എങ്ങനെ ഉയര്‍ന്നുവന്നു?

`വായിക്കുക: ഉല്പത്തി 1:31. ദൈവം സൃഷ്ടിപ്പ് അവസാനിപ്പിച്ചപ്പോള്‍ ഉള്ള അവസ്ഥയെപ്പറ്റി ദൈവത്തിന്‍റെ വചനം എന്താണ് വെളിപ്പെടുത്തുന്നത്, എന്തുകൊണ്ട് ഈ ഉത്തരം പ്രധാനമായിരിക്കുന്നു?`

ഉല്പത്തി 1:31 അനുസരിച്ച്, ദൈവം സൃഷ്ടിപ്പിന്‍ വേല പൂര്‍ത്തിയാക്കിയപ്പോള്‍ അത് "വളരെ നല്ലത്" ആയിരുന്നു. ഉല്പത്തി ഒന്നില്‍ തിന്മയുടെ ഒരു സൂചനപോലും ഈ ഭൗമഗ്രഹത്തില്‍ ഇല്ലായിരുന്നു. പിന്നെ എങ്ങനെയാണ് മനുഷ്യന്‍റെ അനുഭവത്തില്‍ തിന്മ കടന്നുവന്നത്?

`വായിക്കുക: ഉല്പത്തി 3:1-7. ഈ ഭൂമിയില്‍ തിന്മ എങ്ങനെ പ്രവേശിച്ചു എന്നതിനെപ്പറ്റി ഇത് എന്തു പറയുന്നു? പ്രാപഞ്ചിക പോരാട്ടത്തിന്‍റെ സ്വഭാവത്തിന്മേല്‍ എന്ത് വെളിച്ചമാണ് ഇതു വീശുന്നത്? (വെളി. 12:7-9 കൂടെ കാണുക).`

ഈ വിവരണത്തില്‍, വെളി. 12:7-9 ല്‍ പിശാചായി തിരിച്ചറിയപ്പെടുന്ന പാമ്പ് (ആ 'പഴയ പാമ്പ്') ഉയര്‍ത്തിയ ദൈവത്തിന്‍റെ സ്വഭാവത്തെക്കുറിച്ചുള്ള കള്ളങ്ങള്‍ നാം കാണുന്നു. ദൈവത്തിന്‍റെ കല്പനയില്‍ സംശയം ജനിപ്പിക്കുവാന്‍ സര്‍പ്പം ആദ്യം ഒരു ചോദ്യം ഉപയോഗിക്കുന്നു. തന്‍റെ ചോദ്യത്തില്‍ ദൈവം കല്പിച്ചതിനെ ഏതാണ്ട് അസ്ഥിരമാക്കുന്നു. പിന്നീട് ഹവ്വയോട്, "നിങ്ങള്‍ മരിക്കയില്ല നിശ്ചയം" എന്നു പറഞ്ഞുകൊണ്ട്, ദൈവം പറഞ്ഞതിനെ സര്‍പ്പം നേരിട്ട് വെല്ലുവിളിക്കുന്നു (ഉല്പത്തി 3:4).

ദൈവം അവളോട് പറഞ്ഞത് വിശ്വസിക്കുമോ അതോ സര്‍പ്പം പറഞ്ഞത് വിശ്വസിക്കുമോ എന്നതിനെപ്പറ്റി ഇപ്പോള്‍ ഒരു തിരഞ്ഞെടുപ്പ് നടത്തേണ്ടതായിവന്ന ഹവ്വയോട് സര്‍പ്പം അല്ലെങ്കില്‍ ദൈവം കള്ളം പറഞ്ഞു.

തിരുവെഴുത്തില്‍ ഇവിടെയും മറ്റുള്ള ഇടങ്ങളിലും ഈ പോരാട്ടത്തിന്‍റെ സ്വഭാവം എന്നത് പ്രധാനമായും എന്തിനെ അല്ലെങ്കില്‍ ആരെ വിശ്വസിക്കും എന്നതാണ്. അതുതന്നെ ആകെക്കൂടെ സ്നേഹവുമായി ബന്ധപ്പെട്ടിരിക്കുന്നു. ഒരാളെക്കുറിച്ചുള്ള നിങ്ങളുടെ വിശ്വാസം ആ വ്യക്തി ഏതുതരം വ്യക്തിയാണ്. അവനെ വിശ്വസിക്കുവാന്‍ കഴിയുമോ എന്നത്, നിങ്ങള്‍ ആ വ്യക്തിയെ സ്നേഹിക്കുകയും വിശ്വസിക്കുകയും ചെയ്യുമോ എന്നതിനെ ആഴത്തില്‍ സ്വാധീനിക്കുന്നു. ഈ സാഹചര്യത്തില്‍ ആ വ്യക്തി നിങ്ങളോട് പറയുന്നത് ശ്രദ്ധിക്കുന്നു.

`ഉല്പത്തി 3:15 വായിക്കുക: മശീഹയെ പരാമര്‍ശിച്ച സ്ത്രീയുടെ സന്തതി പാമ്പിന്‍റെ തല തകര്‍ക്കുമെന്ന് പാമ്പിനോടുള്ള ദൈവത്തിന്‍റെ പ്രസ്താവന പലപ്പോഴും തിരുവെഴുത്തുകളിലെ ആദ്യത്തെ സുവിശേഷമായി (ജൃീീേ ല്മിഴലഹശാെ) തിരിച്ചറിയപ്പെടുന്നു. ഇവ രണ്ടും പോരാട്ടത്തിന്‍റെ യാഥാര്‍ത്ഥ്യത്തെ എങ്ങനെ ശക്തിപ്പെടുത്തുന്നു എന്നിരുന്നാലും അതിന്‍റെ മദ്ധ്യേ നമുക്ക് പ്രതീക്ഷ നല്‍കുന്നത് എങ്ങനെയാണ്?`