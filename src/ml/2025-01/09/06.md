---
title:  പ്രാപഞ്ചിക പോരാട്ടത്തിന്‍റെ സ്വഭാവം
date:   27/02/2025
---

`സാത്താനും ക്രിസ്തുവും തമ്മിലുള്ള ഒരു പ്രാപഞ്ചിക പോരാട്ടത്തെക്കുറിച്ചുള്ള ചില വേദഭാഗങ്ങള്‍ നാം കണ്ടുകഴിഞ്ഞു. എന്നാല്‍ അത്തരത്തിലുള്ള ഒരു പോരാട്ടം എങ്ങനെയാണ് സാധ്യമാകുന്നത്? സര്‍വ്വശക്തനായ ദൈവത്തെ ഒരുവന് എങ്ങനെ എതിര്‍ക്കുവാന്‍ കഴിയും?`

പ്രാപഞ്ചിക പോരാട്ടം കേവലം അധികാരത്തിനുവേണ്ടിയുള്ളത് മാത്രമായിരുന്നെങ്കില്‍, ഇത് ആരംഭിക്കുന്നതിനു മുമ്പുതന്നെ തീര്‍ന്നുപോകുമായിരുന്നു. ഇത് ഒരു വ്യത്യസ്തതരമായിരിക്കണം. ഇത് ദൈവത്തിന്‍റെ സ്വഭാവത്തിന്മേലുള്ള ഒരു വിവാദമാണ് (മറ്റുള്ളവയുടെ ഇടയില്‍). അവന്‍ പൂര്‍ണ്ണമായും നല്ലവനും സ്നേഹിക്കുന്നവനും അല്ല എന്ന അപവാദപരമായ ആരോപണങ്ങളിന്മേലുള്ള ഒരു പോരാട്ടം. അത്തരത്തിലുള്ള അവകാശങ്ങളെ അധികാരംകൊണ്ടോ നിര്‍ഭയമായ ബലപ്രയോഗംകൊണ്ടോ തോല്പിക്കുവാന്‍ കഴിയുകയില്ല, എന്നാല്‍ രണ്ട് മത്സരസ്വഭാവത്തെയും താരതമ്യപ്പെടുത്തുന്നതിലൂടെ തോല്പിക്കാം.

"പാപത്തെ കൈകാര്യം ചെയ്യുന്നതില്‍ നീതിയും സത്യവും മാത്രമേ ദൈവത്തിനു ചെയ്യുവാന്‍ കഴിയുമായിരുന്നുള്ളൂ. ദൈവത്തിനു കഴിയാത്ത വഞ്ചനയും മുഖസ്തുതിയും ചെയ്യുവാന്‍ സാത്താനു കഴിഞ്ഞു. ദൈവദൂതന്മാരുടെ മുമ്പില്‍ ദൈവവചനത്തെ തെറ്റായി അവതരിപ്പിക്കുവാനും ദൈവത്തിന്‍റെ ഭരണ പദ്ധതികളെ ദുര്‍വ്യാഖ്യാനം ചെയ്യുവാനും അവനു കഴിഞ്ഞു. ദൈവം നീതിമാനല്ലെന്നും നിയമങ്ങളും ചട്ടങ്ങളും സ്വര്‍ഗ്ഗീയവാസികളുടെമേല്‍ വച്ച് അവരെ അനുസരിപ്പിക്കുന്നത് ദൈവത്തിനു തന്നെത്താനുയരുവാനാണെന്നും അവന്‍ ആരോപിച്ചു. അതിനാല്‍ സ്വര്‍ഗ്ഗീയവാസികളുടെ മുമ്പിലും മറ്റു ലോകങ്ങളിലും ദൈവത്തിന്‍റെ ഭരണം നീതിപൂര്‍വ്വമുള്ളതും കല്പനകള്‍ തികവുള്ളതും ആണെന്ന് തെളിയിക്കേണ്ടത്

ആവശ്യമായിരുന്നു. സാത്താന്‍ അഖിലാണ്ഡത്തിന്‍റെ നന്മയെ പുരോഗമിപ്പിക്കയാണെന്ന് മറ്റുള്ളവരെ തോന്നിപ്പിക്കുവാന്‍ ശ്രമിച്ചു. അവന്‍റെ യഥാര്‍ത്ഥ സ്വഭാവവും അവന്‍റെ ഉദ്ദേശവുമെന്തെന്ന് എല്ലാവരും അറിയണം. അവന്‍റെ ദുഷ്ടപ്രവര്‍ത്തനങ്ങള്‍ ചെയ്ത് സ്വയം

വെളിപ്പെടുത്തുവാന്‍ അവനു സമയം ഉണ്ടായിരിക്കണം." EGW, The Great Controversy p. 498.

വെളി. 12:7-9 വരെയുള്ള ഭാഗത്തിന്‍റെ വെളിച്ചത്തില്‍ യോഹ. 8:44,45 വായിക്കുക. സാത്താന്‍റെ സ്വഭാവത്തെയും അവന്‍റെ തന്ത്രത്തെയുംകുറിച്ച് ഈ വേദഭാഗങ്ങള്‍ വെളിപ്പെടുത്തുന്നത് എന്താണ്?

ദൈവം വാസ്തവത്തില്‍ നീതിമാനും സ്നേഹിക്കുന്നവനും അല്ലെന്നും അവന്‍റെ കല്പന അടിച്ചമര്‍ത്തുന്നതാണെന്നും അവര്‍ക്ക് ഉപദ്രവകരമാണെന്നും സൃഷ്ടികളെ വിശ്വസിപ്പിക്കുവാന്‍ ശ്രമിക്കുകയായിരുന്നു ആരംഭം മുതല്‍ സാത്താന്‍റെ പദ്ധതി. യേശു സാത്താനെ "കള്ളനെന്നും കള്ളം പറയുന്നവന്‍റെ അപ്പനെന്നും" പരാമര്‍ശിക്കുന്നതില്‍ ആശ്ചര്യപ്പെടേണ്ടതില്ല" (യോഹ. 8:44). അതിനു വിപരീതമായി "സത്യത്തിനു സാക്ഷ്യം വഹിപ്പാനും" (യോഹ. 18:37). സാത്താന്‍റെ കള്ളങ്ങളെയും അപവാദങ്ങളെയും നേരിടുവാനും തോല്പിക്കുവാനും ആത്യന്തികമായി പിശാചിനെയും അവന്‍റെ അധികാരത്തെയും നശിപ്പിക്കുവാനും യേശു വന്നു (1 യോഹ. 3:8; എബ്രാ. 2:14).

വെളി. 12:9,10 എന്നീ വാക്യങ്ങള്‍ സാത്താനെ (1) "പഴയ പാമ്പ്" എന്നും (2) സ്വര്‍ഗ്ഗീയ മന്ദിരത്തില്‍ ദൈവത്തിന്‍റെ ജനത്തിനുമേല്‍ കുറ്റം ആരോപിക്കുന്നവന്‍ എന്നും (3) ഭൂതലത്തെ വഞ്ചിക്കുന്ന മഹാസര്‍പ്പമെന്നും തിരിച്ചറിയുന്നു. "പിശാച്" എന്ന് പരിഭാഷപ്പെടുത്തിയിരിക്കുന്ന ഗ്രീക്കു പദം അര്‍ത്ഥമാക്കുന്നത് "അപവാദി" എന്നാണ്. ദൈവത്തിന്‍റെ സ്വഭാവത്തെക്കുറിച്ചുള്ള വിശ്വാസങ്ങള്‍ ഉള്‍പ്പെടെയുള്ള വിശ്വാസങ്ങളാണ് സംഘര്‍ഷത്തിന്‍റെ സ്വഭാവമെന്ന് ഒരിക്കല്‍കൂടി കാണിക്കുന്നു.