---
title:  ഒരു ശത്രു ഇത് ചെയ്തു
date:   23/02/2025
---

`വായിക്കുക: മത്തായി 13:24-27. ഈ ലോകത്തിലെ തിന്മയെപ്പറ്റി മനസ്സിലാക്കുവാന്‍ ഈ ഉപമ എങ്ങനെ സഹായിക്കുന്നു?`

ഒരു ഭൂവുടമ തന്‍റെ വയലില്‍ നല്ല വിത്ത് മാത്രം വിതച്ചതിനെപ്പറ്റിയുള്ള ഒരു ഉപമ യേശു പറഞ്ഞു. എന്തായിരുന്നാലും ഗോതമ്പിനിടയില്‍ കളകള്‍ മുളച്ചുവന്നു. ഇത് കണ്ടുകൊണ്ട് ഉടമസ്ഥന്‍റെ ദാസന്മാര്‍ ഇങ്ങനെ ചോദിച്ചു, "യജമാനനേ, വയലില്‍ നല്ല വിത്തല്ലയോ വിതച്ചത്? പിന്നെ കള എവിടെനിന്ന് വന്നു" (മത്തായി 13:27). തിന്മയുടെ പ്രശ്നത്തെപ്പറ്റി സംസാരിക്കുമ്പോള്‍ ഇത്തരത്തിലുള്ള ചോദ്യമാണ് പലപ്പോഴും ചോദിക്കുന്നത്. ലോകത്തെ മുഴുവനും ദൈവം നല്ലതായി സൃഷ്ടിച്ചുവെങ്കില്‍ എന്തുകൊണ്ട് അതില്‍ തിന്മ വന്നു?

`മത്തായി 13:37-40 വരെയുള്ള വാക്യത്തെ ആസ്പദമാക്കിയുള്ള ക്രിസ്തുവിന്‍റെ വിശദീകരണത്തിന്‍റെ വെളിച്ചത്തില്‍ മത്തായി 13:28-30 വരെ വായിക്കുക.`

യജമാനന്‍ തന്‍റെ ദാസന്മാരുടെ ചോദ്യത്തിന്, "ഇത് ശത്രു ചെയ്തതാകുന്നു" എന്ന് മറുപടി പറഞ്ഞു (മത്തായി 13:28). "നല്ല വിത്ത് വിതയ്ക്കുന്നവനെ" പിന്നീട് യേശു "മനുഷ്യപുത്രന്‍", അത് യേശുതന്നെയാണ് എന്നവിധം തിരിച്ചറിയുകയും ചെയ്തു (മത്തായി 13:37). "വയല്‍ ലോകം" (13:38), "കള വിതച്ച ശത്രു" "പിശാച്" (13:39), ഇത് വ്യക്തമായും ക്രിസ്തുവും സാത്താനും തമ്മിലുള്ള ഒരു പ്രാപഞ്ചിക പോരാട്ടത്തെ ചിത്രീകരിക്കുന്നു. ഈ ലോകത്തില്‍ തിന്മ ഉള്ളത് എന്തുകൊണ്ട്? യജമാനനെ എതിര്‍ക്കുന്ന ശത്രുവിന്‍റെ (പിശാചിന്‍റെ) ഫലമാണ് തിന്മ. "ഒരു ശത്രു ഇത് ചെയ്തു" (13:28).

എന്തായിരുന്നാലും, ഈ ഉത്തരം താഴെയുള്ള ചോദ്യത്തെ പ്രകോപിപ്പിക്കുന്നു, "ഞങ്ങള്‍ പോയി അതു പറിച്ചുകൂട്ടുവാന്‍ സമ്മതമുണ്ടോ?" മറ്റൊരുവിധത്തില്‍ പറഞ്ഞാല്‍, എന്തുകൊണ്ട് ഉടനടി തിന്മയെ പിഴുതുമാറ്റിക്കൂടാ? അതിനു യജമാനന്‍, "ഇല്ല, പക്ഷേ, കള പറിക്കുമ്പോള്‍ കോതമ്പുംകൂടെ പിഴുതുപോകും. രണ്ടും കൂടെ കൊയ്തോളം വളരട്ടെ" (13:29,30 നെ മര്‍ക്കൊ. 4:29 മായി താരതമ്യപ്പെടുത്തുക). ഈ ഉപമയനുസരിച്ച്, ദൈവം അന്തിമമായി തിന്മയ്ക്ക് ഒരു അന്ത്യം കുറിക്കും. എന്നാല്‍ അകാലത്തില്‍ വേരോടെ പിഴുതെറിയുന്നത് നല്ലതിനെ ദോഷകരമായി ബാധിക്കുകയും മാറ്റാനാകാത്ത സമാന്തരമായ നാശത്തിന് വഴിയൊരുക്കുകയും ചെയ്യും.

`കോതമ്പില്‍നിന്ന് ഇപ്പോള്‍ കള മാറ്റുന്നതുകൊണ്ടുള്ള അപകടങ്ങളില്‍ ചിലത് എന്തൊക്കെയാണ്? അതേസമയം, എന്താണ് ഇത് നേരിടുന്ന തിന്മയെ വെറുതെ അവഗണിക്കുക എന്നത് അര്‍ത്ഥമാക്കുന്നത്?`