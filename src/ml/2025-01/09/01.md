---
title:  പ്രാപഞ്ചിക പോരാട്ടം
date:   22/02/2025
---

### പഠനത്തിനുള്ള വേദഭാഗങ്ങള്‍
മത്തായി 13:24-27; ഉല്പത്തി 1:31; യെഹെ. 28:12-19; യെശ. 14:12-15; മത്തായി 4:1-11; യോഹ. 8:44,45.

> <p>മനഃപാഠവാക്യം</p>
> "ഞാന്‍ നിനക്കും സ്ത്രീക്കും നിന്‍റെ സന്തതിക്കും അവളുടെ സന്തതിക്കും തമ്മില്‍ ശത്രുത്വം ഉണ്ടാക്കും. അവന്‍ നിന്‍റെ തല തകര്‍ക്കും; നീ അവന്‍റെ കുതികാല്‍ തകര്‍ക്കും" (ഉല്പത്തി 3:15).

ബൈബിള്‍പരമായ ദൈവശാസ്ത്രത്തിന്‍റെ കേന്ദ്രവിഷയമാണ് ക്രിസ്തുവും സാത്താനും തമ്മിലുള്ള പോരാട്ടം. വീഴ്ച ഭവിക്കുകയും ദൈവത്തിനെതിരെ മത്സരിക്കുകയും ചെയ്ത സ്വര്‍ഗ്ഗീയ ജീവികളും ദൈവവും തമ്മിലുള്ള പ്രാപഞ്ചിക പോരാട്ടത്തിന്‍റെ ആശയം തിരുവെഴുത്തില്‍ മുന്‍നിരയിലുള്ള ഒരു വിഷയവും (മത്തായി 13:24-30, 37-39; വെളി. 12:7-10) ക്രിസ്തീയ പാരമ്പര്യത്തിലധികവും വ്യാപകവുമായിരിക്കുകയും ചെയ്യുന്നുണ്ടെങ്കിലും പല ക്രിസ്ത്യാനികളും ഈ മുഴുവന്‍ ആശയത്തെയും തള്ളിക്കളയുകയോ അവഗണിക്കുകയോ ചെയ്തിട്ടുണ്ട്.

എന്തായിരുന്നാലും, ബൈബിള്‍പരമായ ഒരു വീക്ഷണത്തില്‍, പിശാചും അവന്‍റെ ദൂതന്മാരും ദൈവരാജ്യത്തെ എതിര്‍ക്കുന്ന ഒരു പ്രാപഞ്ചിക സംഘട്ടനത്തിന്‍റെ പ്രമേയം, ബൈബിളിലെ വിവരണങ്ങള്‍ എന്തിനെക്കുറിച്ചാണ് സൂചിപ്പിക്കുന്നത് എന്നതില്‍ ഒരു വലിയ പങ്ക് നഷ്ടപ്പെടുത്താതെ അവഗണിക്കുവാന്‍ കഴിയുന്ന ഒന്നല്ല. ദൈവത്തെ എതിര്‍ക്കുന്ന പിശാചിന്‍റെയും ദുരാത്മാക്കളുടെയും പരാമര്‍ശംകൊണ്ട് സുവിശേഷങ്ങള്‍തന്നെ നിറഞ്ഞിരിക്കുന്നു.

ആരംഭിക്കുന്നതിന്, ഈ ആഴ്ച, ബൈബിളിലെ ചില നിര്‍ണ്ണായക ഭാഗങ്ങള്‍ അനുസരിച്ച് താഴെ കാണുന്ന രണ്ടു ചോദ്യങ്ങളെ നാം കൈകാര്യം ചെയ്യും.

1. തിരുവെഴുത്ത് എവിടെയാണ് ദൈവവും സാത്താനും തമ്മിലുള്ള പ്രാപഞ്ചിക പോരാട്ടത്തെപ്പറ്റി പഠിപ്പിക്കുന്നത്?

2. തിരുവെഴുത്ത് അനുസരിച്ച് പോരാട്ടത്തിന്‍റെ സ്വഭാവം എന്താണ്?

_ഈ ആഴ്ചയിലെ പാഠം പഠിച്ച് ഫെബ്രുവരി 29 ലെ ശബ്ബത്തിനായി ഒരുങ്ങുക_