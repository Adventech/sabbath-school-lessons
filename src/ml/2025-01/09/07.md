---
title:  കൂടുതല്‍ പഠനത്തിന്
date:   28/02/2025
---

Read Ellen G. White, “The Origin of Evil” pp, 492-504, in the Great Controvesry.

"പാപത്തിന്‍റെ പ്രവേശനത്തിന് ദൈവം യാതൊരു വിധത്തിലും ഉത്തരവാദി അല്ലെന്നും ദൈവകൃപ അനിയന്ത്രിതമായി പിന്‍വലിക്കപ്പെട്ടിട്ടില്ലെന്നും ദൈവിക ഭരണത്തില്‍ ഒരു ന്യൂനതയും ഇല്ലെന്നുമുള്ളതിനാല്‍ മത്സരം ഉണ്ടാകേണ്ട കാര്യമില്ലായിരുന്നുവെന്നും തിരുവചനം വ്യക്തമായി പഠിപ്പിക്കുന്നു. പാപം ഒരു നുഴഞ്ഞുകയറ്റക്കാരനാണ്. അതിന്‍റെ ആവിര്‍ഭാവത്തിന് ഒരു കാരണവും നല്‍കാനുമില്ല. അത് അകാരണമായ ഒരു മര്‍മ്മമാണ്. അത് ക്ഷമിക്കുന്നത് അതിനെ ന്യായീകരിക്കലാണ്... സാത്താനെ ഉടനടി നശിപ്പിച്ചിരുന്നെങ്കില്‍ അവര്‍ ദൈവത്തെ, സ്നേഹത്തിനു പകരം ഭയം മൂലമെ സേവിക്കുമായിരുന്നുള്ളൂ. വഞ്ചകന്‍റെ പ്രേരണാശക്തി നശിപ്പിക്കുവാനും മത്സരത്തിന്‍റെ ആത്മാവിനെ പരിപൂര്‍ണ്ണമായി നീക്കം ചെയ്യുവാനും സാധിക്കയില്ലായിരുന്നു. തിന്മ അതിന്‍റെ പൂര്‍ണ്ണ വളര്‍ച്ച പ്രാപിക്കുവാന്‍ അനുവദിക്കണം. പ്രപഞ്ചത്തിന്‍റെ നിത്യമായ നന്മയ്ക്കു സാത്താന്‍ അവന്‍റെ തത്വങ്ങള്‍ വികസിപ്പിച്ച് ദൈവത്തിന്‍റെ ഭരണകൂടത്തിനെതിരായി ഉന്നയിക്കുന്ന ആരോപണങ്ങളെ അതിന്‍റെ യഥാര്‍ത്ഥ വെളിച്ചത്തില്‍ സര്‍വ്വസൃഷ്ടികളും കാണുകയും ദൈവത്തിന്‍റെ നീതിയും കരുണയും ദൈവകല്പനകളുടെ സുസ്ഥിരതയും എന്നേക്കും ചോദ്യം ചെയ്യപ്പെടാതിരിക്കയും വേണം." EGW, The Great Controvesry, pp. 492,493,499.

**ചര്‍ച്ചകള്‍**

`1. പാപരഹിതനായ ലൂസിഫറിനെപ്പോലെയുള്ള ഒരു സൃഷ്ടി എങ്ങനെ ആദ്യമായി പാപം ചെയ്തു എന്ന് പല മനുഷ്യരും അത്ഭുതപ്പെടുന്നു. എന്തുകൊണ്ടാണ് പാപം ഇത്ര "നിഗൂഢവും" "വിശദീകരിക്കുവാനൊക്കാത്തതും" ആയിരിക്കുന്നത്? ഈ ആദ്യപാപത്തെ ന്യായീകരിക്കുകയോ പൊറുക്കുകയോ ചെയ്യാതെ അതിനെ എങ്ങനെ വിശദീകരിക്കുവാന്‍ കഴിയും?`

`2. ദൈവം എന്തുകൊണ്ട് സാത്താന്‍റെ അസ്തിത്വത്തെത്തന്നെ ഉടനടി തുടച്ചുമാറ്റിയില്ല? തിന്മ അതിന്‍റെ "പൂര്‍ണ്ണതയിലെത്തുവാന്‍ എന്തുകൊണ്ട് അനുവദിക്കപ്പെടണം?" "അനന്തമായി യുഗങ്ങളോളം അഖിലാണ്ഡത്തിന്‍റെ മുഴുവന്‍ നന്മയ്ക്കായി ഇത് എങ്ങനെയാണ്?`

`3. ദൈവവും സാത്താനും തമ്മിലുള്ള പോരാട്ടം കേവലം അധികാരത്തിന്‍റെ ഒന്നല്ല, മറിച്ച് മറ്റൊരു തരത്തിലുള്ള സംഘട്ടനമാണെന്ന് മനസ്സിലാക്കേണ്ടത് എന്തുകൊണ്ട് പ്രധാനമാണ്? കേലവം അധികാരത്തിനെതിരായ ഒരു പോരാട്ടത്തിന് കഴിയാത്തവിധത്തില്‍ സ്വഭാവത്തെച്ചൊല്ലിയുള്ള പോരാട്ടം എങ്ങനെ അര്‍ത്ഥമാക്കുന്നു?`

`4. പോരാട്ടത്തിന്‍റെ സ്വഭാവം മനസ്സിലാക്കുന്നത്, നിങ്ങളുടെ സ്വന്തം ജീവിതം പ്രാപഞ്ചിക പോരാട്ടത്തിന്‍റെ സൂക്ഷ്മരൂപമായേക്കാവുന്ന വഴികളാകാം. ഏതെല്ലാം വിധത്തിലാണ്, ഇപ്പോള്‍പോലും ഈ പോരാട്ടത്തിന്‍റെ യാഥാര്‍ത്ഥ്യം അനുഭവിക്കുന്നത്? നിങ്ങള്‍ യഥാര്‍ത്ഥത്തില്‍ ആരുടെ പക്ഷത്താണ് എന്ന് കാണിക്കുന്ന രീതിയില്‍ എങ്ങനെ പ്രതികരിക്കണം?`