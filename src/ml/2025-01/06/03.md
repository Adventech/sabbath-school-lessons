---
title:  ദൈവം തികച്ചും നല്ലവനും നീതിമാനും ആണ്
date:   03/02/2025
---

സ്നേഹിക്കുവാനും ന്യായം പ്രവര്‍ത്തിക്കുവാനും ദൈവം മനുഷ്യരെ വെറുതെ വിളിക്കുന്നില്ല, എന്നാല്‍ ദൈവംതന്നെ ഈ സവിശേഷതകള്‍ സമ്പൂര്‍ണ്ണമായും അചഞ്ചലമായും ദൃഷ്ടാന്തീകരിച്ചിരിക്കുന്നു. ദൈവം തികച്ചും വിശുദ്ധനും വിശ്വസ്തനും നീതിമാനും സ്നേഹിക്കുന്നവനും ആണെന്ന് തിരുവെഴുത്തുകള്‍ പഠിപ്പിക്കുന്നു. ദൈവം മാത്രമാണ് എല്ലായ്പോഴും സ്നേഹമുള്ളതും നീതിയുള്ളതും ന്യായമുള്ളതും ചെയ്യുന്നുള്ളൂ. അവന്‍ ഒരു തെറ്റും ഒരിക്കലും ചെയ്യുകയില്ല.

`ആവ. 32:4; സങ്കീ. 92:15 എന്നീ ഭാഗങ്ങള്‍ വായിക്കുക. ദൈവത്തിന്‍റെ വിശ്വസ്തതയെയും നീതിയെയുംകുറിച്ച് ഈ വാക്യങ്ങള്‍ എന്തു പറയുന്നു?`

ദൈവം നീതിമാനും സ്നേഹിക്കുന്നവനും ആകുന്നു എന്ന് ഇവയും മറ്റു വേദഭാഗങ്ങളും പ്രഖ്യാപിക്കുന്നു. "അവനില്‍ നീതികേടില്ല" (സങ്കീ. 92:15 നെ സങ്കീ. 25:8; 129:4 എന്നിവയുമായി താരത്യപ്പെടുത്തുക). യഹോവ "നീതികേട് ചെയ്യുന്നില്ല; രാവിലെ അവന്‍ തന്‍റെ ന്യായത്തെ തെറ്റാതെ വെളിച്ചത്താക്കുന്നു; നീതി കെട്ടവനോ നാണം എന്തെന്നറിഞ്ഞുകൂടാ" (സെഫ. 3:5). അനീതിയെ സ്നേഹിക്കുന്നവരുടെ സ്വഭാവത്തിനെതിരായ ദൈവിക സ്വഭാവത്തിന്‍റെ നേരിട്ടുള്ള വ്യത്യാസം ശ്രദ്ധിക്കുക.

എല്ലാവര്‍ക്കും നല്ലതെന്താണെന്ന് ദൈവത്തിനറിയാം, എല്ലാവര്‍ക്കും നല്ലതാണ് ആവശ്യം എന്ന് അവനറിയാം, ഉള്‍പ്പെട്ടിരിക്കുന്ന എല്ലാവര്‍ക്കും മികച്ച ഫലം കൊണ്ടുവരുവാന്‍ നിരന്തരം പ്രവര്‍ത്തിക്കുന്നു.

`വായിക്കുക: സങ്കീ. 9:7,8; 145:9-17. ഈ വേദവാക്യങ്ങള്‍ ദൈവത്തെക്കുറിച്ച് എന്താണ് പഠിപ്പിക്കുന്നത്?`

ബൈബിളിലെ ദൈവം "ഒരു നീതിമാനായ ന്യായാധിപതിയാണ്" (സങ്കീ. 7:11). അവനില്‍ ഒരു തിന്മയും വസിക്കുന്നില്ല (സങ്കീ. 5:4). 1 യോഹ. 1:5 ഇങ്ങനെ പഠിപ്പിക്കുന്നു. "ദൈവം വെളിച്ചം ആകുന്നു; അവനില്‍ ഇരുട്ട് ഒട്ടും ഇല്ല." വാസ്തവത്തില്‍, ദൈവം കൃത്യമായും നല്ലവന്‍ എന്നു മാത്രമല്ല, യാക്കോബ് 1:13 പ്രകാരം "ദൈവം ദോഷങ്ങളാല്‍ പരീക്ഷിക്കപ്പെടാത്തവന്‍ ആകുന്നു" (ഹബ. 1:13 മായി താരതമ്യപ്പെടുത്തുക).

ഇതിലെല്ലാറ്റിലും ദൈവത്തിന്‍റെ നന്മയും മഹത്വവും അഭേദ്യമാം വിധം ബന്ധിക്കപ്പെട്ടിരിക്കുന്നു. അനേകരും അധികാരത്തെ പൂജിക്കുമ്പോള്‍, ദൈവം സര്‍വ്വശക്തനാണ്. എന്നാല്‍ അവന്‍ അധികാരം ഉപയോഗിക്കുന്നത് നീതിയായും സ്നേഹത്തോടുകൂടിയും മാത്രമാണ്. "നിന്‍റെ തേജസ്സ് എനിക്കു കാണിച്ചുതരേണമേ" എന്ന് മോശെ ദൈവത്തോട് അപേക്ഷിച്ചത് യാദൃശ്ചികമല്ല. ദൈവം അതിന്, "ഞാന്‍ എന്‍റെ മഹിമ ഒക്കെയും നിന്‍റെ മുമ്പാകെ കടക്കുവാന്‍ ഇടയാക്കും" എന്ന് മറുപടി പറഞ്ഞു (പുറ. 33:18,19).

`അത്രയും നല്ല ഒരു ദൈവം ഈ ഭൂമിയില്‍ അത്രയും തിന്മ അനുവദിക്കുന്നത് എന്തുകൊണ്ട്? നിങ്ങളുടെ ഉത്തരം ക്ലാസ്സില്‍ ചര്‍ച്ച ചെയ്യുക.`