---
title:  ദൈവത്തിന്‍റെ മാറ്റില്ലാത്ത സ്വഭാവം
date:   04/02/2025
---

`വായിക്കുക: മലാഖി 3:6; യാക്കോബ് 1:17. ദൈവത്തിന്‍റെ സ്വഭാവത്തെക്കുറിച്ച് ഈ വേദഭാഗങ്ങള്‍ എന്തു പഠിപ്പിക്കുന്നു?`

മലാഖി 3:6 ല്‍ "യഹോവയായ ഞാന്‍ മാറാത്തവന്‍" എന്ന് ദൈവം പ്രഖ്യാപിക്കുന്നു. ചിലര്‍ വാക്യത്തിന്‍റെ ഈ ഭാഗം വായിക്കുകയും എന്തുതന്നെയായിരുന്നാലും ദൈവം ഒരു രീതിയിലും മാറുകയില്ല എന്ന് അര്‍ത്ഥമാക്കുകയും ചെയ്യുമ്പോള്‍, ദൈവത്തിന്‍റെ മാറ്റമില്ലായ്മ ഇവിടെ ഉറപ്പിച്ചു കാണിക്കുന്നത് ദൈവത്തിന്‍റെ സാന്മാര്‍ഗ്ഗിക മാറ്റമില്ലായ്മയാണ് എന്ന് വാക്യത്തിന്‍റെ ശേഷിച്ച ഭാഗവും അതിന്‍റെ ഉടനടിയുള്ള പശ്ചാത്തലവും കാണിക്കുന്നു. ദൈവം ആപേക്ഷികമായി മാറിയേക്കാം എന്ന് വാക്യത്തിന്‍റെ ബാക്കി ഭാഗം സൂചിപ്പിക്കുന്നു, കാരണം ദൈവം ഇങ്ങനെ പറയുന്നു: "അതുകൊണ്ട് യാക്കോബിന്‍റെ പുത്രന്മാരേ, നിങ്ങള്‍ മുടിഞ്ഞുപോകാതിരിക്കുന്നു." അടുത്ത വാക്യത്തില്‍ ദൈവം തന്‍റെ ജനത്തോട്, "എന്‍റെ അടുക്കലേക്കു മടങ്ങിവരുവിന്‍, ഞാന്‍ നിങ്ങളുടെ അടുക്കലേക്കു മടങ്ങിവരും" എന്ന് പറയുന്നു (മലാഖി 3:7).

അങ്ങനെ ദൈവം അവന്‍റെ സൃഷ്ടികളോട് അങ്ങോട്ടുമിങ്ങോട്ടുമുള്ള ഒരു ബന്ധത്തില്‍ പ്രവേശിക്കുന്നു. എന്നാല്‍ അത്തരത്തിലുള്ള എല്ലാ ബന്ധങ്ങളിലൂടെയും, മറ്റേത് ബന്ധത്തിലൂടെയായിരുന്നാലും ദൈവത്തിന്‍റെ സ്വഭാവം സ്ഥിരമായതാണ്. ഇത് യാക്കോബ് 1:17 ല്‍ പറയുന്നതുപോലെ, "എല്ലാ നല്ല ദാനവും തികഞ്ഞ വരമൊക്കെയും ഉയരത്തില്‍നിന്ന് വെളിച്ചങ്ങളുടെ പിതാവിങ്കല്‍നിന്ന് ഇറങ്ങിവരുന്നു. അവന് വികാരമോ ഗതിഭേദത്താലുള്ള ആച്ഛാദനമോ ഇല്ല." ദൈവം തിന്മയുടെ ഉറവിടമല്ല.

ദൈവത്തിന്‍റെ സ്വഭാവം മാറ്റമില്ലാത്തതാണെന്ന് ഇവിടെയും മറ്റുള്ള ഭാഗങ്ങളിലും തിരുവെഴുത്ത് ആവര്‍ത്തിച്ച് പഠിപ്പിക്കുന്നു. മറ്റൊരു വിധത്തില്‍ പറഞ്ഞാല്‍, ദൈവം ധാര്‍മ്മികമായി മാറാത്തവനാണെന്ന് ബൈബിള്‍ സ്ഥിരമായി പഠിപ്പിക്കുന്നു. എന്നിരുന്നാലും, ദൈവം പ്രതികരിക്കുന്ന അവന്‍റെ സൃഷ്ടികളുമായി ഒരു യഥാര്‍ത്ഥ ബന്ധത്തില്‍ പ്രവേശിക്കുവാനും പ്രവര്‍ത്തിക്കുവാനും ദൈവത്തിനു കഴിയും, എന്നാല്‍ എല്ലായ്പോഴും സ്നേഹത്തോടും നീതിയോടും കൂടിയാണ്.

`വായിക്കുക: 2 തിമൊ. 2:13; തീത്തൊസ് 1:2; എബ്രാ. 6:17,18. ദൈവത്തെക്കുറിച്ച് ഈ വാക്യങ്ങള്‍ എന്താണ് പഠിപ്പിക്കുന്നത്?`

ദൈവത്തിന് തന്നെത്തന്നെ നിഷേധിക്കുവാനാകില്ല; അവന്‍ ഒരിക്കലും കള്ളം പറയുന്നില്ല; അവന്‍റെ വാഗ്ദത്തങ്ങള്‍ ലംഘിക്കാവുന്നതല്ല. ബൈബിളിലെ ദൈവം ക്രൂശില്‍ നമുക്കുവേണ്ടി സ്വയം (ക്രിസ്തുവില്‍) ഏല്പിച്ചുകൊടുത്ത അതേ ദൈവം തന്നെയാണ് എന്നതില്‍ നമുക്ക് ആത്മവിശ്വാസത്തോടെ ഇരിക്കുവാന്‍ കഴിയും. ഒന്നും മാറ്റിവയ്ക്കാതെ നമുക്ക് ആശ്രയിക്കുവാന്‍ കഴിയുന്ന ഒരുവനാണ് നമ്മുടെ ദൈവം. ഭാവിക്കായി നമുക്ക് ആത്മവിശ്വാസവും പ്രത്യാശയുമുള്ളവരായിരിക്കുവാന്‍ കഴിയും. കാരണം യേശുക്രിസ്തു ഇന്നലെയും ഇന്നും എന്നെന്നേക്കും അനന്യന്‍ തന്നെ" എന്നതുകൊണ്ടുതന്നെ (എബ്രാ. 13:8).

`നിങ്ങളുടെ ജീവിതത്തില്‍ സംഗതികള്‍ യഥാര്‍ത്ഥത്തില്‍ വഷളായിക്കൊണ്ടിരിക്കുമ്പോള്‍ ദൈവത്തിന്‍റെ നന്മയില്‍ നമുക്ക് ആശ്രയിക്കുന്നതിന് എങ്ങനെ പഠിക്കുവാന്‍ കഴിയും? അവന്‍റെ നന്മയില്‍ ആശ്രയിക്കുവാന്‍ പഠിക്കുന്നതിന് ദൈവത്തിന്‍റെ ക്രൂശിലെ ചിത്രം എങ്ങനെ സഹായിക്കുന്നു?`