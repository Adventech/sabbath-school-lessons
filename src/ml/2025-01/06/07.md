---
title:  കൂടുതല്‍ പഠനത്തിന്
date:   07/02/2025
---

Read Ellen G. White, “God’s love for man” pp. 915, in Steps to Christ.

"ദൈവവചനം അവന്‍റെ സ്വഭാവത്തെ വെളിപ്പെടുത്തുന്നു. അവന്‍റെ അനന്തമായ സ്നേഹത്തെയും സഹതാപത്തെയും അവന്‍തന്നെ പ്രഖ്യാപിച്ചിരിക്കുന്നു. "നിന്‍റെ തേജസ്സ് എനിക്കു കാണിച്ചുതരേണമേ" എന്ന് മോശെ അപേക്ഷിച്ചപ്പോള്‍, ഞാന്‍ എന്‍റെ മഹിമ ഒക്കെയും നിന്‍റെ മുമ്പാകെ കടക്കുമാറാക്കും (പുറ. 33:18,19) എന്നു പറഞ്ഞു. ഇതാണ് എന്‍റെ തേജസ്സ്. ദൈവം മോശെയുടെ മുമ്പാകെ കടന്നു പോകുകയും ഇങ്ങനെ പ്രഖ്യാപിക്കുകയും ചെയ്തു: "യഹോവ, യഹോവയായ ദൈവം, കരുണയും കൃപയുമുള്ളവന്‍; ദീര്‍ഘക്ഷമയും മഹാദയയും വിശ്വസ്തതയുമുള്ളവന്‍. ആയിരം ആയിരത്തിനു ദയ പാലിക്കുന്നവന്‍; അകൃത്യവും അതിക്രമവും പാപവും ക്ഷമിക്കുന്നവന്‍" (പുറ. 34:6,7). "അവന്‍ ദീര്‍ഘക്ഷമയും മഹാദയയും" ഉള്ളവന്‍, കാരണം "ദയയിലല്ലോ അവനു പ്രസാദമുള്ളത്" (യോനാ 4:2; മീഖാ. 7:18).

"ആകാശത്തിലും ഭൂമിയിലുമുള്ള അസംഖ്യം ചിഹ്നങ്ങളാല്‍ ദൈവം നമ്മുടെ ഹൃദയങ്ങളെ അവനുമായി ബന്ധിച്ചിരിക്കുന്നു. പ്രകൃതിയിലുള്ള വസ്തുക്കളിലൂടെയും മനുഷ്യമനസ്സിനു വേഗത്തില്‍ മനസ്സിലാക്കുവാന്‍ കഴിയുന്ന സ്നേഹോഷ്മളമായ ലൗകിക ബന്ധങ്ങളിലൂടെയും ദൈവം സ്വയം നമുക്കു വെളിപ്പെടുത്തുവാന്‍ ശ്രമിച്ചു. എന്നാല്‍ അവയൊക്കെ തന്‍റെ സ്നേഹത്തിന്‍റെ അപൂര്‍ണ്ണ പ്രതീകങ്ങളത്രേ. ഈ തെളിവുകളൊക്കെ നല്‍കപ്പെട്ടിരിക്കുന്നുവെങ്കിലും നന്മയുടെ ശത്രു മനുഷ്യമനസ്സുകളെ കുരുടാക്കുകയാല്‍ അവര്‍ ദൈവത്തെ ഭയപ്പെടുകയും ദൈവം ക്ഷമിക്കാത്ത കഠിനനെന്ന് കരുതുകയും ചെയ്തു. ദൈവത്തെ ഒരു കഠിനന്യായാധിപനെന്ന വിധം മനുഷ്യര്‍ ധരിക്കുവാന്‍ സാത്താന്‍ പ്രേരിപ്പിച്ചു. മനുഷ്യരുടെ തെറ്റുകുറ്റങ്ങളെ സൂക്ഷ്മ നിരീക്ഷണം നടത്തി ന്യായവിധി നടത്തുന്ന വ്യക്തിയായിട്ടാണ് അവന്‍ സ്രഷ്ടാവിനെ ചിത്രീകരിക്കുന്നത്. ഈ ഇരുണ്ട നിഴല്‍ നീക്കം ചെയ്ത് ദൈവത്തിന്‍റെ അളവറ്റ സ്നേഹത്തെ വെളിപ്പെടുത്തുവാനാണ് യേശു മനുഷ്യരുടെ ഇടയില്‍ വസിക്കുവാന്‍ വന്നത്." Ellen G. White, Steps to Christ, pp. 10,11

**ചര്‍ച്ചകള്‍**

`1. ദൈവത്തിന്‍റെ തേജസ്സ് അവന്‍റെ നന്മയുമായി ബന്ധിക്കപ്പെട്ടിരിക്കുന്നു എന്ന് തിരിച്ചറിയുന്നത് അത്ര പ്രധാനമായിരിക്കുന്നത് എന്തുകൊണ്ടാണ്? ദൈവത്തിന്‍റെ സ്നേഹത്തിനും സ്വഭാവത്തിനും ഊന്നല്‍ നല്‍കാതെ കേവലമായ ശക്തിക്ക് ഊന്നല്‍ നല്‍കുന്ന മഹത്വത്തിന്‍റെ ദൈവശാസ്ത്രത്തെ ഇത് എങ്ങനെ ശരിയാക്കും?`

`2. നിങ്ങള്‍ എപ്പോഴെങ്കിലും ദൈവത്തിന്‍റെ നന്മയെ ചോദ്യം ചെയ്തിട്ടുണ്ടോ? ദൈവത്തെ പിന്‍പറ്റുന്നു എന്ന് അവകാശപ്പെടുന്നവര്‍ ചിലപ്പോഴൊക്കെ പ്രവര്‍ത്തിക്കുന്ന രീതികള്‍ കാരണം അല്ലെങ്കില്‍ ലോകത്തിലുള്ള എല്ലാവിധ തിന്മകളും കാരണം ദൈവത്തിന്‍റെ നന്മയെ ചോദ്യം ചെയ്തിട്ടുള്ള ആരെയെങ്കിലും നിങ്ങള്‍ക്കറിയാമോ? ആ ചോദ്യത്തിലൂടെ സ്വയം എങ്ങനെ പ്രവര്‍ത്തിച്ചു, ദൈവത്തിന്‍റെ നന്മയുമായുള്ള ചോദ്യവുമായി ബദ്ധപ്പെടുന്ന ഒരാളെ നിങ്ങള്‍ക്ക് എങ്ങനെ സഹായിക്കുവാന്‍ കഴിയും? അടുത്ത ആഴ്ചത്തെ പാഠം നോക്കുക.`

`3. തിങ്കളാഴ്ചത്തെ ചോദ്യത്തിനുള്ള ഉത്തരം ക്ലാസ്സില്‍ ചര്‍ച്ച ചെയ്യുക. ഇപ്പോള്‍ ലോകത്തില്‍ നിലനില്‍ക്കുന്ന എല്ലാവിധ തിന്മകളും മനസ്സിലാക്കുവാന്‍ വന്‍പോരാട്ടത്തിന്‍റെ യാഥാര്‍ത്ഥ്യം എങ്ങനെ സഹായിക്കുന്നു?`