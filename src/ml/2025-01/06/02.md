---
title:  സ്നേഹവും നീതിയും
date:   02/02/2025
---

തിരുവെഴുത്തുകളിലുടനീളം സ്നേഹവും നീതിയും ഒത്തുപോകുന്നു. യഥാര്‍ത്ഥസ്നേഹം നീതി ആവശ്യപ്പെടുന്നു, യഥാര്‍ത്ഥ നീതി നിയന്ത്രിക്കപ്പെടുവാനും നേരിടുവാനും സ്നേഹത്തില്‍ മാത്രമേ കഴിയുകയുള്ളൂ. ഈ രണ്ട് വീക്ഷണങ്ങളെയും ഒരുമിച്ച് ചിന്തിക്കുന്നത് നമുക്ക് പരിചിതമല്ല, അതിനു കാരണം മാനവകുലത്താല്‍ സ്നേഹവും നീതിയും വികലമാക്കപ്പെട്ടുപോയി.

`വായിക്കുക: സങ്കീ. 33:5; യെശ. 61:8; യിരെ. 9:24; സങ്കീ. 85:10; 89:14. ദൈവത്തിന് നീതിയിന്മേലുള്ള കരുതലിന്മേല്‍ ഈ വാക്യങ്ങള്‍ വെളിച്ചം വീശുന്നത് എങ്ങനെയാണ്?`

ദൈവം നീതിയെ സ്നേഹിക്കുന്നു എന്ന് ഈ വാക്യങ്ങള്‍ വളരെ വ്യക്തമായി പ്രഖ്യാപിക്കുന്നു (സങ്കീ. 33:5; യെശ. 61:8). സ്നേഹത്തിന്‍റെയും നീതിയുടെയും ആശയം തിരുവെഴുത്തുകളില്‍ രക്ഷപെടാന്‍ സാധിക്കാത്തവിധം സങ്കീര്‍ണ്ണമായി കോര്‍ത്തിണക്കപ്പെട്ടിരിക്കുന്നു. ദൈവത്തിന്‍റെ സ്നേഹവും അവന്‍റെ നീതിയും ഒരുമിച്ചുപോകുന്നു. ഈ ലോകത്തില്‍ നീതിയും ന്യായവും നടപ്പാക്കപ്പെടണം എന്ന് ദൈവം ആഴമായി വാഞ്ഛിക്കുന്നു.

അങ്ങനെ നല്ല കാരണത്തിനുവേണ്ടി, പ്രത്യേകിച്ച് അനീതിപരമായ നിയമങ്ങള്‍, കള്ളത്തുലാസുകള്‍, പാവപ്പെട്ടവരോടും വിധവമാരോടും അല്ലെങ്കില്‍ അടിച്ചമര്‍ത്തപ്പെടത്തക്ക ഏതൊരാളോടുമുള്ള അനീതിയും അടിച്ചമര്‍ത്തലും എന്നു തുടങ്ങിയുള്ള എല്ലാതരം അനീതിയെയും പ്രവാചകന്‍ സ്ഥിരമായി അപലപിക്കുന്നു. മനുഷ്യര്‍ അനേക തിന്മകളും അനീതികളും ചെയ്യുമെങ്കിലും ഭൂമിയില്‍ നിരന്തരം "ദയയും ന്യായവും നീതിയും പ്രവര്‍ത്തിക്കുന്നത് ദൈവമാണ്" (യിരെ. 9:24). അങ്ങനെ ബൈബിളിലുടനീളം ദൈവത്തോട് വിശ്വസ്തരായവര്‍, ദിവ്യന്യായവിധി ഒരു നല്ല കാര്യമായി വലിയ രീതിയില്‍ നോക്കിപ്പാര്‍ക്കുന്നു. കാരണം ഇത് തിന്മ പ്രവര്‍ത്തിക്കുന്നവരുടെമേലും പീഡകരുടെമേലും ശിക്ഷ കൊണ്ടുവരുകയും അനീതിയുടെയും അടിച്ചമര്‍ത്തലിന്‍റെയും ഇരകള്‍ക്ക് നീതിയും വിടുതലും കൊണ്ടുവരുകയും ചെയ്യുന്നു.

വാസ്തവത്തില്‍, നീതിയും ന്യായവും ദൈവിക ഭരണകൂടത്തിന്‍റെ അടിസ്ഥാനമാണ്. ദൈവസ്നേഹത്തിന്‍റെ സാന്മാര്‍ഗ്ഗിക ഭരണകൂടം ന്യായവും നീതിയും ആണ്. വ്യക്തിപരമായ ലാഭത്തിനും അധികാരത്തിനുംവേണ്ടി പലപ്പോഴും അനീതി ചെയ്തുകൊണ്ടിരിക്കുന്ന ഈ ലോകത്തിലെ ദുഷിച്ച ഭരണകൂടങ്ങളില്‍നിന്നും വ്യത്യസ്തവുമാണ്. ദൈവത്തില്‍, ദയയും വിശ്വസ്തതയും തമ്മില്‍ എതിരേറ്റിരിക്കുന്നു. നീതിയും സമാധാനവും തമ്മില്‍ ചുംബിച്ചിരിക്കുന്നു" (സങ്കീ. 85:10).

ദൈവം നമ്മില്‍നിന്നും പ്രതീക്ഷിക്കുന്നത് അവന്‍ വ്യക്തമാക്കിയിരിക്കുന്നു. "മനുഷ്യാ, നല്ലത് എന്തെന്ന് അവന്‍ നിനക്കു കാണിച്ചുതന്നിരിക്കുന്നു: ന്യായം പ്രവര്‍ത്തിപ്പാനും ദയാതല്പരനായിരിപ്പാനും ദൈവത്തിന്‍റെ സന്നിധിയില്‍ താഴ്മയോടെ നടപ്പാനും അല്ലാതെ എന്താകുന്നു യഹോവ നിന്നോടു ചോദിക്കുന്നത്? (മീഖാ. 6:8). ദൈവത്തിന്‍റെ സ്വഭാവത്തെയും സ്നേഹത്തെയും സംബന്ധിച്ച് നമുക്ക് എന്തെങ്കിലും ചെയ്യുവാനുണ്ടെങ്കില്‍, അത് അതില്‍നിന്ന് ഉത്ഭവിക്കുന്ന ന്യായവും കരുണയും മാത്രമാണ്, അത് അതിന്‍റെ കേന്ദ്രവുമായിരിക്കണം.

`ഇപ്പോള്‍പോലും വികൃതമാക്കപ്പെട്ട മനുഷ്യന്യായത്തിന് എന്തൊക്കെയാണ് ഉദാഹരണങ്ങള്‍? അങ്ങനെയെങ്കില്‍, ഒരു ദിവസം ദൈവത്തിന്‍റെ സമ്പൂര്‍ണ്ണ നീതി നടപ്പാക്കുന്നതിന് നാം ദൈവത്തോട് നിലവിളിക്കേണ്ടതല്ലയോ?`