---
title:  നീതിയോടെയുള്ള ദൈവസ്നേഹം
date:   01/02/2025
---

### പഠനത്തിനുള്ള വേദഭാഗങ്ങള്‍
സങ്കീ. 33:5; 85:10; ആവ. 32:4; യാക്കോബ് 1:17; തീത്തൊസ് 1:2; പുറ. 32:14; മത്തായി 5:43-48.

> <p>മനഃപാഠവാക്യം</p>
> "പ്രശംസിക്കുന്നവനോ: യഹോവയായ ഞാന്‍ ഭൂമിയില്‍ ദയയും ന്യായവും നീതിയും പ്രവര്‍ത്തിക്കുന്നു എന്നിങ്ങനെ എന്നെ ഗ്രഹിച്ചറിയുന്നതില്‍തന്നെ പ്രശംസിക്കട്ടെ; ഇതില്‍ അല്ലോ എനിക്കു പ്രസാദമുള്ളത് എന്ന് യഹോവയുടെ അരുളപ്പാട്" (യിരെ. 9:24).

പുരാതന സമീപ കിഴക്കന്‍ പ്രദേശങ്ങളില്‍, ജാതികളുടെ "ദൈവങ്ങള്‍" ചഞ്ചലവും അധാര്‍മികവും പ്രവചനാതീതവും മാത്രമല്ല, ശിശുക്കളെ ബലിയര്‍പ്പിക്കുന്നതുപോലെയുള്ള ക്രൂരതകള്‍ക്ക് കല്പിക്കുകയും ചെയ്തു. എന്നിട്ടും പുറജാതീയ ജനവിഭാഗങ്ങള്‍ക്ക് അവരുടെ പ്രീതി കണക്കാക്കുവാന്‍ കഴിഞ്ഞില്ല, അതുകൊണ്ട് അവര്‍ തങ്ങളുടെ ഗോത്ര "ദൈവങ്ങളെ" മറികടക്കുവാന്‍ ധൈര്യപ്പെട്ടില്ല.

ആവ. 32:17 അനുസരിച്ച്, അങ്ങനെയുള്ള "ദൈവങ്ങളുടെ" പിന്നില്‍ ദുരാത്മാക്കള്‍ ഉണ്ടായിരുന്നു (1 കൊരി. 10:20,21 കൂടെ കാണുക). ജനത്തെ ആത്മീയവും സാന്മാര്‍ഗ്ഗികവുമായ അന്ധകാരത്തില്‍ തള്ളിയിട്ടുകൊണ്ട് അവരുടെ ആരാധനാരീതികള്‍ ചൂഷണത്തിന് പാകപ്പെടുത്തിയിരുന്നു.

ബൈബിളിലെ ദൈവത്തിന് ഈ പൈശാചിക ശക്തികളില്‍നിന്ന് വ്യത്യസ്തനാകുവാന്‍ കഴിയുകയില്ല: യഹോവ സമ്പൂര്‍ണ്ണമായും നല്ലവനും അവന്‍റെ സ്വഭാവം മാറ്റമില്ലാത്തതുമാണ്. ദൈവത്തിന്‍റെ സ്ഥിരമായ നന്മകൊണ്ടുമാത്രമാണ് നമുക്ക് ഇപ്പോഴും നിത്യതയോളവും എന്തെങ്കിലും പ്രത്യാശയ്ക്കു വകയുള്ളത്.

പുരാതന ലോകത്തിലെ വ്യാജദൈവങ്ങളിലും ഇന്നത്തെ ആധുനിക ദൈവങ്ങളിലും നിന്ന് വ്യത്യസ്തമായി, യഹോവ തിന്മ, കഷ്ടപ്പാടുകള്‍, അനീതി, അടിച്ചമര്‍ത്തല്‍ എന്നിവയെക്കുറിച്ച് ആഴമായ ഉത്കണ്ഠയുള്ളവനാണ്-അവയെയെല്ലാം അവന്‍ നിരന്തരവും അസന്ദിഗ്ദ്ധമായും കുറ്റപ്പെടുത്തുന്നു. അവയെല്ലാം ഒരു ദിവസം അവന്‍ ഉന്മൂലനം ചെയ്യും എന്നതാണ് ഏറ്റവും പ്രധാനപ്പെട്ട കാര്യം.

_ഈ ആഴ്ചയിലെ പാഠം പഠിച്ച് ഫെബ്രുവരി 8 ലെ ശബ്ബത്തിനായി ഒരുങ്ങുക_