---
title:  "സ്നേഹവും നീതിയും: ഏറ്റവും വലിയ രണ്ട് കല്പനകള്‍"
date:   15/03/2025
---

### പഠനത്തിനുള്ള വേദഭാഗങ്ങള്‍
മത്തായി 22:34-40; സെഖ. 7:9-12; സങ്കീ. 82; മീഖാ. 6:8; മത്തായി 23:23-30; ലൂക്കൊസ് 10:25-37.

> <p>മനഃപാഠവാക്യം</p>
> "ഞാന്‍ ദൈവത്തെ സ്നേഹിക്കുന്നു എന്ന് പറകയും തന്‍റെ സഹോദരനെ പകയ്ക്കയും ചെയ്യുന്നവന്‍ കള്ളനാകുന്നു. താന്‍ കണ്ടിട്ടുള്ള സഹോദരനെ സ്നേഹിക്കാത്തവന് കണ്ടിട്ടില്ലാത്ത ദൈവത്തെ സ്നേഹിപ്പാന്‍ കഴിയുന്നതല്ല" (1 യോഹ. 4:20).

അവസാനം ദൈവം സകലവും നേരെയാക്കും എന്ന ആത്മവിശ്വാസം നമുക്കുണ്ടെങ്കിലും ക്രിസ്ത്യാനികളെന്നനിലയില്‍ നാം ഇവിടെ, ഇപ്പോള്‍ ചെയ്യുന്നവ അപ്പോഴും വിഷയമാകുന്നു. ദൈവം ഇപ്പോള്‍ ഇല്ലായ്മ ചെയ്യാത്ത അനേകം അന്യായങ്ങളും തിന്മകളും ഉണ്ടെങ്കിലും (പ്രാപഞ്ചിക പോരാട്ടത്തിന്‍റെ പരിമിതികള്‍ കാരണം), സാധ്യമായ ഏത് അളവുവരെയാണെങ്കിലും, ഏതു തരത്തിലുമുള്ള കഷ്ടതകളും തിന്മയും നാം നേരിടുമ്പോഴും അവയെ കുറയ്ക്കുവാന്‍ സഹായിക്കുന്നതിന് നമ്മെ ഉപയോഗിക്കുവാന്‍ കഴിയുകയില്ലെന്ന് ഇത് അര്‍ത്ഥമാക്കുന്നില്ല. വാസ്തവത്തില്‍, ക്രിസ്ത്യാനികളെന്ന നിലയില്‍ അത് ചെയ്യുവാന്‍ നാം കടപ്പെട്ടവരാണ്.

നാം കണ്ടതുപോലെ, സ്നേഹവും നീതിയും ഒരുമിച്ചുപോകുന്നു; അവ വേര്‍പിരിക്കപ്പെടാവുന്നതല്ല. ദൈവം നീതിയെ സ്നേഹിക്കുന്നു. അങ്ങനെ, നാം ദൈവത്തെ സ്നേഹിക്കുകയാണെങ്കില്‍ നാം നീതിയെ സ്നേഹിക്കും.

അതുപോലെ, നാം ദൈവത്തെ സ്നേഹിക്കുമെങ്കില്‍, നാം അന്യോന്യം സ്നേ ഹിക്കും. അന്യോന്യം സ്നേഹിക്കുന്നതിന്‍റെ ഭാഗമാണ് നമുക്ക് ചുറ്റുമുള്ളവരുടെ സുഖ-ക്ഷേമങ്ങള്‍ക്കായുള്ള കരുതല്‍ പങ്കിടുകയെന്നത്. ദാരിദ്ര്യം, അടിച്ചമര്‍ത്തല്‍ അല്ലെങ്കില്‍ ഏതെങ്കിലും വിധമുള്ള അനീതി എന്നിവ മറ്റുള്ളവരെ ബാധിക്കുമ്പോള്‍, നാം കണ്ണടച്ചുകളയുവാന്‍ പാടില്ല. പകരം, നമ്മുടെ തകര്‍ന്ന ലോകത്തില്‍ നമ്മുടെ ദൈവത്തിന്‍റെ നീതിയുടെയും സ്നേഹത്തിന്‍റെയും സമ്പൂര്‍ണ്ണ സ്വഭാവം പ്രതിഫലിപ്പിക്കുന്ന വിധത്തില്‍, അവന്‍റെ സ്നേഹവും നീതിയും വ്യക്തിപരമായും കൂട്ടമായും പ്രദര്‍ശിപ്പിക്കുവാന്‍ നമുക്ക് എന്തു ചെയ്യുവാന്‍ കഴിയും എന്ന് നാം ചോദിക്കും.

_ഈ ആഴ്ചയിലെ പാഠം പഠിച്ച് മാര്‍ച്ച് 22 ലെ ശബ്ബത്തിനായി ഒരുങ്ങുക_