---
title:  ഏറ്റവും വലിയ രണ്ട് കല്പനകള്‍
date:   16/03/2025
---

നമ്മുടെ ലോകത്തില്‍ ദൈവത്തിന്‍റെ സ്നേഹവും നീതിയും മുന്നോട്ട് കൊണ്ടുപോകുന്നതിന് വ്യക്തിപരവും ഏകീകൃതവുമായി നമുക്ക് എന്തു ചെയ്യുവാനാകുമെന്ന് ചിന്തിക്കുവാന്‍, ദൈവം നമ്മോട് കല്പിച്ചതില്‍ ശ്രദ്ധ കേന്ദ്രീകരിച്ചുകൊണ്ട് ആരംഭിക്കുന്നത് ഉചിതമാണ്.

`മത്തായി 22:34-40 വായിക്കുക. ന്യായശാസ്ത്രിയുടെ ചോദ്യത്തിന് യേശു എങ്ങനെ ഉത്തരം നല്‍കി.`

യേശു തന്നെ പറഞ്ഞതനുസരിച്ച്, "നിന്‍റെ ദൈവമായ കര്‍ത്താവിനെ നീ പൂര്‍ണ്ണ ഹൃദയത്തോടും പൂര്‍ണ്ണാത്മാവോടും പൂര്‍ണ്ണ മനസ്സോടുംകൂടെ സ്നേഹിക്കേണം." യേശു വീണ്ടും കൂട്ടിച്ചേര്‍ത്തു. "രണ്ടാമത്തേത് അതിനോട് സമം: കൂട്ടുകാരനെ നിന്നെപ്പോലെതന്നെ സ്നേഹിക്കേണം" ഈ കല്പനകള്‍ ഒറ്റയ്ക്കു നില്‍ക്കുന്നില്ല. "ഈ രണ്ടു കല്പനകളില്‍ സകല ന്യായപ്രമാണവും പ്രവാചകന്മാരും അടങ്ങിയിരിക്കുന്നു" എന്ന് യേശു തുടര്‍ന്നു പറഞ്ഞു (മത്തായി 22:37-40). വാസ്തവത്തില്‍, അവ പഴയനിമയത്തില്‍നിന്നും ഉദ്ധരിക്കപ്പെട്ടതാണ്.

`മത്തായി 19:16-23 വായിക്കുക. മത്തായി 22 ലെ ന്യായശാസ്ത്രിയുടെ ചോദ്യവുമായുള്ള ബന്ധത്തില്‍ യൗവ്വനക്കാരന്‍റെ ചോദ്യത്തിന് യേശു എങ്ങനെ ഉത്തരം പറഞ്ഞു.`

ഇവിടെ നടന്നുകൊണ്ടിരുന്നത് എന്താണ്? ഇത്തരത്തില്‍ യേശു ഈ മനുഷ്യനോട് ഉത്തരം പറഞ്ഞത് എന്തുകൊണ്ടാണ്? ജീവിതത്തില്‍ നമ്മുടെ സ്ഥാനവും നിലയും എന്തുതന്നെയായിരുന്നാലും ഈ ഏറ്റുമുട്ടലുകള്‍ നമ്മോടെല്ലാവരോടും എന്താണ് പറയുന്നത്?

"ഒരു ക്രിസ്തീയ സ്വഭാവം പരിപൂര്‍ണ്ണമാക്കുന്നതിന് യൗവ്വനക്കാരനെ പ്രതിഷ്ഠിക്കുവാന്‍ കഴിയുന്ന ഒരേയൊരു നിബന്ധന ക്രിസ്തു ഉണ്ടാക്കി. അവന്‍റെ വാക്കുകള്‍ കഠിനവും ശ്രമകരവുമായി പ്രത്യക്ഷപ്പെട്ടെങ്കിലും അവ ജ്ഞാനത്തിന്‍റെ വാക്കുകളായിരുന്നു. യൗവ്വനക്കാരന്‍റെ രക്ഷയുടെ ഏക പ്രത്യാശ അവയെ സ്വീകരിക്കുന്നതിലും അനുസരിക്കുന്നതിലുമായിരുന്നു. അവന്‍റെ ഉന്നതസ്ഥാനവും സമ്പത്തും അവന്‍റെ സ്വഭാവത്തിന്മേല്‍ തിന്മയുടെ സൂക്ഷ്മമായ സ്വാധീനം ചെലുത്തിയിരുന്നു. അവയെ ഉപേക്ഷിക്കുവാന്‍ അവന്‍ മനസ്സു കാട്ടുന്നില്ലെങ്കില്‍ അവ ദൈവത്തിന്‍റെ സ്ഥാനം കവര്‍ന്നെടുക്കുമായിരുന്നു. ദൈവത്തില്‍നിന്ന് അല്പമോ അധികമോ ഒഴിവാക്കുക എന്നത് അവന്‍റെ ധാര്‍മ്മിക ശക്തിയും കാര്യക്ഷമതയും കുറയ്ക്കുക എന്നതാണ്; എന്തെന്നാല്‍, ഈ ലോകത്തിലെ സംഗതികളെ താലോലിക്കുകയാണെങ്കില്‍, അവ എത്ര അനിശ്ചിതവും അയോഗ്യവുമാണെങ്കിലും അവയെല്ലാം ശ്രദ്ധ പിടിച്ചെടുക്കുന്നതായിത്തീരും." EGW, The Desire of Ages, p. 520.

`ഈ യൗവ്വനക്കാരനോട് ആവശ്യപ്പെട്ടതുപോലെ, നമുക്കുള്ളതെല്ലാം വില്‍ക്കുന്നതിന് ആവശ്യപ്പെടുന്നില്ലെങ്കിലും വ്യക്തിപരമായി ഉപേക്ഷിക്കാതെ മുറുകെപ്പിടിച്ചു നില്‍ക്കുകയാണെങ്കില്‍, അത് നിത്യനാശത്തിലേക്കു നയിക്കും.`