---
title:  ന്യായം സ്ഥാപിക്കുവാന്‍ വിളിക്കപ്പെട്ടിരിക്കുന്നു
date:   19/03/2025
---

സമൂഹത്തില്‍ നീതി നടപ്പാക്കുവാന്‍ ദൈവം ആവശ്യപ്പെടുന്നതിനെ തിരുവെഴുത്തിലുടനീളം പ്രവാചകന്മാര്‍ ഊന്നിപ്പറയുന്നു. അന്യായത്തിന്‍റെയും അടിച്ചമര്‍ത്തലിന്‍റെയും വിഷയങ്ങളെ ഉയര്‍ത്തിക്കാണിക്കുന്നതില്‍നിന്നും തിരുവെഴുത്ത് പിന്നോട്ട് പോകുന്നില്ല. വാസ്തവത്തില്‍, ന്യായവിധി കൊണ്ടുവരുവാനുള്ള ദൈവത്തിന്‍റെ ആഹ്വാനവും നീതി സ്ഥാപിക്കുവാനുള്ള ദൈവത്തിന്‍റെ ആഹ്വാനമായിരുന്നു.

ഉദാഹരണമായി, ആ സമയത്ത് യിസ്രായേലിലെ അന്യായത്തെക്കുറിച്ചുള്ള വാക്കുകള്‍ യെശയ്യാപ്രവാചകന്‍ ലഘുവാക്കുന്നില്ല. അവന്‍റെ വാക്കുകളും ന്യായം ആവശ്യപ്പെടുന്നതും ഇന്ന് നമ്മുടെ കാതുകളില്‍ ഉച്ചത്തിലും വ്യക്തമായും മുഴങ്ങിക്കൊണ്ടിരിക്കണം. "നന്മ ചെയ്വാന്‍ പഠിപ്പിന്‍; ന്യായം അന്വേഷിപ്പിന്‍; പീഡിപ്പിക്കുന്നവനെ നേര്‍വഴിക്കാക്കുവിന്‍; അനാഥനു ന്യായം നടത്തിക്കൊടുപ്പിന്‍; വിധവയ്ക്കുവേണ്ടി വ്യവഹരിപ്പിന്‍" (യെശ. 1:17). തുടര്‍ന്ന് അവന്‍ ഇങ്ങനെ പ്രഖ്യാപിക്കുന്നു: "ദരിദ്രന്മാരുടെ ന്യായം മറിച്ചുകളവാനും എന്‍റെ ജനത്തിലെ എളിയവരുടെ അവകാശം ഇല്ലാതാക്കുവാനും വിധവമാര്‍ തങ്ങള്‍ക്കു കൊള്ളയായ്ത്തീരുവാനും അനാഥന്മാരെ തങ്ങള്‍ക്ക് ഇരയാക്കുവാനും തക്കവണ്ണം നീതികെട്ട ചട്ടം നിയമിക്കുന്നവര്‍ക്കും അനര്‍ത്ഥം എഴുതിവയ്ക്കുന്ന എഴുത്തുകാര്‍ക്കും അയ്യോ കഷ്ടം! മുന്നറിയിപ്പ്: "സന്ദര്‍ശനദിവസത്തിലും ദൂരത്തുനിന്നു വരുന്ന വിനാശത്തിങ്കലും നിങ്ങള്‍ എന്തുചെയ്യും? സഹായത്തിനായിട്ട് നിങ്ങള്‍ ആരുടെ അടുക്കല്‍ ഓടിപ്പോകും? നിങ്ങളുടെ മഹത്വം നിങ്ങള്‍ എവിടെ വച്ചുകൊള്ളും?" (യെശ. 10:1,2; 10:3).

അതുപോലെ യിരെമ്യാപ്രവാചകനും ദൈവത്തിന്‍റെ ദൂത് ഘോഷിക്കുന്നു: "നീതികേടുകൊണ്ട് അരമനയും അന്യായംകൊണ്ട് മാളികയും പണിത്, കൂട്ടുകാരനെക്കൊണ്ട് വേല ചെയ്യിച്ച് കൂലി കൊടുക്കാതിരിക്കയും... നിന്‍റെ അപ്പനും ഭക്ഷണപാനീയങ്ങള്‍ കഴിച്ചില്ലയോ? എന്നാല്‍ അവന്‍ നീതിയും ന്യായവും നടത്താതിരുന്നില്ല; അന്ന് അവന് നന്നായിരുന്നു. അവന്‍ എളിയവനും ദരിദ്രനും ന്യായം പാലിച്ചുകൊടുത്തു; അന്ന് അവന് നന്നായിരുന്നു; ഇതല്ലയോ എന്നെ അറിക എന്നുള്ളത്?" (യിരെ. 22:13,15,16).

`മത്തായി 22:23-30 വരെ വായിക്കുക. ഏറ്റവും പ്രധാനമായിരിക്കുന്നതിനെക്കുറിച്ച് യേശു ഇവിടെ എന്താണ് പഠിപ്പിക്കുന്നത്? "ഘനമുള്ള വിഷയങ്ങളെ"പ്പറ്റി പരാമര്‍ശിക്കുമ്പോള്‍ അവന്‍ ഉദ്ദേശിക്കുന്നതെന്താണോ അതിനെക്കുറിച്ച് നിങ്ങള്‍ എന്ത് ചിന്തിക്കുന്നു?`

അനീതി പഴയനിയമ പ്രവാചകന്മാരുടെ മാത്രം ആശങ്കയാണെന്ന് ആരും കരുതാതിരിക്കുവാന്‍, ഇത് ക്രിസ്തുവിനുതന്നെ അത്യന്തം ആശങ്കാജനകമാണെന്ന് യേശുവിന്‍റെ ശുശ്രൂഷയില്‍ ഇവിടെയും മറ്റൊരിടത്തും നമുക്ക് വ്യക്തമായി കാണാം. യേശു ഇങ്ങനെ പറയുന്നു: "കപടഭക്തിക്കാരായ ശാസ്ത്രിമാരും പരീശന്മാരുമായുള്ളോരേ, നിങ്ങള്‍ക്കും ഹാ കഷ്ടം; നിങ്ങള്‍ തുളസി, ചതകുപ്പ, ജീരകം ഇവയില്‍ പതാരം കൊടുക്കയും ന്യായം, കരുണ, വിശ്വസ്തത ഇങ്ങനെ ന്യായപ്രമാണത്തില്‍ ഘനമേറിയവ ത്യജിച്ചുകളകയും ചെയ്യുന്നു. അത് ചെയ്കയും ഇത് ത്യജിക്കാതിരിക്കയും വേണം" (മത്തായി 23:23). ഇതിനു സമാനമായി ലൂക്കൊസ് 11:42 ല്‍ യേശുതന്നെ പറയുന്നു, "ന്യായവും ദൈവസ്നേഹവും വിട്ടുകളയുന്നു" (ലൂക്കൊസ് 11:42).

`"ഘനമേറിയ സംഗതികളെ" ഇന്ന് നിങ്ങള്‍ കേന്ദ്രീകരിക്കുകയാണെങ്കില്‍, തുളസി, ചതകുപ്പ, ജീരകം എന്നിവയുടെ ദശാംശത്തിന് വിപരീതമായി അത് എങ്ങനെയായിരിക്കും പകരം നാം കേന്ദ്രീകരിക്കുന്നത്?`