---
title:  ആരാണ് എന്‍റെ അയല്‍ക്കാരന്‍?
date:   20/03/2025
---

ലൂക്കൊസിന്‍റെ വിശദീകരണത്തില്‍, ദൈവത്തോടുള്ള സ്നേഹത്തെയും അയല്‍ക്കാരനോടുള്ള സ്നേഹത്തെയും കുറിക്കുന്ന രണ്ട് വലിയ കല്പനകള്‍ യേശു പ്രഖ്യാപിച്ചതിനുശേഷം, "സ്വയം ന്യായീകരിക്കുവാന്‍ ആഗ്രഹിച്ചുകൊണ്ട് "യേശുവിനോട്" ആരാണ് എന്‍റെ അയല്‍ക്കാരന്‍" എന്ന് ചോദിച്ചു (ലൂക്കൊസ് 10:29). ഇതിനു മറുപടിയായി, പരിചയമുള്ളതും എന്നാല്‍ ഞെട്ടിപ്പിക്കുന്നതുമായ നല്ല ശമര്യക്കാരന്‍റെ ഉപമ പറഞ്ഞു.

`ലൂക്കൊസ് 10:25-37 വരെയുള്ള ഭാഗത്തുനിന്നും നല്ല ശമര്യാക്കാരന്‍റെ ഉപമ വായിക്കുക. ദയയ്ക്കും നീതിക്കും വേണ്ടിയുള്ള പ്രവാചകന്മാരുടെ നിലവിളിയുടെയും മനുഷ്യചരിത്രത്തിലുടനീളം വിവിധ ജനവിഭാഗങ്ങള്‍ മറ്റുള്ളവരോട് ചെയ്തിട്ടുള്ള അനീതികളുടെയും വെളിച്ചത്തില്‍ ഈ ഭാഗം എന്താണ് പറയുന്നത്?`

യേശു വെറുതെ ന്യായത്തെപ്പറ്റി സംസാരിച്ചില്ല; അവന്‍ വന്നത് അത് കൊണ്ടുവരുന്നതിനാണ്. അവന്‍ പ്രാവചനിക വിളിയുടെയും ന്യായത്തിനുവേണ്ടിയുള്ള വാഞ്ഛയുടെയും നിറവേറലായിരുന്നു, ആയിരിക്കുകയും ചെയ്യും (യെശ. 61:1,2 ന്‍റെ വെളിച്ചത്തില്‍ ലൂക്കൊസ് 16-21 വരെ കാണുക). അവന്‍ സകല ജാതികളുടെയും പ്രത്യാശയായിരുന്നു, പ്രത്യേകിച്ച് തങ്ങള്‍ക്ക് വിടുതല്‍ ആവശ്യമായിരിക്കുന്നു എന്ന് തിരിച്ചറിയുന്നവരുടെ:

അധികാരത്തെ പിടിച്ചെടുക്കുകയും ദൈവത്തിന്‍റെ സിംഹാസനത്തിലേക്ക് നുഴഞ്ഞുകയറുകയും ചെയ്ത ശത്രുവില്‍നിന്നും വ്യത്യസ്തമായി, യേശു തന്നെത്താന്‍ താഴ്ത്തി പാപത്തിലും അനീതിയിലും അടിച്ചമര്‍ത്തലിലും പെട്ടുകിടക്കുന്നവരോടൊപ്പം എണ്ണപ്പെടുകയും (പാപം ഏശാതെ), വിശ്വസിക്കുന്ന ഏവര്‍ക്കും നീതിമാനും ന്യായീകരിക്കുന്നവനുമായവന്‍ എന്നവിധം ന്യായം സ്ഥാപിക്കുന്നതിനുവേണ്ടി സ്നേഹത്തില്‍ സ്വയം ഏല്പിച്ചുകൊണ്ട് ശത്രുവിനെ തോല്പിച്ചു. കല്പനയുടെ ഘനമേറിയ കാര്യങ്ങള്‍ എന്ന് ക്രിസ്തു വിളിക്കുന്ന കാര്യങ്ങളില്‍ നമുക്ക് ഉത്കണ്ഠയില്ലെങ്കില്‍, ഉയര്‍ത്തിപ്പിടിക്കുവാന്‍ ക്രിസ്തു മരിച്ചതായി നമുക്ക് എങ്ങനെ അവകാശപ്പെടുവാനാകും?

സങ്കീ. 9:8,9 ഇങ്ങനെ പ്രഖ്യാപിക്കുന്നു: "അവന്‍ ലോകത്തെ നീതിയോടെ വിധിക്കും; ജാതികള്‍ക്കു നേരോടെ ന്യായപാലനം ചെയ്യും. യഹോവ പീഡിതന് ഒരു അഭയസ്ഥാനം; കഷ്ടകാലത്ത് ഒരഭയസ്ഥാനം തന്നെ." അതുപോലെ സങ്കീ. 146:7-9 ഇങ്ങനെ കൂട്ടിച്ചേര്‍ക്കുന്നു; "പീഡിതന്മാര്‍ക്ക് അവന്‍ ന്യായം പാലിച്ചുകൊടുക്കുന്നു; വിശപ്പുള്ളവര്‍ക്ക് അവന്‍ ആഹാരം നല്‍കുന്നു. യഹോവ കുരുടന്മാര്‍ക്ക് കാഴ്ച കൊടുക്കുന്നു; യഹോവ കുനിഞ്ഞിരിക്കുന്നവരെ നിവര്‍ത്തുന്നു; യഹോവ നീതിമാന്മാരെ സ്നേഹിക്കുന്നു. യഹോവ പരദേശികളെ പരിപാലിക്കുന്നു; അവന്‍ അനാഥനെയും വിധവയെയും സംരക്ഷണം ചെയ്യുന്നു; എന്നാല്‍ ദുഷ്ടന്മാരുടെ വഴി അവന്‍ മറിച്ചുകളയുന്നു."

`ആവശ്യങ്ങളിലിരിക്കുന്നവരിലേക്ക് എത്തിച്ചേരുന്നതിനെക്കുറിച്ച് യേശുവിന്‍റെ ജീവിതത്തിലും ശുശ്രൂഷയിലും നിന്ന് നമുക്കെന്തു പഠിക്കുവാന്‍ കഴിയും? യേശു ചെയ്തതുപോലെ നമുക്ക് അത്ഭുതങ്ങള്‍ ചെയ്യുവാന്‍ കഴിയുകയില്ലെങ്കിലും മുറിവേറ്റ അനേകര്‍ക്കും നമ്മുടെ സഹായം എത്ര അത്ഭുതകരമായിരിക്കും?`