---
title:  ഏറ്റവും വലിയ രണ്ടു പാപങ്ങള്‍
date:   17/03/2025
---

യേശു പറഞ്ഞതനുസരിച്ച്, ദൈവത്തോടുള്ള സ്നേഹവും അന്യോന്യമുള്ള സ്നേഹവുമാണ് ഏറ്റവും വലിയ രണ്ടു കല്പനകള്‍. യേശുവിന്‍റെ കാല്‍ചുവടുകള്‍ പിന്‍തുടരുക എന്നു പറഞ്ഞാല്‍ വാസ്തവത്തില്‍, മറ്റുള്ളവരോടുള്ള സ്നേഹത്തെ വ്യക്തമായി കാണിക്കുന്ന ത്യാഗങ്ങള്‍ ഈ കല്പനകള്‍ അനുസരിക്കുന്നതില്‍ ഉള്‍പ്പെടുന്നു.

ഇപ്പോള്‍, ദൈവത്തോടുള്ള സ്നേഹവും മറ്റുള്ളവരോടുള്ള സ്നേഹവും ആണ് രണ്ട് വലിയ കല്പനകള്‍ എങ്കില്‍ ഏറ്റവും വലിയ രണ്ട് പാപങ്ങള്‍ ഏതൊക്കെയാണ്?

`സങ്കീ. 135:13-19 വായിക്കുക. തിരുവെഴുത്തുകളിലുടനീളം ഊന്നല്‍ കൊടുത്തിരിക്കുന്ന സാധാരണയുള്ള ഒരു പാപത്തെപ്പറ്റി ഇത് എന്ത് വെളിപ്പെടുത്തുന്നു?`

എല്ലാറ്റിനുമുപരി ദൈവത്തോടുള്ള സ്നേഹത്തിന്‍റെ പ്രാധാന്യത്തിന് പഴയനിയമം നിരന്തരം ഊന്നല്‍ കൊടുക്കുന്നു (ആവ. 6:5 കാണുക). ദൈവത്തോടുള്ള സ്നേഹത്തിന് വിപരീതമായി വിഗ്രഹാരാധന എന്ന മഹാപാപത്തോട് ഇത് അടുത്ത് ബന്ധപ്പെട്ടിരിക്കുന്നു.

`സെഖ. 7:9-12 വായിക്കുക. സെഖര്യാപ്രവാചകന്‍ പറയുന്ന പ്രകാരം, ഈ വേദഭാഗത്ത് ദൈവം കുറ്റപ്പെടുത്തുന്നത് എന്തിനെയാണ്? ഇതും വിഗ്രഹാരാധന എന്ന പാപവും വലിയ കല്പനകളോട് എങ്ങനെ ബന്ധപ്പെട്ടിരിക്കുന്നു?`

ദൈവം സ്നേഹത്തിന്‍റെ ക്രോധത്തോടെ പ്രതികരിക്കുന്നത് വിഗ്രഹാരാധന മാത്രമല്ല, വ്യക്തിപരമായോ കൂട്ടായോ തന്‍റെ ജനത്തോടുള്ള മോശമായ പെരുമാറ്റമാണ്. അന്യായത്തോട് ദൈവം കോപിഷ്ടനാകുന്നു, കാരണം ദൈവം സ്നേഹമാണ്.

പഴയനിയമത്തിലുടനീളം ഊന്നിപ്പറയപ്പെട്ടിരിക്കുന്ന രണ്ട് മഹാപാപങ്ങള്‍ രണ്ട് വലിയ കല്പനകളുമായുള്ള ബന്ധത്തിലെ പരാജയമാണ്. അതായത് ദൈവത്തോടുള്ള സ്നേഹവും അന്യോന്യമുള്ള സ്നേഹവും. സ്നേഹിക്കുവാന്‍ പരാജയപ്പെടുന്നതാണ് രണ്ട് മഹാപാപങ്ങള്‍. ചുരുക്കത്തില്‍, അപ്പോള്‍, ദൈവത്തെ സ്നേഹിക്കാതിരിക്കുകയും അന്യോന്യം സ്നേഹിക്കാതിരിക്കുകയും ചെയ്യുകയാണെങ്കില്‍, നിങ്ങള്‍ക്ക് കല്പന അനുസരിക്കുവാന്‍ കഴിയുകയില്ല.

വാസ്തവത്തില്‍ 1 യോഹ. 4:20,21 എന്നീ വാക്യങ്ങള്‍ ഇങ്ങനെ പ്രസ്താവിക്കുന്നു: "ഞാന്‍ ദൈവത്തെ സ്നേഹിക്കുന്നു എന്നു പറകയും തന്‍റെ സഹോദരനെ പകയ്ക്കയും ചെയ്യുന്നവന്‍ കള്ളനാകുന്നു. താന്‍ കണ്ടിട്ടുള്ള സഹോദരനെ സ്നേഹിക്കാത്തവനു കണ്ടിട്ടില്ലാത്ത ദൈവത്തെ സ്നേഹിപ്പാന്‍ കഴിയുന്നതല്ല. ദൈവത്തെ സ്നേഹിക്കുന്നവന്‍ സഹോദരനെയും സ്നേഹിക്കേണം എന്നീ കല്പന നമുക്ക് അവങ്കല്‍നിന്ന് ലഭിച്ചിരിക്കുന്നു."

`ദൈവത്തോടുള്ള സ്നേഹത്തെ മറ്റുള്ളവരോടുള്ള സ്നേഹത്തില്‍നിന്ന് വേര്‍പെടുത്തുവാന്‍ കഴിയാത്തത് എന്തുകൊണ്ടാണെന്നുള്ളത് നിങ്ങള്‍ എങ്ങനെ വിശദീകരിക്കും? തകര്‍ക്കുവാന്‍ കഴിയാത്ത ഈ കൊളുത്തിനെ നിങ്ങള്‍ എങ്ങനെ മനസ്സിലാക്കും?`