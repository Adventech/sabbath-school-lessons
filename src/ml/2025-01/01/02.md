---
title:  ന്യായമായ പ്രതീക്ഷകള്‍ക്കുമപ്പുറം
date:   29/12/2024
---

"നിനക്ക് എന്നോട് പ്രിയമുണ്ടോ" എന്ന് ദൈവം നമ്മോട് ചോദിക്കുക മാത്രമല്ല, ഓരോ വ്യക്തിയെയും ദൈവംതന്നെ ഔദാര്യമായി സ്നേഹിക്കുകയും ചെയ്യുന്നു. വാസ്തവത്തില്‍ അവന്‍ എന്നെയും നിങ്ങളെയും നമുക്ക് സങ്കല്പിക്കുവാന്‍ കഴിയുന്നതിലപ്പുറമായി മറ്റെല്ലാ വ്യക്തികളെയും ഔദാര്യമായി സ്നേഹിക്കുന്നു. അവന്‍റെ ജനത്തിന്‍റെ ചരിത്രത്തില്‍ അവന്‍ പ്രവര്‍ത്തിച്ച രീതിയിലൂടെ നമുക്ക് ഈ സ്നേഹത്തെ അറിയാം.

`പുറ. 33:15-22 വരെ വായിക്കുകയും ഈ വാക്യങ്ങളുടെ സന്ദര്‍ഭത്തെയും അവ പ്രത്യക്ഷപ്പെടുന്ന സംഭവവിവരണത്തെയും കുറിച്ച് ചിന്തിക്കുക. ദൈവഹിതത്തെക്കുറിച്ച് ഈ വേദഭാഗം പ്രത്യേകിച്ച് 19-ാം വാക്യം എന്ത് വെളിപ്പെടുത്തുന്നു?`

എല്ലാവരും നഷ്ടപ്പെട്ടതായി തോന്നി. മിസ്രയീമിലെ അടിമത്തത്തില്‍നിന്ന് ദൈവം തന്‍റെ ജനത്തെ അത്ഭുതകരമായി വിടുവിച്ച് അധികം താമസിയാതെ, യിസ്രായേല്‍ജനം ദൈവത്തിനെതിരെ മത്സരിക്കുകയും ഒരു കാളക്കുട്ടിയെ ആരാധിക്കുകയും ചെയ്തു. പര്‍വ്വത്തില്‍നിന്നും മോശെ താഴെ ഇറങ്ങിവന്നപ്പോള്‍, അവര്‍ ചെയ്തത് എന്തായിരുന്നു എന്ന് താന്‍ കണ്ട് പത്ത് കല്പന എഴുതിയിരുന്ന കല്പലകകള്‍ താഴെയെറിഞ്ഞ് ഉടച്ചുകളഞ്ഞു. ദൈവം സൗജന്യമായി അവരുടെമേല്‍ നിക്ഷിപ്തമാക്കിയിരുന്ന ഉടമ്പടിയുടെ പ്രത്യേകാവകാശങ്ങളും അനുഗ്രഹങ്ങളും അവര്‍ നഷ്ടപ്പെടുത്തുകയും ഉടമ്പടിയുടെ അനുഗ്രഹങ്ങള്‍ക്ക് അവര്‍ അയോഗ്യരായിത്തീരുകയും ചെയ്തെങ്കിലും ഉടമ്പടി ബന്ധത്തില്‍ ഔദാര്യമായി തുടരുവാന്‍ ദൈവം തീരുമാനിച്ചു.

"കൃപ ചെയ്യുവാന്‍ എനിക്ക് മനസ്സുള്ളവനോട് ഞാന്‍ കൃപ ചെയ്യും; കരുണ കാണിപ്പാന്‍ എനിക്കു മനസ്സുള്ളവന് ഞാന്‍ കരുണ കാണിക്കും" എന്ന് പുറപ്പാട് 33:19-ലെ വാക്കുകളെ പലപ്പോഴും തെറ്റിദ്ധരിച്ച് മനസ്സിലാക്കുന്നത് ദൈവം ഏകപക്ഷീയമായി ചിലരോട് അനുകമ്പയും കൃപയും കാണിക്കുവാന്‍ തിരഞ്ഞെടുക്കുന്നു, എന്നാല്‍ മറ്റുള്ളവരോട് അങ്ങനെയല്ല എന്ന വിധമാണ്. എങ്ങനെയായിരുന്നാലും ഈ സന്ദര്‍ഭത്തില്‍, ദൈവം ഏകപക്ഷീയമായി ചിലരോട് അനുകമ്പയും കൃപയും കാണിക്കുന്നു. മറ്റുള്ളവരോട് അങ്ങനെയല്ല എന്നവിധം ദൈവം പ്രസ്താവിക്കുന്നില്ല. നഷ്ടപ്പെടുവാനും നിത്യമായ ശിക്ഷാവിധി നേരിടുവാനും ദൈവം ചിലരെ മുന്‍കൂട്ടി നിശ്ചയിച്ചിരിക്കുന്നു എന്ന ചില ജനപ്രിയ വേദശാസ്ത്രത്തിന് വിരുദ്ധമായി ദൈവം പ്രവര്‍ത്തിക്കുന്നത് അങ്ങനെയല്ല.

അപ്പോള്‍, ദൈവം ഇവിടെ ഘോഷിക്കുന്നത് എന്താണ്? അടിസ്ഥാനപരമായി, സകലതിന്‍റെയും സ്രഷ്ടാവെന്ന നിലയില്‍ അല്പവും അര്‍ഹതയില്ലാത്തവര്‍ക്കുപോലും കൃപയും അനുകമ്പയും സൗജന്യമായി കൊടുക്കുവാന്‍ ദൈവത്തിന് അവകാശവും അധികാരവും ഉണ്ടെന്ന് ദൈവം പ്രഖ്യാപിക്കുന്നു. സ്വര്‍ണ്ണക്കാളക്കുട്ടിയെ ആരാധിച്ച മത്സരത്തിനുശേഷവും, യിസ്രായേല്‍ അതിന് അര്‍ഹരല്ലാതിരുന്നിട്ടും അവന്‍റെ ജനത്തോട് കരുണ കാണിച്ചുകൊണ്ട് ഈ സാഹചര്യത്തില്‍ അവന്‍ അത് ചെയ്യുകയാണ്. ദൈവം തന്‍റെ സ്നേഹം പ്രകടമാക്കുകയും ന്യായമായി പ്രതീക്ഷിക്കാവുന്ന ഏതിലുമപ്പുറമായി ചെയ്യുന്നതുമായ പല ഉദാഹരണങ്ങളില്‍ ഒരെണ്ണമാണിത്. നമുക്കെല്ലാവര്‍ക്കുമുള്ള സുവാര്‍ത്തയല്ലയോ ഇത്?

`ന്യായമായ ഏത് പ്രതീക്ഷകള്‍ക്കുമപ്പുറം പോലും ദൈവം തുടര്‍ന്ന് അവന്‍റെ സ്നേഹം വെളിപ്പെടുത്തുകയും പ്രകടമാക്കുകയും ചെയ്തത് ഏതെല്ലാം വഴികളിലാണ്?`