---
title:  ദൈവം ഔദാര്യമായി സ്നേഹിക്കുന്നു
date:   28/12/2024
---

### പഠനത്തിനുള്ള വേദഭാഗങ്ങള്‍
പുറ. 33:15-22; ഹോശേയ 14:1-4; വെളി. 4:11; യോഹ. 17:24; മത്തായി 22:1-14; യോഹ. 10:17,18.

> <p>മനഃപാഠവാക്യം</p>
> "ഞാന്‍ അവരുടെ പിന്മാറ്റത്തെ ചികിത്സിച്ചു സൗഖ്യമാക്കും; എന്‍റെ കോപം അവനെ വിട്ടുമാറിയിരിക്കയാല്‍ ഞാന്‍ അവരെ ഔദാര്യമായി സ്നേഹിക്കും" (ഹോശേയ 14:4).

യേശു മുന്‍കൂട്ടി പറഞ്ഞതുപോലെ, പത്രൊസ് മൂന്നു പ്രാവശ്യം തള്ളിപ്പറഞ്ഞുയെങ്കിലും (മത്തായി 26:34), ഈ തള്ളിപ്പറയലുകള്‍ കഥയുടെ അവസാനമായിരുന്നില്ല. പുനരുത്ഥാനത്തിനുശേഷം, "നീ ഇവരില്‍ അധികമായി എന്നെ സ്നേഹിക്കുന്നുവോ" എന്ന് യേശു പത്രൊസിനോട് ചോദിച്ചു. "ഉവ്വ്, കര്‍ത്താവേ, എനിക്കു നിന്നോട് പ്രിയമുണ്ട് എന്ന് നീ അറിയുന്നുവല്ലോ" എന്ന് പത്രൊസ് മറുപടി പറഞ്ഞു. "എന്‍റെ കുഞ്ഞാടുകളെ മേയ്ക്ക" എന്ന് യേശു പറഞ്ഞു. യേശു പിന്നെയും പത്രൊസിനോട്, "നീ എന്നെ സ്നേഹിക്കുന്നുവോ" എന്ന് ചോദിച്ചു. "ഉവ്വ് കര്‍ത്താവേ, എനിക്കു നിന്നോട് പ്രിയമുണ്ട് എന്ന് നീ അറിയുന്നുവല്ലോ" എന്ന് പത്രൊസ് മറുപടി പറഞ്ഞു. യേശു പറഞ്ഞു, "എന്‍റെ ആടുകളെ പാലിക്ക". മൂന്നാമതും അവനോട്, "നിനക്ക് എന്നോട് പ്രിയമുണ്ടോ" എന്നു ചോദിച്ചു. "എന്നോട് പ്രിയമുണ്ടോ എന്ന് മൂന്നാമതും ചോദിക്കയാല്‍ പത്രൊസ് ദുഃഖിച്ചു." "കര്‍ത്താവേ, നീ സകലവും അറിയുന്നു; എനിക്കു നിന്നോട് പ്രിയമുണ്ട് എന്നും നീ അറിയുന്നു" എന്ന് മറുപടി പറഞ്ഞു. "എന്‍റെ ആടുകളെ മേയ്ക്ക" എന്ന് യേശു പറഞ്ഞു (യോഹ. 21:15-17). മൂന്നു പ്രാവശ്യം പത്രൊസ് യേശുവിനെ തള്ളിപ്പറഞ്ഞതുപോലെ, "നിനക്ക് എന്നോട് പ്രിയമുണ്ടോ" എന്ന നിര്‍ണ്ണായകമായ ചോദ്യത്തിലൂടെ പത്രൊസിനെ മൂന്നുപ്രാവശ്യം പുനഃസ്ഥാപിച്ചു.

നമ്മുടെ സാഹചര്യങ്ങള്‍ പത്രൊസിന്‍റേതില്‍നിന്നും എത്ര വ്യത്യസ്തമായിരുന്നാലും പല രീതികളിലും തത്വം ഒന്നുതന്നെയാണ്. അതായത്, "നിനക്ക് എന്നോട് പ്രിയമുണ്ടോ?" എന്ന് യേശു പത്രൊസിനോട് ചോദിച്ച ചോദ്യം വാസ്തവമായി, ദൈവം നമ്മുടെ കാലത്തും നാം ആയിരിക്കുന്ന സ്ഥലത്തും ഓരോരുത്തരോടും ചോദിക്കുന്ന അന്തിമ ചോദ്യമാണ്.

സകലവും നാം ആ ചോദ്യത്തിനു കൊടുക്കുന്ന ഉത്തരത്തെ ആശ്രയിച്ചിരിക്കുന്നു.

_ഈ ആഴ്ചയിലെ പാഠം പഠിച്ച് ജനുവരി 4-ലെ ശബ്ബത്തിനായി ഒരുങ്ങുക._