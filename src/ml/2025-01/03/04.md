---
title:  ദൈവത്തെ പ്രസാദിപ്പിക്കുക
date:   14/01/2025
---

അനന്തമായ പ്രപഞ്ചത്തിനു നടുവില്‍, ഒരു ചെറിയ ഗ്രഹത്തില്‍ ആദിജീവകോശത്തിന്‍റെ ക്ഷണികമായ കുമിളകള്‍ ആയ കേവലം മനുഷ്യരില്‍ പ്രപഞ്ചത്തിന്‍റെ ദൈവം ആനന്ദിച്ചത് എങ്ങനെയായിരുന്നിരിക്കണം? സര്‍വ്വശക്തനും ഒന്നും ആവശ്യം ഇല്ലാത്തവനുമായ പരമദൈവത്തിന് മാനവകുലം ഇത്രയും ഒരു വിഷയം ആയിത്തീരുവാന്‍ എന്താണ് ഇത്രയും സാധ്യത? ഈ ചോദ്യങ്ങളെ രണ്ട് ഭാഗങ്ങളായി വിശകലനം ചെയ്യാം. ഒന്നാമതായി, ദൈവംതന്നെ എങ്ങനെയാണ് ആനന്ദിക്കുന്നത്? രണ്ടാമതായി, പ്രത്യേകിച്ച്, നാം പാപാവസ്ഥയില്‍ ആയിരിക്കുമ്പോള്‍ മനുഷ്യര്‍ക്കെങ്ങനെ അവനെ ആനന്ദിപ്പിക്കുവാന്‍ കഴിയും? ഈ ചോദ്യങ്ങളുടെ ഒന്നാം ഭാഗമാണ് ഇന്നത്തെ നമ്മുടെ വിഷയം, രണ്ടാംഭാഗം നാളത്തേതും.

`വായിക്കുക: യെശ. 43:4; സങ്കീ. 149:4; സദൃശ. 15:8,9. ദൈവം അവന്‍റെ ജനത്തില്‍ ആനന്ദിക്കുന്നു എന്നതിനെക്കുറിച്ച് ഈ വാക്യങ്ങള്‍ എന്തു പറയുന്നു?`

നാം ഇന്നലെ ഭാഗികമായി കണ്ടതുപോലെ, അവന്‍റെ ജനം തിന്മ ചെയ്യുമ്പോള്‍ അവന്‍ അസന്തുഷ്ടനാകുന്നു. ദുഷ്ടന്മാരുടെ "യാഗവും" "വഴിയും" രണ്ടും ദൈവത്തിന് വെറുപ്പാണെന്നിരിക്കെ, നേരുള്ളവരുടെ പ്രാര്‍ത്ഥനയോ അവനു പ്രസാദം. "നീതി പിന്തുടരുന്നവനെ അവന്‍ സ്നേഹിക്കുന്നു." തിന്മ കാരണം ദൈവം പ്രസാദിക്കുന്നില്ല എന്ന് ഈ വേദഭാഗം കാണിക്കുക മാത്രമല്ല, അവന്‍ നന്മയില്‍ ആനന്ദിക്കുകയും ചെയ്യുന്നു. ഇത് ദൈവിക ആനന്ദവും സ്നേഹവും പരസ്പരം നേരിട്ട് സമാന്തരമായി സ്ഥാപിക്കുകയും ദൈവത്തിന്‍റെ സ്നേഹവും അവന്‍റെ ആനന്ദവും തമ്മിലുള്ള ആഴമേറിയ ബന്ധം കാണിക്കുകയും ഇത് തിരുവെഴുത്തുകളിലുടനീളം പ്രത്യക്ഷപ്പെടുകയും ചെയ്യുന്നു.

സങ്കീ. 146:8 പ്രകാരം, "യഹോവ നീതിമാന്മാരെ സ്നേഹിക്കുന്നു". 2 കൊരി. 9:7 ഇങ്ങനെ പറയുന്നു, "സന്തോഷത്തോടെ കൊടുക്കുന്നവനെ ദൈവം സ്നേഹിക്കുന്നു." ആദ്യമായി, ഈ വാക്യങ്ങള്‍ പറയാത്തതെന്താണെന്ന് നോക്കുക. ദൈവം നീതിമാന്മാരെ മാത്രം സ്നേഹിക്കുന്നു അല്ലെങ്കില്‍ സന്തോഷത്തോടെ കൊടുക്കുന്നവനെ മാത്രം സ്നേഹിക്കുന്നു എന്ന് പറയുന്നില്ല. ദൈവം എല്ലാവരെയും സ്നേഹിക്കുന്നു. എങ്കിലും ഈ വാക്യങ്ങള്‍ എന്തും പ്രസ്താവിക്കണമെങ്കില്‍, ചില പ്രത്യേക അര്‍ത്ഥത്തില്‍ ദൈവം നീതിമാനെയും സന്തോഷത്തോടെ കൊടുക്കുന്നവരെയും സ്നേഹിക്കുന്നു എന്നാണ് അര്‍ത്ഥമാക്കുന്നത്. സദൃശവാക്യങ്ങള്‍ 15:8,9 ഒരു സൂചന നല്‍കുന്നു: ദൈവം അവരില്‍ സംതൃപ്തനാണ് എന്ന അര്‍ത്ഥത്തില്‍ ഇവരെയും മറ്റുള്ളവരെയും സ്നേഹിക്കുന്നു.

`പ്രപഞ്ചത്തിന്‍റെ സ്രഷ്ടാവായ ദൈവത്തിന് നമ്മോട് വൈകാരികമായി പോലും വളരെയടുത്ത് ഇടപഴകുവാന്‍ കഴിയുന്നത്, ആകാശവും ഭൂമിയും എത്രത്തോളം അടുത്ത് ബന്ധപ്പെട്ടിരിക്കുന്നു എന്നതുപോലെയാണ്. പ്രത്യേകിച്ച്, നിങ്ങള്‍ ഒരു പ്രതിസന്ധിയിലൂടെ കടന്നുപോകുകയാണെങ്കില്‍, ആ വിസ്മയകരമായ ആശയം എന്ത് പ്രത്യാശയാണ് നിങ്ങള്‍ക്ക് തരേണ്ടത്?`