---
title:  ദൈവത്തിന് പ്രസാദകരമായിരിക്കട്ടെ
date:   11/01/2025
---

### പഠനത്തിനായുള്ള വേദഭാഗങ്ങള്‍
ലൂക്കൊ. 15:11-32; സെഫ. 3:17; എഫെ. 5:25-28; യെശ. 43:4; റോമര്‍ 8:1; 5:8; മര്‍ക്കൊ. 9:17-29.

> <p>മനഃപാഠവാക്യം</p>
> "നിന്‍റെ ദൈവമായ യഹോവ രക്ഷിക്കുന്ന വീരനായി നിന്‍റെ മദ്ധ്യേ ഇരിക്കുന്നു; അവന്‍ നിന്നില്‍ അത്യന്തം സന്തോഷിക്കും; തന്‍റെ സ്നേഹത്തില്‍ അവന്‍ മിണ്ടാതിരിക്കുന്നു; ഘോഷത്തോടെ അവന്‍ നിങ്കല്‍ ആനന്ദിക്കും" (സെഫ. 3:17).

താഴെ കാണുന്ന സംഭവനിര സങ്കല്പിക്കുക: പിതൃദിനത്തില്‍ (Father’s Day) അഞ്ച് വയസ്സു പ്രായമുള്ള ഒരു മകന്‍ മോശമായി പൊതിഞ്ഞ ഒരു സമ്മാനവുമായി തന്‍റെ പിതാവിന്‍റെ അടുക്കലേക്കു വന്നു. സംഭ്രമത്തോടുകൂടെ ആ സമ്മാനം പിതാവിനു കൊടുത്തു.

പിതാവ് പറയുന്നത് സങ്കല്പിച്ചുനോക്കുക, "മകനേ, ഞാന്‍ നിന്‍റെ സമ്മാനം കാര്യമാക്കുന്നില്ല. അതിലുപരി, എന്നെ പ്രീതിപ്പെടുത്തുന്നത് ഒന്നും തരുവാന്‍ നിനക്കില്ല. എനിക്കു തരുവാന്‍ നിനക്കു കഴിയുന്നതെന്തും എനിക്ക് എനിക്കായി ലഭിക്കും, നീ എനിക്കു നല്‍കുന്നതെന്തും ഒന്നുകില്‍ എന്‍റെ പണംകൊണ്ട് വാങ്ങിയതോ അല്ലെങ്കില്‍ ഞാന്‍ പണം നല്‍കിയ വസ്തുക്കളില്‍നിന്നോ ഉണ്ടാക്കിയതാണ്. അതുകൊണ്ട്, നിന്‍റെ സമ്മാനം നീ വയ്ക്കുക. എനിക്ക് അതിന്‍റെ ആവശ്യമില്ല, അല്ലെങ്കില്‍ അത് വേണ്ട. എന്നാല്‍ ഞാന്‍ നിന്നെ സ്നേഹിക്കുന്നു.

അയ്യോ!

പിതാവിന്‍റെ ഈ പ്രതികരണത്തെക്കുറിച്ച് നിങ്ങള്‍ എന്ത് ചിന്തിക്കുന്നു? "ഹൃദയശൂന്യമായത്", "തണുത്തത്", "വികാരരഹിതം" എന്നിവപോലെ മനസ്സിലേക്കു വരുന്നു. ദൈവം നമ്മോടു പ്രതികരിക്കുന്നത് ഈ വിധത്തിലാണോ? നമുക്ക് യഥാര്‍ത്ഥത്തില്‍ ദൈവത്തെ പ്രീതിപ്പെടുത്തുവാന്‍ കഴിയുമോ? പാപത്താല്‍ ദുഷിച്ചതും തിന്മയ്ക്കുള്ള പ്രവണതയോടുകൂടിയതുമായ സൃഷ്ടികള്‍ എന്നവിധവും സങ്കല്പിക്കുവാന്‍ പോലും പ്രയാസമാണ്. അതേ, നമുക്ക് ദൈവത്തെ പ്രസാദിപ്പിക്കുവാന്‍ കഴിയും! മറ്റൊരു വിധത്തില്‍ പറഞ്ഞാല്‍, ദൈവം ആ പിതാവിന്‍റെ മനോഭാവത്തോടുകൂടി നമ്മെയോ നാം കൊണ്ടുവരുന്ന സമ്മാനത്തെയോ നോക്കുന്നില്ല. മറിച്ച്, നമുക്ക് ദൈവത്തെ പ്രസാദിപ്പിക്കുവാന്‍ കഴിയും, അത് ക്രിസ്തുവിലൂടെ മാത്രം.

_ഈ ആഴ്ചയിലെ പാഠം പഠിച്ച് ജനുവരി 18 ലെ ശബ്ബത്തിനായി ഒരുങ്ങജശ_