---
title:  നിങ്ങള്‍ക്ക് സങ്കല്പിക്കാവുന്നതിലപ്പുറം വിലപ്പെട്ടത്
date:   12/01/2025
---

മുമ്പിലുള്ള ഒരു പാഠത്തിന്‍ നാം കണ്ടതുപോലെ, ഏറ്റവും മോശമായ പാപി അല്ലെങ്കില്‍ ഏറ്റവുമധികം തിന്മ പ്രവര്‍ത്തിക്കുന്നവര്‍ ആയാലും ദൈവം സ്നേഹിക്കാത്തവരായി ആരുമില്ല. നമുക്കു സങ്കല്പിക്കുവാന്‍ കഴിയുന്നതിലുമപ്പുറം ദൈവം മനുഷ്യരെ വില കല്പിക്കുന്നതുകൊണ്ട്, പാപത്താല്‍ അവന് അനിഷ്ടം തോന്നുന്നു. കാരണം അവന്‍ നമ്മെ സ്നേഹിക്കുന്നു. പാപം നമ്മോട് എന്തു ചെയ്യുന്നു എന്ന് അവന് അറിയുകയും ചെയ്യാം.

`ലൂക്കൊസ് 15:11-32 വരെ വായിക്കുക. ദൈവത്തിന്‍റെ സഹതാപത്തെയും സ്നേഹത്തെയും കുറിച്ച് മുടിയനായ പുത്രന്‍റെ കഥ എന്ത് വെളിപ്പെടുത്തുന്നു? ഭവനത്തില്‍ ശേഷിച്ച മറ്റേ മകനെപ്പോലെ ആയിരിക്കുന്നവര്‍ക്ക് എന്ത് മുന്നറിയിപ്പ് കൊടുക്കുന്നു?`

യേശു പറഞ്ഞ ഈ കഥയില്‍, അവന്‍റെ പിതാവിനെയും കുടുംബത്തെയും ഫലപ്രദമായവിധം തള്ളിക്കളഞ്ഞുകൊണ്ട് ഈ മനുഷ്യന്‍റെ പുത്രന്‍ അവന്‍റെ അവകാശം നേരത്തെ ആവശ്യപ്പെട്ടു. മുടിയനായ ഈ പുത്രന്‍ തന്‍റെ അനന്തരാവകാശം പാഴാക്കുവാന്‍ പോകുകയും ദാരിദ്ര്യത്തിലേക്കും പട്ടിണിയിലേക്കും ചുരുങ്ങുകയും ഒരു തൊട്ടിയില്‍നിന്ന് തിന്നുന്ന പന്നികളോട് അസൂയപ്പെടുകയും ചെയ്തു. തന്‍റെ പിതാവിന്‍റെ ഭവനത്തില്‍ ദാസന്മാര്‍ക്ക് വേണ്ടുവോളവും അതിലധികവും ഭക്ഷണം ഉണ്ടെന്ന് തിരിച്ചറിഞ്ഞ്, ഒരു ദാസനാകാം എന്ന് ആശിച്ചുകൊണ്ട് ഭവനത്തിലേക്കു മടങ്ങുവാന്‍ തീരുമാനിച്ചു.

തുടര്‍ന്നുള്ള കാര്യങ്ങള്‍ ശക്തമാണ്. അങ്ങനെയുള്ള ഒരു മകനെ ചില പിതാക്കന്മാര്‍ അവന്‍റെ മടങ്ങിവരവില്‍തന്നെ തിരിച്ചയച്ചുകളയും. "നീ നിന്‍റെ അവകാശങ്ങള്‍ എടുത്തുകഴിഞ്ഞു. ഈ വീടുമായി നിനക്കൊരു ബന്ധവുമില്ല. നിനക്ക് ഇനി ഇവിടെ ഒരു വീടില്ല." അത് യുക്തിസഹവും ന്യായയുക്തവുമായ മനോഭാവമായിരിക്കും, അല്ലേ? ചില മാതാപിതാക്കളുടെ കണ്‍മുമ്പില്‍, പ്രത്യേകിച്ച് ഒരു പുത്രന്‍ എന്നവിധം കൈക്കൊള്ളുവാന്‍ കഴിയാത്ത രീതിയില്‍ ഭവനത്തില്‍നിന്ന് വളരെ അകന്നുപോയി.

എന്നാല്‍ ഈ ഉപമയില്‍, പിതാവ് (ദൈവത്തെത്തന്നെ പ്രതിനിധീകരിക്കുന്നു) ഒരു വിധത്തിലും പ്രതികരിച്ചില്ല. പകരം, "മുടിയനായ പുത്രന്‍ ദൂരെയെത്തിയപ്പോള്‍, അവന്‍റെ പിതാവ് അവനെ കണ്ട് മനസ്സലിഞ്ഞു, ഓടിച്ചെന്ന് അവന്‍റെ കഴുത്തില്‍ കെട്ടിപ്പിടിച്ച് ചുംബിച്ചു" (ലൂക്കൊസ് 15:20). അത്തരം സമയങ്ങളില്‍ വീടിന്‍റെ യജമാനന്‍ ആരെയെങ്കിലും കാണുവാന്‍ പുറത്തേക്ക് ഓടുന്നത് മാന്യതയെക്കാള്‍ കുറവാണ് എന്ന് കരുതിയിരുന്നെങ്കിലും, പിതാവ് വലിയ അനുകമ്പയോടെ മകനെ കാണുവാന്‍ ഓടിപ്പോയി. കൂടുതല്‍ അത്ഭുതകരമായി, അവനെ വീട്ടിലേക്കു തിരികെ കൊണ്ടുവന്നു. അവനുവേണ്ടിയുള്ള ഈ ആഘോഷം വഴിപിഴച്ച ഓരോ വ്യക്തിയോടും ദൈവത്തിന്‍റെ വലിയ അനുകമ്പയും വീട്ടിലക്കു മടങ്ങുന്ന ഒരാളില്‍പ്പോലും അവന്‍ സ്വീകരിക്കുന്ന സന്തോഷവും സൂചിപ്പിക്കുന്നു. ദൈവത്തിന്‍റെ എന്തൊരു ചിത്രം!

മറ്റേ പുത്രന്‍റെ പ്രതികരണം രസകരമായിരുന്നു. എന്തുകൊണ്ട് ഈ പ്രതികരണം അത്തരമൊരു മാനുഷിക പ്രതികരണമായത്, ഭാഗികമായെങ്കിലും, ന്യായത്തെ അടിസ്ഥാനമാക്കിയുള്ളതും മനസ്സിലാക്കാവുന്നതുമാണ്. എന്നിരുന്നാലും, നീതിയെക്കുറിച്ചുള്ള മാനുഷിക സങ്കല്പങ്ങള്‍ എങ്ങനെ സുവിശേഷത്തിന്‍റെയോ ദൈവസ്നേഹത്തിന്‍റെയോ ആഴം ഉള്‍ക്കൊള്ളുന്നില്ല എന്നതിനെക്കുറിച്ച് ഈ കഥയുടെ ഭാഗം എന്താണ് നമ്മെ പഠിപ്പിക്കുന്നത്?