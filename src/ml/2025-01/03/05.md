---
title:  ജീവനുള്ള കല്ലുകള്‍
date:   15/01/2025
---

വീഴ്ച ഭവിച്ചവരും പാപികളും എന്ന നിലയില്‍, വിശുദ്ധനായ ഒരു ദൈവത്തെ എങ്ങനെ പ്രസാദിപ്പിക്കാം?

`വായിക്കുക: റോമര്‍ 8:1; 5:8. ദൈവമുമ്പാകെയുള്ള നമ്മുടെ നില്പിനെക്കുറിച്ച് ഈ വാക്യങ്ങള്‍ നമ്മെ എന്ത് പഠിപ്പിക്കുന്നു?`

മനുഷ്യന്‍റെ ഏത് പ്രതികരണത്തിനും മുമ്പ് മനുഷ്യരുടെമേല്‍ കൃപ ചൊരിയുന്നു. നാം എന്തെങ്കിലും പറയുകയോ ചെയ്യുകയോ, ചെയ്യുന്നതിനുമുമ്പ്, അവന്‍ നമ്മിലേക്ക് എത്തുകയും അവന്‍റെ സ്നേഹത്തെ നാം സ്വീകരിക്കുന്നതിനോ തള്ളിക്കളയുന്നതിനോ ഉള്ള അവസരം തരുകയും ചെയ്യും. റോമര്‍ 5:8 പറയുന്നു, "ക്രിസ്തുവോ നാം പാപികള്‍ ആയിരിക്കുമ്പോള്‍തന്നെ നമുക്കുവേണ്ടി മരിക്കയാല്‍ ദൈവം തനിക്കു നമ്മോടുള്ള സ്നേഹത്തെ പ്രദര്‍ശിപ്പിക്കുന്നു" (യിരെ. 31:3 മായി താരതമ്യപ്പെടുത്തുക). നമ്മുടെ വീണ്ടെടുപ്പുകാരന്‍റെ വേലയിലൂടെയുള്ള വിശ്വാസത്താല്‍, നമുക്ക് ദൈവവുമായി അനുരഞ്ജനം നടത്തുവാനും അവന്‍റെ ദൃഷ്ടിയില്‍ പ്രസാദിക്കാനും കഴിയും.

1 പത്രൊസ് 2:4-6 വരെ വായിച്ച് എബ്രാ. 11:6 മായി താരതമ്യപ്പെടുത്തുക. നമുക്കെങ്ങനെ ദൈവത്തിന് പ്രസാദകരമായിത്തീരുവാന്‍ കഴിയുമെന്നുള്ളതിനെക്കുറിച്ച് ഇതെന്തു പറയുന്നു?

ദൈവത്തിന്‍റെ ഇടപെടലില്ലാതെ, ദൈവത്തിന് വിലപ്പെട്ടതൊന്നും കൊണ്ടുവരുവാന്‍ വീഴ്ച ഭവിച്ച മനുഷ്യര്‍ പ്രാപ്തരല്ല. എന്നിരുന്നാലും, ദൈവം തന്‍റെ കൃപയിലും കരുണയിലും, ക്രിസ്തുവിന്‍റെ വേലയിലൂടെ ഒരു വഴി ഉണ്ടാക്കി. പ്രത്യേകമായി, യേശുക്രിസ്തുവിലൂടെ നമുക്ക് "ദൈവത്തിന് പ്രസാദകരമായ ആത്മീയയാഗം അര്‍പ്പിക്കാം" (1 പത്രൊസ് 2:5). "വിശ്വാസം കൂടാതെ ദൈവത്തെ പ്രസാദിപ്പിക്കുവാന്‍ കഴിയുകയില്ല" എന്ന് ഉണ്ടെങ്കിലും (എബ്രാ. 11:6), ക്രിസ്തുവിന്‍റെ മധ്യസ്ഥതയിലൂടെ "നിങ്ങളെ അവന്‍റെ ഇഷ്ടം ചെയ്വാന്‍ തക്കവണ്ണം എല്ലാ നന്മയിലും യഥാസ്ഥാനപ്പെടുത്തി തനിക്കു പ്രസാദമുള്ളത് യേശുക്രിസ്തു മുഖാന്തരം നമ്മില്‍ നിവര്‍ത്തിക്കുമാറാകട്ടെ" (എബ്രാ. 13:21). വിശ്വാസത്താല്‍ ദൈവത്തോട് പ്രതികരിക്കുന്നവര്‍ ക്രിസ്തുവിന്‍റെ മധ്യസ്ഥതയാല്‍ അവന്‍റെ ദൃഷ്ടിയില്‍ നീതിമാന്മാരായി കണക്കാക്കപ്പെടുന്നു, അവന്‍റെ നീതിമാത്രം സ്വീകാര്യമാണ്. ക്രിസ്തുവിന്‍റെ സ്നേഹനിര്‍ഭരമായ അഭിപ്രായത്തോട് പ്രതികരിക്കുന്നവര്‍ അവന്‍റെ മധ്യസ്ഥതയിലൂടെ യോഗ്യരായി കണക്കാക്കപ്പെടുന്നു (ലൂക്കൊസ് 20:35). കൂടാതെ അവന്‍ അവന്‍റെ സ്വരൂപത്തിലേക്കു രൂപാന്തരപ്പെടുത്തുന്നു (1 കൊരി. 15:51-57; 1 യോഹ. 3:2). ദൈവത്തിന്‍റെ വീണ്ടെടുപ്പിന്‍റെ വേല നമുക്കുവേണ്ടി മാത്രമല്ല നമ്മിലുമാണ് ഉള്ളത്.

`സ്വര്‍ഗ്ഗത്തില്‍ നടക്കുന്ന ക്രിസ്തുവിന്‍റെ മധ്യസ്ഥതയുടെ ആശയം അത്ര പ്രോത്സാഹജനകമായിരിക്കുന്നത് എന്തുകൊണ്ട്?`