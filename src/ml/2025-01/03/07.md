---
title:  കൂടുതല്‍ പഠനത്തിന്
date:   17/01/2025
---

എലന്‍ ജി. വൈറ്റിന്‍റെ യുഗങ്ങളുടെ പ്രത്യാശ എന്ന പുസ്തകം പുറം 662-680 വരെയുള്ള "നിങ്ങളുടെ ഹൃദയം കലങ്ങിപ്പോകരുത്" എന്ന അദ്ധ്യായം വായിക്കുക.

സ്വന്ത മൂല്യത്തെക്കുറിച്ച് അറിയുവാന്‍ കഴിയാത്ത തന്‍റെ ജനത്തെക്കുറിച്ച് കര്‍ത്താവ് ദുഃഖിക്കുന്നു. താന്‍ അവര്‍ക്ക് നല്‍കിയ മൂല്യത്തെ അവര്‍ തിരിച്ചറിയണമെന്ന് യേശു ആഗ്രഹിക്കുന്നു. അവരെ ദൈവത്തിന് ആവശ്യമുണ്ട്. അല്ലായിരുന്നെങ്കില്‍ ഇത്രയും വില കൊടുക്കേണ്ടിവരുന്ന ദൗത്യത്തിനായി തന്‍റെ പുത്രനെ അയയ്ക്കുകയില്ലായിരുന്നു. അവരെക്കൊണ്ട് ദൈവത്തിന് പ്രയോജനമുണ്ട്! തന്‍റെ നാമമഹത്വത്തിനായി അവര്‍ ശ്രേഷ്ഠമായ കാര്യങ്ങള്‍ ദൈവത്തോട് ചോദിക്കുമ്പോള്‍, ദൈവം അവരില്‍ പ്രസാദിക്കുന്നു. ദൈവത്തിന്‍റെ വാഗ്ദത്തങ്ങളില്‍ അവര്‍ക്ക് വിശ്വാസമുണ്ടെങ്കില്‍ വലിയ കാര്യങ്ങള്‍ അവര്‍ക്ക് പ്രതീക്ഷിക്കാവുന്നതാണ്. "ക്രിസ്തുവിന്‍റെ നാമത്തില്‍ അപേക്ഷിക്കുക എന്നാല്‍ വളരെയധികം കാര്യങ്ങള്‍ അത് അര്‍ത്ഥമാക്കുന്നു. നാം യേശുവിന്‍റെ സ്വഭാവം സ്വീകരിക്കുകയും യേശുവിന്‍റെ പ്രവൃത്തി നാം പ്രവര്‍ത്തിക്കുകയും ചെയ്യുക എന്ന് അത് അര്‍ത്ഥമാക്കുന്നു. യേശുവിന്‍റെ വാഗ്ദത്തങ്ങള്‍ എല്ലാം വ്യവസ്ഥയിന്മേലാണ് നമുക്ക് നല്‍കിയിട്ടുള്ളത്. കര്‍ത്താവ് പറയുന്നു: "നിങ്ങള്‍ എന്നെ സ്നേഹിക്കുന്നുവെങ്കില്‍ എന്‍റെ കല്പനകളെ പ്രമാണിക്ക" പാപത്തില്‍ നിന്നുമാണ് കര്‍ത്താവ് നമ്മെ രക്ഷിക്കുന്നത്. പാപത്തില്‍ തുടരുവാന്‍ കര്‍ത്താവാഗ്രഹിക്കുന്നില്ല. ദൈവത്തെ സ്നേഹിക്കുന്നവര്‍ ദൈവത്തെ അനുസരിക്കുന്നതിലൂടെ അവരുടെ സ്നേഹം പ്രദര്‍ശിപ്പിക്കും.

"എല്ലാ നിര്‍വ്യാജ അനുസരണവും ഹൃദയാന്തര്‍ഭാഗത്തുനിന്നു വരുന്നു. നാം അനുവദിക്കുന്നുവെങ്കില്‍ കര്‍ത്താവ് നമ്മുടെ ചിന്തകളും ലക്ഷ്യങ്ങളുമെല്ലാം തന്‍റേതിനോട് അനുരൂപമാക്കും. നമ്മുടെ മനസ്സും ഹൃദയവുമെല്ലാം തന്‍റേതുമായി അലിഞ്ഞു ചേരുമാറാക്കും. അപ്പോള്‍ നമ്മുടെ അനുസരണം ആത്മാര്‍ത്ഥതയോടെയായിരിക്കും. നിര്‍മ്മലീകരിക്കപ്പെട്ടതും വിശുദ്ധീകരണം പ്രാപിച്ചതുമായ മനസ്സ്, ദൈവത്തെ സേവിക്കുന്നതില്‍ ഏറ്റവും പ്രമോദിക്കും. ദൈവത്തെ അറിയുക എന്നത് വലിയ പദവിയാകുന്നു. ആ രീതിയില്‍ നാം ദൈവത്തെ അറിയുമ്പോള്‍, നാം അനുസരണത്തിന്‍റെ പാതയിലായിരിക്കും. ക്രിസ്തുവിന്‍റെ സ്വഭാവത്തെ നാം ഏറ്റവും വിലമതിക്കുമ്പോള്‍, ദൈവവുമായുള്ള സമ്പര്‍ക്കത്തില്‍ നാം ആയിരിക്കുമ്പോള്‍ പാപത്തെ നാം ഏറ്റവും അധികം വെറുക്കും." എലന്‍ ജി. വൈറ്റ്, യുഗങ്ങളുടെ പ്രത്യാശ, പുറം 682,683.

**ചര്‍ച്ചകള്‍**

`1. "നിസ്വാര്‍ത്ഥമായി സ്വീകരിക്കുക" എന്നു പറഞ്ഞാല്‍ എന്ത് അര്‍ത്ഥമാക്കാം? കൊടുക്കലും വാങ്ങലും തമ്മിലുള്ള ബന്ധം സ്വര്‍ഗ്ഗത്തിലും ഭൂമിയിലും എങ്ങനെ ആയിരിക്കുമെന്ന് നിങ്ങള്‍ കരുതുന്നു?`

`2. ബഹിരാകാശത്തിന്‍റെ ഒരു വിദൂര ഭാഗത്തുനിന്ന് വരുന്ന, ഒരുപക്ഷേ ജെയിംസ് വെബ് ബഹിരാകാശ ദൂരദര്‍ശിനിയുടെ ഏറ്റവും ചലിക്കുന്ന കണ്ണുകള്‍ക്ക് എത്തുവാന്‍ കഴിയുന്ന സ്വര്‍ഗ്ഗീയ ദൂതന്മാര്‍ ദാനീയേല്‍ പ്രവാചകനെ "പ്രിയപ്പെട്ട, ആഗ്രഹിക്കത്തക്ക വിലയേറിയ" അര്‍ത്ഥം വരുന്ന ചാമുഡോട്ട് (Chamudot) എന്നൊക്കെ വിളിച്ചു. അവന്‍ ഇങ്ങനെ മൂന്നു പ്രാവശ്യം വിളിച്ചു. ദാനീയേല്‍ 9:23 ല്‍ ഗബ്രീയേല്‍ ദാനീയേലിനെ "ഏറ്റവും പ്രിയപ്പെട്ടവനാകയാല്‍" (Ki chamudot attah) എന്ന് പറഞ്ഞു. ദാനീയേല്‍ 10:11 ല്‍ ഒരു സ്വര്‍ഗ്ഗീയദൂതന്‍ (ഒരുപക്ഷേ ഗബ്രീയേല്‍ വീണ്ടും) ദാനീയേലിനെ "ഏറ്റവും പ്രിയനായ ദാനീയേലേ" (ki chamudot attah) എന്ന് വീണ്ടും വിളിച്ച (10:19) പദങ്ങള്‍ ഉപയോഗിച്ച് വിളിച്ചിരിക്കുന്നു. ദൈവം നമുക്ക് എത്ര സമീപസ്ഥനാണെന്നതിനെക്കുറിച്ച് ഇത് പറയുന്നതിനെപ്പറ്റി ചിന്തിക്കുക. ഈ വിസ്മയ സത്യത്തില്‍നിന്ന് എന്ത് പ്രത്യാശ നിങ്ങള്‍ക്ക് ഉണ്ടാക്കുവാന്‍ കഴിയും?`

`3. ഈയാഴ്ചത്തെ പാഠത്തിലെ ഉള്ളടക്കത്തോട് എബ്രായര്‍ 11 ല്‍ കാണപ്പെടുന്ന വിശ്വാസവീരന്മാരുടെ ഉദാഹരണങ്ങള്‍ എങ്ങനെ ബന്ധപ്പെടുന്നു? പ്രത്യേകിച്ച്, വിശ്വാസത്താല്‍ ഒരുവന് എങ്ങനെ ദൈവത്തെ പ്രസാദിപ്പിക്കാം എന്നതിനെപ്പറ്റി ഈ ഉദാഹരണങ്ങള്‍ എന്ത് വെളിപ്പെടുത്തുന്നു? അത്തരത്തിലുള്ള വിശ്വാസത്തിന്‍റെയും വിശ്വസ്തതയുടെയും മാതൃകയില്‍നിന്ന് നിങ്ങളുടെ ദിനന്തോറുമുള്ള ജീവിതത്തില്‍ എന്ത് പാഠം പഠിക്കുവാനും പ്രായോഗികമാക്കുവാനും കഴിയും?`