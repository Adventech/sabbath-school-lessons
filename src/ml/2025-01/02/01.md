---
title:  ഉടമ്പടി സ്നേഹം
date:   04/01/2025
---

### പഠനത്തിനുള്ള വേദഭാഗങ്ങള്‍
2 പത്രൊസ് 3:9; ആവ. 7:6-9; റോമര്‍ 11:22; 1 യോഹ. 4:7-20; യോഹ. 15:12; 1 യോഹ. 3:16.

> <p>മനഃപാഠവാക്യം</p>
> "യേശു അവനോട് എന്നെ സ്നേഹിക്കുന്നവന്‍ എന്‍റെ വചനം പ്രമാണിക്കും; എന്‍റെ പിതാവ് അവനെ സ്നേഹിക്കും; ഞങ്ങള്‍ അവന്‍റെ അടുക്കല്‍ വന്ന് അവനോടുകൂടെ വാസം ചെയ്യും" (യോഹ. 14:23).

ദൈവത്തെ സംബന്ധിച്ചിടത്തോളം സമാനതയില്ലാത്ത ഒരു സ്നേഹത്തെയാണ് ഗ്രീക്കുപദമായ അഗപ്പെ പരാമര്‍ശിക്കുന്നത് എന്ന് പലരെയും പഠിപ്പിച്ചിട്ടുണ്ട്. അതേസമയം സ്നേഹത്തിന് ഫിലിയോ പോലുള്ള പദങ്ങള്‍ അഗപ്പെക്കാളും കൂടുതല്‍ ന്യൂനതകളുള്ളതും വ്യത്യസ്തതരത്തിലുമുള്ള സ്നേഹത്തെ പരാമര്‍ശിക്കുന്നു. കൊടുക്കുകമാത്രം ചെയ്യുന്ന, എന്നാല്‍ ഒരിക്കലും പ്രാപിക്കാത്തതും മനുഷ്യപ്രതികരണത്തില്‍നിന്ന് പൂര്‍ണ്ണമായും സ്വതന്ത്രമായതുമായ ഏകപക്ഷീയ സ്നേഹത്തെയാണ് അഗപ്പെ പരാമര്‍ശിക്കുന്നതെന്ന് ചിലര്‍ അവകാശപ്പെടുന്നു.

എങ്ങനെയായിരുന്നാലും, സാധാരണയുള്ളതാണെങ്കിലും, ഈ ആശയങ്ങള്‍ തെറ്റിപ്പോയതാണെന്ന് തിരുവെഴുത്തുകളുടെ ഒരു സൂക്ഷ്മ പഠനം കാണിക്കുന്നു. ഒന്നാമതായി, ഗ്രീക്കുപദമായ അഗപ്പെ പരാമര്‍ശിക്കുന്നത് ദൈവസ്നേഹത്തെ മാത്രമല്ല, ചിലപ്പോള്‍ വഴിതെറ്റിയ മനുഷ്യസ്നേഹത്തെപ്പോലുമാണ് (2 തിമൊ. 4:10). രണ്ടാമതായി, തിരുവെഴുത്തുകളിലുടനീളം, അഗപ്പെ അല്ലാതെയുള്ള മറ്റ് അനേകപദങ്ങളും ദൈവത്തിന്‍റെ സ്നേഹത്തെ പരാമര്‍ശിക്കുന്നു. ഉദാഹരണമായി, യേശു പഠിപ്പിച്ചു, "നിങ്ങള്‍ എന്നെ സ്നേഹിച്ചു (phileo) അതുകൊണ്ട് പിതാവ് താനും നിങ്ങളെ സ്നേഹിക്കുന്നു" (യോഹ. 16:27). ഇവിടെ, ഫിലിയോ എന്ന ഗ്രീക്കുപദം ഉപയോഗിച്ചിരിക്കുന്നത് മനുഷ്യസ്നേഹത്തിനുമാത്രമല്ല, മനുഷ്യനോടുള്ള ദൈവത്തിന്‍റെ സ്നേഹത്തിനും കൂടിയാണ്. അങ്ങനെ ഫിലിയോ ന്യൂനതയുള്ള തരത്തിലുള്ള ഒരു സ്നേഹത്തെ പരാമര്‍ശിക്കാതെ ദൈവത്തിന്‍റെ സ്നേഹത്തെത്തന്നെയാണ് പരാമര്‍ശിക്കുന്നത്.

ദൈവത്തിന്‍റെ സ്നേഹം ഏകപക്ഷീയമല്ല, എന്നാല്‍ ആഴമാംവിധം ബന്ധമുള്ളതാണ് എന്നുംകൂടെ തിരുവെഴുത്ത് പഠിപ്പിക്കുന്നു. അതില്‍ മനുഷ്യര്‍ അവന്‍റെ സ്നേഹത്തെ തിരിച്ച് ദൈവത്തിങ്കലേക്കും മറ്റുള്ളവരിലേക്കും പ്രതിഫലിപ്പിച്ചാലും ഇല്ലെങ്കിലും ദൈവത്തിന് ഇതൊരു ഗഹനമായ വ്യത്യാസം ഉണ്ടാക്കുന്നു.

_ഈ ആഴ്ചയിലെ പാഠം പഠിച്ച് ജനുവരി 11 ലെ ശബ്ബത്തിനായി ഒരുങ്ങുക_