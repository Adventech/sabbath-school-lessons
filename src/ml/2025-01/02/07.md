---
title:  കൂടുതല്‍ പഠനത്തിന്
date:   10/01/2025
---

എലന്‍ ജി. വൈറ്റിന്‍റെ ക്രിസ്തുവിങ്കലേക്കുള്ള പടികള്‍ എന്ന പുസ്തകത്തിന്‍റെ "പ്രാര്‍ത്ഥനയാകുന്ന പദവി" എന്ന അദ്ധ്യായം വായിക്കുക. പുറം 70-79.

"നിങ്ങളുടെ ആവശ്യങ്ങളും സന്തോഷങ്ങളും സങ്കടങ്ങളും ഭയങ്ങളും ഉത്കണ്ഠകളും എല്ലാം ദൈവമുമ്പാകെ സമര്‍പ്പിക്കുക. നിങ്ങള്‍ക്കവനെ ഭാരപ്പെടുത്തുവാനോ, ക്ഷീണിപ്പിക്കുവാനോ സാധ്യമല്ല. നിങ്ങളുടെ തലയിലെ മുടികളെ എണ്ണുന്നവന്‍ തന്‍റെ കുഞ്ഞുങ്ങളുടെ ആവശ്യങ്ങളെ അവഗണിക്കയില്ല. "കര്‍ത്താവ് മഹാകരുണയും മനസ്സലിവുള്ളവനുമല്ലോ" (യാക്കോബ് 5:11). നമ്മുടെ സങ്കടങ്ങളും അതിനെക്കുറിച്ച് പറയുന്നതും അവന്‍റെ സ്നേഹഹൃദയത്തെ സ്പര്‍ശിക്കുന്നു. നമ്മുടെ മനസ്സിനെ വ്യാകുലപ്പെടുത്തുന്നവയെല്ലാം അവനെ അറിയിക്കുക. അവനു വഹിപ്പാന്‍ കഴിയാത്തതൊന്നുമില്ല, കാരണം അവന്‍ സകല ലോകങ്ങളെയും വഹിക്കുന്നവനാണ്. പ്രപഞ്ചത്തിലെ കാര്യങ്ങളെയെല്ലാം അവന്‍ ഭരിക്കുന്നു. നമ്മുടെ സമാധാനത്തെ ബാധിക്കുന്നതെന്തും അവന്‍ ശ്രദ്ധിക്കാതിരിക്കുന്നില്ല. നമ്മുടെ അനുഭവത്തിലെ എത്ര ഇരുണ്ട അദ്ധ്യായവും അവന് വായിക്കുവാന്‍ കഴിയും. ഏതു പ്രതിസന്ധിയെയും വെളിപ്പെടുത്തുവാന്‍ അവനു പ്രയാസമില്ല. തന്‍റെ എളിയ കുഞ്ഞുങ്ങള്‍ക്ക് അത്യാപത്തുണ്ടാകയില്ല, ഉത്കണ്ഠ അവരുടെ ആത്മാക്കളെ വലയ്ക്കുകയുമില്ല. സന്തോഷം അവരെ ആഹ്ലാദിപ്പിക്കുന്നില്ല. ചുണ്ടില്‍ നിന്നുയരുന്ന ആത്മാര്‍ത്ഥ പ്രാര്‍ത്ഥന കര്‍ത്താവ് ശ്രദ്ധിക്കാതിരിക്കുന്നില്ല. അഥവാ ദൈവം ഉടനടി അതില്‍ താത്പര്യം എടുക്കാതിരിക്കുന്നില്ല. "മനം തകര്‍ന്നവരെ അവന്‍ സൗഖ്യമാക്കുകയും അവരുടെ മുറിവുകളെ കെട്ടുകയും ചെയ്യുന്നു" (സങ്കീ. 147:3). ദൈവവും ഓരോ ആത്മാവും തമ്മിലുള്ള ബന്ധം, ഭൂമിയില്‍ മറ്റൊരാത്മാവുമായി തന്‍റെ പരിപാലനം പങ്കിടുവാനില്ലെന്നും തന്‍റെ ഏകജാതനായ പുത്രനെ നല്‍കുവാന്‍ മറ്റൊരാത്മാവുമില്ലെന്നുള്ള നിലയില്‍ വ്യക്തവും സമ്പൂര്‍ണ്ണവുമാണ്." എലന്‍ ജി. വൈറ്റ്, ക്രിസ്തുവിങ്കലേക്കുള്ള പടികള്‍, പേജ്. 76.

**ചര്‍ച്ചകള്‍**

`1. മുകളിലെ വാക്യത്തെപ്പറ്റി ചിന്തിക്കുക: "ദൈവവും ഓരോ ആത്മാവും തമ്മിലുള്ള ബന്ധം, ഭൂമിയില്‍ മറ്റൊരാത്മാവുമായി തന്‍റെ പരിപാലനം പങ്കിടുവാനില്ലെന്നും തന്‍റെ ഏകജാതനായ പുത്രനെ നല്‍കുവാന്‍ മറ്റൊരാത്മാവുമില്ലെന്നുള്ള നിലയില്‍ വ്യക്തവും സമ്പൂര്‍ണ്ണവുമാണ്." എന്തൊരു ആശ്വാസമാണ് ഇത് തരുന്നത്, നിങ്ങളോട് ദൈവത്തിനുള്ള അടുപ്പവും നിങ്ങള്‍ക്കുവേണ്ടിയുള്ള കരുതലും മനസ്സിലാക്കിയിട്ട് നിങ്ങളുടെ ജീവിതം നിങ്ങള്‍ എങ്ങനെയാണ് നയിക്കേണ്ടത്? ആ അത്ഭുത വാഗ്ദത്തത്തിന്‍റെ യാഥാര്‍ത്ഥ്യത്തോടുകൂടി ജീവിക്കുന്നതിന് നിങ്ങള്‍ക്കെങ്ങനെ പഠിക്കുവാന്‍ കഴിയും? ദിനന്തോറും വാസ്തവത്തില്‍ ഇത് നിങ്ങള്‍ക്ക് വിശ്വസിപ്പാന്‍ കഴിഞ്ഞെങ്കില്‍ എന്ന് സങ്കല്പിക്കുക.`

`2. ഈയാഴ്ചയിലെ പാഠത്തിന്‍റെ വെളിച്ചത്തില്‍, സങ്കീ. 103:17,18 എങ്ങനെ മനസ്സിലാക്കും? ദൈവത്തിന്‍റെ സ്നേഹം ശാശ്വതമാണെന്നതിനെക്കുറിച്ച് ഇത് എന്താണ് വെളിപ്പെടുത്തുന്നത്? എന്നിട്ടും ദൈവവുമായുള്ള ബന്ധത്തിന്‍റെ പ്രയോജനങ്ങള്‍ നാം അവന്‍റെ സ്നേഹം സ്വീകരിക്കുമോ എന്നതിനെ ആശ്രയിച്ചിരിക്കുന്നു.`

`3. ഇത് അറിയുന്നത് ദൈവവുമായുള്ള നിങ്ങളുടെ ബന്ധത്തിന് എന്തു മാറ്റമുണ്ടാക്കും? മറ്റുള്ളവരുടെ ദുഃഖങ്ങളെക്കുറിച്ച് നിങ്ങള്‍ ചിന്തിക്കുന്ന രീതിയെ ഇത് എങ്ങനെ ബാധിക്കുന്നു?`