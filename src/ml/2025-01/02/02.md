---
title:  ദൈവത്തിന്‍റെ നിത്യസ്നേഹം
date:   05/01/2025
---

തിരുവെഴുത്ത് ഇതില്‍ വ്യക്തമാണ്: ദൈവം എല്ലാവരെയും സ്നേഹിക്കുന്നു. പ്രസിദ്ധതിരുവെഴുത്തായ യോഹ. 3:16 ഈ സത്യം വിളിച്ചുപറയുന്നു: "തന്‍റെ ഏകജാതനായ പുത്രനില്‍ വിശ്വസിക്കുന്ന ഏവനും നശിച്ചുപോകാതെ നിത്യജീവന്‍ പ്രാപിക്കേണ്ടതിന് ദൈവം അവനെ നല്‍കുവാന്‍ തക്കവണ്ണം ലോകത്തെ സ്നേഹിച്ചു."

`വായിക്കുക: സങ്കീ. 33:5; 145:9. ദൈവത്തിന്‍റെ സ്നേഹപൂര്‍വ്വമായ ദയ, മനസ്സലിവ്, കരുണ എന്നിവ എത്രത്തോളം നീളുമെന്നതിനെക്കുറിച്ച് ഈ വാക്യങ്ങള്‍ എന്ത് പഠിപ്പിക്കുന്നു?`

തങ്ങള്‍ സ്നേഹിക്കുവാനാവാത്തവരാണ്, അല്ലെങ്കില്‍ ദൈവം മറ്റെല്ലാവരെയും സ്നേഹിക്കുന്നു. എന്നാല്‍ അവരെ സ്നേഹിക്കുന്നില്ല എന്ന് ചിലര്‍ ചിന്തിച്ചേക്കാം. എന്നാല്‍, ദൈവം ഓരോ വ്യക്തിയെയും സ്നേഹിക്കുന്നു എന്ന് ബൈബിള്‍ സ്ഥിരമായി പ്രഖ്യാപിക്കുന്നു. ദൈവം സ്നേഹിക്കാത്തതായി ആരുമില്ല. ദൈവം എല്ലാവരെയും സ്നേഹിക്കുന്നതുകൊണ്ട്, എല്ലാവരും രക്ഷിക്കപ്പെടണമെന്നും അവന്‍ ആഗ്രഹിക്കുന്നു.

`വായിക്കുക: 2 പത്രൊസ് 3:9; 1 തിമൊ. 2:4; യെഹെ. 33:11. എല്ലാവരെയും രക്ഷിക്കണമെന്ന ദൈവത്തിന്‍റെ ആഗ്രഹത്തെക്കുറിച്ച് ഈ വാക്യങ്ങള്‍ എന്തു പഠിപ്പിക്കുന്നു?`

യോഹ. 3:16 നുശേഷം ഇങ്ങനെ കൂട്ടിച്ചേര്‍ക്കുന്നു: "ദൈവം തന്‍റെ പുത്രനെ ലോകത്തില്‍ അയച്ചത് ലോകത്തെ വിധിപ്പാനല്ല ലോകം അവനാല്‍ രക്ഷിക്കപ്പെടുവാനത്രേ" (3:17). ഇത് ദൈവത്തിന് മാത്രമായിരുന്നുവെങ്കില്‍, ഓരോ മനുഷ്യനും അവന്‍റെ സ്നേഹം സ്വീകരിക്കുകയും രക്ഷിക്കപ്പെടുകയും ചെയ്യും. എന്നിരുന്നാലും ദൈവം അവന്‍റെ സ്നേഹം ആരുടെമേലും അടിച്ചേല്പിക്കുകയില്ല. അതിനെ സ്വീകരിക്കുകയോ തള്ളിക്കളയുകയോ ചെയ്യുവാന്‍ ജനം സ്വതന്ത്രരാണ്.

ചിലര്‍ തള്ളിക്കളയുന്നുണ്ടെങ്കിലും അവരെ സ്നേഹിക്കുന്നത് ദൈവം ഒരിക്കലും നിര്‍ത്തുന്നില്ല. യിരെ. 31:3 ല്‍ ദൈവം തന്‍റെ ജനത്തോട് ഇങ്ങനെ പ്രഖ്യാപിക്കുന്നു: "നിത്യസ്നേഹം കൊണ്ട് ഞാന്‍ നിന്നെ സ്നേഹിച്ചിരിക്കുന്നു; അതുകൊണ്ട് ഞാന്‍ നിനക്കു ദയ ദീര്‍ഘമാക്കിയിരിക്കുന്നു." ദൈവത്തിന്‍റെ സ്നേഹം എന്നേക്കും സഹിക്കുന്നു എന്ന് മറ്റൊരിടത്ത് ബൈബിള്‍ ആവര്‍ത്തിച്ചു പറയുന്നു (ഉദാഹരണമായി സങ്കീ. 136 കാണുക). ദൈവത്തിന്‍റെ സ്നേഹത്തിന് ഒരിക്കലും കുറവു വരുന്നില്ല. അത് നിത്യമാണ്. മറ്റുള്ളവരെ സ്നേഹിക്കാതിരിക്കുന്നത് പലപ്പോഴും നാം എളുപ്പമായി കാണുന്നതുകൊണ്ട് അതു മനസ്സിലാക്കുവാന്‍ നമുക്ക് പ്രയാസമാണ്. നമുക്കങ്ങനെയല്ലേ?

എന്തായിരുന്നാലും, വ്യക്തികളെന്ന നിലയില്‍ ആ സ്നേഹത്തിന്‍റെ യാഥാര്‍ത്ഥ്യം അനുഭവമാക്കുവാന്‍ നമുക്കു പഠിക്കുന്നതിന് കഴിഞ്ഞാല്‍, അതായത് നമുക്കുവേണ്ടിത്തന്നെ നാം ദൈവസ്നേഹം അറിയുകയാണെങ്കില്‍, എത്ര വ്യത്യസ്തമായി നാം ജീവിക്കുകയും മറ്റുള്ളവരോട് പെരുമാറുകയും ചെയ്യും.

`ദൈവം എല്ലാവരെയും സ്നേഹിക്കുന്നുവെങ്കില്‍, അതിനര്‍ത്ഥം അവന്‍ വളരെ നിന്ദ്യമായ ചില വ്യക്തികളെ സ്നേഹിക്കണം എന്നാണ്. കാരണം നിന്ദ്യമായ ചില (ധാരാളം പേര്‍) വ്യക്തികളുണ്ട്. നാം അവരോട് എങ്ങനെ ഇടപെടണമെന്നതിനെപ്പറ്റി ഈ ജനത്തോടുള്ള ദൈവത്തിന്‍റെ സ്നേഹം നമ്മെ എന്ത് പഠിപ്പിക്കണം?`