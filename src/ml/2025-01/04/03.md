---
title:  ഹൃദയഭേദകമായ സ്നേഹം
date:   20/01/2025
---

മാനവരാശിയോടുള്ള ദൈവത്തിന്‍റെ കരുണാര്‍ദ്രമായ സ്നേഹത്തിന്‍റെ കണക്കാക്കുവാനാവാത്ത ആഴം ഹോശേയയില്‍ പ്രകടമാണ്. ദൈവം പ്രവാചകനായ ഹോശേയയോട് ഇങ്ങനെ കല്പിച്ചു, "നീ ചെന്ന് പരസംഗം ചെയ്യുന്ന ഒരു ഭാര്യയെയും പരസംഗത്തില്‍ ജനിച്ച മക്കളെയും എടുക്ക; ദേശം യഹോവയെ വിട്ടുമാറി കഠിന പരസംഗം ചെയ്തിരിക്കുന്നുവല്ലോ എന്ന് കല്പിച്ചു" (ഹോശേയ 1:2). ഹോശേയ പതിനൊന്നാമദ്ധ്യായം പിന്നീട് ദൈവത്തിന്‍റെ ജനത്തോടുള്ള അവന്‍റെ ബന്ധത്തെ ചിത്രീകരിക്കുന്നു, എന്നാല്‍ സ്നേഹനിധിയായ ഒരു പിതാവിന് തന്‍റെ കുട്ടിയോടുള്ള സാദൃശ്യത്തിലൂടെയാണ് അത്.

`വായിക്കുക: ഹോശേയ 11:1-9. ദൈവം സ്നേഹിക്കുകയും അവന്‍റെ ജനത്തിനുവേണ്ടി കരുതുകയും ചെയ്യുന്ന വിധങ്ങളെ ഈ വാക്യങ്ങളുടെ സങ്കല്പം എങ്ങനെയാണ് ജീവങ്കലേക്കു കൊണ്ടുവരുന്നത്?`

ഒരു കുഞ്ഞിനോട് മാതാപിതാക്കള്‍ക്കുള്ള മൃദുലമായ സ്നേഹത്തോട്, ദൈവത്തിന്‍റെ ജനത്തോടുള്ള അവന്‍റെ സ്നേഹത്തെ ഉപമിച്ചിരിക്കുന്നു. ഒരു കുഞ്ഞിനെ നടക്കുന്നതിന് പഠിപ്പിക്കുകയും തന്‍റെ പ്രിയപ്പെട്ട കുഞ്ഞിനെ ഒരുവന്‍റെ കയ്യില്‍ എടുക്കുകയും സൗഖ്യവും ആഹാരവും കൊടുക്കുന്നതിനെ, അല്ലാത്തപക്ഷം, ദൈവത്തിന്‍റെ ജനത്തിനുമേല്‍ കരുതല്‍ കൊടുക്കുന്നതിനെയും സംബന്ധിച്ച അലങ്കാരപ്രയോഗം തിരുവെഴുത്ത് ഉപയോഗിക്കുന്നു. "ഒരു മനുഷ്യന്‍ തന്‍റെ മകനെ വഹിക്കുന്നതുപോലെ അവന്‍ തന്‍റെ ജനത്തെ വഹിക്കുന്നു" എന്നും തിരുവെഴുത്തു പ്രസ്താവിക്കുന്നു (ആവ. 1:31). "തന്‍റെ സ്നേഹത്തിലും കനിവിലും അവന്‍ അവരെ വീണ്ടെടുത്തു; പുരാതന കാലത്തൊക്കെയും അവന്‍ അവരെ ചുമന്നുകൊണ്ട് നടന്നു" (യെശ. 63:9).

ദൈവത്തിന്‍റെ അചഞ്ചലമായ വിശ്വസ്തതയ്ക്കു വ്യത്യസ്തമായി, അവന്‍റെ ജനം തുടര്‍ച്ചയായി അവിശ്വസ്തരാകുകയും അന്തിമമായി ദൈവത്തെ തള്ളിമാറ്റുകയും അവരുടെമേല്‍ ന്യായവിധി കൊണ്ടുവന്നിട്ട് ദൈവത്തെ ആഴമായി ദുഃഖിപ്പിക്കുകയും ചെയ്തു. ദൈവം കരുണയുള്ളവനാണ്, എന്നാല്‍ ഒരിക്കലും നീതിയെ ഒഴിവാക്കുന്നില്ല (പിന്നീടുള്ള പാഠങ്ങളില്‍ സ്നേഹവും നീതിയും ഒരുമിച്ചു പോകുന്നു എന്ന് നാം കാണുന്നതുപോലെ).

നിങ്ങളുടെ വയറ് ഇളക്കുന്ന ഒരു കാര്യത്തെക്കുറിച്ച് നിങ്ങള്‍ എപ്പോഴെങ്കിലും വിഷമിച്ചിട്ടുണ്ടോ? ദൈവത്തിന് തന്‍റെ ജനത്തിന്മേലുള്ള അവന്‍റെ വികാരങ്ങളുടെ ആഴത്തിന് ഉപയോഗിച്ചിരിക്കുന്ന അലങ്കാരപ്രയോഗം അത്തരത്തിലുള്ളതാണ്. ഒരുവന്‍റെ ഹൃദയം മറിയുന്നതിന്‍റെയും അനുകമ്പകള്‍ ജ്വലിക്കുന്നതിന്‍റെയും അലങ്കാരപ്രയോഗം ദൈവവും മനുഷ്യരും ഉപയോഗിക്കുന്ന ആഴത്തിലുള്ള വികാരങ്ങളുടെ ഭാഷാസഹജമായ ഭാഷയാണ്.

ഈ അനുകമ്പകള്‍ ജ്വലിക്കുന്നതിന്‍റെ (kamar) അലങ്കാരപ്രയോഗം ശലോമോന്‍റെ മുമ്പില്‍ വന്ന രണ്ടു സ്ത്രീകളുടെ കാര്യത്തില്‍ ഉപയോഗിച്ചിരിക്കുന്നു, രണ്ടുപേരും ഒരേ കുഞ്ഞിനെ അവരുടെ സ്വന്തം എന്ന് അവകാശപ്പെട്ടു (കുഞ്ഞിന് ഉപദ്രവം വരുവാന്‍ ഉദ്ദേശമില്ലാതെ). കുഞ്ഞിനെ രണ്ടായി മുറിക്കുവാന്‍ ശലോമോന്‍ ആവശ്യപ്പെട്ടപ്പോള്‍, ഈ അലങ്കാരപ്രയോഗം യഥാര്‍ത്ഥ മാതാവിന്‍റെ വൈകാരിക പ്രതികരണത്തെ ചിത്രീകരിക്കുന്നു (1 രാജാ. 3:26; ഉല്പത്തി 43:30 മായി താരമ്യപ്പെടുത്തുക).

`ഈ പാഠം എന്തിനെപ്പറ്റി സംസാരിക്കുന്നു എന്ന് എപ്പോഴെങ്കിലും പിതാവോ മാതാവോ ആയിരുന്നിട്ടുള്ളവര്‍ക്ക് അറിയാം. താരതമ്യപ്പെടുത്തുവാന്‍ മറ്റൊരു ഭൗമിക സ്നേഹവുമില്ല. നമുക്കുവേണ്ടിയുള്ള ദൈവസ്നേഹത്തിന്‍റെ യാഥാര്‍ത്ഥ്യം മനസ്സിലാകുവാനും ഇത് മനസ്സിലാക്കുന്നതില്‍നിന്ന് എന്ത് ആശ്വാസം ഉണ്ടാകുവാനാകും അല്ലെങ്കില്‍ ഉണ്ടാകും എന്നതിലും ഇത് എങ്ങനെ സഹായിക്കുന്നു?`