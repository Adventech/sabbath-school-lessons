---
title:  ദൈവം വികാരാധീനനും മനസ്സലിവുള്ളവനും
date:   18/01/2025
---

### പഠനത്തിനുള്ള വേദഭാഗങ്ങള്‍
സങ്കീ. 103:13; യെശ. 49:15; ഹോശേയ 11:1-9; മത്തായി 23:37; 2 കൊരി. 11:2; 1 കൊരി. 13:4-8.

> <p>മനഃപാഠവാക്യം</p>
> "ഒരു സ്ത്രീ തന്‍റെ കുഞ്ഞിനെ മറക്കുമോ? താന്‍ പ്രസവിച്ച മകനോട് കരുണ തോന്നാതിരിക്കുമോ? അവര്‍ മറന്നുകളഞ്ഞാലും ഞാന്‍ നിന്നെ മറക്കയില്ല" (യെശ. 49:15).

മനോവികാരങ്ങള്‍ അനഭികാമ്യം എന്നവിധം പലപ്പോഴും വീക്ഷിക്കപ്പെടുന്നതും ഒഴിവാക്കപ്പെടേണ്ടതുമാണ്. ചില മനുഷ്യരെ സംബന്ധിച്ചിടത്തോളം മനോവികാരങ്ങള്‍ പാരമ്പര്യസിദ്ധമായി യുക്തിഹീനമാണ്. അതുകൊണ്ട്, ഒരു നല്ല പുരുഷനോ സ്ത്രീയോ "മനോവികാരം ഉണ്ടാക്കുന്നവന്‍" എന്നവിധം ചിത്രീകരിക്കപ്പെടുകയില്ല. ചില പുരാതന ഗ്രീക്കു തത്വചിന്തയില്‍ (മിക്കവാറും) വികാരങ്ങള്‍ക്ക് വിധേയമല്ലാത്ത അല്ലെങ്കില്‍ വികാരരഹിതമായ കാരണത്താല്‍ തന്‍റെ വികാരങ്ങളെ ഭരിക്കുന്ന യുക്തിവാദിയായ മനുഷ്യന്‍റെ ആശയം ആദര്‍ശമായി കണക്കാക്കപ്പെടുന്നു.

കടിഞ്ഞാണിടാത്ത വികാരങ്ങള്‍ പ്രശ്നങ്ങള്‍ സൃഷ്ടിക്കുന്നവയാകാം. എങ്ങനെയായിരുന്നാലും, ദൈവം മനുഷ്യനെ സൃഷ്ടിച്ചത് വികാരങ്ങള്‍ക്കുള്ള മനഃശക്തിയോടുകൂടിയാണ്. ദൈവംതന്നെ തിരുവെഴുത്തുകളിലുടനീളം അഗാധമായ വികാരങ്ങള്‍ അനുഭവിക്കുന്നവനെന്നവിധം പ്രദര്‍ശിപ്പിക്കപ്പെട്ടിരിക്കുന്നു. ബൈബിള്‍ സ്ഥിരമായി ചിത്രീകരിക്കുന്നവിധം, ദൈവത്തിന് അഗാധമായ വികാരങ്ങള്‍ അനുഭവിക്കുവാന്‍ കഴിയുമെങ്കില്‍, വികാരങ്ങള്‍ പാരമ്പര്യസിദ്ധമായി മോശമാകുവാന്‍ അല്ലെങ്കില്‍ യുക്തിഹീനമാകുവാന്‍ കഴിയുകയില്ല. കാരണം ബൈബിളിലെ ദൈവം സമ്പൂര്‍ണ്ണമായി നല്ലവനും സമ്പൂര്‍ണ്ണ ജ്ഞാനത്തിനുടയവനും ആണ്.

വാസ്തവത്തില്‍, നമുക്കുവേണ്ടിയുള്ള ദൈവത്തിന്‍റെ സ്നേഹം ആഴമായ ഒരു വൈകാരിക സ്നേഹം ആണെന്നുള്ള തിരിച്ചറിവില്‍നിന്നും മനോഹരമായ സത്യങ്ങള്‍ സംഭരിക്കുവാനുണ്ട്, എന്നാല്‍ ദൈവസ്നേഹം (വൈകാരികമായിരുന്നാലും അല്ലായിരുന്നാലും) ഇത് എല്ലായ്പോഴും മനുഷ്യര്‍ അനുഭവിക്കുന്ന വികാരങ്ങള്‍ക്ക് സമാനമാണെന്ന് കരുതരുത്.

_ഈ ആഴ്ചയിലെ പാഠം പഠിച്ച് ജനുവരി 25 ലെ ശബ്ബത്തിനായി ഒരുങ്ങുക_