---
title:  ഒരു മാതാവിന്‍റെ സ്നേഹത്തിനുമപ്പുറം
date:   19/01/2025
---

ഒരുപക്ഷേ, മനുഷ്യജീവിതത്തില്‍ സാധാരണ അനുഭവിക്കുന്നതില്‍ ഏറ്റവും വലിയ സ്നേഹം മാതാപിതാക്കള്‍ക്ക് ഒരു കുഞ്ഞിനോടുള്ള സ്നേഹമാണ്. ഒരേ വികാരത്തിന്‍റെ ഏറ്റവും ആഴമേറിയതും മനോഹരവുമായ മാനുഷിക പ്രകടനത്തെക്കാളും ദൈവത്തിന്‍റെ അനുകമ്പ വളരെ വലുതാണെന്ന് ഊന്നിപ്പറഞ്ഞുകൊണ്ട്, ദൈവത്തിന് തന്‍റെ ജനത്തോടുള്ള വിസ്മയകരമായ അനുകമ്പയെ ചിത്രീകരിക്കുന്നതിന് ബൈബിള്‍ പലപ്പോഴും മാതാപിതാക്കളും കുഞ്ഞുങ്ങളും തമ്മിലുള്ള ബന്ധത്തിന്‍റെ അലങ്കാരപ്രയോഗം ഉപയോഗിക്കുന്നു.

`വായിക്കുക: സങ്കീ. 103:13; യെശ. 49:15; യിരെ. 31:20. ദൈവത്തിന്‍റെ കരുണയുടെ സ്വഭാവത്തെയും ആഴത്തെയും കുറിച്ച് എന്ത് ചിത്രീകരണങ്ങളാണ് ഇവിടെ കാണുന്നത്?`

ഈ വാക്യങ്ങളനുസരിച്ച് ഒരു നല്ല മാതാവും പിതാവും അവരുടെ മക്കളെ സ്നേഹിക്കുന്നതുപോലെ, ദൈവം നമ്മോട് അവന്‍റെ പ്രിയപ്പെട്ട മക്കള്‍ എന്നവിധം ഇടപെടുന്നു. എന്നിരുന്നാലും, യെശയ്യാവ് 49:15 വിശദീകരിക്കുന്നതുപോലെ, ഒരു മാതാവ് "മുല കുടിക്കുന്ന അവളുടെ കുഞ്ഞിനെ മറന്നാലും" അല്ലെങ്കില്‍ "അവളുടെ ഉദരത്തില്‍നിന്നു വന്ന മകനോട് അനുകമ്പ ഇല്ലാതിരുന്നാലും" ദൈവം ഒരിക്കലും അവന്‍റെ മക്കളെ മറക്കുകയില്ല, അവന്‍റെ കരുണ തീര്‍ന്നുപോയിട്ടില്ല (വിലാപങ്ങള്‍ 3:22).

ശ്രദ്ധേയമായി, ഇവിടെയും ദൈവത്തിന്‍റെ സമൃദ്ധവും മനസ്സലിവുമുള്ള സ്നേഹത്തെ വിവരിക്കുന്ന മറ്റ് പല രാജ്യങ്ങളിലും മനസ്സലിവിന് രാ ആം (ra am) എന്ന എബ്രായ പദം ഉപയോഗിച്ചിരിക്കുന്നു, ഗര്‍ഭാശയത്തിനുള്ള റീ എം (re em) എന്ന എബ്രായപദത്തില്‍നിന്ന് ഉരുത്തിരിഞ്ഞതാണെന്ന് വിശ്വസിക്കപ്പെടുന്നു. അതിനാല്‍, പണ്ഡിതന്മാര്‍, സൂചിപ്പിച്ചതുപോലെ, ദൈവത്തിന്‍റെ കരുണ "ഗര്‍ഭാശയ തുല്യമായ മാതൃസ്നേഹമാണ്." (wom-blike mother-love) വാസ്തവത്തില്‍, ഏതൊരു മാനുഷ കരുണയെക്കാളും ഒരു മാതാവിന്‍റെ നവജാതശിശുവിനോടുള്ളതിനെക്കാളും ഇത് ക്രമാതീതമായി വലുതാണ്!

യിരെമ്യാവിന്‍റെ പ്രവചനം 31:20 അനുസരിച്ച്, ദൈവത്തിന്‍റെ ഉടമ്പടിജനം പലപ്പോഴും അവനെതിരെ മത്സരിക്കുകയും അവനെ ദുഃഖിപ്പിക്കുകയും ചെയ്തിട്ടുണ്ടെങ്കിലും ദൈവം അവരെ വീക്ഷിക്കുന്നത് അവന്‍റെ "വാത്സല്യപുത്രന്‍" എന്നും "സരസമായ കുഞ്ഞ്" എന്നുമാണ്. എന്നിരുന്നാലും, "എന്‍റെ ഉള്ളം അവനെച്ചൊല്ലി ഉരുകുന്നതിനും" എന്നും "ഞാന്‍ അവനോട് കരുണ കാണിക്കും" എന്നും ദൈവം പ്രഖ്യാപിക്കുന്നു. ഇവിടെ കരുണ എന്ന് പരിഭാഷപ്പെടുത്തിയിരിക്കുന്ന പദം മുകളില്‍ ദിവ്യ മനസ്സലിവ് ഉപയോഗിച്ചിരിക്കുന്ന പദമാണ് (ra am). അതുകൂടാതെ, "എന്‍റെ ഉള്ളം ഉരുകുന്നു" എന്നതിനെ അക്ഷരാര്‍ത്ഥത്തില്‍ "എന്‍റെ ഉള്ളം ഗര്‍ജ്ജിക്കുന്നു" എന്നും പരിഭാഷപ്പെടുത്താം. ഈ വിവരണം ദൈവിക വികാരത്തിന്‍റെ യുക്തിക്ക് നിരക്കാത്ത ഭാഷയാണ്, തന്‍റെ ജനത്തോടുള്ള ദൈവത്തിന്‍റെ മനസ്സലിവുള്ള സ്നേഹത്തിന്‍റെ ആഴത്തെ സൂചിപ്പിക്കുന്നു. അവരുടെ അവിശ്വസ്തത ഉണ്ടായിരുന്നിട്ടും ദൈവം തന്‍റെ ജനത്തിന് തന്‍റെ സമൃദ്ധമായ അനുകമ്പയും കരുണയും നല്‍കുന്നത് തുടരുന്നു. ന്യായമായ എല്ലാ പ്രതീക്ഷകള്‍ക്കും അതീതമായി അത് ചെയ്യുന്നു.

`നമ്മില്‍ ചിലരെ സംബന്ധിച്ചിടത്തോളം, ദൈവത്തിന് നമ്മോടുള്ള മനസ്സലിവ് സ്നേഹവാനായ ഒരു അപ്പന്‍റെയോ അമ്മയുടെയോ മനസ്സലിവിനോട് സാമ്യമുള്ളതാണെന്ന് തിരിച്ചറിയുന്നത് വളരെ ആശ്വാസകരമാണ്. ചില മനുഷ്യര്‍ തങ്ങളുടെ മാതാപിതാക്കള്‍ അവരെ സ്നേഹിക്കാത്തതുകൊണ്ട് ബുദ്ധിമുട്ടിയേക്കാം. മറ്റെന്ത് വിധങ്ങളിലാണ് അവര്‍ക്ക് ദൈവത്തിന്‍റെ അനുകമ്പയെ വെളിപ്പെടുത്തുവാന്‍ കഴിയുന്നത്?`