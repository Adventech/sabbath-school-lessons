---
title:  കൂടുതല്‍ പഠനത്തിന്
date:   24/01/2025
---

Read Ellen G. White, “The Beatitudes” pp. 644, in Thoughts From the Mount of Blessing.

ആത്മാവിലെ ദാരിദ്ര്യത്തിന്‍റെ ആഴം ബോധ്യമാകുന്ന എല്ലാവരും, തങ്ങളില്‍ യാതൊരു നന്മയും ഇല്ലെന്ന് ഗ്രഹിക്കുന്നവരും യേശുവിനെ നോക്കുന്നതിലൂടെ നീതിയും ബലവും കണ്ടെത്തിയേക്കാം. "അദ്ധ്വാനിക്കുന്നവരും ഭാരം ചുമക്കുന്നവരും ആയുള്ളോരേ, എല്ലാവരും എന്‍റെ അടുക്കല്‍ വരുവിന്‍" (മത്തായി 11:28). അവിടുത്തെ കൃപയുടെ സമ്പന്നതയാല്‍ നമ്മുടെ ദാരിദ്ര്യത്തെ മാറ്റുവാന്‍ അവിടുന്ന് നമ്മെ ക്ഷണിക്കുന്നു. ദൈവത്തിന്‍റെ സ്നേഹത്തിന് നാം യോഗ്യതയുള്ളവരല്ല, പക്ഷേ ക്രിസ്തു, നമ്മുടെ പകരക്കാരന്‍, യോഗ്യതയുള്ളവനാകുന്നു. ഒപ്പം തന്‍റെ അടുക്കലേക്ക് വരുന്നവരെയെല്ലാം യഥേഷ്ടമായി രക്ഷിക്കുവാന്‍ യേശുവിനു സാധിക്കും. നിങ്ങളുടെ കഴിഞ്ഞകാല അനുഭവങ്ങള്‍ എന്തൊക്കെയായിരുന്നാലും, നിങ്ങളുടെ വര്‍ത്തമാനകാലാനുഭവം എത്രത്തോളം നിരാശാജനകമായിരുന്നാലും, നിങ്ങള്‍ ഏത് സ്ഥിതിയിലായിരിക്കുന്നുവോ, ബലഹീനരും നിരാശ്രയരും നിരാശരുമായി നിങ്ങള്‍ യേശുവിന്‍റെ അടുക്കലേക്കു വരുമെങ്കില്‍ കരുണാര്‍ദ്രനായ രക്ഷകന്‍ നിങ്ങളെ വളരെ അകലെനിന്ന് സന്ധിച്ച് നിങ്ങളുടെ നേരെ അവിടുത്തെ സ്നേഹത്തിന്‍റെ കരവും ഒപ്പം നീതിയുടെ വസ്ത്രവും അണിയിക്കും. അവിടുത്തെ സ്വന്ത സ്വഭാവമായ വെള്ളവസ്ത്രം നമ്മെ ധരിപ്പിച്ച് പിതാവിന് സമര്‍പ്പിക്കും. നമുക്കുപകരം ദൈവത്തിന്‍റെ മുമ്പില്‍ അവിടുന്ന് യാചിച്ച് പറയുന്നത്, ഞാന്‍ പാപിയുടെ സ്ഥാനം എടുത്തു, വഴിതെറ്റി നടക്കുന്ന ഈ കുഞ്ഞിനെ നോക്കരുത്, എന്നാല്‍ എന്നെ നോക്കുക എന്നാണ്. സാത്താന്‍ നമ്മുടെ ആത്മാക്കള്‍ക്കു വിരോധമായി ഉച്ചത്തില്‍ അപേക്ഷിച്ച്, പാപങ്ങള്‍ക്കു പഴിചാരി, അവന്‍റെ ഇരയാണ് നാമെന്ന് അവകാശപ്പെടുമ്പോള്‍, ക്രിസ്തുവിന്‍റെ രക്തം വലിയ ശക്തിയോടെ യാചിക്കുന്നു" EGW, Thoughts From the Mount of Blessing, pp. 8,9.

**ചര്‍ച്ചകള്‍**

`1. പിതാവിന് നാം നമ്മെ എങ്ങനെ അവതരിപ്പിക്കുന്നു എന്നതിനെക്കുറിച്ച് മുകളില്‍ പറയപ്പെടുന്ന പ്രചോദനം എന്താണെന്ന് നോക്കുക. യേശുവിന് നന്ദിപറയുക. "അവന്‍ തന്‍റെ സ്വന്തം സ്വഭാവമായ ശുഭ്രവസ്ത്രം ധരിപ്പിച്ച് നമ്മെ പിതാവിന്‍റെ മുമ്പില്‍ അവതരിപ്പിക്കുന്നു." നമ്മുടെ കുറ്റവും കുറവുകളും കാരണം ചിലപ്പോള്‍ നാം എത്ര അധൈര്യപ്പെട്ടിരുന്നാലും അല്ലെങ്കില്‍ നമ്മുടെ മേല്‍ ദൈവം ചൊരിയുന്ന തരത്തിലുള്ള സ്നേഹം നാം മറ്റുള്ളവരുടെമേല്‍ പ്രതിഫലിപ്പിക്കാതിരുന്നാലും യേശു അവന്‍റെ സ്വന്തസ്വഭാവമായ ശുഭ്രവസ്ത്രം അണിയിച്ച് നമ്മെ പിതാവിനുമുമ്പില്‍ അവതരിപ്പിക്കുന്നതുകൊണ്ട് പിതാവ് നമ്മെ സ്വീകരിക്കുന്നു എന്ന അത്ഭുതവാര്‍ത്തയിലേക്ക് നമുക്കെന്തുകൊണ്ട് മടങ്ങിവന്നുകൂടാ?`

`2. ഒരേ ശിശുതന്നെ രണ്ടുപേരുടേതും എന്ന് അവകാശപ്പെട്ടുകൊണ്ട് ശലോമോന്‍റെ അടുക്കല്‍ വന്ന രണ്ട് സ്ത്രീകളുടെ കാര്യത്തില്‍ ആ മാതാവിന് എങ്ങനെ തോന്നിയിരിക്കണം എന്ന് സങ്കല്പിക്കുക. 1 രാജാ. 3:26 ല്‍ ചിത്രീകരിച്ചിരിക്കുന്ന വികാരത്തിന്‍റെ ഭാഷ വീണ്ടും ചിന്തിക്കുക. ഹോശേയ 11:8 ല്‍ തന്‍റെ ജനത്തിനുവേണ്ടിയുള്ള ദൈവത്തിന്‍റെ വികാരങ്ങളെ ചിത്രീകരിക്കുന്നതിന് ഉപയോഗിച്ചിരിക്കുന്ന അതേ വിധത്തിലുള്ള ഭാഷയുടെ മേല്‍ ഈ വെളിച്ചം വീശുന്നത് എങ്ങനെയാണ്?`

`3. ജനത്തിന്‍റെ ആവശ്യങ്ങളുടെ മേല്‍ യേശു പലപ്പോഴും മനസ്സലിവുള്ളവനായിത്തീരുന്നത് സുവിശേഷങ്ങളിലുടനീളം നാം കണ്ടിട്ടുണ്ട്. അവന്‍ എന്താണ് ചെയ്തത്? ജനത്തിന്‍റെ ആവശ്യങ്ങള്‍ക്കൊത്തവിധം അവന്‍ പ്രവര്‍ത്തിച്ചു. നിങ്ങള്‍ ഒരു വ്യക്തി എന്ന നിലയിലും അല്ലെങ്കില്‍ ഒരു ക്ലാസ്സ് എന്ന നിലയിലും, ആശ്വാസം ആവശ്യമായിരിക്കുന്നവരെ നേരിടുന്നതിന് എന്ത് പ്രായോഗികവഴികള്‍ നിങ്ങള്‍ക്ക് എടുക്കുവാന്‍ കഴിയും?`