---
title:  ദൈവത്തെ സ്നേഹിക്കുക
date:   18/02/2025
---

ദൈവം സര്‍വ്വശക്തന്‍ എന്നു പറയുമ്പോള്‍, യുക്താനുസൃതം അസാധ്യമായതും അവന് ചെയ്യുവാന്‍ കഴിയുമെന്ന് ഇത് അര്‍ത്ഥമാക്കുന്നില്ല. അതനുസരിച്ച്, ഒരാള്‍ തന്നെ സ്വതന്ത്രമായി സ്നേഹിക്കുന്നുവെന്ന് ദൈവത്തിനു കാര്യകാരണസഹിതം നിര്‍ണ്ണയിക്കുവാന്‍ കഴിയുകയില്ല. സ്വതന്ത്രമായി എന്തെങ്കിലും ചെയ്യുകയാണെങ്കില്‍ അതിനര്‍ത്ഥം അത് ചെയ്യുവാന്‍ ദൃഢനിശ്ചയമില്ലാതെ ചെയ്യുക എന്നാണ്, അപ്പോള്‍ നിര്‍വ്വചനം അനുസരിച്ച് ഒരാളെ സ്വതന്ത്രമായി എന്തെങ്കിലും ചെയ്യുവാന്‍ പ്രേരിപ്പിക്കുന്നത് അസാധ്യമാണ്. ചുരുക്കത്തില്‍, നാം കണ്ടതുപോലെ, ദൈവത്തെ സ്നേഹിക്കുവാന്‍ അവന് ആരെയും നിര്‍ബ്ബന്ധിക്കുവാന്‍ കഴിയുകയില്ല, കാരണം നിര്‍ബ്ബന്ധിക്കുന്ന നിമിഷത്തില്‍ അത് ഒരു സ്നേഹമാകുകയില്ല എന്നത് വീണ്ടും നാം ഊന്നിപ്പറയണം.

`വായിക്കുക: മത്തായി 22:37; ആവ. 6:4,5. ഇച്ഛാസ്വാതന്ത്ര്യത്തിന്‍റെ യാഥാര്‍ത്ഥ്യത്തെക്കുറിച്ച് ഈ വാക്യങ്ങള്‍ എന്തു പഠിപ്പിക്കുന്നു?`

എല്ലാവരും ദൈവത്തെ സ്നേഹിക്കണം എന്ന് അവന്‍ ആഗ്രഹിക്കുന്നു എന്നതിന്‍റെ തെളിവ് നല്‍കുന്നതാണ് അവനെ സ്നേഹിക്കണം എന്ന ഏറ്റവും വലിയ കല്പന. എന്നാല്‍ എല്ലാവരും അവനെ സ്നേഹിക്കുന്നില്ല. അപ്പോള്‍, എന്തുകൊണ്ട് ദൈവം തന്നെ സ്നേഹിക്കുവാന്‍ എല്ലാവരെയും പ്രേരിപ്പിക്കുന്നില്ല. സ്നേഹിക്കുക, സ്നേഹം ആയിരിക്കുക ഇവ ഔദാര്യമായി നല്‍കപ്പെടണം എന്നതാണ് അതിന്‍റെ കാരണം.

`വായിക്കുക: എബ്രാ. 6:17,18; തീത്തൊസ് 1:2. ഈ വാക്യങ്ങള്‍ ദൈവത്തെക്കുറിച്ച് എന്ത് പഠിപ്പിക്കുന്നു?`

സംഖ്യാ. 23:19 പ്രകാരം "വ്യാജം പറവാന്‍ ദൈവം മനുഷ്യനല്ല; ദൈവം ഒരിക്കലും ഭോഷ്കു പറയുന്നില്ല" (തീത്തൊസ് 1:2). ദൈവത്തിന്‍റെ ആലോചന മാറാത്തത്, അത് അവന്‍ ലംഘിക്കുന്നില്ല (എബ്രാ. 6:17,18). അതിന്‍പ്രകാരം, ദൈവം വാഗ്ദത്തം ചെയ്തിട്ടുണ്ടെങ്കില്‍ അല്ലെങ്കില്‍ അവനെത്തന്നെ എന്തിനെങ്കിലും സമര്‍പ്പിച്ചിട്ടുണ്ടെങ്കില്‍, അവന്‍റെ ഭാവി പ്രവൃത്തി ആ വാഗ്ദത്തം കാരണം ധാര്‍മികമായി പരിമിതമായിരിക്കും.

അതിന്‍റെ അര്‍ത്ഥം സൃഷ്ടികള്‍ക്ക് ദൈവം ഇഷ്ടപ്പെടുന്നതല്ലാതെ തിരഞ്ഞെടുക്കുവാനുള്ള സ്വാതന്ത്ര്യം നല്‍കുന്നിടത്തോളം, മനുഷ്യര്‍ തിരഞ്ഞെടുക്കുന്നത് ദൈവത്തിനല്ല. സൃഷ്ടികള്‍ക്ക് ഇച്ഛാശക്തി നല്‍കുന്നതില്‍ ദൈവം സ്വയം സമര്‍പ്പിച്ചവനാണെങ്കില്‍, ദൈവത്തിന്‍റെ ആദര്‍ശമോഹങ്ങള്‍ക്ക് വിരുദ്ധമായ വിധത്തില്‍ തങ്ങളുടെ സ്വാതന്ത്ര്യം വിനിയോഗിക്കാനുള്ള കഴിവ് മനുഷ്യര്‍ക്കുണ്ട്. ദാരുണമായി, പല മനുഷ്യരും അവരുടെ സ്വാതന്ത്ര്യം ഇത്തരത്തില്‍ ഉപയോഗിക്കുന്നുണ്ട്. അതനുസരിച്ച്, പല കാര്യങ്ങളും സംഭവിക്കുന്നത് ദൈവം ആഗ്രഹിക്കാത്തവയാണ്. എന്നാല്‍ കര്‍ശനമായി പറഞ്ഞാല്‍, ദൈവത്തിന് ബാധകമല്ലാത്ത നിരവധി കാര്യങ്ങളുണ്ട്.

`നിങ്ങള്‍ ചെയ്യുവാന്‍ ദൈവം ആഗ്രഹിക്കുന്നില്ലെന്ന് നിങ്ങള്‍ക്ക് അറിയാമായിരുന്നതിനോട് നിങ്ങള്‍ എന്തു ചെയ്തു? സ്വതന്ത്ര ഇച്ഛാശക്തിയുടെ യാഥാര്‍ത്ഥ്യത്തെക്കുറിച്ചും ഭയാനകമായ പ്രത്യാഘാതങ്ങളെക്കുറിച്ചും ഇത് എന്താണ് പഠിപ്പിക്കുന്നത്?`