---
title:  ദൈവത്തിന്‍റെ ആദര്‍ശവും പ്രതിവിധി ഹിതങ്ങളും
date:   19/02/2025
---

`വായിക്കുക: എഫെ. 1:9-11. ദൈവവിധിയെപ്പറ്റി ഈ വാക്യം എന്ത് പറയുന്നു? ചില മനുഷ്യര്‍ രക്ഷിക്കപ്പെടുമെന്നും മറ്റുള്ളവര്‍ നഷ്ടപ്പെടുമെന്നും വിധിക്കപ്പെട്ടിരിക്കുന്നു എന്ന് ചിലര്‍ വിശ്വസിക്കുന്നു.`

"ദൈവവിധി" (Predestination) എന്ന് തിരുവെഴുത്തില്‍ ഇവിടെയും മറ്റ് സ്ഥലങ്ങളിലും പരിഭാഷപ്പെടുത്തിയിരിക്കുന്നത് (Prohorizo) ദൈവം കാര്യകാരണപരമായി ചരിത്രത്തെ നിര്‍ണ്ണയിക്കുന്നുവെന്ന് സ്വയം പഠിപ്പിക്കുന്നില്ല. അതിനെക്കാള്‍, "മുമ്പുകൂട്ടി തീരുമാനിക്കുക" എന്നാണ് ഈ ഗ്രീക്കുപദം അര്‍ത്ഥമാക്കുന്നത്.

തീര്‍ച്ചയായും, ഒരുവന് മുന്‍കൂട്ടിത്തന്നെ ഏകപക്ഷീയമായി ഒരു കാര്യം തീരുമാനിക്കുവാന്‍ കഴിയും അല്ലെങ്കില്‍ മറ്റുള്ളവരുടെ സ്വതന്ത്രമായ തീരുമാനങ്ങളെ കണക്കിലെടുക്കുന്ന ഒരുവിധത്തില്‍ നമുക്ക് ഒരു കാര്യം മുമ്പുകൂട്ടിത്തന്നെ തീരുമാനിക്കുവാന്‍ കഴിയും.

ഇവിടെയും മറ്റു സ്ഥലങ്ങളിലും (ഉദാഹരണമായി, റോമര്‍ 8:29,30), "ദൈവവിധി" എന്ന് പരിഭാഷപ്പെടുത്തിയിരിക്കുന്നത് (Predestined), സൃഷ്ടികളുടെ സ്വതന്ത്ര തീരുമാനങ്ങളെക്കുറിച്ച് ദൈവത്തിന് മുന്‍കൂട്ടി അറിയാവുന്നതിനെ കണക്കിലെടുത്തതിനുശേഷം അവരുടെ ഭാവിക്കുവേണ്ടി ദൈവം പദ്ധതിയിടുന്നതിനെ പരാമര്‍ശിക്കുന്നു. ഒരു യഥാര്‍ത്ഥ സ്നേഹബന്ധത്തിന് ആവശ്യമുള്ള സൃഷ്ടിപരമായ സ്വാതന്ത്ര്യത്തെ മാനിക്കുമ്പോള്‍പോലും എല്ലാവര്‍ക്കുമായി താന്‍ ആഗ്രഹിക്കുന്ന നല്ല ലക്ഷ്യങ്ങളിലേക്കു ചരിത്രത്തെ നയിക്കുവാന്‍ ദൈവത്തിന് കഴിയും.

"തന്‍റെ ഹിതത്തിന്‍റെ ആലോചനയെപ്പോലെ സകലവും പ്രവര്‍ത്തിക്കുന്നു" എന്ന് എഫെ. 1:11 പറയുന്നു. ദൈവം ആഗ്രഹിക്കുന്നതുപോലെ എല്ലാം നടക്കണമെന്ന് അവന്‍ തീരുമാനിക്കുന്നു എന്ന് ഇത് അര്‍ത്ഥമാക്കുന്നുണ്ടോ? ഒറ്റപ്പെടുത്തി വായിച്ചാല്‍, എഫെ. 1:9-11 ഈ കാഴ്ചപ്പാടിനെ ഉറപ്പിക്കുന്നതായി തോന്നുന്നു. എങ്ങനെയായിരുന്നാലും മനുഷ്യര്‍ ചിലപ്പോഴൊക്കെ "ദൈവത്തിന്‍റെ ഇഷ്ടത്തെ" തള്ളിക്കളയുന്നു എന്നു കാണിക്കുന്ന പല വാക്യങ്ങളും ഈ വ്യാഖ്യാനത്തെ തള്ളിക്കളയുന്നു (ലൂക്കൊസ് 7:30 നെ 13:34; സങ്കീ. 81:11-14 എന്നീ വാക്യങ്ങളുമായി താരതമ്യപ്പെടുത്തുക). ബൈബിളില്‍തന്നെ വൈരുദ്ധ്യങ്ങളില്ല എന്നിരിക്കെ, അന്യോന്യം സ്ഥിരമായിരിക്കുന്ന വിധത്തില്‍ ഈ വേദഭാഗങ്ങളെ നമുക്കെങ്ങനെ മനസ്സിലാക്കുവാന്‍ കഴിയും?

ദൈവത്തിന്‍റെ "ആദര്‍ശ ഹിതവും" ദൈവത്തിന്‍റെ "പ്രതിവിധി ഹിതവും" എന്ന് നാം വിളിക്കുന്നവയെ തമ്മില്‍ വേര്‍തിരിച്ച് അറിയുകയാണെങ്കില്‍ ഈ ഭാഗം തികച്ചും അര്‍ത്ഥവത്താണ്! ദൈവത്തിന്‍റെ "ആദര്‍ശഹിതം" എന്നത് സംഭവിക്കണമെന്ന് ദൈവം വാസ്തവത്തില്‍ ആഗ്രഹിക്കുന്നതും അവന്‍ ആഗ്രഹിക്കുന്നത് എല്ലാവരും കൃത്യമായി ചെയ്യുകയാണെങ്കില്‍ സംഭവിക്കുന്നതും ആണ്. മറിച്ച്, ദൈവത്തിന്‍റെ "പ്രതിവിധി ഹിതം" എന്നത് സൃഷ്ടികളുടെ സ്വതന്ത്ര തീരുമാനങ്ങള്‍ ഉള്‍പ്പെടെ, മറ്റെല്ലാ ഘടകങ്ങളും ഇതിനകം കണക്കിലെടുത്തിട്ടുള്ള ദൈവഹിതം, ചിലപ്പോള്‍ ദൈവം ഇഷ്ടപ്പെടുന്നതില്‍നിന്ന് വിട്ടുപോകുന്നു. എഫെ. 1:11 ദൈവത്തിന്‍റെ "പ്രതിവിധി ഹിതം" എന്ന് പരാമര്‍ശിക്കുന്നതുപോലെ പ്രത്യക്ഷപ്പെടുന്നു.

`മനുഷ്യര്‍ ഉണ്ടാക്കുന്ന മോശം തീരുമാനങ്ങള്‍ ഉള്‍പ്പെടെ, എല്ലാം അറിയുന്നതുപോലും ആയ ഭാവിയെ സംബന്ധിച്ച ദൈവത്തിന്‍റെ മുന്നറിവ് അത്ര ശക്തിയേറിയതാണ്. അപ്പോഴും അവന് "സകലതിന്‍റെയും നന്മയ്ക്കായി" പ്രവര്‍ത്തിക്കുവാന്‍ കഴിയും (റോമര്‍ 8:28). ഈ സത്യത്തില്‍ നിന്നും എന്ത് ആശ്വാസം നിങ്ങള്‍ക്കു കൊള്ളുവാന്‍ കഴിയും?`