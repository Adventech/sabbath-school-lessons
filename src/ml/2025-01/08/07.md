---
title:  കൂടുതല്‍ പഠനത്തിന്
date:   21/02/2025
---

Read Ellen G. White, “God with Us” pp. 1926, in The Desire of Ages.

"ആദാമിന്‍റെ വീഴ്ചയ്ക്കുശേഷം ആവിഷ്കരിച്ചതായിരുന്നില്ല വീണ്ടെടുപ്പിന്‍റെ പദ്ധതി. "പൂര്‍വ്വകാലങ്ങളില്‍ മറഞ്ഞിരുന്നിട്ട് ഇപ്പോള്‍ വെളിപ്പെടുത്തപ്പെട്ട" (റോമര്‍ 16:24) ഒന്നായിരുന്നു ദൈവം തയ്യാറാക്കിയ രക്ഷാമാര്‍ഗ്ഗം. ദൈവസിംഹാസനത്തിന്‍റെ അടിസ്ഥാനമായ മഹനീയ തത്വങ്ങളുടെ പ്രകാശനമായിരുന്നു അത്. സാത്താന്‍റെ വിശ്വാസത്യാഗത്തെക്കുറിച്ചും അവന്‍റെ ചതിയില്‍പെട്ട മനുഷ്യനു ഭവിക്കുന്ന വീഴ്ചയെക്കുറിച്ചും സര്‍വ്വശക്തനായ ദൈവം അറിഞ്ഞിരുന്നു. പാപത്തിന്‍റെ ഉത്ഭവത്തിന് ദൈവമല്ല കാരണഭൂതന്‍. എന്നാല്‍ പാപം ഉണ്ടാകുമെന്ന് ദൈവത്തിനു മുന്‍കൂട്ടി അറിയാമായിരുന്നു. പാപത്തിന്‍റെ ഭയാനകമായ പരിണതഫലത്തെ നേരിടുവാന്‍ ദൈവം മുന്‍കൂട്ടി പരിഹാരമാര്‍ഗ്ഗവും തയ്യാറാക്കിയിരുന്നു. "തന്നില്‍ വിശ്വസിക്കുന്ന ആരും നശിച്ചുപോകാതെ നിത്യജീവന്‍ പ്രാപിക്കേണ്ടതിന്, തന്‍റെ ഏകജാതനായ പുത്രനെ നല്‍കുവാന്‍ ഉടമ്പടി ചെയ്യത്തക്കവിധം വലുതായിരുന്നു ദൈവത്തിന് ലോകത്തോടുള്ള സ്നേഹം" (യോഹ. 3:16). Ellen G. White, The Desire of Ages, p. 22

**ചര്‍ച്ചകള്‍**

`1. ദൈവം ആഗ്രഹിക്കുന്നത് അവന് കിട്ടണമെന്നില്ലെങ്കില്‍, ഈ ലോകത്തില്‍ സംഭവിക്കുന്നവയെക്കുറിച്ച് നിങ്ങള്‍ ചിന്തിക്കുന്ന രീതിയെ ഈ വസ്തുത എങ്ങനെയാണ് സ്വാധീനിക്കുന്നത്? നിറവേറപ്പെടാത്ത ദൈവത്തിന് ആഗ്രഹങ്ങള്‍ ഉണ്ടെന്ന ധാരണയ്ക്കുള്ള പ്രായോഗിക സൂചനകള്‍ എന്തെല്ലാമാണ്?`

`2. വ്യാഴാഴ്ചത്തെ പാഠത്തിലുള്ള കേക്ക് സാദൃശ്യത്തിലേക്ക് നാം പോകുകയാണെങ്കില്‍, സാത്താന്‍റെ വിശ്വാസത്യാഗത്തെക്കുറിച്ച് "പിതാവും ക്രിസ്തുവും അറിഞ്ഞു എങ്കിലും" എന്തുകൊണ്ട് അവര്‍ മുന്നോട്ടുപോയി നമ്മെ സൃഷ്ടിച്ചു എന്നത് നമുക്കു മനസ്സിലാക്കുവാന്‍ കഴിയും. കലര്‍പ്പില്‍ സ്നേഹം ഉണ്ടായിരിക്കണം, സ്നേഹം എന്നാല്‍ സ്വാതന്ത്ര്യം. സ്നേഹിക്കുവാന്‍ കഴിയത്തക്കവിധം നമ്മെ സൃഷ്ടിക്കുന്നതിനെക്കാളും, സ്നേഹിക്കുവാന്‍വേണ്ടി അവന്‍ നമ്മെ സൃഷ്ടിച്ചു, എന്നാല്‍ ആത്യന്തികമായി ഇത് യേശുവിനെ ക്രൂശിലേക്കു നയിക്കും എന്നത് അറിഞ്ഞുകൊണ്ട് അവന്‍ അത് ചെയ്തു. സ്നേഹത്തില്‍ അന്തര്‍ലീനമായിരിക്കുന്ന സ്വാതന്ത്ര്യത്തെ നിരസിക്കുന്നതിനെക്കാളും ക്രിസ്തു ക്രൂശില്‍ കഷ്ടം സഹിക്കണമെന്നത് ദൈവത്തിന്‍റെ ഭരണകൂടത്തിനു സ്നേഹം എത്ര അടിസ്ഥാനപരമാണെന്നും എത്ര പരിപാവനമാണെന്നും ഉള്ളതിനെപ്പറ്റി നമ്മോട് എന്തു പറയണം?`

`3. പലപ്പോഴും ഈ ലോകത്തിലെ തിന്മയെയും കഷ്ടത്തെയും ഓര്‍ത്ത് നാം വിലപിക്കും, എന്നാല്‍ ദൈവംതന്നെ കഷ്ടതയും തിന്മയും നിമിത്തം ദുഃഖിക്കുകയും വിലപിക്കുകയും ചെയ്യുന്നു എന്നതിനെക്കുറിച്ച് ചിന്തിക്കുവാനും ധ്യാനിക്കുവാനും എപ്പോഴൊക്കെ നിങ്ങള്‍ സമയം കണ്ടെത്തുന്നു? തിന്മ കാരണം ദൈവംതന്നെ കഷ്ടം സഹിക്കുന്നു എന്ന് നിങ്ങള്‍ തിരിച്ചറിയുമ്പോള്‍, തിന്മയെയും കഷ്ടതയെയും സംബന്ധിച്ച നിങ്ങളുടെ ധാരണയില്‍ ഇത് എന്ത് വ്യതിയാനം ഉണ്ടാക്കുന്നു?`