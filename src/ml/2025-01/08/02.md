---
title:  നമ്മുടെ പരമാധികാരിയായ ദൈവം
date:   16/02/2025
---

"ദൈവം പരമാധികാരിയാണ്" എന്ന് യുവ പാസ്റ്റര്‍ മിഡില്‍ സ്കൂള്‍ വിദ്യാര്‍ത്ഥികളെ പഠിപ്പിച്ചു. "അവന്‍ സംഭവിക്കുന്നതിനെയെല്ലാം നിയന്ത്രിക്കുന്നു എന്നതാണ് അതിനര്‍ത്ഥം." ഇതില്‍ ബുദ്ധിമുട്ടിയ ഒരു വിദ്യാര്‍ത്ഥി ഇങ്ങനെ മറുപടി പറഞ്ഞു:

`"അങ്ങനെ എന്‍റെ നായ് ചത്തപ്പോള്‍ ദൈവം നിയന്ത്രണത്തിലായിരുന്നു. ദൈവം എന്‍റെ നായയെ എന്തിനു കൊല്ലണം?"`

ഈ ചോദ്യത്തിന് ഉത്തരം നല്‍കുവാന്‍ ശ്രമിച്ചുകൊണ്ട് യുവ പാസ്റ്റര്‍ മറുപടി കൊടുത്തു: "അത് കട്ടിയായ ഒന്നാണ്. ഭാവിയില്‍ ഇതിലും കൂടുതല്‍ പ്രയാസമുള്ളവയ്ക്കുവേണ്ടി നാം ഒരുങ്ങുന്നതിന് ദൈവം ചിലപ്പോള്‍ കഠിനമായ സമയങ്ങളിലൂടെ കടന്നുപോകുവാന്‍ അനുവദിക്കുന്നു. എന്‍റെ നായ ചത്തപ്പോള്‍ അത് എത്ര പ്രയാസമായിരുന്നു എന്നത് ഞാന്‍ ഓര്‍ക്കുന്നു. എന്നാല്‍ എന്‍റെ മുത്തശ്ശി മരിച്ച ആ ഏറ്റവും പ്രയാസമേറിയ അനുഭവത്തെ നേരിടുവാന്‍ അത് എന്നെ സഹായിച്ചു. അത് അര്‍ത്ഥവത്തല്ലേ?"

ഒരു നീണ്ട നിശ്ശബ്ദതയ്ക്കുശേഷം, മിഡില്‍ സ്കൂള്‍ വിദ്യാര്‍ത്ഥി മറുപടി പറഞ്ഞു, "അതുകൊണ്ട് ദൈവം എന്‍റെ മുത്തശ്ശിയെ കൊല്ലുന്ന സമയത്തിനുവേണ്ടി ഒരുങ്ങുവാന്‍ അവന്‍ എന്‍റെ നായയെ കൊന്നു." More Cortez, quoted in John C. Peckham, Divine Attributes: knowing the covenantal God of Scripurte (Michigan: Baker Academic, 2021), p. 141

സംഭവിക്കുന്നതെല്ലാം ദൈവം ആഗ്രഹിക്കുന്ന പ്രകാരം സംഭവിക്കുകയാണെന്ന് ചിലപ്പോള്‍ മനുഷ്യര്‍ അനുമാനിക്കുന്നു. ലോകത്തില്‍ എന്ത് സംഭവിച്ചാലും അത് സംഭവിക്കണമെന്ന് വ്യക്തമായും ദൈവം ആഗ്രഹിക്കുന്നതാണ്. എന്നിരിക്കിലും, ദൈവം സര്‍വ്വശക്തനാണ്. അപ്പോള്‍, ദൈവം ആഗ്രഹിക്കാത്തത് സംഭവിക്കുവാന്‍ കഴിയുമോ? അങ്ങനെ, എന്ത് സംഭവിച്ചാലും, അത് എത്ര മോശമായിരുന്നാലും, അത് ദൈവഹിതമായിരുന്നു. കുറഞ്ഞത്, അതാണ് ഈ വേദശാസ്ത്രം പഠിപ്പിക്കുന്നത്.

`വായിക്കുക: സങ്കീ. 81:11-14; യെശ. 30:15,18; 66:4; ലൂക്കൊ. 13:34. എപ്പോഴും ദൈവഹിതം നടക്കുകയാണോ എന്ന ചോദ്യത്തെക്കുറിച്ച് ഈ വാക്യങ്ങള്‍ എന്താണ് പറയുന്നത്?`

ദൈവത്തിന് ആവശ്യമുള്ളതൊക്കെയും ലഭിക്കണം എന്ന് അനേകരും വിശ്വസിക്കുമ്പോള്‍ ബൈബിള്‍ വ്യത്യസ്തമായ ഒരു കഥയാണ് പറയുന്നത്. നിറവേറപ്പെടാത്ത ആഗ്രഹങ്ങളാണ് ദൈവം അനുഭവിക്കുന്നത് എന്ന് തിരുവെഴുത്ത് ആവര്‍ത്തിച്ച് ചിത്രീകരിക്കുന്നു. അതായത്, പലപ്പോഴും സംഭവിക്കുന്നത് താന്‍ യഥാര്‍ത്ഥത്തില്‍ സംഭവിക്കുവാന്‍ ആഗ്രഹിക്കുന്നു എന്ന് ദൈവം പ്രസ്താവിക്കുന്നതിന് എതിരാണ്. പല ഉദാഹരണങ്ങളിലും ദൈവം ആഗ്രഹിക്കുന്നതിന് വിപരീതമാണ് സംഭവിക്കുന്നത് എന്ന് ദൈവം വ്യക്തമായി പ്രസ്താവിക്കുന്നു. ദൈവം തന്‍റെ ജനത്തിന് ഒരു ഭാവി ആഗ്രഹിക്കുന്നു. എന്നാല്‍ അവര്‍ അതിനുപകരം മറ്റൊന്ന് തിരഞ്ഞെടുക്കുന്നു. ദൈവംതന്നെ ഇങ്ങനെ വിലപിക്കുന്നു: "എന്നാല്‍ എന്‍റെ ജനം എന്‍റെ വാക്ക് കേട്ട് അനുസരിച്ചില്ല... അയ്യോ എന്‍റെ ജനം എന്‍റെ വാക്ക് കേള്‍ക്കയും യിസ്രായേല്‍ എന്‍റെ വഴികളില്‍ നടക്കയും ചെയ്തുവെങ്കില്‍ കൊള്ളായിരുന്നു. എന്നാല്‍ ഞാന്‍ വേഗത്തില്‍ അവരുടെ ശത്രുക്കളെ കീഴടക്കുമായിരുന്നു" (സങ്കീ. 81:11,13,14).

`സംഭവിക്കുന്നതെല്ലാം ദൈവത്തിന്‍റെ നേരിട്ടുള്ള ഇച്ഛയ്ക്ക് കാരണമായി പറയുന്ന ഏതെങ്കിലും ദൈവശാസ്ത്രത്തിന്‍റെ പ്രത്യാഘാതങ്ങളെക്കുറിച്ച് ചിന്തിക്കുക. പ്രത്യേകിച്ച് തിന്മയുടെ പശ്ചാത്തലത്തില്‍, അത്തരത്തിലുള്ള ഒരു ദൈവശാസ്ത്രം ഏതു വിധമുള്ള ആഴമേറിയ പ്രശ്നമാണ് സൃഷ്ടിക്കുന്നത്?`