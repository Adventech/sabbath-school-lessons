---
title:  ഇച്ഛാസ്വാതന്ത്ര്യം, സ്നേഹം, ദൈവാധീനം
date:   15/02/2025
---

### പഠനത്തിനുള്ള വേദഭാഗങ്ങള്‍
ലൂക്കൊസ് 13:34; യിരെ. 32:17-20; എബ്രാ. 1:3; ആവ. 6:4,5; എഫെ. 1:9-11; യോഹ. 16:33.

> <p>മനഃപാഠവാക്യം</p>
> "നിങ്ങള്‍ക്ക് എന്നില്‍ സമാധാനം ഉണ്ടാകേണ്ടതിന് ഇത് നിങ്ങളോട് സംസാരിച്ചിരിക്കുന്നു; ലോകത്തില്‍ നിങ്ങള്‍ക്കു കഷ്ടം ഉണ്ട്; എങ്കിലും ധൈര്യപ്പെടുവിന്‍; ഞാന്‍ ലോകത്തെ ജയിച്ചിരിക്കുന്നു" (യോഹ. 16:33).

ലോകത്തില്‍ ദൈവത്തിന്‍റെ പ്രവൃത്തിയെ ചിത്രീകരിക്കുന്നതിന് ദൈവാധീനം എന്ന പദം ഉപയോഗിക്കുന്നു. നാം എങ്ങനെ ദൈവവുമായും മറ്റുള്ളവരുമായും ബന്ധപ്പെടുന്നു എന്നും തിന്മയുടെ പ്രശ്നത്തെക്കുറിച്ച് നാം എങ്ങനെ ചിന്തിക്കുന്നു എന്നും ഉള്ളത് നാം ദൈവാധീനത്തെപ്പറ്റി എങ്ങനെ ചിന്തിക്കുന്നു എന്നതില്‍ വലിയ വ്യത്യാസം ഉണ്ടാക്കുന്നു.

ദിവ്യനടത്തിപ്പിനെക്കുറിച്ച് ക്രിസ്ത്യാനികള്‍ വിവിധതരത്തിലുള്ള ധാരണകള്‍ വച്ചുപുലര്‍ത്തുന്നു. എല്ലാ സംഭവങ്ങളും അവ സംഭവിക്കുന്നതുപോലെ സംഭവിക്കണമെന്ന് നിര്‍ണ്ണയിക്കുന്ന വിധത്തിലാണ് ദൈവം തന്‍റെ അധികാരം പ്രയോഗിക്കുന്നതെന്ന് ചിലര്‍ വിശ്വസിക്കുന്നു. ആര് രക്ഷിക്കപ്പെടുമെന്നും ആര് നഷ്ടപ്പെടുമെന്നുപോലും അവന്‍ തീരുമാനിക്കുന്നു. ഈ കാഴ്ചപ്പാടില്‍, ദൈവം കല്പിക്കുന്നതല്ലാതെ മറ്റൊന്നും തിരഞ്ഞെടുക്കുവാന്‍ ജനം സ്വതന്ത്രരല്ല. വാസ്തവത്തില്‍, മനുഷ്യന്‍റെ ആഗ്രഹങ്ങള്‍പോലും ദൈവമാണ് തീരുമാനിക്കുന്നതെന്ന് മനുഷ്യര്‍ വിശ്വസിക്കുന്നു.

അതിനു വ്യത്യസ്തമായി, സംഭവിക്കുന്നതെല്ലാം ദൈവം തീരുമാനിക്കുന്നതല്ല എന്ന് ശക്തമായ ബൈബിള്‍ തെളിവുകള്‍ കാണിക്കുന്നു. പകരം, അവര്‍ക്കു (ദൂതന്മാര്‍ക്ക്) ദൈവേഷ്ടത്തിനെതിരേ നേരിട്ട് പ്രവര്‍ത്തിക്കുന്നതിനുള്ള തിരഞ്ഞെടുപ്പ് ഉണ്ടാക്കുവാന്‍ കഴിയുംവിധം മനുഷ്യന് ഇച്ഛാസ്വാതന്ത്ര്യം കൊടുക്കുന്നു. ഈ ഇച്ഛാസ്വാതന്ത്ര്യം ദുരുപയോഗം ചെയ്തതിന്‍റെ ഫലമായി നാടകീയവും ദാരുണവുമായ പ്രകടനമാണ് വീഴ്ചയുടെയും പാപത്തിന്‍റെയും തിന്മയുടെയും ചരിത്രം. ഇച്ഛാസ്വാതന്ത്ര്യം ദുരുപയോഗം ചെയ്തതു കാരണമുണ്ടായ ദുരന്തത്തിന് പരിഹാരമായാണ് രക്ഷാപദ്ധതി സ്ഥാപിക്കപ്പെട്ടത്.

_ഈ ആഴ്ചയിലെ പാഠം പഠിച്ച് ഫെബ്രുവരി 22 ലെ ശബ്ബത്തിനായി ഒരുങ്ങുക_