---
title:  ദൈവവചനം കൈമാറുന്നു
date:   29/04/2024
---

`വായിക്കുക: 2 കൊരി. 4:1-6; 2 കൊരി. 2:14. ദൈവവചനത്തിലെ സത്യം ഘോഷിക്കുന്നതില്‍ വെല്ലുവിളികള്‍ നേരിട്ടെങ്കിലും പൗലോസിന്‍റെ ആത്മവിശ്വാസത്തെക്കുറിച്ച് ഈ വേദഭാഗങ്ങള്‍ നമ്മോട് എന്താണ് പറയുന്നത്?`

അപ്പൊസ്തലനായ പൗലോസിന് സുവിശേഷം പ്രചരിപ്പിക്കാനുള്ള തന്‍റെ വേലയില്‍ വലിയ പ്രതിബന്ധങ്ങള്‍ നേരിടേണ്ടി വന്നു; എന്നിട്ടും ദൈവവചനം ഒടുവില്‍ വിജയിക്കുമെന്ന ആത്മവിശ്വാസം അപ്പൊസ്തലനുണ്ടായിരുന്നു. "സത്യത്തിന് അനുകൂലമല്ലാതെ സത്യത്തിനു പ്രതികൂലമായി ഞങ്ങള്‍ക്ക് ഒന്നും കഴിവില്ലല്ലോ" (2 കൊരി. 13:8).

നവീകരണ കര്‍ത്താക്കള്‍ക്കും സമാനമായ പരീക്ഷണങ്ങള്‍ നേരിടേണ്ടിവന്നു. എന്നിട്ടും വിശ്വാസത്താല്‍ അവര്‍ ദൈവവചനത്തോട് വിശ്വസ്തരായി നിലകൊണ്ടു. അതികഠിനമായ പ്രതിസന്ധികളെ അതീവ ധൈര്യത്തോടെ നേരിട്ട വില്യം ടിന്‍ഡേല്‍ ആണ് ഏറ്റവും മെച്ചപ്പെട്ട ഉദാഹരണം. ഇംഗ്ലണ്ടിന് കൃത്യവും വായിക്കാവുന്നതുമായ ബൈബിളിന്‍റെ വിവര്‍ത്തനം നല്കുക എന്നതായിരുന്നു ടിന്‍ഡേയിലിന്‍റെ ആഗ്രഹം. മൂലഭാഷയില്‍നിന്ന് ബൈബിള്‍ വിവര്‍ത്തനം ചെയ്യാനും ഏകദേശം 140 വര്‍ഷങ്ങള്‍ക്ക് മുമ്പുള്ള വിക്ലിഫിന്‍റെ വിവര്‍ത്തനത്തിലെ ചില പിശകുകള്‍ തിരുത്താനും പദ്ധതിയിട്ടു. ഒടുവില്‍ ടിന്‍ഡേയിലിനെയും അറസ്റ്റു ചെയ്യുകയും വിചാരണ ചെയ്യുകയും ചെയ്തു. ജര്‍മ്മനിയിലെ വേംസില്‍ അച്ചടിച്ച അദ്ദേഹത്തിന്‍റെ പല ബൈബിള്‍ വിവര്‍ത്തനങ്ങളും പിടിച്ചെടുത്ത് പരസ്യമായി കത്തിച്ചു. എ.ഡി. 1536 ല്‍ ബെല്‍ജിയത്തിലാണ് അദ്ദേഹത്തിന്‍റെ വിചാരണ നടന്നത്. മതവിരുദ്ധത ആരോപിച്ച് അദ്ദേഹത്തെ ശിക്ഷിക്കുകയും ചുട്ടുകൊല്ലാന്‍ അദ്ദേഹത്തെ സ്തംഭത്തില്‍ കെട്ടിയപ്പോള്‍ കഴുത്ത് ഞെരിച്ച് കൊല്ലുകയും ശരീരം കത്തിക്കുകയും ചെയ്തു. മരണമൊഴികള്‍ വളരെ ഉച്ചത്തില്‍ അധികരിച്ച തീക്ഷ്ണതയോടെ പറഞ്ഞു. "കര്‍ത്താവേ, ഇംഗ്ലണ്ടിലെ രാജാവിന്‍റെ കണ്ണുകള്‍ തുറക്കേണമേ" എന്ന് റിപ്പോര്‍ട്ട് ചെയ്യപ്പെട്ടു. ടിന്‍ഡേയിലിന്‍റെ പ്രാര്‍ത്ഥനയ്ക്ക് ദൈവം അത്ഭുതകരമായ ഉത്തരം നല്കി.

അദ്ദേഹത്തിന്‍റെ മരണശേഷം നാല് വര്‍ഷത്തിനുള്ളില്‍ വേദപുസ്തകത്തിന്‍റെ നാല് ഇംഗ്ലീഷ് വിവര്‍ത്തനങ്ങള്‍ പ്രസിദ്ധീകരിച്ചു. 1611 ല്‍ വേദപുസ്തകത്തിന്‍റെ കിങ് ജെയിംസ് പതിപ്പ് അച്ചടിക്കപ്പെട്ടു. അത് പ്രധാനമായും ടിന്‍ഡേയിലിന്‍റെ കൃതികളെ അടിസ്ഥാനപ്പെട്ടുത്തിയിട്ടുള്ളതാണ്. ഈ വേദപുസ്തകം എഴുതിയുണ്ടാക്കിയ 54 പണ്ഡിതന്മാരും ടിന്‍ഡേയിലിന്‍റെ പഴയ ഇംഗ്ലീഷ് വിവര്‍ത്തനത്തില്‍നിന്ന് വളരെയധികം ഭാഗങ്ങള്‍ എടുത്തിട്ടുണ്ട്. 1611 ലെ കിങ് ജെയിംസ് ബൈബിളിന്‍റെ പഴയനിയമവിവര്‍ത്തനത്തില്‍ 76 ശതമാനം ടിന്‍ഡേയിലിന്‍റെ വിവര്‍ത്തനവും പുതിയനിയമം 83 ശതമാനവും ആണെന്ന് ഒരു കണക്ക് സൂചിപ്പിക്കുന്നു. 2011 ല്‍ ബൈബിളിന്‍റെ കിങ് ഡെയിംസ് പതിപ്പ് അതിന്‍റെ 400-ാം വാര്‍ഷികം ആഘോഷിച്ചു. നൂറുകോടി കോപ്പികള്‍ അച്ചടിക്കുക എന്ന നാഴികക്കല്ല് നടന്നു. 2454 ഭാഷകളലേക്ക് വിവര്‍ത്തനം ചെയ്യപ്പെട്ട വേദപുസ്തകം ദശലക്ഷക്കണത്തിന് ആളുകളെ സ്വാധീനിച്ചു. വില്യം ടിന്‍ഡേയിലിന്‍റെ ത്യാഗത്തിന് വിലയുണ്ട്.

സാഹചര്യങ്ങള്‍ എത്ര ദുഷ്കരമാണെങ്കിലും എത്ര വെല്ലുവിളികള്‍ നിറഞ്ഞതാണെങ്കിലും ദൈവം തന്‍റെ ഇഷ്ടത്തിനനുസരിച്ച് എല്ലാം പ്രവര്‍ത്തിക്കുന്നുവെന്ന് ടിന്‍ഡേയിലും തിരുവചനത്തില്‍ വിശ്വാസമുള്ള അദ്ദേഹത്തിന്‍റെ സഹപ്രവര്‍ത്തകരും വിശ്വസിച്ചു.

`വായിക്കുക: ദാനീ. 12:3; വെളി. 14:13 എന്നീ വേദഭാഗങ്ങള്‍ ശ്രദ്ധിക്കുക. ടിന്‍ഡേയിലിന്‍റെ ജീവിതത്തില്‍ ഈ വേദഭാഗങ്ങള്‍ എങ്ങനെ ശക്തമായി ബാധകമായിരിക്കുന്നു? ഇപ്പോള്‍ നിങ്ങളുടെ സ്വന്തം ജീവിതത്തെക്കുറിച്ചും മറ്റുള്ളവരില്‍ നിങ്ങളുടെ സ്വാധീനത്തെക്കുറിച്ചും ചിന്തിക്കുക. നിത്യതയ്ക്കുവേണ്ടി മറ്റുള്ളവരെ സ്വാധീനിക്കാനുള്ള അവസരത്തെക്കുറിച്ച് ഈ തിരുവചനഭാഗങ്ങള്‍ എന്തു പ്രോത്സാഹനമാണ് നല്കുന്നത്?`