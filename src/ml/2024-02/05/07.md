---
title:  കൂടുതല്‍ ചിന്തകള്‍
date:   03/05/2024
---

"ദൈവത്തിന്‍റെ വിശ്വസ്തദാസന്മാര്‍ തനിയെ അദ്ധ്വാനിച്ചില്ല. ഭരണാധികാരികളും അധികാരങ്ങളും ഉന്നതസ്ഥാനങ്ങളിലെ ദുരാത്മാക്കളും അവര്‍ക്കെതിരെ യുദ്ധം ചെയ്തപ്പോള്‍ കര്‍ത്താവ് തന്‍റെ ജനത്തെ കൈവിട്ടില്ല. അവരുടെ കണ്ണുകള്‍ തുറക്കാന്‍ കഴിഞ്ഞിരുന്നെങ്കില്‍, പണ്ടത്തെ പ്രവാചകന് സഹായം അനുവദിക്കപ്പെട്ടതുപോലെ ദിവ്യസാന്നിദ്ധ്യത്തിന്‍റെ വ്യക്തമായ തെളിവ് അവര്‍ക്ക് കാണാന്‍ കഴിയുമായിരുന്നു. എലീശായുടെ ദാസന്‍ ശത്രുസൈന്യം അവരെ ചുറ്റിയിരിക്കുന്നതും രക്ഷപെടാനുള്ള അവസരങ്ങള്‍ നഷ്ടപ്പെട്ടിരിക്കുന്നതും തന്‍റെ യജമാനനെ കാണിച്ചപ്പോള്‍ പ്രവാചകന്‍ പ്രാര്‍ത്ഥിച്ചു. "ഇവന്‍ കാണത്തക്കവണ്ണം ഇവന്‍റെ കണ്ണ് തുറക്കേണമേ" (2 രാജാ. 6:17). നോക്കൂ! ആ ദൈവമനുഷ്യനെ സംരക്ഷിക്കാനായി സ്വര്‍ഗ്ഗത്തിലെ സൈന്യം അഗ്നിമയ രഥങ്ങളിലും കുതിരകളിലുമായി പര്‍വ്വതം നിറഞ്ഞിരിക്കുന്നു. നവീകരണത്തിന്‍റെ വേലക്കാരെ അങ്ങനെതന്നെ മാലാഖമാര്‍ കാത്തു." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 208.)

"നവീകരണ വിശ്വാസത്തെ അട്ടിമറിക്കാന്‍ ശക്തരായ ശത്രുക്കള്‍ ഒന്നിക്കുമ്പോള്‍ ആയിരക്കണക്കിന് വാളുകള്‍ ഉറയില്‍നിന്ന് ഊരപ്പെടും, എന്നു തോന്നിയപ്പോള്‍ ലൂഥര്‍ ഇപ്രകാരം എഴുതി: സാത്താന്‍ അവന്‍റെ ഉഗ്രകോപം പ്രകടിപ്പിക്കുകയാണ്. ദൈവഭയമില്ലാത്ത പുരോഹിതന്മാര്‍ ഗൂഢാലോചന നടത്തുകയാണ്. നാം യുദ്ധഭീഷണി നേരിടുന്നു. വിശ്വാസത്താലും പ്രാര്‍ത്ഥനയാലും കര്‍ത്താവിന്‍റെ സിംഹാസനത്തിനുമുമ്പില്‍ ധീരതയോടെ പോരാടാന്‍ ജനങ്ങളെ പ്രബോധിപ്പിക്കുക. അങ്ങനെ നമ്മുടെ ശത്രുക്കളെ ദൈവാത്മാവിനാല്‍ കീഴടക്കി സമാധാനത്തിലേക്ക് മടങ്ങിപ്പോകാം. നമ്മുടെ പ്രധാന അദ്ധ്വാനം പ്രാര്‍ത്ഥനയാണ്. ജനം ഇപ്പോള്‍ വാളിന്‍റെ വായ്ത്തലയ്ക്കും സാത്താന്‍റെ ക്രോധത്തിനും വിധേയരായിരിക്കുന്നു എന്ന് അവര്‍ അറിയട്ടെ. അവര്‍ പ്രാര്‍ത്ഥിക്കട്ടെ." (ഡി ഓബിഗ്നെ പുസ്തകം 10, അദ്ധ്യായം 14, എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 209.)

വിശ്വാസത്താലുള്ള നീതീകരണം, ലൂഥര്‍ പുതുതായി കണ്ടെത്തിയ മഹത്തായ സത്യം, നമ്മുടെ സുവിശേഷത്തിന്‍റെ അടിസ്ഥാനവും നമ്മുടെ രക്ഷയുടെ പ്രത്യാശ അധിവസിക്കുന്ന സത്യവുമാണ്. അദ്ദേഹത്തിന്‍റെ ഗാനം "ഒരു ശക്തമായ കോട്ട" സുവിശേഷത്തെ ശക്തമായി പ്രതിപാദിക്കുന്നു. നാം നമ്മുടെ സ്വന്തം ശക്തിയിലാണോ വിശ്വസിക്കുന്നത്? നമ്മുടെ പ്രയത്നം നഷ്ടപ്പെടും. നമ്മുടെ പക്ഷത്തുണ്ടായിരുന്നത് ദൈവം തിരഞ്ഞെടുത്ത ശരിയായ മനുഷ്യനായിരുന്നില്ലേ? അത് ആരായിരിക്കുമെന്ന് ചോദിക്കണോ? കര്‍ത്താവായ യേശുക്രിസ്തു, അതേ അവന്‍ ക്രിസ്തുവാണ് ശബ്ബത്തിനും കര്‍ത്താവെന്നാണ് അവന്‍റെ നാമം. യുഗായുഗങ്ങളായി ഒരേ നാമം. യുദ്ധം അവന്‍ ജയിക്കണം. സെവന്‍ത്ഡേ അഡ്വെന്‍റിസ്റ്റ് ഹിംനല്‍ (ഹേഗര്‍സ്റ്റൗണ്‍, എംഡി: റിവ്യു ആന്‍ഡ് ഹെറാള്‍ഡ് പബ്ലിഷിങ് അസോസിയേഷന്‍ 1985) നമ്പര്‍ 506.

**ചര്‍ച്ചയ്ക്കുള്ള ചോദ്യങ്ങള്‍**

`കൃപയും കല്പനയും തമ്മിലും വിശ്വാസവും സല്‍പ്രവൃത്തികളും തമ്മിലുള്ള സന്തുലിതാസ്ഥ നമുക്ക് എങ്ങനെ വിശദീകരിക്കാം.`

`നമ്മുടെ മനസ്സിനെ നിയമവാദത്തിലേക്ക് വഴുതിവീഴാന്‍ അനുവദിക്കുന്നത് വളരെ എളുപ്പമാണെന്ന് കരുതുന്നത് എന്തുകൊണ്ട്? നിയമവാദത്തെ നിങ്ങള്‍ എങ്ങനെ നിര്‍വചിക്കും? എന്തുകൊണ്ടാണ് ഇത് നമ്മുടെ ക്രിസ്തീയ ജീവിതത്തെയും വിശ്വാസത്തെയും ഹനിക്കുന്നത്?`

`"കൃപയാല്‍ രക്ഷ" എന്ന ആശയം ശരിയായി മനസ്സിലാക്കിയില്ലെങ്കില്‍ അപകടങ്ങളുണ്ടോ? ആ തെറ്റിദ്ധാരണ എവിടേക്കാണ് നയിക്കുക?`

`"വിലകുറഞ്ഞ കൃപ" എന്ന പദം ഉപയോഗിക്കുമ്പോള്‍ ചിലര്‍ എന്താണ് അര്‍ത്ഥമാക്കുന്നത്? കൃപ എപ്പോഴെങ്കിലും വിലകുറഞ്ഞതാണോ?`