---
title:  പീഡിപ്പിക്കപ്പെട്ടിട്ടും വിജയിച്ചു
date:   21/04/2024
---

`വായിക്കുക: ദാനീയേല്‍ 7:23-25; വെളി. 12:6,14 ഈ വേദഭാഗങ്ങളില്‍ ഏതു പ്രാവചനിക കാലഘട്ടങ്ങളെയാണ് പരാമര്‍ശിച്ചിരിക്കുന്നത്.`

ദൈവവജനം അവനോട് വിശ്വസ്തത പുലര്‍ത്തുമ്പോഴെല്ലാം സാത്താന്‍ രോഷാകുലനായി. അതിന്‍റെ പിന്നാലെ പീഡനവും ഉണ്ടാകുന്നു. മദ്ധ്യകാലസഭ ദൈവജനത്തിനെതിരെ 'യുദ്ധം ചെയ്യുകയും' പീഡിപ്പിക്കുകയും ചെയ്യുന്ന ഒരു കാലഘട്ടം ഇനിയും ഭാവിയെക്കുറിച്ച് ദാനീയേല്‍ പ്രവാചകന്‍ വിവരിച്ചു (ദാനീ. 7:21,25; വെളി. 12:6). ദൈവത്തിന്‍റെ സഭ മരുഭൂമിയിലേക്ക് ഓടിപ്പോകാന്‍ നിര്‍ബന്ധിതരായ ഒരു സമയമായിട്ടാണ് യോഹന്നാന്‍ ഇതേ കാലഘട്ടത്തെ വിശേഷിപ്പിച്ചത്. അവിടെ അവളെ ഒരു കാലവും ഇരുകാലവും അരക്കാലവും പോറ്റി രക്ഷിച്ചു (വെളി. 12:14). ദൈവത്തിന്‍റെ വചനം അവരെ ശക്തിപ്പെടുത്തുകയും നിലനിര്‍ത്തുകയും ചെയ്തു (വെളി. 12:6). സ്ത്രീ (സഭ) മരുഭൂമിയിലേക്ക് ഓടിപ്പോയി. അവിടെ അവള്‍ക്ക് ദൈവത്താല്‍ ഒരുക്കിവെച്ച ഒരു സ്ഥലമുണ്ട്. ദൈവത്തിന്‍റെ ജനം മരുഭൂമിയില്‍ പോഷിപ്പിക്കപ്പെട്ടു. അവന്‍റെ വചനം അവരെ ശക്തിപ്പെടുത്തുകയും നിലനിര്‍ത്തുകയും ചെയ്തു. മാര്‍പാപ്പയുടെ ആധിപത്യത്തിന്‍റെ ദീര്‍ഘവും ഇരുണ്ടതുമായ ഈ കാലഘട്ടത്തില്‍ വന്‍വിവാദങ്ങള്‍ ഉയര്‍ന്നു.

ദൈവജനം അവര്‍ക്കായി ദൈവം ഒരുക്കിയ ഒരു 'സ്ഥലം' കണ്ടെത്തി. ജീവിതത്തിലെ ഏറ്റവും വലിയ വെല്ലുവിളി വേളകളില്‍ ദൈവം തന്‍റെ വിശ്വസ്തരായ അനുയായികള്‍ക്കായി എപ്പോഴും ഒരു സ്ഥലം ഒരുക്കുന്നു. അവരുടെ ഏറ്റവും വലിയ പരീക്ഷണത്തിന്‍റെ സമയങ്ങളില്‍, അവന്‍റെ ജനം അവന്‍റെ സ്നേഹത്തിലും കരുതലിലും അഭയം കണ്ടെത്തി (സങ്കീ. 46).

വെളിപ്പാട് 12:6,14 ലെ 1260 ദിവസങ്ങള്‍, ഒരു കാലം, ഇരുകാലം, അരകാലം എന്നിവ ഒരേ കാലയളവിനെയാണ് സൂചിപ്പിക്കുന്നത് (3മ്മ ഃ 360 ദിവസങ്ങള്‍ = 1260 ദിവസങ്ങള്‍) വേദപുസ്തക പ്രവചനം പലപ്പോഴും എഴുതപ്പെട്ടിട്ടുള്ളത് ചിഹ്നങ്ങളിലൂടെയാണ്. ദാനീയേലിന്‍റെയും വെളിപ്പാടിന്‍റെയും പ്രവചനഭാഗങ്ങളില്‍, ഒരു പ്രവചന ദിനം അക്ഷരാര്‍ത്ഥത്തില്‍ ഒരു വര്‍ഷത്തിന് തുല്യമാണ്. ഈ ദിന-വര്‍ഷ തത്വം സംഖ്യാപുസ്തകം 14:34 ലും യെഹെസ്കേല്‍ 4:6 ലും നാം കാണുന്നു.

ദിന-വര്‍ഷ തത്വം ഈ രണ്ട് ഗ്രന്ഥങ്ങളില്‍ മാത്രമല്ല പ്രതിപാദിക്കപ്പെട്ടിരിക്കുന്നത്. പിന്നെയോ ഒരു വലിയ തിരുവചന അടിത്തറയിലാണ്? കാലഗണിത ശാസ്ത്രജ്ഞനും പഴയനിയമ പണ്ഡിതനുമായ വില്യം ഷി, ഈ തത്വത്തിനായി പഴയനിയമത്തിലുടനീളം 23 വരി വേദപുസ്തക തെളിവുകള്‍ നല്കുന്നു. നൂറ്റാണ്ടുകളിലുടനീളം വേദപുസ്തക വ്യാഖ്യാതാക്കള്‍ ഇത് ഉപയോഗിച്ചിട്ടുണ്ട്.

വിസിഗോത്തുകള്‍, വാന്‍ഡലുകള്‍, ഓസ്ട്രോഗോത്തുകള്‍ എന്നിവ റോമിന്‍റെ ഔദ്യോഗിക പഠിപ്പിക്കലുകളെക്കാള്‍ വ്യത്യസ്തമായ സിദ്ധാന്തങ്ങള്‍ വിശ്വസിച്ചിരുന്ന ഗോത്രങ്ങള്‍ ആയിരുന്നു. 1260 ദിവസങ്ങള്‍ ആരംഭിക്കുന്നത് ബാര്‍ബേറിയന്‍ ഗോത്രങ്ങളില്‍ അവസാനത്തെ ഗോത്രമായ ഓസ്ട്രോഗോത്തുകളെ എ.ഡി. 538 ല്‍ റോമില്‍നിന്നും പുറത്താക്കിയപ്പോഴാണ്. ഈ ആത്മീയ അന്ധകാരത്തിന്‍റെ കാലഘട്ടം എ.ഡി. 1798 വരെ തുടര്‍ന്നു. ആ വര്‍ഷം തന്നെ നെപ്പോളിയന്‍റെ ജനറല്‍ മാര്‍പാപ്പയെ റോമില്‍നിന്ന് പുറത്താക്കി. ഈ നീണ്ട കാലയളവില്‍ എണ്ണമറ്റ ക്രിസ്ത്യാനികള്‍ രക്തസാക്ഷികളായി. കാരണം അവര്‍ ദൈവവചനം അനുസരിച്ചു. മരണത്തിലും അവര്‍ വിജയിച്ചു. ക്രിസ്തുവില്‍ അവര്‍ പാപത്തിന്‍റെ ആധിപത്യത്തില്‍നിന്നും കുറ്റബോധത്തില്‍നിന്നും സ്വതന്ത്രരായിത്തീര്‍ന്നു. കുഞ്ഞാടിന്‍റെ രക്തത്തിലൂടെയാണ് അവര്‍ സ്വാതന്ത്ര്യം നേടിയത്. ക്രൂശില്‍ സാത്താനെതിരായ ക്രിസ്തുവിന്‍റെ വിജയം അവരുടെ വിജയമായിരുന്നു. അവര്‍ മരിച്ചു. എന്നാല്‍ അവരുടെ മരണം ക്രിസ്തുവിന്‍റെ മടങ്ങിവരവ് വരെ വിശ്രമം മാത്രമാണ്.

`നിവൃത്തിയായ ബൈബിള്‍ പ്രവചനം നിങ്ങളുടെ വിശ്വാസത്തെ എങ്ങനെ ബലപ്പെടുത്തിയിരിക്കുന്നു?`