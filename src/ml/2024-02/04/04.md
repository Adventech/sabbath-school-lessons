---
title:  നില്ക്കാനുള്ള ധൈര്യം
date:   23/04/2024
---

`താരതമ്യം ചെയ്യുക: അ.പ്ര. 5:28-32; എഫെ. 6:10-12; വെളി. 3:11. ഈ വേദഭാഗങ്ങളില്‍ എന്ത് അടിസ്ഥാനതത്വമാണ് കാണപ്പെടുന്നത്?`

വാള്‍ഡെന്‍സികളുടെയും ഓരോ നവീകരണ പരിഷ്കര്‍ത്താക്കളുടെയും വ്യത്യസ്തമായ സ്വഭാവ വിശേഷങ്ങളിലൊന്ന് ദൈവത്തോടുള്ള അവരുടെ സമ്പൂര്‍ണ്ണമായ വിധേയത്വവും തിരുവെഴുത്തുകളുടെ ആധികാരികതയോടുള്ള അവരുടെ അനുസരണവുമാണ്. അല്ല! പാപ്പാത്തത്തോടല്ല. വിശ്വാസത്തിന്‍റെയും ധൈര്യത്തിന്‍റെയും പുതിയനിയമ കഥകളാല്‍ അവരുടെ മനസ്സ് പൂരിതമാണ്.

പത്രൊസിനോടും അപ്പൊസ്തലന്മാരോടും കൂടെ അവര്‍ക്കും ഇപ്രകാരം പറയാന്‍ കഴിയും. "മനുഷ്യരെക്കാള്‍ ദൈവത്തെ അനുസരിക്കേണ്ടതാകുന്നു" (അ.പ്ര. 5:29). അപ്പൊസ്തലനായ പൗലൊസിന്‍റെ ഉപദേശം അവര്‍ കൈക്കൊണ്ടു. "ഒടുവില്‍ കര്‍ത്താവിലും അവന്‍റെ അമിതബലത്തിലും ശക്തിപ്പെടുവിന്‍" (എഫെ. 6:10). "നിന്‍റെ കിരീടം ആരും എടുക്കാതിരിപ്പാന്തക്കവണ്ണം നിനക്കുള്ളതു പിടിച്ചുകൊള്‍ക" (വെളി. 3:11) എന്ന ക്രിസ്തുവിന്‍റെ ഉപദേശം അവര്‍ ഗൗരവമായി എടുത്തു. കത്തോലിക്കാസഭയുടെ പാരമ്പര്യങ്ങള്‍ക്ക് കീഴടങ്ങുന്നതിനു പകരം ദൈവവചനത്തിലെ സത്യങ്ങള്‍ക്കുവേണ്ടി നിലകൊള്ളാന്‍ വിശ്വസ്തരായ സ്ത്രീപുരുഷന്മാര്‍ക്ക് ധൈര്യമുണ്ടായിരുന്നു.

അവരുടെ സ്വന്തം ഭാഷയില്‍ വേദപുസ്തകം ആദ്യമായി ലഭിച്ച സമൂഹങ്ങളില്‍ ഒന്നാണ് വാള്‍ഡെന്‍സുകള്‍. വാള്‍ഡെന്‍സിയന്‍ ബൈബിള്‍, പകര്‍പ്പെഴുത്തുകാരനായ ജീന്‍ലെഗര്‍ എഴുതിയ ബൈബിള്‍, കൈക്കൊണ്ട് പകര്‍ത്തിയതിന്‍റെ ചലനാത്മകത വിവരണത്തില്‍ അവരുടെ സൃഷ്ടിയുടെ ചിത്രങ്ങള്‍ ഉള്‍പ്പെടെ നേരിട്ടുള്ള വിവരണങ്ങള്‍ അടങ്ങിയിരിക്കുന്നു. വടക്കന്‍ ഇറ്റലിയിലെയും തെക്കന്‍ ഫ്രാന്‍സിലെയും വാള്‍ഡെന്‍സികള്‍ രഹസ്യമായി ദൈവവചനം അവരുടെ പര്‍വ്വതനിവാസികളായ സമൂഹത്തിനുവേണ്ടി പകര്‍ത്തിയെഴുതി. ചെറുപ്രായത്തില്‍ തന്നെ യുവാക്കളോട് തിരുവെഴുത്തുകളുടെ വലിയ ഭാഗങ്ങള്‍ മനഃപാഠമാക്കാന്‍, മാതാപിതാക്കള്‍ നിര്‍ദ്ദേശിച്ചു. തിരുവെഴുത്തു പകര്‍പ്പെഴുത്തുകാരുടെ സംഘം ഒരുമിച്ച് വേദപുസ്തകം പകര്‍ത്തുവാന്‍ കഠിനാദ്ധ്വാനം ചെയ്തു. അനേകം വാള്‍ഡെന്‍സി യുവാക്കള്‍ കച്ചവടക്കാര്‍ എന്ന വ്യാജേന യൂറോപ്പിലുടനീളം ചുറ്റി സഞ്ചരിച്ച്, തിരുവെഴുത്തു സത്യങ്ങള്‍ നിശ്ശബ്ദമായി പങ്കുവെച്ചു. ഒരു കൂട്ടം യുവാക്കള്‍ സര്‍വ്വകലാശാലകളില്‍ ചേരുകയും അവസരങ്ങള്‍ ലഭിക്കുമ്പോള്‍ തിരുവെഴുത്തുകളുടെ ഭാഗങ്ങള്‍ സഹപാഠികളുമായി പങ്കുവെയ്ക്കുകയും ചെയ്തു. പരിശുദ്ധാത്മാവിനാല്‍ നയിക്കപ്പെട്ട അവര്‍, അനുകൂലമായ അവസരങ്ങള്‍ ലഭിക്കുമ്പോള്‍, തിരുവചനം സ്വീകരിക്കുവാന്‍ അവര്‍ യോഗ്യരായി എന്നു മനസ്സിലാക്കുമ്പോള്‍ സത്യസന്ധരായ അന്വേഷകര്‍ക്ക്, തിരുവെഴുത്തുകളുടെ തിരഞ്ഞെടുത്ത വിലയേറിയ ഭാഗങ്ങള്‍ നല്കി. അനേകര്‍ അവരുടെ വിശ്വസ്തതയ്ക്കും സമര്‍പ്പണത്തിനും അവരുടെ ജീവിതം നല്കി. വാള്‍ഡെന്‍സുകള്‍ക്ക് എല്ലാ തിരുവചനപഠിപ്പിക്കലുകളും വ്യക്തമായി മനസ്സിലായില്ലെങ്കിലും അവര്‍ തിരുവചനത്തിലെ സത്യം മറ്റുള്ളവരുമായി പങ്കുവെച്ചുകൊണ്ട് നൂറ്റാണ്ടുകളോളം സംരക്ഷിച്ചു.

"നീതിമാന്മാരുടെ പാതയോ പ്രഭാതത്തിന്‍റെ വെളിച്ചംപോലെ, അതു നട്ടുച്ചവരെ അധികമധികം ശോഭിച്ചുവരുന്നു" (സദൃശ. 4:18). ദൈവം തന്‍റെ മക്കളെ നയിക്കുന്ന പാതയെ ശലോമോന്‍ ഉപമിക്കുന്നത് അധികമധികമായി ഉയരത്തില്‍ ഉദിച്ചുയരുന്ന സൂര്യനോടാണ്. ദൈവം ഒരു കോസ്മിക് സ്വിച്ച് പ്രവര്‍ത്തിപ്പിക്കുകയും സൂര്യന്‍ അതിന്‍റെ എല്ലാ തെളിച്ചത്തിലും തല്‍ക്ഷണം പ്രകാശിക്കുകയും ചെയ്താല്‍ അതു നമ്മെ അന്ധതയിലേക്കു നയിക്കും. നൂറ്റാണ്ടുകളായി അന്ധകാരം ലോകത്തെ വിഴുങ്ങിയതിനുശേഷം ദൈവം തന്‍റെ വചനത്തില്‍, പ്രതിജ്ഞാബദ്ധരായ സ്ത്രീകളെയും പുരുഷന്മാരെയും ഉയര്‍ത്തി കൂടുതല്‍ സത്യങ്ങള്‍ തിരയുന്നത് അവര്‍ തുടര്‍ന്നുകൊണ്ടേയിരുന്നു.

`നമ്മുടെ സ്വന്തം സമൂഹത്തില്‍ കര്‍ത്താവായ യേശുക്രിസ്തുവിന്‍റെ വെളിച്ചം നമുക്ക് എങ്ങനെ പ്രകാശിപ്പിക്കുവാനും പ്രതിഫലിപ്പിക്കുവാനും കഴിയും? അത് നമ്മള്‍ ചെയ്യുമോ?`