---
title:  ക്രിസ്ത്യാനികള്‍ ദൈവാനുകൂല്യത്താല്‍ സംരക്ഷിക്കപ്പെടുന്നു
date:   08/04/2024
---

യെരൂശലേമിന്‍റെ നാശത്തിലേക്ക് നയിച്ച സംഭവങ്ങളില്‍ കരുണ, കൃപ, കരുതല്‍, മുന്നറിവ് എന്നിവ വ്യക്തമായി വെളിപ്പെടുന്നു. സെസ്റ്റിയസ് ഗാലസും റോമന്‍ സൈന്യവും നഗരം വളഞ്ഞു. അപ്രതീക്ഷിതമായ ഒരു നീക്കത്തില്‍ അവരുടെ ആക്രമണം ആസന്നമാണെന്ന് തോന്നിയപ്പോള്‍ അവര്‍ പിന്‍വാങ്ങി. യെഹൂദ സൈന്യം അവരെ പിന്തുടരുകയും വലിയ വിജയം നേടുകയും ചെയ്തു. റോമന്‍ സൈന്യം പാലായനം ചെയ്യുകയും യെഹൂദര്‍ പിന്തുടരുകയും ചെയ്തതോടെ യെരൂശലേമിലെ ക്രിസ്ത്യാനികള്‍ ജോര്‍ദ്ദാന്‍ നദിക്കപ്പുറമുള്ള പെരിയയിലെ പെല്ലയിലേക്ക് പാലായനം ചെയ്തു. വാഗദ്ത്തം ചെയ്യപ്പെട്ട അടയാളം, കാത്തിരുന്ന ക്രിസ്ത്യാനികള്‍ക്ക് നല്‍കപ്പെട്ടു. രക്ഷകന്‍റെ മുന്നറിയിപ്പ് അനുസരിക്കുവാന്‍ ആഗ്രഹിക്കുന്ന എല്ലാവര്‍ക്കും അവസരങ്ങള്‍ വാഗ്ദാനം ചെയ്യുന്നു. യെഹൂദന്മാരോ, റോമാക്കാരോ ക്രിസ്ത്യാനികളുടെ പാലായനത്തിന് തടസ്സമാകാതിരിപ്പാന്‍ സംഭവങ്ങള്‍ അസാധുവാക്കപ്പെട്ടു.

`വായിക്കുക: സങ്കീ. 46:1; യെശ. 41:10 ദൈവത്തിന്‍റെ കരുതലിനെക്കുറിച്ച് ഈ ഭാഗങ്ങള്‍ നമ്മോട് എന്താണ് പറയുന്നത്.`

ദൈവം പരമാധികാരിയാണ്. അവന്‍റെ ദൈവിക ഉദ്ദേശ്യങ്ങളുടെ ആത്യന്തികമായ പൂര്‍ത്തീകരണത്തിനായി ഭൂമിയിലെ സംഭവങ്ങളെ അസാധുവാക്കുന്നു. ചില സമയങ്ങളില്‍ ദൈവം നമ്മുടെ മനുഷ്യ തിരഞ്ഞെടുപ്പുകളെ അടിസ്ഥാനമാക്കി അവന്‍റെ യഥാര്‍ത്ഥ പദ്ധതികളെ മാറ്റുന്നുവെങ്കിലും ഈ ഗ്രഹത്തെക്കുറിച്ചുള്ള അവന്‍റെ ആത്യന്തിക പദ്ധതി പൂര്‍ത്തീകരിക്കപ്പെടും. ദൈവജനം ക്രിസ്തുവിനുവേണ്ടി കഷ്ടത, പീഡനം, തടവ്, മരണം എന്നിവ അനുഭവിക്കേണ്ട സമയം വരുന്നു. എന്നാല്‍ സാത്താന്‍റെ ഏറ്റവും ക്രൂരമായ ആക്രമണങ്ങളാല്‍, ഏറ്റവും വെല്ലുവിളി നിറഞ്ഞ സമയങ്ങളില്‍പോലും ദൈവം തന്‍റെ സഭയെ പരിപാലിക്കുകയും സംരക്ഷിക്കുകയും ചെയ്യുന്നു.

`വായിക്കുക: എബ്രാ. 11:35-38; വെളി. 2:10. തിന്മയുടെ ശക്തികളുമായുള്ള നമ്മുടെ പോരാട്ടത്തെക്കുറിച്ച് ഈ വേദഭാഗങ്ങള്‍ എന്ത് യാഥാര്‍ത്ഥ്യമാണ് വെളിപ്പെടുത്തുന്നത്? മുന്‍ചോദ്യത്തിലെ ദൈവത്തിന്‍റെ സംരക്ഷണമെന്ന ആശയവുമായി ഈ ഭാഗങ്ങള്‍ എങ്ങനെയാണ് യോജിക്കുന്നത്? ദൈവത്തിന്‍റെ സംരക്ഷണമെന്ന ആശയവും ക്രിസ്തുവിനുവേണ്ടി ചിലരെ വേദനാജനകമായ കഷ്ടപ്പാടുകളും ഒരു രക്തസാക്ഷിയുടെ മരണവും നേരിടാന്‍ ദൈവം അനുവദിക്കുന്നു. ഇതില്‍ എന്തെങ്കിലും വൈരുദ്ധ്യം ഉണ്ടോ?`

ക്രിസ്തുവിന്‍റെ സഭയെ അക്രമത്തിലൂടെ നശിപ്പിക്കുവാനുള്ള, സാത്താന്‍റെ ശ്രമങ്ങള്‍ വൃഥാവാണ്. ഈ വിശ്വസ്തരായ സ്ഥാനാപതികള്‍ തങ്ങളുടെ സ്ഥാനത്തു വീണപ്പോള്‍ യേശുവിന്‍റെ ശിഷ്യന്മാര്‍ തങ്ങളുടെ ജീവന്‍ ത്യജിച്ച വന്‍വിവാദം അവസാനിച്ചില്ല. പരാജയത്താല്‍ അവര്‍ കീഴടക്കി. ദൈവത്തിന്‍റെ വേലക്കാര്‍ കൊല്ലപ്പെട്ടു. എന്നാല്‍ ദൈവവേല അനസ്യൂതം ക്രമാനുഗതമായി മുന്നോട്ടുപോയി.

`വേദനയും കഷ്ടപ്പാടും അനുഭവിച്ചിരുന്ന തിരുവചന എഴുത്തുകാര്‍ക്ക് ദൈവസ്നേഹത്തിന്‍റെ യാഥാര്‍ത്ഥ്യത്തെക്കുറിച്ച് ആവര്‍ത്തിച്ച് എഴുതുവാന്‍ കഴിയുന്നു. ഇതില്‍നിന്നും എന്താണ് അര്‍ത്ഥമാക്കുന്നത്? അതേ സ്നേഹം നമുക്ക് എങ്ങനെ അനുഭവിക്കുവാന്‍ കഴിയും?`