---
title:  കൂടുതല്‍ ചിന്തകള്‍
date:   12/04/2024
---

സുവിശേഷം പ്രചരിച്ചു. അതിന്‍റെ അനുയായികളുടെ എണ്ണം വര്‍ദ്ധിച്ചു. റോമിലെ കഴുകന്മാര്‍ക്കുപോലും പ്രവേശിക്കുവാന്‍ കഴിയാത്ത പ്രദേശങ്ങളിലേക്ക് അത് തുളച്ചുകയറി. ഒരു ക്രിസ്ത്യാനി ഇപ്രകാരം പറയുന്നു. പീഡനം അഴിച്ചുവിടുന്ന വിജാതീയ ഭരണാധികാരികളെ ബോദ്ധ്യപ്പെടുത്തുന്നു. നിങ്ങള്‍ക്ക് ഞങ്ങളെ കൊല്ലാം, പീഡിപ്പിക്കാം, അപലപിക്കാം. നിങ്ങളുടെ അനീതിയാണ് ഞങ്ങള്‍ നിരപരാധികളാണെന്നതിന്‍റെ തെളിവ്. നിങ്ങളുടെ ക്രൂരത നിങ്ങളെ സഹായിക്കുകയില്ല. മറ്റുള്ളവരെ അവരുടെ പ്രേരണയിലേക്കു കൊണ്ടുവരാനുള്ള ക്ഷണം വളരെ ശക്തമായിരുന്നു. എത്ര തവണ ഞങ്ങളെ നശിപ്പിക്കുവാന്‍ ശ്രമിക്കുന്നുവോ അത്രയധികം ഞങ്ങള്‍ വളരുന്നു. ക്രിസ്ത്യാനിയുടെ ചീന്തപ്പെടുന്ന രക്തം വിത്താണ്. (ടെര്‍ടുള്ളിയന്‍, ക്ഷമാപണം, ഖണ്ഡിക. 50 എലന്‍ ജി. വൈറ്റ് വന്‍വിവാദം. പേജ് 41).

"നീതിമാന്മാരെ ദുഷ്ടന്മാരാല്‍ പീഡിപ്പിക്കപ്പെടുവാന്‍ ദൈവകൃപ അനുവദിക്കുന്നു. ഇതു വിശ്വാസത്തില്‍ ദുര്‍ബലരായ പലര്‍ക്കും വലിയ ആശയക്കുഴപ്പത്തിന് കാരണമായിട്ടുണ്ട്. ചിലര്‍ ദൈവത്തിലുള്ള വിശ്വാസംപോലും ഉപേക്ഷിക്കുവാന്‍ തയ്യാറാണ്. കാരണം ദൈവം മനുഷ്യരില്‍ ഏറ്റവും നികൃഷ്ടനെ അഭിവൃദ്ധിയിലേക്ക് കൊണ്ടുവരുന്നു. ഏറ്റവും നല്ലവനും ശുദ്ധനും അവരുടെ ക്രൂരമായ ശക്തിയാല്‍ പീഡിപ്പിക്കപ്പെടുകയും ചെയ്യുന്നു. നീതിയും കരുണയും അനന്തമായ അധികാരവുമുള്ള ഒരാള്‍ക്ക് അത്തരം അനീതിയും അടിച്ചമര്‍ത്തലും സഹിക്കുവാന്‍ കഴിയുമോ? നമുക്ക് ഇത്തരുണത്തില്‍ ഒന്നും ചെയ്യുവാന്‍ ആവില്ല. ദൈവം നമുക്ക് അവന്‍റെ സ്നേഹത്തിന്‍റെ മതിയായ തെളിവുകള്‍ തന്നിട്ടുണ്ട്. അവന്‍റെ കരുതലിന്‍റെ പ്രവര്‍ത്തനങ്ങളെ നമുക്ക് മനസ്സിലാക്കുവാന്‍ കഴിയാത്തതിനാല്‍ അവന്‍റെ നന്മയെ നാം സംശയിക്കേണ്ടതില്ല." (എലന്‍ ജി. വൈറ്റ് ദി ഗ്രേറ്റ് കോണ്‍ട്രവേഴ്സി പേജ് 47.)

**ചര്‍ച്ചയ്ക്കുള്ള ചോദ്യങ്ങള്‍**

`പീഡനം എന്തു മൂല്യമാണ് നല്കുന്നത്? ചില സമയങ്ങളില്‍ പീഡിപ്പിക്കപ്പെടുവാന്‍ ദൈവം തന്‍റെ ജനത്തെ അനുവദിക്കുന്നത് എന്തുകൊണ്ട്? ചില സന്ദര്‍ഭങ്ങളില്‍ ആദിമസഭയിലെന്നപോലെ, അതില്‍നിന്ന് നന്മ വരാന്‍ കഴിഞ്ഞിരുന്നുവെങ്കിലും, അതില്‍നിന്ന് നല്ലതൊന്നും വന്നിട്ടില്ലെന്ന് തോന്നുന്ന അവസരങ്ങളില്‍ എന്തുകൊണ്ടാണ് വിശ്വാസം നിലനിര്‍ത്തുന്നതിന് ദൈവസ്നേഹത്തിന്‍റെ വ്യക്തിപരമായ അനുഭവം വളരെ പ്രാധാന്യമായിരിക്കുന്നത്?`