---
title:  പീഡനങ്ങള്‍ക്കിടയിലും വിശ്വസ്തന്‍
date:   09/04/2024
---

ക്രിസ്തുമതത്തിന്‍റെ ആദിമനൂറ്റാണ്ടുകളിലുടനീളം തടവും പീഡനങ്ങളും യാതനകളും അവഗണിച്ച് ക്രിസ്ത്യന്‍സഭ അതിവേഗം വളര്‍ന്നു. വിശ്വസ്തരായ വിശ്വാസികള്‍, ക്രിസ്തുവിനോട് പൂര്‍ണ്ണമായും പ്രതിജ്ഞാബദ്ധരായി, പരിശുദ്ധാത്മാവിനാല്‍ നിറഞ്ഞു, ശക്തി പ്രാപിച്ചു, തിരുവചനം പ്രസംഗിച്ചു. ജീവിതങ്ങള്‍ മാറ്റിമറിയപ്പെട്ടു. ആയിരം പതിനായിരങ്ങള്‍ മാനസാന്തരപ്പെട്ടു.

`വായിക്കുക: അ.പ്ര. 2:41; 4:4,31; 5:42; 8:1-8. പുതിയനിയമ സഭ അഭിമുഖീകരിച്ച വെല്ലുവിളികളെക്കുറിച്ചും അത് അതിവേഗം വളര്‍ന്നതിന്‍റെ കാരണത്തെക്കുറിച്ചും ഈ വാക്യങ്ങള്‍ നമ്മെ എന്താണ് പഠിപ്പിക്കുന്നത്?`

ശിഷ്യന്മാര്‍ ഭീഷണികള്‍ നേരിട്ടു (അ.പ്ര. 4:17). തടവ് (അ.പ്ര. 5:17,18) പീഡനം (അ.പ്ര. 8:1) മരണം തന്നെ നേരിട്ടു (അ.പ്ര. 7:59) (അ.പ്ര. 12:2). എന്നിട്ടും പരിശുദ്ധാത്മാവില്‍ ഉയിര്‍ത്തെഴുന്നേറ്റ ക്രിസ്തുവിനെ ധൈര്യത്തോടെ പ്രസംഗിച്ചു. യഹൂദ്യ, ഗലീലി, ശമര്യ എന്നിവിടങ്ങളില്‍ ക്രിസ്തീയ ദേവാലയങ്ങള്‍ പെരുകിവന്നു (അ.പ്ര. 9:31).

നരകത്തിന്‍റെ കൊത്തളങ്ങള്‍ കുലുങ്ങി. സാത്താന്‍റെ ചങ്ങലകള്‍ തകര്‍ന്നു. ഉയിര്‍ത്തെഴുന്നേറ്റ ക്രിസ്തുവിന്‍റെ ശക്തിക്ക് മുന്നില്‍ വിജാതീയ അന്ധവിശ്വാസങ്ങള്‍ തകര്‍ന്നു. അതിശക്തമായ പ്രതിബന്ധങ്ങളെ അതിജീവിച്ച് സുവിശേഷം വിജയിച്ചു. ശിഷ്യന്മാര്‍ മുകളിലത്തെ നിലയില്‍ ഭീരുക്കളായി ഇരുന്നില്ല. ഭയം മങ്ങിപ്പോകുന്ന നിഴല്‍പോലെ നൃത്തമാടി സാവധാനം വിട്ടുപോയി.

പകരം, വിശ്വാസം ശിഷ്യരുടെ ഹൃദയത്തില്‍ നിറഞ്ഞു. ഉയിര്‍ത്തെഴുന്നേറ്റ അവരുടെ കര്‍ത്താവിന്‍റെ ഒരു ദര്‍ശനം അവരുടെ ജീവിതത്തെ മാറ്റിമറിച്ചു. യേശു അവര്‍ക്ക് ജീവിക്കുവാന്‍ ഒരു പുതിയ കാഴ്ചപ്പാട് നല്കി. നമ്മുടെ കര്‍ത്താവ് അവര്‍ക്ക് മഹത്തായ ഒരു നിയോഗം മാത്രമല്ല (മര്‍ക്കൊസ് 16:15) നല്കിയത്, മഹത്തായ ഒരു വാഗ്ദത്തം കൂടി നല്കിയിരുന്നു. "എന്നാല്‍ പരിശുദ്ധാത്മാവു നിങ്ങളുടെ മേല്‍ വരുമ്പോള്‍, നിങ്ങള്‍ ശക്തി ലഭിച്ചിട്ടു യെരൂശലേമിലും യെഹൂദ്യയില്‍ എല്ലായിടത്തും ശമര്യയിലും ഭൂമിയുടെ അറ്റത്തോളവും എന്‍റെ സാക്ഷികള്‍ ആകും എന്നു പറഞ്ഞു" (അ.പ്ര. 1:8).

സുവിശേഷം ഭൂമിയുടെ ഏറ്റവും വിദൂര കോണുകളില്‍ പോലും തുളച്ചുകയറി (കൊലൊ. 1:23). ശിഷ്യന്മാരില്‍ ഏറ്റവും അവസാനത്തെ ആളായ യോഹന്നാന്‍ ഒന്നാം നൂറ്റാണ്ടിന്‍റെ അവസാനത്തില്‍ മരിച്ചു. പിന്നീട് വന്നവര്‍ സത്യത്തിന്‍റെ ദീപം ഉയര്‍ത്തി, ജീവിക്കുന്ന ക്രിസ്തുവിനെ ഘോഷിച്ചു. "പ്ലിനി ദി യങ്ര്‍ ആധുനിക തുര്‍ക്കിയുടെ വടക്കന്‍ തീരത്തുള്ള റോമന്‍ പ്രവശ്യയായ ബിഥ്നിയയുടെ ഗവര്‍ണറായിരുന്നു. എ.ഡി. 110-നടുത്ത്, ട്രാജന്‍ ചക്രവര്‍ത്തിക്ക് ഒരു കത്ത് എഴുതി. കര്‍ത്താവിന്‍റെ ക്രൂശ് മരണത്തിന് ഏകദേശം എണ്‍പത് വര്‍ഷങ്ങള്‍ക്ക് ശേഷമാണ് പ്ലീനിയുടെ പ്രസ്താവന ഉണ്ടായത്. അതുകൊണ്ടുതന്നെ ആ പ്രസ്താവന പ്രാധാന്യം അര്‍ഹിക്കുന്നു. പ്ലീനി താന്‍ നടത്തിയിരുന്ന ഔദ്യോഗിക പരീക്ഷണങ്ങളെക്കുറിച്ച് വിവരിക്കുന്നു. ക്രിസ്ത്യാനികളെ കണ്ടെത്തി വധിക്കുവാന്‍ അദ്ദേഹം പറഞ്ഞു. എല്ലാ പ്രായത്തിലുമുള്ള നിരവധി വ്യക്തികളും വിഭാഗങ്ങളും സ്ത്രീകളും പുരുഷന്മാരുമായി നിരവധി ആളുകളെ ആരോപണവിധേയരാക്കി കഷ്ടത്തിലാക്കി. ഇത് ഇങ്ങനെ തുടര്‍ന്നുകൊണ്ടേയിരിക്കും. ഈ അന്ധവിശ്വാസത്തിന്‍റെ (ക്രിസ്റ്റ്യാനിറ്റി) പകര്‍ച്ചവ്യാധി പടര്‍ന്നു പിടിച്ചത് നഗരങ്ങളില്‍ മാത്രമല്ല ഗ്രാമങ്ങളിലും ജില്ലകളിലും ഉണ്ട്." "ഹെന്‍റി ബെറ്റന്‍സണ്‍, ക്രിസ്ത്യന്‍ ചര്‍ച്ചിന്‍റെ ഡോക്യുമെന്‍റ്സ് (ന്യൂയോര്‍ക്ക് ഓക്സ് ഫോര്‍ഡ് യൂണിവേഴ്സിറ്റി പ്രസ് 2011)." പിശാചിന്‍റെ ഏറ്റവും ക്രൂരമായ ആക്രമണങ്ങള്‍ ഉണ്ടായിരുന്നിട്ടും ക്രിസ്ത്യന്‍ സഭ അതിവേഗം വളര്‍ന്നു.

`നമ്മെ സഹായിക്കുവാന്‍ കഴിയുന്ന ആദ്യകാല സഭയില്‍നിന്ന് നമുക്ക് എന്തൊക്കെ പഠിക്കുവാന്‍ കഴിയും?`