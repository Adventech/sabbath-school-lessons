---
title:  സ്നേഹത്തിന്‍റെ ഒരു പൈതൃകം
date:   11/04/2024
---

`വായിക്കുക: യോഹന്നാന്‍ 13:35; 1 യോഹന്നാന്‍ 4:21. വന്‍വിവാദത്തില്‍ ദൈവത്തിന്‍റെ ഗവണ്‍മെന്‍റിനെതിരെ സാത്താന്‍റെ വെല്ലുവിളിയെക്കുറിച്ച് ഈ വേദഭാഗങ്ങള്‍ എന്താണ് വെളിപ്പെടുത്തുന്നത്? യഥാര്‍ത്ഥ ക്രിസ്ത്യാനിത്വത്തിന്‍റെ സത്തയെക്കുറിച്ച് അവ നമ്മോട് എന്താണ് പറയുന്നത്?`

ആദ്യത്തെ ഏതാനും നൂറ്റാണ്ടുകളില്‍ ക്രിസ്ത്യന്‍ സമൂഹങ്ങളുടെ ആദര്‍ശം സ്നേഹമായിരുന്നു. ടെര്‍ടുള്ളിയന്‍റെ അഭിപ്രായത്തില്‍ "പ്രധാനമായും ശ്രേഷ്ഠമായ സ്നേഹത്തിന്‍റെ പ്രവൃത്തികളാണ് പലരെയും നമ്മില്‍ അടയാള ചിഹ്നം സ്ഥാപിക്കുവാന്‍ പ്രേരിപ്പിക്കുന്നത്. അവര്‍ പരസ്പരം എങ്ങനെ സ്നേഹിക്കുന്നു എന്നു പറയുന്നത് ശ്രദ്ധിക്കു." (എസ് തെല്‍വാള്‍ വിവര്‍ത്തനം ചെയ്ത ടെര്‍ടുള്ളിയന്‍റെ ക്ഷമാപണം 39 കാണുക. (httsp:/wwwlogoslibrary.org/terutllian/apology/39.hmtl.)

ആദ്യ നൂറ്റാണ്ടുകളില്‍ അതായത് ഏകദേശം എ.ഡി. 160 ലും എ.ഡി. 260 ലുമായി രണ്ട് വിനാശകരമായ മഹാമാരികള്‍ ബാധിച്ചപ്പോള്‍ ദൈവസ്നേഹത്തിന്‍റെ ഏറ്റവും വലിയ വെളിപ്പെടലുകളില്‍ ഒന്ന് പ്രകടമായി. ക്രിസ്ത്യാനികള്‍ മുമ്പോട്ടുവന്നു. രോഗികളായവരെയും മരിക്കുന്നവരെയും ശുശ്രൂഷിച്ചു. ഈ മഹാവ്യാധി പതിനായിരക്കണക്കിന് ആളുകളുടെ ജീവനെടുത്തു. ഏതാണ്ട് ഒരു ഗ്രാമം തന്നെ നിവാസികള്‍ ഇല്ലാതെ ആയിപ്പോയി. പട്ടണത്തില്‍ ജനസംഖ്യ ഗണ്യമായി കുറഞ്ഞു, ക്രിസ്ത്യാനികളുടെ നിസ്വാര്‍ത്ഥ ത്യാഗപൂര്‍ണ്ണമായ കരുതലും സ്നേഹനിര്‍ഭരമായ ശുശ്രൂഷയും ജനങ്ങളുടെ ഇടയില്‍ വലിയ സ്വാധീനം ചെലുത്തി. ഈ രണ്ടു പകര്‍ച്ചവ്യാധികള്‍ക്കിടയില്‍ കാലക്രമേണ റോമാസാമ്രാജ്യത്തിലെ ആയിരക്കണക്കിന് ഒടുവില്‍ ലക്ഷക്കണക്കിന് ആളുകള്‍ യേശുക്രിസ്തുവില്‍ വിശ്വസിച്ചു. രോഗത്തിന് അടിമപ്പെട്ടവരോടും മരണത്തിന് കീഴ്പ്പെട്ടവരോടുമുള്ള സ്നേഹവും സംഘടിതമായ പരിചരണവും നിസ്വാര്‍ത്ഥമായ കരുതലും ഈ വിശ്വാസികളോടും അവര്‍ പ്രതിനിധാനം ചെയ്യുന്ന ക്രിസ്തുവിനോടും ഒരു ആരാധന സൃഷ്ടിച്ചു.

റോഡ്നി സ്റ്റാര്‍ക്കിന്‍റെ ദി റൈസ് ഓഫ് ക്രിസ്റ്റ്യാനിറ്റി എന്ന ഗ്രന്ഥം ഈ ചരിത്രസംഭവങ്ങളെ പുതിയതും മെച്ചപ്പെട്ടതുമായ വെളിച്ചത്തില്‍ ചിത്രീകരിക്കുന്ന ഒരു ആധുനിക ചരിത്ര വിവരണമാണ്. അതില്‍ അദ്ദേഹം രണ്ടാം പകര്‍ച്ചവ്യാധിയുടെ സമയത്ത് യെഹൂദാക്രിസ്ത്യാനികളായിരുന്ന മുഴു ക്രിസ്ത്യന്‍ സമൂഹവും നഴ്സുമാരുടെ ഒരു വെര്‍ച്ച്വല്‍ സൈന്യവുമായി മാറി. ദുരിതമനുഭവിക്കുന്ന സമൂഹത്തിന് അതിജീവിക്കുവാനുള്ള അടിസ്ഥാന ആവശ്യങ്ങള്‍ നിറവേറ്റി കൊടുത്തു. രണ്ടാം പകര്‍ച്ചവ്യാധിയുടെ മൂര്‍ദ്ധന്യത്തില്‍ എ.ഡി. 260 നടുത്ത്, ഒരു ഈസ്റ്റര്‍ കത്തില്‍ പ്രാദേശിക ക്രിസ്ത്യാനികളുടെ വീരോചിതമായ നഴ്സിങ് ശ്രമങ്ങള്‍ക്ക് ഡയോനീഷ്യസ് ഒരു നീണ്ട ആദരാഞ്ജലി എഴുതി. മറ്റുള്ളവരെ പരിചരിക്കുന്നതിനിടയില്‍ അനേകരുടെ ജീവന്‍ നഷ്ടമായി.

"നമ്മുടെ സഹോദരക്രിസ്ത്യാനികളില്‍ ഭൂരിഭാഗവും അതിരുകളില്ലാത്ത സ്നേഹവും വിശ്വസ്തതയും പ്രകടിപ്പിച്ചു. ഒരിക്കലും തങ്ങളെപ്പറ്റി ചിന്തിക്കാതെ പരസ്പരം മാത്രം ചിന്തിച്ചു. അപകടത്തെക്കുറിച്ചു ചിന്തിക്കാതെ, അവര്‍ രോഗികളുടെ ചുമതല ഏറ്റെടുത്തു. അവരുടെ എല്ലാ ആവശ്യങ്ങളും നിറവേറ്റുകയും ക്രിസ്തുവില്‍ അവരെ ശുശ്രൂഷിക്കുകയും ചെയ്തു. മറ്റുള്ളവരുടെ രോഗം അവര്‍ക്കും ബാധിച്ചു. അവരോടൊപ്പം സന്തുഷ്ടമായി, ശാന്തമായി അനേകം ക്രിസ്ത്യാനികളുടെ ജീവനും വിട്ടുപോയി. പലരും അവരുടെ അയല്‍വാസികളുടെ രോഗം സ്വയം വരിക്കുകയും അവരുടെ വേദനകള്‍ സന്തോഷത്തോടെ ഏറ്റെടുക്കുകയും ചെയ്തു." (റോഡ്നി സ്റ്റാര്‍ക്ക്, ദി റൈസ് ഓഫ് ക്രിസ്റ്റ്യാനിറ്റി പ്രിന്‍സ്ടണ്‍ യൂണിവേഴ്സിറ്റി പ്രസ്സ് 1996 പേജ് 2).

`ഇവിടെ നമുക്കുള്ള സന്ദേശം, വ്യക്തമായ സന്ദേശം എന്താണ്? നമ്മുടെ 'സ്വയം' എങ്ങനെ മരിക്കാന്‍ നാം പഠിക്കും? എങ്ങനെ നമുക്കും ഇതേ നിസ്വാര്‍ത്ഥ മനോഭാവം പ്രകടിപ്പിക്കാം? ഇത് എളുപ്പമില്ല. അല്ലേ?`