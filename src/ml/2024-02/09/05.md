---
title:  മൃഗത്തിന്‍റെ അടയാളം
date:   29/05/2024
---

`വായിക്കുക: വെളി. 12:12,17; വെളി. 13:7. ഈ വേദഭാഗങ്ങള്‍ എങ്ങനെയാണ് സാത്താന്‍റെ ക്രോധം വെളിപ്പെടുത്തുന്നത്? പിശാചിന് ദൈവത്തിന്‍റെ അന്ത്യകാല ജനതയോട് ഇത്ര ദേഷ്യം തോന്നുന്നത് എന്തുകൊണ്ട്?`

വെളിപ്പാട് 12-ാം അദ്ധ്യായം ക്രിസ്തുവും സാത്താനും തമ്മിലുള്ള പ്രാപഞ്ചിക സംഘട്ടനത്തിന്‍റെ രൂപരേഖ യുഗങ്ങളിലൂടെ അവതരിപ്പിക്കുന്നു. ദൈവജനത്തിന്മേലുള്ള സാത്താന്‍റെ അവസാന ആക്രമണത്തോടെ അത് പാരമ്യത്തിലെത്തുന്നു. വെളിപ്പാട് 13-ാം അദ്ധ്യായം മഹാസര്‍പ്പത്തിന്‍റെ രണ്ട് സഖ്യകക്ഷികളായ കടലില്‍നിന്നുള്ള മൃഗത്തെയും കരയില്‍ നിന്നുള്ള മൃഗത്തെയും പരിചയപ്പെടുത്തുന്നു. ദൈവജനത്തോട് യുദ്ധം ചെയ്യാന്‍ ഈ രണ്ട് ശക്തികളും സാത്താനോടൊപ്പം ചേരും.

`വായിക്കുക: വെളി. 13:4,8,12,15; 15:4; 16:2, 19:20; 20:4; 22:9 എന്നിവയും കാണുക. ഈ വാക്യങ്ങളിലെല്ലാം ഏതു പ്രധാന വിഷയം ദൃശ്യമാകുന്നു.`

വൈരുദ്ധ്യം ശ്രദ്ധിക്കുക. ഒന്നുകില്‍ മനുഷ്യര്‍ സ്രഷ്ടാവിനെ ആരാധിക്കുക അല്ലെങ്കില്‍ മറ്റെന്തിനെയെങ്കിലും ആരാധിക്കുക. സ്രഷ്ടാവ് ആരാധനയ്ക്ക് യോഗ്യനാണ് (വെളി. 5:9). ആരാധനയെ ചൊല്ലി ക്രിസ്തുവും സാത്താനും തമ്മിലുള്ള തര്‍ക്കം സ്വര്‍ഗ്ഗത്തില്‍ ആരംഭിച്ചു. "ഞാന്‍ മേഘോന്നതങ്ങള്‍ക്ക് മീതെ കയറും, ഞാന്‍ അത്യുന്നതനോടു സമനാകും" (വെളി. 14:14). സ്രഷ്ടാവിന്‍റെ മാത്രം ആരാധനയാണ് സാത്താന്‍ ആഗ്രഹിച്ചത്. വെളിപ്പാട് 13-ാം അദ്ധ്യായത്തില്‍ സാത്താന്‍ കരമൃഗത്തിന്‍റെ പ്രവര്‍ത്തനത്തിലൂടെ വിജയിക്കുന്നു (വെളി. 13:4).

കാലങ്ങളും നിയമങ്ങളും മാറ്റാന്‍ ശ്രമിക്കുന്നതും 1260 പ്രവചനദിവസങ്ങള്‍, അതായത് 1260 വര്‍ഷത്തേക്ക് അധികാരം പ്രയോഗിക്കുന്നതുമായ ചെറിയ കൊമ്പിന് സമാനമാണ് ഈ കരയിലെ മൃഗം എന്ന് ദാനീയേല്‍ 7 മായുള്ള താരതമ്യം കാണിക്കുന്നു (ദാനീ. 7:25) താരതമ്യം ചെയ്യുക. (വെളി. 13:5 പാഠം 6 കാണുക) ദൈവത്തിന്‍റെ പത്തു കല്പനകളില്‍ സമയവുമായി ബന്ധപ്പെട്ട നിയമത്തിന്‍റെ ഒരേയൊരു ഭാഗം നാലാമത്തെ കല്പനയാണ്. ഈ സഭ ആരാധനയുടെ ദിവസം 7-ാം ദിന ശബ്ബത്തില്‍നിന്നും ഒന്നാംദിനമായ ഞായറാഴ്ചയിലേക്ക് മാറ്റാന്‍ ശ്രമിച്ചു.

ദൈവം തന്‍റെ അധികാരത്തിന്‍റെ അടയാളമായി, ആരാധനാ ദിവസമായി നല്‍കിയ ഏഴാംദിന ശബ്ബത്ത് (പുറ. 31:13; യെഹെ. 20:12-20) മാറ്റാന്‍ ശ്രമിക്കുന്ന ഒരു ഭൗതികശക്തി സാദ്ധ്യമായ എല്ലാ അടിസ്ഥാനതലവും ഉപയോഗിച്ച് ദൈവിക അധികാരത്തെ കവര്‍ന്നെടുക്കുന്നു. ഈ ഘട്ടമാണ് സത്യവും വ്യാജവുമായ ആരാധനയെക്കുറിച്ചുള്ള സംഘട്ടനത്തിന്‍റെ കേന്ദ്രബിന്ദു.

ഇക്കാരണത്താല്‍, വെളിപ്പാട് ദൈവത്തോട് വിശ്വസ്തരായ ആളുകളെ "ദൈവത്തിന്‍റെ കല്പനകള്‍ പാലിക്കുന്നവര്‍" എന്ന് തിരിച്ചറിയുന്നു (വെളി. 42:17; വെളി. 14). ഇതില്‍ ഞായറാഴ്ചയല്ല, ഏഴാംദിന ശബ്ബത്താണ് ഉള്‍പ്പെടുത്തിയിരിക്കുന്നത്. അവന്‍റെ വിശുദ്ധദിവസമായ ശബ്ബത്തില്‍ ദൈവത്തെ ആരാധിക്കുവാനുള്ള മൂന്നു മാലാഖമാരുടെ അവസാനവിളി നിരസിക്കുന്നവര്‍ക്കും (യെശ. 58:13) കൂടാതെ അവന്‍റെ വ്യാജശബ്ബത്ത്, ഞായറാഴ്ച ആരാധിക്കുന്നവര്‍ക്കും മൃഗത്തിന്‍റെ മുദ്ര ലഭിക്കും (പാഠം 11 കാണുക).