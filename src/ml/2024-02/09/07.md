---
title:  കൂടുതല്‍ ചിന്തകള്‍
date:   31/05/2024
---

തങ്ങള്‍ക്ക് അനുകൂലമായ ബൈബിള്‍ സാക്ഷ്യത്തിന്‍റെ അഭാവത്തില്‍ പലരും തളരാത്ത സ്ഥിരോത്സാഹത്തോടെ ക്രിസ്തുവിനും അവന്‍റെ അപ്പൊസ്തലന്മാര്‍ക്കും എതിരെ അതേ ന്യായവാദം പ്രയോഗിച്ചതെങ്ങനെയെന്ന് മറക്കാന്‍ പ്രേരിപ്പിച്ചു. എന്തുകൊണ്ടാണ് നമ്മുടെ മഹാന്മാര്‍ ഈ ശബ്ബത്ത് ചോദ്യം മനസ്സിലാക്കാത്തത്? എന്നാല്‍ നിങ്ങളെപ്പോലെ ചുരുക്കം ചിലര്‍ വിശ്വസിക്കുന്നു. വിദ്യാഭ്യാസം ലഭിച്ചിട്ടുള്ള ആ മഹാന്മാര്‍ക്ക് തെറ്റുപറ്റുകയും നിങ്ങള്‍ കുറച്ചുപേര്‍ മാത്രം ശരിയായിരിക്കുകയും ചെയ്യുക സാദ്ധ്യമല്ല.

ഇത്തരം വാദങ്ങള്‍ നിരസിക്കുവാന്‍ തിരുവെഴുത്തുകളുടെ പഠിപ്പിക്കലുകളും എല്ലാ കാലങ്ങളിലും തന്‍റെ ജനവുമായി കര്‍ത്താവ് ഇടപെട്ടതിന്‍റെ ചരിത്രവും ഉദ്ധരിക്കേണ്ടത് ആവശ്യമാണ്.

കഴിഞ്ഞ തലമുറയിലെ ക്രിസ്ത്യാനികള്‍ ഞായറാഴ്ച അനുഷ്ഠിച്ചിരുന്നു. വേദപുസ്തക ശബ്ബത്തിനെ അനുഷ്ഠിക്കുന്നു എന്ന വിശ്വാസത്തിലാണ് അവര്‍ ഞായറാഴ്ച ആചരിക്കുന്നത്. എല്ലാ സഭകളിലും യഥാര്‍ത്ഥ ക്രിസ്ത്യാനികള്‍ ഉണ്ട്. ഞായര്‍, 'ശബ്ബത്ത്' എന്ന് അവര്‍ വിശ്വസിക്കുന്നു. അവരുടെ ആത്മാര്‍ത്ഥതയെയും സത്യസന്ധതയെയും ദൈവം അംഗീകരിക്കുന്നു. എന്നാല്‍ ഞായറാഴ്ച ആചാരം നിയമംമൂലം നിര്‍ബന്ധിതമാകുമ്പോള്‍ യഥാര്‍ത്ഥ ശബ്ബത്തിനെക്കുറിച്ച് ലോകത്തിന് അറിവ് ലഭിച്ചു കഴിയുമ്പോള്‍ ദൈവകല്പന നിഷേധിക്കുന്ന ആരും അഥവാ റോമന്‍ കത്തോലിക്കാ സഭയുടെ അധികാരത്തോടുകൂടി മാത്രം നിലവില്‍ വന്ന ഒരു കല്പന സ്വീകരിക്കുന്നവര്‍ ദൈവത്തെക്കാള്‍ അധികം പാപ്പാത്വത്തെ ആദരിക്കുകയാണ്. അവര്‍ റോമിന് കൂടുതല്‍ ആദരവ് നല്‍കുന്നു. റോം ഏര്‍പ്പെടുത്തിയ വ്യവസ്ഥ (വ്യാജശബ്ബത്ത്) നിര്‍ബന്ധിതമാക്കിയ ശക്തിയെയും അവര്‍ ആദരിക്കുന്നു. അവര്‍ മൃഗത്തെയും അതിന്‍റെ പ്രതിമയെയും നമസ്കരിക്കുന്നു. തന്‍റെ അധികാരത്തിന്‍റെ അടയാളമായി ദൈവം അതിനു പകരമായി സ്ഥാപിച്ച നിയമത്തെ മനുഷ്യര്‍ നിരസിക്കുകയും റോം തന്‍റെ സര്‍വ്വാധികാരത്തിന്‍റെ അടയാളമായി സ്ഥാപിച്ച വ്യാജ ശബ്ബത്തിനെ ബഹുമാനിക്കുകയും ചെയ്യുമ്പോള്‍ മൃഗത്തിന്‍റെ മുദ്ര അഥവാ റോമിനോടുള്ള വിധേയത്ത്വത്തിന്‍റെ അടയാളം അവര്‍ സ്വീകരിക്കുകയാണ്. ഇപ്രകാരം ഈ വസ്തുത വ്യക്തമായി ജനത്തിനു മുന്‍പില്‍ വന്നു കഴിയുമ്പോള്‍ മാത്രമേ, അഥവാ ദൈവകല്പന സ്വീകരിക്കണമോ എന്ന ചോദ്യം ഉന്നയിക്കപ്പെട്ടു കഴിയുമ്പോള്‍ മാത്രമേ ലംഘനം തുടരുന്നവര്‍ മൃഗത്തിന്‍റെ മുദ്ര സ്വീകരിക്കുകയുള്ളു. (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 455, 449.)

**ചര്‍ച്ചയ്ക്കുള്ള ചോദ്യങ്ങള്‍**

`ലോകം വളരെ എളുപ്പത്തില്‍ വളരെ നാടകീയമായി മാറിക്കൊണ്ടിരിക്കുകയാണ്. അവസാന കാല സംഭവവികാസങ്ങള്‍ നമ്മെ ഒരുക്കമില്ലാത്തവരായി പിടിക്കാതിരിക്കുവാന്‍ നാം എപ്പോഴും ജാഗരൂകരായിരിക്കേണ്ടത് എന്തുകൊണ്ട്?`

`ന്യായവിധിയെക്കുറിച്ചും ദൈവത്തിന്‍റെ നിയമത്തെക്കുറിച്ചും ഉള്ള ഒരു ഗ്രാഹ്യം കൃപയാല്‍ മാത്രം നാം രക്ഷിക്കപ്പെട്ടിരിക്കുന്നു എന്ന വസ്തുതയുമായി എങ്ങനെ പൊരുത്തപ്പെടുന്നു?`

`യഥാര്‍ത്ഥ ശബ്ബത്തിന്‍റെ പ്രാധാന്യം മനസ്സിലാക്കാത്തവര്‍ക്കും ആഴ്ചയിലെ ആദ്യദിവസമായ ഞായറാഴ്ച ആത്മാര്‍ത്ഥമായി ആചരിക്കുന്നവര്‍ക്കും സാക്ഷ്യം വഹിക്കാന്‍ നിങ്ങള്‍ക്ക് കഴിയുന്ന മാര്‍ഗ്ഗങ്ങള്‍ എന്തൊക്കെയാണ്?`

`4. സഭയുടെയും ഭരണകൂട അധികാരങ്ങളുടെയും ഏകീകരണത്തില്‍ എന്ത് അപകടങ്ങളാണ് ഉള്ളത്? ക്രിസ്ത്യാനികള്‍ എന്ന നിലയില്‍ നമുക്ക് സര്‍ക്കാരുമായി എങ്ങനെ ബന്ധപ്പെടാം?`