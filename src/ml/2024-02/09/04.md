---
title:  ശബ്ബത്തും കല്പനയും
date:   28/05/2024
---

`വായിക്കുക: വെളി. 14:6,7; വെളി. 4:11; ഉല്പത്തി 2:1-3; കൂടാതെ പുറ. 20:8-11. സൃഷ്ടിയും ശബ്ബത്തും ദൈവത്തിന്‍റെ നിയമവും തമ്മിലുള്ള ബന്ധം എന്താണ്?`

സൃഷ്ടി ദൈവത്തിന്‍റെ ദൃഷ്ടിയില്‍ നമ്മുടെ മൂല്യത്തെക്കുറിച്ചാണ് സംസാരിക്കുന്നത്. നമ്മള്‍ പ്രപഞ്ചത്തില്‍ ഒറ്റയ്ക്കല്ല. കുറച്ച് കോസ്മിക് പൊടിപടലവും ഉണ്ട്. നമ്മള്‍ അവിചാരിതമായി സംഭവിച്ച ജനിതക ഘടകവുമല്ല. മറ്റൊരു വിധത്തില്‍ പറഞ്ഞാല്‍ ജീവന്‍റെ ഉത്ഭവത്തെക്കുറിച്ചുള്ള പൊതുവായ ശാസ്ത്രീയ സാഹചര്യം, മാദ്ധ്യമങ്ങളും ജനകീയ സംസ്കാരവും വാര്‍ത്തകള്‍ ഉയര്‍ത്തിക്കാട്ടി നമ്മുടെ ഉത്ഭവത്തെക്കുറിച്ചുള്ള ഒരു വീക്ഷണം അവതരിപ്പിക്കുന്നു. അത് ബൈബിള്‍ വിവരണവുമായി എല്ലാ വിധത്തിലും പൊരുത്തപ്പെടുന്നില്ല.

യേശുക്രിസ്തു നമ്മെ സൃഷ്ടിച്ചതുകൊണ്ടാണ് നാം ഇവിടെയുള്ളത്. അവന്‍ നമ്മെ സൃഷ്ടിച്ചതുകൊണ്ടു മാത്രമല്ല, നമ്മെ വീണ്ടെടുത്തതുകൊണ്ടും അവന്‍ നമ്മുടെ ആരാധനയ്ക്ക് യോഗ്യനാണ്. സൃഷ്ടിപ്പും വീണ്ടെടുപ്പും എല്ലാ സത്യാരാധനയുടെയും ഹൃദയമാണ്. അതിനാല്‍ രക്ഷാപദ്ധതി മനസ്സിലാക്കാന്‍ ശബ്ബത്ത് അത്യന്താപേക്ഷിതമാണ്. ശബ്ബത്ത്, ഒരു സൃഷ്ടിതാവിന്‍റെ കരുതലിനെയും വീണ്ടെടുപ്പുകാരന്‍റെ സ്നേഹത്തെയും കുറിച്ച് സംസാരിക്കുന്നു.

സൃഷ്ടിപ്പിന്‍ ആഴ്ചയുടെ സമാപനത്തില്‍, ദൈവം താന്‍ സൃഷ്ടിച്ച ലോകത്തിന്‍റെ സൗന്ദര്യത്തിലും മഹത്വത്തിലും വിശ്രമിച്ചു. അവന്‍ നമുക്കും ഒരു മാതൃകയായി വിശ്രമിച്ചു. ശബ്ബത്ത്, നമ്മെ സൃഷ്ടിച്ചവനെ സ്തുതിക്കുവാനുള്ള പ്രതിവാര അവസരമാണ് തരുന്നത്. ശബ്ബത്തില്‍ നാം ആരാധിക്കുമ്പോള്‍, ശബ്ബത്തിന് ദൈവം നല്‍കിയ പ്രത്യേക അനുഗ്രഹം പ്രാപിക്കുവാന്‍ നാം നമ്മുടെ ഹൃദയങ്ങളെ തുറക്കുന്നു. ഈ പ്രത്യേക അനുഗ്രഹം വേറൊരു ദിവസത്തിനും ദൈവം നല്‍കിയിട്ടില്ല. നമുക്കുവേണ്ടിയുള്ള ദൈവത്തിന്‍റെ ഉദ്ദേശ്യത്തില്‍ നിന്നും നാം വ്യതിചലിച്ചു പോയപ്പോള്‍, നമ്മെ ഉപേക്ഷിച്ചുകളയാന്‍ കഴിയാത്തവിധം നമ്മെ സ്നേഹിച്ച ഒരു സ്രഷ്ടാവിനെയാണ് ശബ്ബത്ത് ചൂണ്ടിക്കാണിക്കുന്നത്. ശബ്ബത്ത് ദൈവത്തിലുള്ള നമ്മുടെ വിശ്രമത്തിന്‍റെ ശാശ്വതമായ പ്രതീകമാണ് (യെഹെ. 20:12,20). ഇത് വിശ്രമത്തിന്‍റെ പ്രതീകമാണ്, പ്രവര്‍ത്തികളുടേതല്ല. നിയമവാദത്തിന്‍റേതല്ല, കരുണയുടേതാണ്. പ്രത്യാശയുടേതാണ്, അപലപിക്കുന്നതിന്‍റെയല്ല. രക്ഷയ്ക്കായി ദൈവത്തെ ആശ്രയിക്കുന്നതിന്‍റെ പ്രതീകമാണ്, നമ്മളെത്തന്നെ ആശ്രയിക്കുന്നതിന്‍റെ പ്രതീകമല്ല. നമ്മെ സൃഷ്ടിച്ചവനും, നമ്മെ വീണ്ടെടുത്തവനും നമ്മെ ചേര്‍ത്തുകൊള്ളുവാനായി വീണ്ടും വരുന്നവനുമായ കര്‍ത്താവായ യേശുക്രിസ്തുവിന്‍റെ വാത്സല്യ കരങ്ങളില്‍ കൃപയാല്‍ ലഭിക്കുന്ന വിശ്രമമാണ് ശബ്ബത്തിന്‍റെ യഥാര്‍ത്ഥ വിശ്രമം.

ലോകത്തിനായുള്ള ദൈവത്തിന്‍റെ അന്ത്യകാല സന്ദേശമായ വെളിപ്പാട് 14 ല്‍ ഓരോ ശബ്ബത്തിലും അവന്‍റെ സ്നേഹത്തിലും കരുതലിലും വിശ്രമിക്കുവാന്‍ ദൈവവിശ്വാസികളെ മാടി വിളിക്കുന്ന സന്ദേശമാണുള്ളത്. നമ്മെ സൃഷ്ടിച്ചവനെ ഓര്‍ക്കാനും അവന് മഹത്വം കൊടുക്കുവാനും അത് നമ്മെ വിളിക്കുന്നു. ഏദന്‍റെ പൂര്‍ണ്ണതയ്ക്കും വരാനിരിക്കുന്ന പുതിയ ആകാശങ്ങളുടെയും പുതിയ ഭൂമിയുടെയും മഹത്വത്തിനും ഇടയില്‍ ബന്ധിപ്പിക്കുന്ന ഒരു കണ്ണിയാണ് ശബ്ബത്ത് ആരാധന. ഒരു ദിവസം ഏദന്‍റെ പ്രതാപം പുനഃസ്ഥാപിക്കപ്പെടുമെന്ന് ഇത് നമ്മെ ഓര്‍മ്മിപ്പിക്കുന്നു.

മിക്ക സെവന്‍ത് ഡേ അഡ്വെന്‍റിസ്റ്റ് വിശ്വാസികളും നിയമാനുസൃതം എന്ന ആരോപണത്തെ അഭിമുഖീകരിച്ചിട്ടുണ്ട്. ആ ആരോപണം സാധാരണയായി നമ്മുടെ ശബ്ബത്ത് ആചരിക്കുന്നതുമായി ബന്ധപ്പെട്ടിരിക്കുന്നു.

`വീണ്ടെടുപ്പിന്‍റെയും വിശ്വാസത്താലുള്ള നീതീകരണത്തിന്‍റെയും പ്രതീകമായി ശബ്ബത്തിനെ ചര്‍ച്ച ചെയ്യുക. വിശ്രമിക്കാനുള്ള ദൈവത്തിന്‍റെ കല്പന അനുസരിക്കുന്നത് എന്തിനാണെന്ന് ചിന്തിക്കുവാന്‍ ആളുകളെ പ്രേരിപ്പിക്കുന്നു. അങ്ങനെ സ്വര്‍ഗ്ഗത്തിലേക്കുള്ള വഴി നമ്മള്‍ തന്നെ ഒരുക്കുവാന്‍ ശ്രമിക്കുകയാണോ?`