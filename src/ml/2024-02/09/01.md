---
title:  ദൈവത്തിന്‍റെ-ഗവണ്‍മെന്‍റിന്‍റെ അടിസ്ഥാനം
date:   25/05/2024
---

### പഠനത്തിനുള്ള വേദഭാഗങ്ങള്‍
വെളി. 14:6-12; സഭാ.പ്ര. 12:13,14; സദൃശ. 28:9; ദാനീ. 7:25

> <p>മനഃപാഠവാക്യം</p>
> "മഹാസര്‍പ്പം സ്ത്രീയോടു കോപിച്ചു, ദൈവകല്പന പ്രമാണിക്കുന്നവരും യേശുവിന്‍റെ സാക്ഷ്യം ഉള്ളവരുമായി അവളുടെ സന്തതിയില്‍ ശേഷിപ്പുള്ളവരോടു യുദ്ധം ചെയ്വാന്‍ പുറപ്പെട്ടു; അവന്‍ കടപ്പുറത്തെ മണലിന്മേല്‍ നിന്നു" (വെളി. 12:17).

തീവ്രമായ വേദപുസ്തക പഠനത്തിലൂടെ, സ്വര്‍ഗ്ഗീയ വിശുദ്ധ മന്ദിരത്തിലെ അതിവിശുദ്ധ സ്ഥലത്തെ നിയമത്തിന്‍റെ പ്രാധാന്യം അഡ്വെന്‍റിസ്റ്റുകാര്‍ മനസ്സിലാക്കി. ദൈവത്തിന്‍റെ കല്പനയുടെ ഹൃദയാന്തര്‍ഭാഗത്തേക്ക് നോക്കിയപ്പോള്‍, നാലാമത്തെ കല്പനയായ ശബ്ബത്തിന്‍റെ പ്രാധാന്യവും അത് അനുസരിക്കേണ്ടതിന്‍റെ ആവശ്യകതയും അവര്‍ കണ്ടെത്തി. വാസ്തവത്തില്‍ ഈ കല്പന ദൈവത്തെ നമ്മുടെ സ്രഷ്ടാവായും എല്ലാ സത്യ ആരാധനയുടെയും അടിസ്ഥാനവുമായി കാണേണ്ടതാണ്. പ്രത്യേകിച്ച് ചരിത്രത്തിന്‍റെ അവസാനനാളുകളില്‍ വളരെ പ്രസക്തമായി കാണേണ്ട ഒരു വിഷയവുമാണ് (വെളി. 14:6-12 കാണുക).

ദൈവത്തിന്‍റെ നിയമത്തെ തുരങ്കം വെയ്ക്കുന്നതിലൂടെ ദൈവാരാധനയെ തടസ്സപ്പെടുത്തുക എന്നതായിരുന്നു സാത്താന്‍റെ ആദ്യം മുതലേയുള്ള ലക്ഷ്യം. "ഒരുവന്‍ ന്യായപ്രമാണം മുഴുവന്‍ അനുസരിച്ചു നടന്നിട്ടും ഒന്നില്‍ തെറ്റിയാല്‍ അവന്‍ സകലത്തിനും കുറ്റക്കാരനായിത്തീര്‍ന്നു (യാക്കോബ് 2:10). ഇത് സാത്താനറിയാമായിരുന്നു. അതുകൊണ്ട് ദൈവകല്പന ലംഘിക്കുവാന്‍ സാത്താന്‍ ആളുകളെ പ്രോത്സാഹിപ്പിക്കുന്നു. സാത്താന്‍ ശബ്ബത്തിനെ വെറുക്കുന്നു. കാരണം അത് സ്രഷ്ടാവിനെക്കുറിച്ചും ദൈവത്തെ എങ്ങനെ ആരാധിക്കണമെന്നതിനെക്കുറിച്ചും ആളുകളെ ഓര്‍മ്മിപ്പിക്കുന്നു. എന്നാല്‍ അത് സ്വര്‍ഗ്ഗീയ വിശുദ്ധമന്ദിരത്തിലെ അതിവിശുദ്ധസ്ഥലത്ത് ദൈവത്തിന്‍റെ നിയമപെട്ടകത്തിലും സൂക്ഷിച്ചിട്ടുണ്ട്. കാരണം നിയമമാണ് പാപത്തെ നിര്‍വചിക്കുന്നത്. ആളുകള്‍ ദൈവത്തോട് വിശ്വസ്തരായിരിക്കാന്‍ ആഗ്രഹിക്കുന്നിടത്തോളം ശബ്ബത്ത് കല്പന ഉള്‍പ്പെടെ അവന്‍റെ നിയമം സാധുതയുള്ളതായി തുടരണം. അവസാന സമയ തലമുറയിലേക്കുള്ള ശബ്ബത്തിന്‍റെ പ്രസക്തിയും നമ്മള്‍ പര്യവേക്ഷണം നടത്തും.

വന്‍വിവാദം 25-27 അദ്ധ്യായങ്ങള്‍ അടിസ്ഥാനമാക്കി ഈ ആഴ്ചയിലെ പാഠം പഠിച്ച് ജൂണ്‍ 1 ലെ ശബ്ബത്തിന് ഒരുങ്ങുക