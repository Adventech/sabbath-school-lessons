---
title:  ലൂസിഫര്‍ വഞ്ചിക്കുന്നു, ക്രിസ്തു ജയിക്കുന്നു
date:   01/04/2024
---

സംപൂര്‍ണ്ണനായി സൃഷ്ടിക്കപ്പെട്ട മാലാഖയായ ലൂസിഫര്‍ തന്‍റെ ഹൃദയത്തില്‍ അഹങ്കാരവും അസൂയയും വേരൂന്നാന്‍ അനുവദിക്കുകയും അത് തന്‍റെ സ്രഷ്ടാവിനെതിരായ കലാപമായി വളര്‍ത്തിയെടുക്കുകയും ചെയ്തത് എന്തു കൊണ്ടാണെന്നതിന് യുക്തിസഹമായ ഒരു വിശദീകരണമില്ല.മുമ്പ് പ്രസ്താവിച്ചിട്ടുള്ളതാണ്. എന്നാല്‍ അത് ആവര്‍ത്തിക്കപ്പെടേണ്ടതാണ്. ദൈവം നീതിയില്ലാതെ അനീതി പ്രവര്‍ത്തിക്കുന്നു എന്ന് അവന്‍ കുറ്റപ്പെടുത്തി. അവന്‍റെ സംശയങ്ങളും ആരോപണങ്ങളും കൊണ്ട് മറ്റു മാലാഖമാരെയും അവന്‍ ദുഷിപ്പിച്ചു.

`വെളിപ്പാട് 12:4 വായിക്കുക: വഞ്ചിക്കുവാനുള്ള സാത്താന്‍റെ കഴിവിനെക്കുറിച്ച് ഈ ഭാഗം എന്താണ് വെളിപ്പെടുത്തുന്നത്? ദൈവത്തെക്കുറിച്ചുള്ള അവന്‍റെ നുണപ്രചരണങ്ങളില്‍ എത്ര ദൂതന്മാര്‍ വീണു.`

സ്വര്‍ഗ്ഗത്തില്‍ യുദ്ധം പൊട്ടിപുറപ്പെട്ടപ്പോള്‍, യേശുവിനെയോ, ലൂസിഫറിനെയോ, ആരെ അനുഗമിക്കുമെന്ന് ദൂതന്മാര്‍ക്ക് തീരുമാനിക്കേണ്ടിവന്നു. സ്വര്‍ഗ്ഗത്തിലെ ഈ യുദ്ധത്തിന്‍റെ സ്വഭാവം എന്തായിരുന്നു? ഇത് അക്ഷരാര്‍ത്ഥത്തില്‍ ഒരു യുദ്ധമായിരുന്നോ? അതോ ആശയങ്ങളുടെ യുദ്ധമായിരുന്നോ? അല്ലെങ്കില്‍ രണ്ടുംകൂടെ ആയിരുന്നോ? വിശദാംശങ്ങള്‍ നമുക്ക് അറിയാന്‍ പാടില്ല. അവിടെ യുദ്ധം ഉണ്ടായി. ഒടുവില്‍ സാത്താനും അവന്‍റെ ദൂതന്മാരും ഭൂമിയിലേക്ക് തള്ളപ്പെട്ടു. "സ്വര്‍ഗ്ഗത്തില്‍ പിന്നെ അവരുടെ സ്ഥലം കണ്ടതുമില്ല" (വെളി. 12:8,9). ഈ യുദ്ധത്തില്‍ വ്യക്തമായും ചില ഭൗതിക ഘടകങ്ങള്‍ ഉള്‍പ്പെടുന്നു.

സ്വര്‍ഗ്ഗത്തില്‍ നടന്ന ഈ യുദ്ധത്തെക്കുറിച്ച് ഒരു കാര്യം ഉറപ്പാണ്. ഓരോ ദൂതനും ക്രിസ്തുവിന് അനുകൂലമോ, പ്രതികൂലമോ എന്നു തീരുമാനിക്കണമായിരുന്നു. അവര്‍ ആരെ അനുഗമിക്കും? ആരുടെ ശബ്ദത്തിന് അവര്‍ ചെവികൊടുക്കും? വിശ്വസ്തരായ മാലാഖമാര്‍ ക്രിസ്തുവിന്‍റെ സ്നേഹനിര്‍ഭരമായ കല്പനകള്‍ അനുസരിക്കുവാന്‍ തീരുമാനിച്ചു. അതേസമയം മൂന്നിലൊന്ന് മാലാഖമാര്‍ ലൂസിഫറിന്‍റെ ശബ്ദം ശ്രവിച്ചു. ദൈവത്തോട് അനുസരണക്കേട് കാണിച്ചു. അവര്‍ക്ക് സ്വര്‍ഗ്ഗം നഷ്ടപ്പെട്ടു. ഭൂമിയുടെ ചരിത്രത്തിന്‍റെ ഈ നിര്‍ണ്ണായക നിമിഷങ്ങളില്‍ ക്രിസ്തുവിനെ അനുകൂലിക്കുന്നോ അതോ പ്രതികൂലിക്കുന്നോ എന്നു തീരുമാനിക്കുവാന്‍ നമ്മളും വിളിക്കപ്പെട്ടിരിക്കുന്നു. ക്രിസ്തുവിന്‍റെ പക്ഷത്തോ അതോ സാത്താന്‍റെ പക്ഷത്തോ എന്നു നാമും പ്രഖ്യാപിക്കണം.

`വായിക്കുക: ഉല്പത്തി 2:15-17; പുറ. 32:26; യോശു. 24:15; 1 രാജാ. 18:20,21; വെളി. 22:17. വന്‍വിവാദത്തില്‍ ഈ വാക്യങ്ങള്‍ എന്ത് അടിസ്ഥാന തത്വമാണ് നമ്മെ പഠിപ്പിക്കുന്നത്?`

ദൈവം മാനവരാശിയെ സൃഷ്ടിച്ചപ്പോള്‍ ചിന്തിക്കുവാനും വിവേചിക്കുവാനും തിരഞ്ഞെടുക്കുവാനുമുള്ള കഴിവ് അവന്‍ നമ്മുടെ മസ്തിഷ്കത്തില്‍ ആഴത്തില്‍ സന്നിവേശിപ്പിച്ചു. ധാര്‍മ്മിക തിരഞ്ഞെടുപ്പുകള്‍ നടത്തുവാനുള്ള നമ്മുടെ കഴിവാണ് നമ്മുടെ മനുഷ്യത്വത്തിന്‍റെ സത്ത. നാം വെറും റോബോട്ടുകളല്ല. നാം സൃഷ്ടിക്കപ്പെട്ടിരിക്കുന്നത് ദൈവത്തിന്‍റെ പ്രതിച്ഛായയിലാണ്. മൃഗസൃഷ്ടിയില്‍ നിന്നും വളരെ വ്യത്യസ്തമായിട്ടാണ് നമ്മളുടെ സൃഷ്ടി. ധാര്‍മ്മിക തിരഞ്ഞെടുപ്പുകള്‍ നടത്താനും ശാശ്വതമായ ആത്മീയ തത്വങ്ങള്‍ക്കനുസൃതമായി ജീവിക്കുവാനുമുള്ള കഴിവ് ദൈവം നമുക്ക് തന്നിട്ടുണ്ട്. ലൂസിഫറിന്‍റെ കലാപത്തിനും പതനത്തിനും ശേഷവും തന്‍റെ സ്നേഹത്തോട് പ്രതികരിക്കുവാനും തന്‍റെ കല്പനകള്‍ അനുസരിക്കുവാനും ദൈവം തന്‍റെ ജനത്തെ വിളിച്ചിട്ടുണ്ട്.

സ്വര്‍ഗ്ഗത്തിലെ യുദ്ധത്തില്‍നിന്ന് തിന്മയ്ക്ക് എതിരായി നമ്മുടെ വ്യക്തിപരമായ പോരാട്ടത്തെ ബന്ധപ്പെടുത്തി എന്തു പാഠങ്ങളാണ് നമുക്ക് പഠിക്കുവാനുള്ളത്. നീതിയുള്ള ഈ വിശുദ്ധ സ്വര്‍ഗ്ഗീയ ജീവികളെ വഞ്ചിക്കുവാന്‍ സാത്താന് കഴിഞ്ഞുവെങ്കില്‍, നമ്മെ വഞ്ചിക്കുവാനുള്ള അവന്‍റെ ദുഷ്പ്രയത്നങ്ങളെക്കുറിച്ച് ഇത് എന്താണ് പറയുന്നത്.