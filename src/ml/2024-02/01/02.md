---
title:  സ്വര്‍ഗ്ഗത്തില്‍ യുദ്ധം
date:   31/03/2024
---

`വെളിപ്പാട് 12:7-9 വായിക്കുക. സ്വര്‍ഗ്ഗത്തില്‍ നിലനില്ക്കുന്ന സ്വാതന്ത്ര്യത്തെക്കുറിച്ചും തിന്മയുടെ ഉത്ഭവത്തെക്കുറിച്ചും ഈ ഭാഗം എന്താണ് വെളിപ്പെടുത്തുന്നത്? ലൂസിഫര്‍ മത്സരിച്ചപ്പോള്‍ ഏതെല്ലാം വിധങ്ങളില്‍ ദൈവത്തിന് പ്രതികരിക്കുവാന്‍ കഴിയുമായിരുന്നു.`

നന്മയും തിന്മയും തമ്മിലുള്ള ഒരു പ്രാപഞ്ചിക സംഘട്ടനത്തെയാണ് ഈ വാക്യങ്ങള്‍ വിവരിക്കുന്നത്. സാത്താനും അവന്‍റെ ദൂതന്മാരും യേശുക്രിസ്തുവിനെതിരെ യുദ്ധം ചെയ്തു. ഒടുവില്‍ സ്വര്‍ഗ്ഗത്തില്‍നിന്നും പുറത്താക്കപ്പെട്ടു. സ്വര്‍ഗ്ഗം പോലെ പരിശുദ്ധമായ ഒരു സ്ഥലത്ത് യുദ്ധം പൊട്ടിപ്പുറപ്പെടുമെന്നത് വളരെ വിചിത്രമായി തോന്നുന്നു. എന്തുകൊണ്ടാണ് ഇങ്ങനെ സംഭവിച്ചത്? സ്നേഹനിധിയായ ഒരു ദൈവം ഇത്തരം യുദ്ധത്തിന് തുടക്കമിട്ട ഒരു പൈശാചിക മാലാഖയെ സൃഷ്ടിച്ചോ? ഒരു മത്സരത്തിലേക്ക് നയിക്കുവാന്‍ തക്കവണ്ണം മാരകമായ എന്തെങ്കിലും പിഴവ് ഈ മാലാഖയില്‍ ഉണ്ടായിരുന്നോ? തിന്മയുടെ ഉത്ഭവം തിരുവചനം വ്യക്തമായി വിശദീകരിക്കുന്നു. നന്മയും തിന്മയും തമ്മിലുള്ള ഈ സംഘട്ടനത്തിന് ഇത് തിരശ്ശീല വലിച്ചുമാറ്റുന്നു.

`യെഹെസ്കേല്‍ 28:12-15 ഉം യെശയ്യാവ് 14:12-14 ഉം താരതമ്യം ചെയ്യുക. ഈ സംഘട്ടനത്തിലേക്ക് നയിച്ച ലൂസിഫര്‍ എന്ന് വിളിക്കപ്പെടുന്ന ഈ മാലാഖയുടെ മനസ്സില്‍ എന്താണ് സംഭവിച്ചത്?`

ദൈവം ഒരു പിശാചിനെ സൃഷ്ടിച്ചിട്ടില്ല. അവന്‍, ലൂസിഫര്‍ എന്ന കണ്ണഞ്ചിപ്പിക്കുന്ന ശോഭയോടുകൂടിയ ഒരു മാലാഖയെയാണ് സൃഷ്ടിച്ചത്. ഈ മാലാഖയെ എല്ലാം തികഞ്ഞവനായി സൃഷ്ടിച്ചു. ദൈവിക ഭരണകൂടത്തിന്‍റെ അടിസ്ഥാനതത്വമായ തിരഞ്ഞെടുപ്പിന്‍റെ സ്വാതന്ത്ര്യം അവന്‍റെ പൂര്‍ണ്ണതയില്‍ ഉള്‍ക്കൊള്ളിച്ചിരുന്നു. സ്നേഹത്തില്‍ അധിഷ്ഠിതമായിട്ടാണ് അതു പ്രവര്‍ത്തിച്ചിരുന്നത്. ഒരുവിധ ബലപ്രയോഗത്തിനും അവിടെ സ്ഥാനമില്ല. സ്വര്‍ഗ്ഗത്തില്‍ വെച്ചുതന്നെ പാപം ലൂസിഫറിലൂടെ ഉത്ഭവിച്ചു. പൂര്‍ണ്ണതയില്‍ സൃഷ്ടിക്കപ്പെട്ട ഈ മാലാഖ തന്‍റെ ഹൃദയത്തില്‍ അഹങ്കാരവും അസൂയയും വേരുന്നാന്‍ അനുവദിച്ചു. തന്‍റെ സ്രഷ്ടാവിനെതിരെയുള്ള കലാപമായി അത് വളര്‍ന്നു. അഹങ്കാരവും അസൂയയും ഹൃദയത്തില്‍ വേരൂന്നാന്‍, എന്തുകൊണ്ടാണ് ലൂസിഫര്‍ അനുവദിച്ചതെന്ന ചോദ്യത്തിന് യുക്തിസഹമായ വിശദീകരണമില്ല.

സൃഷ്ടിതാവിനോടു മാത്രമുള്ള ആരാധനയാണ് ദൈവസൃഷ്ടിയായ ലൂസിഫര്‍ ആഗ്രഹിച്ചിരുന്നത്. ദൈവത്തിന്‍റെ അധികാരത്തെ ചോദ്യം ചെയ്തുകൊണ്ട് അവന്‍ ദൈവത്തിന്‍റെ സിംഹാസനം തട്ടിയെടുക്കുവാന്‍ ശ്രമിച്ചു. അവന്‍റെ കലാപം സ്വര്‍ഗ്ഗത്തില്‍ തുറന്ന യുദ്ധത്തിലേക്ക് നയിച്ചു. ദൈവം ലൂസിഫറിനെ വളരെക്കാലം സഹിച്ചുവെങ്കിലും അവന്‍റെ കലാപത്താല്‍ സ്വര്‍ഗ്ഗത്തിന്‍റെ പരിശുദ്ധി നശിപ്പിക്കപ്പെടുവാന്‍ ദൈവം അവനെ അനുവദിച്ചില്ല. സ്വര്‍ഗ്ഗീയ കൗണ്‍സിലുകള്‍ ലൂസിഫറിന് ചിന്തിക്കുവാനുള്ള അവസരം കൊടുത്തു. ദൈവപുത്രന്‍ സ്രഷ്ടാവിന്‍റെ മഹത്വവും നന്മയും നീതിയും അവന്‍റെ മുമ്പില്‍ അവതരിപ്പിച്ചു. ദൈവത്തിന്‍റെ, നിയമത്തിന്‍റെ മാറ്റമില്ലാത്ത സ്വഭാവം അവന് മനസ്സിലാക്കികൊടുത്തു. ദൈവം തന്നെ സ്വര്‍ഗ്ഗത്തിന്‍റെ ചിട്ടയും ക്രമവും സ്ഥാപിച്ചു. അതില്‍നിന്ന് അകന്നുപോകുമ്പോള്‍ ലൂസിഫര്‍ തന്‍റെ സ്രഷ്ടാവിനെ അപമാനിക്കുകയും സ്വയം നശിപ്പിക്കുകയും ചെയ്യും. എന്നാല്‍ അനന്തമായ സ്നേഹത്തിലും കരുണയിലും നല്കിയ മുന്നറിയിപ്പ് ഒരു പ്രതിരോധത്തിന്‍റെ ആത്മാവിനെ ഉണര്‍ത്തുക മാത്രമാണ് ചെയ്തത്.

`തിന്മയെ കൈകാര്യം ചെയ്യുന്നതിലെ ദൈവത്തിന്‍റെ സ്വഭാവത്തെക്കുറിച്ച് നിങ്ങള്‍ക്ക് എന്തു പാഠങ്ങള്‍ ഉള്‍ക്കൊള്ളാന്‍ കഴിയും?`