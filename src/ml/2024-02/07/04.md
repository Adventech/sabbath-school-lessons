---
title:  വില്യം മില്ലറും വേദപുസ്കവും
date:   14/05/2024
---

ക്രിസ്തുവിലുള്ള വിശ്വാസത്താല്‍ നീതീകരണത്തെക്കുറിച്ചുള്ള സത്യം വീണ്ടും കണ്ടെത്താന്‍ ദൈവം പ്രൊട്ടസ്റ്റന്‍റ് പരിഷ്കര്‍ത്താക്കളെ ഉപയോഗിച്ചതുപോലെ, ക്രിസ്തുവിന്‍റെ രണ്ടാം വരവിന്‍റെ രീതിയെക്കുറിച്ചുള്ള സത്യം വീണ്ടും കണ്ടെത്താന്‍ അവന്‍ വില്യം മില്ലറെ ഉപയോഗിച്ചു. വില്യം മില്ലര്‍ തിരുവചനം പഠിച്ചുതുടങ്ങിയപ്പോള്‍ അദ്ദേഹം കണ്ടെത്തിയത് തനിക്ക് ഭാവന ചെയ്യാന്‍ കഴിയുന്നതിലും അപ്പുറം തന്നെ സ്നേഹിക്കുന്ന ഒരു ക്രിസ്തുവിനെയാണ്. വേദപുസ്തകവും പേനയും നോട്ടുബുക്കും ഉപയോഗിച്ച് അദ്ദേഹം ഉല്പത്തി വായിക്കുവാന്‍ തുടങ്ങി. തന്‍റെ കൈയ്യിലുള്ള ഭാഗം മനസ്സിലാക്കാന്‍ സാവധാനത്തില്‍ വായിച്ചു തുടങ്ങി. തിരുവെഴുത്തുകളെ തിരുവെഴുത്തുകളുമായി താരതമ്യം ചെയ്തുകൊണ്ട് അദ്ദേഹം വേദപുസ്തകം സ്വയം വിശദീകരിക്കുവാന്‍ അനുവദിച്ചു.

`വായിക്കുക: യെശ. 28:9,10; സദൃശ. 8:8,9; യോഹ. 16:13; കൂടാതെ പത്രൊസ് 1:19-21. ഈ വേദഭാഗങ്ങളില്‍ ബൈബിള്‍ വ്യാഖ്യാനത്തിന്‍റെ എന്തു തത്വങ്ങളാണ് നിങ്ങള്‍ കണ്ടെത്തുന്നത്?`

വില്യം മില്ലര്‍ തിരുവെഴുത്തുകളെ താരതമ്യം ചെയ്തപ്പോള്‍, വേദപുസ്തകത്തിലെ രഹസ്യങ്ങളെ അദ്ദേഹത്തിന് തുറന്നുകൊടുത്തു. മറഞ്ഞിരിക്കുന്ന നിധി അന്വേഷിക്കുന്നവനെപ്പോലെ അദ്ദേഹം തിരഞ്ഞു. സമൃദ്ധമായ പ്രതിഫലം ലഭിച്ചു. പരിശുദ്ധാത്മാവ് ദൈവവചനം അദ്ദേഹത്തിനു മനസ്സിലാകുന്നതുപോലെ നല്‍കി. അദ്ദേഹം വചനത്തെ സമീപിച്ചത് പ്രവചനം പഠിക്കുന്ന അതേ ഉത്സാഹത്തോടെയാണ്.

`വായിക്കുക: ദാനീ. 1:17; 2:45; 1 പത്രൊസ് 1:10,11; വെളി. 1:1-3. വേദപുസ്തകത്തിലെ പ്രവചനങ്ങള്‍ മനസ്സിലാക്കുന്നതിനെക്കുറിച്ച് ഈ വേദഭാഗങ്ങള്‍ നമ്മെ എന്താണ് പഠിപ്പിക്കുന്നത്?`

പ്രാവചനിക ഗ്രന്ഥങ്ങളിലെ പ്രതീകങ്ങള്‍ നിഗൂഡതയില്‍ തളച്ചിട്ടിട്ടില്ല. സ്നേഹനിധിയായ ദൈവം, ഈ ലോകത്ത് അരങ്ങേറാന്‍ പോകുന്ന കാലാവസ്ഥ സംഭവങ്ങള്‍ക്ക് നമ്മെ സജ്ജരാക്കാന്‍ തന്‍റെ പ്രവാചകവചനം നമുക്ക് നല്‍കിയിട്ടുണ്ട്. പ്രവചനമാണ് അതിന്‍റെ ഏറ്റവും മികച്ച വ്യാഖ്യാതാവെന്ന് വില്യം മില്ലര്‍ വ്യക്തമായി മനസ്സിലാക്കി. പ്രവചനങ്ങളിലെ പ്രതീകങ്ങള്‍ തിരുവചനത്തില്‍ തന്നെ വ്യക്തമാക്കപ്പെട്ടിരിക്കുന്നു. മൃഗങ്ങള്‍ രാജാക്കന്മാരെയോ രാജ്യങ്ങളെയോ പ്രതിനിധീകരിക്കുന്നു (ദാനീ. 7:17,23). കാറ്റ് നാശത്തെ പ്രതിനിധീകരിക്കുന്നു (യിരെ. 49:36). വെള്ളം ജനങ്ങളെയോ, ജനതകളെയോ പ്രതിനിധീകരിക്കുന്നു (വെളി. 17:15). ഒരു സ്ത്രീ സഭയെ പ്രതിനിദാനം ചെയ്യുന്നു (യിരെ. 6:2; എഫെ. 5:22-32). ദാനീയേലിലെയും വെളിപ്പാടിലെയും സമയ പ്രവചനങ്ങളും പ്രതീകാത്മക ഭാഷയില്‍ നല്‍കിയിരിക്കുന്നു. ഒരു പ്രാവചനിക ദിനം അക്ഷരാര്‍ത്ഥത്തില്‍ ഒരു വര്‍ഷത്തെ പ്രതിനിധീകരിക്കുന്നു (സംഖ്യാ. 14:34; യെഹെ.4:6). വില്യം മില്ലര്‍ വ്യാഖ്യാനത്തിന്‍റെ ഈ തത്വങ്ങള്‍ പ്രയോഗിച്ചപ്പോള്‍, ക്രിസ്തുവിന്‍റെ മടങ്ങിവരവിന്‍റെ സമയമാണെന്ന് താന്‍ വിശ്വസിച്ചു.

`പ്രാവചനിക പ്രതീകാത്മകതയെക്കുറിച്ചുള്ള ശരിയായ ധാരണ നമ്മുടെ വിശ്വാസത്തിന് വളരെ പ്രധാനമായിരിക്കുന്നത് എന്തുകൊണ്ട്?`