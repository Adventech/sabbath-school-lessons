---
title:  ഏറ്റവും ദൈര്‍ഘ്യമേറിയ പ്രവാചക കാലഘട്ടം
date:   16/05/2024
---

`വായിക്കുക: എസ്രാ. 7:7-13. പേര്‍ഷ്യയിലെ ഇസ്രായേല്‍ തടവുകാരെ അവരുടെ ആലയം പുനര്‍നിര്‍മ്മിക്കുന്നതിന് സ്വതന്ത്രരായി പോകാന്‍ അനുവദിക്കുന്നതിനുള്ള ഉത്തരവ് പുറപ്പെടുവിച്ചത് എപ്പോഴാണ്?`

ബി.സി. 457 ല്‍ പേര്‍ഷ്യന്‍ രാജാവായ അര്‍ത്ഥഹ് ശഷ്ടാവ് പുറപ്പെടുവിച്ച കല്പനയാണ് യെഹൂദന്മാര്‍ക്ക് യെരൂശലേം പുനര്‍ നിര്‍മ്മിക്കുന്നതിനും ദൈവാരാധന പുനഃസ്ഥാപിക്കുന്നതിനും തിരികെയെത്താന്‍ അനുവദിച്ച മൂന്നു ഉത്തരവുകള്‍. അതില്‍ അവസാനത്തേതാണ് 2300 ദിവസ/വര്‍ഷ പ്രവചനം.

`വായിക്കുക: ദാനീ 9:25,26. ഈ മുഴുവന്‍ പ്രാവചനിക കാലഘട്ടം എപ്പോള്‍ ആരംഭിക്കും? ഈ വാക്യങ്ങള്‍ പ്രവചിക്കുന്ന പ്രധാന സംഭവങ്ങള്‍ എന്തൊക്കെയാണ്?`

ഈ ശ്രദ്ധേയമായ പ്രവചനത്തില്‍ "യെരൂശലേമിനെ പുനഃസ്ഥാപിക്കുന്നതിനും പണിയുന്നതിനുമുള്ള കല്പന പുറപ്പെടുന്നത്" മുതല്‍ മിശിഹാ വരെ 69 പ്രാവചനിക ആഴ്ചകളോ 483 പ്രവചന ദിനങ്ങളോ, അക്ഷരാര്‍ത്ഥത്തിലുള്ള വര്‍ഷങ്ങളോ ആയിരിക്കുമെന്ന് ദാനീയേല്‍ പ്രവചിച്ചു. കല്പന പ്രാബല്യത്തില്‍ വന്നത് ബി.സി. 457 ല്‍ ആണ്. 483 വര്‍ഷങ്ങള്‍ പൂര്‍ത്തിയാകുന്നത് എ.ഡി. 27 ല്‍ ആണ്. മിശിഹാ എന്ന വാക്കിന്‍റെ അര്‍ത്ഥം അഭിഷിക്തന്‍ എന്നാണ്. എ.ഡി. 27 ന്‍റെ ശരത് കാലത്താണ് ക്രിസ്തു സ്നാനം സ്വീകരിക്കുകയും ആത്മാവിന്‍റെ അഭിഷേകം സ്വീകരിക്കുകയും ചെയ്തത് (അ.പ്ര. 10:38). സ്നാനത്തിനുശേഷം യേശു ഗലീലയിലേക്ക് പോയി. "ദൈവരാജ്യത്തിന്‍റെ സുവിശേഷം പ്രസംഗിച്ചു. കാലം തികഞ്ഞു. ദൈവരാജ്യം സമീപിച്ചിരിക്കുന്നു. മാനസാന്തരപ്പെട്ടു സുവിശേഷത്തില്‍ വിശ്വസിപ്പിന്‍ എന്നു പറഞ്ഞു" (മര്‍ക്കൊ. 1:14,15).

എ.ഡി. 31 ലെ വസന്തകാലത്ത്, ഈ അവസാനത്തെ പ്രവചന ആഴ്ചയുടെ മദ്ധ്യത്തില്‍ സ്നാനമേറ്റ് മൂന്നരവര്‍ഷത്തിനുശേഷം, യേശു ക്രൂശിക്കപ്പെട്ടു. ദൈവത്തിന്‍റെ കുഞ്ഞാടിനെ ചൂണ്ടിക്കാണിച്ച വഴിപാടുകളുടെ സമ്പ്രദായം, കാല്‍വറിയിലെ ക്രിസ്തുവിന്‍റെ യാഗത്തോടെ അവസാനിച്ചു. യഥാര്‍ത്ഥമായത് പ്രതിരൂപമായതിനെ കണ്ടുമുട്ടി. ഒടുവില്‍ ആചാരപരമായ സമ്പ്രദായത്തിന്‍റെ എല്ലാ യാഗങ്ങളും വഴിപാടുകളും അവസാനിച്ചു.

`വായിക്കുക: ദാനീയേല്‍ 9:27 എഴുപത് ആഴ്ചവട്ട പ്രവചനം എങ്ങനെ അവസാനിച്ചു?`

എഴുപത് ആഴ്ചകള്‍, അല്ലെങ്കില്‍ 490 ദിവസങ്ങള്‍, പ്രത്യേകിച്ച് യെഹൂദര്‍ക്ക് അനുവദിച്ചിരുന്നത് എ.ഡി. 34 ല്‍ സന്‍ഹെദ്രിസംഘം സുവിശേഷ സന്ദേശം നിരസിച്ചതോടെ അവസാനിച്ചു (അ.പ്ര. 6:7).

2300 വര്‍ഷത്തെ പ്രവചനത്തില്‍നിന്ന് 490 വര്‍ഷം കുറച്ചാല്‍ പ്രവചനം പൂര്‍ത്തിയാകാന്‍ 1810 വര്‍ഷം ശേഷിക്കുന്നു. ഇത് എ.ഡി. 1844 ലേക്ക് നമ്മെ നയിക്കുന്നു. വില്യം മില്ലറും ആദ്യകാല അഡ്വന്‍റിസ്റ്റുകാരും ദാനീയേല്‍ 8:14 ലെ വിശുദ്ധമന്ദിരം ഭൂമിയാണെന്നും വിശ്വസിച്ചു. 1844 ല്‍ വന്ന് ഭൂമിയെ തീകൊണ്ട് ശുദ്ധീകരിക്കുമെന്ന് അവര്‍ ഊഹിച്ചു.