---
title:  ദാനീയേല്‍ 8:14 ലെ 2,300 ദിനങ്ങള്‍
date:   15/05/2024
---

പ്രവാചകന്മാര്‍ പ്രവചിച്ച സംഭവങ്ങള്‍ കൃത്യമായി പൂര്‍ത്തീകരിക്കപ്പെട്ടുവെന്ന് വില്യം മില്ലര്‍ വിശ്വസിച്ചു. അബ്രഹാമിന്‍റെ സന്തതികളുടെ 400 വര്‍ഷത്തെ മരുഭൂമി യാത്ര, യിസ്രായേല്യര്‍ മരുഭൂമിയില്‍ അലഞ്ഞുതിരിഞ്ഞ 40 വര്‍ഷം, ദാനീയേല്‍ പ്രവചനത്തില്‍ യിസ്രായേലിന് അനുവദിച്ച 70 ആഴ്ചവട്ടം (ഉല്പത്തി 15:13; സംഖ്യാ. 14:34, യിരെ. 25:11; ദാനീ 9:24).

`വായിക്കുക: മര്‍ക്കൊ. 1:15; ഗലാ. 4:4; റോമര്‍ 5:6. ഈ വേദഭാഗങ്ങള്‍ ആദ്യ ആഗമനത്തിനായുള്ള ദൈവത്തിന്‍റെ സമയവിവരത്തെക്കുറിച്ച് എന്താണ് നമ്മോട് പറയുന്നത്?`

തിരുവെഴുത്തുകളെ തിരുവെഴുത്തുകളുമായി താരതമ്യം ചെയ്തുകൊണ്ട് മില്ലര്‍ പ്രവചനങ്ങള്‍ പഠിച്ചു. വേദപുസ്തകത്തിലുടനീളം ദൈവത്തിന് ഒരു ദൈവിക സമയക്രമം ഉണ്ടെങ്കില്‍, നമ്മുടെ കര്‍ത്താവിന്‍റെ രണ്ടാംവരവിനെക്കുറിച്ച് ആകുമ്പോള്‍ ദൈവത്തിന് ഒരു ദൈവിക സമയക്രമം ഉണ്ടായിരിക്കണമെന്ന് അദ്ദേഹം നിഗമനം ചെയ്തു.

`വായിക്കുക: ദാനീ. 8:14. 2300 ദിവസത്തിനൊടുവില്‍ എന്ത് സംഭവമാണ് സംഭവിക്കേണ്ടത്?`

"വിശുദ്ധമന്ദിരത്തിന്‍റെ ശുദ്ധീകരണം" ഭൂമിയെ അഗ്നിയിലൂടെ ശുദ്ധീകരിക്കലാണ് എന്ന ജനപ്രിയ വീക്ഷണം വില്യം മില്ലര്‍ അംഗീകരിച്ചു. ഇത്രയും വലിയ പ്രാധാന്യമുള്ള ഒരു സംഭവം മനസ്സിലാക്കാന്‍ അദ്ദേഹം വേദഗ്രന്ഥങ്ങള്‍ വളരെ ജാഗ്രതയോടെ പഠിച്ചു. ദാനീയേല്‍ 8 ഉം, ദാനീയേല്‍

9 ഉം തമ്മിലുള്ള ബന്ധം അദ്ദേഹം കണ്ടെത്തി. ദാനീയേല്‍ 8 ല്‍ "ഈ മനുഷ്യന് ദര്‍ശനം ഗ്രഹിപ്പിച്ചുകൊടുക്കുക" എന്ന് ദൂതനോട് നിര്‍ദ്ദേശിച്ചു (ദാനീ. 8:16). 8-ാം അദ്ധ്യായത്തിന്‍റെ അവസാനത്തില്‍ ദാനീയേല്‍ 8 ന്‍റെ മുഴുവന്‍ ദര്‍ശനത്തിന്‍റെയും ഒരേയൊരു ഭാഗം വിശദീകരിക്കാതെ വിട്ടുകളഞ്ഞു (ദാനീ. 8:27). 2300 ദിവസങ്ങളെ കുറിച്ചുള്ള ഭാഗമായിരുന്നു അത്. പിന്നീട് ദൂതന്‍ ദാനീയേലിന്‍റെ അടുക്കല്‍ മടങ്ങിവന്നു പറഞ്ഞു: "ദാനീയേലേ, നിനക്ക് ബുദ്ധി ഉപദേശിച്ചുതരേണ്ടതിന് ഞാന്‍ ഇപ്പോള്‍ വന്നിരിക്കുന്നു" (ദാനീ. 9:22) (കാണുക: ദാനീ. 9:23, 25-27) 2300 ദിവസങ്ങളെക്കുറിച്ചു മനസ്സിലാക്കാന്‍ ഇത് അദ്ദേഹത്തെ സഹായിച്ചു.

ഇതു നമ്മള്‍ക്കറിയാം കാരണം "നീ കാര്യം ചിന്തിച്ച് ദര്‍ശനം ഗ്രഹിച്ചു കൊള്ളുക" (ദാനീ. 9:23) എന്ന് ദാനീയേലിനോട് കല്പിച്ചതിനുശേഷം ദൂതന്‍റെ ആദ്യവാക്കുകള്‍ ഇതായിരുന്നു. "നിന്‍റെ ജനത്തിനും വിശുദ്ധനഗരത്തിനും എഴുപത് ആഴ്ചവട്ടം നിയമിച്ചിരിക്കുന്നു" (ദാനീ. 9:24). "നിയമിച്ചിരിക്കുന്നു" എന്ന് പരിഭാഷപ്പെടുത്തിയിരിക്കുന്ന വാക്കിന്‍റെ അര്‍ത്ഥം ''മുറിച്ചുകളയുക" എന്നാണ് (ctu off). എഴുപത് ആഴ്ചകള്‍, 490 വര്‍ഷം ഛേദിക്കപ്പെടും. എന്നാല്‍ എന്തില്‍ നിന്നാണ്? 2300 ദിവസത്തെ ദര്‍ശനം വ്യക്തമായും ദാനീയേല്‍ 8 ലെ ഒരേയൊരു ഭാഗം ദാനീയേലിന് മനസ്സിലായില്ല. അത് വിശദീകരിച്ചു കൊടുക്കാന്‍ ആണ് ഇപ്പോള്‍ ദൂതന്‍ വന്നത്.

എഴുപത് ആഴ്ചയുടെ ആരംഭം യെരൂശലേമിനെ യഥാസ്ഥാനപ്പെടുത്തി പണിവാന്‍ കല്പന പുറപ്പെടുന്നതു മുതല്‍ (ദാനീ. 9:25) ആയതിനാല്‍ തനിക്ക് ആ തീയതി ഉണ്ടെങ്കില്‍, തുടക്കം അറിയാന്‍ കഴിയുമെന്ന് മില്ലറിന് അറിയാമായിരുന്നു. അങ്ങനെ എഴുപത് ആഴ്ചവട്ടത്തിന്‍റെയും 2300 ദിവസത്തിന്‍റെയും പ്രവചന തുടക്കം മനസ്സിലാക്കാന്‍ സാധിക്കും.