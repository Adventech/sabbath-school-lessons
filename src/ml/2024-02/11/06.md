---
title:  ഭൂമിയിൽ നിന്നുള്ള മൃഗം
date:   13/06/2024
---

`വായിക്കുക: വെളിപ്പാട് 13:17-18. ഈ രണ്ടാമത്തെ മൃഗം വെളിപ്പാട് 13 ലെ ആദ്യമൃഗത്തിൽനിന്ന് എങ്ങനെ വ്യത്യസ്ത‌തപ്പെട്ടിരിക്കുന്നു?`

ആദ്യത്തെ മൃഗം സമുദ്രത്തിൽനിന്ന് ഉയർന്നു വന്നു. രണ്ടാമത്തെ മൃഗം "ഭൂമിയിൽ നിന്ന്” (വെളി. 13:11) വരുന്നു. ജനങ്ങൾ, ജനതകൾ, രാജ്യങ്ങൾ, ഭാഷകൾ (വെളി. 17:15) എന്നിവയെ സമുദ്രം പ്രതി നിധീകരിക്കുന്നു. ഭൂമി അപ്പോൾ, ലോകത്തിലെ ജനസാന്ദ്രത കുറഞ്ഞ ഒരു പ്രദേശത്തെ പ്രതിനിധീ കരിക്കുന്നു. രണ്ടാമത്തെ മൃഗം പ്രവാചക കാലഘട്ടത്തിൻ്റെ അവസാനത്തോടടുത്താണ് ഉദയം ചെയ്യു ന്നത്. ആദ്യത്തെ മൃഗം അധികാരം പ്രയോഗിക്കുന്ന സമയത്താണ് രണ്ടാമത്തെ മൃഗത്തിന്റെ ഉദയം (വെളി. 13:5). എന്നു വെച്ചാൽ എ.ഡി. 1798 ൽ ആണ് അത് ഏറ്റവും ഉന്നതിയിൽ ആയിരുന്നത്.

യുണൈറ്റഡ് സ്റ്റേറ്റ്സ് ഈ വിവരണത്തോട് കൃത്യമായി യോജിക്കുന്നു. അത് എ.ഡി. 1776 ൽ സ്വാതന്ത്ര്യം പ്രഖ്യാപിക്കുകയും എ.ഡി. 1789 ൽ അതിൻ്റെ ഭരണഘടന അംഗീകരിക്കുകയും 19-ാം നൂറ്റാണ്ടിന്റെ അവസാനത്തോടെ ലോകശക്തിയായി അംഗീകരിക്കപ്പെടുകയും ചെയ്‌തു. യോഹന്നാൻ തുടരുന്നു. "അതിന് കുഞ്ഞാടിനോടുള്ളതുപോലെ രണ്ടു കൊമ്പുണ്ടായിരുന്നു. അത് മഹാസർപ്പം എന്നപോലെ സംസാരിച്ചു" (വെളി. 13:11). ബൈബിൾ പ്രവചനത്തിൽ കൊമ്പുകൾ ശക്തിയെ പ്രതി നിധീകരിക്കുന്നു. ആദ്യത്തെ മൃഗത്തിൽനിന്ന് വ്യത്യസ്തമായി, ഈ മൃഗത്തിന് അതിന്റെ കൊമ്പുകളിൽ കിരീടങ്ങളൊന്നുമില്ല. ഇതൊരു രാജവാഴ്‌ചയല്ല എന്നാണ് അത് ചൂണ്ടിക്കാണിക്കുന്നത്.രണ്ടു കൊമ്പുകളും യുണൈറ്റഡ് സ്റ്റേറ്റ്സിൻ്റെ ശക്തിയുടെയും വിജയത്തിന്റെയും ഉറവിടമായ രണ്ട് പ്രാഥമിക ഭരണ തത്വങ്ങളെ പ്രതിനിധീകരിക്കുന്നു രാഷ്ട്രീയവും മതപരവുമായ സ്വാതന്ത്ര്യം.

`വായിക്കുക: വെളി 13:11,12. ഈ മൃഗത്തിൽ നിങ്ങൾ എന്തു മാറ്റമാണ് കാണുന്നത്? അത് എങ്ങനെ സംസാരിക്കുന്നു?`

കുഞ്ഞാടുപോലെ സൗമ്യതയുള്ള ഈ മൃഗം അവസാനം മഹാസർപ്പത്തെപ്പോലെ സംസാരിക്കുന്നു. അത് “ഒന്നാം മൃഗത്തിൻ്റെ എല്ലാ അധികാരങ്ങളും" പ്രയോഗിക്കുന്നു (വെളി. 13:12). അത് മതസ്വാത ന്ത്ര്യത്തിന്റെ തത്വങ്ങൾ ഉപേക്ഷിക്കുകയും "ഭൂമിയെയും അതിൽ വസിക്കുന്നവരെയും മരണകര മായ മുറിവ് പൊറുത്തുപോയ ഒന്നാം മൃഗത്തെ നമസ്‌കരിക്കുമാറാക്കുന്നു" (വെളി. 13:12). മാർപാപ്പ യുടെ ആത്മീയവും ലൗകികവുമായ അധികാരം അംഗീകരിച്ചുകൊണ്ട് ഭൂമിയിലുള്ള എല്ലാവരോടും ആദ്യത്തെ മൃഗത്തെ ആരാധിക്കണമെന്ന് ആവശ്യപ്പെടുന്നതിൽ യുണൈറ്റഡ് സ്റ്റേറ്റ്സ് നേതൃത്വം നൽകും. ഈ പ്രവചനം അനുസരിച്ച് യുണൈറ്റഡ് സ്റ്റേറ്റ്സ് മൃഗത്തിൻ്റെ ഒരു പ്രതിമ ഉണ്ടാക്കുന്നു. സഭയുടെയും രാഷ്ട്രത്തിന്റെയും ഒരു യൂണിയനായി മാറുന്നു. എല്ലാവരും ഈ പ്രതിമയെ ആരാധി ക്കുവാൻ ആവശ്യപ്പെടും.

കൗതുകകരമായ കാര്യം എന്തെന്നാൽ ഈ മൃഗശക്തിയായി ആദ്യം തിരിച്ചറിഞ്ഞ കാലത്ത് യുണൈറ്റഡ് സ്റ്റേറ്റ്സ് ഒരു ഭീമാകാരമായ സൈനിക സാമ്പത്തിക ശക്തിയായിരുന്നില്ല. എന്നാൽ ഇന്ന് അങ്ങനെയാണ്.

`ഇന്നത്തെ അമേരിക്കയിലെ രാഷ്ട്രീയ അസ്ഥിരതയെക്കുറിച്ച് ചിന്തിക്കുക. എങ്ങനെ ഈ പ്രവച നത്തിന്റെ നിവൃത്തിയിലേക്ക് ആ ഒരു ദിവസം എത്തിച്ചേരും?`