---
title:  വെളിപ്പാടിലെ അന്തിമ സംഘര്‍ഷം
date:   09/06/2024
---

വെളിപ്പാടിന്‍റെ സന്ദേശങ്ങളില്‍ നിഗൂഢ ചിഹ്നങ്ങള്‍, വിചിത്ര മൃഗങ്ങള്‍, വിചിത്ര ചിത്രങ്ങള്‍ എന്നിവ വളരെ കൂടുതലായി ഉപയോഗിച്ചിട്ടുണ്ട്. ഒരു അന്ത്യകാല തലമുറയ്ക്ക് സ്നേഹവാനായ ദൈവം നല്‍കിയ ശാശ്വത സത്യങ്ങളെക്കുറിച്ച് ഇത് സംസാരിക്കുന്നു. ആരാധനയെച്ചൊല്ലി സ്വര്‍ഗത്തില്‍ ക്രിസ്തുവും സാത്താനും തമ്മിലുള്ള സംഘര്‍ഷം ആരംഭിച്ചു. അത് ആരാധനയെ സംബന്ധിച്ച് അതിന്‍റെ അവസാന പാരമ്യത്തില്‍ എത്തിച്ചു.

`താരതമ്യം ചെയ്യുക: വെളി. 4:11 ഉം വെളി. 14:7,9 ഉം നന്മയും തിന്മയും തമ്മിലുള്ള ഈ പ്രാപഞ്ചിക സംഘട്ടനത്തില്‍ വെളിപ്പാടിന്‍റെ മുഖ്യ പ്രമേയം എന്താണ്?`

വെളിപ്പാടിലുടനീളം ആരാധനയും സൃഷ്ടിയും അഭേദ്യമായി ബന്ധപ്പെട്ടിരിക്കുന്നു. എല്ലാ സൃഷ്ടികളുടെയും കര്‍ത്താവിനെ ആരാധിക്കുവാന്‍ വെളി. 14:7 നമ്മെ വിളിക്കുന്നു. കഴിഞ്ഞ രണ്ടു നൂറ്റാണ്ടുകളായി ലോകത്തില്‍ കൊടുങ്കാറ്റായി പരിണമിച്ച പരിണാമസിദ്ധാന്തത്തിന്‍റെ പശ്ചാത്തലത്തില്‍ ശബ്ബത്ത് ഒരു ശാശ്വതമായ ഓര്‍മ്മപ്പെടുത്തലാണ്. നമ്മുടെ വ്യക്തിത്വത്തിന്‍റെ സവിശേഷതയാണ്. നാം ദൈവത്തിന്‍റെ സൃഷ്ടികളാണെന്നും നമ്മുടെ സ്രഷ്ടാവ് നമ്മുടെ വിശ്വസ്തതയ്ക്കും ആരാധനയ്ക്കും യോഗ്യനാണെന്നും ഇത് നിരന്തരം നമ്മെ ശക്തിപ്പെടുത്തിക്കൊണ്ടിരിക്കുന്നു. പിശാച് ശബ്ബത്തിനെ ഇത്രയധികം വെറുക്കുന്നതിനുള്ള ഒരു കാരണം ഇതാണ്.

`വായിക്കുക: വെളി. 12:7; 14:12. സൃഷ്ടിതാവിനെ ആരാധിക്കുന്നതിന്‍റെ അന്തിമ ആവിഷ്കാരം എങ്ങനെയാണ്?`

ദൈവത്തിന്‍റെ കല്പനകള്‍ അനുസരിച്ച് സൃഷ്ടിതാവിനെ ആരാധിക്കുന്നത്, മൃഗത്തെ ആരാധിക്കുന്നതിന്‍റെ നേര്‍വിപരീതമാണ്. ചരിത്രത്തിലെ ഏറ്റവും വലിയ എതിര്‍പ്പും കഠിനമായ പീഡനവും അവഗണിച്ച് തന്നോടു വിശ്വസ്തത പുലര്‍ത്തുന്ന ഒരു അന്ത്യകാല ജനം ദൈവത്തിനുണ്ടാകും.

നാലാം കല്പനയ്ക്ക് വിരുദ്ധമായി, ഭരണകൂടത്തിന്‍റെ നിയമത്തിന് അനുസൃതമായി തെറ്റായ ശബ്ബത്ത് ആചരിക്കുമ്പോള്‍, ദൈവത്തിന് എതിരായ ഒരു ശക്തിയോടുള്ള കൂറ് കാണിക്കുമ്പോള്‍ യഥാര്‍ത്ഥ ശബ്ബത്താചരണവും ദൈവിക കല്പനാനുസരണവും സൃഷ്ടിതാവിനെ അനുസരിക്കുന്നതിന്‍റെ തെളിവാണ്. എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 605.

രക്ഷകന്‍റെ പ്രതിബദ്ധതയുള്ള ഈ അനുയായികള്‍ക്ക് "യേശുവിങ്കലുള്ള വിശ്വാസം" ഉണ്ടായിരിക്കുമെന്ന് വെളി. 14:12 പറയുന്നു. യേശുവിങ്കലുള്ള വിശ്വാസം വളരെ ആഴമേറിയതാണ്. കാണാന്‍ കഴിയാത്തപ്പോള്‍ അതു വിശ്വസിക്കുന്നു. മനസ്സിലാക്കാന്‍ കഴിയാത്തപ്പോള്‍ അത് സഹിച്ചുനില്ക്കുന്നു. വിശ്വാസത്താല്‍ നമുക്ക് യേശുവില്‍നിന്നും ലഭിക്കുന്ന ഒരു സമ്മാനമാണ് അത്. വിശ്വാസത്താല്‍ നാം സ്വീകരിക്കുന്ന യേശുവിന്, വരാനിരിക്കുന്ന സംഘര്‍ഷത്തിലൂടെ നമ്മെ കൊണ്ടുപോകാന്‍ കഴിയും.

`ഏഴാംദിന ശബ്ബത്ത് സൃഷ്ടിതാവ് എന്ന നിലയില്‍ ദൈവത്തിന്‍റെ പ്രതീകമാണ്. അത് ഏദന്‍തോട്ട അനുഭവത്തിലേക്ക് നമ്മെ മടക്കിക്കൊണ്ടുപോകുന്നു. അങ്ങനെ റോം ചെയ്തതുപോലെ (ദാനീ. 7:25) അതിനെ തട്ടിയെടുക്കാന്‍ ശ്രമിക്കുന്നത് അതിന്‍റെ അധികാരം കവര്‍ന്നെടുക്കാനാണ്. സാദ്ധ്യമായ ഏറ്റവും അടിസ്ഥാനതലത്തില്‍ അതിന് ശ്രമിക്കും. അവസാനനാളുകളില്‍ ഇത് ഇത്ര വിവാദപരമായ ഒരു പ്രശ്നം ആകുന്നത് എന്തുകൊണ്ട്?`