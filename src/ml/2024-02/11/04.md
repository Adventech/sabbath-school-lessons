---
title:  മൃഗത്തെ തിരിച്ചറില്‍, ഭാഗം – 1
date:   11/06/2024
---

`വായിക്കുക: വെളി. 13:1,2 മൃഗം എവിടെ നിന്നാണ് വരുന്നത്? ആരാണ് അതിന് അധികാരം നല്‍കുന്നത്?`

വെളിപ്പാട് പുസ്തകം മഹാസര്‍പ്പത്തെ പ്രാഥമികമായി സാത്താന്‍ എന്നു തിരിച്ചറിയുന്നു. (വെളി. 12:3-5) പറയുന്നത് "പ്രസവിപ്പാറായ സ്ത്രീ പ്രസവിച്ച ഉടനെ കുട്ടിയെ തിന്നുകളയേണ്ടതിന് മഹാസര്‍പ്പം അവളുടെ മുമ്പില്‍ നിന്നു. കുട്ടി ദൈവത്തിന്‍റെ അടുക്കലേക്കും അവന്‍റെ സിംഹാസനത്തിലേക്കും പെട്ടെന്ന് എടുക്കപ്പെട്ടു." ക്രിസ്തുവിനെ നശിപ്പിക്കുവാന്‍ ശ്രമിച്ചത് വിജാതിയ റോമിലൂടെ പ്രവര്‍ത്തിക്കുന്ന പിശാചാണ് (മത്തായി 21:16-18 കാണുക). ദൈവത്തിന്‍റെയും മനുഷ്യരുടെയും ബദ്ധശത്രു അവന്‍റെ ഉദ്ദേശങ്ങള്‍ നിറവേറ്റുന്നതിനായി രാഷ്ട്രീയവും മതപരവുമായ സ്ഥാപനങ്ങളിലൂടെ പ്രവര്‍ത്തിക്കുന്നു.

മൃഗത്തിന്‍റെ ശക്തിയെക്കുറിച്ച് നമ്മോട് പറഞ്ഞിട്ടുണ്ട് "അതിന് മഹാസര്‍പ്പം തന്‍റെ ശക്തിയും സിംഹാസനവും വലിയ അധികാരവും കൊടുത്തു" (വെളി. 13:2). നൂറു കണക്കിന് വര്‍ഷങ്ങള്‍ക്കുശേഷം റോമന്‍ ചക്രവര്‍ത്തി കോണ്‍സ്റ്റന്‍റൈന്‍ തന്‍റെ തലസ്ഥാനം റോമില്‍നിന്ന് ആധുനിക തുര്‍ക്കിയിലെ കോണ്‍സ്റ്റാന്‍റിനോപ്പിള്‍ എന്നു വിളിക്കപ്പെടുന്ന സ്ഥലത്തേക്ക് മാറ്റിയപ്പോള്‍ ഈ പ്രവചനം കൃത്യമായി നിവര്‍ത്തിയായി. റോമിലെ സാമ്രാജ്യത്വനഗരമായ സീസറിന്‍റെ മുന്‍ സിംഹാസനത്തിലോ, ഇരിപ്പിടത്തിലോ ഇത് ഒരു ശക്തി ശൂന്യത അവശേഷിപ്പിച്ചു. അങ്ങനെ പുറജാതീയ റോം മൃഗത്തിന് അതിന്‍റെ ഇരിപ്പിടം അല്ലെങ്കില്‍ തലസ്ഥാനനഗരം നല്‍കി.

ഐസക് ബാക്കസ് പ്രസ്താവന ഇപ്രകാരമാണ്: "സാമ്രാജ്യത്തിന്‍റെ തലസ്ഥാനം കോണ്‍സ്റ്റാന്‍റിനോപ്പിളിലേക്ക് മാറ്റിയപ്പോള്‍, റോമിലെ ബിഷപ്പിന് ഭൂമിയിലെ എല്ലാ മനുഷ്യര്‍ക്കും സ്വര്‍ഗ്ഗത്തിലെ ദൈവത്തിനും മീതെ സ്വയം ഉയര്‍ത്താന്‍ കോണ്‍സ്റ്റന്‍റൈന്‍ വഴിയൊരുക്കി." ദി ഇന്‍ഫിനിറ്റ് ഇംപോര്‍ട്ടന്‍സ് ഓഫ് ദി ഒബീഡിയന്‍സ് ഓഫ് ഫെയ്ത് ആന്‍ഡ് ഓഫ് സെപ്പറേഷന്‍ ഫ്രം ദി വേള്‍ഡ്, പേജ് 16 (quoted in the Roy Edwin From The prophetic Faith of our Fathesr, Vol. 3, p 213). തോമസ് ഹോബ്സിന്‍റെ അഭിപ്രായത്തില്‍ പാപ്പാത്വം മരിച്ച റോമന്‍ സാമ്രാജ്യത്തിന്‍റെ പ്രേതമല്ലാതെ മറ്റൊന്നുമല്ല. ശവക്കുഴിയില്‍നിന്നും പൊന്തിവന്ന റോമന്‍ സാമ്രാജ്യത്തിന്‍റെ കിരീടമണിഞ്ഞ പ്രേതമാണ്. ലെവിയാഥന്‍ (ന്യൂയോര്‍ക്ക്: ഓക്സ് ഫോര്‍ഡ് യൂണിവേഴ്സിറ്റി പ്രസ്സ്, 1996) പേജ് 386. വെളി. 13 ലെ സമുദ്രത്തില്‍നിന്ന് കയറിവന്ന മൃഗം റോമില്‍നിന്ന് ഉയര്‍ന്ന് ലോകമെമ്പാടുമുള്ള ആരാധന സമ്പ്രദായമായി മാറുന്ന വിശ്വാസത്യാഗിയായ ഒരു മതശക്തിയാണെന്ന് സൂക്ഷ്മമായ വിശകലനം വെളിപ്പെടുത്തുന്നു (വെളി. 13:3,4). ഈ മൃഗം ഒരു വ്യക്തിയല്ല. ദൈവവചനത്തിലെ സത്യത്തെ മാനുഷിക കല്പനകള്‍ക്ക് പകരം വെച്ച ഒരു മതസംഘടനയാണിത്.

`വെളി. 13:1,6 വായിക്കുക. മൃഗശക്തിയെ തിരിച്ചറിയാന്‍ ഉപയോഗിക്കുന്ന പ്രധാനവാക്ക് ഏത്?`

യോഹ. 10:33 ലും ലൂക്കൊസ് 5:21 ലും ദൈവദൂഷണത്തെ നിര്‍വചിക്കുന്നത് രണ്ട് ഉദാഹരണങ്ങളോടെയാണ്. (1) ഒരു മനുഷ്യന്‍ ദൈവമാണെന്ന് നടിക്കുകയോ അവകാശപ്പെടുകയോ ചെയ്യുക. (2) പാപങ്ങള്‍ ക്ഷമിക്കാനുള്ള അധികാരം അവകാശപ്പെടുന്ന ഒരു മനുഷ്യന്‍. ഈ ആരോപണങ്ങള്‍ അന്യായമായിരുന്നു. കാരണം യേശു യഥാര്‍ത്ഥത്തില്‍ ദൈവമാണ്. അതിനാല്‍ പാപങ്ങള്‍ ക്ഷമിക്കാനുള്ള അധികാരമുണ്ട്. റോമന്‍ മാര്‍പ്പാപ്പയ്ക്ക് രണ്ട് പ്രത്യേക സിദ്ധാന്തങ്ങളുണ്ട്. അതിനെ ദൈവദൂഷണമെന്ന് ബൈബിള്‍ വിളിക്കുന്നു. അതിന്‍റെ പുരോഹിതന്മാര്‍ക്ക് പാപങ്ങള്‍ ക്ഷമിക്കാനുള്ള അധികാരമുണ്ടെന്നും ഭൂമിയില്‍ മാര്‍പ്പാപ്പയ്ക്ക് ദൈവത്തിന്‍റെ പ്രത്യേക അധികാരമുണ്ടെന്നും അവകാശപ്പെടുന്നു.