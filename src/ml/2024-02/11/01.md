---
title:  ആസന്നമായിരിക്കുന്ന സംഘര്‍ഷം
date:   08/06/2024
---

### പഠനത്തിനുള്ള വേദഭാഗങ്ങള്‍
വെളി. 14:7,9,12; 4:11; 13:1,2; 12:3-5,17; 13:11-18.

> <p>മനഃപാഠവാക്യം</p>
> "സത്യത്താല്‍ അവരെ വിശുദ്ധീകരിക്കേണമേ; നിന്‍റെ വചനം സത്യമാകുന്നു" (യോഹ. 17:17).

ബയോചിപ്പ് അല്ലെങ്കില്‍ വെരിചിപ്പ് എന്നു വിളിക്കുന്ന, താരതമ്യേന പുതിയ ഒരു മെഡിക്കല്‍ ഉപകരണം ഉണ്ട്. അത് ഒരു അരിമണിയുടെ വലുപ്പം ഉള്ളതാണ്. അത് ഒരു രോഗിയില്‍ ഘടിപ്പിക്കുവാന്‍ കഴിയും. ഈ ബയോചിപ്പില്‍ രോഗിയുടെ എല്ലാ ആരോഗ്യവിവരങ്ങളും ആലേഖനം ചെയ്തിട്ടുണ്ട്. ബയോചിപ്പ് അല്ലെങ്കില്‍ വെരിചിപ്പ് ഘടിപ്പിച്ച ശരീരഭാഗത്ത് സ്കാനര്‍വഴി ഒരു ബാഹ്യപരിശോധനയിലൂടെ പിന്നീട് എല്ലാ വിവരങ്ങളും ലഭിക്കും. ചില ക്രിസ്ത്യാനികള്‍ ഇത് മൃഗത്തിന്‍റെ അടയാളം നടപ്പിലാക്കാനുള്ള ഗൂഢാലോചനയുടെ ഭാഗമായി കാണുന്നു. മറ്റുള്ളവര്‍ക്ക് മൃഗത്തിന്‍റെ അടയാളം ഭക്ഷണത്തിന്‍റെ ക്യാനുകളിലെ ബാര്‍കോഡുകളുമായി ബന്ധപ്പെട്ടിരിക്കുന്നു. അല്ലെങ്കില്‍ അത് ഡോളര്‍ബില്ലുകളിലെ ഒരു നിഗൂഢ സംഖ്യയാണ്. ആ സംഖ്യ കൂട്ടിയാല്‍ '666' വരും. ചിലര്‍ക്ക് ഇത് മസോണിക് ഓര്‍ഡര്‍, ഇല്ലുമിനാറ്റി, ബ്ലാക്ക് യു എന്‍ ഹെലികോപ്റ്ററുകള്‍, യുണൈറ്റഡ് നേഷന്‍സ് എന്നിവയുമായി ബന്ധപ്പെട്ടിരിക്കുന്നു.

ആരാധനയെ ചൊല്ലി വരാനിരിക്കുന്ന സംഘര്‍ഷം, ഈ ആഴ്ചയിലെ പാഠത്തിന്‍റെ ലക്ഷ്യം. ദൈവത്തിന്‍റെ അധികാരത്തെ വെല്ലുവിളിക്കും. പ്രത്യേകിച്ച് ആരാധനയെചൊല്ലിയുള്ള ആഗോളസംഘട്ടനത്തിന്‍റെ കേന്ദ്രമായി ശബ്ബത്ത് മാറും. സാത്താന്‍ ശബ്ബത്തിനെ വെറുക്കുന്നു. കാരണം അവന്‍ സൃഷ്ടിതാവിനെ വെറുക്കുന്നു. ക്രിസ്തുവിനോടുള്ള നമ്മുടെ പ്രതിബദ്ധത തകര്‍ക്കാന്‍ അവന്‍ ഭയപ്പെടുത്തലും സമ്മര്‍ദ്ദവും ബലവും ഉപയോഗിക്കും. വിശ്വാസങ്ങള്‍ തമ്മിലുള്ള സംഘര്‍ഷവും ആരാധനാ ദിവസത്തെ ചൊല്ലിയുള്ള സംഘട്ടനങ്ങളും അവിടവിടെ ഉണ്ടാകും. പീഡനം, സാമ്പത്തിക ബഹിഷ്കരണം, തടവ്, മരണശിക്ഷ എന്നിവക്കിടയിലും ക്രിസ്തുവിനോട് വിശ്വസ്തത പുലര്‍ത്താനുള്ള അഭ്യര്‍ത്ഥനയാണ് ദൈവത്തിന്‍റെ അന്തിമ അപേക്ഷ. ഈ ആഴ്ചയിലെ പഠനം ഈ ലോകത്തിലെ അവസാന പോരാട്ടത്തിലൂടെ നമ്മെ കൊണ്ടുപോകാനുള്ള യേശുവിന്‍റെ ശക്തിയെ ഊന്നിപ്പറയുന്നു.

വന്‍വിവാദത്തിന്‍റെ 35,36 അദ്ധ്യായങ്ങളെ അടിസ്ഥാനമാക്കി ഈ ആഴ്ചയിലെ പാഠം പഠിച്ച് ജൂണ്‍ 15 ന് ശബ്ബത്തിനുവേണ്ടി ഒരുങ്ങുക.