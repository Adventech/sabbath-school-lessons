---
title:  മൃഗത്തെ തിരിച്ചറിയല്‍, ഭാഗം – 2
date:   12/06/2024
---

മൃഗത്തെ ആരാധിക്കുന്നതിനു പകരം, ദൈവജനം ദൈവത്തെ ആരാധിക്കുന്നതിലാണ് അവരുടെ ഏറ്റവും വലിയ സന്തോഷവും പരമമായ ആനന്ദവും കണ്ടെത്തുന്നത്. സ്നേഹത്തിന്‍റെ ഹൃദയത്തില്‍ നിന്നാണ് അവരുടെ അനുസരണം ഉദയം ചെയ്യുന്നത്. അവര്‍ ദൈവത്തോട് പ്രതിജ്ഞാബദ്ധരാണ്. കാരണം ദൈവം അവരോട് എത്രമാത്രം പ്രതിജ്ഞാബദ്ധനാണെന്ന് അവര്‍ക്കറിയാം.

`വെളി. 13:5 വായിക്കുക. ഈ തിരിച്ചറിയല്‍ സ്വഭാവം താഴെയുള്ള വരിയില്‍ എഴുതുക.`

പ്രവചന സമയം മനസ്സിലാക്കുന്നതിനുള്ള ഒരു താക്കോല്‍ വാക്യം ദൈവം നമുക്ക് നല്‍കുന്നുവെന്ന് പാഠം 4 ല്‍ നിന്നും ഓര്‍ക്കുക. ഒരു പ്രവാചകദിനം അക്ഷരാര്‍ത്ഥത്തില്‍ ഒരു വര്‍ഷത്തിന് തുല്യമാണ് (സംഖ്യാ. 14:34; യെഹെ. 4:6). വെളി. 13:5 ല്‍ രേഖപ്പെടുത്തിയിരിക്കുന്ന 42 മാസങ്ങള്‍ 30 ദിവസങ്ങള്‍ എന്ന എബ്രായ മാസം അനുസരിച്ചു കണക്ക് കൂട്ടിയാല്‍ 1,260 പ്രാവചനിക ദിവസങ്ങള്‍ അല്ലെങ്കില്‍ അക്ഷരീയ വര്‍ഷങ്ങള്‍ക്ക് തുല്യമാണ്.

എ.ഡി. 538 മുതല്‍ എ.ഡി. 1798 വരെ പാപ്പാത്വം വലിയ സ്വാധീനം ചെലുത്തി. എന്നാല്‍ നെപ്പോളിയന്‍റെ ജനറല്‍, ബെര്‍ത്തിയര്‍ 1798 ല്‍ പോപ്പിനെ ബന്ധിയാക്കുമ്പോള്‍, മാര്‍പാപ്പയുടെ ആധിപത്യത്തിന്‍റെ പ്രവചന കാലഘട്ടം അവസാനിച്ചു. അങ്ങനെ വെളിപ്പാടിലെ പ്രവചനം പൂര്‍ത്തീകരിക്കപ്പെട്ടു. അടിമയാക്കി കൊണ്ടുപോകുന്നവന്‍ അടിമയായിപ്പോകും" (വെളി. 13:10) മാര്‍പാപ്പയ്ക്ക് ഏറ്റ പ്രഹരം അങ്ങേയറ്റം ഗുരുതരമായിരുന്നുവെങ്കിലും മാരകമായിരുന്നില്ല. വെളിപ്പാട് 13:12 അനുസരിച്ച് മാരകമായ മുറിവ് ഉണങ്ങും മാര്‍പാപ്പയുടെ സ്വാധീനം ഒരിക്കല്‍ കൂടി ലോകമെമ്പാടും അനുഭവപ്പെടും.

ഇന്ന് ലോകനേതാക്കള്‍ മാര്‍പാപ്പയെ റോമിലെ സഭയുടെ അംബാസഡറായി സ്വാഗതം ചെയ്യുകയും വത്തിക്കാനില്‍ പതിവായി അദ്ദേഹത്തെ സന്ദര്‍ശിക്കുകയും ചെയ്യുന്നു. അഭൂതപൂര്‍വമായ അസ്ഥിരതയുടെ ലോകത്ത്, റോമന്‍ മാര്‍പാപ്പയെ ലോകത്തിന്‍റെ പ്രശംസിക്കപ്പെട്ട ജനലക്ഷങ്ങളെ ഒന്നിച്ചു നിര്‍ത്താന്‍ കഴിവുള്ള, ധാര്‍മ്മിക നേതാവായി മാറുന്നതിനുള്ള രംഗം ഒരുങ്ങുകയാണ്. "2012 ജൂണ്‍ 6 ന് റോമില്‍ സെന്‍റ് പിറ്റേഴ്സ് സ്ക്വയറില്‍ തടിച്ചുകൂടിയ പതിനയ്യായിരത്തിലധികം ആളുകളോട് തന്‍റെ പ്രസംഗത്തില്‍, ബെനഡിക്റ്റ് പതിനാറാമന്‍ മാര്‍പാപ്പ പ്രഖ്യാപിച്ചു. "ഞായറാഴ്ച കര്‍ത്താവിന്‍റെയും സ്ത്രീപുരുഷന്മാരുടെയും ദിവസമാണ്. കുടുംബത്തിനുവേണ്ടിയും ദൈവത്തിനുവേണ്ടിയും സ്വതന്ത്രരാകണം. ഞായറാഴ്ചയെ പ്രതിരോധിക്കുന്നതില്‍ നാം മനുഷ്യസ്വാതന്ത്ര്യത്തെ സംരക്ഷിക്കുന്നു." https://www.vatican.va/content/benedictþxvi/en/audiences/2012/documents/hf_benþxvi_aud_20120606.html

ഈ പ്രസ്ഥാനം ഒരു ദിവസം ആത്യന്തികമായി എവിടെയാണ് എത്തിക്കുകയെന്ന് വന്‍വിവാദം വ്യക്തമായി വെളിപ്പെടുത്തുന്നു. വേദപുസ്തക ശബ്ബത്തിനെ ബഹുമാനിക്കുന്നവര്‍ നിയമങ്ങള്‍ക്കും ചട്ടങ്ങള്‍ക്കും വിരോധികളാണെന്നും ധാര്‍മ്മിക നിയമന്ത്രണങ്ങളെ തകര്‍ക്കുന്നവരാണെന്നും അഴിമതിയും അരാചകത്വവും കൊണ്ടുവരുന്നവരാണെന്നും ഭൂമിയുടെ മേല്‍ ദൈവിക ന്യായവിധി വിളിച്ചുവരുത്തുന്നവരാണെന്നും ഭീഷണി മുഴക്കുന്നു. ......ഭരണത്തോട് പ്രതിപത്തിയില്ലാത്തവരെന്ന് അവരെ കുറ്റമാരോപിക്കുന്നു. രാഷ്ട്രീയാധികാരങ്ങള്‍ക്ക് വഴങ്ങി അനുസരണം കാണിക്കേണ്ടത് ദൈവനിയോഗമാണെന്നും ദൈവികകല്പനകളെ തള്ളിക്കളയുന്ന ശുശ്രൂഷകന്മാര്‍ പ്രസംഗപീഠങ്ങളില്‍ പ്രസംഗിക്കുന്നു. നീതിന്യായ കോടതികളിലും കല്പനാനുസാരികളെ തെറ്റായി പ്രതിനിധീകരിക്കുകയും കുറ്റം വിധിക്കുകയും ചെയ്യുന്നു. എലന്‍ ജി, വൈറ്റ്. ദി ഗ്രേറ്റ് കോണ്‍ട്രവേഴ്സി, പേജ് 592.

`ഇതുപോലൊന്ന് സംഭവിക്കുന്നത് കാണാന്‍ ഇപ്പോള്‍ കഴിയുകയില്ല. നമ്മുടെ ലോകം എത്ര പെട്ടെന്നാണ് മാറുന്നത്? അന്ത്യകാല സംഭവങ്ങള്‍ എത്ര വേഗത്തില്‍ നമ്മുടെ മേല്‍ വരുമെന്നതിനെക്കുറിച്ച് ഈ മാറ്റങ്ങള്‍ നമ്മോട് എന്താണ് പറയുന്നത്?`