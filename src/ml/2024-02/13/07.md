---
title:  കൂടുതല്‍ ചിന്തകള്‍
date:   28/06/2024
---

"വിശാലമായ സമഭൂമിയില്‍ അങ്ങിങ്ങായി മനോഹരമായ കുന്നുകള്‍ ഉയര്‍ന്നു നില്ക്കും. ദൈവത്തിന്‍റെ പര്‍വ്വതങ്ങളില്‍ കൊടുമുടികള്‍ കാണപ്പെടും. ഇതുവരെയും അന്യരും പരദേശികളം ആയിരുന്ന ദൈവമക്കള്‍ ഈ സമാധാനപൂര്‍ണ്ണമായ സമതലങ്ങളില്‍ ജീവജലനദിയുടെ തീരത്ത് തങ്ങളുടെ ഭവനം കണ്ടെത്തും."

"സൃഷ്ടിപ്പിന്‍ ശക്തിയുടെ അത്ഭുതങ്ങളെയും വീണ്ടെടുപ്പിന്‍ സ്നേഹത്തിന്‍റെ രഹസ്യങ്ങളെയും കുറിച്ച്, ഒരിക്കലും മങ്ങാത്ത സന്തോഷത്തോടെ അവിടെയുള്ള അനശ്വര മനസ്സുകള്‍ ധ്യാനിക്കും. ദൈവത്തെ വിസ്മരിക്കുന്നതിന് പരീക്ഷിക്കുന്ന ക്രൂരനും വഞ്ചകനുമായ ശത്രു അവിടെ ഉണ്ടായിരിക്കുകയില്ല. ഓരോരോ കഴിവുകളും ബുദ്ധിശക്തിയും വര്‍ദ്ധിച്ചുകൊണ്ടിരിക്കും. വിജ്ഞാന സമ്പാദനം മനസ്സുകളെ തളര്‍ത്തുകയോ ഊര്‍ജ്ജം നഷ്ടമാക്കുകയോ ചെയ്യുകയില്ല. അവിടെ ഏറ്റവും ബൃഹത്തായ സംഭവങ്ങള്‍ നടക്കും. ഏറ്റവും ഉന്നതമായ അഭിലാഷങ്ങള്‍ യാഥാര്‍ത്ഥ്യമാകും. ഏറ്റവും വലിയ ഉല്‍ക്കര്‍ഷേച്ഛ സഫലീകരിക്കപ്പെടും. എങ്കിലും കീഴടക്കാന്‍ വീണ്ടും വിജ്ഞാനത്തിന്‍റെ കൊടുമുടികള്‍ കണ്ടെത്തും. പ്രശംസാര്‍ഹമായ പുതിയ അത്ഭുതങ്ങളും, ഉള്‍ക്കൊണ്ട പുതിയ സത്യങ്ങളും ശരീരത്തിന്‍റെയും മനസ്സിന്‍റെയും ആത്മാവിന്‍റെയും ശക്തി ഉണര്‍ത്തുന്ന പുതിയ വിഷയങ്ങളും ഉണ്ടാകും." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 675, 677.)

അവര്‍ണ്ണനീയമായ സന്തോഷത്തോടെ ഭൂവാസികള്‍ വീഴ്ച ഭവിക്കാത്ത ജീവികളുടെ സന്തോഷത്തിലേക്കും പരിജ്ഞാനത്തിലേക്കും പ്രവേശിക്കും. ദൈവത്തിന്‍റെ കൈവേലയെപ്പറ്റി യുഗായുഗങ്ങളായി നേടിയ അറിവും ജ്ഞാനവും ധ്യാനപൂര്‍വ്വം അവര്‍ പങ്കുവെയ്ക്കും. സൃഷ്ടികര്‍ത്താവിന്‍റെ സിംഹാസനത്തിനു ചുറ്റും വലംവയ്ക്കുന്ന സൂര്യ നക്ഷത്രാദികളുടെ ഘടനയും പ്രവര്‍ത്തനനിയമങ്ങളും സൃഷ്ടി മഹത്വത്തിന്‍റെ മങ്ങലില്ലാത്ത ദൃശ്യങ്ങളും അവര്‍ കണ്ണിമയ്ക്കാതെ നോക്കിക്കാണും. ഏറ്റവും ചെറിയതുമുതല്‍ ഏറ്റവും വലിയതുവരെയുള്ള എല്ലാറ്റിന്മേലും സൃഷ്ടികര്‍ത്താവിന്‍റെ നാമം എഴുതപ്പെട്ടിരിക്കുകയും അവയിലെല്ലാം ദൈവശക്തിയുടെ വ്യാപ്തി വെളിപ്പെടുകയും ചെയ്യും." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 677, 678.)

"വന്‍പോരാട്ടം അവസാനിക്കുന്നു. പാപവും പാപികളും ഇനി മേലാല്‍ ഇല്ല. സര്‍വ്വഭൂമിയും വിശുദ്ധമായി ഒരുമയുടെയും സന്തോഷത്തിന്‍റെയും ഒരു സ്പന്ദനം വിശാലമായ സൃഷ്ടിയിലൂടെ തുടിക്കുന്നു. സൃഷ്ടിച്ചവങ്കല്‍നിന്ന് ജീവിതവും പ്രകാശവും സന്തോഷവും പരിധിയില്ലാത്ത മണ്ഡലങ്ങളിലൂടെ ഒഴുകുന്നു. ഏറ്റവും ചെറിയ ആറ്റം മുതല്‍ ഏറ്റവും ഭയാനകമായ ലോകം വരെ, എല്ലാ വസ്തുക്കളും ജീവനുള്ളതും നിര്‍ജ്ജീവവുമായ എല്ലാം തങ്ങളുടെ മങ്ങലില്ലാത്ത സൗന്ദര്യത്തിലും സന്തോഷത്തിലും ദൈവം സ്നേഹം ആകുന്നു എന്ന് പ്രഖ്യാപിക്കുന്നു." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 678.)

**ചര്‍ച്ചയ്ക്കുള്ള ചോദ്യങ്ങള്‍**

`എന്തുകൊണ്ടാണ് ഇത്രയും കാലം പാപം തുടരാന്‍ ദൈവം അനുവദിച്ചതെന്ന് നിങ്ങള്‍ കരുതുന്നു. അതേ സമയം ഒരു മനുഷ്യനും ഈ ലോകത്ത് സ്വന്തം അസ്തിത്വത്തെക്കാള്‍ കൂടുതല്‍ കാലം കഷ്ടപ്പെടുന്നില്ല. അതായത്, സ്വന്തം ജീവിതത്തേക്കാള്‍ കൂടുതല്‍ ആരും കഷ്ടപ്പെടുന്നില്ല്. ആയിരക്കണക്കിന് വര്‍ഷത്തെ പാപവുമായി താരതമ്യപ്പെടുത്തുമ്പോള്‍ മനുഷ്യജീവിതം ഏത്ര വളരെ ചെറുതാണ്? തിന്മയുടെ ദുഷ്കരമായ ചോദ്യത്തെ നേരിടാന്‍ ഈ വീക്ഷണം നമ്മെ എങ്ങനെ സഹായിക്കും?`

`സഹസ്രാബ്ദം എന്നറിയപ്പെടുന്ന സഹസ്രാബ്ദ കാലഘട്ടം രക്ഷയുടെ പദ്ധതിയുമായി എങ്ങനെ യോജിക്കുന്നു? വീണ്ടെടുക്കപ്പെട്ട സകലര്‍ക്കും ദൈവത്തിന്‍റെ നീതിയും ന്യായവും സ്നേഹവും മനസ്സിലാക്കുവാനും നഷ്ടപ്പെട്ടുപോയവരുടെമേല്‍ വീഴുന്ന ദൈവത്തിന്‍റെ അന്തിമന്യായവിധിയും അന്തിമശിക്ഷയും കാണാനും അവസരം ലഭിക്കുന്നു. ദൈവത്തിന്‍റെ സ്വഭാവത്തെക്കുറിച്ച് ഇത് എന്താണ് പയുന്നതെന്ന് ചിന്തിക്കുക?`