---
title:  യേശുവിന്‍റെ പെട്ടെന്നുള്ള തിരിച്ചുവരവിന്‍ പ്രത്യാശ
date:   24/06/2024
---

`വായിക്കുക: യോഹ. 14:1-3; തീത്തൊസ് 2:11-14. ഭാവിയിലെ വെല്ലുവിളികളുടെയും വരാനിരിക്കുന്ന കഷ്ടകാലത്തിന്‍റെയും വെളിച്ചത്തില്‍ ഈ വാക്യങ്ങള്‍ ഇത്രയധികം പ്രോത്സാഹജനകമായിരിക്കുന്നത് എന്തുകൊണ്ട്?`

യേശുവിന്‍റെ വാക്കുകള്‍ ഇപ്രകാരമാണ്: "നിങ്ങളുടെ ഹൃദയം കലങ്ങരുത്" അവന്‍ നമ്മെ വിട്ടുപിരിയുകയില്ലെന്നും നമ്മെ ഭവനത്തിലേക്ക് കൂട്ടിക്കൊണ്ടു പോകുവാന്‍ വീണ്ടും വരുമെന്ന് ഉറപ്പ് തന്നിട്ടുണ്ട്. ഈ ലോകം നമ്മുടെ ഭവനമല്ല. ഒരു നല്ല ദിവസം വരുന്നു. പുതിയനിയമത്തില്‍ ഓരോ ഇരുപത്തഞ്ച് വാക്യങ്ങള്‍ കഴിയുമ്പോഴും കര്‍ത്താവിന്‍റെ മടങ്ങിവരവിനെക്കുറിച്ച് സംസാരിക്കുന്നു. ദിവസങ്ങള്‍ ഇരുണ്ടതും സഭാഭരണകൂടത്തിന്‍റെയും രാഷ്ട്രത്തിന്‍റെയും അടിച്ചമര്‍ത്തല്‍ നിയമങ്ങള്‍ നമ്മുടെ ജീവിതത്തിന് ഭീഷണിയുമാകുമ്പോള്‍ ക്രിസ്തുവിന്‍റെ വരവിനെക്കുറിച്ചുള്ള വാഗ്ദത്തം നമ്മുടെ ഹൃദയങ്ങളില്‍ പ്രത്യാശ നിറയ്ക്കുന്നു. ഈ അനുഗൃഹീതമായ പ്രത്യാശ എല്ലാ തലമുറയിലെയും വിശ്വസ്തരായ ദൈവജനത്തെ പ്രചോദിപ്പിച്ചിട്ടുണ്ട്.

`വായിക്കുക: വെളി. 6:15-17; യെശ. 25:8,9. ഈ വാക്യങ്ങളില്‍ വെളിപ്പെടുത്തപ്പെട്ട രക്ഷിക്കപ്പെട്ടവരുടെയും നഷ്ടപ്പെട്ടവരുടെയും മനോഭാവങ്ങളെ താരതമ്യം ചെയ്യുക. ഈ രണ്ട് മാനസ്സികവാസ്ഥകള്‍ തമ്മിലുള്ള വ്യത്യാസം വിശദീകരിക്കുന്നത് എന്താണ്?`

നീതിമാന്‍ കൃപയുടെ അത്ഭുതകരമായ കരുതലുകള്‍ സ്വീകരിക്കുമ്പോള്‍, ദുഷ്ടന്‍ പാപത്തിന്‍റെ ഭീകരമായ അനന്തരഫലങ്ങള്‍ തിരിച്ചറിയുന്നു. ദൈവത്തിനെതിരായ മത്സരം, ഭയം, കുറ്റബോധം, ശിക്ഷാവിധി, ഒടുവില്‍ ശാശ്വതമായ നഷ്ടം എന്നിവയിലേക്ക് നയിക്കുന്നു. ദൈവത്തിന്‍റെ രക്ഷാകര കൃപയോടുള്ള നമ്മുടെ പ്രതികരണം പാപമോചനത്തിലേക്കും സമാധാനത്തിലേക്കും കര്‍ത്താവായ യേശുക്രിസ്തുവിന്‍റെ മഹത്തായ രണ്ടാംവരവിന്‍റെ നിത്യമായ സന്തോഷത്തിലേക്കും നയിക്കുന്നു.

`വായിക്കുക: വെളി. 15:3,4; 19:7. വീണ്ടെടുക്കപ്പെട്ടവര്‍ ക്രിസ്തുവിലൂടെ സൗജന്യമായി നല്‍കിയ മഹത്തായ രക്ഷയോട് എങ്ങനെ പ്രതികരിക്കും?`

"ക്രിസ്തുവിന്‍റെ കുരിശ് നിത്യതയില്‍ വീണ്ടെടുക്കപ്പെട്ടവരുടെ ശാസ്ത്രവും സംഗീതവും ആയിരിക്കും. മഹത്വീകരിക്കപ്പെട്ട ക്രിസ്തുവില്‍ അവര്‍ ക്രൂശിക്കപ്പെട്ട ക്രിസ്തുവിനെ കാണും. സര്‍വ്വലോകത്തിന്‍റെ സൃഷ്ടിതാവും സകലത്തിന്‍റെയും വിധികര്‍ത്താവും മദ്ധ്യസ്ഥനുമായവന്‍ മനുഷ്യനോടുള്ള സ്നേഹത്താല്‍, സ്വര്‍ഗ്ഗത്തിലുണ്ടായിരുന്ന സകലവും വെടിഞ്ഞ് തന്നെത്താന്‍ താഴ്ത്തിയത് എന്നും സര്‍വ്വസൃഷ്ടിയുടെയും വിസ്മയവും ആരാധനാ വിഷയവും ആയിരിക്കും." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 651).

`വായിക്കുക: വെളി. 12:17; 17:13,14; 19:11-16. ഈ വാക്യങ്ങളുടെ പുരോഗതി ശ്രദ്ധാപൂര്‍വ്വം വീക്ഷിക്കും. ഈ വാക്യങ്ങളിലെ പുരോഗതി ഭൂമിയിലെ അവസാന യുദ്ധത്തെക്കുറിച്ചും ക്രിസ്തുവിന്‍റെ ആത്യന്തിക വിജയത്തെക്കുറിച്ചും എന്താണ് പറയുന്നത്?`