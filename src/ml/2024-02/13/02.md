---
title:  പ്രതിസന്ധിയില്‍ പ്രത്യാശ
date:   23/06/2024
---

`വായിക്കുക: വെളിപ്പാട് 22:11,12; ദാനീ. 12:1,2; യിരെ. 30:5-7. രണ്ടാം വരവിന് തൊട്ടുമുമ്പ് എന്തൊക്കെ സംഭവിവാകസങ്ങളാണ് ഉണ്ടാകുന്നത്?`

മനുഷ്യരുടെ പരിശോധന ന്യായവിധിയുടെ അവസാനത്തെത്തുടര്‍ന്ന് "ഒരു രാഷ്ട്രം ഉണ്ടായതുമുതല്‍ അന്നുവരെ ഉണ്ടായിട്ടില്ലാത്തവിധം കഷ്ടകാലമാണ്." വെളിപ്പാട് 16 ല്‍ ദുഷ്ടലോകത്തിന്മേല്‍ ചൊരിയപ്പെടുന്ന അവസാനത്തെ ഏഴ് ബാധകളെ വിവരിക്കുന്ന സംഭവങ്ങള്‍. ഈജിപ്തില്‍ സംഭവിച്ച ബാധകളില്‍നിന്നും ദൈവജനം സംരക്ഷിക്കപ്പെട്ടു. ദാനീയേലിലെ വാഗ്ദത്തം ശ്രദ്ധിക്കുക. "അന്ന് നിന്‍റെ ജനം പുസ്തകത്തില്‍ എഴുതിക്കാണുന്ന ഏവനും തന്നെ രക്ഷ പ്രാപിക്കും" (ദാനീ. 12:1) ഇവിടെ പ്രതിപാദിക്കുന്ന പുസ്തകം 'ജീവന്‍റെ പുസ്തകമാണ്'. കാണുക (ഫിലി. 4:3; വെളി. 13:8; 20:12,15; 22:19).

ദൈവത്തോട് നാം വിശ്വസ്തരായിരുന്നാല്‍ നമ്മുടെ പേര് ജീവപുസ്തകത്തില്‍നിന്നും മായിച്ചുകളകയില്ല (വെളി. 3:5).

`വായിക്കുക: 1 യോഹ. 3:1-3; യോഹ. 8:29; 14:30. വരാനിരിക്കുന്ന ദുര്‍ഘടസമയത്ത് നമ്മള്‍ എടുക്കേണ്ട മതിയായ തയ്യാറെടുപ്പുകള്‍ എന്തൊക്കെയാണ്?`

ദുര്‍ഘടസമയത്ത്, ദൈവജനത്തിന് യേശുവുമായി വളരെ ആഴത്തിലുള്ള ഒരു വ്യക്തിബന്ധം ഉണ്ട്. അതിനെ മാറ്റാന്‍ യാതൊന്നിനും സാദ്ധ്യമല്ല. പരിശുദ്ധാത്മാവിന്‍റെ പ്രവര്‍ത്തനത്തിലൂടെ അവര്‍ ദൈവത്തെപ്പോലെ ശുദ്ധരായിരിക്കുവാന്‍ എല്ലാ കാര്യങ്ങളിലും അവനെ പ്രസാദിപ്പിക്കുക എന്നതാണ് അവരുടെ ലക്ഷ്യം. അവരുടെ അദമ്യമായ വഞ്ചനയോട് പ്രതികരിക്കുന്ന യാതൊന്നും ക്രിസ്തുവിന്‍റെ ഹൃദയത്തില്‍ ഉണ്ടായിരുന്നില്ല. ദൈവത്തിന്‍റെ സ്വഭാവത്തിന്‍റെ ഈ ഭാവവും നമുക്ക് പ്രതിഫലിപ്പിക്കാം.

`വായിക്കുക: സങ്കീ. 27:5; സങ്കീ. 91:1-11; വെളി. 3:10-12. ദുര്‍ഘസമയത്ത് ദൈവം എന്ത് ശക്തമായ ഉറപ്പ് നല്‍കുന്നു.`

ഒരു മദ്ധ്യസ്ഥനില്ലാതെ കഷ്ടകാലത്തു ജീവിക്കുക എന്ന ആശയം ചില ആളുകള്‍ തെറ്റിദ്ധരിച്ചിരിക്കുന്നു. എല്ലാവരും ദൈവത്തിന് അനുകൂലമായോ, പ്രതികൂലമായോ അന്തിമ തീരുമാനം എടുത്തപ്പോള്‍ യേശു സ്വര്‍ഗ്ഗത്തില്‍ വിശുദ്ധമന്ദിരത്തില്‍ തന്‍റെ മദ്ധ്യസ്ഥത അവസാനിപ്പിക്കുന്നു. എന്നാല്‍ വിശ്വസിക്കുന്ന ഈ സമയത്ത്, നാം ഒറ്റയ്ക്ക് നമ്മുടെ സ്വന്തശക്തിയാലാണ് ജീവിക്കുന്നത് എന്ന് ഇതിനര്‍ത്ഥമില്ല. ദൈവം, എപ്പോഴും നമ്മോടുകൂടെ ഉണ്ടായിരിക്കുമെന്ന് യേശു ഉറപ്പ് നല്‍കിയിരിക്കുന്നു (മത്തായി 28:20). നമുക്ക് ചുറ്റുമുള്ള ലോകം കീഴ്മേല്‍ മറിഞ്ഞുപോയാല്‍പോലും നമ്മള്‍ വിശ്വാസത്തില്‍ ഉറച്ചുനിന്നാല്‍ ഏതു പ്രതിസന്ധിയെയും ശക്തമായി നേരിടാന്‍ നമുക്ക് കഴിയും. അങ്ങനെ ഏറ്റവും ദുര്‍ഘടസമയത്തും നമ്മുടെ വിശ്വാസം ശക്തമാകുന്നു. നിത്യതയ്ക്കായുള്ള നമ്മുടെ വാഞ്ഛ വര്‍ദ്ധിക്കുന്നു. അങ്ങനെ യേശുവിനോടു കൂടെ എന്നേക്കും ജീവിക്കാം എന്ന നമ്മുടെ ആഗ്രഹം പൂവണിയും.