---
title:  സഹസ്രാബ്ദത്തിലെ ന്യായവിധി
date:   26/06/2024
---

`വായിക്കുക: വെളി. 20:4-6. നീതിമാന്മാര്‍ ആയിരം വര്‍ഷം എന്താണ് ചെയ്യുന്നത്? എന്തുകൊണ്ടാണ് അത് വളരെ പ്രധാനമായിരിക്കുന്നത്?`

സഹസ്രാബ്ദത്തില്‍ നീതിമാന്മാര്‍ക്ക് ദൈവത്തിന്‍റെ നീതിയും സ്നേഹവും അവന്‍ പാപപ്രശ്നത്തെ എങ്ങനെ കൈകാര്യം ചെയ്തുവെന്ന് നേരിട്ട് കാണാനുള്ള അവസരം ലഭിക്കും. ചോദ്യങ്ങള്‍ ആര്‍ക്കാണ് ഇല്ലാത്തത് അവര്‍ ദൈവത്തോട് അനേകം ചോദ്യങ്ങള്‍ ചോദിക്കുവാന്‍ ആഗ്രഹിക്കുന്നു. അത് അവര്‍ ചോദിക്കും. പ്രിയപ്പെട്ട ഒരാളോ, അടുത്ത ഒരു സുഹൃത്തോ സ്വര്‍ഗ്ഗത്തില്‍ ഇല്ലെങ്കില്‍, രക്ഷിക്കപ്പെട്ടവര്‍ക്ക് ദൈവത്തിന്‍റെ തീരുമാനങ്ങള്‍ കൂടുതല്‍ പൂര്‍ണ്ണമായി മനസ്സിലാക്കുവാന്‍ അവസരമുണ്ട്. ഒരുവിധത്തില്‍ പറഞ്ഞാല്‍, ജീവിച്ചിരിക്കുന്ന എല്ലാവരെയും രക്ഷിക്കുവാനുള്ള ദൈവത്തിന്‍റെ ശക്തമായ ശ്രമങ്ങള്‍ രക്ഷിക്കപ്പെട്ട വിശുദ്ധന്മാര്‍ക്ക് എന്നത്തേക്കാളും ഇപ്പോള്‍ നന്നായി ഗ്രഹിക്കുവാന്‍ കഴിയും. ക്രിസ്തുവിനെ വ്യക്തിപരമായി നിരാകരിച്ചതിനാല്‍ നഷ്ടപ്പെട്ട എല്ലാവര്‍ക്കും സ്വര്‍ഗ്ഗം നഷ്ടപ്പെട്ടുവെന്ന് അവര്‍ വീണ്ടും മനസ്സിലാക്കും. അപ്പോള്‍ മാത്രമേ ദൈവം സ്വര്‍ഗ്ഗം നഷ്ടപ്പെട്ടവരുടെ അന്തിമവിധി കൊണ്ടുവരൂ. അതായത് രണ്ടാം മരണം അതവരുടെ ശാശ്വത നാശമാണ്.

`വായിക്കുക: വെളി. 20:7-9. ആയിരം വര്‍ഷം എങ്ങനെ അവസാനിക്കും? സാത്താന്‍റെയും അവന്‍റെ അനുയായികളുടെയും ഗതിയെന്താകും?`

ആയിരംവര്‍ഷം സാത്താനെ പ്രലോഭിപ്പിക്കാനോ, വഞ്ചിക്കാനോ ആരും ഉണ്ടായിരുന്നില്ല. പാപത്തിന്‍റെ മാരകമായ അനന്തരഫലങ്ങളെ കാണുവാനും ചിന്തിക്കുവാനും അവനും അവന്‍റെ അനുയായികളും മാത്രമേ ഉണ്ടായിരുന്നുള്ളൂ. സഹസ്രാബ്ദത്തിന്‍റെ അവസാനത്തില്‍, ദുഷ്ടരായ മരിച്ചവര്‍ ന്യായവിധിയെ അഭിമുഖീകരിക്കുവാനും അവരുടെ അന്തിമ പ്രതിഫലം സ്വീകരിക്കുവാനും ഉയിര്‍ത്തെഴുന്നേല്‍ക്കും (വെളി. 20:5).

ഇപ്പോള്‍ സാത്താന് അനുയായികളുടെ ഒരു വലിയ സൈന്യമുണ്ട്. വന്‍ വിവാദത്തില്‍ ഉണ്ടായ പരാജയത്തിനുശേഷം സാത്താന്‍ തോല്‍വി ഏറ്റുവാങ്ങിയെങ്കിലും സ്വര്‍ഗ്ഗം നഷ്ടപ്പെട്ടുപോയവരുടെ വലിയ ജനക്കൂട്ടത്തെ കാണുമ്പോള്‍ അവന്‍ പ്രോത്സാഹിപ്പിക്കപ്പെടുന്നു. തന്‍റെ മത്സരം അവസാനിപ്പിക്കാന്‍ ഇതുവരെ അവന്‍ തയ്യാറായിട്ടില്ല. അവന്‍ ഈ ജനതയെ വഞ്ചിക്കുവാന്‍ പുറപ്പെടുന്നു. ദൈവത്തെ നിഷ്കാസനം ചെയ്യുവാനും സ്വന്തം രാജ്യം സ്ഥാപിക്കുവാനുമുള്ള അവസാന വലിയ ശ്രമം നടത്താന്‍ സാത്താന്‍ അവരെ പ്രോത്സാഹിപ്പിക്കുന്നു. "ഗോഗ്, മാഗോഗ്" എന്ന പദങ്ങള്‍ സാത്താനെയും എല്ലാ യുഗങ്ങളിലെയും രക്ഷിക്കപ്പെടാത്തവരുടെയും പ്രതീകങ്ങളായി നിലകൊള്ളുന്നു. "അവര്‍ ഭൂമിയില്‍ പരക്കെ ചെന്നു വിശുദ്ധന്മാരുടെ പാളയത്തെയും പ്രിയനഗരത്തെയും വളയും" (വെളി. 20:9).

സഹസ്രാബ്ദത്തിന്‍റെ അവസാനത്തില്‍ എല്ലാ ദുഷ്ടന്മാരും ഉയിര്‍ത്തെഴുന്നേല്‍ക്കുക മാത്രമല്ല, പുതിയ യെരൂശലേം എന്ന വിശുദ്ധനഗരം സ്വര്‍ഗ്ഗത്തില്‍നിന്ന് ഭൂമിയിലേക്ക് ഇറങ്ങുന്നു (വെളി. 21:2). സഹസ്രാബ്ദത്തില്‍ വിശുദ്ധന്മാര്‍ ക്രിസ്തുവിനോടൊപ്പം പുതിയ യെരൂശലേമില്‍ വാഴുകയും ചെയ്യുന്നു. ആയിരം വര്‍ഷത്തിനൊടുവില്‍, ദൈവം, യേശു, മാലാഖമാര്‍ ഒപ്പം വീണ്ടെടുക്കപ്പെട്ട എല്ലാവരുമൊത്ത് പുതിയ യെരൂശലേം എന്ന വിശുദ്ധനഗരം ഭൂമിയിലേക്ക് ഇറങ്ങുന്നു. വന്‍ വിവാദത്തിന്‍റെ അവസാന യുദ്ധത്തിന് എല്ലാവരും സന്നിഹിതരാണ്. പാപം ഒരിക്കല്‍ എന്നന്നേക്കുമായി ഉന്മൂലനം ചെയ്യപ്പെടും.

`അന്തിമവിധിയുടെ സമയം ദൈവത്തിന്‍റെ സ്വഭാവത്തെക്കുറിച്ച് എന്താണ് പറയുന്നത്?`