---
title:  സഹസ്രാബ്ദം ഭൂമിയില്‍
date:   25/06/2024
---

കര്‍ത്താവായ യേശുക്രിസ്തുവിന്‍റെ രണ്ടാംവരവിന്‍റെയും ദുഷ്ടന്മാരുടെ നാശത്തിന്‍റെയും നാടകീയമായ ചിത്രീകരണത്തോടെയാണ് വെളിപ്പാട് 19-ാം അദ്ധ്യായം അവസാനിക്കുന്നത്. എന്നാല്‍ കഥ അവിടെ അവസാനിക്കുന്നില്ല. സഹസ്രാബ്ദം എന്നറിയപ്പെടുന്ന 1,000 വര്‍ഷം നീണ്ടുനില്ക്കുന്ന ഒരു കാലഘട്ടത്തിലേക്ക് വെളിപ്പാട് 20-ാം അദ്ധ്യായം നമ്മെ കൂട്ടിക്കൊണ്ട് പോകുന്നു.

`വെളിപ്പാട് 20:1-3. വായിക്കുക. യേശു രണ്ടാമത് വരുമ്പോള്‍ സാത്താന്‍റെ വിധി എന്താകും?`

വെളിപ്പാട് 20:1-3 ലെ ചിത്രീകരണം പ്രതീകാത്മകമാണ്. അക്ഷരാര്‍ത്ഥത്തില്‍ സാത്താന്‍ ഒരു ചങ്ങലകൊണ്ട് ബന്ധിക്കപ്പെട്ട് ഒരു കുഴിയില്‍ പൂട്ടപ്പെട്ടിട്ടില്ല. 1000 വര്‍ഷമായി, അവന്‍ ഈ വിജനമായ ജനവാസമില്ലാത്ത ഭൂമിയില്‍, അവന്‍ തന്നെ സൃഷ്ടിച്ച സാഹചര്യങ്ങളാല്‍ ബന്ധിക്കപ്പെട്ടിരിക്കുന്നു (2 പത്രൊസ് 2:4). സാത്താനെയും അവന്‍റെ ദൂതന്മാരെയും "അന്ധതമസ്സിന്‍റെ ചങ്ങലയിട്ട് നരകത്തിലാക്കി ന്യായവിധിക്കായി കാപ്പാന്‍ ഏല്പിച്ചിരിക്കുന്നു." സാഹചര്യങ്ങളുടെ ഒരു ശൃംഖലയാല്‍ പ്രലോഭിപ്പിക്കാന്‍ ആരുമില്ലാതെ സാത്താന്‍ ഈ ഭൂമിയില്‍ ഒതുങ്ങിപ്പോകും അവന്‍റെ കലാപം മൂലം അവന്‍ തന്നെ സൃഷ്ടിച്ച ശൂന്യതയും നാശവും ദുരന്തവും 1000 വര്‍ഷത്തേക്ക് അവന്‍ കാണും.

"അടിത്തട്ട് ഇല്ലാത്ത കുഴി" എന്ന് വിവര്‍ത്തനം ചെയ്തിരിക്കുന്ന ഗ്രീക്ക് പദത്തില്‍നിന്നാണ് നമ്മുടെ ഇംഗ്ലീഷ് പദം അബിസ് (മയ്യൈ) ലഭിക്കുന്നത്. 'അഗാധം' എന്ന് മലയാളത്തില്‍. സൃഷ്ടിപ്പിലെ ഭൂമിയെ വിവരിപ്പാന്‍ പഴയനിയമത്തിന്‍റെ ഗ്രീക്ക് വിവര്‍ത്തനമായ സെപ്റ്റുവജിന്‍റിലും ഉപയോഗിച്ചിരിക്കുന്ന അതേ പദമാണിത്. "ഭൂമി പാഴായും ശൂന്യമായും ഇരുന്നു; ആഴത്തിന്മീതെ ഇരുള്‍ ഉണ്ടായിരുന്നു" (ഉല്പത്തി 1:2). സെപ്റ്റുവജിന്‍റിലെ ആഴം എന്ന പദം ഇവിടെ 'ആഴം' എന്ന ഗ്രീക്ക് പദമാണ് മയ്യീൈെ, څമയ്യെچ ഇത് അര്‍ത്ഥമാക്കുന്നത് ഒരു വിജനമായ ഭൂമി എന്നാണ്. "അടിയില്ലാത്ത കുഴി" എന്നത് ഏതോ അഗാധമായ ഭൂഗര്‍ഭ ഗുഹയോ അല്ലെങ്കില്‍ പ്രപഞ്ചത്തില്‍ എവിടെയോ ഉള്ള ഏതോ അഗാധമായ ഗര്‍ത്തമോ എന്നല്ല. സാത്താന്‍റെ പാപത്തിന്‍റെയും നാശത്തിന്‍റെയും പ്രവര്‍ത്തി രണ്ടാംവരവിന് മുമ്പുള്ള ഭയാനകമായ അരാജകത്വങ്ങള്‍ക്കൊപ്പം ഭൂമിയെ വീണ്ടും ഇരുളിലേക്ക് കൊണ്ടുവന്നു. ശൂന്യതയിലേക്ക് തള്ളിവിട്ടു. സൃഷ്ടിയുടെ തുടക്കത്തില്‍ പിണ്ഡം എപ്രകാരമായിരുന്നോ ആ അവസ്ഥപോലെ ക്രമരഹിതമാകുന്നു.

`യിരെമ്യാവ് 4:23-26; യിരെമ്യാവ് 25:33 വേദപുസ്തകത്തിലെ ഈ പ്രവാചകന്മാര്‍ ഈ രംഗം എങ്ങനെ വിവരിക്കുന്നു.`

ക്രിസ്തുവിന്‍റെ രണ്ടാം വരവിലെ വിനാശകരമായ നാശത്തെ ഇവിടെ പ്രവാചകന്മാര്‍ ഊന്നിപ്പറയുന്നു. ഈ ആയിരം വര്‍ഷക്കാലയളവില്‍ ആരും ഭൂമിയില്‍ ജീവിക്കുന്നില്ല. സാത്താനും അവന്‍റെ ദുഷ്ടദൂതന്മാരും അവന്‍റെ കലാപംമൂലം ഉണ്ടായ നാശത്തെക്കുറിച്ച് ചിന്തിക്കുവാന്‍ അവശേഷിക്കുന്നു. പാപത്തിന്‍റെ ശമ്പളം മരണമാണെന്ന് ആദ്യമായി പ്രപഞ്ചം മുഴുവന്‍ തിരിച്ചറിയുന്നു. പാപത്തിന്‍റെ പ്രശ്നം ഒരിക്കലും ഉയിര്‍ത്തെഴുന്നേറ്റുവരാതവണ്ണം ദൈവം അതിനെ കൈകാര്യം ചെയ്യുന്നു (നഹൂം 1:9). ദൈവം ഇത് ചെയ്യുന്നതിന് മൂന്നു വഴികളുണ്ട്. ദൈവത്തിന്‍റെ അതിരുകളില്ലാത്ത സ്നേഹവും ഒടുങ്ങാത്ത ആഗ്രഹവും കൂടാതെ സമസ്തമനുഷ്യരാശിയെയും രക്ഷിക്കാനുള്ള അശ്രാന്ത പരിശ്രമവുമാണ് ഒന്നാമത്തെ വഴി. രണ്ടാമത്തേതായി അവന്‍ തന്‍റെ നീതിയും ന്യായവും ലാവണ്യവും വെളിപ്പെടുത്തുന്നു. മൂന്നാമതായി, പാപത്തിന്‍റെയും കലാപത്തിന്‍റെയും ആത്യന്തിക ഫലങ്ങള്‍ കാണാന്‍ അവന്‍ പ്രപഞ്ചത്തെ അനുവദിക്കുന്നു.