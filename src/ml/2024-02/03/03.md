---
title:  വന്യമായ ചെന്നായ്ക്കള്‍
date:   15/04/2024
---

`വായിക്കുക: അ.പ്ര. 20:27-32 വരാനിരിക്കുന്ന വിശ്വാസത്യാഗത്തെക്കുറിച്ച് എഫെസൊസില്‍ നിന്നുള്ള സഭാനേതാക്കള്‍ക്ക് അപ്പൊസ്തലനായ പൗലോസ് എന്തു പ്രത്യേക മുന്നറിയിപ്പുകള്‍ നല്കി.`

വരാനിരിക്കുന്ന കാര്യങ്ങള്‍ക്കായി സഭയെ ഒരുക്കുക എന്നതായിരുന്നു പൗലോസിന്‍റെ ലക്ഷ്യം. ഈ ഭാഗങ്ങളില്‍ അദ്ദേഹം തന്‍റെ ആശങ്കകള്‍ വിവരിക്കുന്നു.

അദ്ദേഹത്തിന്‍റെ ആശങ്ക "ആട്ടിന്‍കൂട്ടത്തെ ആദരിക്കാത്ത കൊടിയ ചെന്നായ്ക്കള്‍ നിങ്ങളുടെ ഇടയില്‍ കടക്കും" (അ.പ്ര. 20:29). വേറൊരു വിധത്തില്‍ പറഞ്ഞാല്‍ വിശ്വാസികള്‍ കഠിനങ്ങളായ പീഡനങ്ങള്‍ നേരിടേണ്ടി വരും. അത് സഭയ്ക്കുള്ളില്‍ നിന്നുമാണ് പ്രധാനമായും ഉണ്ടാകുന്നത്. ഒന്നും രണ്ടും നൂറ്റാണ്ടുകളില്‍ ഈ പ്രവചനം നിവൃത്തിയായി. ചക്രവര്‍ത്തിയെ അനുസരിച്ച് റോമിലെ ദൈവങ്ങളെ ആരാധിക്കുന്നതില്‍നിന്നും വിട്ടുനിന്ന വിശ്വാസികള്‍ പീഡിപ്പിക്കപ്പെട്ടു, തടവിലാക്കപ്പെട്ടു. സ്തംഭത്തില്‍ കെട്ടി ചുട്ടുകൊല്ലപ്പെട്ടു.

അപ്പൊസ്തലന്‍ മറ്റൊരു ആശങ്ക പ്രകടിപ്പിച്ചു. "ശിഷ്യന്മാരെ തങ്ങളുടെ പിന്നാലെ വലിച്ചുകളവാനായി വിപരീതോപദേശം പ്രസ്താവിക്കുന്ന പുരുഷന്മാര്‍ നിങ്ങളുടെ ഇടയില്‍നിന്നും എഴുന്നേല്‍ക്കും" (അ.പ്ര. 20:30). മതവിരുദ്ധര്‍ സഭയില്‍ പ്രവേശിക്കും. ദൈവീകസത്യങ്ങള്‍ക്കു പകരം തെറ്റായ ഉപദേശങ്ങള്‍ വെയ്ക്കപ്പെടും. പുറജാതി ആചാരങ്ങള്‍ നിലനില്ക്കും. നാലാം നൂറ്റാണ്ടിലും അഞ്ചാം നൂറ്റാണ്ടിലും ഒത്തുതീര്‍പ്പ് സഭയിലേക്ക് സൂക്ഷ്മമായി കടന്നുകയറി. ദൗത്യമുന്നേറ്റം സാദ്ധ്യമായ ന്യായീകരണമാണ്. എന്നാല്‍ ഭയാനകമായ പ്രത്യാഘാതം ദൈവവചനത്തിലെ സത്യങ്ങളില്‍നിന്നുള്ള വ്യതിചലനമായിരുന്നു.

`വായിക്കുക: 2 തെസ്സ. 2:7-12. വരാനിരിക്കുന്ന വിശ്വാസത്യാഗത്തെ അപ്പൊസ്തലനായ പൗലോസ് എങ്ങനെ വിവരിക്കുന്നു? അവര്‍ എന്തു സ്വഭാവ സവിശേഷതകള്‍ അന്വേഷിക്കണം?`

"അധര്‍മ്മത്തിന്‍റെ നിഗൂഢത ഇപ്പോള്‍തന്നെ പ്രവര്‍ത്തിക്കുന്നു" എന്ന പൗലോസിന്‍റെ അഭിപ്രായം പ്രാധാന്യമര്‍ഹിക്കുന്നു. പൗലോസിന്‍റെ കാലത്തുപോലും ദൈവത്തിന്‍റെ നിയമത്തോടുള്ള അനുസരണം സംബന്ധിച്ച ദൈവവചനത്തിന്‍റെ സത്യത്തില്‍നിന്ന് ക്രമാനുഗതമായ വ്യതിചലനം ഉണ്ടായി പിന്നീടുള്ള നൂറ്റാണ്ടുകളില്‍ ഈ വ്യതിചലനം കൂടുതല്‍ ഗുരുതരമായിക്കൊണ്ടിരുന്നു.

രണ്ടാമത്തെ കല്പനയ്ക്ക് വിരുദ്ധമായി വിഗ്രഹങ്ങള്‍ ക്രിസ്ത്യന്‍ ആരാധനയിലേക്ക് കടന്നുവന്നു. സഹസ്രാബ്ദങ്ങളായി വിഗ്രഹങ്ങള്‍ എല്ലാ പുറജാതി മതങ്ങളിലും മുന്‍പന്തിയിലായിരുന്നു. ക്രിസ്ത്യന്‍ സഭയില്‍ വരുന്ന വിജാതീയ ദേവതകളെ വിശുദ്ധന്മാര്‍ എന്ന് പുനര്‍നാമകരണം ചെയ്തു. ഞായറാഴ്ച സൂര്യദേവനെ ആരാധിക്കുന്ന ദിവസം പുനരുത്ഥാനത്തിന്‍റെ ബഹുമാനാര്‍ത്ഥം ക്രിസ്ത്യന്‍ ആരാധനയുടെ ദിവസമായി ക്രമേണ സ്വീകരിച്ചു. തിരുവെഴുത്തുകളില്‍ അനുവദനീയമല്ലാത്ത ഈ വ്യാജ ദിനം ഇന്നും നിലനില്ക്കുന്നു.

`ഇന്ന് സഭയില്‍ ഏതൊക്കെ തരം വിട്ടുവീഴ്ചകളാണ് നമ്മള്‍ കാണുന്നത്? അതിലും പ്രധാനമായി എന്തു വിട്ടുവീഴ്ചകള്‍ നിങ്ങള്‍ ചെയ്യുന്നുണ്ടാകാം? ഇങ്ങനെ സംഭവിക്കുന്നത് സത്യവും തെറ്റും കൂട്ടി യോജിപ്പിക്കുന്നതു കൊണ്ടാണോ?`