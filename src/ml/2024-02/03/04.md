---
title:  വചനത്താല്‍ സംരക്ഷിക്കപ്പെടുന്നു
date:   16/04/2024
---

`യോഹന്നാന്‍ 17:16,17 ഉം അ.പ്ര. 20:32 ഉം താരതമ്യം ചെയ്യുക. സാത്താന്‍റെ വഞ്ചനയില്‍ നിന്നുള്ള സംരക്ഷണത്തെക്കുറിച്ച് യേശുവും അപ്പൊസ്തലനായ പൗലോസും നമുക്ക് എന്ത് ഉള്‍ക്കാഴ്ചകള്‍ നല്കുന്നു?`

തിരുവചനം ദൈവഹിതത്തിന്‍റെ അപ്രമാദിത്തമായ വെളിപ്പാടാണ്. അത് മനുഷ്യരാശിയുടെ രക്ഷയ്ക്കായുള്ള, സ്വര്‍ഗ്ഗത്തിന്‍റെ പദ്ധതി അവതരിപ്പിക്കുന്നു. "എല്ലാ തിരുവെഴുത്തും ദൈവശ്വാസീയമാകയാല്‍ ദൈവത്തിന്‍റെ മനുഷ്യന്‍ സകല സല്‍പ്രവൃത്തിക്കും വക പ്രാപിച്ചു തികഞ്ഞവന്‍ ആകേണ്ടതിന് ഉപദേശത്തിനും ശാസനത്തിനും ഗുണീകരണത്തിനും നീതിയിലെ അഭ്യാസത്തിനും പ്രയോജനമുള്ളതാകുന്നു (2 തിമൊ. 3:16,17). അതായത് "എല്ലാ തിരുവെഴുത്തുകളും" ദൈവത്താല്‍ പ്രചോദിതമാണ്. ചില ഭാഗങ്ങള്‍ അങ്ങനെയല്ലാതല്ല. മറ്റു ചില ഭാഗങ്ങള്‍ കൂടുതല്‍ പ്രാധാന്യമേറിയതെന്നും കരുതേണ്ടതില്ല. മുഴുവന്‍ വേദപുസ്തകവും ദൈവവചനമായി അംഗീകരിക്കണം അല്ലാത്തപക്ഷം വാതില്‍ വഞ്ചനയ്ക്കായി തുറന്നിട്ടിരിക്കുന്നു.

വന്‍പോരാട്ടത്തിന്‍റെ വെളിച്ചത്തില്‍ ബൈബിള്‍ ദൈവത്തിന്‍റെ അനന്തമായ സ്നേഹത്തെ വെളിപ്പെടുത്തുന്നു. അത് സാത്താന്‍റെ വ്യാമോഹങ്ങളെ തുറന്നുകാട്ടുകയും അവന്‍റെ വഞ്ചനകള്‍ വെളിപ്പെടുത്തുകയും ചെയ്യുന്നു. പിശാച് ദൈവവചനത്തെ വെറുക്കുകയും അതിന്‍റെ സ്വാധീനത്തെ നശിപ്പിക്കുവാന്‍ നൂറ്റാണ്ടുകളായി സാദ്ധ്യമായതെല്ലാം ചെയ്യുകയും ചെയ്യുന്നു.

എല്ലാത്തിനുമുപരി, ബൈബിളില്ലാത്ത രക്ഷാപദ്ധതിയെക്കുറിച്ച് നമുക്കെന്തറിയാം? യേശുവിന്‍റെ ജനനം, ജീവിതം, പഠിപ്പിക്കലുകള്‍, ശുശ്രൂഷകള്‍ എന്നിവയെക്കുറിച്ച് എന്തെങ്കിലുമുണ്ടെങ്കില്‍, അവ എത്രമാത്രം നമുക്ക് മനസ്സിലാക്കാന്‍ കഴിയും? തിരുവെഴുത്ത് ഇല്ലായിരുന്നെങ്കില്‍, യേശുക്രിസ്തുവിന്‍റെ ത്യാഗോജ്ജ്വലമായ യാഗം, അവന്‍റെ പുനരുത്ഥാനത്തിന്‍റെ മഹത്വം, അവന്‍റെ മദ്ധ്യസ്ഥതയുടെ ശക്തി, അവന്‍റെ രാജതുല്യമായ മടങ്ങിവരവിന്‍റെ മഹത്വം ഇത്യാദി ഗഹനങ്ങളായ വിഷയങ്ങള്‍ നാം എങ്ങനെ മനസ്സിലാക്കുമായിരുന്നു.

ഈ നിര്‍ണ്ണായക സത്യങ്ങളെല്ലാം ദൈവവചനത്തില്‍ വെളിപ്പെടുത്തുകയും പഠിപ്പിക്കുകയും ഊന്നിപ്പറയുകയും ചെയ്യുന്നു. അതുമാത്രമല്ല, എല്ലാ വിശുദ്ധ സത്യങ്ങളും മനസ്സിലാക്കുന്നതിനുള്ള അന്തിമവും ആത്യന്തികവുമായ മാനദണ്ഡമായിരിക്കുന്നതും തിരുവചനമാണ്.

അതിനാല്‍, വേദപുസ്തകത്തോട് വലിയ സ്നേഹം അവകാശപ്പെടുമ്പോള്‍, അതിനെക്കുറിച്ചുള്ള സംശയങ്ങള്‍ പോലും സൂക്ഷ്മമായി കൊണ്ടുവരുന്നവരോടും അതിന്‍റെ അധികാരത്തെയോ പ്രചോദനത്തെയോ തുരങ്കം വയ്ക്കാന്‍ ശ്രമിക്കുന്നവരോടും നാം ശക്തമായി പോരാടേണ്ടതുണ്ട്. ശോചനീയമായ ആധുനിക ചിന്താഗതിയുടെ ഉള്ളറകളിലേക്ക് കടക്കുകയാണെങ്കില്‍, അനേകം വേദപണ്ഡിതന്മാരുടെയും ക്രിസ്തീയ ചിന്തകന്മാരുടെയും അഭിപ്രായത്തില്‍, മാനുഷിക പ്രശ്നങ്ങളിലൂടെ നോക്കി കാണാന്‍ ശ്രമിക്കുന്നതുകൊണ്ട് വേദപുസ്തകം ദൈവത്തിന്‍റെ വാക്കുകളല്ല പകരം മാനുഷിക വാക്കുകളാണെന്ന് അവര്‍ സമര്‍ത്ഥിക്കുന്നു. വേദപുസ്തകം, രാജാക്കന്മാര്‍, ഇടയന്മാര്‍, മത്സ്യത്തൊഴിലാളികള്‍, പുരോഹിതന്മാര്‍, കവികള്‍ തുടങ്ങിയവരുടെ രചനകളാണെന്ന് അവര്‍ വാദിക്കുന്നു. മേല്‍ ഉദ്ധരിച്ച രചയിതാക്കള്‍ ദൈവത്തെക്കുറിച്ചും പ്രകൃതിയെക്കുറിച്ചും അവരുടെസ്ഥലത്തും സമയത്തും മനസ്സിലാക്കിയ എല്ലാ വസ്തുതകളും അവര്‍ മറ്റുള്ളവരോട് പങ്കുവെച്ചു.

ശരിക്കും ഇപ്പോഴോ? ഇതു ശരിയാണെങ്കില്‍, ഇന്ന് ഈ ഇരുപത്തിയൊന്നാം നൂറ്റാണ്ടില്‍ ജീവിക്കുന്ന നമുക്ക്, ഈ ആളുകള്‍ ചിന്തിക്കുന്നത് ചിന്തിക്കേണ്ടതുണ്ടോ? വളരെ കുറച്ചു ചിന്തകള്‍ മാത്രമേ നമ്മുടെ നിത്യത എന്ന പ്രത്യാശയ്ക്ക് അടിസ്ഥാനമായുള്ളൂ. അങ്ങനെ പാടില്ല.

`വായിക്കുക: സങ്കീ. 115:105,116,133,160. രക്ഷാപദ്ധതിയില്‍ ദൈവവചനത്തിന്‍റെ പ്രാധാന്യത്തെക്കുറിച്ച് സങ്കീര്‍ത്തനക്കാരന്‍ നമുക്ക് എന്ത് ഉള്‍ക്കാഴ്ച നല്കുന്നു?`