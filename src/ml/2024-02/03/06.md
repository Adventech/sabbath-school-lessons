---
title:  മനസ്സിനുവേണ്ടിയുള്ള യുദ്ധം
date:   18/04/2024
---

`വായിക്കുക: 2 കൊരി. 4:3-6. ഇവിടെ എന്താണ് അര്‍ത്ഥമാക്കുന്നത്? ആരുടെ മനസ്സാണ് ഈ യുഗത്തിലെ ദൈവം അന്ധമാക്കിയിരിക്കുന്നത്? ആരാണ് വിശ്വസിക്കാത്തത്? എങ്ങനെ അവരുടെ കണ്ണുകള്‍ കുരുടാക്കപ്പെട്ടു? എങ്ങനെ അവരുടെ കണ്ണുകള്‍ തുറക്കപ്പെട്ടു?`

ഈ ഭാഗത്തിലെ 'മനസ്സ്' എന്നതിനുള്ള ഗ്രീക്ക് പദമാണ് നോമ (Noema) അക്ഷരാര്‍ത്ഥത്തില്‍ ഇതു നമ്മുടെ ധാരണ അല്ലെങ്കില്‍ മാനസ്സിക കഴിവുകള്‍ എന്നാണ് അര്‍ത്ഥമാക്കുന്നത്. SDA ബൈബിള്‍ വ്യാഖ്യാനം ഈ വാക്യത്തെക്കുറിച്ച് പ്രബുദ്ധമായ ഒരു പ്രസ്താവന നടത്തുന്നു. "ക്രിസ്തുവും സാത്താനും തമ്മിലുള്ള യുദ്ധം മനുഷ്യരുടെ മനസ്സിനു വേണ്ടിയുള്ള പോരാട്ടമാണ്" (റോമര്‍ 7:23,25; 12:2; 2 കൊരി. 3:4; 11:3; ഫിലി. 2:5; 4:7,8). മനുഷ്യരുടെ മനസ്സിനെ കുരുടാക്കുകയോ, ഇരുണ്ടതാക്കുകയോ ആണ് സാത്താന്‍റെ പ്രധാന ജോലി. ദൈവവചനത്തിന്‍റെ പഠനത്തില്‍നിന്ന് ആളുകളെ അകറ്റി നിര്‍ത്തുന്നു. ഇതു സാദ്ധ്യമാക്കുന്നത് ശരീരത്തിനും ആത്മാവിനും അതിരു കടന്ന അദ്ധ്വാനം നല്കി മനസ്സിന്‍റെ ശക്തിയെ വ്യതിചലിപ്പിച്ചുകൊണ്ടും ഈ ലോകത്തിലെ കാര്യങ്ങളിലൂടെ മനസ്സിനെ പൂര്‍ണ്ണമായി ഉള്‍ക്കൊള്ളിച്ചുകൊണ്ടും അതികരിച്ച അഹങ്കാരത്തിനും ആത്മാഭിമാനത്തിനും അഭ്യര്‍ത്ഥിച്ചുകൊണ്ടുമാണ് ഇതു ചെയ്യുന്നത്. വാല്യം 6, പേജ് 854.

അറിയാന്‍ കഴിയാതെ പോയത് നഷ്ടപ്പെട്ടുപോയവരുടെ അറിവില്ലായ്മകൊണ്ടല്ല. പിന്നെയോ അവര്‍ക്ക് അറിയേണ്ടാത്തതുകൊണ്ടാണ്. പലര്‍ക്കും സത്യം അറിയാനുള്ള എല്ലാ അവസരങ്ങളും ലഭിച്ചിട്ടുണ്ട്. എന്നാല്‍ വിശ്വസിക്കുവാന്‍ തയ്യാറായില്ല. സാത്താന്‍ അവരുടെ കണ്ണുകളെ കുരുടാക്കി. സാത്താന്‍റെ രാജ്യം ഇരുട്ടിന്‍റെ രാജ്യമാണ്. എസ്.ഡി.എ. ബൈബിള്‍ വ്യാഖ്യാനം ഇപ്രകാരം പ്രസ്താവിക്കുന്നു. "സാത്താന്‍റെ പൈശാചിക തന്ത്രങ്ങളും വഞ്ചനകളും തുറന്നു കാട്ടാനും മനുഷ്യര്‍ക്ക് ഇരുട്ടില്‍നിന്ന് വെളിച്ചത്തിലേക്കുള്ള വഴി കാണാനും കഴിയുന്ന ഒരേയൊരു മാര്‍ഗ്ഗമാണ് സുവിശേഷം" (വാല്യം 6, പേജ് 854). യേശുവിന്‍റെ ജീവിതം, മരണം, പുനരുത്ഥാനം എന്നിവയാണ് പുതിയനിയമ സന്ദേശം. സുവിശേഷത്തിന്‍റെ ഹൃദയം യേശുവാണ്. തിരുവെഴുത്തുകളുടെ കേന്ദ്രവും യേശുവാണ്. എല്ലാ തിരുവെഴുത്തുകളും അവനെക്കുറിച്ച് സാക്ഷ്യപ്പെടുത്തുന്നു (യോഹ. 5:39).

`വായിക്കുക: യോഹ. 1:4,5,9,14. ഈ വേദഭാഗങ്ങള്‍ യേശുവിനെ എങ്ങനെ വിവരിക്കുന്നു? പ്രത്യേകിച്ച് യോഹ. 1:14 ശ്രദ്ധിക്കുക.`

ക്രിസ്ത്യന്‍ സഭയുടെ ആദ്യനൂറ്റാണ്ടുകളില്‍, പുതിയനിയമ വിശ്വാസികള്‍ തങ്ങളുടെ ഇരുട്ടില്‍ വെളിച്ചമായ ക്രിസ്തുവിനോട് പൂര്‍ണ്ണമായും പ്രതിജ്ഞാബദ്ധരായിരുന്നു. അവര്‍ അവന്‍റെ കൃപയാല്‍ വീണ്ടെടുക്കപ്പെട്ടു. അവന്‍റെ ശക്തിയാല്‍ രൂപാന്തരപ്പെട്ടു. അവന്‍റെ സ്നേഹത്താല്‍ പ്രചോദിതരായി. മരണത്തിനുപോലും ക്രിസ്തുവിനോടുള്ള അവരുടെ വിശ്വസ്തതയുടെ ബന്ധം തകര്‍ക്കാന്‍ കഴിഞ്ഞില്ല. സുവിശേഷത്തിന്‍റെ മഹത്തായ വെളിച്ചത്തില്‍ പിശാചിന്‍റെ വഞ്ചനകള്‍ അവര്‍ തിരിച്ചറിഞ്ഞു. അവന്‍റെ കൃപയാല്‍ സത്യത്തിനായി ധൈര്യത്തോടെ നിലകൊണ്ട പുരുഷന്മാരും സ്ത്രീകളും എല്ലായ്പോഴും ക്രിസ്തുവിന് ഉണ്ടായിരുന്നു. ഈ ആദ്യനൂറ്റാണ്ടുകളില്‍, ക്രിസ്തുവിന്‍റെ സ്നേഹത്തിന്‍റെ വെളിച്ചവും കൃപയും സത്യവും ഇരുട്ടിലൂടെ പ്രകാശിച്ചു.