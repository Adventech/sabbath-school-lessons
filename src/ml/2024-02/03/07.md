---
title:  കൂടുതല്‍ ചിന്തകള്‍
date:   19/04/2024
---

സത്യത്തോടുള്ള വെറുപ്പിന്‍റെയും വിദ്വേഷത്തിന്‍റെയും അതേ മനോഭാവം എല്ലാ കാലത്തും ദൈവത്തിന്‍റെ ശത്രുക്കളെ പ്രചോദിപ്പിച്ചിട്ടുണ്ട്. അവന്‍റെ ദാസന്മാരില്‍ അതേ ജാഗ്രതയും വിശ്വസ്തതയും ആവശ്യമാണ്. ക്രിസ്തുവിന്‍റെ ആദ്യ ശിഷ്യന്മാരോട് പറഞ്ഞത് അന്ത്യകാലത്തും അവന്‍റെ അനുയായികള്‍ക്കും ബാധകമാണ്. "ഞാന്‍ നിങ്ങളോടു പറയുന്നതോ എല്ലാവരോടും പറയുന്നു, ഉണര്‍ന്നിരിപ്പിന്‍"്യൂ(മര്‍ക്കൊസ് 13:34). (എലന്‍ ജി വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 56,57.)

ലോകത്തിന്‍റെ വിവിധ ഭാഗങ്ങളിലും പ്രത്യേകിച്ച് ആളുകള്‍ക്ക് വേദപുസ്തകത്തിലേക്ക് സുഗമമായി പ്രവേശനം ലഭിക്കുന്നിടത്ത്, സാത്താന്‍ അതിന്‍റെ സ്വാധീനം ദുര്‍ബലപ്പെടുത്താന്‍ മറ്റു മാര്‍ഗ്ഗങ്ങള്‍ പ്രയോഗിച്ചു. വിവിധ ശാസ്ത്രീയ ശ്രമങ്ങളിലൂടെയോ, വേദപുസ്തക പാണ്ഡിത്യത്തിലൂടെയോ ഫലപ്രദമായ ഒരു മാര്‍ഗ്ഗം ഉണ്ടാക്കിയെടുക്കുന്നു. അത് ചിലപ്പോള്‍ അംഗീകരിക്കപ്പെട്ടാല്‍ ദൈവവചനത്തിലുള്ള വിശ്വാസത്തെ ദുര്‍ബലപ്പെടുത്തും. ഉദാഹരണത്തിന് ദാനീയേല്‍ പ്രവചനം ക്രിസ്തുവിന് 500 ലധികം വര്‍ഷങ്ങള്‍ക്കു മുമ്പുള്ളതാണെങ്കിലും പല വേദപുസ്തകപണ്ഡിതന്മാരും അത് ബി.സി. രണ്ടാം നൂറ്റാണ്ടിന്‍റെ മദ്ധ്യത്തിലാണ് എഴുതിയതെന്ന് വാദിക്കുന്നു. അല്ലെങ്കില്‍ പ്രവാചകന്‍ കൃത്യമായി ഭാവിയെക്കുറിച്ച് പറയുമായിരുന്നു. ദാനീയേല്‍ പ്രവചനം പറയുന്നതുപോലെ എഴുതിയതല്ല. മറിച്ച് നൂറുകണക്കിന് വര്‍ഷങ്ങള്‍ക്കുശേഷമാണ് എഴുതിയത്. നിര്‍ഭാഗ്യവശാല്‍, ഇത് ആധുനിക വേദപണ്ഡിതന്മാര്‍ നമ്മുടെമേല്‍ അടിച്ചേല്പിക്കാന്‍ ശ്രമിക്കുന്ന അനേകം നുണകളില്‍ ഒന്നാണ് വേദപുസ്തകത്തെക്കുറിച്ചുള്ള നുണ, കൂടാതെ, നിര്‍ഭാഗ്യവശാല്‍ പലരും ഈ തെറ്റ് അംഗീകരിക്കുന്നു. കാരണം വേദപണ്ഡിതന്മാര്‍ ഇത് പഠിപ്പിക്കുന്നു. "സകലതും ശോധന ചെയ്ത് നല്ലത് മുറുകെ പിടിപ്പിന്‍" (1 തെസ്സ. 5:21) പൗലോസ് അപ്പൊസ്തലന്‍ ഇപ്രകാരം ഒരു മുന്നറിയിപ്പ് നല്കിയതില്‍ അതിശയിക്കാനില്ല.

**ചര്‍ച്ചയ്ക്കുള്ള ചോദ്യങ്ങള്‍**

`ചൊവ്വാഴ്ചത്തെ പഠനത്തിലെ ഉദ്ധരണി നോക്കുക. തുടര്‍ന്ന് ഇനിയും പറയുന്നവ പരിഗണിക്കുക. തിരുവെഴുത്തുകളുടെ അധികാരത്തെ സൂക്ഷ്മമായി തുരങ്കം വയ്ക്കാന്‍ സാത്താന്‍ ഇന്ന് സമാനമായ രീതികള്‍ ഉപയോഗിക്കുന്നതെങ്ങനെ?`

`ദൈവവചനം തെറ്റായി വ്യാഖ്യാനിക്കുന്നതിനെതിരായി നമ്മുടെ ഏറ്റവും വലിയ സംരക്ഷണം ഏതാണ്?`

`നന്മയും തിന്മയും തമ്മിലുള്ള വന്‍പോരാട്ടത്തില്‍ സാത്താന്‍റെ പ്രധാനശ്രമം ദൈവത്തിന്‍റെ സ്വഭാവത്തെ അപകീര്‍ത്തിക്കപ്പെടുത്തുകയും അവനെ സ്വേച്ഛാധിപതി ആയി അവതരിപ്പിക്കുകയും ചെയ്യുക എന്നതാണ്. അവന്‍റെ നുണകളോടുള്ള ദൈവത്തിന്‍റെ പ്രതികരണം എങ്ങനെ?`

`"തിരുവെഴുത്തിലെ പ്രവചനം ഒന്നും സ്വയമായ വ്യാഖ്യാനത്താല്‍ ഉളവാകുന്നതല്ല" എന്ന് അപ്പൊസ്തലനായ പത്രോസ് ഉറപ്പിച്ചു പറയുന്നു (2 പത്രൊസ് 1:20) നമ്മുടെ സ്വന്തം ലക്ഷ്യങ്ങള്‍ നേടുന്നതിനായി തിരുവെഴുത്തുകളുടെ അര്‍ത്ഥം വളച്ചൊടിക്കുന്നില്ലെന്ന് നമുക്ക് എങ്ങനെ ഉറപ്പിക്കാം?`