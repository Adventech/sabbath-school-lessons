---
title:  രണ്ട് സാക്ഷികള്‍
date:   04/05/2024
---

### പഠനത്തിനുള്ള വേദഭാഗങ്ങള്‍
വെളി. 11:3-6; സെഖ. 4-14; വെളി. 12:5,6,14,15; ദാനീ. 7:25; യെശ. 54:17; സങ്കീ. 119:89; വെളി. 11:15-18.

> <p>മനഃപാഠവാക്യം</p>
> "പുല്ലുണങ്ങുന്നു. പൂ വാടുന്നു; നമ്മുടെ ദൈവത്തിന്‍റെ വചനമോ എന്നേക്കും നിലനില്ക്കും" (യെശ. 40:8).

നൂറ്റാണ്ടുകളായി ദൈവവചനം വിച്ഛേദിക്കപ്പെട്ടു, സംശയിക്കപ്പെട്ടു; നിരാകരിക്കപ്പെട്ടു. അത് ആശ്രമങ്ങളില്‍ ചങ്ങലയ്ക്കിട്ടു, പൊതുസ്ഥലങ്ങളില്‍ അഗ്നിക്കിരയാക്കി; കീറിമുറിച്ചു തുണ്ടുതുണ്ടായി കീറിക്കളഞ്ഞു. അതനുസരിച്ച വിശ്വാസികള്‍ പരിഹസിക്കപ്പെട്ടു, തടവിലാക്കപ്പെട്ടു, രക്തസാക്ഷിത്വം വരിച്ചു. അതിലെല്ലാം ദൈവവചനം വിജയിച്ചു.

മദ്ധ്യകാല സഭ, ബൈബിള്‍ വിശ്വസിക്കുന്ന വിശ്വസ്തരായ ക്രിസ്ത്യാനികളെ പീഡിപ്പിച്ചു. എന്നിട്ടും ദൈവവചനം അന്ധകാരത്തെ പ്രകാശിപ്പിച്ചുകൊണ്ടിരുന്നു. അടിച്ചമര്‍ത്തലും പീഡനവും ദൈവവചനത്തിന്‍റെ പ്രഘോഷണത്തെ നിശ്ചലമാക്കാന്‍ പര്യാപ്തമായിരുന്നില്ല. ഒരു ഇംഗ്ലീഷ് ബൈബിള്‍ വിവര്‍ത്തകനായ വില്യം ടിന്‍ഡേയില്‍ തന്‍റെ വിശ്വാസം കാരണം വിചാരണ ചെയ്യപ്പെട്ടു. ദൈവവചനം പ്രചരിപ്പിക്കുന്നതില്‍ ഏറ്റവും കൂടുതല്‍ സഹായിച്ചത് ആരാണ് എന്ന് അദ്ദേഹത്തോട് ചോദിച്ചു. അല്പനേരം ആലോചിച്ചതിനുശേഷം ഉത്തരം പറഞ്ഞു. "ഡര്‍ഹോമിലെ ബിഷപ്പ്" മജിസ്ട്രേറ്റുമാര്‍ ഞെട്ടി.

ഒരു അവസരത്തില്‍, ബിഷപ്പ് തന്‍റെ ഇംഗ്ലീഷ് പരിഭാഷയുടെ അനേകം കോപ്പികള്‍ വാങ്ങി പരസ്യമായി കത്തിച്ചുവെന്ന് ടിന്‍ഡെയില്‍ വിശദീകരിച്ചു. ആ സമയത്ത് ബിഷപ്പിന് അറിയില്ലായിരുന്നു സത്യത്തിന്‍റെ ലക്ഷ്യത്തെ അദ്ദേഹം സഹായിക്കുകയായിരുന്നു എന്ന വാസ്തവം. സാധാരണ വിലയേക്കാള്‍ വളരെ ഉയര്‍ന്ന വിലയ്ക്കാണ് അദ്ദേഹം ബൈബിള്‍ വാങ്ങിയത്. ഇത്രയും വലിയ വാങ്ങലിലൂടെ, കത്തിച്ചതിനും വളരെ മടങ്ങ് ബൈബിളുകള്‍ അച്ചടിക്കുവാന്‍ ടിന്‍ഡെയിലിന് കഴിഞ്ഞു. പൊടിയില്‍ ചതഞ്ഞരഞ്ഞ സത്യം അതിന്‍റെ എല്ലാ തിളക്കത്തോടും കൂടി തിളങ്ങാന്‍ വീണ്ടും വീണ്ടും ഉയര്‍ന്നു.

ഈ ആഴ്ച തിരുവെഴുത്തുകള്‍ക്കും ക്രിസ്തീയ വിശ്വാസത്തിനുമെതിരായ ഏറ്റവും ക്രൂരമായ ആക്രമണങ്ങളിലൊന്ന് ഞങ്ങള്‍ പര്യവേക്ഷണം ചെയ്യുന്നു. ഫ്രഞ്ച് വിപ്ലവകാലത്ത് ഫ്രാന്‍സിന്‍റെ തെരുവുകളില്‍ രക്തപ്പുഴ ഒഴുകി. പാരിസീലെ പൊതുസ്ഥലത്ത് മനുഷ്യരെ കഴുത്ത് വെട്ടിക്കൊല്ലുന്നതിന് ഗില്ലറ്റിന്‍ സ്ഥാപിച്ചു ആയിരക്കണക്കിന് ആളുകള്‍ കൊല്ലപ്പെട്ടു. നിരീശ്വരവാദം സംസ്ഥന മതം ആയി പ്രഖ്യാപിക്കപ്പെട്ടു. എന്നിരുന്നാലും ദൈവവചനത്തിന്‍റെ സാക്ഷ്യം നിശ്ശബ്ദമാക്കാന്‍ കഴിഞ്ഞില്ല.

വന്‍വിവാദത്തിന്‍റെ 12-17 അദ്ധ്യായങ്ങളെ അടിസ്ഥാനമാക്കി ഈ ആഴ്ചയിലെ പാഠം പഠിച്ച് മേയ് 11 ശബ്ബത്തിന് തയ്യാറെടുക്കുക.