---
title:  പ്രവാചക കാലഘട്ടങ്ങള്‍
date:   06/05/2024
---

`വെളി. 11:3; 12:5,6,14; ദാനീ. 7:25. ഈ വാക്യങ്ങള്‍ തമ്മില്‍ താരതമ്യം ചെയ്യുക. ഈ പ്രാവചനിക കാലഘട്ടങ്ങളില്‍ നിങ്ങള്‍ എന്ത് സമാനതകളാണ് കാണുന്നത്?`

രണ്ട് സാക്ഷികള്‍ രട്ടുടുത്തു: ആയിരത്തി ഇരുന്നൂറ്റി അറുപതു ദിവസം പ്രവചിക്കും (വെളി. 11:3). ഇതു വിജാതീയര്‍ (സത്യത്തെ എതിര്‍ക്കുന്നവര്‍) വിശുദ്ധ നഗരത്തെ ചവിട്ടിമെതിക്കുന്ന നാല്‍പ്പത്തിരണ്ട് മാസങ്ങളുടെ അതേ കാലഘട്ടമാണ് (വെളി. 11:2). ദൈവത്തിന്‍റെ ശത്രുക്കള്‍ 1,260 ദിവസം ദൈവത്തിന്‍റെ സത്യത്തെ ചവിട്ടുന്നു (42 x30=1,260 അപ്പോക്കലിപ്സ പ്രവചനത്തില്‍ ഒരു ദിവസത്തെ ഒരു വര്‍ഷമായി കണക്കാക്കുന്നു.) ദൈവത്തിന്‍റെ രണ്ടു സാക്ഷികള്‍, പഴയനിയമങ്ങളും പുതിയനിയമങ്ങളും ഈ സമയത്ത് തന്നെ അവര്‍ക്കെതിരെ പ്രവചിക്കുന്നു.

നാം ഇതിനകം കണ്ടതുപോലെ (പാഠം 4) ദാനീയേല്‍7:25 പറയുന്നത് റോമന്‍ സാമ്രാജ്യത്തിന്‍റെ തകര്‍ച്ചയില്‍നിന്ന് ഉടലെടുത്ത ചെറിയ കൊമ്പിന്‍റെ ശക്തി ദൈവജനത്തെ പീഡിപ്പിച്ചു. "അവന്‍ അത്യുന്നതനായവന്‍റെ വിശുദ്ധന്മാരെ ഒടുക്കിക്കളകയും; സമയങ്ങളെയും നിയമങ്ങളെയും മാറ്റുവാന്‍ ശ്രമിക്കുകയും ചെയ്യും. കാലവും കാലങ്ങളും കാലാംശവും അവര്‍ അവന്‍റെ കൈയ്യില്‍ ഏല്പിക്കപ്പെട്ടിരിക്കും." കാലം - ഒരു വര്‍ഷം (360 ദിവസം). കാലങ്ങള്‍ - രണ്ടുവര്‍ഷം. കാലാംശം - അര വര്‍ഷം. മൂന്നര വര്‍ഷം 1260 ദിവസങ്ങള്‍ക്ക് തുല്യമാണ്.

വെളിപ്പാട് 12:6 - ദൈവജനത്തിന്, 1260 ദിവസത്തെ പീഡനത്തെക്കുറിച്ചു പറയുന്നു. വെളി. 12:14 "അവളെ ഒരു കാലവും ഇരുകാലവും അരകാലവും പോറ്റിവളര്‍ത്തി" എന്നു പറയുന്നു. വെളി. 13:5, നാല്പത്തി രണ്ട് മാസങ്ങളെപ്പറ്റി പറയുന്നു. വെളി. 11:2,3 ല്‍ ആയിരത്തി ഇരുന്നൂറ്റി അറുപത് ദിവസത്തെക്കുറിച്ചു പരാമര്‍ശിക്കുന്നു. ഈ പ്രവചനങ്ങളെല്ലാം ഒരേ ചരിത്രകാലഘട്ടത്തിന്‍റെ വിവിധ വശങ്ങളെ വിവരിക്കുന്നു.

തിരുവെഴുത്തുകളുടെ അധികാരം അവഗണിക്കപ്പെടുമ്പോള്‍ പകരം മറ്റ് (മാനുഷിക) അധികാരങ്ങള്‍ ഉയര്‍ന്നുവരുന്നു. ഇത് പലപ്പോഴും ദൈവവചനം ഉയര്‍ത്തിപ്പിടിക്കുന്നവരെ പീഡിപ്പിക്കുന്നതിന് ഇടയാക്കി. ഇത് മാര്‍പാപ്പയുടെ ആധിപത്യകാലത്ത്, എ.ഡി. 538 മുതല്‍ എ.ഡി 1798 വരെയുള്ള മദ്ധ്യകാലഘട്ടത്തില്‍, സഭ അഗാധമായ ആത്മീയ അന്ധകാരത്തിലേക്ക് അധഃപതിച്ചപ്പോള്‍ സംഭവിച്ചു. ദൈവത്തിന്‍റെ കല്പനകള്‍ക്ക് ബദലായി മനുഷ്യരുടെ കല്പനകള്‍ നിലവില്‍ വന്നു, മനുഷ്യപാരമ്പര്യങ്ങള്‍ സുവിശേഷത്തിന്‍റെ ലാളിത്യത്തെ മറയ്ക്കുംവിധം നിഴലുണ്ടാക്കി. റോമന്‍ സഭ യൂറോപ്പിലുടനീളം അതിന്‍റെ അധികാരം വ്യാപിപ്പിക്കാന്‍ മതേതരശക്തിയുമായി ഐക്യപ്പെട്ടു.

ഈ 1,260 വര്‍ഷങ്ങളില്‍, ദൈവവചനം അവന്‍റെ രണ്ട് സാക്ഷികള്‍ രട്ട് ഉടുത്തിരുന്നു. അവരുടെ സത്യങ്ങള്‍ പാരമ്പര്യത്തിന്‍റെയും ആചാരങ്ങളുടെയും ഒരു വലിയ കൂമ്പാരത്തില്‍ മറഞ്ഞിരുന്നു. ഈ രണ്ട് സാക്ഷികളും അപ്പോഴും പ്രവചിച്ചുകൊണ്ടിരുന്നു. ബൈബിള്‍ അപ്പോഴും സംസാരിച്ചുകൊണ്ടിരുന്നു. ഈ ആത്മീയ അന്ധകാരത്തിനിടയിലും ദൈവവചനം സംരക്ഷിക്കപ്പെട്ടു. ദൈവവചനത്തെ നെഞ്ചിലേറ്റിയവരും അതനുസരിച്ച് ജീവിച്ചവരും ഉണ്ടായിരുന്നു. എന്നാല്‍ യൂറോപ്പിലെ ബഹുജനങ്ങളുമായി താരതമ്യപ്പെടുത്തുമ്പോള്‍ അവര്‍ കുറവായിരുന്നു. വാള്‍ഡെന്‍സികള്‍, ജോണ്‍ ഹസ്സ്, ജെറോം, മാര്‍ട്ടിന്‍ ലൂഥര്‍, ഉള്‍റിക് സ്വിംഗ്ലി, ജോണ്‍, ജോണ്‍ കാല്‍വിന്‍, ചാള്‍സ് വെസ്ലി, കൂടാതെ മറ്റു പല പരിഷ്കര്‍ത്താക്കളും ദൈവവചനം മനസ്സിലാക്കിയതുപോലെ വിശ്വസ്തരായിരുന്നു.

`ദൈവവചനത്തിനു വിരുദ്ധമായി പാരമ്പര്യത്തെ അടിസ്ഥാനമാക്കി അനേകം ക്രിസ്ത്യാനികള്‍ ഇന്നു നടത്തുന്ന ചില പഠിപ്പിക്കലുകള്‍ എന്തെല്ലാമാണ്?`