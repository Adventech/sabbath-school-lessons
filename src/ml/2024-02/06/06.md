---
title:  സത്യത്തിന്‍റെ വിജയം
date:   09/05/2024
---

ശത്രുക്കളുടെ ആക്രമണങ്ങള്‍ക്കിടയിലും ഭൂമിയിലെ ദൈവത്തിന്‍റെ പ്രവൃത്തി മഹത്തായ ഒരു പാരമ്യത്തിലെത്തും. "ഭൂവാസികളായ സകലജാതിയും ഗോത്രവും ഭാഷയും വംശവും ആയവരോട് സുവിശേഷം പ്രസംഗിക്കപ്പെടും" (വെളി. 14:6). ക്രിസ്തുവും സാത്താനും തമ്മിലുള്ള വന്‍പോരാട്ടം നരകശക്തികളെ ക്രിസ്തു പൂര്‍ണ്ണമായും പരാജയപ്പെടുത്തുന്നതോടെ അവസാനിക്കും. ദൈവരാജ്യം തിന്മയുടെ മേല്‍ വിജയിക്കും. പാപം ഈ പ്രപഞ്ചത്തില്‍നിന്ന് എന്നന്നേക്കുമായി തുടച്ചു നീക്കും. വെളി. 11-ാം അദ്ധ്യായം ആരംഭിക്കുന്നത്, ഫ്രഞ്ച് വിപ്ലവത്തിലൂടെ ക്രിസ്തീയ വിശ്വാസത്തെ നശിപ്പിച്ച്, യേശുവിലുള്ള വിശ്വാസത്തെ ഇല്ലായ്മ ചെയ്യുക എന്നതാണ് സാത്താന്‍റെ ലക്ഷ്യം. അതിനായി സാത്താന്‍ പ്രവര്‍ത്തിച്ചു. എന്നാല്‍ അദ്ധ്യായം അവസാനിക്കുന്നത് തിന്മയുടെ അധികാരങ്ങള്‍ക്കും ശക്തികള്‍ക്കും മേല്‍ ദൈവരാജ്യത്തിന്‍റെ വിജയത്തോടെയാണ്. ക്രിസ്തുവിന്‍റെയും അവന്‍റെ സത്യത്തിന്‍റെയും ലക്ഷ്യത്തിനായി അഗ്നിപരീക്ഷകളിലൂടെ കടന്നുപോകുന്ന എല്ലാവര്‍ക്കും ഇത് പ്രോത്സാഹനം നല്‍കുന്നു.

`വായിക്കുക: വെളി. 11:15-18. വേദഭാഗങ്ങള്‍ അനുസരിച്ച് ഏഴാമത്തെ കാഹളം മുഴക്കുമ്പോള്‍ എന്ത് സംഭവങ്ങളാണ് നടക്കുന്നത്?`

ഈ ലോകത്തിന്‍റെ രാജ്യം നമ്മുടെ കര്‍ത്താവിന്‍റെ രാജ്യമായി മാറിയിരിക്കുന്നു. ക്രിസ്തു വിജയിച്ചു, തിന്മ പരാജയപ്പെടുന്നു. യേശു വിജയിക്കുന്നു. സാത്താന്‍ തോല്പിക്കപ്പെടുന്നു. നീതി ജയിക്കുന്നു. സത്യം വാഴുന്നു. താഴെ പറയുന്ന നിര്‍ദ്ദേശം നാം ശ്രദ്ധിക്കുന്നത് നന്നായിരിക്കും. "മനുഷ്യരുടെ ശക്തിയിന്മേല്‍ കെട്ടിപ്പടുക്കുന്നതെല്ലാം നശിപ്പിക്കപ്പെടും എന്നാല്‍ എന്നന്നേക്കും സ്ഥിരമായിരിക്കുന്ന ദൈവവചനത്തിന്മേല്‍ കെട്ടിപ്പടുക്കുന്നതെന്തും എന്നേക്കും നിലനില്ക്കും. (എലന്‍ ജി. വൈറ്റ് ദി കോണ്‍ട്രവേഴ്സി. പേജ് 288).

`വായിക്കുക: വെളി. 11:9. സ്വര്‍ഗ്ഗത്തില്‍ എന്താണ് തുറക്കപ്പെട്ടതെന്ന് യോഹന്നാന്‍ കണ്ടു. അവന്‍ സ്വര്‍ഗ്ഗത്തിലേക്ക് നോക്കിയപ്പോള്‍ എന്താണ് കണ്ടത്?`

സ്വര്‍ഗ്ഗത്തിലെ ദൈവത്തിന്‍റെ ആലയം യോഹന്നാന്‍റെ കാഴ്ചയ്ക്കായി തുറന്നു. അവന്‍ അതിവിശുദ്ധസ്ഥലത്ത് നോക്കിയപ്പോള്‍ നിയമപെട്ടകം കണ്ടു. പഴയനിയമ ദൈവാലയത്തില്‍ സ്വര്‍ഗ്ഗത്തിലെ മഹത്തായ സമാഗമന കൂടാരത്തിന്‍റെ മാതൃകയിലുള്ള സമാഗമന കൂടാരം ഉണ്ട്. നിയമപെട്ടകത്തിന്‍റെ പുറംചട്ടയില്‍ രൂപ്പപെടുത്തിയിരിക്കുന്ന രണ്ടു മാലാഖമാരുടെ മദ്ധ്യത്തില്‍ ദൈവത്തിന്‍റെ മഹത്തായ സാന്നിദ്ധ്യം വെളിപ്പെട്ടു. പെട്ടകത്തിനുള്ളില്‍ ദൈവത്തിന്‍റെ നിയമം ഉണ്ടായിരുന്നു. വിശ്വാസത്താലും കൃപയാലും മാത്രമേ നാം രക്ഷിക്കപ്പെടുകയുള്ളൂ. എന്നാല്‍ ദൈവനിയമത്തോടുള്ള അനുസരണം നമ്മുടെ വിശ്വാസം യഥാര്‍ത്ഥമാണോ എന്ന് വെളിപ്പെടുത്തുന്നു. ദൈവത്തിന്‍റെ നിയമമാണ് ന്യായവിധിയുടെ അടിസ്ഥാനവും മാനദണ്ഡവും (യാക്കോബ് 2:12). ഈ വസ്തുത അവസാനകാലത്ത് വളരെ പ്രധാനപ്പെട്ടതും പ്രസക്തവുമാണ് (വെളി. 12:17; 14:12).

`ഫ്രഞ്ച് വിപ്ലവത്തിന്‍റെ ദൈവനിഷേധവും വെളിപ്പാട് 11 ല്‍ ചിത്രീകരിച്ചിരിക്കുന്ന മഹത്തായ പാരമ്യവും തമ്മിലുള്ള ശ്രദ്ധേയമായ വൈരുദ്ധ്യം ഇന്ന് നമ്മോട് എങ്ങനെ സംസാരിക്കുന്നു.`