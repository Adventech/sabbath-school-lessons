---
title:  കൂടുതല്‍ ചിന്തകള്‍
date:   10/05/2024
---

മതപരവും മതേതരവുമായ അധികാരങ്ങളാല്‍ വേദപുസ്തകത്തെ നിരോധിച്ചപ്പോള്‍, അതിന്‍റെ സാക്ഷ്യം വികലമാക്കപ്പെട്ടപ്പോള്‍, പിശാചും മനുഷ്യരും ചേര്‍ന്ന് മനുഷ്യഹൃദയങ്ങളെ വേദപുസ്തകത്തില്‍നിന്നും അകറ്റിയപ്പോള്‍ അതിന്‍റെ വിശുദ്ധസത്യങ്ങള്‍ ഘോഷിക്കുവാന്‍ ശ്രമിച്ചവര്‍ വേട്ടയാടപ്പെട്ടു, ഒറ്റിക്കൊടുക്കപ്പെട്ടു, പീഡിപ്പിക്കപ്പെട്ടു, വിശ്വാസത്തിനുവേണ്ടി രക്തസാക്ഷിത്വം വരിച്ചു. അല്ലെങ്കില്‍ പര്‍വ്വതനിരകളിലേക്കും ഭൂമിയിലെ ഗുഹകളിലേക്കും ഓടിപ്പോകാന്‍ നിര്‍ബന്ധിതരായി. അവര്‍ രട്ടുടുത്ത് പ്രവചിച്ചു. 1260 സംവത്സരങ്ങളോളം അവരുടെ സാക്ഷ്യം തുടര്‍ന്നു. കൂരിരുട്ടിന്‍റെ നാളുകളില്‍ ദൈവ വചനത്തെ സ്നേഹിച്ച് വിശ്വസ്തരായിരുന്ന ആളുകളുണ്ടായിരുന്നു. അവര്‍ വളരെ തീക്ഷ്ണതയുള്ളവര്‍ ആയിരുന്നു. ഈ വിശ്വസ്തരായ ദാസന്മാര്‍ക്ക് ഈ സമയത്തിലുടനീളം അവന്‍റെ സത്യം പ്രഖ്യാപിക്കുവാനുള്ള ജ്ഞാനവും ശക്തിയും അധികാരവും നല്‍കപ്പെട്ടു." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 267,268).

ഫ്രാന്‍സ് പരസ്യമായി വേദപുസ്തകത്തെ തിരസ്കരിക്കുകയും ദൈവത്തെ ദുഷിക്കുകയും ചെയ്തപ്പോള്‍, ദുഷ്ടന്മാരായ ആളുകളും അന്ധകാരത്തിന്‍റെ ആത്മാക്കളും ഒത്തുചേര്‍ന്ന് തങ്ങളുടെ നേട്ടത്തില്‍ ആഹ്ലാദിച്ചു; അവര്‍ കാത്തിരുന്ന ലക്ഷ്യം നേടി. അവരുടെ ലക്ഷ്യം ദൈവത്തിന്‍റെ നിയമത്തിന്‍റെ നിയന്ത്രണങ്ങളില്‍നിന്ന് മുക്തമായ ഒരു രാഷ്ട്രമായിരുന്നു.

സാത്താന്‍റെ ദുഷ്ട പ്രവര്‍ത്തനങ്ങള്‍ക്ക് തടയായി നില്ക്കുന്ന ദൈവാത്മാവ്, തന്‍റെ പ്രതിരോധം പിന്‍വലിക്കുമ്പോള്‍, സാത്താന്‍റെ പ്രവര്‍ത്തനങ്ങള്‍ ശക്തമാകും. മനുഷ്യന് ദുരിതം സമ്മാനിക്കുന്നതിലാണ് സാത്താന്‍റെ ആനന്ദം. മറുതലിപ്പിന്‍റെ വഴി തിരഞ്ഞെടുത്തവര്‍ അതിന്‍റെ ഫലങ്ങള്‍ അനുഭവിക്കുവാന്‍ അനുവദിക്കപ്പെട്ടു. എഴുതി വിവരിക്കുവാന്‍ കഴിയാതെവണ്ണം അത്രയ്ക്ക് ഭീകരമായിരിക്കുന്നു അതിന്‍റെ ഫലങ്ങള്‍. ദേശം കുറ്റകൃത്യങ്ങളാല്‍ നിറഞ്ഞു. തകര്‍ന്നടിഞ്ഞ നഗരങ്ങളില്‍ നിന്നും നശിച്ചുപോയ പ്രവിശ്യകളില്‍നിന്നും ഭയാനകമായ നിലവിളി കേട്ടു. നിരാശയുടെയും ഭീതിയുടെയും നിലവിളിയായിരുന്നു അത്. ഭൂകമ്പത്താല്‍ കുലുങ്ങുന്നതുപോലെ ഫ്രാന്‍സ് ഇളകിയാടി. മതം, നിയമം, സാമൂഹ്യ കെട്ടുപാട്, കുടുംബം, രാഷ്ട്രം, സഭ എന്നിവ തകര്‍ന്നു. ദൈവകല്പനക്കെതിരായി ഭക്തികെട്ടവര്‍ എഴുന്നേറ്റപ്പോള്‍ മേല്‍പറയപ്പെട്ട സ്ഥാപനങ്ങള്‍ തകര്‍ന്നു. (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 286).

"വെളിപ്പെടുന്ന ഓരോ ചുമതലയും അനുഷ്ഠിക്കുകയും ഓരോ പ്രകാശരശ്മിയും കൈക്കൊള്ളുകയും ചെയ്തുകൊണ്ട് സഭ ദിവ്യപരിപാലനത്തിന്‍റെ വാതിലിലൂടെ പിന്‍തുടരുന്നില്ലെങ്കില്‍ ആചാരാനുഷ്ഠാനങ്ങളുടെ രൂപഘടനയായി തീര്‍ച്ചയായും അധഃപതിക്കും. കൂടാതെ സുപ്രധാനമായ ദൈവഭക്തിയുടെ ആത്മാവ് അപ്രത്യക്ഷമാകും." (എലന്‍ ജി. വൈറ്റ് ദി ഗ്രേറ്റ് കോണ്‍ട്രവേഴ്സി. പേജ് 316).

**ചര്‍ച്ചയ്ക്കുള്ള ചോദ്യങ്ങള്‍**

`ഫ്രഞ്ച് വിപ്ലവത്തില്‍ വന്‍വിവാദത്തിന്‍റെ തത്വങ്ങള്‍ എങ്ങനെയാണ് വെളിപ്പെടുന്നത്?`

`ദൈവമില്ലെന്ന് വാദിക്കുമ്പോള്‍, ഒരു വ്യക്തി എഴുതി: ഞങ്ങളുടെ സ്വന്തം ലക്ഷ്യങ്ങള്‍ സ്ഥാപിക്കാനും അതിക്രമിക്കാത്ത അടയാളങ്ങള്‍ നോക്കാതെ ഏതെങ്കിലും ബൗദ്ധിക അതിരുകള്‍ കടക്കാനും ഞങ്ങള്‍ക്ക് സ്വാതന്ത്ര്യം ഉണ്ട്. "ദൈവത്തെ നിരാകരിക്കാനുള്ള പലരുടെയും ഉപദേശങ്ങളെ അതിക്രമം കാണിക്കാത്ത അടയാളങ്ങള്‍ നോക്കാതെ" എന്ന വാചകം ഇത്രയധികം പ്രബോധനാത്മകമായിരിക്കുന്നത് എന്തുകൊണ്ട്? ഫ്രഞ്ചു വിപ്ലവത്തില്‍ സംഭവിച്ച ചില കാര്യങ്ങള്‍ വിശദീകരിക്കാന്‍ അത്തരം ആശയങ്ങള്‍ എങ്ങനെ സഹായിക്കും?`

`അന്തിമ സംഭവങ്ങളുമായി ബന്ധപ്പെട്ടിരിക്കുന്ന വിശുദ്ധമന്ദിരത്തെക്കുറിച്ചുള്ള യോഹന്നാന്‍റെ ദര്‍ശനത്തിന്‍റെ പ്രാധാന്യം എന്താണ്?`