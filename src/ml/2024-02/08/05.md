---
title:  അതിവിശുദ്ധസ്ഥലത്തെക്കുറിച്ചുള്ള സദ്വാര്‍ത്ത
date:   22/05/2024
---

`വായിക്കുക: എബ്രാ. 4:14-16, എബ്രാ. 10:19-22. ഈ വേദഭാഗങ്ങള്‍ നമുക്ക് എന്ത് ഉറപ്പും ദൈവിക ക്ഷണവുമാണ് നല്‍കുന്നത്?`

എബ്രായ ലേഖനത്തില്‍ പൗലൊസിന്‍റെ ആശയം ഇവിടെ "മുറുകെ പിടിക്കുക" "ധൈര്യത്തോടെ വരുക" "ഒരിക്കലും ഉപേക്ഷിക്കരുത്" നമ്മുടെ മഹാപുരോഹിതനായ യേശുവില്‍ നിങ്ങളുടെ വിശ്വാസം കേന്ദ്രീകരിക്കുക എന്നതാണ്. യേശുവില്‍ നമുക്കാവശ്യമായതെല്ലാം ഉണ്ട്. യേശു നമുക്കായി തുറന്നിട്ടിരിക്കുന്ന "പുതിയതും ജീവനുള്ളതുമായ വഴിയിലൂടെ വിശ്വാസത്താല്‍ നമുക്ക് സ്വര്‍ഗ്ഗീയ വിശുദ്ധ മന്ദിരത്തില്‍ പ്രവേശിക്കാം."

അതിവിശുദ്ധസ്ഥലത്ത് പ്രാകാരത്തിലേക്ക് നോക്കുമ്പോള്‍ താമ്ര ബലിപീഠത്തിന്‍റെ കൊമ്പുകളില്‍ രക്തം കാണുന്നു. വിശുദ്ധസ്ഥലത്ത് ധൂപപീഠത്തിന്‍റെ സ്വര്‍ണ്ണകൊമ്പുകളില്‍ രക്തം കാണുന്നു. കൃപാസനത്തിന്‍റെ മുന്നിലുള്ള തിരശ്ശീലയില്‍ ഞങ്ങള്‍ രക്തം കാണുന്നു.

യേശുവിന്‍റെ രക്തം ഓരോ ചുവടിലും വഴി ഒരുക്കുന്നു. ഇത് നമുക്ക് പ്രത്യാശ നല്‍കുന്നു. കാരണം യേശു നമ്മോട് ക്ഷമിക്കുകയും നമ്മുടെ പാപങ്ങള്‍ മായ്ക്കുകയും ചെയ്താല്‍ മാത്രമേ നമുക്ക് ദൈവവുമായി പുനഃസമാഗമനമുണ്ടാകൂ. ദൈവത്തിന്‍റെ കരുണ അനന്തമാണ്. പക്ഷേ അവന്‍റെ നീതിയും അങ്ങനെതന്നെ. ആദ്യം നമ്മുടെ പാപങ്ങള്‍ ക്ഷമിക്കുമെന്നും രണ്ടാമതായി അവയെ മായ്ച്ചു കളയുമെന്നും യേശു ഉറപ്പുനല്‍കുന്നില്ലെങ്കില്‍ നമ്മുടെ അതിക്രമങ്ങള്‍ക്കുള്ള പ്രായശ്ചിത്തമായി ക്രിസ്തുവിന്‍റെ ക്രൂശിലെ യാഗം നീതിയായി അംഗീകരിക്കാനാവില്ല.

`വായിക്കുക: വെളി. 11:19. വന്‍വിവാദത്തിന്‍റെ പശ്ചാത്തലത്തില്‍ ഈ ദര്‍ശനം പ്രാധാന്യമര്‍ഹിക്കുന്നതെന്തുകൊണ്ട്? നിയമവും സുവിശേഷവും തമ്മിലുള്ള അഭേദ്യമായ ബന്ധം ഇത് എങ്ങനെ കാണിക്കുന്നു?`

ദൈവത്തിന്‍റെ സിംഹാസനത്തിന്‍റെ അടിത്തട്ടിലുള്ള പ്രപഞ്ചത്തിന്‍റെ സിംഹാസന മുറിയില്‍ ദൈവത്തിന്‍റെ സാന്നിദ്ധ്യത്തിന്‍റെ മിന്നുന്ന വെളിച്ചത്തിലും ജ്വലിക്കുന്ന മഹത്വത്തിലും ഉടമ്പടിയുടെ പെട്ടകത്തില്‍ ഞങ്ങള്‍ ദൈവത്തിന്‍റെ നിയമം കണ്ടെത്തുന്നു. ഇവിടെ അതിവിശുദ്ധസ്ഥലത്ത് ദൈവത്തിന്‍റെ നീതിയും കരുണയും വെളിപ്പെടുന്നു. ഭൂമിയിലെ ഒരു ശക്തിക്കും ദൈവത്തിന്‍റെ നിയമത്തെ മാറ്റാന്‍ കഴിയില്ല. കാരണം മറ്റു കാരണങ്ങളോടൊപ്പം അത് സ്വര്‍ഗ്ഗത്തിലെ ഉടമ്പടിയുടെ പെട്ടകത്തില്‍ പ്രതിഷ്ഠിച്ചിരിക്കുന്നു. എബ്രായര്‍ 8:10 ല്‍ ഇപ്രകാരം പറയുന്നു: "ഈ കാര്യം കഴിഞ്ഞശേഷം ഞാന്‍ യിസ്രായേല്‍ ഗൃഹത്തോട് ചെയ്വാനിരിക്കുന്ന നിയമം ഇങ്ങനെ ആകുന്നു. ഞാന്‍ എന്‍റെ ന്യായപ്രമാണം അവരുടെ ഉള്ളിലാക്കി അവരുടെ ഹൃദയങ്ങളില്‍ എഴുതും. ഞാന്‍ അവര്‍ക്ക് ദൈവമായും അവര്‍ എനിക്ക് ജനമായും ഇരിക്കും." വിശ്വാസത്താല്‍ സ്വര്‍ഗ്ഗത്തിന്‍റെ വിശുദ്ധമന്ദിരത്തില്‍ പ്രവേശിക്കുമ്പോള്‍ നമ്മുടെ മുന്‍കാല പാപങ്ങള്‍ക്ക് മാപ്പും നമുക്കുവേണ്ടി മരിക്കുകയും നമ്മുടെ ഹൃദയങ്ങളില്‍ നിയമം എഴുതുകയും ചെയ്ത ക്രിസ്തുവിലൂടെ അനുസരണമുള്ള ജീവിതം നയിക്കാനുള്ള ശക്തിയും നാം കണ്ടെത്തുന്നു. യേശു നമ്മെ അന്ത്യംവരെ രക്ഷിക്കുന്നു (എബ്രാ. 7:25). പാപത്തിന്‍റെ ശിക്ഷയില്‍നിന്നും അതിന്‍റെ ശക്തിയില്‍നിന്നും യേശു നമ്മെ പൂര്‍ണ്ണമായും രക്ഷിക്കുന്നു.

`എന്തുകൊണ്ടാണ് യേശുവിന്‍റെ മദ്ധ്യസ്ഥം അവിശ്വസനീയമാം വിധം നല്ല വാര്‍ത്തയായിരിക്കുന്നത്? നീതിയുടെ നെടുംതൂണായി നാം നിയമത്തിന് മുന്നില്‍ നില്‍ക്കുമ്പോള്‍, സുവിശേഷം കൂടാതെ നമുക്ക് എന്ത് പ്രത്യാശയുണ്ട്?`