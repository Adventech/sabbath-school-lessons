---
title:  കൂടുതല്‍ ചിന്തകള്‍
date:   24/05/2024
---

ന്യായവിധിയില്‍ യേശു നമുക്കുവേണ്ടി ചെയ്യുന്ന പ്രവര്‍ത്തനവും നമ്മുടെ പങ്കും വിവരിച്ചിരിക്കുന്നത് എങ്ങനെയെന്ന് ശ്രദ്ധിക്കുക. "യേശു അവരുടെ പാപങ്ങള്‍ക്ക് മാപ്പു കൊടുക്കുന്നില്ല, പ്രത്യത അവരുടെ പശ്ചാത്താപവും വിശ്വാസവും അവരുടെ ക്ഷമയ്ക്കുള്ള അവകാശവും ചൂണ്ടിക്കാട്ടുകയും തന്‍റെ മുറിവേറ്റ കരങ്ങള്‍ പിതാവിന്‍റെയും വിശുദ്ധ ദൂതന്മാരുടെയും മുമ്പാകെ ഉയര്‍ത്തി അവരെ വ്യക്തിപരമായി താനറിയുന്നുവെന്ന് പറയുകയും ചെയ്യുന്നു. ഞാന്‍ അവരെ എന്‍റെ ഉള്ളംകൈയ്യില്‍ കൊത്തിവെച്ചിരിക്കുന്നു. "ദൈവത്തിന്‍റെ ഹനനയാഗങ്ങള്‍ തകര്‍ന്നിരിക്കുന്ന മനസ്സും തകര്‍ന്നും നുറുങ്ങിയുമിരിക്കുന്ന ഹൃദയത്തെ ദൈവമേ നീ നിരസിക്കുകയില്ല" (സങ്കീ. 51:17). തന്‍റെ ജനത്തെ കുറ്റം പറയുന്നവനോട് ദൈവം പ്രസ്താവിക്കുന്നു. "യഹോവ സാത്താനോട്, സാത്താനേ യഹോവ നിന്നെ ഭര്‍ത്സിക്കുന്നു. യെരൂശലേമിനെ തിരഞ്ഞെടുത്തിരിക്കുന്ന യഹോവ നിന്നെ ഭര്‍ത്സിക്കുന്നു." എലന്‍ ജി. വൈറ്റ് ദി ഗ്രേറ്റ് കോണ്‍ട്രവേഴ്സി, പേജ് 484.

ദൈവത്തിന്‍റെ ആളുകള്‍ മുഷിഞ്ഞ വസ്ത്രം ധരിച്ച് കര്‍ത്താവിന്‍റെ മുന്‍പാകെ നില്ക്കുന്നതായി അംഗീകരിച്ച വസ്തുത, അവന്‍റെ നാമം പറയുന്ന എല്ലാവരുടെയും വിനയത്തിനും ആഴത്തിലുള്ള ഹൃദയാന്വേഷണത്തിനും ഇടയാക്കും. സത്യം അനുസരിച്ചുകൊണ്ട് ആത്മാക്കളെ ശുദ്ധീകരിക്കുന്നവര്‍ക്ക് തങ്ങളെക്കുറിച്ച് ഏറ്റവും എളിമയുള്ള അഭിപ്രായമുണ്ട്. ക്രിസ്തുവിന്‍റെ കളങ്കരഹിതമായ സ്വഭാവത്തെ അവര്‍ കൂടുതല്‍ അവന്‍റെ പ്രതിച്ഛായയോട് അനുരൂപപ്പെടുവാനുള്ള അവരുടെ ആഗ്രഹം ശക്തമാക്കും. നമ്മുടെ പാപപൂര്‍ണ്ണമായ അവസ്ഥ നമ്മുടെ നീതിയും വിശുദ്ധീകരണവും നമ്മുടെ വീണ്ടെടുപ്പും ആയി നാം ക്രിസ്തുവില്‍ ആശ്രയിക്കണം. നമുക്കെതിരെയുള്ള സാത്താന്‍റെ ആരോപണങ്ങള്‍ക്ക് ഉത്തരം നല്‍കാന്‍ നമുക്ക് കഴിയില്ല. ക്രിസ്തുവിന് മാത്രമേ നമുക്കുവേണ്ടി ഫലപ്രദമായ അഭ്യര്‍ത്ഥന നടത്താന്‍ കഴിയൂ. കുറ്റാരോപിതനെ നിശ്ശബ്ദനാക്കാന്‍ ക്രിസ്തുവിനു കഴിയും. അത് നമ്മുടെ യോഗ്യതയുടെ അടിസ്ഥാനത്തിലല്ല, മറിച്ച് ക്രിസ്തുവിന്‍റെ ശ്രേഷ്ഠത മൂലമാണ്. എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 471, 472.

നാം ഇന്ന് ജീവിച്ചിരിക്കുന്നത് മഹാ പാപപരിഹാര ദിനത്തിലാണ്. മാതൃകാ ശുശ്രൂഷയില്‍, മഹാപുരോഹിതന്‍ യിസ്രായേലിന്‍റെ പാപപരിഹാരം നടത്തുമ്പോള്‍ ജനങ്ങള്‍ ദൈവസന്നിധിയില്‍ ആത്മതപനം ചെയ്ത് അനുതാപത്തോടും താഴ്മയോടും കൂടി ഇരിക്കണമെന്ന് കല്പിച്ചിരിക്കുന്നു. അങ്ങനെ ചെയ്യാത്തവരെ ജനത്തിന്‍റെ ഇടയില്‍നിന്ന് ഛേദിച്ചു കളയുമെന്നും അനുശാസിച്ചിരുന്നു. അതുപോലെ ജീവന്‍റെ പുസ്തകത്തില്‍ പേരുള്ളവരെല്ലാം ഇപ്പോള്‍ കൃപയുടെ ശേഷിച്ചിരിക്കുന്ന ദിവസങ്ങളില്‍ ദൈവമുമ്പാകെ പാപത്തെക്കുറിച്ച് പശ്ചാത്താപവും യഥാര്‍ത്ഥ മാനസാന്തരവുമുള്ളവരായിരിക്കണം. എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 489, 490.

**ചര്‍ച്ചയ്ക്കുള്ള ചോദ്യങ്ങള്‍**

`യേശു തന്‍റെ മുറിവേറ്റ കൈകള്‍ പിതാവിന്‍റെ മുമ്പാകെ നമുക്കുവേണ്ടി ഉയര്‍ത്തുന്നു എന്ന ചിന്തയില്‍ എന്ത് വികാരങ്ങളാണ് ഉണര്‍ത്തുന്നത്? ന്യായവിധിയില്‍ ഇതു നമ്മുടെ ഏകപ്രതീക്ഷ ആയിരിക്കുന്നത് എന്തുകൊണ്ട്?`

`നാം പാപപരിഹാരദിനത്തിലാണ് ജീവിക്കുന്നത്. നഷ്ടപ്പെട്ട പാപികളെ രക്ഷിക്കുന്നതിനുള്ള ദൈവത്തിന്‍റെ പ്രവര്‍ത്തിയാണ് പാപപരിഹാരം. അങ്ങനെയെങ്കില്‍ പാപികളെ രക്ഷിക്കാനുള്ള ദൈവത്തിന്‍റെ വേലയ്ക്കായി സമര്‍പ്പിച്ചിരിക്കുന്ന ഏതൊരു ദിവസവും നല്ല വാര്‍ത്തയാകേണ്ടതല്ലേ?`

`എലന്‍ ജി. വൈറ്റ് എഴുതിയത് ശ്രദ്ധിക്കുക. ക്രിസ്തുവിന് മാത്രമേ നമുക്കുവേണ്ടി ഫലപ്രദമായ അഭ്യര്‍ത്ഥന നടത്താന്‍ കഴിയൂ. നമ്മുടെ യോഗ്യതകള്‍ കൊണ്ടല്ല മറിച്ച് സ്വന്തം വാദങ്ങള്‍ ഉപയോഗിച്ച് കുറ്റാരോപിതനെ നിശ്ശബ്ദനാക്കാന്‍ ക്രിസ്തുവിന് കഴിയും. അഡ്വന്‍റിസ്റ്റ് റിവ്യൂ ആന്‍ഡ് ശബ്ബത്ത് ഹെറാള്‍ഡ് ജനുവരി 2, 1908. ഈ പ്രത്യാശ നിങ്ങള്‍ക്ക് എങ്ങനെ സ്വന്തമാക്കാം?`