---
title:  ന്യായവിധി സമാഗതമായി
date:   21/05/2024
---

`താരതമ്യം ചെയ്യുക: ദാനീയേല്‍ 7:9,10 നെ വെളിപ്പാട് 14:6,7 മായിട്ട്. ഈ രണ്ട് വേദഭാഗങ്ങള്‍ തമ്മിലുള്ള സാമ്യം എന്താണ്?`

ന്യായവിധി തിരുവെഴുത്തുകളിലുടനീളം കാണുന്ന ഒരു പ്രധാനപ്പെട്ട വിഷയമാണ്. കാരണം "ദൈവം നല്ലതും സകല പ്രവര്‍ത്തിയെയും സകല രഹസ്യങ്ങളുമായി ന്യായവിസ്താരത്തിലേക്ക് വരുത്തുമല്ലോ" (സഭാ. 12:14). ഭാവിയിലെ ന്യായവിധി സമയത്തിലേക്ക് യേശു തന്‍റെ ശ്രോതാക്കളെ ചൂണ്ടിക്കാണിച്ചു. "എന്നാല്‍ മനുഷ്യര്‍ പറയുന്ന ഏതു നിസ്സാര വാക്കിനും ന്യായവിധി ദിവസത്തില്‍ കണക്കു ബോധിപ്പിക്കേണ്ടിവരും എന്ന് ഞാന്‍ നിങ്ങളോട് പറയുന്നു" (മത്തായി 12:36). "അവന്‍ ഇരുട്ടില്‍ മറഞ്ഞിരിക്കുന്നത് വെളിച്ചത്താക്കി ഹൃദയങ്ങളുടെ ആലോചനകളെ വെളിപ്പെടുത്തും" (1 കൊരി. 4:5). ദൂതന്‍ യോഹന്നാനോട് പറഞ്ഞു. "അവന്‍റെ ന്യായവിധിയുടെ നാഴിക വന്നിരിക്കുന്നു" (വെളി. 14:7).

`വായിക്കുക: വെളിപ്പാട് 22:10-12 യേശുക്രിസ്തുവിന്‍റെ മടങ്ങിവരവില്‍ എല്ലാ മനുഷ്യരുടെയും വിധി എന്താണ്? എന്ത് വ്യക്തമായ പ്രഖ്യാപനമാണ് യോഹന്നാനോട് നടത്തിയത്?`

ക്രിസ്തു തന്‍റെ അന്തിമ പ്രതിഫലം നല്‍കാന്‍ വരുന്നതിനാല്‍ അവന്‍ വരുമ്പോള്‍ ആര്‍ക്കൊക്കെ എന്ത് പ്രതിഫലം ലഭിക്കുമെന്ന് കാണിക്കാന്‍ അതിനുമുമ്പ് ഒരു ന്യായവിധി ഉണ്ടായിരിക്കണം. യേശു വരുമ്പോള്‍ ഒരു രണ്ടാം ഊഴം ഉണ്ടായിരിക്കുന്നതല്ല. ക്രിസ്തുവിന് അനുകൂലമായോ പ്രതികൂലമായോ മാറ്റാനാകാത്ത തീരുമാനം എടുക്കുവാന്‍ എല്ലാ മനുഷ്യര്‍ക്കും ആവശ്യമുള്ള മുന്നറിയിപ്പ് കൊടുത്തിട്ടുണ്ട്.

`വായിക്കുക: മത്തായി 25:1-13. എന്തുകൊണ്ടാണ് ഈ രണ്ട് വ്യത്യസ്ത വിശ്വാസികളോട് യേശു വ്യത്യസ്തമായി ബന്ധപ്പെടുന്നത്?`

"ഈ പരിശോധന അവസാനിക്കുമ്പോള്‍, എല്ലാ യുഗങ്ങളിലും ജീവിച്ചിരുന്ന ക്രിസ്തുവിന്‍റെ അനുയായികള്‍ എന്ന് അവകാശപ്പെട്ടിരുന്നവരുടെ ജീവിതങ്ങള്‍ പരിശോധിച്ചു കഴിയുമ്പോള്‍ മാത്രം കൃപയുടെ കാലം അവസാനിക്കും. കരുണയുടെ വാതില്‍ കൊട്ടി അടയ്ക്കപ്പെടുകയും ചെയ്യും. ഒരുങ്ങിയിരുന്നവര്‍ അവനോടുകൂടെ കല്യാണവിരുന്നിന് ചെന്നു. വാതില്‍ അടയ്ക്കുകയും ചെയ്തു. ഈ ചെറിയ വാക്യത്തോടുകൂടി ക്രിസ്തുവിന്‍റെ അവസാന ശുശ്രൂഷയിലേക്ക് നാം നയിക്കപ്പെടുന്നു. മനുഷ്യരക്ഷയ്ക്കുവേണ്ടിയുള്ള വലിയ വേലയുടെ അവസാന നിമിഷം നമുക്ക് ഗോചരിഭവിക്കുന്നു." എലന്‍ ജി. വൈറ്റ് ദി ഗ്രേറ്റ് കോണ്‍ട്രവേഴ്സി. പേജ് 428

ന്യായാവിധിയെ നാം ഭയപ്പെടേണ്ടതില്ല. കര്‍ത്താവായ യേശുക്രിസ്തുവിലൂടെ ക്ഷമ നമുക്കുള്ളതാണ്. കുറ്റബോധത്തില്‍ നിന്നുള്ള മോചനം നമ്മുടേതാണ്. ക്രിസ്തീയ ജീവിതം നയിക്കാനുള്ള ശക്തി നമ്മുടേതാണ്. അന്തിമ വിജയം നമ്മുടേതാണ്.