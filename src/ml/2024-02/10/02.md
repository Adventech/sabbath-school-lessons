---
title:  പ്രേതാത്മവാദത്തിന്‍റെ മാരകമായ അനന്തരഫലങ്ങള്‍
date:   02/06/2024
---

മരണം യഥാര്‍ത്ഥത്തില്‍ ജീവിതത്തിന്‍റെ ഒരു പുതിയ ഘട്ടത്തിലേക്കുള്ള പ്രവേശനം മാത്രമാണെന്ന കെട്ടുകഥ ആത്മാവിന്‍റെ സ്വാഭാവിക അമര്‍ത്യത എന്ന ആശയത്തെ അടിസ്ഥാനമാക്കിയുള്ളതാണ്. ഈ വിജാതീയ സങ്കല്പങ്ങള്‍ അതിന്‍റെ വിശ്വാസത്തെ മനസ്സിലാക്കാനുള്ള ശ്രമത്തില്‍ വേദപുസ്തക അടിസ്ഥാനങ്ങളില്‍ നിന്ന് വ്യതിചലിച്ച് പോയതിനാല്‍ ഈ വിജാതീയ ആശയങ്ങള്‍ സഭയിലേക്ക് നുഴഞ്ഞുകയറി. വിശാലമായ റോമന്‍ ലോകത്തിലേക്ക് "ആത്മാവിന്‍റെ അമര്‍ത്യതയുടെ സിദ്ധാന്തം റോം പുറജാതിയതയില്‍നിന്ന് കടമെടുത്ത് ക്രൈസ്തവമതത്തില്‍ ഉള്‍പ്പെടുത്തിയ തെറ്റായ സിദ്ധാന്തങ്ങളില്‍ ഒന്നാണ്." (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി. പേജ് 549).

`ദേഹിയെ കൊല്ലുവാന്‍ കഴിയാതെ ദേഹത്തെ കൊല്ലുന്നവരെ ഭയപ്പെടേണ്ട; ദേഹിയെയും ദേഹത്തെയും നരകത്തില്‍ നശിപ്പിപ്പാന്‍ കഴിയുന്നവനെ തന്നെ ഭയപ്പെടുവിന്‍ (മത്തായി 10:28). ആത്മാവിന്‍റെ അമര്‍ത്യതയെപ്പറ്റി എന്താണ് ഈ വാക്യം പറയുന്നത്?`

ഏതെങ്കിലും തരത്തിലുള്ള നിഗൂഢവിദ്യയില്‍ ഏര്‍പ്പെടുന്നതില്‍ നിന്ന് കര്‍ത്താവ് തന്‍റെ ജനത്തെ വിലക്കി. "മന്ത്രവാദി, വെളിച്ചപ്പാടന്‍, ലക്ഷണം പറയുന്നവന്‍ അജ്ഞനക്കാരന്‍ എന്നിങ്ങനെയുള്ളവരെ നിങ്ങളുടെ ഇടയില്‍ കാണരുത്" (ആവ. 18:11). "അവരെ കല്ലെറിഞ്ഞു കൊല്ലേണം" (ലേവ്യ. 20:27). ശിക്ഷ അവിശ്വസനീയമാം വിധം കഠിനമാണെന്നു തോന്നുന്നു. പക്ഷേ അത് വ്യാജ ദൈവങ്ങളെ ആരാധിക്കുന്നതില്‍നിന്ന് ഇസ്രായേലിനെ സംരക്ഷിക്കാന്‍ രൂപകല്പന ചെയ്തിട്ടുള്ളതാണ്.

മന്ത്രവാദം പൈശാചികമാണ്, അത് ആളുകളെ, വ്യാജാരാധനയിലേക്ക് വശീകരിക്കുകയും ദൈവവുമായുള്ള യഥാര്‍ത്ഥ ബന്ധം വ്യാജമാക്കുകയും ചെയ്യുന്നു. പക്ഷേ അതിന് ഒരിക്കലും ഹൃദയത്തിന്‍റെ ആഴത്തിലുള്ള ആവശ്യങ്ങള്‍ നിറവേറ്റാന്‍ കഴിയില്ല. ലോകത്തെ ബന്ധികളാക്കാനുള്ള സാത്താന്‍റെ പദ്ധതിയുടെ കാതല്‍ പ്രേതാത്മവാദമാണ്. എന്നാല്‍ യേശു അവന്‍ കൃപയാലും ശക്തിയാലും ബന്ധികളെ അവരെ ബന്ധിക്കുന്ന തിന്മയുടെ ചങ്ങലകളില്‍നിന്ന് മോചിപ്പിക്കുന്നു.

`വായിക്കുക: സഭാപ്ര. 9:5; ഇയ്യോബ് 7:79; യെശ. 8:19,20. മരണത്തെക്കുറിച്ചും മരിച്ചവരുമായുള്ള ആശയ വിനിമയത്തെക്കുറിച്ചും ഈ വേദഭാഗങ്ങള്‍ നമ്മെ എന്താണ് പഠിപ്പിക്കുന്നത്?`

ഞായറാഴ്ച ആചാരംപോലെ തിരുവെഴുത്തിന് വിരുദ്ധമാണെങ്കിലും മരിച്ചവര്‍ സ്വര്‍ഗ്ഗത്തിലേക്ക് പോകുമെന്ന വിശ്വാസം വളരെക്കാലമായി നിലനില്ക്കുന്നു. ആ വിശ്വാസം വളരെ ദൃഢമായി വേരൂന്നിയിരിക്കുന്നു. ആളുകള്‍ക്ക് അത് ഉപേക്ഷിക്കാന്‍ വളരെ ബുദ്ധിമുട്ടാണ്. ആളുകള്‍ അവരുടെ വിശ്വാസത്തെ ന്യായീകരിക്കുവാനായി വേദപുസ്തകത്തില്‍നിന്നും വിവിധ സന്ദര്‍ഭങ്ങളില്‍ ഉപയോഗിച്ച ചില വേദഭാഗങ്ങള്‍ ഉദ്ധരിക്കുന്നു. എന്നാല്‍ തെറ്റായ ഈ പഠിപ്പിക്കലുകള്‍, സാത്താന്‍റെ വഞ്ചനകളില്‍ നിന്ന്, പ്രത്യേകിച്ച് അവസാനകാല പ്രതിസന്ധികളില്‍നിന്നും അവര്‍ക്ക് ഒരു സംരക്ഷണവും ലഭിക്കുന്നില്ല.

`മരിച്ചവരുടെ അവസ്ഥയെപ്പറ്റി മറ്റു ക്രിസ്ത്യാനികളോട് വിശദീകരിക്കുവാന്‍ ശ്രമിച്ച നിങ്ങളുടെ അനുഭവം എന്താണ്? അങ്ങനെ എന്തെങ്കിലും, ഉണ്ടെങ്കില്‍ നിങ്ങള്‍ ഫലപ്രദമായി അതിനുള്ള പരിഹാരം കണ്ടെത്തിയോ?`