---
title:  പ്രേതാത്മവാദം - അവസാനനാളുകളില്‍, ഭാഗം – 2
date:   06/06/2024
---

നമ്മുടെ രക്ഷയുടെ പ്രത്യാശ ക്രിസ്തുവില്‍ വേരൂന്നിയതാണ്. അവന്‍റെ രക്തം പുരണ്ട കൈകള്‍, അനന്തമായ ചിലവില്‍ സൗജന്യമായി നല്‍കുന്ന യാഗം സ്വീകരിക്കുവാന്‍ നമ്മെ മാടി വിളിക്കുന്നു. താമസിയാതെ ക്രിസ്തു തന്‍റേത് അവകാശപ്പെടാന്‍ മടങ്ങിവരും. തീത്തൊസ് 2:12 ക്രിസ്തുവിന്‍റെ രണ്ടാംവരവിനെ "ഭാഗ്യകരമായ പ്രത്യാശ" എന്ന് വിളിക്കുന്നു.

ഈ പ്രത്യാശയെ നശിപ്പിക്കുകയാണ് സാത്താന്‍റെ ലക്ഷ്യം. അവന്‍ അതിശയങ്ങളും അടയാളങ്ങളും അത്ഭുതങ്ങളും പ്രവര്‍ത്തിച്ച്, ബൈബിളിലെ സത്യത്തില്‍നിന്നും ക്രിസ്തുവിലുള്ള രക്ഷയില്‍നിന്നും ആളുകളെ അകറ്റാന്‍ കഴിയുന്ന എന്തും ചെയ്യും.

ദൈവകല്പനയും യേശുവിങ്കലുള്ള വിശ്വാസവും കാത്തുകൊള്ളുന്ന വിശുദ്ധന്മാരുടെ സഹിഷ്ണുതകൊണ്ട് ഇവിടെ ആവശ്യം (വെളി. 14:12). അവസാന പോരാട്ടത്തില്‍, ദൈവത്തിന്‍റെ കല്പനകള്‍ പാലിക്കുന്നതില്‍നിന്നും അല്ലെങ്കില്‍ യേശുവിലുള്ള വിശ്വാസം അല്ലെങ്കില്‍ രണ്ടും പാലിക്കുന്നതില്‍നിന്നും ആളുകളെ തടയാന്‍ സാത്താന്‍ തന്നാല്‍ കഴിയുന്നതെല്ലാം ചെയ്യാന്‍ പോകുന്നു. അതുകൊണ്ട് അതിശയങ്ങള്‍, അടയാളങ്ങള്‍, അത്ഭുതങ്ങള്‍ എന്നിവയുമായി ബന്ധപ്പെടുത്തിയുള്ള പഠിപ്പിക്കലുകളോട് ജാഗ്രതയുള്ളവരായിരിക്കണം. മേല്‍ ഉദ്ധരിച്ച രണ്ട് സവിശേഷതകള്‍, 'ദൈവകല്പന കാക്കുക', 'യേശുവില്‍ വിശ്വസിക്കുക'. ഈ വക സ്വഭാവങ്ങളില്‍നിന്നും നമ്മെ അകറ്റുന്ന ഏതൊരു പഠിപ്പിക്കലുകളും സൂക്ഷ്മമായി കൈകാര്യം ചെയ്യേണ്ടതാണ്.

`വായിക്കുക: മത്തായി 24:23-27; 2 കൊരി. 11:13,14; 2 തെസ്സ. 2:9-12. സാത്താന്‍റെ വഞ്ചനാപരമായ ശക്തിയെയും പ്രവര്‍ത്തന രീതിയെയും കുറിച്ച് ഈ വേദഭാഗങ്ങള്‍ നമ്മോട് എന്താണ് പറയുന്നത്?`

കാലത്തിന്‍റെ അവസാന നിമിഷങ്ങളില്‍, സാത്താന്‍ തന്‍റെ അവസാന വഞ്ചന നടപ്പിലാക്കും. "അത്ഭുതങ്ങള്‍ പ്രവര്‍ത്തിക്കുന്ന ഭൂതങ്ങളുടെ ശക്തിയുടെ പ്രതീകമായി ഒരു അമാനുഷിക സ്വഭാവത്തിന്‍റെ ഭയാനകമായ കാഴ്ചകള്‍ സ്വര്‍ഗ്ഗത്തില്‍ ഉടന്‍ വെളിപ്പെടും. ലോകം മുഴുവനായി, ഭൂമിയിലെ രാജാക്കന്മാരെ വഞ്ചനയില്‍ കുടുക്കി അവരെ മുറുകെ പിടിക്കാനും സ്വര്‍ഗ്ഗത്തിലെ ഗവണ്‍മെന്‍റിനെതിരെ അവസാന പോരാട്ടത്തില്‍ സാത്താനോട് ഐക്യപ്പെടാന്‍ അവരെ പ്രേരിപ്പിക്കുന്നതിനായി പിശാചുക്കളുടെ ആത്മാക്കള്‍ പുറപ്പെടുന്നു. ഈ ഏജന്‍സികളാല്‍, ഭരണാധികാരികളും പ്രജകളും ഒരുപോലെ വഞ്ചിക്കപ്പെടും. ക്രിസ്തുവാണെന്ന് അവകാശപ്പെട്ടുകൊണ്ട് ആളുകള്‍ പൊങ്ങിവരുന്നു. മാത്രമല്ല, ലോകത്തിന്‍റെ വീണ്ടെടുപ്പുകാരന്‍റെ സ്ഥാനപ്പേരും ആരാധനയും കൂടി അവകാശപ്പെടുന്നു. അവര്‍ രോഗശാന്തിയുടെ അത്ഭുതകരമായ അതിശയങ്ങള്‍ പ്രവര്‍ത്തിക്കുകയും തിരുവെഴുത്തുകളുടെ സാക്ഷ്യത്തിന് വിരുദ്ധമായി സ്വര്‍ഗ്ഗത്തില്‍നിന്നും വെളിപ്പെടുത്തലുകള്‍ ഉണ്ടെന്ന് അവകാശപ്പെടുകയും ചെയ്യും."

വഞ്ചനയുടെ മഹത്തായ നാടകത്തിലെ മകുടോദാഹരണമായി സാത്താന്‍ തന്നെ ക്രിസ്തുവായി പ്രത്യക്ഷപ്പെടുന്നു. സഭ അതിന്‍റെ പ്രത്യാശയുടെ നിറവേറലായി കര്‍ത്താവിന്‍റെ രണ്ടാം വരവിനുവേണ്ടി ഏറെ നാളുകളായി നോക്കി പാര്‍ക്കുകയാണല്ലോ. ഇപ്പോള്‍ വലിയ വഞ്ചകനായ സാത്താന്‍ ക്രിസ്തു നേരത്തെ വന്നുകഴിഞ്ഞു എന്ന് വിശ്വസിക്കത്തക്കവണ്ണം പ്രവര്‍ത്തിക്കും. ഭൂമിയുടെ വിവിധ ഭാഗങ്ങളില്‍, വെളിപ്പാടില്‍ യോഹന്നാന്‍ നല്‍കിയ ദൈവപുത്രനെക്കുറിച്ചുള്ള വിവരണത്തോട് സാമ്യമുള്ള, മിന്നുന്ന, തെളിച്ചമുള്ള, ഗാംഭീര്യമുള്ള ഒരു വ്യക്തിയായി സാത്താന്‍ മനുഷ്യരുടെ ഇടയില്‍ സ്വയം പ്രത്യക്ഷനാകും" (വെളി. 1:13-15). എലന്‍ ജി. വൈറ്റ് ദി ഗ്രേറ്റ് കോണ്‍ട്രവേഴ്സി, പേജ് 624.

`വഞ്ചിക്കപ്പെടാതിരിക്കുവാന്‍ ക്രിസ്തു എങ്ങനെ മടങ്ങിവരുന്നു. മരിച്ചവരുടെ അവസ്ഥ എന്നിവയെക്കുറിച്ചുള്ള സത്യം മനസ്സിലാക്കുന്നത് വളരെ പ്രധാനമായിരിക്കുന്നത് എന്തുകൊണ്ട്?`