---
title:  മരണം പുതിയ നിയമത്തില്‍
date:   04/06/2024
---

`വായിക്കുക: യോഹ. 11:11-14; 21-25; 2 തിമൊ. 1:10; 1 കൊരി. 15:51-54; 1 തെസ്സ. 4:15-17. പുതിയനിയമ എഴുത്തുകാര്‍ മരണത്തെക്കുറിച്ച് കൊടുത്തിട്ടുള്ള വിവരണവും പഴയനിയമത്തിലെ വിവരണവും തമ്മില്‍ താരതമ്യം ചെയ്യുക.`

പഴയനിയമത്തിലും പുതിയനിയമത്തിലും മരണത്തിന്‍റെ പ്രതീകാത്മകതയെ ഒരു ഉറക്കമായി ചിത്രീകരിക്കുന്നു. വേദപുസ്തകത്തില്‍ കുറഞ്ഞത് അമ്പത്തിമൂന്ന് തവണയെങ്കിലും 'ഉറക്കം' എന്ന വാക്ക് മരണവുമായി തുലനം ചെയ്തിട്ടുണ്ട്. മരണശേഷം വിട്ടുപോകുന്ന അനശ്വരമായ ആത്മാവില്‍ ബോധപൂര്‍വ്വമായ അസ്തിത്വമില്ലെന്ന് വേദപുസ്തക എഴുത്തുകാര്‍ സമ്മതിക്കുന്നു.

പുതിയനിയമം ഒരു അധിക മാനം കൂടി കൂട്ടിച്ചേര്‍ക്കുന്നു. പഴയനിയമത്തില്‍ ഇതിനകം സൂചിപ്പിച്ചിട്ടുള്ള ഒന്ന്, ക്രിസ്തുവിന്‍റെ മടങ്ങിവരവിലെ മഹത്തായ പുനരുത്ഥാനമാണ്.

നിത്യജീവന്‍ ക്രിസ്തുവില്‍ മാത്രമാണെന്ന് സുവിശേഷങ്ങള്‍ ഊന്നിപ്പറയുന്നു. പാതാളത്തിലെ മുഴുവന്‍ പിശാചുക്കളും ഒന്നിച്ചുകൂടിയാലും വിശ്വാസികളുടെ നിത്യജീവന്‍റെ ഉറപ്പ് കവര്‍ന്നെടുക്കാന്‍ കഴിയില്ല. ക്രിസ്തു ക്രൂശില്‍ മരണത്തെ തോല്പിച്ചു. ശവക്കുഴിക്ക് അതിന്‍റെ ഇരകളെ തളച്ചിടാന്‍ കഴിയുകയില്ല. മരിച്ച് അടക്കപ്പെട്ട എല്ലാ വിശ്വാസികള്‍ക്കും കര്‍ത്താവിന്‍റെ പുനരുത്ഥാനം അവന്‍റെ രണ്ടാം വരവിങ്കല്‍, അവരും ഉയിര്‍ത്തെഴുന്നേല്‍ക്കും എന്ന് ഉറപ്പുണ്ട്.

പൗലൊസ് അപ്പൊസ്തലന്‍റെ വാക്കുകള്‍ ശ്രദ്ധിക്കുക: "മരിച്ചവര്‍ ഉയിര്‍ക്കുന്നില്ല എങ്കില്‍ ക്രിസ്തുവും ഉയിര്‍ത്തിട്ടില്ല. ക്രിസ്തു ഉയിര്‍ത്തിട്ടില്ല എങ്കില്‍ നിങ്ങളുടെ വിശ്വാസം വ്യര്‍ത്ഥമത്രേ; നിങ്ങള്‍ ഇന്നും നിങ്ങളുടെ പാപങ്ങളില്‍ ഇരിക്കുന്നു. ക്രിസ്തുവില്‍ നിദ്ര പ്രാപിച്ചവരും നശിച്ചുപോയി" (1 കൊരി. 15:16-18). മരിച്ചവര്‍, മരണസമയത്ത്, ഇതിനകം സ്വര്‍ഗ്ഗത്തിന്‍റെ ആനന്ദത്തിലാണെങ്കില്‍ 'അവര്‍ നശിച്ചു' എന്ന് പൗലൊസ് പറയുന്നതില്‍ എന്തര്‍ത്ഥമാണുള്ളത്.

പകരം ക്രിസ്തുവിന്‍റെ പുനരുത്ഥാനമാണ് നമ്മുടെ പുനരുത്ഥാനത്തിന്‍റെ അടിസ്ഥാനമെന്നും പുനരുത്ഥാനമില്ലാതെ, "നിങ്ങളുടെ വിശ്വാസം വ്യര്‍ത്ഥമാണ്, നിങ്ങള്‍ ഇപ്പോഴും നിങ്ങളുടെ പാപങ്ങളിലാണ്." മരിച്ചവര്‍ ശവപ്പറമ്പിലാണ്, അവര്‍ നശിച്ചുപോയി.

ഈ തിരുവചനഭാഗം യേശുവിന്‍റെ മടങ്ങിവരവിലെ പുനരുത്ഥാനത്തില്‍ നമുക്കുള്ള പ്രത്യാശയെക്കുറിച്ചുള്ള മറ്റ് വേദപുസ്തക വാക്യങ്ങളുമായി തികച്ചും യോജിക്കുന്നു. "നിങ്ങള്‍ക്ക് വേണ്ടി സ്വര്‍ഗ്ഗത്തില്‍ സൂക്ഷിച്ചിരിക്കുന്നതും ക്ഷയം, മാലിന്യം, വാട്ടം എന്നിവ ഇല്ലാത്തതുമായ അവകാശത്തിനായി തന്നെ" (1 പത്രൊസ് 1:4). എന്നിരുന്നാലും മരിച്ചവര്‍ ഇതിനകം സ്വര്‍ഗ്ഗത്തിലാണെങ്കില്‍, എന്തുകൊണ്ടാണ് പത്രൊസ് നമുക്കുവേണ്ടി "സ്വര്‍ഗ്ഗത്തില്‍ കരുതിവെച്ചിരിക്കുന്ന" ഒരു അവകാശത്തെക്കുറിച്ച് സംസാരിക്കുന്നത്? വ്യക്തമായും പുതിയനിയമ വിശ്വാസികള്‍ ക്രിസ്തുവിന്‍റെ വരവിനും മരിച്ചവരുടെ പുനരുത്ഥാനത്തിനും വേണ്ടി ആകാക്ഷയോടെ കാത്തിരിക്കുന്നു. ഈ പ്രത്യാശ, ജീവിതത്തിലെ പരീക്ഷണങ്ങളില്‍ വിശ്വസ്തത പുലര്‍ത്താന്‍ അവരെ പ്രചോദിപ്പിച്ചു.

`എന്തുകൊണ്ടാണ് പുനരുത്ഥാനം ക്രിസ്തീയ വിശ്വാസത്തിന് ഇത്ര ശക്തമായ ഒരു പ്രത്യാശയായിരിക്കുന്നത്? നമുക്ക് കുരിശുണ്ടായാലും പുനരുത്ഥാനമില്ലെങ്കിലോ? നമുക്ക് എന്തു പ്രത്യാശയാണുള്ളത്? അപ്പോള്‍ പുനരുത്ഥാനം നമ്മുടെ വിശ്വാസത്തിന്‍റെ ഒരു പ്രധാന ഭാഗമാകുന്നത് എന്തുകൊണ്ട്?`