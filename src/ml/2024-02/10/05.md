---
title:  പ്രേതാത്മവാദം അവസാന നാളുകളില്‍, ഭാഗം – 1
date:   05/06/2024
---

`വായിക്കുക: മത്തായി 24:5,11,24; 2 തെസ്സ. 2:7-9; വെളി. 13:13,14; വെളി. 16:13,14. ഏതു തരം വഞ്ചനകളെയാണ് അവസാന നാളുകളില്‍ ആളുകള്‍ അഭിമുഖീകരിക്കുന്നത്?`

യേശുക്രിസ്തുവിന്‍റെ വരവിന് തൊട്ടുമുമ്പ് പിശാച് അനേകരെ തെറ്റിക്കാനായി "അടയാളങ്ങളും അത്ഭുതങ്ങളും" പ്രവര്‍ത്തിക്കും. പൈശാചിക ആത്മാക്കളുടെ വഞ്ചനാപരമായ ശക്തിയെക്കുറിച്ച് അഭിപ്രായപ്പെടുമ്പോള്‍ എയ്ഞ്ചല്‍ റോഡ്രിഗര്‍ ഇപ്രകാരം പ്രസ്താവിക്കുന്നു: "അവരുടെ പ്രേരണയുടെ ശക്തിയും അവരുടെ സന്ദേശത്തിന്‍റെ ഉള്ളടക്കവും കണ്ടെത്താനാകില്ല. 'അത്ഭുതങ്ങള്‍, അടയാളങ്ങള്‍' എന്ന് വിളിക്കപ്പെടുന്ന അമാനുഷിക പ്രകടനത്തിന്‍റെ ശക്തിയിലാണ് അവര്‍ പ്രവര്‍ത്തിക്കുന്നത്. അവര്‍ അവരുടെ വിവേചനാധികാരത്തെക്കാളും യുക്തിസഹമായ കഴിവുകളെക്കാളും അവരുടെ ഫലപ്രദമായ വശത്തെ ആകര്‍ഷിക്കുന്ന പോയിയോ (ുീശലീ) അടയാളങ്ങള്‍ ചെയ്യുന്നു. ഈ അടയാളങ്ങള്‍ പൈശാചിക ആത്മാക്കളാല്‍ നിര്‍വഹിക്കപ്പെടുന്ന വസ്തുതയാണ് കാണിക്കുന്നത്. ഈ മൂന്നു ദുഷ്ടശക്തികളും (മഹാസര്‍പ്പം, മൃഗം, കള്ളപ്രവാചകന്‍) യോജിച്ചു പ്രവര്‍ത്തിക്കുന്നു എന്നാണ്. പ്രവര്‍ത്തനരീതി പ്രേതാത്മവാദവുമായി ബന്ധപ്പെട്ടാണ്. ദൈവം അവയുടെ ഉറവിടമോ ഉത്ഭവമോ അല്ല. പ്രാപഞ്ചിക സംഘര്‍ഷം അതിന്‍റെ സമാപനത്തോടടുക്കുമ്പോള്‍, പൈശാചിക ശക്തി അഭൂതപൂര്‍വ്വമായ രീതിയില്‍ മനുഷ്യ ചരിത്രത്തിന്‍റെ രംഗത്തേക്ക് പ്രവേശിക്കും. പ്രേതാത്മവാദം അതിന്‍റെ അടിസ്ഥാനം ബൈബിളല്ല. ആത്മാവിന്‍റെ അമര്‍ത്യതയെക്കുറിച്ചുള്ള പഠിപ്പിക്കല്‍ ലോകത്തെ ഏതാണ്ട് അടിമത്വത്തിലേക്ക് കൊണ്ടുപോകും."- പ്രപഞ്ച സംഘട്ടനത്തിന്‍റെ സമാപനം: "മൂന്ന് മാലാഖമാരുടെ സന്ദേശത്തിന്‍റെ പങ്ക്", പ്രസിദ്ധീകരിക്കാത്ത കൈയെഴുത്തുപ്രതി പേജ് 6.

നമ്മുടെ വികാരങ്ങളെ വിശ്വസിക്കുന്നത് അപകടകരമായിരിക്കുന്നത് എന്തുകൊണ്ട്? നമ്മുടെ വിശ്വാസാനുഭവത്തില്‍ നല്ലതോ ചീത്തയോ ആയ എന്തെല്ലാം റോളുകളാണ് അവര്‍ വഹിക്കുന്നത്? സാത്താന്‍ നമ്മുടെ ചിന്താ പ്രക്രിയകളെ മറികടന്ന് നമ്മുടെ വികാരങ്ങളെ എങ്ങനെ ആകര്‍ഷിക്കും?

"ലോകത്തെ വഞ്ചിക്കുന്നതിനുള്ള തന്‍റെ അന്ത്യ പരിശ്രമത്തിന് സാത്താന്‍ ഒരുക്കങ്ങള്‍ കൂട്ടുന്നു. അല്പാല്പമായി പ്രേത്മാത്മവാദത്തിലൂടെ തന്‍റെ വഞ്ചനയ്ക്കുള്ള വഴികള്‍ തുറക്കുകയും വികസിപ്പിക്കുകയും ചെയ്തു. തന്‍റെ പദ്ധതികളെ പൂര്‍ണ്ണമായി അവനിപ്പോഴും നേടിയെടുത്തിട്ടില്ല. ശേഷിപ്പിന്‍റെ അന്ത്യകാലത്ത് അവന്‍ പൂര്‍ത്തീകരിക്കും. ദൈവവചനത്തിലുള്ള വിശ്വാസത്തിലും ദൈവശക്തിയിലും സൂക്ഷിക്കപ്പെടാത്തവരൊക്കെയും സാത്താന്‍റെ കൊടുംവഞ്ചനയില്‍ പെട്ട് ഒഴുകിപ്പോകും. ഇല്ലാത്ത സുരക്ഷിതത്വത്തില്‍ ജനം സമാധാനപ്പെട്ടിരിക്കുന്നു. ദൈവകോപത്തിന്‍റെ പാനപാത്രം പാകപ്പെടുമ്പോള്‍ മാത്രം അവര്‍ ഉണര്‍ന്നുവരും." എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി. പേജ് 561, 562. നമ്മുടെ മുഴുവന്‍ സുരക്ഷിതത്വവും യേശുവിലും അവന്‍റെ വചനത്തിലുമാണ്.

മരിച്ചവരുടെ അവസ്ഥ മനസ്സിലാക്കാത്ത ദശലക്ഷക്കണക്കിന് ശതകോടിക്കണക്കിന് ആളുകളുണ്ട്. മരിച്ചവര്‍ മരണശേഷവും ജീവിക്കുന്നു എന്ന ആശയം ഉള്‍പ്പെടുന്ന മിഥ്യാധാരണകളാല്‍ എങ്ങനെ അവര്‍ നഷ്ടപ്പെടുന്നു എന്നു കാണാന്‍ പ്രയാസമില്ല.

`ഇപ്പോള്‍പോലും മരിച്ചവര്‍ സംരക്ഷിക്കപ്പെടുന്നുവെന്ന് മനസ്സിലാക്കുന്ന ചില സാധാരണ വഞ്ചനകള്‍ എന്തൊക്കെയാണ്?`