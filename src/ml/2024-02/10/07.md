---
title:  കൂടുതല്‍ ചിന്തകള്‍
date:   07/06/2024
---

ലീ സ്ട്രോബെലിന്‍റെ സമീപകാല പുസ്തകം, ദി കേസ് ഫോര്‍ ഹെവന്‍, മരണസമയത്ത്, മരിച്ചവര്‍ ഏതെങ്കിലും തരത്തിലുള്ള ബോധപൂര്‍വ്വമായ അസ്തിത്വത്തില്‍ ജീവിച്ചിരിക്കുന്നു എന്ന ആശയത്തെ അടിസ്ഥാനമാക്കിയുള്ളതാണ്. "മരണത്തോട് അടുത്തുള്ള അനുഭവങ്ങള്‍ (എന്‍ഡിഇ) അതിന്‍റെ ഭാഗമായി തെളിവായി ഉപയോഗിക്കുന്നു. ഉദാഹരണമായി ഹൃദയ ശസ്ത്രക്രിയയ്ക്കിടെ എന്‍ഡിഇ ബാധിച്ച ഒരു പെണ്‍കുട്ടി മരണാനന്തര ജീവിതത്തില്‍ തന്‍റെ സഹോദരനെ കണ്ടുമുട്ടിയതായി പറഞ്ഞു. അവള്‍ക്ക് ഒരു സഹോദരനില്ലാത്തതിനാല്‍ അത് അവളെ അത്ഭുതപ്പെടുത്തി. പിന്നീട് അവള്‍ സുഖം പ്രാപിച്ച് പിതാവിനോട് പറഞ്ഞപ്പോള്‍, അദ്ദേഹം അവളോട് വെളിപ്പെടുത്തി, അവള്‍ക്ക് ഒരു സഹോദരനുണ്ടായിരുന്നു. പക്ഷേ അവള്‍ ജനിക്കുന്നതിനുമുമ്പ് അവന്‍ മരിച്ചു." ലീ സ്ട്രോബെല്‍. ദി കേസ് ഫോര്‍ ഹെവന്‍ (ഗ്രാന്‍ഡ് റാപ്പിഡ്സ്, എംഐ: സോണ്ടര്‍വാന്‍ ബുക്ക്സ്, 2021) പേജ് 69. എന്നിരുന്നാലും ക്രിസ്തു മടങ്ങിവരുമ്പോള്‍ മാത്രമേ ക്രിസ്ത്യാനികള്‍ക്ക് അന്തിമ പ്രതിഫലം ലഭിക്കൂ എന്ന വ്യക്തമായ ബൈബിള്‍ പഠിപ്പിക്കലുമായി ഉടനടി മരണാനന്തര ജീവിതം എന്ന ആശയം സമന്വയിപ്പിക്കാന്‍ സ്ട്രോബെല്‍ വളരെ അധികം പാടുപെട്ടു.

പ്രിയപ്പെട്ട ബന്ധുക്കളെയോ, സുഹൃത്തുക്കളെയോ അവതരിപ്പിക്കുകയും ഏറ്റവും അപകടകരമായ മതവിരുദ്ധവാതം പ്രഖ്യാപിക്കുകയും ചെയ്യുന്ന പിശാചുക്കളുടെ ആത്മാക്കളെ പലരും അഭിമുഖീകരിക്കുമെന്ന് നമ്മള്‍ക്ക് മുന്നറിയിപ്പ് നല്‍കിയിട്ടുണ്ട്. ഈ സന്ദര്‍ശകര്‍ നമ്മുടെ ആര്‍ദ്രമായ അനുകമ്പയെ മുതലെടുക്കുകയും അവരുടെ ഭാവങ്ങള്‍ നിലനിര്‍ത്താന്‍ അത്ഭുതങ്ങള്‍ പ്രവര്‍ത്തിക്കുകയും ചെയ്യും. മരിച്ചവര്‍ ഒന്നും അറിയുന്നില്ലെന്നും അങ്ങനെ പ്രത്യക്ഷപ്പെടുന്നവര്‍ പിശാചുക്കളുടെ ആത്മാക്കളാണെന്നുമുള്ള തിരുവചന സത്യവുമായി അവരെ നേരിടാന്‍ നമ്മള്‍ തയ്യാറായിരിക്കണം.

"ഭൂമിയില്‍ വസിക്കുന്നവരെ പരീക്ഷിക്കേണ്ടതിന് ഭൂതലത്തില്‍ എങ്ങും വരുവാനുള്ള പരീക്ഷാകാലത്ത് ഞാനും നിന്നെ കാക്കും" (വെളി. 3:10) ദൈവവചനത്തില്‍ ഉറച്ചു നില്‍ക്കാത്ത എല്ലാവരും വഞ്ചിക്കപ്പെടും. മനുഷ്യമക്കളുടെ നിയന്ത്രണം കൈവശപ്പെടുത്താന്‍ സാത്താന്‍ അനീതിയുടെ എല്ലാ വഞ്ചനകളോടും കൂടി പ്രവര്‍ത്തിക്കുന്നു. അവന്‍റെ വഞ്ചനകള്‍ തുടര്‍ച്ചയായി വര്‍ദ്ധിക്കും. എന്നാല്‍ മനുഷ്യര്‍ സ്വമേധയാ അവന്‍റെ പ്രലോഭനങ്ങള്‍ക്ക് വഴങ്ങുമ്പോള്‍ മാത്രമേ അവന് അവന്‍റെ ലക്ഷ്യം നേടാന്‍ കഴിയൂ. ആത്മാര്‍ത്ഥമായി സത്യം അന്വേഷിക്കുന്നവര്‍, അനുസരണത്തിലൂടെ അവരുടെ ആത്മാക്കളെ ശുദ്ധീകരിക്കുവാന്‍ പരിശ്രമിക്കുന്നു. അങ്ങനെ സംഘര്‍ഷത്തിന് തയ്യാറെടുക്കാന്‍ തങ്ങളാല്‍ കഴിയുന്നത് ചെയ്യുന്നു. തദ്വാര സത്യദൈവത്തില്‍ അവര്‍ ഒരു ഉറപ്പായ പ്രതിരോധം കണ്ടെത്തും. "സഹിഷ്ണുതയെക്കുറിച്ചുള്ള എന്‍റെ വചനം നീ കാത്തുകൊണ്ടതിനാല്‍ ഞാനും നിന്നെ കാക്കും" (വെളി. 3:10) എന്നത് രക്ഷകന്‍റെ വാഗ്ദാനമാണ്.

തന്നില്‍ ആശ്രയിക്കുന്ന ഒരു ആത്മാവിനെ, സാത്താനാല്‍ കീഴടക്കപ്പെടാന്‍ ഉപേക്ഷിക്കുന്നതിനേക്കാള്‍ വേഗത്തില്‍ ദൈവം തന്‍റെ ജനത്തെ സംരക്ഷിക്കുവാന്‍ സ്വര്‍ഗ്ഗത്തില്‍നിന്ന് മാലാഖമാരെയും അയയ്ക്കും. (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി പേജ് 560.)

**ചര്‍ച്ചയ്ക്കുള്ള ചോദ്യങ്ങള്‍**

`മനസ്സിനെ സ്വാധീനിക്കാന്‍ സാത്താന്‍ ഏത് അനുയോജ്യമായ പ്രേതാത്മവാദ സ്വാധീനങ്ങള്‍ ഉപയോഗിച്ചേക്കാം? മാധ്യമങ്ങള്‍ എന്തു പങ്കാണ് വഹിക്കുന്നത്?`

`പ്രിയപ്പെട്ട ഒരാളെ നഷ്ടപ്പെട്ടു. ഈ വ്യക്തി സ്വര്‍ഗ്ഗത്തിലാണെന്ന് വിശ്വസിക്കുന്ന ഒരു സുഹൃത്തുമായി നിങ്ങളുടെ വിശ്വാസം എങ്ങനെ പങ്കിടും? ആ ആളോട് പറയാന്‍ എന്താണ് ഉചിതമായിട്ടുള്ളത്? എന്താണ് അനുയോജ്യമല്ലാത്തത്?`