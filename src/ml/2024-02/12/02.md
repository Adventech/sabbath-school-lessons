---
title:  ദൈവത്തോടും അവന്‍റെ വചനത്തോടുമുള്ള വിശ്വസ്തത
date:   16/06/2024
---

`വായിക്കുക: സദൃശ. 23:23; യോഹ. 8:32; യോഹ. 17:17. ഈ വേദഭാഗങ്ങളില്‍ കാണുന്ന ആശയം എന്താണ്?`

യുഗങ്ങളിലുടനീളം വന്‍വിവാദം തെറ്റും ശരിയും തമ്മിലുള്ള പോരാട്ടമാണ് "സാത്താന്‍ ഭോഷ്ക് പറയുന്നവനും അതിന്‍റെ അപ്പനും ആകുന്നു" (യോഹ. 8:44). യേശുക്രിസ്തു എല്ലാ സത്യത്തിന്‍റെയും അധികാരിയാണ്. "യേശു അവനോട് ഞാന്‍ തന്നെ വഴിയും സത്യവും ജീവനും ആകുന്നു" (യോഹ. 6:14). സാത്താന്‍റെ വഞ്ചനകളില്‍നിന്ന് നമ്മെ സ്വതന്ത്രരാക്കുന്ന സത്യം തിരുവചനത്തില്‍ കാണുന്നു. വേദപുസ്തകം സാത്താന്‍റെ തന്ത്രത്തെ പൊളിച്ചു കാട്ടുകയും ദൈവത്തിന്‍റെ പദ്ധതികള്‍ വെളിപ്പെടുത്തുകയും ചെയ്യുന്നു. "നിന്‍റെ വചനം എന്‍റെ കാലിന് ദീപവും എന്‍റെ പാതയ്ക്ക് പ്രകാശവും ആകുന്നു" സങ്കീ. 119:105. ഇപ്രകാരം വായിക്കുന്നു: "നിന്‍റെ വചനങ്ങളുടെ വികാശനം പ്രകാശപ്രദം ആകുന്നു. അത് അല്പബുദ്ധികളെ ബുദ്ധിമാന്മാരാക്കുന്നു." സങ്കീര്‍ത്തനക്കാരന്‍ കൂട്ടിച്ചേര്‍ക്കുന്നു. "നിന്‍റെ വചനത്തിന്‍റെ സാരം സത്യം തന്നെ" (സങ്കീ. 119:160).

`വായിക്കുക: 2 പത്രൊസ് 1:16-21. പ്രവചനത്തെ സംബന്ധിച്ച് അപ്പൊസ്തലന്‍ എന്ത് ഉറപ്പാണ് നമുക്ക് നല്‍കുന്നത്? ദൈവത്തിന്‍റെ പ്രാവചനിക വചനത്തിന്‍റെ പ്രാധാന്യം കാണിക്കാന്‍ അവന്‍ എന്ത് ദൃഷ്ടാന്തമാണ് ഉപയോഗിക്കുന്നത്.`

"തന്ത്രപൂര്‍വ്വം വിഭാവനം ചെയ്ത കെട്ടുകഥകള്‍" ഞങ്ങള്‍ പിന്‍തുടര്‍ന്നിട്ടില്ല. "ദൈവവചനത്തിലെ പ്രവചനങ്ങള്‍ മുന്നോട്ടുള്ള പാതയെ പ്രകാശിപ്പിക്കുന്നു. സത്യത്തെ തെറ്റില്‍നിന്നും വേര്‍തിരിച്ചറിയാന്‍ അവ നമ്മെ സഹായിക്കുന്നു. വേദപുസ്തകം ഇല്ലെങ്കില്‍, മനുഷ്യരുടെ അഭിപ്രായത്തിന് നാം വിട്ടുകൊടുക്കുകയും എളുപ്പത്തില്‍ വഞ്ചിക്കപ്പെടുകയും ചെയ്യും. "കപട ആചാര്യന്മാരുടെ സ്വാധീനത്തിനും അന്ധകാരാത്മാക്കളുടെ വഞ്ചനാപരമായ ശക്തിക്കും എതിരെയുള്ള സംരക്ഷണമെന്ന നിലയില്‍ ദൈവജനം തിരുവെഴുത്തുകളിലേക്കാണ് നയിക്കപ്പെടേണ്ടത്. വേദപുസ്തകത്തെക്കുറിട്ടുള്ള അറിവ് നേടുന്നതില്‍നിന്ന് മനുഷ്യരെ തടയാന്‍ സാത്താന്‍ സാദ്ധ്യമായ എല്ലാ ഉപാധികളും പ്രയോഗിക്കുന്നു. കാരണം അതിലെ വാക്യങ്ങള്‍ സാത്താന്‍റെ വഞ്ചനകളെ വെളിപ്പെടുത്തുന്നു. അന്തിമമായ മിഥ്യാധാരണ ഉടന്‍ നമ്മുടെ മുമ്പില്‍ തുറക്കപ്പെടും. എതിര്‍ക്രിസ്തു തന്‍റെ വിസ്മയകരമായ പ്രവൃത്തികള്‍ നമ്മുടെ ദൃഷ്ടിയില്‍ കാണിച്ചു തരും. സത്യത്തോട് സാമ്യമുള്ള കള്ളനാണയങ്ങള്‍ വിശുദ്ധഗ്രന്ഥങ്ങളിലൂടെയല്ലാതെ വേര്‍തിരിച്ചറിയാന്‍ കഴിയുകയില്ല. തിരുവെഴുത്തുകളിലെ സത്യങ്ങള്‍കൊണ്ട് മനസ്സിനെ ഉറപ്പിച്ചവര്‍ക്ക് മാത്രമേ അവസാനത്തെ വന്‍പോരാട്ടത്തില്‍ ഉറച്ചുനില്‍പ്പാന്‍ സാദ്ധ്യമാകൂ. ഓരോ ആത്മാവിനും അന്വേഷണ പരിശോധന വരും. മനുഷ്യരെ അനുസരിക്കുന്നതിനെക്കാള്‍ ഞാന്‍ ദൈവത്തെ അനുസരിക്കണമോ? തീരുമാനം എടുക്കേണ്ട നിര്‍ണ്ണായക സമയം ഇപ്പോള്‍ അടുത്തിരിക്കുന്നു. ദൈവത്തിന്‍റെ മാറ്റമില്ലാത്ത വചനമാകുന്ന പാറമേല്‍ നമ്മുടെ പാദങ്ങള്‍ ഉറപ്പിച്ചിട്ടുണ്ടോ? ദൈവകല്പനകളുടെയും യേശുവിങ്കലുള്ള വിശ്വാസത്തിന്‍റെയും സംരക്ഷണത്തില്‍ ഉറച്ചുനില്പാന്‍ നിങ്ങള്‍ തയ്യാറാണോ?" (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 593, 594.)

`മുകളിലെ ഉദ്ധരണിയിലെ ചോദ്യങ്ങള്‍ ചിന്തിക്കുക. അന്തിമ പ്രതിസന്ധിയില്‍ തളരാതെ നില്‍ക്കാന്‍ നമ്മെ പ്രാപ്തരാക്കുന്നത് എന്താണ്? ദൈവവചനം പഠിക്കുന്നതില്‍നിന്ന് നമ്മെ വ്യതിചലിപ്പിക്കുന്നതെന്താണ്? വ്യക്തിപരമായ സന്തോഷത്തിനായി സത്യത്തില്‍ വിട്ടുവീഴ്ച ചെയ്യേണ്ടതുണ്ടോ?`