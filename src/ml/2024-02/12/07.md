---
title:  കൂടുതല്‍ ചിന്തകള്‍
date:   21/06/2024
---

1851 ല്‍ അഡ്വെന്‍റിസ്റ്റ് മുന്‍ഗാമികള്‍ വെളിപ്പാട് 13:11-17 ലെ രണ്ടാമത്തെ മൃഗത്തെ യുണൈറ്റഡ് സ്റ്റേറ്റ്സ് ഓഫ് അമേരിക്കയായി തിരിച്ചറിഞ്ഞിരുന്നു. എന്നാല്‍ ലോകത്തിലുള്ള മുഴുവന്‍ ജനതയെയും വെളിപ്പാട് 13:12 ല്‍ കാണുന്ന ഒന്നാമത്തെ മൃഗത്തെ ആരാധിക്കുവാന്‍ പ്രേരിപ്പിക്കുന്നതിന് യുണൈറ്റഡ് സ്റ്റേറ്റ്സിന് എങ്ങനെ കഴിയുമെന്ന് ചിന്തിക്കുന്നത് ദുഷ്കരമായിരുന്നു. 1880 കളില്‍ പോലും യുണൈറ്റഡ് സ്റ്റേറ്റ്സിന്‍റെ നാവിക സൈനികബലം 48 പഴക്കമുള്ള കപ്പലുകള്‍ മാത്രമായിരുന്നു.

പക്ഷേ, ശീതയുദ്ധം അവസാനിച്ചതിനുശേഷം, സൈനികമായി ഒരു ശക്തിയും യുണൈറ്റഡ് സ്റ്റേറ്റ്സുമായി താരതമ്യം ചെയ്യാന്‍ ആവില്ല. കൂടാതെ അമേരിക്കക്കാര്‍ അതിശയകരമായ വിധത്തില്‍ സ്വാതന്ത്ര്യം അനുഭവിക്കുന്നു. എന്നാല്‍ സമയം കൂടുതല്‍ കഠിനമാകുമ്പോള്‍, ആ സ്വാതന്ത്ര്യങ്ങള്‍ ചവിട്ടിമെതിക്കപ്പെടുകയോ, പൂര്‍ണ്ണമായും തുരങ്കം വെയ്ക്കപ്പെടുകയോ ചെയ്യുന്നത് കാണാന്‍ പ്രയാസമില്ലെന്ന് പലരും വിശ്വസിക്കുന്നു. ഇപ്പോള്‍ തന്നെ ഇതു സംഭവിച്ചുകൊണ്ടിരിക്കുന്നു എന്ന് അനേകര്‍ വിശ്വസിക്കുന്നു.

തെറ്റായ ശബ്ബത്ത് കല്പന അനുസരിക്കാത്തവര്‍ ശിക്ഷിക്കപ്പെടുക മാത്രമല്ല അവസാനം അവര്‍ മരണശിക്ഷയ്ക്ക് അര്‍ഹരാണെന്ന് വിധിക്കപ്പെടുകയും ചെയ്യും. എന്നാല്‍ ദൈവിക കല്പന അനുസരിച്ച് സ്രഷ്ടാവിന്‍റെ സ്വസ്ഥദിവസം അനുസരിക്കുവാന്‍ ആജ്ഞാപിക്കുകയും അത് അനുസരിക്കാത്തവര്‍ ദൈവികശിക്ഷയ്ക്ക് അര്‍ഹരാണെന്ന് മുന്നറിയിപ്പ് നല്‍കുകയും ചെയ്യുന്നു. (എലന്‍ ജി. വൈറ്റ്, ദി ഗ്രേറ്റ് കോണ്‍ട്രവേഴ്സി, പേജ് 604.)

ഈ കൊടുങ്കാറ്റ് സമീപിക്കുമ്പോള്‍ മൂന്നാം ദൂതന്‍റെ ദൂതില്‍ വിശ്വാസമുണ്ടെന്ന് നേരത്തെ പ്രഖ്യാപിക്കുകയും എന്നാല്‍ സത്യാനുസരണത്താല്‍ വിശുദ്ധീകരിക്കപ്പെടാത്തവരുമായ ഒരു കൂട്ടം സത്യം വിട്ട് എതിര്‍പക്ഷത്തോട് ചേരും. ലോകവുമായി ചേര്‍ന്ന് എതിര്‍കക്ഷികളെപ്പോലെ അവരും ചിന്തിക്കാന്‍ തുടങ്ങുകയും പരീക്ഷകള്‍ വരുമ്പോള്‍ ബുദ്ധിമുട്ടില്ലാത്തതും പ്രസക്തിയുള്ളതുമായ പക്ഷത്ത് അവര്‍ ചേരുകയും ചെയ്യും. വലിയ കഴിവുകള്‍ ഉള്ളവരും ഒരിക്കല്‍ ദൈവിക സത്യത്തില്‍ ആനന്ദിച്ചിരുന്നവരുമായ ഇക്കൂട്ടര്‍ അവരുടെ ശക്തിയും കഴിവും മറ്റുള്ളവരെ തെറ്റിലേക്ക് വീഴിക്കാന്‍ ഉപയോഗിക്കും. ഇവരായിരിക്കും ഇവരുടെ നേരത്തെ ഉണ്ടായിരുന്ന ആത്മീയ സഹോദരങ്ങളുടെ വലിയ ശത്രുക്കള്‍. ദൈവകല്പന അനുസരിക്കുന്നവരെ കോടതിയില്‍ ഹാജരാക്കുമ്പോള്‍ ഇവര്‍ സാത്താന്‍റെ പ്രതിനിധികളായി നിന്ന് വളരെ ശക്തിയോടെ ദൈവമക്കളെ കുറ്റപ്പെടുത്തുകയും തെറ്റായ ആരോപണങ്ങളാലും കുത്തുവാക്കുകളാലും അധികാരികളെ അവര്‍ക്കെതിരായി പ്രലോഭിപ്പിക്കുകയും ചെയ്യും. (എലന്‍ ജി. വൈറ്റ്, ദി ഗ്രേറ്റ്, കോണ്‍ട്രവേഴ്സി, പേജ് 608.)

**ചര്‍ച്ചയ്ക്കുള്ള ചോദ്യങ്ങള്‍**

`വരാനിരിക്കുന്ന പ്രതിസന്ധിയില്‍ അന്ത്യകാലത്തെ സംഭവങ്ങളെക്കുറിച്ചുള്ള അറിവ് വളരെ പ്രധാനമായിരിക്കുന്നത് എന്തുകൊണ്ട്? തിരുവെഴുത്തുകള്‍ വഞ്ചനയില്‍നിന്ന് എങ്ങനെ ഒരു സംരക്ഷണമാകുന്നു?`

`ലോകമെമ്പാടുമുള്ള ജനാധിപത്യ സമൂഹങ്ങള്‍ നൂറ്റാണ്ടുകളായി മതസ്വാതന്ത്ര്യത്തിന്‍റെ കോട്ടകളാണ്. അത് എങ്ങനെ വേഗത്തില്‍ മാറും.`

`എലന്‍ ജി. വൈറ്റിന്‍റെ മുകളില്‍ ഉരുവിട്ട പ്രസ്താവന നോക്കുക. നാളെ, നിങ്ങള്‍ അഡ്വെന്‍റിസ്റ്റുകളെന്ന് അവകാശപ്പെടുന്നവരുമായി ചേരുന്നതിന് കാരണമായേക്കാവുന്ന എന്തു തിരഞ്ഞെടുപ്പുകളാണ് നിങ്ങള്‍ ഇന്ന് നടത്തുന്നത്.`

`അത്യുച്ചത്തിലുള്ള നിലവിളിക്ക് കീഴില്‍ രണ്ടാമത്തെ ദൂതന്‍റെ സന്ദേശം മാറുന്നത് എങ്ങനെ? ഭൂമിയിലെ ദൈവത്തിന്‍റെ വേല പൂര്‍ത്തീകരിക്കുന്നതിന് പിന്‍മഴ ലഭിക്കുന്നതിന് നമുക്ക് വ്യക്തിപരമായി എന്തു തയ്യാറെടുപ്പുകള്‍ നടത്താനാകും?`