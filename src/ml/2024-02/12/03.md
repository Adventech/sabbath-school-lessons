---
title:  സ്വര്‍ഗ്ഗത്തിനുവേണ്ടി മുദ്രയിട്ടിരിക്കുന്നു
date:   17/06/2024
---

ആരാധനയെ സംബന്ധിച്ച് വരാനിരിക്കുന്ന പ്രതിസന്ധിയില്‍, ദൈവത്തിന്‍റെ വിശ്വസ്തരായ ആളുകള്‍ ലൗകിക സമ്മര്‍ദ്ദങ്ങള്‍ക്ക് വഴങ്ങുകയില്ല (വെളി. 14:12). അവര്‍ പരിശുദ്ധാത്മാവിനാല്‍ മുദ്ര വെയ്ക്കപ്പെടും (എഫെ. 4:30) അവരെ വ്യതിചലിപ്പിക്കാനാവില്ല. പുരാതന കാലത്ത് ഔദ്യോഗിക രേഖകളുടെ ആധികാരിക മുദ്രകള്‍ സാക്ഷ്യപ്പെടുത്തിയിരുന്നു. അവ ഒരു വ്യത്യസ്തമായ, വ്യക്തിപരമായ അടയാളമായിരുന്നു. അവസാന സംഘട്ടനം ആരാധനയിലും ദൈവത്തിന്‍റെ നിയമത്തില്‍ വെളിപ്പെടുത്തിയിരിക്കുന്ന ദൈവത്തിന്‍റെ അധികാരത്തിലും കേന്ദ്രീകരിക്കുന്നതിനാല്‍ ദൈവത്തിന്‍റെ മുദ്ര അവന്‍റെ നിയമത്തില്‍ ഉള്‍പ്പെടുത്തിയിട്ടുണ്ട് (യെശ. 8:16).

`വായിക്കുക: പുറപ്പാട് 20:8-11. ശബ്ബത്ത് കല്പനയില്‍ ഒരു മുദ്രയുടെ ഏത് ഘടകങ്ങളാണ് അടങ്ങിയിരിക്കുന്നത്?`

ഇവിടെ നമുക്ക് ഒരു ആധികാരിക മുദ്രയുടെ മൂന്നു ഘടകങ്ങള്‍ ഉണ്ട്. (1) ആ മുദ്ര ആരുടേതാണ് "നിന്‍റെ ദൈവമായ കര്‍ത്താവ്" എന്ന പേര്. (2) അവന്‍റെ പദവി "ഉണ്ടാക്കിയവന്‍, സ്രഷ്ടാവ്. (3) അവന്‍റെ പ്രദേശം "ആകാശവും ഭൂമിയും സമുദ്രവും അവയിലുള്ളതെല്ലാം." വേദപുസ്തകത്തില്‍ മുദ്രയെ ചിലപ്പോള്‍ അടയാളം എന്നു വിളിക്കുന്നു (റോമര്‍ 4:11). ഈ രണ്ട് വാക്കുകള്‍ പരസ്പരം മാറ്റാവുന്നതാണ്. ദൈവകല്പനയുടെ ഹൃദയഭാഗത്ത് ദൈവത്തിന്‍റെ അടയാളം അല്ലെങ്കില്‍ മുദ്ര എന്ന നിലയില്‍ ആരാധനയെചൊല്ലിയുള്ള അന്തിമ സംഘട്ടനത്തിന്‍റെ കേന്ദ്രമാണ് ശബ്ബത്ത് (യെഹെ. 20:12,20; വെളി. 12:17).

`താരതമ്യം ചെയ്യുക: വെളി. 7:1-3 ഉം, വെളി. 14:1 ഉം, വെളി. 13:16,17. ദൈവത്തിന്‍റെ മുദ്രയും മൃഗത്തിന്‍റെ അടയാളവും എവിടെയാണ് ലഭിച്ചത്? എന്തുകൊണ്ടാണ് വ്യത്യാസമുണ്ടെന്ന് നിങ്ങള്‍ കരുതുന്നത്.`

ദൈവത്തിന്‍റെ മുദ്ര നെറ്റിയിലാണ് സ്ഥാപിച്ചിരിക്കുന്നത്. നെറ്റി മനസ്സിന്‍റെ പ്രതീകമാണ്. ബോധപൂര്‍വ്വമായ തീരുമാനത്തെ പ്രതിനിധീകരിക്കുന്നു.

മൃഗത്തിന്‍റെ അടയാളം നെറ്റിയിലോ, കൈമേലോ ലഭിക്കുന്നു. ഇത് ആളുകള്‍ക്ക് ബുദ്ധിപരമായി ബോദ്ധ്യപ്പെട്ടിട്ടുണ്ടെന്നും അവരുടെ സ്വന്തം തിരഞ്ഞെടുപ്പിലൂടെ സാത്താന്‍റെ നുണകള്‍ അംഗീകരിക്കുന്നുവെന്നും അല്ലെങ്കില്‍ കൊല്ലപ്പെടാതിരിക്കുവാന്‍ വ്യാജ ആരാധനയുമായി പൊരുത്തപ്പെട്ടുവെന്നും സൂചിപ്പിക്കുന്നു.

ദൈവത്തെ അനുസരിക്കുന്നവരെ പിശാച് വെറുക്കുന്നു. "ദൈവത്തിന്‍റെ കല്പനയും യേശുവിങ്കലുള്ള വിശ്വാസവും കാത്തുകൊള്ളുന്ന" വിശ്വാസികളുടെ ശേഷിപ്പിനെതിരെ മഹാസര്‍പ്പം (സാത്താന്‍) യുദ്ധം ചെയ്യുമ്പോള്‍ വന്‍വിവാദം അതിന്‍റെ പാരമ്യത്തിലെത്തുന്നു (വെളി. 14:12). അവര്‍ ക്രിസ്തുവിനോടുള്ള വിശ്വാസത്തില്‍ ഉറച്ചുനില്ക്കുന്നു.

`കര്‍ത്താവിനോടുള്ള അനുദിന വിശ്വസ്തത, അന്തിമ പ്രതിസന്ധി വരുമ്പോള്‍ അതിനായി തയ്യാറെടുക്കുന്നതിനുള്ള താക്കോല്‍ ആകുന്നത് എന്തുകൊണ്ട്?`