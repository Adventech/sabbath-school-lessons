---
title:  ആരെയാണ് നാം ആരാധിക്കേണ്ടത്
date:   18/06/2024
---

അവസാന നാളുകളില്‍ ആരാധനയെച്ചൊല്ലി നാടകീയമായ രീതിയില്‍ വലിയ വിവാദങ്ങള്‍ അരങ്ങേറും. നാം ആരാധിക്കുന്നത് സൃഷ്ടിതാവിനെയാണോ അതോ മൃഗത്തെയും അതിന്‍റെ പ്രതിമയെയുമാണോ? രണ്ടിന്‍റെയും മദ്ധ്യത്തില്‍, അങ്ങനെയൊന്നില്ല. വെളിപ്പാട് 14 ലെ ആദ്യ ദൂതന്‍ ഉദ്ബോധിപ്പിക്കുന്നു, "ആകാശവും ഭൂമിയും നീരുറവുകളും ഉണ്ടാക്കിയവനെ നമസ്കരിപ്പിന്‍" സ്വര്‍ഗ്ഗത്തിന്‍റെ അഭ്യര്‍ത്ഥനയെ കൂടുതല്‍ പിന്തുണച്ചുകൊണ്ട്, മൃഗത്തെ ആരാധിക്കുന്നതിന്‍റെ ദാരുണമായ അനന്തരഫലങ്ങള്‍ മൂന്നാം ദൂതന്‍ വെളിപ്പെടുത്തുന്നു. "നെറ്റിയിലോ, കൈമേലോ മുദ്രയേല്‍ക്കുന്നവന്‍ ദൈവകോപത്തിന്‍റെ പാത്രത്തില്‍ കലര്‍പ്പില്ലാതെ പകര്‍ന്നിരിക്കുന്ന ദൈവക്രോധമദ്യം കുടിക്കേണ്ടിവരും" (വെളി. 14:10). നേരേമറിച്ച് സൃഷ്ടിതാവിനെ ആരാധിക്കുന്നവരെ ദൈവകല്പനയും യേശുവിങ്കലുള്ള വിശ്വാസവും കാത്തുകൊള്ളുന്നവര്‍ എന്ന് വിശേഷിപ്പിക്കുന്നു (വെളി. 14:12).

സൃഷ്ടിയാണ് സത്യാരാധനയുടെ അടിസ്ഥാനം (വെളി. 4:11). ദൈവം "യേശുക്രിസ്തുവിലൂടെ എല്ലാം സൃഷ്ടിച്ചു" (എഫെ. 3:9). സാത്താന്‍ സ്രഷ്ടാവിനെ വെറുക്കുകയും ഭൗമിക ശക്തികള്‍ മുഖേന സൃഷ്ടിയുടെ സ്മാരകമായ ശബ്ബത്തിനെ മാറ്റാന്‍ ശ്രമിക്കുകയും ചെയ്തു (ദാനീ. 7:25). ദൈവനിയമത്തിന് മേലുള്ള വരാനിരിക്കുന്ന സംഘര്‍ഷം അധികാരത്തില്‍ ശ്രദ്ധ കേന്ദ്രീകരിക്കുന്നു. സാത്താന് ശബ്ബത്ത് ആരാധനയെ ഉന്മൂലനം ചെയ്യാന്‍ കഴിഞ്ഞാല്‍, അവന്‍റെ അധികാരം ദൈവത്തിന്‍റെ അധികാരത്തെക്കാള്‍ വലുതാണെന്ന് അവന്‍ പ്രഖ്യാപിക്കും. ഇത് നിറവേറ്റാന്‍ സാത്താന്‍ ഒരു വ്യാജ ശബ്ബത്ത് സ്വീകരിക്കുവാന്‍ ലോകത്തെ മുഴുവന്‍ ബോദ്ധ്യപ്പെടുത്താനോ നിര്‍ബന്ധിക്കാനോ ശ്രമിക്കും.

ഇത് സംഭവിക്കുന്നത് കാണാന്‍ ഇപ്പോള്‍ എത്ര ബുദ്ധിമുട്ടാണെങ്കിലും നമ്മള്‍ മുമ്പ് സൂചിപ്പിച്ചതുപോലെ, ലോകം നാടകീയമായി മാറുകയാണ്. ഒറ്റ രാത്രികൊണ്ട് നമ്മുടെ ലോകം മറ്റൊരു സ്ഥലമായി മാറുമെന്ന് കോവിഡ് - 19 പ്രതിസന്ധി നമുക്ക് കാണിച്ചുതന്നിട്ടുണ്ട്. നമുക്ക് വിശദാംശങ്ങള്‍ അറിയില്ലെങ്കിലും അത് മൃഗത്തിന്‍റെ മുദ്രയിലേക്കു നയിക്കുന്നു. അത് സങ്കല്പിക്കാന്‍ വളരെ ബുദ്ധിമുട്ടുള്ള കാര്യമല്ല. ലോകം വളരെ അസ്ഥിരതയിലേക്ക് നീങ്ങുന്നു. ഇപ്പോള്‍ ഇവിടെയുള്ള അതിശയകരമായ സാങ്കേതിക വിദ്യ ഉപയോഗിച്ച് തിരുവചന മുന്നറിയിപ്പ് നല്‍കുന്ന കാര്യങ്ങളെക്കുറിച്ച്, തീര്‍ച്ചയായും നമ്മള്‍ ഇപ്പോള്‍ സങ്കല്പിക്കുന്നതിനെക്കാള്‍ വേഗത്തില്‍ കടന്നുപോകാന്‍ കഴിയും.

`വായിക്കുക: വെളി. 13:13-17. മൃഗത്തിന്‍റെ അടയാളം സ്വീകരിക്കാത്തവര്‍ക്ക് എന്ത് പ്രത്യേക ശിക്ഷയാണ് നല്‍കുന്നത്?`

മൃഗത്തെയും അതിന്‍റെ പ്രതിമയെയും വിരുദ്ധമായി ക്രിസ്തുവിനോട് വിശ്വസ്തത പുലര്‍ത്തുന്നവര്‍ക്ക് സാമ്പത്തിക ശിക്ഷകളും മരണഭീഷണിയും നേരിടേണ്ടിവരും. മാനവികത എല്ലായ്പോഴും അഴിമതിയും, അധികാരമോഹവും, അക്രമാസക്തവുമായി അതുപോലെതന്നെ തുടര്‍ന്നുകൊണ്ടിരിക്കുന്നു. അവസാനസംഭവങ്ങള്‍ എങ്ങനെ സംഭവിക്കുമെന്ന് ഇതുവരെ കൃത്യമായി അറിയില്ല. അന്ത്യകാലപീഡനം സങ്കല്പിക്കാന്‍ ബുദ്ധിമുട്ടുള്ള കാര്യമല്ല, ഇതിനെക്കുറിച്ച് പൂര്‍ണ്ണമായി മറ്റൊരു സന്ദര്‍ഭത്തില്‍ എഴുതിയിട്ടുണ്ടെങ്കിലും യോഹന്നാന്‍റെ ഈ വാക്കുകള്‍ എല്ലാം പറയുന്നു. യേശുവിനെക്കുറിച്ച് സംസാരിക്കുമ്പോള്‍, യോഹന്നാന്‍ എഴുതി: "മനുഷ്യനിലുള്ളത് എന്ത് എന്നു സ്വതവേ അറിഞ്ഞിരിക്കയാല്‍ തനിക്ക് മനുഷ്യനെക്കുറിച്ച് യാതൊരുത്തന്‍റെയും സാക്ഷ്യം ആവശ്യമായിരുന്നില്ല" (യോഹ. 2:25).

`മനുഷ്യരാശിയുടെ അഴിമതിയെക്കുറിച്ചും മനുഷ്യര്‍ക്ക് ചെയ്യാന്‍ കഴിയുന്ന തിന്മയെക്കുറിച്ചും ചിന്തിക്കുക. അന്ത്യകാല സംഭവങ്ങള്‍ എത്ര വേഗത്തില്‍ സംഭവിക്കുമെന്ന് ഇതു കാണിക്കുന്നത് എന്തുകൊണ്ട്? അതിപ്രധാനമായി, നമ്മുടെ സ്വന്തം ഹൃദയങ്ങളെ സംരക്ഷിക്കുന്നതിനെക്കുറിച്ച് ഈ സങ്കടകരമായ സത്യം എന്താണ് പഠിപ്പിക്കേണ്ടത്?`