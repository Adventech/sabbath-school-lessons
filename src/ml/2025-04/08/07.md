---
title:  കൂടുതൽ പഠനത്തിന്
date:   21/11/2025
---

കാലേബിന്റെ സാക്ഷ്യം ചാരന്മാരുടെ ദുഷിച്ച റിപ്പോർട്ടിനെ എതിർത്തപ്പോൾ എങ്ങനെ ആയിരുന്നോ അങ്ങനെ തന്നെയാണ് ഇപ്പോഴും. തന്റെ ജനം കനാൻ കൈവശപ്പെടുത്തുമെന്ന ദൈവത്തിന്റെ വാഗ്‌ദാനത്തിൽ വിശ്വസിക്കുകയും അതിൽ കാലേബ് കർത്താവിനെ പൂർണ്ണമായും പിന്തുടരുകയും ചെയ്‌തു. മരുഭൂമിയിൽ ദീർഘകാലം അലഞ്ഞുതിരിഞ്ഞ തന്റെ ജനത്തോടൊപ്പം കാലേബ് എല്ലാ കഷ്‌ടങ്ങളും സഹിച്ചു. കുറ്റബോധം തോന്നിയവരുടെ നിരാശകളും ഭാരങ്ങളും പങ്കിട്ടു. എന്നിട്ടും യാതൊരു പരാതിയും പരിഭവങ്ങളും ഉന്നയിച്ചില്ല. മറിച്ച് തൻ്റെ സഹോദരങ്ങൾ ഛേദിക്കപ്പെട്ടപ്പോൾ, വിശാലതയിൽ തന്നെ സംരക്ഷിച്ച ദൈവത്തിന്റെ ദയയെ വാഴ്ത്തി സ്തുതിച്ചു. മരുഭൂമിയിലെ അലഞ്ഞുതിരിയലിന്റെ എല്ലാ കഷ്ട‌തകൾക്കും അപകടങ്ങൾക്കും ബാധകൾക്കും ഇടയിൽ, കനാനിൽ പ്രവേശിച്ചതുമു തലുള്ള യുദ്ധവർഷങ്ങളിൽ കർത്താവ് അവനെ സംരക്ഷിച്ചു. ഇപ്പോൾ നാല്‌പത് വർഷ ത്തിലേറെയായിട്ടും അവന്റെ ശക്തിക്ക് മങ്ങലേറ്റിട്ടില്ല. ഇതിനകം കീഴടക്കിയ ഒരു ഭൂമിയല്ല, മറിച്ച് മറ്റെല്ലാറ്റിനുമുപരിയായി ചാരന്മാർ കീഴടക്കാൻ കഴിയില്ലെന്ന് കരുതിയ സ്ഥലമാണ് അദ്ദേഹം ആവശ്യപ്പെട്ടത്. യിസ്രായേലിൻ്റെ വിശ്വാസത്തെ സ്‌തംഭിച്ച ആജാനുബാഹുക്കളിൽ നിന്ന് ദൈവത്തിൻ്റെ സഹായത്തോടെ അവൻ തൻ്റെ ശക്തികേന്ദ്രം പിടിച്ചെടുക്കും. അത് ബഹുമാനത്തിനോ ഉന്നമനത്തിനോ വേണ്ടിയുള്ള ആഗ്രഹമായിരുന്നില്ല. ധീരനായ, വൃദ്ധനായ യോദ്ധാവ് ദൈവത്തെ ബഹുമാനിക്കുന്ന ഒരു മാതൃക ജനങ്ങൾക്ക് കാണിച്ചു കൊടുക്കുവാനും അവരുടെ പിതാക്കന്മാർക്ക് കീഴടക്കാൻ കഴിയാത്തതായി കരുതിയിരുന്ന ഭൂമി കീഴടക്കാൻ ഗോത്രങ്ങളെ പൂർണ്ണമായും പ്രോത്സാഹിപ്പാനും ആഗ്രഹിച്ചിരുന്നു. എലൻ ജി. വൈറ്റ് “ഗോത്രപിതാക്കന്മാരും പ്രവാചകന്മാരും" പേജ് 512,413.

ദൈവത്തിലുള്ള തൻ്റെ വിശ്വാസമാണ് കാലേബിന് ധൈര്യം നല്‌കിയത്. മനുഷ്യഭയം ഒഴിവാക്കുകയും നീതിക്കുവേണ്ടി ധൈര്യത്തോടെയും അചഞ്ചലമായും നിൽക്കാൻ പ്രാപ്ത നാക്കിയതും ദൈവത്തിലുള്ള ആ വിശ്വാസമാണ്. അതേ ശക്തിയെ ആശ്രയിക്കുന്നതിലൂടെ സ്വർഗ്ഗത്തിലെ സൈന്യങ്ങളുടെ ശക്തനായ സേനാനായകൻ, കുരിശിൻ്റെ ഓരോ യഥാർത്ഥ പടയാളികൾക്കും മറികടക്കാൻ കഴിയാത്തതായി കരുതിയിരുന്ന തടസ്സങ്ങളെ മറികടക്കാൻ ശക്തിയും ധൈര്യവും നല്‌കും.

**ചർച്ചയ്ക്കുളള വിഷയങ്ങൾ**

`സമപ്രായക്കാരുടെ സമ്മർദ്ദത്തിൻ്റെ ശക്തിയും മറ്റുള്ളവർ സംസാരിക്കാത്തപ്പോൾ സംസാരിക്കു വാനുള്ള ധൈര്യവും ചർച്ച ചെയ്യുക. നമ്മുടെ വിശ്വാസം പ്രാവർത്തികമാക്കുന്നതിൽ ധൈര്യത്തിന്റെ പങ്ക് എന്താണ്? ശരിയാണെന്ന് നമ്മൾ വിശ്വസിക്കുന്ന കാര്യങ്ങൾക്കുവേണ്ടി നിലകൊള്ളുമ്പോൾ പരുഷമായി പെരുമാറുന്നത് എങ്ങനെ ഒഴിവാക്കാം?`

`നിങ്ങളുടെ ജീവിതത്തെയും സ്വഭാവത്തെയും രൂപപ്പെടുത്തിയ, നിങ്ങളുടെ സഭയിൽ നിന്നോ സമു ഹത്തിൽ നിന്നോ ഉള്ള വിശ്വാസത്തിൻ്റെ ചില ഉദാഹരണങ്ങൾ നിങ്ങളുടെ ക്ലാസിൽ പങ്കിടുക. പിന്തു ടരേണ്ട ഈ ആളുകളുടെ സ്വഭാവവിശേഷങ്ങൾ എന്തൊക്കെയാണ്?`

`നമ്മുടെ ജീവിതത്തിൽ മാധ്യമങ്ങൾ ചെലുത്തുന്ന സ്വാധീനത്തെക്കുറിച്ച് ചിന്തിക്കുകയും ചർച്ച ചെയ്യുകയും ചെയ്യുക. നല്ല ആവശ്യങ്ങൾക്കായി അതിൻ്റെ സാദ്ധ്യതകൾ ഉപയോഗപ്പെടുത്തുമ്പോൾ അതിന്റെ നിഷേധ പ്രഭാവം നമുക്ക് എങ്ങനെ ഒഴിവാക്കാം?`

`ഒരു നേതാവെന്ന നിലയിൽ യോശുവയുടെ താഴ്‌മയെക്കുറിച്ചും വിശുദ്ധമന്ദിരത്തിനടുത്ത് ജീവി ക്കുവാനുള്ള ആഗ്രഹത്തെക്കുറിച്ചും കൂടുതൽ ചിന്തിക്കുക. ഏതുവിധത്തിലാണ് യോശുവയുടെ മാതൃക നിങ്ങളോട് സംസാരിക്കുന്നത്?`

---

#### Additional Reading: Selected Quotes from Ellen G. White

Christ Triumphant, “We Are on the Borders of the Promised Land,” December 29, p. 370.\
The Faith I Live By, “Third Person of the Godhead,” February 15, p. 52.\