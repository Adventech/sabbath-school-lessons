---
title:  കൂടുതൽ പഠനത്തിന്
date:   07/11/2025
---

വായിക്കുക: എലൻ ജി. വൈറ്റ് “ദി ഫാൾ ഓഫ് യെരീഹോ" പേജ് 493-498 “ഗോത പിതാക്കന്മാരും പ്രവാചകന്മാരും."

ആഖാനെ നാശത്തിലേക്ക് നയിച്ച മാരകമായ പാപത്തിൻ്റെ വേരുകൾ അത്യാഗ്രഹത്തിൽ നിന്നാണ് ഉത്ഭവിച്ചത്. എല്ലാ പാപങ്ങളിലും ഏറ്റവും സാധാരണവും നിസ്സാരവുമായി കണ ക്കാക്കപ്പെടുന്ന പാപങ്ങളിൽ ഒന്നാണ്.

ആഖാൻ തന്റെ കുറ്റം സമ്മതിച്ചു. പക്ഷേ കുറ്റസമ്മതം അവന് സ്വയം പ്രയോജനം ചെയ്യാൻ വളരെ വൈകിപ്പോയിരുന്നു. യിസ്രായേൽ സൈന്യം പരാജയപ്പെട്ട് നിരാശരായി ഹായിൽനിന്ന് മടങ്ങിവരുന്നത് ആഖാൻ കണ്ടിരുന്നു. എന്നിട്ടും അവൻ തൻ്റെ പാപം ഏറ്റു പറയുവാൻ മുന്നോട്ടു വന്നില്ല. യോശുവയും യിസ്രായേലിലെ മൂപ്പന്മാരും വാക്കുകൾക്ക് വർണ്ണിക്കുവാൻ കഴിയാത്തവിധം ദുഃഖത്തോടെ സാഷ്‌ടാംഗം വീണ് കരയുന്നത് അവൻ കണ്ടിരുന്നു. അപ്പോൾ ആഖാൻ കുറ്റസമ്മതം നടത്തിയിരുന്നെങ്കിൽ യഥാർത്ഥ പശ്ചാത്താ പത്തിന്റെ എന്തെങ്കിലും തെളിവ് അദ്ദേഹം നല്‌കുമായിരുന്നു. എന്നിട്ടും ആഖാൻ നിശ്ശ ബദത പാലിച്ചു. ഒരു വലിയ കുറ്റകൃത്യം നടന്നിട്ടുണ്ടെന്ന പ്രഖ്യാപനം അവൻ കേട്ടിരുന്നു. ആ കുറ്റകൃത്യത്തിൻ്റെ സ്വഭാവം പ്രസ്‌താവിച്ചതും തീർച്ചയായും അവൻ കേട്ടിരുന്നു. എന്നാൽ ആഖാന്റെ വായ് അടഞ്ഞുതന്നെയിരുന്നു. തുടർന്ന് ഗൗരവമേറിയ അന്വേഷണം നടന്നു. തൻ്റെ ഗോത്രവും തുടർന്ന് തൻ്റെ കുടുംബവും തൻ്റെ ഭവനവും ചൂണ്ടിക്കാണിക്കപ്പെടുന്നത് കണ്ടപ്പോൾ ആഖാൻ്റെ ആത്മാവ് ഭയത്താൽ വിറച്ചുപോയി. എന്നിട്ടും ദൈവത്തിൻ്റെ വിരൽ തന്റെമേൽ പതിക്കുന്നതുവരെ അവൻ കുറ്റസമ്മതം പറഞ്ഞില്ല. തൻ്റെ പാപം മറച്ചുവെ ക്കാൻ കഴിയാതെ വന്നപ്പോൾ അവൻ സത്യം ഏറ്റുപറഞ്ഞു. എത്ര തവണ സമാനമായ കുറ്റസമ്മതം നടത്തപ്പെട്ടിരിക്കുന്നു. തെളിയിക്കപ്പെട്ടതിനുശേഷം വസ്‌തുതകൾ അംഗീകരിക്കുന്നതും നമുക്കും ദൈവത്തിനും മാത്രം അറിയാവുന്ന പാപങ്ങൾ ഏറ്റുപറയുന്നതും തമ്മിൽ വലിയ വ്യത്യാസമുണ്ട്. തന്റെ കുറ്റസമ്മതം അനന്തരഫലങ്ങൾ ഒഴിവാക്കാൻ അങ്ങനെ ചെയ്യാമെന്ന് പ്രതീക്ഷിച്ചിരുന്നെങ്കിൽ ആഖാൻ കുറ്റസമ്മതം അവന്റെ ശിക്ഷ ന്യായമാണെന്ന് കാണിക്കാൻ മാത്രമേ സഹായിച്ചുള്ളു. ഈ കുറ്റസമ്മതത്തിൽ പാപത്തോടുള്ള യഥാർത്ഥ അനുതാപമോ, പശ്ചാത്താപമോ, ഉദ്ദേശ്യമാറ്റമോ, തിന്മയോടുള്ള വെറുപ്പോ ഉണ്ടാ യിരുന്നില്ല. എലൻ ജി. വൈറ്റ് "ഗോത്രപിതാക്കന്മാരും പ്രവാചകന്മാരും" (പേജ് 496-498).

**ചർച്ചാവിഷയങ്ങൾ**

`പത്താം കല്പ‌നാലംഘനത്തിൻ്റെ പ്രത്യാഘാതങ്ങൾ ചർച്ച ചെയ്യുക (പുറ. 20:17). പരസ്യങ്ങളും ഉപഭോക്തവാദവും ആധിപത്യം പുലർത്തുന്ന ഒരു ലോകത്ത് ഇത് എത്രമാത്രം പ്രാധാന്യം അർഹി ക്കുന്നു? ആവശ്യവും അത്യാവശ്യവും തമ്മിൽ പ്രായോഗികമായി നമുക്ക് എങ്ങനെ വേർതിരിച്ചറിയാൻ കഴിയും. എന്തുകൊണ്ടാണ് ആ വ്യത്യാസം പ്രധാനമായിരിക്കുന്നത്?`

`ദാനീയേൽ 9:4-19. ദാനീയേലിൻ്റെ പ്രാർത്ഥന വായിക്കുക. ദാനീയേൽ ഒരിക്കലും തിന്മ ചെയ്‌ തായി ഒരു രേഖയും ഇല്ലെങ്കിലും യിസ്രായേലിൻ്റെ പാപങ്ങൾ ഏറ്റുപറയുന്നതിനിടയിൽ "ഞങ്ങൾ" ഈ തിന്മകളെല്ലാം ചെയ്‌തുവെന്ന് ദാനീയേൽ തുടർച്ചയായി പറയുന്നത് എന്തുകൊണ്ട് പ്രാധാന്യം അർഹിക്കുന്നു?`

`വ്യാഴാഴ്‌ചത്തെ പഠനത്തിൻ്റെ അവസാനത്തിലെ ചോദ്യത്തെക്കുറിച്ച് ചിന്തിക്കുക. എല്ലാ ചട്ട ങ്ങൾക്കും വിധികൾക്കും യിസ്രായേല്യരുടെ അനുസരണം അവരുടെ സാക്ഷ്യത്തിന് ഇത്ര പ്രാധാ ന്യമായിരിക്കുന്നത് എന്തുകൊണ്ട്. ഇതേ തത്വം ഇന്ന് നമ്മുടെ സഭയ്ക്കും ബാധകമാകുന്നത് എങ്ങനെ? അതായത് ദൈവം നമുക്ക് നല്‌കിയതെല്ലാം യഥാർത്ഥത്തിൽ പിന്തുടരുകയാണെങ്കിൽ നമ്മുടെ സാക്ഷ്യം എത്രത്തോളം ഫലപ്രദമായിരിക്കും.`

---

#### Additional Reading: Selected Quotes from Ellen G. White

The Upward Look, “True Love Cannot Be Hidden,” April 22, p. 126.\
To Be Like Jesus, “God’s Word and Love Will Open Hearts to Jesus,” November 27, p. 348.\