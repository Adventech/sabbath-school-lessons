---
title:  കൂടുതൽ പഠനത്തിന്
date:   26/12/2025
---

വായിക്കുക: എലൻ ജി. വൈറ്റ് “യോശുവയുടെ അവസാനത്തെ വാക്കുകൾ" പേജ് 522-524. ഗോത്രപിതാക്കന്മാരും പ്രവാചകന്മാരും.

മിസ്രയീമിൽനിന്ന് വന്ന ജനക്കൂട്ടത്തിൽ വിഗ്രഹാരാധകരും ഉണ്ടായിരുന്നു. ഈ ശീലത്തിന്റെ ശക്തിയാൽ കനാനിലെ കുടിയേറ്റത്തിനുശേഷവും ഒരു നിശ്ചിത ഘട്ടംവരെ ഈ ആചാരം രഹസ്യമായി തുടർന്നു. യിസ്രായേല്യർക്കിടയിലെ ഈ തിന്മയെക്കുറിച്ച് യോശുവയ്ക്ക് അറിയാമായിരുന്നു. അതിൻ്റെ ഫലമായി ഉണ്ടാകാവുന്ന അപകടങ്ങൾ വ്യക്തമായി മനസ്സിലാക്കുകയും ചെയ്‌തു. എബ്രായ ജനങ്ങൾക്കിടയിൽ ഒരു സമ്പൂർണ്ണ പരിഷ്കരണം കാണാൻ അദ്ദേഹം ആത്മാർത്ഥമായി ആഗ്രഹിച്ചു. പൂർണ്ണഹൃദയത്തോടെ കർത്താവിനെ സേവിക്കുവാൻ ജനങ്ങൾ ഉറച്ച തീരുമാനം എടുത്തില്ലെങ്കിൽ ഓരോ തവണയും ദൈവത്തിൽ നിന്ന് കൂടുതൽ, കൂടുതൽ വേർപിരിയുന്നത് തുടരുമെന്ന് അദ്ദേഹത്തിന് അറിയാമായിരുന്നു. എബ്രായ ജനതയുടെ ഒരു ഭാഗം ആത്മീയ ആരാധകരായിരുന്നപ്പോൾ, അവരിൽ പലരും വെറും ഔപചാരികവാദികളായിരുന്നു. അവരുടെ ആരാധനയിൽ ശുഷ്കാന്തിയോ ആത്മാർത്ഥതയോ ഉണ്ടായിരുന്നില്ല. ചിലർ ഹൃദയപൂർവ്വം വിഗ്രഹാരാധകർ ആയിരുന്നു. എന്നാൽ അങ്ങനെ തിരിച്ചറിയുന്നതിൽ സ്വയം ലജ്ജിക്കുന്നു. എലൻ ജി. വൈറ്റ്, "സൈൻസ് ഓഫ് ദി ടൈംസ്' മേയ് 19, 1881.

“ഈ പവിത്രമായ ഉടമ്പടി വിശുദ്ധവും സംരക്ഷിക്കപ്പെടുന്നതുമായ നിയമപുസ്തകത്തിൽ രേഖപ്പെടുത്തപ്പെട്ടവയാണ്." അപ്പോൾ യോശുവ യഹോവയുടെ വിശുദ്ധമന്ദിരത്തിന്റെ അരി കിൽ കരുവേലകവൃക്ഷത്തിൻ്റെ അടിയിൽ ഒരു വലിയ കല്ല് സ്ഥാപിച്ചു. യോശുവ എല്ലാ ആളുകളോടുമായി ഇപ്രകാരം പറഞ്ഞു. “ഇതാ ഈ കല്ല് നമുക്ക് സാക്ഷിയായിരിക്കട്ടെ. അത് യഹോവ നമ്മോട് കല്‌പിച്ചിട്ടുള്ള വചനങ്ങളൊക്കെയും കേട്ടിരിക്കുന്നു. ആകയാൽ നിങ്ങളുടെ ദൈവത്തെ നിഷേധിക്കാതിരിക്കേണ്ടതിന് അത് നിങ്ങൾക്ക് സാക്ഷിയായിരിക്കട്ടെ" എന്നു പറഞ്ഞു. ഇവിടെ ജനങ്ങൾക്കുള്ള തന്റെ നിർദ്ദേശങ്ങളും മുന്നറിയിപ്പുകളും തന്റെ സ്വന്തം വാക്കുകളല്ല, മറിച്ച് ദൈവത്തിൻ്റെ വാക്കുകളാണെന്ന് യോശുവ വ്യക്തമായി പ്രഖ്യാപിക്കുന്നു. അനുസ്‌മരിക്കുവാനായി സ്ഥാപിച്ച സംഭവത്തെക്കുറിച്ച് തുടർച്ചയായ തലമുറകൾക്ക് സാക്ഷ്യം വഹിക്കുന്നതിനും ജനങ്ങൾ വീണ്ടും വിഗ്രഹാരാധനയിലേക്ക് അധഃപതിക്കുകയാണെങ്കിൽ അവർക്കെതിരെ സാക്ഷ്യം വഹിക്കുന്നതിനും ഈ വലിയ കല്ല് ഉപകാര പ്പെടും. എലൻ ജി. വൈറ്റ് “സൈൻസ് ഓഫ് ദി ടൈംസ്" 1881 മേയ് 26.

**ചർച്ചയ്ക്കുളള വിഷയങ്ങൾ**

`കർത്താവ് പരിശുദ്ധ ദൈവമാണ് എന്ന പ്രയോഗത്തിൻ്റെ അർത്ഥം എന്താണെന്ന് ചർച്ച ചെയ്യുക. "അവൻ തീക്ഷ്‌ണതയുള്ള ദൈവമാണ്' (യോശുവ 24:19) ഏത് അർത്ഥത്തിലാണ് ദൈവം അസൂയയുള്ള ദൈവമാകുന്നത്?`

`ദൈവത്തോടുള്ള നമ്മുടെ സ്നേഹം അവൻ നമുക്ക് നല്‌കുന്ന തിരഞ്ഞെടുക്കാനുള്ള സ്വാന്ത്ര്യവു മായി എങ്ങനെ ബന്ധപ്പെട്ടിരിക്കുന്നു? മറ്റൊരുവിധത്തിൽ പറഞ്ഞാൽ നമുക്ക് യഥാർത്ഥ സ്വാതന്ത്ര്യം ഇല്ലായിരുന്നെങ്കിൽ നമുക്ക് യഥാർത്ഥത്തിൽ ദൈവത്തെ സ്നേഹിക്കുവാൻ കഴിയുമായിരുന്നോ? യഥാർത്ഥസ്നേഹം എപ്പോഴെങ്കിലും നിർബന്ധിക്കപ്പെടുമോ? ഇല്ലെങ്കിൽ എന്തുകൊണ്ട് ഇല്ല?`

`ഇന്നത്തെ സഭയുടെ നേതാക്കൾക്ക് അടുത്ത തലമുറയ്ക്ക് വിളക്ക് കൈമാറാൻ കഴിയുന്ന ചില പ്രായോഗിക മാർഗ്ഗങ്ങൾ എന്തൊക്കെയാണ്?`

`യോശുവയുടെ ജീവിതത്തെക്കുറിച്ചും അവൻറെ ജീവിതത്തിലുടനീളം യിസ്രായേല്യർ കർത്താവിനെ സേവിച്ചു എന്ന നിഗമനത്തെക്കുറിച്ചും ചിന്തിക്കുക. നിങ്ങളുടെ ജീവിതത്തെക്കുറിച്ച് ആളുകൾ എന്ത് നിഗമനത്തിലെത്താൻ നിങ്ങൾ ആഗ്രഹിക്കുന്നു?`

---

#### Additional Reading: Selected Quotes from Ellen G. White

In Heavenly Places, “The Heavenly Father’s Claim,” May 1, p. 128.\
That I May Know Him, “A Message for Boys and Girls,” February 4, p. 41.\