---
title:  കൂടുതൽ പഠനത്തിന്
date:   12/12/2025
---

വായിക്കുക: എലൻ ജി. വൈറ്റ്. "കനാൻ്റെ വിഭജനം" പേജ് 517-520. ഗോത്രപിതാക്കാന്മാരും പ്രവാചകന്മാരും.

"ഒരു വശത്ത് പാപത്തെ കൈകാര്യം ചെയ്യുന്നതിന് അലസത ഒഴിവാക്കേണ്ടത് പ്രധാന മാണെങ്കിൽ മറുവശത്ത് കഠിനമായ വിധിന്യായവും അടിസ്ഥാനരഹിതമായ സംശയവും നിരസിക്കുന്നതും ഒരുപോലെ പ്രാധാന്യമർഹിക്കുന്നു.”

“രൂബേന്യരും അവരുടെ കൂട്ടാളികളും കാണിച്ച ജ്ഞാനം അനുകരിക്കുവാൻ യോഗ്യമാണ്." യഥാർത്ഥ മതത്തിൻ്റെ ലക്ഷ്യം പ്രോത്സാഹിപ്പിക്കാൻ അവർ ആത്മാർത്ഥമായി ശ്രമി ച്ചുവെങ്കിലും അവർ തെറ്റായി വ്യാഖ്യാനിക്കുകയും കഠിനമായി വിമർശിക്കുകയും ചെയ്. എന്നിരുന്നാലും അവർ നീരസം പ്രകടിപ്പിച്ചിരുന്നില്ല. പ്രതിരോധിക്കാൻ ശ്രമിക്കുന്നതിനു മുമ്പ് അവർ തങ്ങളുടെ സഹോദരന്മാരുടെ ആരോപണങ്ങൾ മര്യാദയോടും ക്ഷമയോടും കൂടി കേട്ടു. തുടർന്ന് അവരുടെ കാരണങ്ങൾ പൂർണ്ണമായും വിശദീകരിക്കുകയും അവ രുടെ നിരപരാധിത്വം തെളിയിക്കുകയും ചെയ്‌തു. അങ്ങനെ, അത്തരം ഗുരുതരമായ പ്രത്യാഘാതങ്ങൾ ഉണ്ടാകുമെന്ന് ഭീഷണിപ്പെടുത്തിയ ബുദ്ധിമുട്ട് സൗഹൃദപരമായ രീതിയിൽ പരിഹരിച്ചു. തെറ്റായ ആരോപണങ്ങൾക്കുപോലും ശരിയായവർക്ക് സ്വയം ശാന്തരാകാനും മറ്റുള്ളവരെ പരിഗണിക്കാനും കഴിയും. മനുഷ്യർ തെറ്റിദ്ധരിക്കുകയും തെറ്റായി വ്യാഖ്യാനിക്കുകയും ചെയ്യുന്ന എല്ലാ കാര്യങ്ങളെക്കുറിച്ചും ദൈവത്തിന് അറിയാം. നമുക്ക് നമ്മുടെ പ്രശ്‌നം ആത്മവിശ്വാസത്തോടെ ദൈവത്തിൻ്റെ കരങ്ങളിൽ ഏല്‌പിക്കാം. ആഖാന്റെ കുറ്റം അന്വേഷിച്ചതുപോലെ തന്നിൽ വിശ്വസിക്കുന്നവരുടെ പ്രശ്‌നവും ദൈവം അതേ നിശ്ചയ ദാർഢ്യത്തോടെ തെളിയിക്കും. ക്രിസ്‌തുവിൻ്റെ ആത്മാവിനാൽ സ്വാധീനിക്കപ്പെടുന്നവർക്ക് ക്ഷമയും ദയയും അനുകമ്പയും ഉണ്ടായിരിക്കും.

തന്റെ ജനങ്ങൾക്കിടയിൽ ഐക്യവും സാഹോദര്യ സ്നേഹവും നിലനില്ക്കണമെന്നത് ദൈവത്തിൻ്റെ ഇഷ്ടമാണ്. തൻ്റെ ക്രൂശീകരണത്തിന് തൊട്ടുമുമ്പ് ക്രിസ്‌തുവിൻ്റെ പ്രാർത്ഥന ദൈവം തന്നെ അയച്ചുവെന്ന് ലോകം വിശ്വസിക്കേണ്ടതിന് തന്റെ ശിഷ്യന്മാർ താൻ പിതാ വിനോടൊപ്പം ഒന്നായിരിക്കുന്നതുപോലെ, ഒന്നായിരിക്കണമെന്നായിരുന്നു. ഇത്ര വളരെയ ധികം സ്പ‌ർശിച്ചതും അതിശയിപ്പിക്കുകയും ചെയ്‌ത പ്രാർത്ഥന, യുഗങ്ങളായി, മാത്രമല്ല നമ്മുടെ കാലത്തേക്കും ഉള്ളതാണ്. ക്രിസ്‌തുവിന്റെ പ്രാർത്ഥനയുടെ വാക്കുകൾ ഇപ്രകാരമാണ്. “ഇവർക്കുവേണ്ടി മാത്രമല്ല, ഇവരുടെ വചനത്താൽ എന്നിൽ വിശ്വസിപ്പാനിരിക്കുന്ന വർക്കുവേണ്ടിയും ഞാൻ അപേക്ഷിക്കുന്നു" (യോഹ. 17:20). സത്യത്തിന്റെ ഒരു തത്വം നാം ത്യജിക്കരുത്. എങ്കിലും നമ്മുടെ നിരന്തരമായ ലക്ഷ്യം ഈ ഐക്യത്തിന്റെ അവസ്ഥയായി രിക്കണം. എലൻ ജി. വൈറ്റ്, "ഗോത്രപിതാക്കന്മാരും പ്രവാചകന്മാരും" പേജ് 519,520.

**ചർച്ചയ്ക്കുളള വിഷയങ്ങൾ**

`മറ്റുള്ളവരെ നിങ്ങളെക്കാൾ പ്രധാനമായി കണക്കാക്കുക (ഫിലി. 2:3) എന്ന പൗലൊസിൻ്റെ ഉപദേശം നമ്മുടെ സഹോദരീസഹോദരന്മാർക്ക് ദോഷം ചിന്തിക്കാതിരിക്കാൻ നമ്മെ എങ്ങനെ സഹായിക്കും?`

`നമ്മുടെ മുൻകാല പരാജയങ്ങളോ തെറ്റുകളോ മൂലമുണ്ടാകുന്ന ഒരു സാഹചര്യത്തോട് നമ്മൾ പലപ്പോഴും അതിശയോക്തിപരമായി പ്രതികരിക്കുന്നത് എന്തുകൊണ്ട്? ഈ പ്രവണത നമുക്ക് എങ്ങനെ ഒഴിവാക്കാം?`

`മറ്റുള്ളവരുടെ കാഴ്‌ചപ്പാടുകൾ ശ്രദ്ധിക്കേണ്ടതിന്റെ പ്രാധാന്യം ചർച്ച ചെയ്യുക. നമ്മുടെ സഭയിൽ ശ്രവിക്കു വാനുള്ള ഒരു സംസ്‌കാരം നമുക്ക് എങ്ങനെ വളർത്തിയെടുക്കാനാകും? (താരതമ്യം ചെയ്യുക. യാക്കോബ് 1:19).`

`നമ്മുടെ ഔദ്യോഗിക ജീവിതത്തിൽ ആവശ്യകതകൾ, കുടുംബ ഉത്തരവാദിത്വങ്ങൾ, സഭയുമായി ബന്ധപ്പെട്ട പ്രതിബദ്ധതകൾ, മറ്റ് ബാദ്ധ്യതകൾ എന്നിവ അമിതമായി തോന്നുന്ന ഒരു സമൂഹത്തിലാണ് നാം ജീവിക്കു ന്നത്. കർത്താവിൻ്റെ ഇഷ്‌ടം അനുസരിച്ച് എല്ലാം ചെയ്യണമെന്ന തത്വം നമ്മെ കൂടുതൽ ഉത്തരവാദിത്വമുള്ളവരാക്കുക മാത്രമല്ല, നമുക്ക് മാനസിക സമാധാനം കൊണ്ടുവരികയും ചെയ്യുന്നത് എങ്ങനെ?`

---

#### Additional Reading: Selected Quotes from Ellen G. White

Ye Shall Receive Power, “Oneness,” March 19, p. 87.\
To Be Like Jesus, “Rich Blessings From a Sabbath for the Land,” August 24, p. 250\