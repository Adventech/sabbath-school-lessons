---
title:  കൂടുതൽ പഠനത്തിന്
date:   05/12/2025
---

യേശുക്രിസ്തു‌വിൻ്റെ ദൗത്യം ക്രിസ്‌തുവിൻ്റെ കാലത്തെ ജനങ്ങൾക്ക് മനസ്സിലായില്ല. മനുഷ്യരുടെ പാരമ്പര്യങ്ങളും പ്രമാണങ്ങളും നിയമങ്ങളും ദൈവം അറിയിക്കാൻ ഉദ്ദേശിച്ച പാഠങ്ങൾ അവരിൽ നിന്നും മറച്ചുവെച്ചു, ഈ പ്രമാണങ്ങളും പാരമ്പര്യങ്ങളും യഥാർത്ഥ മതത്തെക്കുറിച്ചുള്ള അവരുടെ ധാരണയ്ക്കും ശീലത്തിനും തടസ്സമായി, യാഥാർത്ഥ്യം ക്രിസ്തുവിന്റെ രൂപത്തിൽ വന്നപ്പോൾ, അവനിൽ എല്ലാ തരത്തിലുമുള്ള പൂർത്തീകരണവും അവരുടെ എല്ലാ നിഴലുകളുടെയും സത്തയും അവർ തിരിച്ചറിഞ്ഞില്ല. പ്രതിരൂപത്തെ അവർ നിരസിക്കുകയും സൂചകങ്ങളിലും ഉപയോഗശൂന്യമായ ചടങ്ങുകളിലും അവർ ഉറച്ചു നില്ക്കുകയും ചെയ്തു. ദൈവപുത്രൻ വന്നുവെങ്കിലും അവർ അടയാളം ചോദിച്ചുകൊണ്ടിരുന്നു. സ്വർഗ്ഗരാജ്യം സമീപിച്ചിരിക്കുന്നു. മാനസാന്തരപ്പെടുവിൻ എന്ന സന്ദേശം ഒരു അത്ഭുതത്തിനുള്ള അഭ്യർത്ഥനയോടെ അവർ മറുപടി നല്‌കി. ക്രിസ്‌തുവിൻ്റെ സുവിശേഷം അവർക്ക് ഒരു തടസ്സമായിരുന്നു. കാരണം ഒരു രക്ഷകന് പകരം അവർ അടയാളങ്ങൾ ആവശ്യപ്പെട്ടു. ഭൗമിക രാജ്യങ്ങളുടെ അവശിഷ്‌ടങ്ങളിൽനിന്ന് മിശിഹാ തൻ്റെ സാമ്രാജ്യം സ്ഥാപിക്കുമെന്ന് അവർ പ്രതീക്ഷിച്ചു. വിതയ്ക്കുന്ന ആളിൻ്റെ ഉപമയിൽ, അവരുടെ പ്രതീക്ഷയ്ക്ക് ക്രിസ്ത ഉത്തരം നല്കി. ആയുധബലത്തിലൂടെയോ അക്രമാസക്തമായ ഇടപെടലുകളിലൂടെയോ അല്ല, മറിച്ച് മനുഷ്യരുടെ ഹൃദയങ്ങളിൽ ഒരു പുതിയ തത്വം സ്ഥാപിക്കുന്നതിലൂടെയാണ് ദൈവരാജ്യം വിജയിക്കേണ്ടിയിരുന്നത്. എലൻ ജി. വൈറ്റ് “ക്രിസ്‌തുവിന്റെ ഉപമകൾ, പേജ് 34,35.

ദൈവത്തിന്റെ ലളിതമായ അനുസരണത്തിൻ്റെ നിത്യജീവൻ സ്വീകരിക്കാൻ തയ്യാറായ വിശ്വസ്‌തരായ കാലേബുമാരെയും യോശുവമാരെയും ഇന്ന് സഭയ്ക്ക് ആവശ്യമാണ്. നമ്മുടെ സഭകൾ വേലക്കാരുടെ അഭാവത്തിൽ ബുദ്ധിമുട്ടുന്നു. ലോകം നമ്മുടെ മേഖലയാണ്. ഒരി ക്കലും സത്യവെളിച്ചം കണ്ടിട്ടില്ലാത്ത, പൂർവ്വദേശത്തെ അന്യമതക്കാരെക്കാൾ, വിഗ്രഹാരാധനയാൽ ബന്ധിക്കപ്പെട്ടിരിക്കുന്ന നഗരങ്ങളിലും ഗ്രാമങ്ങളിലും മിഷനറിമാരെ ആവശ്യ മുണ്ട്. യഥാർത്ഥ സുവിശേഷീകരണ വാഞ്ഛ സഭകളിൽനിന്നും നഷ്‌ടമായിരിക്കുന്നു. ഉന്നതമായി കരുതേണ്ട തൊഴിലായ സുവിശേഷീകരണത്തെ മിഷനറി ആത്മാവ് ഉപേക്ഷിച്ചുക ളഞ്ഞു. സുവിശേഷകരുടെ ഹൃദയങ്ങൾ ആത്മാക്കളോടുള്ള സ്നേഹവും ക്രിസ്‌തുവിന്റെ വരവിലേക്ക് അവരെ നയിക്കുവാനുള്ള ആഗ്രഹവുംകൊണ്ട് ജ്വലിക്കുന്നില്ല. നമുക്ക് ഊർജ്ജ സ്വലരായ ദൈവവേലക്കാരെയാണ് ആവശ്യം. ഓരോ മുക്കിലും മൂലയിലും നിന്നും ഉയ രുന്ന വിളിയോട് പ്രതികരിക്കാൻ ആരുമില്ല. വരിക: ഞങ്ങളെ സഹായിക്കുക.

**ചർച്ചാവിഷയങ്ങൾ**

`യേശുക്രിസ്‌തുവിൻ്റെ ശുശ്രൂഷ നിങ്ങൾക്കുവേണ്ടി എന്ന് നന്നായി മനസ്സിലാക്കാൻ വേദപുസ്‌തക സൂചകങ്ങൾ നിങ്ങളെ സഹായിക്കുന്നത് എങ്ങനെ?`

`ഏതു വിധത്തിലാണ് നമ്മുടെ ആത്മീയയുദ്ധം കനാൻ കീഴടക്കുന്നതുപോലെ ആകുന്നത്? അത് എങ്ങനെ വ്യത്യസ്തമാണ്?`

`യോശുവ എന്ന നിഴലിൻ്റെ ആത്യന്തിക പൂർത്തീകരണത്തെക്കുറിച്ച് ചിന്തിക്കുക. വേദനയും കഷ്‌ട പ്പാടും മരണവും ഇല്ലാത്ത ഒരു ലോകത്തിൻ്റെ ചിത്രം ദൈനംദിന ജീവിതപോരാട്ടങ്ങളിൽ നമുക്ക് യഥാർത്ഥ പ്രതീക്ഷ നല്‌കുന്നത് എങ്ങനെ?`

`ക്രിസ്‌തുവിന്റെ ശുശ്രൂഷയെ മുൻനിഴലാക്കുന്ന വിധത്തിൽ യോശുവ ദൈവത്തിന്റെ സ്വഭാവത്തെ പ്രതിഫലിപ്പിച്ചു. നിങ്ങളിൽ ദൈവത്തിൻ്റെ സ്വഭാവം കൂടുതൽ പൂർണ്ണമായി പ്രതിഫലിപ്പിക്കാൻ യേശുവിനെ അനുവദിക്കുന്ന ചില പ്രായോഗിക മാർഗ്ഗങ്ങൾ എന്തൊക്കെയാണ്?`

---

#### Additional Reading: Selected Quotes from Ellen G. White

To Be Like Jesus, “Repentance Essential During Day of Atonement,” December 28, p. 380.\
That I May Know Him, “A Perfect Atonement,” March 8, p. 73.\