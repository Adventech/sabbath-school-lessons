---
title:  കൂടുതൽ പഠനത്തിന്
date:   19/12/2025
---

വായിക്കുക: എലൻ ജി. വൈറ്റ് "യോശുവയുടെ അവസാന വാക്കുകൾ” (പേജ് 521, 522, ഗോത്രപിതാക്കന്മാരും പ്രവാചകന്മാരും.

"തന്റെ ജനത്തോടുള്ള ള്ള ദൈവത്തിൻ്റെ സ്നേഹം വളരെ വലുതാണ് എന്ന യുക്തവും സ്വീകാര്യവും സത്യവും വിശ്വസനീയവുമായ സിദ്ധാന്തം ഉപയോഗിച്ച് സാത്താൻ പലരെയും വഞ്ചിക്കുന്നു. ദൈവം അവരുടെ പാപം ക്ഷമിക്കും. ദൈവ വചനത്തിന്റെ ഭീഷണികൾ തൻ്റെ ധാർമ്മിക ഭരണത്തിൽ ഒരു പ്രത്യേക ഉദ്ദേശ്യം നിറവേറ്റാൻ ആണെങ്കിലും അവ ഒരിക്കലും അക്ഷരാർത്ഥത്തിൽ നിറവേറ്റപ്പെടില്ലെന്ന് സാത്താൻ വിശ്വസിപ്പിക്കുന്നു. എന്നാൽ ദൈവം തൻ്റെ സൃഷ്‌ടികളോടുള്ള എല്ലാ പെരുമാറ്റങ്ങളിലും ദൈവം നീതിമാർഗ്ഗം മുറുകെ പിടിക്കുകയും പാപത്തെ അതിന്റെ യഥാർത്ഥ സ്വഭാവത്തിൽ വെളിപ്പെടുത്തുകയും അതിൻ്റെ അനന്തരഫലം ദുരിതവും മരണവുമാണെന്ന് തെളിയിക്കുകയും ചെയ്‌തു. പാപത്തിൻ്റെ നിരുപാധികമായ ക്ഷമ ഒരിക്കലും നിലനിന്നിട്ടില്ല. ഒരിക്കലും നിലനില്ക്കുകയും ഇല്ല. അത്തരം ക്ഷമ ദൈവത്തിന്റെ ഭരണകൂടത്തിൻ്റെ അടിസ്ഥാനമായ നീതിയുടെ തത്വങ്ങൾ ഉപേക്ഷിക്കുന്നതിനെ കാണിക്കും. വീഴ്ച്‌ച ഭവിച്ചിട്ടില്ലാത്ത പ്രപഞ്ചത്തിൽ ഇത് പരിഭ്രാന്തി പരത്തും. പാപത്തിന്റെ അനന്തരഫലങ്ങൾ ദൈവം വിശ്വസ്‌തതയോടെ ചൂണ്ടിക്കാണിച്ചിട്ടുണ്ട്. ഈ മുന്നറിയിപ്പുകൾ സത്യമല്ലെങ്കിൽ ദൈവത്തിന്റെ വാഗ്‌ദാനങ്ങൾ നിറവേറ്റപ്പെടുമെന്ന് നമുക്ക് എങ്ങനെ ഉറപ്പിക്കാനാകും? നീതിയുടെ പക്ഷം വിട്ടിട്ടുള്ള ഉദാരത നന്മയല്ല. അത് ബലഹീനതയാണ്.

ദൈവം ജീവന്റെ ദാതാവാണ് തുടക്കം മുതൽ ദൈവത്തിൻ്റെ എല്ലാ നിയമങ്ങളും ജീവനുമായി വ്യവസ്ഥപ്പെടുത്തിയിട്ടുള്ളതാണ്. എന്നാൽ ദൈവം സ്ഥാപിച്ച വ്യവസ്ഥിതിയിൽ പാപം കടന്നുകൂടി. തന്മൂലം വിയോജിപ്പുകൾ ഉടലെടുത്തു. പാപം ഉള്ളിടത്തോളം കഷ്ടപ്പാടും മരണവും അനിവാര്യമായി വന്നു. നമുക്ക് പകരമായി പാപത്തിന്റെ ശാപം നമ്മുടെ വീണ്ടെടുപ്പുകാരനായ ക്രിസ്‌തു വഹിച്ചു. അതുകൊണ്ട് മാത്രമാണ് മനുഷ്യന് പാപത്തിൻ്റെ ഭയാനകമായ പ്രത്യാഘാതങ്ങളിൽ നിന്ന് രക്ഷപ്പെടാൻ കഴിയുമെന്ന് പ്രതീക്ഷിക്കാൻ വകയുള്ളത്. എലൻ ജി. വൈറ്റ്. “ഗോത്ര പിതാക്കന്മാരും പ്രവാചകന്മാരും."

**ചർച്ചയ്ക്കുളള ചോദ്യങ്ങൾ**

`നിങ്ങളുടെ ജീവിതത്തിൽ ദൈവത്തിൻ്റെ വിശ്വസ്‌തതയുടെ തെളിവുകൾ അവലോകനം ചെയ്യുക. എന്താണ് നിങ്ങൾക്ക് ചൂണ്ടിക്കാണിക്കാൻ കഴിയുന്നത് അതേ സമയം നിങ്ങൾ പ്രതീക്ഷിച്ചതു പോലെയോ പ്രാർത്ഥിച്ചതുപോലെയോ കാര്യങ്ങൾ നടന്നില്ലെങ്കിൽ, അല്ലെങ്കിൽ നിങ്ങൾ അവകാശപ്പെടുന്ന വാഗ്‌ദാനങ്ങൾ നിശ്ശബ്‌ദമായി നിറവേറ്റപ്പെടുമ്പോൾ നിങ്ങൾ എങ്ങനെ പ്രതികരിക്കും?`

`ദൈവത്തിന്റെ കോപത്തെക്കുറിച്ചുള്ള വേദപുസ്‌തക പഠനം ചർച്ച ചെയ്യുക. സുവിശേഷത്തിന്റെ ഭാഗമായി കർത്താവിൻ്റെ കോപത്തെ നിങ്ങൾ എങ്ങനെ അവതരിപ്പിക്കും?`

`അവിശ്വാസികളുമായുള്ള സഹവാസത്തെക്കുറിച്ചുള്ള ഈ ആഴ്‌ചയിലെ പഠനത്തിൽനിന്ന് നിങ്ങൾക്ക് എന്ത് തത്വങ്ങൾ ഉൾക്കൊള്ളാൻ കഴിയും? ജനങ്ങളെ സേവിക്കുന്നതിനും അവരുടെ ക്ഷേമം പരിപാലിക്കുന്നതിനുമായി നമ്മൾ അവരുമായി ബന്ധപ്പെടുമ്പോൾ നമ്മുടെ തത്വങ്ങളുടെയും ആചാരങ്ങളുടെയും കാര്യത്തിൽ വ്യക്തമായ അതിരുകൾ ഉണ്ടായിരിക്കുന്നത് എങ്ങനെ സന്തുലി തമാക്കാം?`

`പൂർണ്ണഹൃദയത്തോടെ കർത്താവിൽ പറ്റിനില്ക്കുന്നതിൽ നിന്ന് നിങ്ങളെ തടയുന്ന ചില തടസ്സങ്ങൾ എന്തൊക്കെയാണ്?`

---

#### Additional Reading: Selected Quotes from Ellen G. White

Conflict and Courage, “First Things First,” December 30, p. 370.\
That I May Know Him, “Standing Firm in Days of Peril,” December 12, p. 352.\