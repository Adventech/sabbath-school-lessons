---
title:  കൂടുതൽ പഠനത്തിന്
date:   17/10/2025
---

വായിക്കുക: എലൻ ജി. വൈറ്റ് “ക്രോസിങ് ദി യോർദ്ദാൻ" പേജ് 483, 484. ഗോത പിതാക്കന്മാരും പ്രവാചകന്മാരും.

“കനാനിലേക്കുള്ള യാത്രകളിൽ യിസ്രായേലിൻ്റെ അനുഭവങ്ങൾ ശ്രദ്ധാപൂർവം പഠിക്കുക. യോശുവ 3,4 അദ്ധ്യായങ്ങൾ വായിച്ചുപഠിക്കുക. യോർദ്ദാനിലേക്കുള്ള അവരുടെ തയ്യാറെടുപ്പും വാഗ്ദ‌ത്ത ദേശത്തേക്കുള്ള യാത്രയും രേഖപ്പെടുത്തുക. കർത്താവ് തന്റെ പുരാതന ജനതയെ പഠിപ്പിച്ച പാഠങ്ങൾ പ്രയോജനപ്പെടുത്തി ഓർമ്മകൾ പുതുക്കിക്കൊണ്ട് നാം ഹൃദയത്തെയും മനസ്സിനെയും നല്ല പരിശീലനത്തിൽ നിലനിർത്തേണ്ടതുണ്ട്. അപ്പോൾ നമുക്ക് ദൈവം രൂപകല്‌പന ചെയ്‌തുപോലെ, അത് നമ്മൾക്കും ഭവിക്കും. ദൈവവചന പഠിപ്പിക്കലുകൾ എപ്പോഴും രസകരവും ആകർഷകവുമായിരിക്കും" എലൻ ജി. വൈറ്റ്. ദി എസ്സ് ഡി എ ബൈബിൾ കമന്ററി വാല്യം 2 പേജ്, 994.

“ആധുനിക യിസ്രായേൽ ദൈവത്തെ മറക്കുന്നതിലും വിഗ്രഹാരാധനയിലേക്ക് നയിക്കപ്പെടുന്നതിലും പുരാതന യിസ്രായേല്യരെക്കാൾ കൂടുതൽ അപകടത്തിലാണ്. ശബ്ബത്ത് സൂക്ഷിപ്പുകാരാണെന്ന് അവകാശപ്പെടുന്നവർപോലും പല വിഗ്രഹങ്ങളെയും ആരാധിക്കുന്നു. വിഗ്രഹാരാധനയിൽനിന്ന് ജാഗ്രത പാലിക്കാൻ ദൈവം തന്റെ പുരാതന ജനങ്ങളോട് പ്രത്യേകം കല്‌പിച്ചു. കാരണം അവർ ജീവനുള്ള ദൈവത്തെ സേവിക്കുന്നതിൽനിന്ന് അകന്നുപോയാൽ, ദൈവത്തിൻ്റെ ശാപം അവരുടെ മേൽ വസിക്കും. അതേസമയം അവർ ദൈവത്തെ പൂർണ്ണഹൃദയത്തോടും പൂർണ്ണാത്മാവോടും പൂർണ്ണശക്തിയോടും കൂടി സ്നേഹിച്ചാൽ അവരുടെ നടുവിൽനിന്ന് രോഗം നീക്കപ്പെടുകയും ചെയ്യും" എലൻ ജി. വൈറ്റ്, ടെസ്റ്റിമണീസ്, ഫോർ ദി ചർച്ച് വാല്യം 1, 2 609.

**ചർച്ചാവിഷയങ്ങൾ**

`യോർദ്ദാൻ അത്ഭുതകരമായി മുറിച്ചുകടക്കുന്നതിനെക്കുറിച്ച് നിങ്ങളുടെ ക്ലാസ്സിൽ ചർച്ച ചെയ്യുക. അത്ഭുതങ്ങളെ നിങ്ങൾ എങ്ങനെ നിർവചിക്കും? എന്തുകൊണ്ടാണ് ദൈവം ഇന്ന് സമാനമായ അത്ഭുതങ്ങൾ ചെയ്യുന്നില്ല എന്നു തോന്നുന്നത്?`

`വ്യക്തിപരമായോ സഭയായോ ആത്മീയ മറവി തടയുന്നതിന് നിങ്ങളുടെ ക്ലാസ്സിൽ നിങ്ങൾക്ക് എന്ത് പ്രായോഗിക മാർഗ്ഗങ്ങൾ നിർദ്ദേശിക്കാൻ കഴിയും? ദൈവവുമായി നമുക്ക് തുടർച്ചയായി ചലനാത്മകമായ ഒരു ബന്ധം ഉണ്ടായിരിക്കേണ്ടത് പ്രധാനമാണെങ്കിലും നമ്മുടെ മുഴുവൻ ക്രിസ്‌തീയ അനു ഭവങ്ങളും ശക്തമായ മുൻകാല അനുഭവങ്ങളിൽ കെട്ടിപ്പടുക്കുന്നില്ലെങ്കിലും ദൈവം നമ്മുടെ ജീവിതത്തിൽ എങ്ങനെ പ്രവത്തിച്ചു എന്നതിൻ്റെ ഓർമ്മപ്പെടുത്തലുകളായി നമുക്ക് ഇപ്പോഴും നമ്മുടെ മുൻകാല അനുഭവങ്ങൾ എങ്ങനെ ഉപയോഗിക്കാൻ കഴിയും.`

`ഒരു വശത്ത് നമ്മുടെ ജീവിതത്തിൽ ദൈവത്തിൻ്റെ ഇടപെടലുകൾ ഓർമ്മിക്കാനും മറുവശത്ത് അവിടുത്തെ രാജ്യത്തിൽ വാഗ്‌ദാനം ചെയ്യപ്പെട്ട വിശ്രമത്തിൻ്റെ മുൻധാരണ നല്‌കാനും ശബ്ബത്തിന് എങ്ങനെ സഹായിക്കാനാകുമെന്ന് നിങ്ങൾ കരുതുന്നു? നാം ഓർമ്മിക്കേണ്ട കാര്യങ്ങളെ മാത്രമല്ല, ഭാവിയിൽ നമുക്ക് പ്രതീക്ഷിക്കാവുന്ന കാര്യങ്ങളിലേക്കും ശബ്ബത്ത് എങ്ങനെ വിരൽ ചൂണ്ടുന്നു.`

---

#### Additional Reading: Selected Quotes from Ellen G. White

Our High Calling, “More, More, More!” July 1, p. 188.\
This Day With God, “Peace in His Presence,” February 19, p. 58\