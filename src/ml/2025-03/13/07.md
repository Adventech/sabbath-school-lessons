---
title:  കൂടുതൽ ചിന്ത
date:   26/09/2025
---

എല്ലെൻ ജി. വൈറ്റിന്റെ “കൂടാരവും അതിലെ ശുശ്രുഷകളും”, പേജ് 353–358, ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

“വിശുദ്ധമന്ദിരത്തിന്റെ നിർമ്മാണത്തിന് മുമ്പ് ഒരു ദിവ്യ വീണ്ടെടുപ്പിൻ പ്രവൃത്തി ഉണ്ടായിരുന്നു, അതായത്, മിസ്രേയ്മിന്റെ അടിമത്ത ശക്തിയിൽ നിന്ന് ഇസ്രായേലിനെ മോചിപ്പിക്കുക. ഇതിനെത്തുടർന്ന് തന്റെ ജനവുമായി സ്ഥിരമായ ഒരു ഉടമ്പടി ബന്ധത്തിൽ ഏർപ്പെടാനുള്ള ദൈവത്തിന്റെ സന്നദ്ധത. ദൈവം അവരുടെ ദൈവമായിരിക്കും, അവർ ദൈവത്തിന്റെ ജനമായിത്തീരും (പുറ. 6:7). ദൈവവും തന്റെ ജനവും പരസ്പരം ബന്ധപ്പെടുന്ന രീതി ഉടമ്പടി നിയമത്തിൽ നിർവചിക്കപ്പെട്ടിരുന്നു. കൂടാരം തീർച്ചയായും ഒരു കൂടിക്കാഴ്ചയുടെ സ്ഥലമായിരുന്നു, ദൈവവും മനുഷ്യരും ഒത്തുചേരുന്ന ഒരു സ്ഥലം. വീണ്ടെടുപ്പും ഉടമ്പടിയിലൂടെ ദൈവവുമായി സ്ഥിരമായ ഒരു ഐക്യവും സ്ഥാപിക്കപ്പെട്ടതിനു ശേഷം മാത്രമേ ആളുകൾക്ക് ദൈവത്തിന്റെ വാസസ്ഥലത്തേക്ക് പ്രവേശനം ലഭിച്ചുള്ളൂ. ”-ആൻഡ്രൂസ് ബൈബിൾ കമന്ററി: പഴയ നിയമം, “പുറപ്പാട്” (ബെറിയൻ സ്പ്രിംഗ്സ്, MI: ആൻഡ്രൂസ് യൂണിവേഴ്സിറ്റി പ്രസ്സ്, 2020), പേജ് 226.

അതേസമയം, എല്ലെൻ ജി. വൈറ്റ് വിശുദ്ധമന്ദിര ശുശ്രൂഷകളുടെ ഉദ്ദേശ്യം വിവരിക്കുന്നു: “അങ്ങനെ, സമാഗമന കൂടാര ശുശ്രൂഷകളും, പിന്നീട് നടന്ന ആലയ ശുശ്രൂഷകളും, ക്രിസ്തുവിന്റെ മരണത്തോടും ശുശ്രൂഷയോടും ബന്ധപ്പെട്ട മഹത്തായ സത്യങ്ങൾ ഓരോ ദിവസവും ആളുകളെ പഠിപ്പിച്ചു, ഓരോ വർഷവും അവരുടെ മനസ്സുകൾ, ക്രിസ്തുവും സാത്താനും തമ്മിലുള്ള തർക്കത്തിന്റെ അവസാന സംഭവങ്ങളിലേക്കും, പാപത്തിൽ നിന്നും പാപികളിൽ നിന്നും പ്രപഞ്ചത്തിന്റെ അന്തിമ ശുദ്ധീകരണത്തിലേക്കും കൊണ്ടുപോയി.” —ഗോത്രപിതാക്കന്മാരും പ്രവാചകന്മാരും, പേജ് 358.

**ചർച്ചാ ചോദ്യങ്ങൾ:**

`1. വിശുദ്ധമന്ദിരത്തിലെ ആരാധനാക്രമങ്ങളുടെ കേന്ദ്രബിന്ദു രക്തം ചൊരിയലായിരുന്നു. എല്ലാത്തരം മൃഗങ്ങളെയും ബലിയർപ്പിച്ചു, അവയുടെ രക്തം വിശുദ്ധമന്ദിരത്തിലെ മിക്കവാറും ശുശ്രുഷകളിലും ഉപയോഗിച്ചിരുന്നു. രക്തം എന്തിനെ പ്രതീകപ്പെടുത്തി, ഈ യാഗങ്ങളെല്ലാം ആത്യന്തികമായി എന്തിനെയാണ് സൂചിപ്പിക്കുന്നത്?`

`2. പ്രപഞ്ചത്തിന്റെ സ്രഷ്ടാവായ ദൈവം, വിശുദ്ധമന്ദിരത്തിൽ, തന്റെ ജനത്തിന്റെ ഇടയിൽ വസിക്കുന്നത് എത്ര അത്ഭുതം! സ്രഷ്ടാവായ ദൈവം നമ്മിൽ ഒരാളായി, ഒരു മനുഷ്യനായി, നമ്മുടെ ഇടയിൽ വസിക്കാൻ വരുന്നത് എത്ര മഹാത്ഭുതം! അത് തന്നെ സ്നേഹത്തിന്റെ അത്ഭുതകരമായ ഒരു പ്രകടനമാണ്. എന്നാൽ നമ്മുടെ പാപങ്ങൾക്ക് വേണ്ടി ഒരു ബലിയായി തന്നെത്തന്നെ അർപ്പിക്കുക - അതായത്, നമുക്കു വേണ്ടി മരിക്കുക? ദൈവത്തിന്റെ സ്വഭാവത്തെക്കുറിച്ച് ഇത് നമ്മെ എന്താണ് പഠിപ്പിക്കുന്നത്? കൂടാതെ, തന്റെ നിത്യരാജ്യത്തിലേക്ക് നമ്മെ രക്ഷിക്കണമെന്ന് ദൈവം എത്രമാത്രം ആഗ്രഹിക്കുന്നു എന്നതിനെക്കുറിച്ച് ഇത് നമ്മെ എന്ത് പഠിപ്പിക്കുന്നു?`

`3. എബ്രായർ 8:1–6 വായിക്കുക. സ്വർഗ്ഗീയ വിശുദ്ധമന്ദിരത്തിൽ യേശു ഇപ്പോൾ നമുക്കുവേണ്ടി ചെയ്യുന്നതിനെ ഭൂമിയിലെ വിശുദ്ധമന്ദിരം എങ്ങനെ പ്രതിഫലിപ്പിച്ചു എന്നതിനെക്കുറിച്ച് ഇത് നമ്മോട് എന്താണ് പറയുന്നത്?`

---

#### Additional Reading: Selected Quotes from Ellen G. White

“Two Hands for God,” Conflict and Courage, March 31, p. 96.\
“The Purpose of the Sanctuary,” The Faith I Live By, July 5, p. 192.\