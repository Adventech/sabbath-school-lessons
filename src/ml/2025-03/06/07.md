---
title:  കൂടുതൽ ചിന്ത
date:   08/08/2025
---

എല്ലെൻ ജി. വൈറ്റ്, പുറപ്പാട്," പേജ്. 281–290, ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

ഇസ്രായേല്യരുടെ വിശ്വാസം കുറവായിരുന്നിട്ടും ദൈവം അവരോടൊപ്പമായിരുന്നു. തന്റെ തിരഞ്ഞെടുക്കപ്പെട്ട ജനമെന്ന നിലയിൽ എങ്ങനെ ചിന്തിക്കണമെന്നും പെരുമാറണമെന്നും അവരെ പഠിപ്പിക്കാനും നയിക്കാനും അവിടുന്ന് ആഗ്രഹിച്ചു. ദൈവം അവരെ ക്ഷമയോടെ നയിക്കുകയും വെല്ലുവിളികൾ കുറഞ്ഞ ഒരു സ്ഥലത്തേക്ക് അവരെ നയിക്കുകയും ചെയ്തു. എല്ലെൻ ജി. വൈറ്റ് വിശദീകരിക്കുന്നു: “ഇസ്രായേല്യർക്ക് ... ദൈവത്തെക്കുറിച്ച് കുറച്ച് അറിവും ദൈവത്തിൽ കുറച്ച് വിശ്വാസവും മാത്രമേ ഉണ്ടായിരുന്നുള്ളൂ, അവർ ഭയചകിതരും നിരാശരുമായി ത്തീരുമായിരുന്നു. അവർ നിരായുധരും യുദ്ധത്തിൽ പരിചയമില്ലാത്തവരുമായിരുന്നു, അവരുടെ ആത്മാവ് നീണ്ട അടിമത്തത്താൽ വിഷാദത്തിലായിരുന്നു, സ്ത്രീകളും കുട്ടികളും, ആട്ടിൻകൂട്ടങ്ങളും കന്നുകാലികളും അവരെ ഭാരപ്പെടുത്തി. ചെങ്കടലിലൂടെ അവരെ നയിച്ചപ്പോൾ, കരുണയുടെയും ന്യായവിധിയുടെയും ദൈവമായി കർത്താവ് തന്നെത്തന്നെ അവർക്കു വെളിപ്പെടുത്തി. ”-എല്ലെൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും 282.

മോശയുടെ ഗീതത്തെക്കുറിച്ച് ആൻഡ്രൂസ് ബൈബിൾ കമന്ററി പറയുന്നു: “ചരിത്രത്തിലെ ദൈവത്തിന്റെ ഈ വീണ്ടെടുപ്പു പ്രവൃത്തിയുടെ ഉറപ്പ്, ഭാവിയിൽ നമുക്ക് ഭയപ്പെടേണ്ടതില്ലെന്ന് ഉറപ്പുനൽകുന്നു. കനാൻ കീഴടക്കുമ്പോൾ നേരിടേണ്ടിവരുന്ന ഭാവി ശത്രുക്കളെക്കുറിച്ചാണ് അവസാന ഖണ്ഡിക ശ്രദ്ധ കേന്ദ്രീകരിക്കുന്നത്. ദൈവത്തിന്റെ ശക്തമായ ‘ഭുജം’ കാരണം, അവർ ‘ഒരു കല്ലുപോലെ നിശ്ചലമായിരിക്കും’ (വാക്യം 16). ചില അസാധ്യതകളെ നേരിടുമ്പോൾ, നാം മൂലയിലായതായി തോന്നുകയും ഏത് വഴിക്ക് തിരിയണമെന്ന് അറിയാതിരിക്കുകയും ചെയ്യുമ്പോൾ, ‘മോശയുടെ ഗീത’ത്തിൽ നമുക്ക് ഉറപ്പ് കണ്ടെത്താൻ കഴിയും, കാരണം അത് ദൈവജനത്തിന്റെ ചരിത്രത്തിലെ ഒരു മഹത്തായ സംഭവത്തെ അനുസ്മരിപ്പിക്കുന്നു.” - ആൻഡ്രൂസ് ബൈബിൾ കമന്ററി, “പുറപ്പാട്” (ബെറിയൻ സ്പ്രിംഗ്സ്, MI: ആൻഡ്രൂസ് യൂണിവേഴ്സിറ്റി പ്രസ്സ്, 2020), പേജ്. 214.

**ചർച്ചാ ചോദ്യങ്ങൾ:**

`1, എബ്രായരുടെ മിസ്രെയ്മിൽ നിന്നുള്ള അവിശ്വസനീയമായ വിടുതലിന് ശേഷം, ചെങ്കടലിലെ വെല്ലുവിളിക്ക് മുമ്പ്, അവർ കാണിച്ചത് പോലെയുളള വിശ്വാസക്കുറവ് നാമും പലപ്പോഴും കാണിക്കാറുണ്ട്. അതായത്, ദൈവം കാണിച്ചിരിക്കുന്ന അവിടുത്തെ ശക്തിയുടെയും നന്മയുടെയും ഇത്രയധികം തെളിവുകൾക്കിടയിലും, വിശ്വാസക്കുറവ് കാണിക്കാനും പ്രകടിപ്പിക്കാനും നമുക്ക് ഇപ്പോഴും എളുപ്പമാണ്, എന്തുകൊണ്ട്?`

`2. ആദ്യജാത പുത്രന്മാരുടെ നഷ്ടം ഉൾപ്പെടെ എല്ലാം സംഭവിച്ചതിനുശേഷവും, ഫറവോൻ ഇസ്രായേലിനെ പിന്തുടരുന്നത് എന്തുകൊണ്ട്? നമ്മളിൽ ആരെങ്കിലും പാപത്താൽ കഠിനരാകുന്നത് എത്ര അപകടകരമാണെന്ന് ഇത് നമ്മോട് പറയുന്നത് എന്താണ്?`

`3. നാമെല്ലാവരും ചിലപ്പോഴൊക്കെ ഭയാനകമായ പരീക്ഷണങ്ങൾ നേരിടുന്നുണ്ടെങ്കിലും, നമുക്കോ നമ്മുടെ പ്രിയപ്പെട്ടവർക്കോ ഒന്നും സംഭവിക്കാത്ത പല നല്ല ദിവസങ്ങൾ, ചില വളരെ നല്ല സമയങ്ങൾ ഉണ്ടായിട്ടുണ്ട്. എല്ലാത്തിനുമുപരി, നമ്മൾ "ശത്രു" പ്രദേശത്താണ് ജീവിക്കുന്നതെന്ന് മനസ്സിലാക്കുമ്പോൾ, ഈ സമയങ്ങളെ ദൈവത്തിന്റെ കൃപയുടെയും സംരക്ഷണത്തിന്റെയും തെളിവായി നാം കാണേണ്ടത് എന്തുകൊണ്ട്? നല്ല സമയങ്ങളിൽ ദൈവത്തെ എപ്പോഴും സ്തുതിക്കാൻ നാം ഓർമ്മിക്കേണ്ടത് എന്തുകൊണ്ട്?, കാരണം നമ്മൾ എത്ര വലിയ ദുരന്തങ്ങളിൽ നിന്നാണ് രക്ഷപ്പെട്ടതെന്ന് നാം ഒരിക്കലും അറിയുന്നില്ല.`

---

#### Additional Reading: Selected Quotes from Ellen G. White

“Go Forward,” in Testimonies for the Church, vol. 4, pp. 20–27.\
“In the End God’s Enemies Will Perish,” Christ Triumphant, April 9, p. 106.\