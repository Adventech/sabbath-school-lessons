---
title:  കൂടുതൽ ചിന്ത
date:   29/08/2025
---

എല്ലെൻ ജി. വൈറ്റ്, “ഇസ്രായേലിന് നൽകിയ നിയമം”, പേജ് 310–314, ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

നമ്മൾ നമ്മുടെ ശത്രുവിന്റെ പ്രദേശത്ത് ജീവിക്കുന്നതിനാൽ, യഥാർത്ഥ ജീവിതത്തിൽ അവന്റെ വൈദഗ്ധ്യവും വഞ്ചനാപരവുമായ പദ്ധതികളാൽ നമുക്ക് പരിക്കേറ്റേക്കാം എന്നതിൽ അതിശയിക്കാനില്ല. പാപവും നാം ജീവിക്കുന്ന പാപകരമായ ലോകവും മൂലമുണ്ടായ വേദനയും കഷ്ടപ്പാടും നമ്മിൽ ആർക്കാണ് അറിയാത്തത്? നിർഭാഗ്യവശാൽ, ഇപ്പോൾ അത് ജീവിതത്തിന്റെ ഒരു ഭാഗം മാത്രമാണ്. എങ്കിലും, അത് നേരിടാൻ ദൈവം നമുക്ക് ശക്തി നൽകുന്നു.

“നമുക്ക് ആവശ്യമുള്ളപ്പോൾ നമ്മുടെ പ്രീയ രക്ഷകൻ സഹായം അയയ്ക്കും. സ്വർഗ്ഗത്തിലേക്കുള്ള വഴി അവിടുത്തെ കാൽപ്പാടുകളാൽ വിശുദ്ധീകരിക്കപ്പെടുന്നു. നമ്മുടെ പാദങ്ങളെ മുറിവേൽപ്പിക്കുന്ന ഓരോ മുള്ളും നമ്മുടെ പ്രീയ രക്ഷകനെ മുറിവേൽപ്പിക്കുന്നു. നാം വഹിക്കാൻ വിളിക്കപ്പെട്ട ഓരോ കുരിശും അവിടുന്ന് നമുക്ക് മുമ്പേ വഹിച്ചു. സമാധാനത്തിനായി ആത്മാവിനെ ഒരുക്കുന്നതിനായി അവിടുന്ന് സംഘർഷങ്ങളെ അനുവദിക്കുന്നു. കഷ്ടകാലം ദൈവജനത്തിന് ഭയാനകമായ ഒരു പരീക്ഷണമാണ്; എന്നാൽ ഓരോ യഥാർത്ഥ വിശ്വാസിയും വിശ്വാസത്താൽ മുകളിലേക്ക് നോക്കുകയാണെങ്കിൽ, വാഗ്ദാനത്തിന്റെ വില്ല് തന്നെ ചുറ്റിപ്പറ്റി നിൽക്കുന്നത് കാണാൻ അവനു കഴിയും.” —എലൻ ജി. വൈറ്റ്, വലിയ വിവാദം, പേജ് 633.

**ചർച്ചാ ചോദ്യങ്ങൾ:**

`1. കർത്താവ് ആ പുറജാതീയ ജനതകളെ അവരുടെ ദേശത്തുനിന്ന് പുറത്താക്കിയെന്നും ചിലപ്പോൾ തുടച്ചുനീക്കിയെന്നും ഉള്ള വസ്തുത മനസ്സിലാക്കാൻ വേണ്ടി ആളുകൾ നൂറ്റാണ്ടുകളായി കഷ്ടപ്പെടുന്നു. അത് തീർച്ചയായും അസ്വസ്ഥത സൃഷ്ടിക്കുന്നു, എങ്കിലും, ഈ സംഭവങ്ങളിൽ പോലും ദൈവത്തിന്റെ സ്നേഹവും നീതിയും പ്രകടമാക്കിയിരിക്കുന്നു എന്ന് ആളുകൾ മനസ്സിലാക്കുമ്പോൾ, അവന്റെ നീതി മാത്രമല്ല, അവന്റെ സ്നേഹവും വെളിപ്പെട്ടുവെന്ന് വിശ്വസിക്കാൻ അത് നമ്മെ എങ്ങനെ സഹായിക്കും?`

`2. മറ്റുള്ളവരെയും, നമ്മുടെ ശത്രുക്കളെയും, നിങ്ങളെ വെറുക്കുന്നവരെ പോലും സ്നേഹിക്കുന്നതിനെക്കുറിച്ചുള്ള യേശുവിന്റെ എല്ലാ വാക്കുകൾക്കും ശേഷം, അവിടുന്ന് നമ്മോട് പറയുന്നു, "അതിനാൽ നിങ്ങളുടെ സ്വർഗ്ഗസ്ഥനായ പിതാവ് പൂർണ്ണനായിരിക്കുന്നതുപോലെ നിങ്ങളും പൂർണ്ണരാകുവീൻ" (മത്തായി 5:48) എന്ന വസ്തുത കൂടുതൽ ആഴത്തിൽ ചിന്തിക്കുക. ഈ മറ്റ് കല്പനകൾക്ക് തൊട്ടുപിന്നാലെ ഈ കല്പന പാലിക്കാൻ യേശു ആവശ്യപ്പെടുന്നത് എന്തുകൊണ്ടാണ്? "പൂർണ്ണനായിരിക്കുക" എന്നതിന്റെ അർത്ഥത്തെക്കുറിച്ച് “സ്വർഗ്ഗസ്ഥനായ നിങ്ങളുടെ പിതാവായ” ദൈവം ഇവിടെ എന്താണ് നമ്മോട് പറഞ്ഞത്? ?`

`3. ദൈവത്തിന്റെ നിയമത്തോടും അതിന്റെ ധർമ്മങ്ങളോടും പൗലോസ് അപ്പോസ്തലന് ക്രിയാത്‌മകവും ധാർമീകപരവുമായ ഒരു ഉദ്ധാരണ മനോഭാവം ഉണ്ടായിരുന്നു, എന്നാൽ നിയമത്തിന്റെ ദുരുപയോഗത്തെ പൗലോസ് അപ്പോസ്തലൻ എതിർത്തു. “നിങ്ങൾ ന്യായപ്രമാണത്തിന് കീഴിലല്ല, കൃപയ്ക്ക് കീഴിലാണ്” (റോമർ 6:14) എന്ന അപ്പോസ്തലന്റെ പ്രസ്താവനയുടെ അർത്ഥമെന്താണ്? നിയമം ദുരുപയോഗം ചെയ്യാൻ കഴിയുന്ന വഴികൾ എന്തൊക്കെയാണ്? നീതിയും പ്രതികാരവും തമ്മിലുള്ള വ്യത്യാസം എന്താണ്? അവ തികച്ചും വ്യത്യസ്തമായ ആശയങ്ങളാണോ അതോ ഒരേ ആശയത്തിന്റെ വ്യത്യസ്ത വശങ്ങളാണോ? നീതിക്കായുള്ള നമ്മുടെ ആഗ്രഹം യഥാർത്ഥത്തിൽ പ്രതികാരത്തിനായുള്ള ആഗ്രഹമല്ലെന്ന് നമുക്ക് എങ്ങനെ അറിയാം?`

---

#### Additional Reading: Selected Quotes from Ellen G. White

“The Great Principle of the Law,” The Faith I Live By, March 21, p. 86.\
“Trust God’s Words, Not Man’s,” The Upward Look, October 7, p. 294.\