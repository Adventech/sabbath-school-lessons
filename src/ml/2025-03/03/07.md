---
title:  കൂടുതൽ ചിന്ത
date:   18/07/2025
---

എല്ലെൻ ജി. വൈറ്റ്, “മിസ്രേയ്മിലെ ബാധകൾ”, പേജ് 257–265 ഗോത്ര പിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

മോശ ആദ്യമായി ഫറവോനെ സമീപിച്ചതിനുശേഷം മോശയ്ക്കും അവന്റെ ജനത്തിനും കാര്യങ്ങൾ എത്ര മോശമായി തീർന്നു എന്ന് നോക്കൂ.

“മിസ്രേമ്യർ തന്റെ സേവനത്തിൽ തന്നോടു മത്സരിക്കാൻ പദ്ധതിയിട്ടതായി സംശയിച്ച രാജാവ് പൂർണ്ണമായും ഉണർന്നു. അതൃപ്തി അലസതയുടെ ഫലമായിരുന്നു; അപകടകരമായ തന്ത്രങ്ങൾ മെനയുവാൻ അവർക്ക് സമയം കൊടുക്കരുത്‌ എന്നവൻ തീരുമാനിച്ചു. അവരുടെ ബന്ധനങ്ങൾ മുറുക്കാനും അവരുടെ സ്വതന്ത്ര മനോഭാവത്തെ തകർക്കാനും അവൻ ഉടൻ തന്നെ നടപടികൾ സ്വീകരിച്ചു. അവരുടെ അധ്വാനത്തെ കൂടുതൽ ക്രൂരവും അടിച്ചമർത്തുന്നതുമാക്കാൻ അതേ ദിവസം തന്നെ ഉത്തരവുകൾ പുറപ്പെടുവിച്ചു. ആ രാജ്യത്തെ ഏറ്റവും സാധാരണമായ നിർമ്മാണ സാമഗ്രി വെയിലിൽ ഉണക്കിയ ഇഷ്ടികയായിരുന്നു; ഏറ്റവും മികച്ച കെട്ടിടങ്ങളുടെ ചുവരുകൾ ഇതു കൊണ്ടാണ് നിർമ്മിച്ചത്, തുടർന്ന് കല്ലുകൊണ്ട് മൂടിയിരുന്നു; ഇഷ്ടിക നിർമ്മാണത്തിന് ധാരാളം അടിമകളെ ഉപയോഗിച്ചു. മുറിച്ച വൈക്കോൽ കളിമണ്ണുമായി കലർത്തി, അത് ഒരുമിച്ച് നിർത്തുന്ന ജോലിക്ക് വലിയ അളവിൽ വൈക്കോൽ ആവശ്യമായി വന്നു; ഇനി വൈക്കോൽ നൽകരുതെന്ന് രാജാവ് നിർദ്ദേശിച്ചു; തൊഴിലാളികൾ അത് സ്വയം കണ്ടെത്തണം, അതേസമയം അതേ അളവിലുള്ള ഇഷ്ടിക ഈടാക്കുകയും വേണം.

“ഈ ഉത്തരവ് ദേശമെമ്പാടുമുള്ള ഇസ്രായേല്യരിൽ വലിയ ദുരിതം സൃഷ്ടിച്ചു. ജനങ്ങളുടെ ജോലിയുടെ മേൽനോട്ടം വഹിക്കാൻ മിസ്രേമ്യ മേലധികാരികൾ എബ്രായ ഉദ്യോഗസ്ഥന്മാരെ നിയമിച്ചിരുന്നു, അവരുടെ ചുമതലയിലുള്ളവർ ചെയ്യുന്ന ജോലിയുടെ ഉത്തരവാദിത്തം ഈ ഉദ്യോഗസ്ഥർക്കായിരുന്നു. രാജാവിന്റെ നിബന്ധന നടപ്പിലാക്കിയപ്പോൾ, വൈക്കോലിന് പകരം പുൽത്തണ്ട് ശേഖരിക്കാൻ ആളുകൾ ദേശത്തുടനീളം ചിതറിപ്പോയി; പക്ഷേ സാധാരണ ജോലി ചെയ്യുന്നത് അസാധ്യമാണെന്ന് അവർ കണ്ടെത്തി. ഈ പരാജയത്തിന് എബ്രായ ഉദ്യോഗസ്ഥന്മാരെ മിസ്രേമ്യ മേലധികാരികൾ ക്രൂരമായി മർദ്ദിച്ചു. ”-എലൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും പേജ് 258.

**ചർച്ചാ ചോദ്യങ്ങൾ:**

`1. നിങ്ങളുടെ ജീവിതത്തിൽ ദൈവത്തിന്റെ വിളി ശ്രദ്ധിച്ചപ്പോൾ, കാര്യങ്ങൾ നന്നായി നടക്കാതെ പോയതോ, തീർച്ചയായും നന്നായി തുടങ്ങിയില്ല എന്നതോ ആയ ഒരു സമയത്തെക്കുറിച്ച് ചിന്തിക്കുക. ആ അനുഭവത്തിൽ നിന്ന് കാലക്രമേണ നിങ്ങൾ എന്ത് പാഠങ്ങൾ പഠിച്ചു?`

`2. നിങ്ങൾ അവന്റെ സഹായത്തിനായി പ്രാർത്ഥിച്ചപ്പോഴോ നിങ്ങൾ അത് പ്രതീക്ഷിക്കാത്തപ്പോഴോ ദൈവം നിങ്ങളുടെ ജീവിതത്തിൽ എങ്ങനെ ഇടപെട്ടുവെന്ന് മറ്റുള്ളവരോട് പറയുക. കർത്താവിൽ ആശ്രയിക്കുന്നവർക്ക് പോലും മോശം കാര്യങ്ങൾ സംഭവിക്കുമ്പോൾ, ദൈവത്തിന്റെ നന്മയിൽ നമുക്ക് എങ്ങനെ വിശ്വസിക്കാൻ കഴിയും?`

`3. “ഞാൻ കർത്താവിനെ അറിയുന്നില്ല” എന്ന് പറയുന്ന ഒരാളോട് നിങ്ങൾ എന്തു പറയും? ആ വ്യക്തി ധിക്കാരപരമായല്ല, മറിച്ച് തന്റെ ജീവിതത്തെക്കുറിച്ചുള്ള ഒരു ലളിതമായ വസ്തുതയായി അത് പറഞ്ഞതായി കരുതാമോ? അയാളെയോ അവളെയോ “കർത്താവിനെ അറിയുന്നതിന്” സഹായിക്കാനും അങ്ങനെ ചെയ്യേണ്ടത് പ്രധാനമായിരിക്കുന്നത് എന്തുകൊണ്ടെന്ന് ആ വ്യക്തിയോട് വിശദീകരിക്കാനും നിങ്ങൾക്ക് എന്തുചെയ്യാൻ കഴിയും?`

---

#### Additional Reading: Selected Quotes from Ellen G. White

Testimonies for the Church, vol. 3, pp. 293–303.\
The Ministry of Healing, pp. 474–478.\