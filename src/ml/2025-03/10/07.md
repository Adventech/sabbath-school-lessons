---
title:  കൂടുതൽ ചിന്ത
date:   05/09/2025
---

എല്ലെൻ ജി. വൈറ്റ്, “കൂടാരവും അതിലെ ശുശ്രുഷകളും”, പേജ് 343–353, ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

ദൈവജനത്തിന്റെ ഏറ്റുപറഞ്ഞ പാപങ്ങൾക്ക് പാപമോചനം ലഭിച്ചിരുന്ന ഒരു പ്രത്യേക സ്ഥലമായിരുന്നു കൂടാരം. ഇസ്രായേൽ മക്കൾ മരുഭൂമിയിലായിരുന്നപ്പോൾ രക്ഷയുടെ മുഴുവൻ പദ്ധതിയും വിശദമായി, അവർക്ക് വെളിപ്പെടുത്തിയ സ്ഥലമായിരുന്നു അത്. നീതീകരണം, വിശുദ്ധീകരണം, ന്യായവിധി എന്നിവയെല്ലാം അവിടെ പഠിപ്പിച്ചു. ഓരോ മൃഗബലിയും യേശുവിന്റെ മരണത്തിലേക്കും, പാപമോചനത്തിലേക്കും, ഒടുവിൽ, പാപങ്ങൾ തുടച്ചുനീക്കുന്നതിലേക്കും വിരൽ ചൂണ്ടി. യാഗങ്ങളോടൊപ്പം, നീതിയുടെ മാനദണ്ഡമായ ദൈവത്തിന്റെ നിയമത്തിന്റെ സാന്നിധ്യവും അവിടെ ഉണ്ടായിരുന്നു.

“പെട്ടകത്തിനുള്ളിൽ പ്രതിഷ്ഠിച്ചിരുന്ന ദൈവത്തിന്റെ നിയമം നീതിയുടെയും ന്യായവിധിയുടെയും മഹത്തായ നിയമമായിരുന്നു. നിയമം ലംഘനക്കാരന് മരണം പ്രഖ്യാപിച്ചു; എന്നാൽ നിയമത്തിന് മുകളിൽ കൃപാസനം ഉണ്ടായിരുന്നു, അതിന്മേൽ ദൈവത്തിന്റെ സാന്നിധ്യം വെളിപ്പെട്ടു, പ്രായശ്ചിത്തത്തിന്റെ ഫലമായി, അനുതപിക്കുന്ന പാപിക്ക് പാപമോചനം ലഭിച്ചു. അങ്ങനെ വിശുദ്ധമന്ദിര ശുശ്രുഷകളാൽ പ്രതീകപ്പെടുത്തപ്പെടുന്ന നമ്മുടെ വീണ്ടെടുപ്പിനായുള്ള ക്രിസ്തുവിന്റെ പ്രവൃത്തിയിൽ, 'കൃപയും സത്യവും ഒരുമിച്ചു കണ്ടുമുട്ടുന്നു; നീതിയും സമാധാനവും പരസ്പരം ചുംബിച്ചിരിക്കുന്നു.' സങ്കീർത്തനം 85:10.” —എലൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും, പേജ് 349.

**ചർച്ചാ ചോദ്യങ്ങൾ:**

`1. “കർത്താവ് എന്നോട് ചെയ്യാൻ പറയുന്നതെല്ലാം ഞാൻ ചെയ്യും” എന്ന് നിങ്ങൾ എത്ര തവണ പറഞ്ഞിട്ടുണ്ട്? നിങ്ങളുടെ ശ്രമങ്ങളിൽ നിങ്ങൾ എത്രത്തോളം വിജയിച്ചു?`

`2. സീനായ് പർവതത്തിൽ കർത്താവിനോടൊപ്പമുള്ള മോശയുടെ 40 ദിവസത്തെ താമസത്തിന്റെ അവസാനം, ഇസ്രായേല്യർ തന്റെ ശബ്ബത്ത് ആചരിക്കണമെന്ന് ദൈവം ഊന്നിപ്പറഞ്ഞു, കാരണം അവരെ വിശുദ്ധരാക്കുന്നത് കർത്താവാണ് എന്നതിന് അത് ദൈവത്തിനും അവർക്കും ഇടയിൽ ഒരു അടയാളമായിരിക്കും. വിശുദ്ധ ശബ്ബത്ത് ആചരിക്കുന്നതും വിശുദ്ധീകരിക്കുന്നതും എത്രത്തോളം പ്രാധാന്യം അർഹിക്കുന്നു?`

`3. “ഞാൻ അവരുടെ ഇടയിൽ വസിക്കേണ്ടതിന്” അവർ ഒരു വിശുദ്ധ മന്ദിരം നിർമ്മിക്കണമെന്ന് കർത്താവ് ആഗ്രഹിച്ചു. ഇസ്രായേലിന്റെ രക്ഷയുടെ കേന്ദ്രമായിരുന്നു ഈ സ്ഥലം എന്നത് എത്ര ആകർഷകമാണ്. ദൈവം തന്റെ ജനത്തിനിടയിൽ വസിച്ചിരുന്ന ഈ വിശുദ്ധ മന്ദിരത്തിൽ, രക്ഷയുടെ പദ്ധതി മാതൃകകളിലും നിഴലുകളിലും നടപ്പിലാക്കപ്പെട്ടു. രക്ഷയ്ക്കായി ദൈവത്തെ പൂർണ്ണമായും ആശ്രയിക്കുന്നതിനെക്കുറിച്ച് ഇത് നമ്മോട് എന്താണ് പറയുന്നത്?`

`4. രക്തത്തിലൂടെ അവരുടെ എല്ലാ പാപങ്ങളും ദൈവത്തിന്റെ വിശുദ്ധ ആലയത്തിലേക്ക് കൊണ്ടുവന്നു എന്നതിന്റെ അർത്ഥമെന്താണ്? യേശു ക്രൂശിൽ നമുക്കുവേണ്ടി ചെയ്തതും സ്വർഗ്ഗീയ വിശുദ്ധ മന്ദിരത്തിൽ ഇപ്പോൾ നമുക്കുവേണ്ടി ചെയ്യുന്നതും മങ്ങിയ ഈ അത്ഭുതകരമായ സത്യത്തെ എങ്ങനെ പ്രതിഫലിപ്പിക്കുന്നു?`

---

#### Additional Reading: Selected Quotes from Ellen G. White

“Two Hands for God,” Conflict and Courage, March 31, p. 96.\
“The Gift of God to You,” The Faith I Live By, February 16, p. 53.\