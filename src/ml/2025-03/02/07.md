---
title:  കൂടുതൽ ചിന്ത
date:   11/07/2025
---

എല്ലെൻ ജി. വൈറ്റ്, “മോശ,” പേജ് 251–256, ഗോത്ര പിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

മോശയുടെ ജീവിതത്തിലെ ഏറ്റവും പരിവർത്തനാത്മകമായ അനുഭവമായിരുന്നു നാടകീയമായ കാട്ടുമുൾപടർപ്പു വിളി. അദ്ദേഹത്തിന്റെ ജീവിതത്തിലെ മറ്റെല്ലാ ഔന്ന്യത്യ പദവികളും എബ്രായരെ മിസ്രേയ്മിൽ നിന്നും വാഗ്ദത്ത ദേശത്തേക്കു നയിക്കാൻ ദൈവം അദ്ദേഹത്തെ നിയോഗിച്ചതിനോടുള്ള അദ്ദേഹത്തിന്റെ ക്രിയാത്മകവും അനുസരണയുള്ളതുമായ പ്രതികരണത്തെ ആശ്രയിച്ചിരുന്നു.

തീർച്ചയായും, ഇതെല്ലാം എങ്ങനെ സംഭവിച്ചുവെന്ന് ഇപ്പോൾ നമുക്കറിയാം. എന്നാൽ കത്തുന്ന മുൾപടർപ്പിന്റെ സമയത്ത് മോശയുടെ സ്ഥാനത്ത് നിങ്ങളെത്തന്നെ നിർത്തുക. ജീവൻ രക്ഷിക്കാൻ അദ്ദേഹം മിസ്രേയ്മിൽ നിന്ന് ഓടിപ്പോയി. 40 വർഷത്തിനിടയിൽ എബ്രായരുടെ ഒരു പുതിയ തലമുറ രംഗത്തെത്തി, അവരിൽ പലർക്കും അവനെക്കുറിച്ച് കാര്യമായൊന്നും അറിയില്ലായിരുന്നു, അല്ലെങ്കിൽ ഒരുപക്ഷേ അവനെക്കുറിച്ച് അവർ കേട്ടത് പോലും തെറ്റായിരിക്കാം, കാലക്രമേണ വളച്ചൊടിക്കപ്പെട്ട കഥകളിലൂടെ അവർ അത് മനസ്സിലാക്കിയിരിക്കാം. എന്നിട്ടും ഇപ്പോൾ, ഈ ജനത്തെ ശക്തമായ ഒരു ജനതയിൽ നിന്ന് വിടുവിക്കാൻ ദൈവം അദ്ദേഹത്തെ വിളിക്കുമോ? ഇപ്പോൾ അദ്ദേഹം ആദ്യം മടിച്ചു നിന്നു!

അതെ, വളരെ ശ്രമകരമായ ഒരു ജോലിയായിരുന്നു അത്, പക്ഷേ അവൻ ദൈവത്തോട് അന്തിമമായി "ഇല്ല" എന്ന് പറഞ്ഞിരുന്നു എങ്കിൽ അവന് എന്തൊക്കെ നഷ്ടമാകുമായിരുന്നു എന്ന് സങ്കൽപ്പിക്കുക. ദൈവത്തിന്റെ ശക്തി അവനിൽ പ്രവർത്തിച്ചതു കൊണ്ട് - അക്ഷരാർത്ഥത്തിൽ ചരിത്രത്തിൽ നിന്നും അപ്രത്യക്ഷനാകുന്നതിനു പകരം ഏറ്റവും ശ്രെഷ്ഠതയും സ്വാധീനവുമുള്ള ഒരാളായി ബൈബിളിൽ മാത്രമല്ല, ലോകത്തിൽ തന്നെ അവൻ ചരിത്രം സൃഷ്ടിച്ചു.

**ചർച്ചാ ചോദ്യങ്ങൾ:**

`1. മരുഭൂമിയിൽ ചെലവഴിച്ച ശാന്തമായ വർഷങ്ങളിൽ, ദൈവവിളി അനുസരിച്ചു മോശെ പ്രവർത്തിച്ചു: അവൻ ഒരു കുടുംബനാഥനായിരുന്നു, ആടുകളെ പരിപാലിച്ചു, ദൈവജനത്തിന്റെ ഒരു വലിയ നേതാവാകാൻ വിളിക്കപ്പെടുന്നതിന് മുമ്പ് ദൈവത്തിന്റെ പ്രചോദനത്താൽ രണ്ട് ബൈബിൾ പുസ്തകങ്ങൾ എഴുതി. ജീവിതത്തിലെ നമ്മുടെ കടമകളെക്കുറിച്ച് മോശയുടെ അനുഭവം നമ്മെ എന്താണ് പഠിപ്പിക്കുന്നത്?`

`2. ഉപരിതലത്തിൽ, മോശയുടെ ഒഴികഴിവുകൾ അവയിൽത്തന്നെ വളരെ ന്യായയുക്തമായിരുന്നുവെന്ന് ഒരാൾക്ക് വാദിക്കാം, അല്ലേ? ആളുകൾ എന്നെ വിശ്വസിക്കേണ്ടത് എന്തിനാണ്? ആദ്യം തന്നെ ഞാൻ ആരാണ്? എനിക്ക് നന്നായി സംസാരിക്കാൻ കഴിയില്ല. ദൈവം നമ്മെ വിളിക്കുന്നത് ചെയ്യാൻ നമ്മെ പ്രാപ്തരാക്കാൻ കഴിയുമെന്ന് വിശ്വസിക്കാൻ പഠിക്കുന്നതിനെക്കുറിച്ച് ഈ കഥ നമ്മോട് എന്താണ് പറയുന്നത്?`

`3. ഞായറാഴ്ചത്തെ പഠനത്തിൽ പറഞ്ഞ ഉല്പത്തി പുസ്തകത്തിന്റെ മോശൈക ഗ്രന്ഥകർത്തൃത്വത്തെ കുറിച്ചും വിശുദ്ധ ചരിത്രവും രക്ഷാ പദ്ധതിയും മനസ്സിലാക്കുന്നതിനും ആ കൃതി എത്ര പ്രധാനമാണെന്നു കൂടുതൽ ചിന്തിക്കുക. പുസ്തകത്തിന്റെ ആധികാരികതയെ ദുർബലപ്പെടുത്താൻ, പ്രത്യേകിച്ച് ആദ്യത്തെ 11 അധ്യായങ്ങളുടെ ചരിത്രപരത നിഷേധിച്ചു കൊണ്ടുള്ള, എല്ലാ ശ്രമങ്ങൾക്കും എതിരെ നാം പോരാടേണ്ടത് എന്തുകൊണ്ട്?`

---

#### Additional Reading: Selected Quotes from Ellen G. White

“Moses,” in Spiritual Gifts, vol. 3, pp. 180–202.\
“The Call of Moses,” Signs of the Times, February 26, 1880.\