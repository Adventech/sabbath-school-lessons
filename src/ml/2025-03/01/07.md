---
title:  കൂടുതൽ ചിന്ത
date:   04/07/2025
---

ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ എല്ലെൻ ജി. വൈറ്റ്, “മോശ,” പേജ് 241–251 വായിക്കുക, ഈ ആഴ്ചയിലെ ബൈബിൾ പാഠത്തിൽ പഠിച്ച ഭാഗത്തെക്കുറിച്ച് നിങ്ങൾക്ക് കാര്യമായ ഉൾക്കാഴ്ച നൽകും.

സൂതികർമ്മിണികൾ ദൈവത്തെ ഭയപ്പെട്ടു, മിസ്രേയ്മിലെ രാജാവ് അവരോട് കല്പിച്ചതുപോലെ അവർ ചെയ്തില്ല, മറിച്ച് ആൺകുട്ടികളെ ജീവനോടെ രക്ഷിച്ചു” എന്ന് ബൈബിൾ പറയുന്നു (പുറപ്പാട് 1:17). സൂതികർമ്മിണികളുടെ വിശ്വസ്തതയെയും മിശിഹൈക പ്രത്യാശയെയും കുറിച്ച് എല്ലെൻ ജി. വൈറ്റ് ഉചിതമായി അഭിപ്രായപ്പെടുന്നു: “എബ്രായ ആൺകുട്ടികളെ അവരുടെ ജനനസമയത്ത് നശിപ്പിക്കാൻ രാജാവ് പുറപ്പെടുവിച്ച കൽപ്പന നടപ്പിലാക്കാൻ അവസരം നൽകിയ സ്ത്രീകൾ അത് ചെയ്തില്ല. ഈ കാര്യത്തിൽ സാത്താൻ ആയിരുന്നു പ്രേരകശക്തി. ഇസ്രായേല്യരുടെ ഇടയിൽ ഒരു വിമോചകൻ എഴുന്നേൽക്കണമെന്ന് അവനറിയാമായിരുന്നു; അവരുടെ കുട്ടികളെ നശിപ്പിക്കാൻ രാജാവിനെ നയിച്ചുകൊണ്ട് ദൈവിക ഉദ്ദേശ്യത്തെ പരാജയപ്പെടുത്താമെന്ന് അവൻ പ്രതീക്ഷിച്ചു. എന്നാൽ സ്ത്രീകൾ ദൈവത്തെ ഭയപ്പെട്ടു, അവർ ആ ക്രൂരമായ ആജ്ഞ നിർവ്വഹിക്കാൻ ധൈര്യപ്പെട്ടില്ല.. കർത്താവ് അവരുടെ പ്രവൃത്തി അംഗീകരിച്ചു, അവരെ അഭിവൃദ്ധിപ്പെടുത്തി. ”-എലൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും, പേജ് 242.

ഇതിലെല്ലാം നല്ല വാർത്ത എന്തെന്നാൽ, സാത്താന്റെ പദ്ധതികൾ ഉണ്ടായിരുന്നിട്ടും, ദൈവം അതിനെ മറികടന്നു, ശത്രുവിനെ പരാജയപ്പെടുത്താൻ ദൈവം വിശ്വസ്തരായ ആളുകളെ ഉപയോഗിച്ചു. "പ്രഭു" അല്ലെങ്കിൽ "ഈ ലോകത്തിന്റെ ഭരണാധികാരി" എന്ന് യേശുക്രിസ്തു വിളിച്ച നമ്മുടെ ശത്രുവിന്റെ പ്രദേശത്താണ് നാം ജീവിക്കുന്നത് (എഫെ. 2:2; യോഹന്നാൻ 14:30). സാത്താൻ ആദാമിൽ നിന്ന് ഈ സ്ഥാനം പിടിച്ചെടുത്തു, എന്നാൽ യേശുക്രിസ്തു തന്റെ ജീവിതത്തിലൂടെയും കുരിശിലെ മരണത്തിലൂടെയും അവനെ പരാജയപ്പെടുത്തി (മത്താ. 4:1–11, യോഹന്നാൻ 19:30, എബ്രാ. 2:14). ആ കുട്ടികളെ കൊല്ലാനുള്ള അവന്റെ ശ്രമത്തിൽ പരാജയപ്പെടുത്തിയതുപോലെ, സാത്താൻ ഇപ്പോഴും ജീവിച്ചിരിപ്പുണ്ടെന്നും സജീവമാണെന്നും വെളിപ്പെടുത്തിയെങ്കിലും, യേശുവിന്റെ ക്രൂശുമരണം ഉറപ്പായിരുന്നു (യോഹന്നാൻ 12:31; യോഹന്നാൻ 16:11; വെളി. 20:9, 10, 14). ജീവിതത്തിലെ ബുദ്ധിമുട്ടുകളെ ദൈവകൃപയാൽ മറികടക്കാൻ കഴിയുമെന്നതാണ് സന്തോഷവാർത്ത (ഫിലി. 4:13). ആ കൃപയാണ് നമ്മുടെ ഏക പ്രത്യാശ.

**ചർച്ചാ ചോദ്യങ്ങൾ:**

`1. എബ്രായരെ മിസ്രേയ്മിൽ താമസിക്കാൻ ദൈവം അനുവദിച്ചത് എന്തുകൊണ്ട്? പീഡിപ്പിക്കപ്പെടാൻ വേണ്ടിയാണോ? ദൈവം അവർക്കുവേണ്ടി ഇടപെടാൻ ഇത്രയധികം സമയമെടുത്തത് എന്തുകൊണ്ട്? ഓരോ വ്യക്തിയും ആ വ്യക്തി ജീവിച്ചിരിക്കുന്നിടത്തോളം കാലം മാത്രമേ കഷ്ടപ്പെടുന്നുള്ളൂ എന്നതും ഓർക്കുക. അതായത്, രാഷ്ട്രത്തിന്റെ കഷ്ടപ്പാടിന്റെ സമയം നീണ്ടുനിന്നു, എന്നാൽ ഓരോ വ്യക്തിയും ജീവിച്ചിരിക്കുന്നിടത്തോളം കാലം മാത്രമേ കഷ്ടപ്പെടുകയുള്ളൂ. മനുഷ്യന്റെ കഷ്ടപ്പാടുകൾ പൊതുവായി മനസ്സിലാക്കാൻ ശ്രമിക്കുമ്പോൾ ആ വ്യത്യാസം പ്രധാനമായിരിക്കുന്നത് എന്തുകൊണ്ട്?`

`2. മിസ്രേമ്യനെ കൊല്ലാനുള്ള മോശയുടെ ഭ്രാന്തമായ പ്രവൃത്തി ദൈവത്തിന് എങ്ങനെ ഉപയോഗിക്കാൻ കഴിഞ്ഞു എന്നതിനെക്കുറിച്ച് കൂടുതൽ ചിന്തിക്കുക. അവൻ അത് ചെയ്തില്ലായിരുന്നെങ്കിൽ എബ്രായർ ഒടുവിൽ മിസ്രേയ്മിൽ നിന്ന് രക്ഷപ്പെടില്ലായിരുന്നോ? നിങ്ങളുടെ ന്യായവാദം വിശദീകരിക്കുക.`

---

#### Additional Reading: Selected Quotes from Ellen G. White

“A Lesson From the Life of Moses,” in The Ministry of Healing, pp. 474–478.\
“Influence of the Mother,” in The Adventist Home, pp. 240–243.\