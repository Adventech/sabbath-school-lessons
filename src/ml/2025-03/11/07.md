---
title:  കൂടുതൽ ചിന്ത
date:   12/09/2025
---

ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ എല്ലെൻ ജി. വൈറ്റിന്റെ “സീനായിലെ വിഗ്രഹാരാധന”, പേജ് 315–327 വായിക്കുക.

ഈ ആഴ്ചയിലെ പാഠം വിശ്വാസികളിൽ ദൈവം ചെയ്ത പ്രവൃത്തിയിൽ ഒരു പ്രത്യേക ശ്രദ്ധ കേന്ദ്രീകരിച്ചിരിക്കുന്നു. “നാം ചോദിക്കുന്നതിലും നിനക്കുന്നതിലും വളരെ അധികം” കർത്താവിന് നമ്മിൽ ചെയ്യാൻ കഴിയും (എഫെ. 3:20). നമ്മൾ നമ്മിൽത്തന്നെ ശ്രദ്ധ കേന്ദ്രീകരിച്ച്, നമ്മുടെ വ്യക്തിപരമായ ആഗ്രഹങ്ങളെ തൃപ്തിപ്പെടുത്തരുത്, കാരണം ഇത് വിഗ്രഹാരാധനയിലേക്ക് നയിക്കും. പകരം, നമ്മുടെ ശ്രദ്ധ ദൈവത്തിലും അവിടുത്തെ ശക്തിയിലും ആയിരിക്കണം. അത് പുതിയതും വിജയകരവുമായ ഒരു ജീവിതത്തിലേക്ക് നയിക്കപ്പെടാൻ ശക്തി നൽകുന്നു, (ഫിലി. 4:13; യൂദാ 1:24, 25).

“ഈ പാപത്തിന് ന്യായവിധി നടപ്പാക്കണമെന്ന് നീതിയിൽ കുറയാത്ത സ്നേഹം ആവശ്യപ്പെട്ടു. ദൈവം തന്റെ ജനത്തിന്റെ സംരക്ഷകനും പരമാധികാരിയുമാണ്. മറ്റുള്ളവരെ നാശത്തിലേക്ക് നയിക്കാതിരിക്കാൻ അവിടുന്ന് മത്സരത്തിൽ ഉറച്ചുനിൽക്കുന്നവരെ ഛേദിച്ചുകളയുന്നു. കയീന്റെ ജീവൻ രക്ഷിച്ചതിലൂടെ, പാപം ശിക്ഷിക്കപ്പെടാതെ പോകാൻ അനുവദിച്ചാൽ അതിന്റെ ഫലം എന്തായിരിക്കുമെന്ന് ദൈവം പ്രപഞ്ചത്തിന് കാണിച്ചുകൊടുത്തു. കയീന്റെ ജീവിതവും പഠിപ്പിക്കലും തന്റെ പിൻഗാമികളിൽ ചെലുത്തിയ സ്വാധീനം, ഒരു വെള്ളപ്പൊക്കത്താൽ മുഴുവൻ ലോകത്തെയും നശിപ്പിക്കാൻ ആവശ്യപ്പെടുന്ന അഴിമതിയുടെ അവസ്ഥയിലേക്ക് നയിച്ചു. . . മനുഷ്യർ കൂടുതൽ കാലം ജീവിച്ചപ്പോൾ, അവർ കൂടുതൽ വഷളന്മാരായി. സീനായിലെ വിശ്വാസ ത്യാഗത്തിന്റെ കാര്യത്തിലും അങ്ങനെ തന്നെ. ലംഘനത്തിനുള്ള ശിക്ഷ വേഗത്തിൽ ലഭിച്ചില്ലെങ്കിൽ, അതേ ഫലങ്ങൾ വീണ്ടും കാണപ്പെടും. ”-എലൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും, പേജ് 325.

**ചർച്ചാ ചോദ്യങ്ങൾ:**

`1. തിങ്കളാഴ്ചത്തെ പഠനത്തിന്റെ അവസാനത്തിലെ ചോദ്യത്തെക്കുറിച്ച് കൂടുതൽ വിശദമായി ചിന്തിക്കുക. സ്രഷ്ടാവിന് വിരുദ്ധമായി സൃഷ്ടിയെ ആരാധിക്കാൻ നമുക്ക് ഏതൊക്കെ മാർഗങ്ങളുണ്ട്? ഉദാഹരണത്തിന്, ഭൂമിയുടെ നല്ല കാര്യസ്ഥന്മാരാകാനും പരിസ്ഥിതിയെ ആരാധിക്കാതെ, അതിനെ ഒരു വിഗ്രഹമാക്കി മാറ്റാതെ. അതിനെ സംരക്ഷിക്കാൻ നമുക്ക് എങ്ങനെ കഴിയും?`

`2. ഒരു പ്രവൃത്തിയുടെ അനന്തരഫലങ്ങൾ അല്ലെങ്കിൽ സംഭവത്തോടുള്ള പ്രതികരണത്തിന്റെ ഗൗരവം മനസ്സിലാക്കി ഒരാൾക്ക് സാഹചര്യത്തിന്റെ ഗൗരവം മനസ്സിലാക്കാൻ കഴിയും. ദൈവത്തിനും അവന്റെ പഠിപ്പിക്കലിനുമെതിരായ മത്സരത്തിൽ ശാഠ്യപൂർവ്വം വിസമ്മതിച്ചവരെ വധിക്കാൻ മോശ ഉത്തരവിട്ടത് എന്തുകൊണ്ട്?`

`3. പകരക്കാരനാകുന്നത് പാപപരിഹാരത്തിന്റെ ഒരേയൊരു ശരിയായ മാതൃകയായിരിക്കുന്നത് എന്തുകൊണ്ട്? സുവിശേഷത്തിന്റെ അടിസ്ഥാനത്തെ നിഷേധിക്കുന്നതും താഴ്ത്തിക്കെട്ടുന്നതുമായ ഏതു പകരക്കാര പാപപരിഹാര സിദ്ധാന്തവും, ദൈവശാസ്ത്രപരമായി ഗുരുതരമായ ഒരു തെറ്റാണ്, എന്തുകൊണ്ട്? 1 പത്രോസ് 2:24 വായിക്കുക. നമ്മുടെ പകരക്കാരൻ യേശു എന്ന ആശയത്തെ ഇത് എങ്ങനെ ശക്തമായി വെളിപ്പെടുത്തുന്നു?`

---

#### Additional Reading: Selected Quotes from Ellen G. White

“Strength in Self-Sacrifice,” Youth’s Instructor, February 12, 1903, par. 1–14.\
“A Crisis in Israel,” Conflict and Courage, April 1, p. 97.\