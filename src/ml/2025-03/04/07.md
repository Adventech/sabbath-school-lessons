---
title:  കൂടുതൽ ചിന്ത
date:   25/07/2025
---

എല്ലെൻ ജി. വൈറ്റ്, “മിസ്രെയ്മിലെ ബാധകൾ”, പേജ് 265–272 ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിൽ വായിക്കുക.

“വിഗ്രഹാരാധനയുടെ നിന്ദ്യമായ സ്വാധീനത്തിൽ വഞ്ചിക്കപ്പെടാതിരിക്കാൻ, തന്റെ [ദൈവത്തിന്റെ] ജനത്തിന് മിസ്രേമ്യരുടെ ക്രൂരത അനുഭവിക്കാൻ ദൈവം അനുവദിച്ചു. ഫറവോനുമായുള്ള ഇടപെടലിൽ, വിഗ്രഹാരാധനയോടുള്ള തന്റെ വെറുപ്പും ഫറവോന്റെ ക്രൂരതയെയും അടിച്ചമർത്തലിനെയും ശിക്ഷിക്കാനുള്ള തന്റെ ദൃഢനിശ്ചയവും ദൈവം പ്രകടിപ്പിച്ചു. . . . രാജാവിന്റെ ഹൃദയത്തെ കഠിനമാക്കാൻ അമാനുഷിക ശക്തിയുടെ ആവശ്യമൊന്നും ഉണ്ടായില്ല. ദൈവം ഫറവോന് ദൈവീകശക്തിയുടെ ഏറ്റവും ശ്രദ്ധേയമായ തെളിവ് നൽകി, എന്നാൽ ഏകാധിപതിയായ ആ രാജാവ് വെളിച്ചത്തെ ശ്രദ്ധിക്കാൻ ശാഠ്യപൂർവ്വം വിസമ്മതിച്ചു. അവൻ നിരസിച്ച അനന്തശക്തിയുടെ ഓരോ പ്രകടനവും അവന്റെ മത്സരത്തിൽ അവനെ കൂടുതൽ കൂടുതൽ ദൃഢനിശ്ചയമുള്ളവനാക്കി. ആദ്യത്തെ അത്ഭുതം നിരസിച്ചപ്പോൾ അവൻ വിതച്ച മൽസരത്തിന്റെ വിത്തുകൾ അവയുടെ വിളവ് നൽകി.” —എലൻ ജി. വൈറ്റ്, ഗോത്രപിതാക്കന്മാരും പ്രവാചകന്മാരും, പേജ് 268.

“സൂര്യനും ചന്ദ്രനും മിസ്രേമ്യരുടെ ആരാധനാമൂർത്തികളായിരുന്നു; ഈ നിഗൂഢമായ അന്ധകാരത്തിൽ, അടിമകളുടെ കാര്യം ഏറ്റെടുത്ത ശക്തിയാൽ മിസ്രേയ്മിലെ ജനങ്ങളും അവരുടെ ദേവന്മാരും ഒരുപോലെ തകർന്നുപോയി. അത് എത്ര ഭയാനകമായിരുന്നാലും, ഈ ന്യായവിധി ദൈവത്തിന്റെ കാരുണ്യത്തിന്റെയും നശിപ്പിക്കാനുള്ള അവിടുത്തെ മനസ്സില്ലായ്മയുടെയും തെളിവാണ്. അവസാനത്തേതും ഏറ്റവും ഭയാനകവുമായ ബാധകൾ അവരുടെ മേൽ വരുത്തുന്നതിനു മുമ്പ് ജനങ്ങൾക്ക് ചിന്തിക്കുവാനും മാനസാന്തരപ്പെടാനും ദൈവം സമയം നൽകി.” ഗോത്രപിതാക്കന്മാരും പ്രവാചകന്മാരും, പേജ് 272.

**ചർച്ചാ ചോദ്യങ്ങൾ:**

`1. വ്യക്തവും ശരിയായതുമായ തിരഞ്ഞെടുപ്പായിരിക്കേണ്ടതിന് മുന്നിൽ - ആളുകളെ വിട്ടയക്കൂ! - ഫറവോൻ എന്തുകൊണ്ടാണ് തന്നെ ഇത്ര കഠിനനാക്കാൻ അനുവദിച്ചത് എന്ന ചോദ്യത്തെക്കുറിച്ച് കൂടുതൽ ചിന്തിക്കുക - അവൻ ഇപ്പോഴും വിസമ്മതിച്ചു. ഒരാൾക്ക് എങ്ങനെ സ്വയം വഞ്ചിക്കപ്പെടാൻ കഴിയും? പാപത്തിൽ നമുക്ക് എങ്ങനെ നമ്മെ തന്നെ കഠിനഹൃദയർ ആക്കാൻ കഴിയും എന്നതിനെക്കുറിച്ച് എന്ത് തരത്തിലുള്ള മുന്നറിയിപ്പുകളാണ് ഇതിൽ നിന്ന് നാം സ്വയം സ്വീകരിക്കേണ്ടത്? ശരിയായ തീരുമാനവും ശരിയായ പാതയും നമ്മുടെ മുമ്പിൽ എപ്പോഴും ഉണ്ടായിരുന്നിട്ടും, അത്യന്തം വിനാശകരമായ തീരുമാനങ്ങൾ നാം എടുക്കുന്നത് എന്തിന്? മറ്റ് ഏത് ബൈബിൾ കഥാപാത്രങ്ങളാണ് ഇതേ തരത്തിലുള്ള തെറ്റ് ചെയ്തിട്ടുള്ളത്? ഉദാഹരണത്തിന്, യൂദാസിനെക്കുറിച്ച് ചിന്തിക്കുക.`

`2. ഒരു ഘട്ടത്തിൽ, ഫറവോൻ സ്വന്തം ദേശത്തിനും ജനങ്ങൾക്കും മേൽ വരുത്തിയ നാശത്തിനിടയിൽ, അവൻ പ്രഖ്യാപിച്ചു, "‘ഇത്തവണ ഞാൻ പാപം ചെയ്തു; ദൈവമാണ് നീതിമാൻ, ഞാനും എന്റെ ജനവും ദുഷ്ടന്മാരാണ്’” (പുറപ്പാട് 9:27,). ആ സമയത്ത് പാപത്തിന്റെ അത്ഭുതകരമായ ഒരു ഏറ്റുപറച്ചിൽ നടന്നെങ്കിലും, അത് യഥാർത്ഥമല്ലായിരുന്നു എന്ന് നമുക്ക് എങ്ങനെ അറിയാം?`

---

#### Additional Reading: Selected Quotes from Ellen G. White

“Hardening of the Heart,” Conflict and Courage, March 24, p. 89.\
“Pharaoh Hardens His Heart,” in From Eternity Past, pp. 182–184.\