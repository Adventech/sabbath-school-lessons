---
title:  പ്രഥമമായ കല്പന
date:   27/04/2025
---

ഏദെന്‍ തോട്ടം ദൈവത്തിന്‍റെ ആദ്യത്തെ ജനത്തിന് ഒരു ക്ലാസ് മുറിയായിരുന്നു. സൃഷ്ടിയുമായുള്ള അവരുടെ പരസ്പര വ്യവഹാരം അവരെയും അവരുടെ സന്തതിയെയും അനന്തമായി സ്രഷ്ടാവിനെക്കുറിച്ച് കൂടുതലായി പഠിപ്പിക്കുന്ന ഒരു സ്ഥലം. "വിശുദ്ധ ദമ്പതികള്‍ ദൈവത്തില്‍നിന്നും പിതൃതുല്യമായ സംരക്ഷണം ലഭിച്ച മക്കളും സര്‍വ്വജ്ഞാനിയായ സ്രഷ്ടാവില്‍നിന്നും വിദ്യ അഭ്യസിച്ച വിദ്യാര്‍ത്ഥികളും ആയിരുന്നു... അവരുടെ ബുദ്ധിശക്തി ദൂതന്മാരെക്കാള്‍ അല്പം മാത്രം കുറവായിരുന്നു. ദൃശ്യമായ പ്രപഞ്ചരഹസ്യങ്ങള്‍ "ജ്ഞാനസമ്പൂര്‍ണ്ണനായവന്‍റെ അത്ഭുതങ്ങള്‍" (ഇയ്യോബ് 37:16). അവര്‍ക്കു ശക്തി ബോധനത്തിന്‍റെയും സന്തോഷത്തിന്‍റെയും ഉറവായിരുന്നു." ഗോത്രപിതാക്കന്മാരും പ്രവാചകന്മാരും പേജ് 50,51.

`വായിക്കുക: ഉല്‍പത്തി 2:9-17. പ്രഥമമായ കല്പന എന്തായിരുന്നു. മനുഷ്യവര്‍ഗ്ഗത്തിന് ദൈവം കൊടുത്ത നിരോധനാജ്ഞ. എന്തുകൊണ്ടാണ് അത് വളരെ പ്രധാനമായത്?`

'റ്റസ്വ്' എന്ന ക്രിയാധാതുവിന്‍റെ ആദ്യത്തെ ഉപയോഗം 'കല്പിക്കാന്‍' ഉല്പത്തി 2:16 ലായിരുന്നു. 'നന്മതിന്മകളെക്കുറിച്ചുള്ള അറിവിന്‍റെ വൃക്ഷത്തില്‍നിന്നും ഭക്ഷിക്കരുത്' എന്നുള്ള കല്പന. എപ്രകാരമാണ് ചില അറിവുകള്‍ നിരോധിക്കപ്പെടുന്നത്? കൂടുതല്‍ അറിയുന്നതും അനുഭവിക്കുന്നതും എപ്പോഴും ഉപയോഗപ്രദമല്ലേ?

തിരുവെഴുത്തിനനുസൃതമല്ല: ദൈവത്തിന് തന്‍റെ ജനത്തിന് തികഞ്ഞ വിദ്യാഭ്യാസം നല്‍കണമെന്നും അതേസമയം ചില വിജ്ഞാനം കാരണമുണ്ടാകുന്ന ദീര്‍ഘനാളത്തെ കഷ്ടതയില്‍നിന്ന് അവരെ ഒഴിവാക്കുകയും ചെയ്യണമെന്ന് ഉറപ്പിച്ചിരുന്നു. ഉദാഹരണമായി ദൈവം അവരെ ഭരിക്കുവാന്‍ പകരമായി അവരുതന്നെ അവരെ ഭരിക്കുവാന്‍ തിരഞ്ഞെടുക്കുമ്പോള്‍ അവര്‍ക്കെന്തു സംഭവിക്കും എന്നുള്ളതുതന്നെ.

സഹസ്രാബ്ദങ്ങള്‍ക്കു ശേഷം, യിസ്രായേല്‍ ഒരു രാജാവിനുവേണ്ടി അപേക്ഷിച്ചപ്പോള്‍, ദൈവം അതിന്‍റെ അനന്തരഫലങ്ങള്‍ അവരെ അറിയിച്ചു. (കഴിഞ്ഞയാഴ്ച നമ്മള്‍ കണ്ടതുപോലെ) കൂടാതെ തന്‍റെ നേരിട്ടുള്ള ഭരണത്തില്‍നിന്നും നടന്നുനീങ്ങുവാനുള്ള അവരുടെ തീരുമാനം കാലത്തിന്‍റെ അന്ത്യം വരെ നീളും എന്നും അവരെ അറിയിച്ചു.

യിസ്രായേലിലെ രാജാക്കന്മാര്‍ ക്രമേണ കൂടുതല്‍ ദുഷ്ടരായിത്തീര്‍ന്നപ്പോള്‍ ദൈവത്തിന്‍റെ ഉടമ്പടി ജനം ലൗകികരായിത്തീര്‍ന്നു. അതുകൊണ്ട് അവരുടെ ദൗത്യത്തില്‍നിന്ന് അവരെ നീക്കി. അവരാഗ്രഹിച്ചതില്‍ കൂടുതലായി അവര്‍ക്കു വേണ്ടുന്നതവന്‍ കൊടുത്തു: 'മാനുഷിക ആധിപത്യം.'

ഈ പശ്ചാത്തലം മനസ്സില്‍ വച്ചുകൊണ്ട് ദാനീയേലിന്‍റെ പുസ്തകം സമീപിക്കുന്നത് പ്രകാശമാനമാക്കും. സാമ്രാജ്യങ്ങളുടെ പ്രയാണം മാത്രമല്ല പുസ്തകത്തിലെ ദര്‍ശനങ്ങളില്‍ വര്‍ണ്ണിച്ചിരിക്കുന്നത് "രാജ്യങ്ങളുടെ കുറ്റാരോപണവും" - ജാതികള്‍ - യിസ്രായേലിന്‍റെ പരാജയങ്ങളുടെ കുറ്റാരോപണങ്ങള്‍ കൂടിയാണത്. അവന്‍റെ കല്പനകള്‍ അനുസരിക്കുവാനുള്ള അവരുടെ തിരസ്കരണവും, ഏദെനില്‍ ആദ്യം കൊടുത്ത സ്വാതന്ത്ര്യത്തിന് പകരമായി, നൂറ്റാണ്ടുകളായുള്ള അടിമത്തം, ഒരു പുതിയ ക്ലാസ് മുറി അവിടെ അനുകൂലമായ ഹൃദയങ്ങള്‍ ദൈവത്തിന്‍റെ രാജ്യവും ഈ ലോകരാജ്യവും തമ്മിലുള്ള ശ്രദ്ധേയമായ വ്യത്യാസം സാക്ഷ്യപ്പെടുത്തുവാന്‍ ഇടയാക്കി.

`വ്യത്യസ്തമായുള്ള അറിവുകളെക്കുറിച്ച് ചിന്തിക്കുക. ഇപ്പോള്‍പോലും നമ്മില്‍ പലരും ആ അറിവുകള്‍ ഇല്ലാത്തവരായിരുന്നെങ്കില്‍ കുറച്ചുകൂടി നല്ലതായിരുന്നേനെ. ഇതെപ്രകാരമാണ് ഏദെനില്‍ വിലക്കപ്പെട്ടതെന്തായിരുന്നു എന്നതിനെക്കുറിച്ച് നമുക്ക് മനസ്സിലാക്കുവാന്‍ സഹായകമാകുന്നത്?`