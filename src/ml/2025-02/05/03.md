---
title:  ദാനീയേല്‍ 2
date:   28/04/2025
---

ബാബിലോണ്യാ അടിമത്തത്തിന്‍റെ കാലത്താണ് ദാനീയേല്‍ പ്രവാചകനില്‍ കൂടി ദൈവം തന്‍റെ ജനവും ഈ ലോകത്തിലെ മറ്റു രാജ്യങ്ങളുമായുള്ള സമ്പര്‍ക്കത്തെക്കുറിച്ച് ശ്രദ്ധ പിടിച്ചു പറ്റുന്ന വിവരണം അവതരിപ്പിച്ചത്. തന്‍റെ ജനം മേലില്‍ സ്വയംഭരണത്തിലുള്ളവരല്ല, അവരിപ്പോള്‍ അവരുടെ തിരഞ്ഞെടുപ്പിന്‍റെ അനന്തരഫലം കൊയ്തുകൊണ്ടിരിക്കുകയാണ് (കൂടാതെ അതില്‍നിന്ന് പഠിക്കുകയും).

`ദാനീ 2:31-35 വായിക്കുക. ഇവിടെ കാലത്തിന്‍റെ അന്ത്യം വരെയുള്ള ലോകചരിത്രത്തിന്‍റെ വ്യാപകമായ ദൃശ്യം കാണുവാന്‍ കഴിയുന്നു. ഈ വിചിത്രമായ പ്രവചനത്തില്‍ നിന്നും നമുക്കെന്തു സത്യങ്ങളാണ് പഠിക്കുവാന്‍ സാധിക്കുന്നത്?`

പത്തൊന്‍പതാം നൂറ്റാണ്ടിന്‍റെ അവസാനത്തില്‍ നിരവധിയാളുകള്‍ മനുഷ്യപുരോഗതിയെക്കുറിച്ച് ദൃഢവിശ്വാസം പ്രകടിപ്പിച്ചു. ഉദാഹരണത്തിന്, പാരീസിലെ പൊതുദര്‍ശനം (1900) ശുഭാപ്തിവിശ്വാസത്തിന്‍റെ ഗണ്യമായ ഒരു പ്രദര്‍ശനമായിരുന്നു. തീര്‍ച്ചയായും നമ്മുടെ എല്ലാ ശാസ്ത്രസാങ്കേതിക മുന്നേറ്റത്തില്‍കൂടി മനുഷ്യവര്‍ഗ്ഗത്തിന്‍റെ ഗൗരവമേറിയ നാനാ പ്രശ്നങ്ങള്‍ക്കും അവസാനം വരും. മനുഷ്യവര്‍ഗ്ഗം ഇരുപതാം നൂറ്റാണ്ടിലേക്ക് പ്രവേശിച്ചപ്പോള്‍ പല ചിന്തകന്മാരുടെയും ഇടയില്‍ ഈ മഹത്തായ ശുഭാപ്തിവിശ്വാസം, വെളിച്ചം നല്‍കുന്ന ആശയങ്ങള്‍, ഉദാഹരണത്തിന് മാനുഷ സമ്പൂര്‍ണ്ണത, വിചാരശക്തി എന്നിവ മനോഹരമായ ഒരു പുതുയുഗത്തില്‍ മനുഷ്യവര്‍ഗ്ഗത്തിന് പ്രകാശമായിത്തീരും.

ഒന്നാം ലോകമഹായുദ്ധം എങ്ങനെയായാലും പെട്ടെന്ന് ആ സ്വപ്നങ്ങള്‍ താറുമാറാക്കുകയും ഇരുപതാം നൂറ്റാണ്ടിന്‍റെ അവസാനത്തില്‍ യുദ്ധം മുഖേന 200 മില്യണില്‍ കൂടുതല്‍ ജനങ്ങള്‍ നഷ്ടപ്പെടുകയും ചെയ്തു. സാങ്കേതികമായി നാം മുന്നേറിയിരുന്നിരിക്കാം എന്നാല്‍ സദാചാരപരമായി ഒരിക്കലുമില്ല. ഡോക്ടര്‍ മാര്‍ട്ടിന്‍ ലൂഥര്‍ കിം ജൂനിയറിനെ പരാവര്‍ത്തനം ചെയ്താല്‍ നമ്മള്‍ മിസൈലുകള്‍ക്ക് വഴികാണിച്ചു എന്നാല്‍ മനുഷ്യരെ വഴിതെറ്റിച്ചു. കൂടാതെ അത് വളരെ ഭീതിയുളവാക്കുന്ന ഒരു കൂടിച്ചേരലാണ്.

ദാനീയേല്‍ 2 ലെ ലോഹങ്ങള്‍ ഏറ്റവും വിലപിടിപ്പുള്ളതില്‍നിന്നും വിലകുറഞ്ഞതിലേക്കുള്ള നീക്കം, പല പ്രവചന വിദ്യാര്‍ത്ഥികളും ശ്രദ്ധിച്ചിട്ടുണ്ട്. സ്വര്‍ണ്ണം വെള്ളിയിലേക്ക് വിലകുറയുന്നു. പിച്ചള ഇരുമ്പിലേക്ക് വിലകുറയുന്നു. ഇരുമ്പും കളിമണ്ണുമായി അവസാനം എത്തുന്നതുവരെ.

ചാള്‍സ് ഡാര്‍വിന്‍, കാള്‍മാക്സ്, പത്തൊന്‍പതാം നൂറ്റാണ്ടിലെ മറ്റു ചിന്തകന്മാരും മനുഷ്യവര്‍ഗ്ഗം മേലോട്ടുള്ള പാതയിലാണ് സഞ്ചരിക്കുന്നതെന്നും ജീവശാസ്ത്രപരമായും സാമൂഹികമായും നാം വളരുകയാണെന്നും നമ്മെ ബോധ്യപ്പെടുത്തുവാന്‍ ശ്രമിച്ചു. കൂടാതെ ചില രീതിയില്‍ മനുഷ്യന്‍റെ നിലനില്‍പ് പുരോഗമിച്ചിട്ടുണ്ട് (ഭൗതികമായ നിലയിലെങ്കിലും). സമാധാനത്തെക്കുറിച്ചും സുരക്ഷിതത്വത്തെക്കുറിച്ചും സമൃദ്ധിയെക്കുറിച്ചും ശുഭാപ്തിവിശ്വാസത്തോടെ ഭരിക്കുകയും നയിക്കുകയും ചെയ്യപ്പെടുന്നതുകൊണ്ട് മനുഷ്യര്‍ ഈ ലോകത്തിന്‍റെ ഭാവിക്കപ്പുറമായി നോക്കുകയാണ്.

`യേശു മുന്നറിയിപ്പു കൊടുത്തു, "നിങ്ങള്‍ യുദ്ധങ്ങളെയും യുദ്ധശ്രുതികളെയും കുറിച്ചു കേള്‍ക്കും... ജാതി ജാതിയോടും രാജ്യം രാജ്യത്തോടും എതിര്‍ക്കും; ക്ഷാമവും ഭൂകമ്പവും അവിടവിടെ ഉണ്ടാകും" (മത്തായി 24:6,7). ഈ മുന്നറിയിപ്പ് കൂടാതെ, നമുക്ക് നേരത്തെ ഇവയെക്കുറിച്ച് മുന്നറിയിപ്പ് നല്‍കിയിട്ടുണ്ട് എന്നുള്ള അറിവില്‍നിന്നും എപ്രകാരം ആശ്വാസം കണ്ടെത്തുവാന്‍ കഴിയും?`