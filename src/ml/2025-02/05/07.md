---
title:  കൂടുതല്‍ പഠനത്തിന്
date:   02/05/2025
---

എലന്‍ ജി. വൈറ്റിന്‍റെ ഗോത്രപിതാക്കന്മാരും പ്രവാചകന്മാരും എന്ന പുസ്തകത്തിലെ 'ബാബേല്‍ ഗോപുരം' പേജ് 117-124 വായിക്കുക.

"ഞാന്‍ പുതിയ ആകാശവും പുതിയ ഭൂമിയും കണ്ടു: ഒന്നാമത്തെ ആകാശവും ഒന്നാമത്തെ ഭൂമിയും ഒഴിഞ്ഞുപോയി" (വെളി. 21:1). ദുഷ്ടന്മാരെ ദഹിപ്പിച്ച അഗ്നി ഭൂമിയെ ശുദ്ധീകരിക്കും. പാപത്തിന്‍റെ ഓരോ അംശത്തെയും തുടച്ചുനീക്കും. പാപത്തിന്‍റെ പരിണിതഫലമായ ഈ ഭയാനകമായ അഗ്നി വിശുദ്ധന്മാരുടെ മുമ്പാകെ പിന്നീട് ഉണ്ടായിരിക്കയില്ല.

ഓര്‍മ്മിക്കാന്‍ ഒരു കാര്യം മാത്രം അവശേഷിക്കും. ക്രൂശീകരണത്തിന്‍റെ അടയാളം നമ്മുടെ രക്ഷകന്‍ എക്കാലത്തും ധരിക്കും എന്നതാണ് അത്. അവന്‍റെ തലയിലും പാര്‍ശ്വത്തിലും കൈകാലുകളിലും പാപത്താലുണ്ടായ പാടുകള്‍ മാത്രം അവശേഷിക്കും. ക്രിസ്തുവിനെ മഹത്വത്തില്‍ കണ്ടുകൊണ്ട് പ്രവാചകന്‍ ഇങ്ങനെ പറയുന്നു: "...കിരണങ്ങള്‍ അവന്‍റെ പാര്‍ശ്വത്തില്‍ നിന്നു പുറപ്പെടുന്നു. അവിടെ അവന്‍റെ വല്ലഭത്വം മറഞ്ഞിരിക്കുന്നു" (ഹബക്കൂക് 3:4). കുത്തേറ്റ് പാര്‍ശ്വത്തിലെ മുറിവില്‍ നിന്നും പുറപ്പെട്ട രക്തത്തിന്‍റെ ഉറവ മനുഷ്യനെ ദൈവവുമായി നിരപ്പിച്ചു. അവിടെയാണ് രക്ഷകന്‍റെ മഹത്വം. അവിടെയാണ് "മറഞ്ഞിരിക്കുന്ന അവന്‍റെ ശക്തി" രക്ഷിക്കാന്‍ ശക്തമായ, പാപത്തില്‍നിന്ന് ഉദ്ധരിക്കാന്‍ മതിയായ യാഗത്തിലൂടെ, തന്‍റെ കരുണയെ നിന്ദിച്ചവര്‍ക്കുള്ള നീതി നടപ്പാക്കാന്‍ അവന്‍ ശക്തനായിരുന്നു. അവന്‍ അനുഭവിച്ച നിന്ദയുടെ അടയാളങ്ങള്‍ അവന്‍റെ ഏറ്റവും വലിയ ബഹുമതിയാണ്. നിത്യതയിലുടനീളം ഈ മുറിവുകള്‍ ക്രിസ്തുവിന്‍റെ സല്‍ഗുണങ്ങളെ ഘോഷിക്കുകയും തന്‍റെ ശക്തിയെ വര്‍ണ്ണിക്കുകയും ചെയ്യും. തന്‍റെ കരുണയെ നിന്ദിച്ചവര്‍ക്കുള്ള നീതി നടപ്പാക്കാന്‍ അവന്‍ ശക്തനായിരുന്നു. അവന്‍ അനുഭവിച്ച നിന്ദയുടെ അടയാളങ്ങള്‍ അവന്‍റെ ഏറ്റവും വലിയ ബഹുമതിയാണ്. നിത്യതയിലുടനീളം ഈ മുറിവുകള്‍ ക്രിസ്തുവിന്‍റെ സല്‍ഗുണങ്ങളെ ഘോഷിക്കുകയും തന്‍റെ ശക്തിയെ വര്‍ണ്ണിക്കുകയും ചെയ്യും. The Great Controvesry p. 674.

**ചര്‍ച്ചയ്ക്കുള്ള ചോദ്യങ്ങള്‍**

`അന്ത്യത്തില്‍ എല്ലാ ഭൗമികനേട്ടങ്ങളും എത്ര ശ്രേഷ്ഠമായതാണെങ്കിലും എത്ര മഹനീയമായതാണെങ്കിലും എത്ര ഭയാനകവും മഹത്തായതുമാണെങ്കിലും പൊടിയായി മാറും. ചാരമായും ആത്യന്തികമായി എന്നന്നേക്കും അപ്രത്യക്ഷമാകും. നിങ്ങള്‍ നേടിയെടുത്തിട്ടുള്ളതും ഇപ്പോള്‍ നേടിക്കൊണ്ടിരിക്കുന്നതും എത്ര മഹനീയമായ നേട്ടങ്ങളാണെങ്കിലും അതില്‍ ഉള്‍പ്പെടും. എന്തുകൊണ്ടാണ് ഈ വീക്ഷണം എപ്പോഴും മനസ്സില്‍ സൂക്ഷിക്കേണ്ടത് പ്രധാനമായിരിക്കുന്നത് എന്തുകൊണ്ടാണ്? ഈ വീക്ഷണം എപ്രകാരം നിങ്ങളുടെ മുന്‍ഗണന ചൊവ്വായതായി തീരുവാന്‍ സഹായകമാകണം?`

`വെളി. 13:1-10 കാണുന്ന കടല്‍ മൃഗത്തെ സൂക്ഷ്മമായി നോക്കുക. ഏതെല്ലാം രീതികളിലാണ് ഈ മൃഗം ബാബേലിന്‍റെ മാസികാവസ്ഥയുടെ സ്വഭാവികമായ അനന്തരഫലങ്ങള്‍? ഇതു വ്യക്തമായി എല്ലാ മാനുഷിക രാഷ്ട്രങ്ങളുടെയും ബാബിലോണ്‍ മുതല്‍ ചെറിയ കൊമ്പിന്‍റെ അധികാരം വരെയുള്ളതിന്‍റെ ആകെതുകയാണ്. ഓരോ സാമ്രാജ്യത്തിന്‍റെയും എന്തു സ്വഭാവവിശേഷതയാണ് എല്ലാകാലത്തും നിലനിന്നതായി നിങ്ങളുടെ ശ്രദ്ധയില്‍ പെട്ടത്? ഉദാഹരണമായി ഏതെല്ലാം രീതികളിലാണ് ലോകം ഇപ്പോഴും ബാബിലോണിന്‍റെയും റോമിന്‍റെയും മൂല്യങ്ങള്‍ ഇപ്പോഴും പ്രതിഫലിപ്പിക്കുന്നത്?`

`അഡ്വന്‍റിസ്റ്റുകാരനെന്ന നിലക്ക് നാമെപ്രകാരമാണ് ദൈവത്തെ അനുഗമിക്കുകയും അതുപോലെ നാം ജീവിച്ചിരിക്കുന്ന രാഷ്ട്രത്തിന്‍റെ നിയമങ്ങളും അനുസരിക്കുന്നത് ശരിയായി തുലനം ചെയ്യുന്നത്? ഒന്നിനോടുള്ള അനുസരണം മറ്റൊന്നിനോടുള്ള അനുസരണക്കേടായി മാറുമ്പോള്‍ എന്തു സംഭവിക്കുന്നു?`