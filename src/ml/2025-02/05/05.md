---
title:  കടലിനും കരയ്ക്കും മദ്ധ്യേ
date:   30/04/2025
---

വേദപുസ്തകത്തിലെ കരയും കടലും സാദൃശം, പ്രത്യേകിച്ച് പ്രവചനത്തിനു വേണ്ടിയുള്ളത് വളരെ വിജ്ഞാനപ്രദമായിരിക്കാം. ബൈബിള്‍ പ്രവചനത്തില്‍ കരയുടെയും കടലിന്‍റെയും പ്രതീകങ്ങള്‍ പരിഗണിക്കുക, അവ തികച്ചും വ്യത്യസ്തമാണ്.

"പ്രതീകാത്മകമായി ഭൂമിയും കടലും തൊടുവിച്ചു വയ്ക്കുമ്പോള്‍, സാധാരണയായി ഭൂമി പ്രതിനിധീകരിക്കുന്നത് ശരിയായ ക്രമത്തിലുള്ള ഒരു ലോകത്തെയാണ്, അല്ലെങ്കില്‍ യിസ്രായേല്‍ ദേശത്തെ പോലും. എന്നാല്‍ കടല്‍ പരാമര്‍ശിക്കുന്നത് ജാതീയ രാഷ്ട്രങ്ങളെയാണ്. കടല്‍ കരയെ ഭീഷണിപ്പെടുത്തുന്നതുപോലെ ജാതീയ രാഷ്ട്രങ്ങള്‍ യിസ്രായേലിനെ ഭീഷണിപ്പെടുത്തുന്നു." Beartice S. Neall. Sealed Saints and the Trebulation in Symposium on Revelation, Book 1, ed. Frank B. Instiutte, General Conference of Seventh day Adventists 1992) p. 260.

ഈ ചിന്തക്കനുസരിച്ച് ഭൂമി ദൈവിക ഭരണകൂടത്താല്‍ സ്ഥാപിക്കപ്പട്ട ദൃഢതയുള്ള ഒരു സ്ഥലമാണ്. കടല്‍ പ്രതിനിധീകരിക്കുന്നത് മനുഷ്യന്‍റെ അഹങ്കാരത്താല്‍ സ്ഥാപിക്കപ്പെട്ട ഉറപ്പില്ലാത്തതും താറുമാറായതുമായ രാഷ്ട്രങ്ങളെയാണ്.

`മുകളില്‍ സൂചിപ്പിച്ചിരിക്കുന്ന ആശയത്തിന്‍റെ പശ്ചാത്തലത്തില്‍ വെളിപ്പാട് 12:15,16; 13:1,11 വായിക്കുക. വെള്ളവും ഭൂമിയും അടുത്തടുത്ത് വച്ചിരിക്കുന്നത് ശ്രദ്ധിക്കുക. എപ്രകാരമാണത് ഉപയോഗിച്ചിരിക്കുന്നത്? പ്രവചനം എപ്രകാരം മനസ്സിലാക്കണമെന്നതിനെക്കുറിച്ച് അവയ്ക്ക് നമ്മെ എന്തു പഠിപ്പിക്കുവാന്‍ സാധിക്കും?`

സ്ത്രീയെ (സഭ) പീഡിപ്പിക്കുന്നതിന് മഹാസര്‍പ്പം ഉപയോഗിക്കുന്നത് വെള്ളമാണ് എന്ന് ശ്രദ്ധിക്കുക. നമ്മള്‍ കണ്ടതുപോലെ, പ്രവചനത്തില്‍ വെള്ളം പ്രതിനിധീകരിക്കുന്നത് ലൗകിക ആധിപത്യവും അതിനെ ചുറ്റിപ്പറ്റിയുള്ള കലാപങ്ങളും കുഴപ്പങ്ങളുമാണ്. അതുകൊണ്ട് നമുക്ക് സാത്താനെങ്ങനെയാണ് ജനങ്ങളെ അവരുടെ നേതാക്കന്മാരുടെ പ്രചോദനത്താല്‍ ദൈവജനത്തെ പീഡിപ്പിക്കുവാന്‍ സാധിച്ചതെന്ന് സഭാ ചരിത്രത്തില്‍ കൂടി കാണുവാന്‍ കഴിയുന്നു.

കൂടാതെ സെവന്ത് ഡേ അഡ്വന്‍റിസ്റ്റുകാര്‍ വെളി. 12:16 പീഡിപ്പിക്കപ്പെട്ട വിശ്വാസികളുടെ പുതിയലോകത്തിലേക്കുള്ള കുടിയേറ്റത്തെക്കുറിച്ച് പരാമര്‍ശിച്ചിരിക്കുന്നു എന്നും മനസ്സിലാക്കിയിട്ടുണ്ട്. കരയെക്കുറിച്ചും കടലിനെക്കുറിച്ചുമുള്ള നമ്മുടെ ധാരണ ശരിയാണെങ്കില്‍, ഇതെന്താണ് അമേരിക്കന്‍ റിപ്പബ്ലിക്കിന്‍റെ സ്ഥാപിക്കലിനെക്കുറിച്ച് പറയുന്നത്?

വാഗ്ദത്തനാട് ദൈവജനത്തിനുവേണ്ടി മാറ്റിവച്ച ഒരു സ്ഥലംപോലെ തന്നെ നമുക്ക് ഭൂമിയെ പരിഗണിക്കുവാന്‍ സാധിക്കുമായിരുന്നോ? ഇതുകൊണ്ടാണോ കരയിലെ മൃഗം ആദ്യം കുഞ്ഞാടിനെപ്പോലെ കാണപ്പെട്ടത്? അമേരിക്കയുട മുന്‍കാല സ്ഥാപകരില്‍ ചിലര്‍ക്ക് അതിനെ പുതിയ യിസ്രായേലായി കാണുവാന്‍ ഇഷ്ടമായിരുന്നതുപോലെ അതൊരിക്കലും ആയിരുന്നില്ല. ഒരുപാടുകാലമായി, ലോകത്തില്‍ മതപരമായി പീഡിപ്പിക്കപ്പെട്ട ദശലക്ഷങ്ങള്‍ക്ക് മതസ്വാതന്ത്ര്യം അനുഭവിക്കുവാന്‍ സഹായിച്ച പ്രദേശമാണ്.

നിര്‍ഭാഗ്യവശാല്‍, ഈ കുഞ്ഞാടിനെപ്പോലുള്ള മൃഗം ഒരു ദിവസം ഒരു മഹാസര്‍പ്പത്തെപ്പോലെ സംസാരിക്കും (വെളി. 13:11). ദീര്‍ഘകാലം പീഡനം അനുഭവിച്ചിരുന്നവര്‍ക്ക് മതസ്വാതന്ത്ര്യത്തിന്‍റെ ഒരു ദീപമായിരുന്ന 'ഐക്യനാടുകള്‍' പ്രബലമായ മതപീഡകനായി മാറും! മനുഷ്യന്‍ ദൈവികഭരണത്തിനു പകരം അവരെ സ്വയമായി ഭരിക്കുവാന്‍ തിരഞ്ഞെടുത്തപ്പോള്‍ എന്തുണ്ടായി എന്നതിനുള്ള മറ്റൊരുദാഹരണമാണിത്.