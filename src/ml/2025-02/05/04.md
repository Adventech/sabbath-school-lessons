---
title:  ദാനീയേല്‍ 7
date:   29/04/2025
---

ദാനീയേല്‍ 2 ലെ സ്വപ്നം ആദ്യം അവതരിപ്പിക്കപ്പെട്ടത് ഒരു ബാബിലോണ്യ രാജാവിനാണ്. താരതമ്യെന ദാനീയേല്‍ '7' ലെ ദര്‍ശനം ദൈവത്തിന്‍റെ ഉടമ്പടിജനത്തിലെ ഒരംഗമായ ഒരു എബ്രായ പുരോഹിതനാണ് അവതരിപ്പിക്കപ്പെട്ടത്.

ദാനീയേലിനെ കാണിക്കുന്നത് നെബൂഖദ്നേസറിനെ കാണിച്ച അതേ വിഷയം തന്നെയാണ്. എന്നാല്‍ വേറൊരു കാഴചപ്പാടില്‍ കൂടെയായിരുന്നു. ഒരു ബിംബത്തിന് പകരം അവന്‍ കാണുന്നത് രാജ്യങ്ങളുടെ ഒരു പരമ്പര കടലില്‍ നിന്നും ഉയര്‍ന്നുവരുന്നതും കാറ്റ് വെള്ളത്തെ കടയുന്നതിന്‍റെ ഫലവുമാണ്. അവരുടെ ഇടയില്‍ നിരന്തരമായി സ്ഥാനമാറ്റത്തിന് കാരണമായ പോരാട്ടത്തിന്‍റെ തുടര്‍ച്ചയായ ഒരു സ്ഥിതിവിശേഷമായിരുന്നു. സങ്കീ. 65:5-8; യെശ. 17:12,13; യിരെ. 46:7,8 - എന്നീ വാക്യങ്ങളില്‍ ജലപ്രളയത്തിന്‍റെയും തിരമാലകളുടെയും സാദൃശ്യങ്ങള്‍ രാജ്യങ്ങള്‍ തമ്മിലുള്ള ബഹളം ചിത്രീകരിക്കുവാന്‍ ഉപയോഗിക്കുന്നു.

വ്യത്യസ്തമായി, വാഗ്ദത്ത നാട് - ഒരു കാലഘട്ടത്തിലേക്കെങ്കിലും ധാരാളം ജാതീയ രാജ്യങ്ങള്‍ക്കിടയില്‍ സമാധാനത്തിന്‍റെയും സുരക്ഷിതത്വത്തിന്‍റെയും ഒരു ദ്വീപായി നിലകൊണ്ടു. അതിന് ചുറ്റുമുള്ള അടക്കമില്ലാത്ത രാജ്യങ്ങള്‍ക്ക് വ്യത്യസ്തമായി ദൈവത്തിന്‍ ഭരണകൂടത്തിന്‍റെ ദൃഢമായ അടിത്തറയാല്‍ സ്ഥാപിക്കപ്പെട്ട പരിപാവനമായ ഒരു നാട്.

`വായിക്കുക: ദാനീ. 7:1-3. ഈ രംഗത്തില്‍ അനവധിയായ ചലനങ്ങളുണ്ട്. കടലില്‍നിന്ന് ഉയര്‍ന്നുവരുന്നതായ ആദ്യത്തെ മൃഗത്തിന്‍റെ സാദൃശ്യത്തില്‍നിന്നും നമുക്കെന്തൊക്കെ പാഠങ്ങളാണ് മനസ്സിലാക്കുവാന്‍ സാധിക്കുന്നത്?`

ദാനീയേല്‍ കരയില്‍നിന്ന് ജാതികളുടെ യുദ്ധം നിരീക്ഷിച്ചുകൊണ്ടിരിക്കുമ്പോള്‍ പെട്ടെന്നൊരു മൃഗം കരയിലേക്ക് തന്‍റെ പ്രദേശത്തേക്ക് കയറിവരുന്നു! ജാതികളുടെ പ്രശ്നങ്ങള്‍ ഇപ്പോള്‍ തന്‍റെ ജനത്തിന്‍റെ പ്രശ്നങ്ങളായി മാറി. അവര്‍ ജാതികളെപ്പോലെ ജീവിക്കുവാന്‍ തിരഞ്ഞെടുത്തായിരുന്നു. അതുകൊണ്ട് ഇപ്പോള്‍ അവര്‍ ജാതികളോടും അവരുടെ കീഴിലും ജീവിക്കും. ബാബിലോണ്യ ആധിപത്യം മുതല്‍ പിന്നൊരിക്കലും ദൈവത്തിന്‍റെ ഉടമ്പടി ജനം പൂര്‍ണ്ണമായ സ്വയംഭരണം ആസ്വദിച്ചില്ല.

ദൈവജനത്തിന്‍റെ ഇന്നത്തെ ഈ സ്വയംഭരണത്തിന്‍റെ നഷ്ടം സമയത്തിന്‍റെ അവസാനം വരെ ക്രിസ്തു ഒടുവില്‍ തന്‍റെ ന്യായമായ സ്ഥലത്ത് നമ്മുടെ രാജാവായി പുനഃസ്ഥാപിക്കുന്നതുവരെ തുടരും. പുതിയനിയമത്തില്‍ ദൈവജനം റോമാസാമ്രാജ്യത്തിന്‍റെ കീഴിലും വിജാതീയ റോമിന്‍റെ പിന്‍ഗാമിയായ ചെറിയകൊമ്പിന്‍റെ പീഡനത്താലും കഷ്ടത അനുഭവിച്ചുകൊണ്ടേയിരുന്നു.

ചരിത്രപരമായി ചില രാഷ്ട്രങ്ങള്‍ മറ്റുള്ളതിനെക്കാളും മെച്ചമായിരുന്നെങ്കിലും ചില യുഗങ്ങള്‍ മറ്റുള്ളതിനെക്കാള്‍ സമാധാനപരമായിരുന്നെങ്കിലും രാജ്യങ്ങളുടെ ചരിത്രങ്ങളുടെ ഭൂരിഭാഗവും ജനങ്ങളും സാമ്രാജ്യങ്ങളും ഒരു ദുരന്തത്തില്‍നിന്ന് മറ്റൊന്നിലേക്ക് പൊയ്ക്കൊണ്ടിരുന്നു. ഒരു ഉപദ്രവിയില്‍നിന്ന് മറ്റൊരു ഉപദ്രവിയിലേക്ക് പലപ്പോഴും ഇതു നടന്നിരുന്നത് അവരുടെ സ്വന്തം ജനങ്ങളുടെ നന്മമാത്രം കാംഷിച്ചിരുന്ന ഭരണാധികാരികളുടെ കീഴിലായിരുന്നു. ദൈവം തന്‍റെ ജനത്തിനുവേണ്ടി ആഗ്രഹിച്ചിരുന്ന ഭരണത്തില്‍നിന്ന് എന്തു വ്യത്യസ്തമാണ് പക്ഷേ അവര്‍ അത് തിരഞ്ഞെടുക്കുകയായിരുന്നെങ്കില്‍ മാത്രം.

`എപ്രകാരമാണ് റോമര്‍ 3:10-19 വാക്യങ്ങള്‍ നമ്മുടെ ലോകത്തെ വിവരിക്കുവാന്‍ സഹായകമാകുന്നത്? എങ്ങനെയാണ് വാക്യം 19 പ്രത്യേകമായി നമ്മുടെ ജീവിതങ്ങളില്‍ സുവിശേഷം വളരെ അത്യാവശ്യമായിരിക്കുന്നു എന്ന് കാണിക്കുന്നത്?`