---
title:  രാഷ്ട്രങ്ങള്‍ - ഭാഗം 2
date:   26/04/2025
---

### പഠനത്തിനുള്ള വേദഭാഗങ്ങള്‍

ഉല്പത്തി 2:9-17; ദാനീ. 2:31-35; യെശ. 17:12,13; ദാനീ. 7:1-3; റോമര്‍ 3:10-19; വെളി. 12:15,16; 10:1-11.

> <p>മനഃപാഠവാക്യം</p>
> "മിണ്ടാതിരുന്ന് ഞാന്‍ ദൈവമെന്നറിഞ്ഞുകൊള്‍വിന്‍. ഞാന്‍ ജാതികളുടെ ഇടയില്‍ ഉന്നതനാകും; ഞാന്‍ ഭൂമിയില്‍ ഉന്നതനാകും" (സങ്കീ. 46:10).

നൂറ്റാണ്ടുകളായി ചില ആളുകള്‍ തര്‍ക്കിക്കുന്നത് ദൈവത്തിന് വീഴ്ച ആവശ്യമായിരുന്നു എന്നാണ്. മനുഷ്യന്‍ പാപത്തിലേക്കും മരണത്തിലേക്കും താണുപോകുക എന്നത് ദൈവത്തിന്‍റെ ഉദ്ദേശമായിരുന്നു. അങ്ങനെ യേശുക്രിസ്തുവില്‍ കൂടെ ദൈവം താന്‍തന്നെ ക്രൂശിലേക്കാനയിക്കപ്പെടണം എന്നിരിക്കിലും അവര്‍ക്കുവേണ്ടി കുരിശില്‍ മരിക്കുന്നതില്‍കൂടിയല്ലാതെ മറ്റേതുവിധത്തിലാണ് ഇത്രയും ശക്തമായും വിശദമായും മനുഷ്യവര്‍ഗ്ഗത്തോടുള്ള തന്‍റെ സ്നേഹത്തിന്‍റെ ആഴത്തെ തനിക്ക് വെളിപ്പെടുത്തുവാന്‍ കഴിയുമായിരുന്നത്? ചുരുക്കത്തില്‍, ആശയം എന്തെന്നാല്‍, ദൈവത്തിന് മനുഷ്യന്‍ വീഴുന്നത് ആവശ്യമായിരുന്നു.

അത് ദാരുണവും ഹീനവുമായ ഒരഭിപ്രായമാണ്. സാത്താനോ മനുഷ്യവര്‍ഗ്ഗത്തിനോ വീഴ്ച ഭവിക്കുന്നത് ദൈവത്തിന്‍റെ ഉദ്ദേശ്യമേ ആയിരുന്നില്ല. സാത്താന്‍റെ മത്സരവും പിന്നീട് മനുഷ്യവര്‍ഗ്ഗത്തിന്‍റെയും വളരെ അനന്തരഫലങ്ങളുള്ള ഒരു ദുരന്തമായിരുന്നു. കൂടാതെ നമ്മുടെ ആദ്യമാതാപിതാക്കള്‍ വീണുപോയില്ലായിരുന്നെങ്കില്‍ അവനിലുള്ള നമ്മുടെ സന്തോഷം പരിപൂര്‍ണ്ണമായി നിലനില്‍ക്കുമായിരുന്നു.

ഈ ആഴ്ച നമ്മള്‍ വീഴ്ചയില്‍കൂടെ ഉണ്ടായ പ്രശ്നങ്ങളും ദൈവിക ആധിപത്യത്തിന് വിരുദ്ധമായി മനുഷ്യ ആധിപത്യത്തിനുവേണ്ടിയുള്ള ആഗ്രഹത്തെക്കുറിച്ചും തുടര്‍ന്നു നോക്കുന്നതായിരിക്കും. ഈ സത്യങ്ങള്‍ ദാനീയേലിന്‍റെ പുസ്തകത്തില്‍ വളരെ ശക്തമായി വെളിപ്പെടുത്തിയിട്ടുണ്ട്. അവിടെ ദൈവം തന്‍റെ ജനത്തെ അവനില്‍നിന്ന് തിരിഞ്ഞ്, പകരം ഐഹികമായ രാജാക്കന്മാരെ തിരഞ്ഞെടുക്കുമ്പോള്‍ എന്തു സംഭവിക്കുമെന്നതിനെക്കുറിച്ച് അവര്‍ക്കു മുന്നറിയിപ്പ് കൊടുത്തപ്പോള്‍ അവന്‍ ശരിയായിരുന്നു എന്നു കാണിക്കുന്നു. ഇതാണ് യഥാര്‍ത്ഥത്തില്‍ അവര്‍ക്കു ലഭിച്ചത്. ദൈവത്തിനു പകരം ഐഹിക രാജാക്കന്മാര്‍, പാപികള്‍ പാപികളുടെ മേല്‍ കര്‍ത്തൃത്വം നടത്തിക്കൊണ്ടിരിക്കുന്നു. ഒരിക്കലും ഒരു നല്ല കൂട്ടുകെട്ടല്ല.

_*ഈ ആഴ്ചയിലെ പാഠം പഠിച്ച് മേയ് 3 ലെ ശബ്ബത്തിനായി ഒരുങ്ങുക_