---
title:  മുന്‍ഗാമികള്‍
date:   14/06/2025
---

### പഠനത്തിനുള്ള വേദഭാഗങ്ങള്‍

ദാനീ. 2:31-45; 3:1-12,17,18; വെളി. 13:11-17; റോമര്‍ 1:18-25; അ.പ്ര. 12:1-17; മത്തായി 12:9-14.

> <p>മനഃപാഠവാക്യം</p>
> "ഭീരുത്വത്തിന്‍റെ ആത്മാവിനെ അല്ല, ശക്തിയുടെയും സ്നേഹത്തിന്‍റെയും സുബോധത്തിന്‍റെയും ആത്മാവിനെയത്രെ ദൈവം നമുക്ക് തന്നത്" (2 തിമൊ. 1:7).

ഈ ആഴ്ചയില്‍ നമ്മള്‍ അന്ത്യകാല സംഭവങ്ങള്‍ ശ്രദ്ധേയമായ വിശദാംശങ്ങളോടുകൂടി മുന്‍കൂട്ടി സൂചന നല്‍കുന്ന വേദപുസ്തകം കഥകള്‍ കൂടെ നോക്കും. ആദ്യം നമ്മള്‍ വെളിപ്പാട് 13 ല്‍ ചിത്രീകരിച്ചിരിക്കുന്നതായ വിവാദ വിഷയങ്ങളോട് വ്യക്തമായ സൂചന നല്‍കുന്ന ശദ്രക്, മേശക്, അബേദ്നഗോ എന്നിവരുടെ വിവരണം പരിശോധിക്കാം. പിന്നീട് നമുക്ക് പുതിയ നിയമത്തിലേക്ക് തിരിയാം. അവിടെ നമ്മള്‍ കാണുന്നത് മുന്‍കാല ക്രിസ്ത്യാനികളുടെ അനുഭവങ്ങള്‍ ക്രിസ്തുവിന്‍റെ വരവിനും ഇപ്പോഴുള്ള സമയത്തിനും ഇടയില്‍ എന്തു പ്രതീക്ഷിക്കാം എന്നുള്ളതിനെ കുറിച്ചു നമുക്ക് മനസ്സിലാക്കിത്തരുവാന്‍ സഹായിക്കാമെന്നുള്ളതാണ്.

രണ്ടുദാഹരണങ്ങളും പ്രശംസാര്‍ഹമായ ധൈര്യത്തെ പ്രമുഖമാക്കിക്കാട്ടുകയും ഏറ്റവും അസഹ്യമായ സന്ദര്‍ഭങ്ങളില്‍ മനസ്സമാധാനം കണ്ടെത്തുവാനുള്ള താക്കോല്‍ നല്‍കുകയും ചെയ്യുന്നു.

വീണ്ടും വീണ്ടും യേശു ഇങ്ങനെയുള്ള കാര്യങ്ങള്‍ പറഞ്ഞു, 'ഭയപ്പെടേണ്ട' അതുപോലെ എന്തുകൊണ്ടാണ് നിങ്ങളുടെ ചിന്തകള്‍ നിങ്ങളെ അലട്ടുന്നത്? പ്രവചനത്തിന്‍റെ കേന്ദ്രബിന്ദു ക്രിസ്തുവാണെന്ന് ഓര്‍ക്കുന്നത് പ്രധാനമാണ്. അതുപോലെ ഇതേ ആലോചന ലോകത്തിന്‍റെ (ഭൂമിയുടെ) അന്ത്യനിമിഷങ്ങളില്‍ ഉടനീളം ചിത്രീകരിക്കുന്ന രംഗങ്ങളില്‍ കണ്ടെത്തുവാന്‍ നമുക്ക് കഴിയണം. "നിങ്ങളുടെ ഹൃദയം കലങ്ങിപ്പോകരുത്." "അവന്‍ തന്‍റെ ശിഷ്യന്മാരെ പഠിപ്പിച്ചു." "നിങ്ങള്‍ ദൈവത്തില്‍ വിശ്വസിപ്പിന്‍; എന്നിലും വിശ്വസിപ്പിന്‍" (14:1).

മറ്റൊരുവിധത്തില്‍ പറഞ്ഞാല്‍, അതെ, അന്ത്യകാല സംഭവങ്ങള്‍ ദൈവത്തോട് വിശ്വസ്തതയോടെ ജീവിക്കുവാന്‍ ആഗ്രഹിക്കുന്നവര്‍ക്ക് ബുദ്ധിമുട്ടും ക്ലേശകരവുമായിരിക്കും. എന്നാല്‍ ആത്യന്തികമായി ഈ സംഭവങ്ങളെ നാം പ്രത്യാശയോടെയാണ് ഭയത്തോടെയല്ല വീക്ഷിക്കേണ്ടത്.

_*ഈ ആഴ്ചയിലെ പാഠം പഠിച്ച് ജൂണ്‍ 21 ലെ ശബ്ബത്തിനായി ഒരുങ്ങുക_