---
title:  കൂടുതല്‍ പഠനത്തിന്
date:   20/06/2025
---

Read Ellen G. White, “God’s people Delivered” PP 635-652 Great Controvesry

"എല്ലാ കാലത്തും സര്‍വ്വശക്തനായ ദൈവം തന്‍റെ വിശുദ്ധന്മാരായ ദൂതന്മാരാല്‍ തന്‍റെ വൃതന്മാരുടെ സംരക്ഷണത്തിനും വിടുതലിനും വേണ്ടി പ്രവര്‍ത്തിച്ചിട്ടുണ്ട്. തന്‍റെ ജനത്തെ വിടുവിക്കുന്നതിനും സംരക്ഷിക്കുന്നതിനുമായി സ്വര്‍ഗ്ഗീയ സൈന്യം സജീവമായി പങ്കെടുക്കുന്നു. മിന്നല്‍പോലെ പ്രകാശിതമായ വസ്ത്രധാരികളായി അവര്‍ പ്രത്യക്ഷമായിട്ടുണ്ട്. യാത്രികരെപോലെ അവര്‍ വന്നിട്ടുണ്ട്. ദൈവമക്കളുടെ മുന്‍പാകെ ദൂതന്മാര്‍ക്കു തുല്യം പ്രത്യക്ഷരായിട്ടുണ്ട്. അവര്‍ ക്ഷീണിതരെപ്പോലെ വൃക്ഷത്തണലില്‍ വിശ്രമിച്ചിട്ടുണ്ട്. മനുഷ്യഗൃഹങ്ങളില്‍ നിന്നും ആതിഥ്യം സ്വീകരിച്ചിട്ടുണ്ട്. ഇരുട്ടില്‍ അകപ്പെട്ട യാത്രികര്‍ക്ക് അവര്‍ വഴികാട്ടികളായിട്ടുണ്ട്. യാഗപീഠത്തിന്മേല്‍ അവര്‍ തന്നെ അഗ്നി കൊളുത്തിയിട്ടുണ്ട്. കാരാഗൃഹവാതിലുകള്‍ തുറന്നു ദൈവദാസന്മാരെ സ്വതന്ത്രരാക്കിയിട്ടുണ്ട്. വെള്ള വസ്ത്രധാരികളായി ദൂതന്മാര്‍ ഇറങ്ങിവന്ന് കര്‍ത്താവിന്‍റെ കല്ലറയില്‍നിന്ന് കല്ല് ഉരുട്ടിമാറ്റുകയും ചെയ്തു.

"മനുഷ്യസാദൃശ്യത്തില്‍ പലപ്പോഴും നീതിമാന്മാരുടെ സഭയില്‍ ദൂതന്മാര്‍ പ്രത്യക്ഷപ്പെടുന്നു. ദൂതന്മാര്‍ സൊദോമിലെ ദുഷ്ടജനം അവരുടെ അതിര്‍ കടന്നോ എന്നു നോക്കാന്‍ പോയപോലെ ദുഷ്ടന്മാരുടെ മദ്ധ്യെയും പോകുന്നു. യഹോവ കരുണയില്‍ പ്രസാദിക്കുന്നു. അവനെ വാസ്തവമായി സേവിക്കുന്ന ഏതാനും പേര്‍ക്കുവേണ്ടി വിപത്തുകള്‍ വന്നു ഭവിക്കാതെ പ്രതിരോധിക്കയും ബഹുജനത്തിന് പ്രശാന്തതയെ ദീര്‍ഘമാക്കുകയും ചെയ്യുന്നു. ദൈവത്തിനെതിരായി പാപം ചെയ്തു ജീവിക്കുന്നവര്‍ വിശ്വസ്തരായ ദൈവജനത്തെ പീഡിപ്പിക്കയും പരിഹസിക്കയും ചെയ്യുന്നതില്‍ സന്തോഷിക്കുന്നു എങ്കിലും അവര്‍ നീതിമാന്മാരുടെ നന്മ പ്രവര്‍ത്തികളാല്‍ എത്രമാത്രം അനുഗ്രഹം അനുഭവിക്കുന്നു എന്നുള്ള വാസ്തവം മനസ്സിലാക്കുന്നില്ല." Ellen G. White, The Great Controvesry PP 631, 632.

**ചര്‍ച്ചയ്ക്കുള്ള ചോദ്യങ്ങള്‍**

`വായിക്കുക: 2 തിമൊത്തി 1:7. നിങ്ങളെ ഏറ്റവും കൂടുതല്‍ വിഷമിപ്പിച്ചിട്ടുള്ള പ്രവചനത്തിലെ കാര്യങ്ങള്‍ ചര്‍ച്ചചെയ്യുക. നമ്മുടെ വിശ്വാസത്തിന്‍റെ പേരില്‍ ഉണ്ടാകുന്ന പീഡനത്തെക്കുറിച്ചു പറയുന്ന പ്രവചനങ്ങളുടെ നടുവിലും നാമെപ്രകാരമാണ് ഭയത്തിന്‍റെ ആത്മാവിനെ കുടഞ്ഞുകളകയും ദൈവത്തിന്‍റെ പ്രത്യാശയുടെ ദൂത് കണ്ടെത്തുകയും ചെയ്യുന്നത്?`

`ശബ്ബത്തും ഞായറാഴ്ചയും അന്ത്യകാല സംഭവങ്ങളുടെ മുന്‍പിലും മദ്ധ്യത്തിലും ഇപ്പോള്‍ കാണുവാന്‍ ബുദ്ധിമുട്ടാണെങ്കിലും ലോകത്തിനെത്ര പെട്ടെന്ന് മാറാന്‍ കഴിയും എന്ന് നോക്കുക. ഈ സത്യം നമ്മെ എന്താണ് നാം നമ്മുടെ വിശ്വാസത്തെ തല്‍ക്ഷണം മാറാന്‍ സാധ്യതയുള്ള നിലവിലുള്ള സംഭവങ്ങളുടെ അടിസ്ഥാനത്തിന്മേല്‍ ആകാതെ വെളിപ്പെടുത്തപ്പെട്ട ദൈവവചനത്തില്‍ മാത്രമേ അടിസ്ഥാനപ്പെടുത്താവു എന്നതിനെക്കുറിച്ച് പഠിപ്പിക്കുന്നത്?`

`ദാനീയേല്‍ 2-ാം അദ്ധ്യായത്തെക്കുറിച്ച് ചിന്തിക്കുക (7-ാം അദ്ധ്യായവും) എല്ലാ സാമ്രാജ്യങ്ങളും പ്രവചിച്ചതുപോലെ തന്നെ വരുകയും പോകുകയും ചെയ്തു. ഇന്ന്, ചരിത്രത്തില്‍ പുറകോട്ടു നോക്കിയാല്‍ പ്രവചനത്തില്‍ പറഞ്ഞിരുന്നതുപോലെ തന്നെ അവര്‍ ചെയ്തു എന്നു നമുക്ക് കാണാന്‍ കഴിയുന്നു. ഇന്നത്തെ നമ്മുടെ കാഴ്ചപ്പാടില്‍ നിന്ന് ഒരു രാജ്യം കൂടെ മാത്രമേ വരുവാനുള്ളൂ. ഏതാണത്? കൂടാതെ എന്തുകൊണ്ട്, അത് തീര്‍ച്ചയായും പ്രവചിച്ചതുപോലെ തന്നെ വരും എന്ന് നമുക്കുറപ്പാക്കാം?`