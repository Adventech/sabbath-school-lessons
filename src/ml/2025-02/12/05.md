---
title:  ആദിമ സഭയിലെ പീഡനം
date:   18/06/2025
---

പഴയനിയമം മാത്രമല്ല അന്ത്യകാല സംഭവങ്ങളിലേക്കുള്ള മുന്‍ഗാമികളെ നല്‍കുന്നത്. പുതിയനിയമവും അത് ചെയ്യുന്നുണ്ട്. ആദ്യ നൂറ്റാണ്ടിലെ ക്രിസ്ത്യാനികള്‍ക്ക് ജീവിതം അത്ര സുഗമമല്ലായിരുന്നു. അവരുടെ കൂട്ടു മതാനുസാരികളില്‍ പലരാലും അവര്‍ വെറുക്കപ്പെട്ടിരുന്നു. മോശെയുടെ വിശ്വാസത്തിന് ഒരു ഭീഷണിയായാണവര്‍ അവരെ കണ്ടത്. അവിശ്വാസികളായ റോമാ സാമ്രാജ്യത്തിന്‍റെ കോപവും അവര്‍ നേരിടേണ്ടിവന്നു. "ഭൂമിയിലേയും പാതാളത്തിലെയും ശക്തികള്‍ ക്രിസ്തുവിനെതിരായി അവന്‍റെ അനുയായികളില്‍ കൂടി അണിനിരന്നു. സുവിശേഷം വിജയിക്കുകയാണെങ്കില്‍ അവരുടെ ആലയങ്ങളും യാഗപീഠങ്ങളും നീക്കിക്കളയുമെന്ന് വിഗ്രഹാരാധന മുന്‍കൂട്ടികണ്ടു: അതുകൊണ്ട് അവള്‍ ക്രിസ്ത്യാനിത്വത്തെ നശിപ്പിക്കുവാന്‍ അവളുടെ സേനയെ വിളിച്ചുവരുത്തി. പീഡനത്തിന്‍റെ അഗ്നി ജ്വലിപ്പിച്ചു" Ellen G. White, The great Controvesry p. 39.

ദൈവജനം വെളിപ്പാട് 13-ാം അദ്ധ്യായത്തിലെ സംഭവ പരമ്പരയിലേക്ക് നീങ്ങുമ്പോള്‍ പ്രതീക്ഷിച്ചേക്കാവുന്നത് അപ്പൊസ്തല പ്രവൃത്തിയിലെ ഒരു കഥയില്‍ വളരെ ശാന്തമായി ചിത്രീകരിച്ചിരിക്കുന്നു.

`വായിക്കുക: അ.പ്ര. 12:1-17. ഈ കഥയിലെ ഏത് ഘടകങ്ങളാണ് അന്ത്യകാലസംഭവങ്ങളെക്കുറിച്ച് മുന്‍കൂട്ടി സൂചന നല്‍കിയേക്കാവുന്നത്?`

യാക്കോബ് ശിരച്ഛേദം ചെയ്യപ്പെട്ടു. പത്രൊസായിരുന്നു അടുത്തത്. ക്രിസ്ത്യാനികള്‍ക്കെതിരായി ഒരു മരണശിക്ഷയുണ്ടായിരുന്നു. ഒരുപക്ഷേ ഈ കഥയുടെ പരമ പ്രധാനമായ സ്വഭാവം, പത്രൊസ് അവന്‍റെ ജീവിതത്തിലെ ഏറ്റവും മോശമായ ഒരു രാത്രി ആയിരിക്കേണ്ട സമയത്ത് അവന്‍ ഉറങ്ങുകയാണെന്നുള്ള വസ്തുതയാണ് - അവന്‍ നല്ല ഉറക്കമായിരുന്നതിനാല്‍, അവനെ ഉണര്‍ത്തേണ്ടതിന് അവനെ തട്ടേണ്ടതായി വന്നു!

പത്രൊസ് തീര്‍ച്ചയായും അത്ഭുതകരമായി സ്വതന്ത്രനാക്കപ്പെടുകയും അവന്‍ വിശ്വാസികളുടെ കൂട്ടത്തിലേക്ക് പോകുകയും ചെയ്തു. അവര്‍ പ്രാര്‍ത്ഥിക്കുകയായിരുന്നെങ്കിലും പത്രൊസ് യഥാര്‍ത്ഥത്തില്‍ വിടുതലാക്കപ്പെട്ടോ എന്ന് വിശ്വസിക്കുവാന്‍ അവര്‍ക്ക് പ്രയാസമുണ്ടായിരുന്നു. വേദപുസ്തകം പറയുന്നത് അവര്‍ അമ്പരന്നുപോയി എന്നാണ് - ആരെയും അത്ഭുതപ്പെടുത്തുന്നത് എത്രയോ പ്രാവശ്യം നാം പ്രാര്‍ത്ഥിക്കുകയും ദൈവം യഥാര്‍ത്ഥത്തില്‍ എനിക്കുത്തരം തരും എന്ന് വളരെ വിരളമായി ധൈര്യപ്പെടുകയും ചെയ്യും.

ചില വിശ്വാസികള്‍ ഒഴിവാക്കപ്പെട്ടു, മറ്റുള്ളവര്‍ കൊല്ലപ്പെട്ടു. നാം അന്ത്യകാലത്തേക്ക് അടുക്കുമ്പോള്‍ ഇതേ കാര്യം നടക്കും. പത്രൊസ് പോലും ആ സമയത്ത് ഒഴിവാക്കപ്പെട്ടെങ്കിലും ആത്യന്തികമായി അവന്‍റെ വിശ്വാസത്തിന് വേണ്ടി മരിച്ചു. യേശു താന്‍ തന്നെയും അവനോട് ഇങ്ങനെയും പറഞ്ഞു, "ആമേന്‍, ആമേന്‍ ഞാന്‍ നിന്നോടു പറയുന്നു; നീ യൗവനക്കാരന്‍ ആയിരുന്നപ്പോള്‍ നീ തന്നെ അര കെട്ടി ഇഷ്ടമുള്ളേടത്തു നടന്നു: വയസ്സനായ ശേഷമോ നീ കൈനീട്ടുകയും മറ്റൊരുത്തന്‍ നിന്‍റെ അരകെട്ടി നിനക്ക് ഇഷ്ടമില്ലാത്ത ഇടത്തേക്ക് നിന്നെ കൊണ്ടുപോകയും ചെയ്യും എന്നു പറഞ്ഞു. അതു അവന്‍ ഇന്നവിധം മരണംകൊണ്ട് ദൈവത്തെ മഹത്വപ്പെടുത്തും എന്ന് അവന്‍ സൂചിപ്പിച്ചു. ഇതു പറഞ്ഞിട്ട്: എന്നെ അനുഗമിക്ക എന്ന് അവനോടു പറഞ്ഞു (യോഹ. 21:18,19).

`ശ്രദ്ധിക്കുക: യേശു പത്രൊസിനോട്, അവന്‍ എങ്ങനെ മരിക്കും എന്നു പറഞ്ഞതിനുശേഷം എന്തായാലും എന്നിട്ടും അവനോട് പറയുന്നു: "എന്നെ അനുഗമിക്ക" എന്തുകൊണ്ടാണ് മരണത്തിന്‍റെ ഭീഷണിപോലും നമ്മെ ദൈവത്തെ അനുഗമിക്കുന്നതില്‍നിന്ന് മാറ്റിനിര്‍ത്തുന്നില്ല എന്നതിനെക്കുറിച്ച് ഇത് നമ്മോടെന്തു പറയണം?`