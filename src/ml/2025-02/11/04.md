---
title:  ബോവസ് വീണ്ടെടുപ്പുകാരനായത്
date:   10/06/2025
---

ബോവസ് രൂത്തുമായി അഗാധമായ സ്നേഹത്തിലായി അവളെ വിവാഹം കഴിക്കുവാന്‍ ആഗ്രഹിക്കുന്നു. എന്നാല്‍ ഒരു കാര്യമായ തടസ്സമുണ്ട്. സ്ത്രീയുടെയും അവളുടെ ഭൂമിമേലും അവകാശം പറയുന്നതായ മറ്റൊരു വളരെ അടുത്ത ചാര്‍ച്ചക്കാരന്‍ അവിടെയുണ്ട്. ബോവസിനെ ഒരു പ്രകാരത്തില്‍ ക്രിസ്തുവായി നാം പരിഗണിക്കുകയാണെങ്കില്‍ ഈ സാഹചര്യം വന്‍പോരാട്ടത്തില്‍ അപകടകരമായ ഒരു വിവാദവിഷയം വെളിപ്പെടുത്തുന്നു. ക്രിസ്തു നമ്മെ സ്നേഹിക്കുന്നു. എന്നാല്‍ നമ്മെക്കുറിച്ച് അവകാശം പറയുവാന്‍ വളരെയടുത്ത ഒരു ചാര്‍ച്ചക്കാരന്‍ ഉണ്ട്. സാത്താന്‍.

`ഇനി പറയുന്ന ഖണ്ഡികകള്‍ മനുഷ്യന്‍റെ മേലുള്ള സാത്താന്‍റെ അവകാശവാദത്തെ കുറിച്ച് എന്താണ് വെളിപ്പെടുത്തുന്നത്? (ഇയ്യോബ് 1:6-11; മത്തായി 4:8,9; യൂദാ. 1:9; ലൂക്കൊസ് 22:31).`

സാത്താന്‍ സ്വര്‍ഗ്ഗീയ ഉപദേശക സമിതിയില്‍ പ്രത്യക്ഷപ്പെട്ടപ്പോള്‍ അവന്‍ ദൈവത്തോട് അവന്‍ "ഭൂമിയില്‍ എല്ലാടവും ഊടാടി സഞ്ചരിക്കുകയായിരുന്നു എന്നു പറഞ്ഞു" (ഇയ്യോബ് 1:7). ദൈവം അവനോട് അവന്‍ നീതിമാനായ ഇയ്യോബിനെ ശ്രദ്ധ വച്ചായിരുന്നോ എന്ന് ചോദിച്ചതിന് സാത്താന്‍ ഇയ്യോബിനെ പറ്റി അവന്‍ അവന്‍റെ സ്വന്തമാണെന്ന് അവകാശം പറഞ്ഞു. അതായത് ഇയ്യോബിന്‍റെ ഹൃദയം യഥാര്‍ത്ഥത്തില്‍ ദൈവത്തിനുള്ളതല്ലായിരുന്നു എന്നുള്ളതാണ്. അതായത് ഇയ്യോബ് ദൈവത്തെ പിന്‍പറ്റിയത് ദൈവം അവന് നല്ലവനായിരുന്നതുകൊണ്ടാണെന്നും ഇയ്യോബിന് നന്മ ചെയ്യുന്നത് നിര്‍ത്തുമ്പോള്‍ ഇയ്യോബിന് സത്യത്തില്‍ ആരോടാണ് കൂറ് എന്ന് അറിയാമെന്നും പറഞ്ഞു.

യൂദായുടെ ലേഖനത്തില്‍ നാം യിസ്രായേലില്‍ വളരെ പ്രചാരമുള്ള ഒരു കഥയുമായി ബന്ധപ്പെട്ട ഒരു ചെറിയ പരാമര്‍ശമുള്ളതായി നാം കാണുന്നു. മോശെ ദൈവത്താല്‍ അടക്കപ്പെട്ടു കഴിഞ്ഞപ്പോള്‍ (ആവ. 34:16) പിന്നീട് അവന്‍ ഉയര്‍ത്തപ്പെട്ടു. വിശദാംശങ്ങളെക്കുറിച്ച് നമുക്ക് ഗൂഢമായ അറിവില്ലെങ്കിലും ആ വാക്യം തന്നെ പറയുന്നത് അവര്‍ മോശെയുടെ ശരീരത്തിനുവേണ്ടി തര്‍ക്കമുണ്ടായി എന്നാണ്. ഇത് ധ്വനിക്കുന്നത് സാത്താന്‍ ആ ശരീരത്തിന്മേല്‍ ഒരു തരത്തില്‍ അവകാശവാദം ഉന്നയിക്കുകയായിരുന്നു എന്നാണ്.

ആദ്യമായി, ക്രിസ്തു മരിച്ചവര്‍ക്ക് ജീവന്‍ കൊടുക്കുവാന്‍ തുടങ്ങുകയായിരുന്നു. ജീവന്‍റെ രാജകുമാരനും തിളങ്ങുന്നവരും ശവക്കല്ലറക്കരികിലേക്ക് അടുത്തപ്പോള്‍, സാത്താന്‍ അവന്‍റെ ആധിപത്യത്തിന് ജാഗ്രതയുള്ളവനായിരുന്നു. അവന്‍റെ ദുഷ്ടദൂതന്മാരുമായി അവന്‍ ഒരു കടന്നു കയറ്റത്തിനായുള്ള വാദത്തിനായി എഴുന്നേറ്റുനിന്നു. അതവന്‍റെ സ്വന്തം പ്രദേശമാണെന്ന അവകാശവാദവും നടത്തി. ദൈവവേലക്കാരന്‍ അവന്‍റെ തടവുകാരനായി എന്ന് അവന്‍ വീരവാദവും പറഞ്ഞു. മോശെയ്ക്കു പോലും ദൈവത്തിന്‍റെ കല്പന അനുസരിക്കാന്‍ സാധിച്ചില്ല എന്ന് അവന്‍ പ്രഖ്യാപിച്ചു; അതു കാരണം യഹോവയ്ക്കുള്ള മഹത്വം അവന്‍ തനിക്ക് തന്നെ എടുത്തു. സ്വര്‍ഗ്ഗത്തില്‍ നിന്ന് സാത്താനെ ബഹിഷ്കരിക്കാനുണ്ടായ മുഖ്യപാപം - തന്നെയല്ല കല്പനാ ലംഘനം മൂലം സാത്താന്‍റെ അധീനതയിലായി കഴിഞ്ഞു." Ellen G. White, Patriarchs and Prophets p. 478. നിശ്ചയമായും ക്രിസ്തു സാത്താന്‍റെ അവകാശവാദത്തെ എതിര്‍ക്കുകയും മോശെയെ ഉയര്‍ത്തെഴുന്നേല്പിക്കയും ചെയ്തു (മത്തായി 17:3 കാണുക).

രൂത്ത് 4:1-12 ല്‍ ബോവസ് ബേത്ലഹേമിലെ ഗേറ്റിലേക്ക് യാത്ര ചെയ്യുന്നു. ക്രിസ്തു നമ്മുടെ അടുത്ത ചാര്‍ച്ചക്കാരനായി ഈ ഭൂമിയില്‍ പ്രവേശിച്ച പട്ടണം. മൂപ്പന്മാര്‍ കൂടുന്നു. അവസാനമായി ഒരു ചെരുപ്പ് (ഉടമസ്ഥാവകാശത്തിന്‍റെ ഒരു അടയാളം) കൈമാറുന്നു.

`ഒരു ഗ്രാമത്തിന്‍റെ കവാടത്തിലാണ് കേസുകളുടെ തീരുമാനങ്ങള്‍ എടുക്കുന്നത്: ഇത് ഒരു തരത്തിലെ ന്യായവിധി രംഗമാണ്. അത് ദാനീയേലിലെ ന്യായവിധി രംഗം പ്രതിഫലിപ്പിക്കുന്നു (ദാനീ. 7:13,14,22,26,27). ന്യായവിധിയുടെ നിര്‍ണ്ണായകമായ ഈ സ്വഭാവം നാം പാഴാക്കരുത്. ന്യായവിധി വിശുദ്ധന്മാര്‍ക്ക് പിന്‍തുണ നല്‍കിക്കൊണ്ടാണ് കാരണം ബോവസ് അവന്‍റെ വധുവിനുവേണ്ടി നല്‍കിയതുപോലെ ക്രിസ്തു നമുക്കുവേണ്ടി വില നല്‍കിയതു കൊണ്ടുമാത്രമാണ്.`