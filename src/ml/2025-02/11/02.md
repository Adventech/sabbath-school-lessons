---
title:  അപ്പത്തിന്‍റെ ഭവനത്തില്‍ ക്ഷാമം
date:   08/06/2025
---

ക്രിസ്തീയ വിശ്വാസത്തിന്‍റെ വിമര്‍ശകര്‍ മിക്കപ്പോഴും ഈ ലോകത്തില്‍ തെളിവായി ജീവിക്കുന്ന ക്രൂരമായ യാഥാര്‍ത്ഥ്യങ്ങളുടെ തെളിവുകളായ (1) ദൈവം നിലനില്‍ക്കുന്നില്ല. അല്ലെങ്കില്‍ (2) നമുക്ക് വേദനാകരമായ കാര്യം സംഭവിക്കുമ്പോള്‍ അവന്‍ ഇടപെടുവാന്‍ ശക്തിഹീനനാണ്. അല്ലെങ്കില്‍ (3) നാം വൃണപ്പെടുത്തുമ്പോള്‍ അവന്‍ ശ്രദ്ധിക്കാറില്ല. വേദപുസ്തകത്തിലെ പല കഥകളും എന്തായാലും ഈ ധാരണകളൊന്നും ശരിയല്ലെന്നുള്ളതിന് ധാരാളം തെളിവുകള്‍ നല്‍കുന്നുണ്ട്. സത്യം, ദൈവം തനിക്കെതിരായി അതിക്രമം ചെയ്യുന്ന മനുഷ്യവംശത്തെ അവര്‍ ചെയ്യുന്നതിന്‍റെ അനന്തരഫലം അനുഭവിക്കുവാന്‍ അനുവദിക്കുന്നു. എന്നാല്‍ നമ്മുടെ സ്വതന്ത്രമായ തീരുമാനത്തെ ഭംഗപ്പെടുത്താതെ അവനെപ്പോഴും സന്നിഹിതനാണ്. എപ്പോഴും മനുഷ്യചരിത്രത്തില്‍ പ്രവര്‍ത്തിക്കുന്നു. എപ്പോഴും നമ്മളെ പാപത്തിന്‍റെ പ്രശ്നങ്ങള്‍ക്കും കഷ്ടതകള്‍ക്കും ഉള്ള അന്തിമമായ ഒരു തീര്‍പ്പിലേക്ക് നീക്കിക്കൊണ്ടിരിക്കുകയാണ്. രൂത്തിന്‍റെ കഥ അപ്രകാരമുള്ള ഒരു ഉദാഹരണമാണ് നല്‍കുന്നത്.

`രൂത്ത് 1:1-5 വായിക്കുക. നവോമിയുടെയും രൂത്തിന്‍റെയും മേല്‍ വന്ന കഷ്ടതകള്‍ എന്തൊക്കെയാണ്? അതിന്‍റെ കാരണങ്ങള്‍ എന്താണ്? മനുഷ്യവര്‍ഗ്ഗം മുഴുവന്‍ ഇപ്പോള്‍ നേരിടുന്ന സാഹചര്യത്തെ എപ്രകാരമാണ് ഇത് പ്രതിഫലിപ്പിക്കുന്നത്?`

ഈ കഥയുടെ ആരംഭ പ്രസ്താവനയില്‍ വിരോധാഭാസം കാണപ്പെടുന്നു: ബേത്ലഹേമിനെ ബാധിച്ച ഒരു ക്ഷാമം ഉണ്ടായിരുന്നു. ബേത്ലഹേം എന്നാല്‍ അപ്പത്തിന്‍റെ ഭവനമെന്നാണ് അര്‍ത്ഥം. ഇത് ഒരാളെ ഏദെന്‍റെ സമൃദ്ധിയെ ഓര്‍പ്പിക്കുന്നു. അവിടെ ദൈവം ആദാമിനോടും ഹവ്വയോടും, "തോട്ടത്തിലെ സകലവൃക്ഷങ്ങളുടെയും ഫലം നിനക്ക് ഇഷ്ടം പോലെ തിന്നാം" (ഉല്പത്തി 2:16) എന്നു കല്പിച്ചു. മനുഷ്യവര്‍ഗ്ഗം അതിന്‍റെ അസ്തിത്വം തുടങ്ങിയത് സമൃദ്ധിയില്‍ ഉദാരമയനായ സൃഷ്ടിതാവിന്‍റെ സംരക്ഷകരെന്ന പങ്ക് പാപത്തിന്‍റെ അടിമത്വത്തിന് കൈമാറ്റം ചെയ്യുകയുണ്ടായി. "നിലത്തു നിന്ന് നിന്നെ എടുത്തിരിക്കുന്നു. അതില്‍ തിരികെ ചേരുവോളം മുഖത്തെ വിയര്‍പ്പോടെ നീ ഉപജീവനം കഴിക്കും; നീ പൊടിയാകുന്നു. പൊടിയില്‍ തിരികെ ചേരും" (ഉല്പത്തി 3:19) എന്ന് ദൈവം അബ്രാമിനോടു പറഞ്ഞു.

നയോമിയെപോലെ, നമ്മള്‍ ദൈവം നമുക്ക് അവകാശമായി തരുവാന്‍ ആരംഭത്തില്‍ പദ്ധതി ഇട്ടിരുന്നതില്‍ നിന്നും നമ്മെത്തന്നെ ഒഴിവാക്കുകയും നമ്മുടെ ജീവിതം ക്ലേശകരമാകുകയും ചെയ്തു. ഏദെന്‍ ഒരു ദാനമായി നല്‍കപ്പെട്ടതാണ്. പക്ഷേ വ്യവസ്ഥയില്ലാതല്ല. മനുഷ്യര്‍ മത്സരിക്കുവാന്‍ സ്വതന്ത്രരായിരുന്നു. എന്നാല്‍ അവര്‍ അവരുടേതായ ക്ഷേമത്തിന് ഉത്തരവാദികളായിരിക്കണമെന്ന് അതിനര്‍ത്ഥമുണ്ടായിരുന്നു. ആരംഭത്തില്‍ നമ്മളെക്കുറിച്ച് കരുതിയിരുന്നത് വീഴ്ച ഭവിക്കാത്ത മുഴുവന്‍ ലോകവും ദൈവത്തിന്‍റെ അനുഗ്രഹത്തിന് കീഴടക്കപ്പെട്ടതായിരുന്നു എന്നാണ്. എന്നാല്‍ ഇപ്പോള്‍ നമ്മള്‍ നേരിടുന്നത് വീഴ്ച ഭവിച്ച ഒന്നിനെ കീഴ്പ്പെടുന്നതാണ്. സ്വാര്‍ത്ഥരായ മനുഷ്യര്‍ ദുര്‍ലഭമായ ഉപാധികള്‍ക്കുവേണ്ടി മത്സരിക്കുന്നത് അധികം ഹൃദയവേദനയിലേക്കും കഷ്ടതയിലേക്കും നയിക്കും.

ദുരന്തം പറയാനാവാത്തതാണ്: ഭൂമി ഇപ്പോഴും സുലഭമായി ദൈവസ്നേഹത്തിന് ഒരു ശക്തമായ സാക്ഷ്യം പുറപ്പെടുവിക്കുന്നു. പക്ഷേ മനുഷ്യന്‍ അത്യാഗ്രഹത്തിനും പാപത്തിന്‍റെ നാശനഷ്ടങ്ങള്‍ക്കും ഇടയില്‍ ലോകം ചില സമയത്ത് നാം അതിനെ കീഴ്പ്പെടുത്തുന്നതിനെക്കാള്‍ നമ്മെ കീഴ്പ്പെടുത്തും. ഒരു ദിവസം എന്തായാലും ഇതെല്ലാം അവസാനിക്കും.

`ആറായിരം വര്‍ഷത്തെ പാപത്തിനും മരണത്തിനു ശേഷവും എപ്രകാരമാണ് ഭൂമി ഇപ്പോഴും ദൈവസ്നേഹത്തിന്‍റെയും ക്രിയാത്മക ശക്തിയുടെയും അത്ഭുതങ്ങള്‍ വെളിപ്പെടുത്തുന്നത്?`