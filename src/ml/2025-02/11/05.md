---
title:  ഹാമാനും സാത്താനും
date:   11/06/2025
---

എസ്ഥേറിന്‍റെ കഥയില്‍ നാം സ്ഥാനത്തിനും അധികാരത്തിനും ആര്‍ത്തിയേറിയ ഹാമാനെ കണ്ടുമുട്ടുന്നു. അവന് മറ്റുള്ള എല്ലാ രാജകുമാരന്മാരെക്കാളും കുറച്ചധികം പ്രാതിനിധ്യം ആ രാജ്യത്ത് നല്‍കപ്പെട്ടിരുന്നു (എസ്ഥേര്‍ 3:1).

നമ്മള്‍ ലൂസിഫറിനെക്കുറിച്ച് യെഹെസ്കേല്‍ 28:11-15 ലും യെശ. 14:12-15 വരെയും വായിക്കുകയാണെങ്കില്‍ നമുക്ക് ഹാമാനുമായുള്ള ചില സമാന്തരങ്ങള്‍ കാണാം.

ദൈവത്തിന്‍റെ തിരഞ്ഞെടുക്കപ്പെട്ട ജനത്തിന് ദുഷിച്ച ഒരു എതിരാളി, ദൈവത്തിന്‍റെ പരമാധികാരത്തിന് വണങ്ങുവാന്‍ മടിക്കുന്നവന്‍. യേശുവിനെ ഉയര്‍ന്ന മലയില്‍ കൊണ്ടുപോയി ലോകത്തിലെ രാജ്യങ്ങളെ കാണിച്ചതായ പരീക്ഷയില്‍ സാത്തന്‍റെ അതിരു കടന്ന ഉദ്ദേശ്യങ്ങള്‍ വെളിപ്പെടുത്തിയിരിക്കുന്നു (മത്തായി 4:8-11). നാം കണ്ടതുപോലെ ക്രിസ്തു ലോകത്തെ വീണ്ടെടുക്കുവാനും അതവന്‍റെ സ്വന്തമായി അവകാശം പറയുവാനും ആണ് വന്നത്. നമ്മില്‍ ഒരുവനെപ്പോലെ അതു ചെയ്തു. യേശുവാണ് നമ്മുടെ ചാര്‍ച്ചക്കാരനായ വീണ്ടെടുപ്പുകാരന്‍, തീര്‍ച്ചയായും ലോകത്തെ വീണ്ടെടുക്കുവാന്‍ അവന്‍ കൊടുത്ത വില വളരെ വലുതാണ്.

വെളിപ്പാടു പുസ്തകത്തില്‍ സാത്താന്‍റെ അധികാരത്തിനും ആരാധനയ്ക്കുള്ള മോഹം ഈ ലോകത്തെ അതിന്‍റെ അന്തിമ പ്രതിസന്ധിഘട്ടത്തിലേക്ക് കൊണ്ടുവരുന്നു. അവന്‍റെ വഞ്ചനകള്‍ മൃഗത്തിന്മേല്‍ ആശ്ചര്യപ്പെടുവാനും മൃഗത്തെ പിന്‍തുടരുവാനും ലോകത്തെ ബോധ്യപ്പെടുത്തുന്നു (വെളി. 13:3,4). ശ്രദ്ധേയമായ അപവാദങ്ങള്‍ ഒഴികെ അവനെ ആരാധിക്കുവാന്‍ വിസമ്മതിക്കുന്നവരെ ആ ആള്‍ക്കാരോട് അവന്‍ ബലം പ്രയോഗിച്ച് തള്ളിക്കയറുന്നു. ദൈവത്തിന്‍റെ തിരഞ്ഞെടുക്കപ്പെട്ട ജനങ്ങളിലൊരാളായ മൊര്‍ദ്ദേഖായി അവനെ ആശ്രയിക്കുകയോ അംഗീകരിക്കുകയോ അവന്‍ ആഗ്രഹിച്ചതുപോലെ അവനെ കുമ്പിട്ടാരാധിക്കുകയോ ചെയ്യുന്നില്ലെന്ന് ഹാമാന്‍ ശ്രദ്ധിച്ചപ്പോള്‍ അവന്‍ കോപം കൊണ്ടു നിറഞ്ഞു (എസ്ഥേര്‍ 3:5,6). മൊര്‍ദ്ദേഖായിയുടെ ആളുകളെ ഈ ഭൂമിയുടെ മുകള്‍പരപ്പില്‍നിന്നും ഇല്ലാതാക്കുവാന്‍ തീരുമാനിച്ചുറച്ചു.

`വായിക്കുക: എസ്ഥേര്‍ 3:1-4; വെളി. 12:14-17; 13:15. ഈ ഖണ്ഡികകളില്‍ എന്തു സമാന്തരങ്ങളാണ് നിങ്ങള്‍ കാണുന്നത്? എങ്ങനെയാണ് ദൈവത്തിന്‍റെ ശേഷിപ്പ് സഭയെക്കുറിച്ചുള്ള യോഹന്നാന്‍റെ വിവരണവും ദൈവജനത്തെപ്പറ്റിയുള്ള ഹാമാന്‍റെ വിവരണവും സമാനമായിരിക്കുന്നത്?`

"പിശാച് ഈ ലോകത്തിന് അവകാശവാദം വച്ചുകഴിഞ്ഞു. എന്നാല്‍ ദൈവത്തോടു വിശ്വസ്തരായി നില്‍ക്കുന്ന ദൈവത്തിന്‍റെ കല്പന പ്രമാണിക്കുന്നവരുടെ സാന്നിധ്യം പരമാധികാരത്തിനുള്ള അവന്‍റെ അവകാശവാദം ഖണ്ഡിക്കുന്നു."

"ശബ്ബത്ത് ക്രിസ്തീയ ഗോളം മുഴുവന്‍ വിവാദത്തിനുള്ള ഒരു പ്രത്യേക സന്ദര്‍ഭം ആകുമ്പോള്‍ ബഹുജനത്തിന്‍റെ ആവശ്യകതയോട് വഴങ്ങുവാന്‍ ഒരു ചെറിയ നൂനപക്ഷം നിരസിക്കുമ്പോള്‍ അവര്‍ സാര്‍വ്വത്രികമായി വെറുക്കപ്പെട്ടവരായി മാറുന്നു." Ellen G. White Signs of the Times, February 22, 1910.

`ഇപ്പോള്‍ നിങ്ങളുടെ വിശ്വാസത്തെ ശോധന ചെയ്യുന്ന ചെറിയ കാര്യങ്ങളെക്കുറിച്ചു ചിന്തിക്കുക. അതില്‍ ചെറിയ കാര്യങ്ങളില്‍ നിങ്ങള്‍ വിട്ടുവീഴ്ച ചെയ്താല്‍ വലിയ പരീക്ഷ വരുമ്പോള്‍ നിങ്ങള്‍ എങ്ങനെ പ്രവര്‍ത്തിക്കും?`