---
title:  രൂത്തും ബോവസും
date:   09/06/2025
---

നൊവൊമി അവളുടെ പേര് മാറാ എന്ന് മാറ്റുവാന്‍ ആവശ്യപ്പെട്ടു. കാരണം അവളുടെ ജീവിതത്തില്‍ ഏറ്റവും കൈപ്പായതു ഭവിച്ചതുകൊണ്ട് (രൂത്ത് 1:20) നമ്മുടെ സ്രഷ്ടാവുമായുള്ള നമ്മുടെ ബന്ധം നന്നാക്കുവാന്‍ കഴിയാത്തവിധം കേടുവന്നു. അങ്ങനെ നാം ആത്മീയ ദാരിദ്ര്യത്തിലേക്ക് സ്വാധീനിക്കപ്പെട്ടു. നമ്മുടെ പ്രതീക്ഷകള്‍ മങ്ങി. നമ്മള്‍ നമ്മുടെ ജീവിതം വയലിന്‍റെ അരികില്‍ നിന്ന് കിട്ടാവുന്നതു ശേഖരിച്ച് ചിലവഴിച്ചതുകൊണ്ട്, ഈ തകര്‍ക്കപ്പെട്ട ലോകത്ത് ഇപ്പോഴും കാണാവുന്ന ആനന്ദത്തിന്‍റെ കണികകളില്‍ ജീവിക്കുന്നു. എന്നാല്‍ അതെല്ലാം നാം ഒരു സവിശേഷമായ കണ്ടുപിടിത്തം ചെയ്യുന്ന ആ നിമിഷത്തില്‍ എല്ലാം മാറുന്നു. ദൈവം നമ്മെ മറന്നിട്ടില്ല.

`വായിക്കുക: രൂത്ത് 2:5-20. എന്തുകൊണ്ടാണ് ഇത് കഥയിലെ പരമപ്രധാനമായ നിമിഷമാകുന്നത്? എന്തുകൊണ്ടാണ് അവരുടെ അഭ്യൂദയകാംഷിയുടെ വ്യക്തിത്വം നൊവൊമി കണ്ടുപിടിച്ചത് ഒരു സന്തോഷവാര്‍ത്തയായത്?`

നൊവൊമി കുടിയിറക്കപ്പെട്ടായിരുന്നു. അങ്ങനെ അവള്‍ മോവാബിലേക്ക് മാറുന്നതിന് മുന്‍പായി അവളുടെ ഭൂമി വിറ്റ് കടങ്ങള്‍ വീട്ടുവാന്‍ തിരിച്ചുവന്നു. ദൈവം കുടിയിറക്കപ്പെട്ട വ്യക്തികള്‍ക്ക് അവരുടെ അവകാശം വാഗ്ദത്ത നാട്ടില്‍ തിരിച്ചുവാങ്ങുവാന്‍ ഇസ്രായേലിന്‍റെ കരുതല്‍ നടപടികള്‍ ചെയ്തിട്ടുണ്ടായിരുന്നു. അവരുടെ അടുത്ത ചാര്‍ച്ചക്കാരന് അവരുടെ ഭൂമി വീണ്ടെടുക്കുവാന്‍ കഴിയുമായിരുന്നു. ബോവസ് വെറുമൊരു ദയാലുവായ കര്‍ഷകനല്ലായിരുന്നു. അവന്‍ ഒരു ചാര്‍ച്ചക്കാരനായിരുന്നു. നിനക്ക് നിന്‍റെ കടങ്ങള്‍ വീട്ടുവാനും നിന്‍റെ പണയം എടുക്കുവാനും യിസ്രായേലിന്‍റെ അവകാശത്തില്‍ സാധിച്ചില്ലായെങ്കില്‍ നിന്‍റെ അടുത്ത ഒരു ചാര്‍ച്ചക്കാരന് അതു നിനക്കുവേണ്ടി ചെയ്യുവാന്‍ കഴിയുമായിരുന്നു. "നിന്‍റെ സഹോദരന്‍ ദരിദ്രനായിത്തീര്‍ന്നു അവകാശത്തില്‍ ഏതാനും വിറ്റാല്‍ അവന്‍റെ അടുത്ത ചാര്‍ച്ചക്കാരന്‍ വന്നു സഹോദരന്‍ വിറ്റത് വീണ്ടുകൊള്ളേണം" (ലേവ്യാപുസ്തകം 25:25). ബോവസ് കരുണാദ്രമനസ്കനും ഉദാരമതിയും എന്നാല്‍ ഒരു ചാര്‍ച്ചക്കാരനുമാണെന്നുള്ള കണ്ടുപിടിത്തമാണ് സാധ്യമായ ഏറ്റവും നല്ല വാര്‍ത്ത. ഈ രണ്ടു സ്ത്രീകള്‍ ജീവിച്ചിരുന്ന ദാരിദ്ര്യം അധികനാള്‍ നീണ്ടുനില്‍ക്കുകയില്ല.

ക്രിസ്ത്യാനികള്‍ ഏറെ നാളായി ബോവസിനെ ക്രിസ്തുവിന്‍റെ മാതൃകയായി മനസ്സിലാക്കിയിട്ടുണ്ട്. ക്രിസ്തു നമ്മുടെ സ്രഷ്ടാവ് മാത്രമല്ല പിന്നെയോ നമ്മുടെ യഥാര്‍ത്ഥ ചാര്‍ച്ചക്കാരനാകുവാനും തിരഞ്ഞെടുത്തു. മാംസരക്തത്തോടുകൂടിയ ഒരു മനുഷ്യന്‍. പലതവണ അവന്‍ അവനെ തന്നെ മനുഷ്യപുത്രന്‍ എന്നു വിളിച്ചതിന്‍റെ കാരണങ്ങളില്‍ ഒന്ന് അതുതന്നെയാണല്ലോ (മത്തായി 12:8; മര്‍ക്കൊസ് 8:31; ലൂക്കൊസ് 22:22; യോഹ. 3:14).

അനേകമാളുകള്‍ ദൈവത്തെക്കുറിച്ച് പരുഷമായ രീതിയില്‍ ചിന്തിക്കുന്നുണ്ട്. ഒരുപക്ഷേ നമ്മള്‍ സദാചാരപരമായ ചരക്കു പട്ടികയില്‍ ശരിയായ പെട്ടികളെല്ലാം പരിശോധിക്കുകയാണെങ്കില്‍ അവന്‍ നമ്മെ സ്വര്‍ഗ്ഗത്തിലേക്ക് കടത്തിവിടുമായിരിക്കും. അവന്‍ മനസ്സില്ലാമനസ്സോടെ അതു ചെയ്യും കാരണം നമ്മള്‍ വളരെ പ്രയാസപ്പെട്ടു സാങ്കേതികത്തില്‍ കൂടെയാണ് അത് ചെയ്തത്. ബോവസില്‍ കൂടെ വെളിപ്പെടുന്ന ക്രിസ്തുവിന്‍റെ ചിത്രം അങ്ങനെയുള്ള ആശയങ്ങളെല്ലാം ബഹിഷ്കരിക്കുന്നു. ദൈവം നമ്മെ ശ്രദ്ധിക്കുക മാത്രമല്ല; നമ്മുടെ ആഴമായ ആത്മീയ ദാരിദ്ര്യം കൂട്ടാക്കാതെ അവന് നമ്മെ അവന്‍റെ മണവാട്ടിയായി ആവശ്യമുണ്ട്.

`സൃഷ്ടിതാവ് തന്‍റെ തന്നെ സൃഷ്ടിയുടെ ഭാഗമാക്കുക മാത്രമല്ല പിന്നെയോ അതിനുവേണ്ടി മരിക്കുന്നതിനെക്കുറിച്ച് മനസ്സിലാക്കുവാന്‍ ശ്രമിക്കുക. ഈ അമ്പരപ്പിക്കുന്ന സത്യം എപ്രകാരമാണ് നമ്മുടെ നിലനില്‍പ്പിനെക്കുറിച്ചുള്ള വീക്ഷണത്തെ ബാധിക്കുന്നത്?`