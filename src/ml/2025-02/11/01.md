---
title:  രൂത്തും എസ്ഥേറും
date:   07/06/2025
---

### പഠനത്തിനുള്ള വേദഭാഗങ്ങള്‍

രൂത്ത് 1:1-5; 2:5-20; ഇയ്യോബ് 1:6-11; മത്തായി 4:8,9; എസ്ഥേര്‍ 3:1-14; വെളി. 12:14-17.

> <p>മനഃപാഠവാക്യം</p>
> "എസ്ഥേര്‍ രാജ്ഞി പ്രാകാരത്തില്‍ നില്‍ക്കുന്നത് രാജാവ് കണ്ടപ്പോള്‍ അവന് അവളോട് കൃപ തോന്നി തന്‍റെ കയ്യില്‍ ഇരുന്ന പൊന്‍ ചെങ്കോല്‍ രാജാവ് എസ്ഥേറിന്‍റെ നേരെ നീട്ടി; എസ്ഥേര്‍ അടുത്തുചെന്ന് ചെങ്കോലിന്‍റെ അഗ്രം തൊട്ടു" എസ്ഥേര്‍ 5:2).

ഈ ആഴ്ചയില്‍ നമ്മള്‍ അന്ത്യകാല സംഭവങ്ങളെ മുന്‍കൂട്ടി സൂചിപ്പിക്കുന്ന കഥകള്‍ ആരായുന്നത് തുടരുന്നു. യഥാര്‍ത്ഥ ജീവിത സംഭവങ്ങളെയും ആളുകളെയും ഉപയോഗിച്ച് ദൈവം തന്‍റെ കാഴ്ചപ്പാടിലൂടെ കാര്യങ്ങള്‍ കാണുവാന്‍ നമ്മെ സഹായിക്കുന്നു. അതുപോലെ പില്‍കാലത്തു വന്ന പ്രവചനങ്ങള്‍ വ്യാഖ്യാനിക്കുന്നതെപ്രകാരമാണെന്ന് മനസ്സിലാക്കുവാനും നമ്മെ സഹായിക്കുന്നു. ഈ പ്രവചനങ്ങള്‍ നമ്മുടെ വിശ്വാസത്തെ ബലപ്പെടുത്തുവാനാണ് നമുക്ക് നല്‍കപ്പെട്ടത്.

എണ്ണമറ്റ തലമുറകളുടെ ഹൃദയങ്ങളെ തൊട്ടതായ രണ്ടു സ്ത്രീകളുടെ കഥകളിലേക്ക് നമ്മുടെ ശ്രദ്ധ തിരിയുന്നു. രൂത്തും എസ്ഥേറും.

ഒന്ന് അവളുടെ ചാര്‍ച്ചക്കാരനായ വീണ്ടെടുപ്പുകാരന്‍, ദയാലുവായ ബോവസിനെ കണ്ടുമുട്ടിയശേഷം പ്രത്യാശ കണ്ടെത്തിയ കുടിയിറക്കപ്പെട്ട ഒരു വിധവ. അവരുടെ വിവാഹം ക്രിസ്ത്യാനികള്‍ക്ക് വളരെ പ്രിയപ്പെട്ട പ്രേമകഥയായി മാറിയിട്ടുണ്ട്. കാരണം അത് ക്രിസ്തുവിന്‍റെ നമ്മോടുള്ള സ്നേഹത്തെ പ്രതിഫലിപ്പിക്കുന്ന ഒരു രീതിപോലെ ആയതുകൊണ്ട്. മറ്റേത് അന്യനാട്ടില്‍ ജീവിക്കുന്ന ഒരു യുവതി. അവള്‍ അവളുടെ ജനത്തെ നശിപ്പിക്കുവാനുള്ള ഒരു ഗൂഢാലോചനയെകുറിച്ച് അറിയുകയും അവരെ രക്ഷിക്കുവാനുള്ള നാടകത്തിന്‍റെ ചുരുളഴിയുമ്പോള്‍ ആ വേദിയിലേക്ക് തള്ളിക്കയറുന്നതായി കാണപ്പെടുന്നു. പ്രവചനത്തില്‍ തീര്‍ച്ചയായും ദൈവം എപ്രകാരമാണ് തന്‍റെ ജനത്തെ കരുതുന്നതെന്നുള്ളതിനെക്കുറിച്ച് കൂടുതല്‍ വെളിച്ചം വീശിക്കൊണ്ട്, ദൈവസഭയ്ക്കുള്ള ശക്തമായ ഒരു ചിഹ്നം ആണ് സ്ത്രീ. നമുക്ക് ഈ രണ്ടു സ്ത്രീകളുടെ വേദപുസ്തക വിവരണങ്ങള്‍ നോക്കാം. അവരുടെچജീവിതസാഹചര്യങ്ങള്‍ ദൈവവചനത്തില്‍ അനശ്വരമാക്കിയിരിക്കുകയാണ്. അവരുടെ അനുഭവത്തില്‍നിന്നും നമുക്കെന്തൊക്കെ പാഠം പഠിക്കാമെന്ന് അന്വേഷിക്കാം.

_*ഈ ആഴ്ചയിലെ പാഠം പഠിച്ച് ജൂണ്‍ 14 ലെ ശബ്ബത്തിനായി ഒരുങ്ങുക_