---
title:  നോഹയുടെ സുവിശേഷവേല
date:   02/06/2025
---

അനേകര്‍ ക്രിസ്തുവിന്‍റെ മടങ്ങിവരവിന് ഒരുക്കമുള്ളവരായിരിക്കില്ല കാരണം അവര്‍ ജലപ്രളയത്തില്‍ എന്താണ് സംഭവിച്ചത്? മനപ്പൂര്‍വ്വമായി മറക്കുന്നു (2 പത്രൊസ് 3:5) എന്ന് പത്രൊസ് നമ്മെ ഓര്‍മ്മിപ്പിക്കുന്നു. ഇന്ന് ലോകത്തിലുടനീളം ഒരു വലിയ ജലപ്രളയത്തെക്കുറിച്ചുള്ള ഓര്‍മ്മ ഉണ്ടെങ്കിലും (ആശ്ചര്യകരമായ എണ്ണത്തിലുള്ള ലോക സംസ്കാരങ്ങള്‍ നാശകാരിയായ ഒരു ജലപ്രളയത്തെക്കുറിച്ച് ഒരു കഥ പറയുന്നുണ്ട്, പ്രാചീന ഗ്രീക്കുകാര്‍ മുതല്‍ മായന്മാരു വരെയുള്ളവര്‍) വേദപുസ്തക വിവരണങ്ങളില്‍ ഏറ്റവും പരിഹസിക്കപ്പെടുന്നത് നോഹയുടെ കഥയാണ്. പ്രവചിക്കപ്പെട്ടിട്ടുള്ളതുപോലെ, ലോകം മനപ്പൂര്‍വ്വമായി ഈ കഥ ഒരു കെട്ടുകഥയായി ഒരു വശത്ത് നിര്‍ത്തിയിരിക്കുകയാണ്. എത്രതന്നെ വ്യക്തമായും വിശദമായും പഴയനിയമത്തില്‍ വര്‍ണ്ണിച്ചിട്ടുണ്ടെങ്കിലും പല തവണ പുതിയനിയമത്തില്‍ പരാമര്‍ശിച്ചിട്ടുണ്ടെങ്കിലും.

`ലോകത്തിന്‍റെ സ്ഥിതി നോഹയുടെ ദിവസംപോലെ സദൃശമായിരിക്കുമെന്ന് യേശു പറഞ്ഞു (മത്തായി 24:37-39) ഈ ഖണ്ഡിക ഉല്പത്തി 6:1-8 വാക്യങ്ങളുമായി താരതമ്യം ചെയ്യുക. ജലപ്രളയത്തിലേക്ക് നയിച്ച സദാചാരപരമായ സ്ഥിതിഗതികളെന്തൊക്കെയാണ്? ഈ രണ്ടു സമയങ്ങള്‍ തമ്മില്‍ നിലനില്‍ക്കുന്ന സമാന്തരങ്ങള്‍ എന്താണ്?`

വളരെ ശ്രദ്ധാപൂര്‍വ്വമായ പഠനത്തില്‍ നിന്നും വെളിപ്പെട്ടുവരുന്ന മറ്റൊരു പ്രധാന പാഠം ദൈവത്തിന്‍റെ അന്ത്യകാല ശേഷിപ്പിന് പഠിക്കുവാനുണ്ട്, എബ്രായര്‍ 11:7 നമ്മോടു പറയുന്നത് നോഹ തന്‍റെ കുടുംബത്തെ രക്ഷിക്കുവാനായി ഒരു പെട്ടകം പണിതു. അതിനാല്‍ അവന്‍ ലോകത്തെ ശിക്ഷിച്ച് വിശ്വാസത്തിനൊത്തവണ്ണം നീതിയുടെ അവകാശിയായി മാറി.

ഒരു നൂറ്റാണ്ടിലേറെയായി പ്രസംഗിച്ചിട്ട്, മറ്റൊന്നും കാണിക്കുവാനില്ലാതെ നിങ്ങളുടെ സ്വന്തം കുടുംബത്തെ മാത്രം പെട്ടകത്തിനുള്ളില്‍ കാണിക്കുന്ന സ്ഥിതി ഒന്ന് ചിന്തിച്ചുനോക്കുക. നോഹ ഒരു ആധുനികമായ സുവിശേഷകനായിരുന്നെങ്കില്‍ അവനെ പരാജയമായി തള്ളിക്കളയുവാന്‍ നാം വശീകരിക്കപ്പെടുമായിരുന്നു. ദശകങ്ങളായി പ്രസംഗിക്കുകയും ഒരു ഫലവുമില്ലാ എന്ന് കാണപ്പെടുകയും.

ഭാഗ്യവശാല്‍ ഈ സമയത്ത് ലോകത്തിന്‍റെ നാനാഭാഗത്തുനിന്നും മൂന്നു ദൂതന്മാരുടെ ദൂതിനോട് നല്ല പ്രതികരണമാണ്. സുവിശേഷീകരണത്തിന്‍റെ വ്യാപനവും നമ്മുടെ അതുല്യമായ ശേഷിപ്പ് ദൂതിന്‍റെ ഘോഷണവും അവിശ്വസനീയമായി പല സ്ഥലങ്ങളിലും തെളിയിക്കപ്പെടുകയും അനേകര്‍ ദൈവത്തെ അറിയുവാനിടയാകുകയും ചെയ്യുന്നു. ഒരു ഫലവുമില്ലാത്ത സ്ഥിതിയില്‍ നാമിതുവരെയും എത്തിച്ചേര്‍ന്നിട്ടില്ല. കൃപാകാലം അടയുന്ന സമയം അടുത്തുവരുന്നു എന്നും കരുണയുടെ വാതില്‍ അടക്കപ്പെടും എന്നും നമ്മോട് പറഞ്ഞിട്ടുണ്ടെങ്കില്‍ തന്നെയും. അങ്ങനെ ചുരുങ്ങിയ ഒരു വാചകത്തില്‍ "ഒരുങ്ങി ഇരുന്നവര്‍ അവനോടൊപ്പം കല്യാണവിരുന്നിന് പോയി. കതക് അടയ്ക്കപ്പെട്ടു. ക്രിസ്തുവിന്‍റെ അവസാന ശുശ്രൂഷയിലേക്ക് നാം കൊണ്ടുപോകപ്പെടുകയാണ്. മനുഷ്യന്‍റെ രക്ഷക്കായുള്ള വലിയ വേലയുടെ പൂര്‍ത്തീകരണത്തിലേക്ക്." എലന്‍ ജി. വൈറ്റ് വന്‍പോരാട്ടം പേജ് 428.

`അതുവരെ ഒരു സഭയെന്ന നിലയില്‍ നമുക്ക് ഒരു വേലയുണ്ട്. നമ്മുടെ വ്യക്തിപരമായ സുവിശേഷീകരണം ഈ നിമിഷത്തില്‍ അത്ര ഫലപ്രദമല്ലെങ്കിലും നാം നിരാശപ്പെടാതിരിക്കുവാന്‍ നമുക്കെങ്ങനെ പഠിക്കാം? എന്തുകൊണ്ടാണ് നമ്മുടെ പ്രയത്നം നാം തുടരേണ്ടത്? (യോഹ. 4:37 കാണുക)`