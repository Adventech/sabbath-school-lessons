---
title:  സര്‍വ്വഭൂമിക്കും ന്യായാധിപന്‍
date:   04/06/2025
---

സോദോമിന്‍റെ നശീകരണത്തിന് തൊട്ടുമുന്‍പ് വിചിത്രമായ ഒരു കഥ മാമറെ സമഭൂമിയില്‍ നടക്കുന്നുണ്ട്. ദൈവം അബ്രഹാമിന് പ്രത്യക്ഷപ്പെട്ടു. ഒപ്പം രണ്ടു ദൂതന്മാരും ഉണ്ടായിരുന്നു. അബ്രഹാം അവരെ കണ്ട മാത്രയില്‍ത്തന്നെ അവരെ ഭക്ഷണത്തിന് ക്ഷണിച്ചു. ആ സമയത്താണ് മിശിഹായിലേക്ക് നയിക്കുന്ന ഒരു മകനെ അബ്രഹാമിനും സാറായിക്കും ഒരു മകനുണ്ടാകും എന്ന് ദൈവം വാഗ്ദത്തം ചെയ്യുന്നത്. യേശു നിശ്ചയമായും അബ്രഹാമിന്‍റെ വംശാവലിയിലാണ് വന്നത് (ഗലാത്യര്‍ 3:16 താരതമ്യം ചെയ്യുക). പിന്നീട് ആ കഥ പെട്ടെന്ന് സമഭൂമിയിലെ ദുഷ്ടത നിറഞ്ഞ പട്ടണങ്ങളുടെ വിഷയത്തിലേക്ക് തിരിഞ്ഞു.

`ഉല്പത്തി 18:17-32 വരെ വായിക്കുക. ദൈവത്തിന്‍റെ സ്വഭാവത്തെപ്പറ്റിയും ആത്യന്തികമായി നമ്മുടെ ഗൃഹത്തിലെ ദുഷ്ടത കൈകാര്യം ചെയ്യുവാനുള്ള പദ്ധതിയെക്കുറിച്ചും നാമെന്തു പഠിക്കുന്നു?`

ദൈവത്തിന് നമ്മോട് ഒരു വിശദീകരണത്തിനും കടപ്പാടില്ല. എന്നാല്‍ തന്‍റെ ഉദ്ദേശ്യവും പദ്ധതിയും മനുഷ്യവര്‍ഗ്ഗത്തില്‍നിന്നും മറച്ചുവെക്കുവാന്‍ തിരഞ്ഞെടുത്തിട്ടില്ല. പ്രവാചകനായ ആമോസ് ഇപ്രകാരം പറയുന്നു: "യഹോവയായ കര്‍ത്താവ് പ്രവാചകനായ തന്‍റെ ദാസന്മാര്‍ക്ക് തന്‍റെ രഹസ്യം വെളിപ്പെടുത്താതെ ഒരു കാര്യവും ചെയ്തകയില്ല" (ആമോസ് 3:7). സോദോമും ഗൊമോറയും നശിപ്പിക്കുന്നതിന് മുന്‍പായി ചെയ്യാവുന്ന ഒരേയൊരു നല്ല കാര്യം എന്താണ് സംഭവിക്കുവാന്‍ പോകുന്നതെന്നും എത്രയും പെട്ടെന്ന് അവന്‍ എന്താണ് കാണാന്‍ പോകുന്നതെന്നും അബ്രഹാമിനെ അറിയിക്കുക എന്നുള്ളതാണ്.

ദൈവം അബ്രഹാമിനോടൊപ്പം തങ്ങുമ്പോള്‍ മറ്റുരണ്ട് ദൂതന്മാര്‍ ആ ദുഷ്ടത നിറഞ്ഞ പട്ടണത്തിലേക്ക് അവരുടെ മുന്നറിയിപ്പ് കേള്‍ക്കുന്നവരെ വിളിച്ചിറക്കുവാന്‍ പോകുന്നു. അന്ത്യകാലത്ത് ബാബിലോണില്‍ ജീവിക്കുന്ന ദൈവമക്കളെ വിളിച്ച് അവളെ വിട്ട് പോരുവിന്‍ എന്നു പറയുന്ന പ്രവാചക ദൂതന്മാരെ മറക്കുവാന്‍ ഒരുവന് കഴിയുകയില്ല (വെളി. 14:6-12; 18:1-4). അന്ത്യ മുന്നറിയിപ്പ് കൊടുത്തുകൊണ്ടിരിക്കുമ്പോള്‍ ദൈവം അബ്രഹാമിനോട് എന്താണ് സംഭവിക്കുവാന്‍ പോകുന്നതെന്ന് ചര്‍ച്ച ചെയ്യുകയും ആ പിതാവിന്‍റെ ചോദ്യങ്ങള്‍ക്ക് വിധേയപ്പെടുകയും ചെയ്യുന്നു.

അബ്രഹാം ചോദിക്കുന്നു: "ഇങ്ങനെ നീ ഒരു നാളും ചെയ്യുന്നതല്ലല്ലോ? നീതിമാന്‍ ദുഷ്ടനെപോലെ ആകത്തക്കവണ്ണം ദുഷ്ടനോടുകൂടെ നീ ഒരു നാളും കൊല്ലുകയില്ല. സര്‍വ്വഭൂമിക്കും ന്യായാധിപതിയായവന്‍ നീതി പ്രവര്‍ത്തിക്കാതിരിക്കുമോ? അബ്രഹാം സോദോമിന്‍റെ സ്ഥിതി മാത്രമല്ല പരിശോധിക്കുന്നത് പിന്നെയോ ദൈവത്തിന്‍റെ സ്വഭാവവും പരിശോധിക്കുന്നു. അതുപോലെ അന്ത്യം വരുന്നതിന് മുന്‍പേ ദൈവം സ്വര്‍ഗ്ഗത്തിലെ പുസ്തകങ്ങള്‍ തുറക്കുന്നു (വെളി. 20:4; 11-15). കൂടാതെ അവന്‍ അന്ത്യത്തില്‍ താഴെ ഭൂമിയുടെ മേല്‍ തീ കൊണ്ടുവരുന്നതിന് മുന്‍പായി തെളിവുകള്‍ പരിശോധിക്കുവാന്‍ നമ്മെ അനുവദിക്കുന്നു. അതായത് ഇപ്പോള്‍ ഉത്തരം കിട്ടാതെയിരിക്കുന്ന അനേകം ചോദ്യങ്ങള്‍ക്ക് ഉത്തരം ലഭിക്കുവാന്‍ നമുക്ക് ഒരായിരം വര്‍ഷങ്ങള്‍ നമ്മുടെ മുമ്പിലുണ്ട്.

`നഷ്ടപ്പെട്ടവരുടെ മേല്‍ അന്ത്യന്യായവിധി കൊണ്ടുവരുന്നതിനു മുന്‍പ് ആര്‍ക്ക് എന്തു സംഭവിക്കും എന്നും എന്തുകൊണ്ട് സംഭവിക്കും എന്നും മനസ്സിലാക്കുവാന്‍ നമുക്ക് അവന്‍ ആയിരം വര്‍ഷങ്ങള്‍ തരും. ഇതെന്താണ് നമ്മോട് ദൈവത്തിന്‍റെ സ്വഭാവത്തെക്കുറിച്ചും അവന്‍ സൃഷ്ടികളുടെ പരിശോധനയ്ക്ക് എത്ര തുറന്ന മനോഭാവമാണുള്ളത് എന്നും പറയുന്നു? സൃഷ്ടികള്‍ സമൂലമായി അവരുടെ നിലനില്‍പിനായി ദൈവത്തില്‍ ആശ്രയിക്കുന്നു. എന്നാല്‍ ഇപ്രകാരമുള്ള ഒരു പരിശോധനയ്ക്കും യാതൊരു അവകാശവും സ്വഭാവികമായി സൃഷ്ടികള്‍ക്കില്ല.`