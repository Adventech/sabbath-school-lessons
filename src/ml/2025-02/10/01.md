---
title:  ആരുടെമേല്‍ അവസാനം വന്നിരിക്കുന്നു
date:   31/05/2025
---

### പഠനത്തിനുള്ള വേദഭാഗങ്ങള്‍

വെളി. 6:12-17; മത്തായി 24:36-44; ഉല്പത്തി 6:1-8; 2 പത്രൊസ് 2:4-11; ഉല്പത്തി 18:17-32; ദാനീ. 7:9,10.

> <p>മനഃപാഠവാക്യം</p>
> "ഇതു ദൃഷ്ടാന്തമായിട്ട് അവര്‍ക്ക് സംഭവിച്ചു. ലോകാവസാനം വന്നെത്തിയിരിക്കുന്ന നമുക്ക് ബുദ്ധ്യുപദേശത്തിനായി എഴുതിയിരിക്കുന്നു. ആകയാല്‍ താന്‍ നില്ക്കുന്നു എന്നു തോന്നുന്നവന്‍ വീഴാതിരിപ്പാന്‍ നോക്കിക്കൊള്ളട്ടെ" (1 കൊരി. 10:11,12).

വേദപുസ്തകത്തില്‍ നിറയെ ഭാവി സംഭവങ്ങള്‍ ചൂണ്ടിക്കാണിക്കുന്ന ദൈവജനത്തെ കുറിച്ചുള്ള വിവരണങ്ങളാണ് പറഞ്ഞിരിക്കുന്നത്. കൂടാതെ അതാണ് വര്‍ത്തമാനകാലത്തെ സത്യം മനസ്സിലാക്കുവാന്‍ നമ്മെ സഹായിക്കുന്ന താക്കോല്‍. വാസ്തവത്തില്‍, അതില്‍ ചില വിവരണങ്ങള്‍ അന്ത്യകാലത്തെ സംഭവങ്ങള്‍ ആശ്ചര്യകരമായ വിവരണത്തോടുകൂടി മുന്‍കൂട്ടി സൂചന നല്‍കുന്നു. അതുപോലെ അത് ദാനീയേലിലെയും വെളിപ്പാടിലെയും പ്രവചനങ്ങള്‍ വ്യക്തമായി മനസ്സിലാക്കുവാന്‍ വിശാലമായ ഒരടിസ്ഥാനം നല്‍കുന്നു.

ഒരു വ്യക്തിയുടെ മനസ്സാക്ഷിയുടെ സ്വാതന്ത്ര്യം തെറ്റിക്കാതെ, പ്രവാചകന്മാര്‍ അന്ത്യകാലത്ത് സംഭവിക്കുമെന്ന് പ്രവചനങ്ങള്‍ ശരിയായ രീതിയില്‍ കൊള്ളിക്കുന്ന വിധത്തില്‍ ദൈവം പരിപാലിച്ചു. ഇവയില്‍ ചില പ്രധാനപ്പെട്ട കഥകള്‍ വ്യക്തമാണ്. കാരണം പുതിയനിയമം പ്രത്യേകമായി അന്ത്യകാല സംഭവങ്ങളെ വിവരിക്കുന്നതിന് അവയെ പരാമര്‍ശിക്കുന്നു. സോദോമും ഗൊമോറയും, വെള്ളപ്പൊക്കം എന്നിവ. മറ്റുള്ളവയ്ക്ക് അവയില്‍നിന്ന് ദൈവവചനത്തില്‍ നമുക്ക് നല്‍കപ്പെട്ട സത്യം ഖനനം ചെയ്തെടുക്കുവാന്‍ സൂക്ഷ്മമായ ചിന്തയും പരിശോധനയും ആവശ്യമാണ്.

അടുത്ത രണ്ടാഴ്ച നമ്മള്‍ ചില പ്രധാനപ്പെട്ട കഥകള്‍, അവയ്ക്ക് രണ്ടാംവരവിനെക്കുറിച്ചും പരിശോധന ന്യായവിധിയെക്കുറിച്ചും അന്ത്യകാല പ്രതിസന്ധിയെക്കുറിച്ചും മറ്റും എന്തു പറയാന്‍ ഉണ്ടാകും എന്നു കാണുവാന്‍ നമ്മള്‍ പരിശോധിക്കുന്നതായിരിക്കും. അതില്‍കൂടെയെല്ലാം ക്രിസ്തുവാണ് മധ്യഭാഗത്തെന്ന് നാം കാണുന്നു. നമ്മുടെ എല്ലാ പ്രാവചനിക ഉദ്യമങ്ങളുടെയും അടിസ്ഥാനവും ലക്ഷ്യവും ക്രിസ്തു ആയിരിക്കണം.

_*ഈ ആഴ്ചയിലെ പാഠം പഠിച്ച് ജൂണ്‍ 7 ലെ ശബ്ബത്തിനായി ഒരുങ്ങുക_