---
title:  കൂടുതല്‍ പഠനത്തിന്
date:   06/06/2025
---

വായിക്കുക: എലന്‍ ജി. വൈറ്റ് "ജലപ്രളയം" പേജ് 101, 102 Prophets and Kings.

മഹാപുരോഹിതന് തന്‍റെയോ തന്‍റെ ജനത്തിന്‍റെയോ നേരെയുള്ള സാത്താന്‍റെ കുറ്റാരോപണത്തെ പ്രതിരോധിക്കുവാന്‍ കഴിയുന്നതല്ല. യിസ്രായേല്‍ കുറ്റവിമുക്തരാണെന്ന് അവന്‍ അവകാശപ്പെടുന്നില്ല. മഹാപുരോഹിതന്‍ ജനത്തിന്‍റെ പാപത്തെ പ്രതിനിധീകരിക്കുന്നു. മുഷിഞ്ഞ വസ്ത്രം ധരിച്ച് അവരുടെ പ്രതിനിധിയായി ദൂതന്‍റെ മുന്‍പില്‍നിന്ന് തന്‍റെ ജനത്തിന്‍റെ പാപങ്ങള്‍ ഏറ്റുപറയുകയും അവരുടെ മാനസാന്തരത്തിലേക്കും അവഹേളനത്തിലേക്കും പാപം ക്ഷമിക്കുന്ന ഒരു രക്ഷകനില്‍ ആശ്രയിച്ച് ചൂണ്ടിക്കാണിക്കുന്നു. വിശ്വാസത്തില്‍ കൂടെ അവന്‍ ദൈവത്തിന്‍റെ വാഗ്ദത്തങ്ങളെ അവകാശമാക്കുന്നു...

ദൈവത്തിലാശ്രയിക്കുന്നവര്‍ക്ക് എതിരായുള്ള സാത്താന്‍റെ കുറ്റാരോപണങ്ങള്‍ അവരുടെ പാപത്തോടുള്ള നീരസത്താല്‍ പ്രേരിപ്പിക്കപ്പെട്ടതല്ലെ. അവന്‍ അവരുടെ ന്യൂനതയുള്ള സ്വഭാവത്തില്‍ ആഹ്ലാദിക്കുന്നു; കാരണം അവനറിയാം അവരുടെ കല്പനാലംഘനം മൂലം മാത്രമേ അവരുടെമേല്‍ അവന് അധികാരം ലഭിക്കുകയുള്ളൂ എന്ന്. അവന്‍റെ കുറ്റാരോപണം ക്രിസ്തുവിനോടുള്ള എതിര്‍പ്പില്‍നിന്നും മാത്രമാണ്. രക്ഷാപദ്ധതിയില്‍ക്കൂടി യേശു സാത്താന്‍റെ മനുഷ്യകുടുംബത്തിന്‍റെ മേലുള്ള പിടിയെ തകര്‍ത്ത് അവന്‍റെ അധികാരത്തില്‍ നിന്നും ആത്മാക്കളെ രക്ഷിച്ചുകൊണ്ടിരിക്കുകയാണ്...

അവന്‍റെ സ്വന്തം ശക്തിയാല്‍ മനുഷ്യന് ശത്രുവിന്‍റെ കുറ്റാരോപണങ്ങള്‍ നേരിടുവാന്‍ സാധിക്കത്തില്ല. പാപക്കറ പുരണ്ട വസ്ത്രം ധരിച്ചുകൊണ്ട് കുറ്റം ഏറ്റുപറഞ്ഞ് അവന്‍ ദൈവമുമ്പാകെ നില്‍ക്കുന്നു. എന്നാല്‍ നമ്മുടെ അഭിഭാഷകനായ യേശു മതിയായ ഒരു വാദം അനുതാപത്തോടും വിശ്വാസത്തോടും അവരുടെ ആത്മാക്കളെ അവന്‍റെമേല്‍ ഭരമേല്പിച്ചിരിക്കുന്ന ഏവരുടെയും നാമത്തില്‍ അവതരിപ്പിക്കുന്നു. അവന്‍ അവര്‍ക്കുവേണ്ടി വാദിക്കുന്നു. കാല്‍വറിയിലെ ശക്തമായ വാദങ്ങളാല്‍ അവരുടെ ആക്ഷേപകനെ അടിച്ചമര്‍ത്തുന്നു. ദൈവകല്പനയോടുള്ള അവന്‍റെ പരിപൂര്‍ണ്ണ അനുസരണം മുഖാന്തരം സ്വര്‍ഗ്ഗത്തിലും ഭൂമിയിലും ഉള്ള സകല അധികാരവും അവന് നല്‍കപ്പെട്ടു. കുറ്റക്കാരായ മനുഷ്യര്‍ക്കുവേണ്ടി അവന്‍ പിതാവില്‍നിന്നും കരുണയും നിരപ്പും അവകാശം പറയുന്നു. Ellen G. White, Prophets and Kings, pp. 583-586.

**ചര്‍ച്ചയ്ക്കുള്ള ചോദ്യങ്ങള്‍**

`യേശു തന്‍റെ ശിഷ്യന്മാരോട് പറഞ്ഞത് അവര്‍ ലോകത്തിലാണ് എന്നാല്‍ ലോകത്തിനുള്ളവരല്ല എന്നാണ് (യോഹ. 15:19; 17:14-16 കാണുക). നാമെപ്രകാരമാണ് ലോകത്തെ നേടുവാനുള്ള ഉത്തരവാദിത്തവും അതുപോലെ ലോകത്തിന്‍റെ കളങ്കം പറ്റാതെ നമ്മെ കാത്തു സൂക്ഷിക്കുന്നതുമായി തുലനം ചെയ്യുവാന്‍ കഴിയുന്നത്? (യാക്കോബ് 1:27).`

`ജലപ്രളയത്തിനു മുന്‍പുള്ള നോഹയുടെ പരസ്യശുശ്രൂഷ എന്താണ് നമ്മെ എപ്രകാരം വന്‍വിവാദം പ്രവര്‍ത്തിക്കുന്നു എന്നു പഠിപ്പിക്കുന്നത്? ഏതു വിധത്തിലാണ് ഇതേ ഭാഗം നാമിന്ന് വഹിക്കുന്നത്?`

`ദുഷ്ടന്മാരെ സ്വര്‍ഗ്ഗത്തില്‍നിന്നുള്ള തീ ഇറക്കി നശിപ്പിക്കുന്നതിനു മുന്‍പേ (അവന്‍ സോദോമിനോട് ചെയ്തതുപോലെ) ദൈവം അവരെ മരിച്ചവരില്‍നിന്നും ഉയര്‍ത്തിയിട്ട് അവരോടൊപ്പം പ്രവര്‍ത്തിക്കുവാന്‍ സാത്താനെ അനുവദിക്കും (വെളി. 20:7-9). ദൈവം എല്ലാം ശരിയായ രീതിയില്‍ തയ്യാറാക്കുന്നതിന് മുന്‍പേ ഇതാണ് ആവശ്യമായിരിക്കുന്ന അവസാനപടി എന്നു ചിന്തിക്കുവാനുള്ള കാരണങ്ങള്‍ എന്തൊക്കെയാണ്?`

`ഈ ആഴ്ചയില്‍ നമ്മള്‍ പഠിച്ച കഥകള്‍ നമ്മള്‍ പരിഗണിക്കുമ്പോള്‍ നിങ്ങളുടെ സ്വന്തം ജീവിതത്തിന് നിങ്ങള്‍ എന്തു കരുതല്‍ കണ്ടെത്തുന്നു? ഈ കഥകള്‍ ക്രിസ്തുവിലുള്ള നിങ്ങളുടെ പ്രത്യാശയെക്കുറിച്ച് നിങ്ങളെ എന്തു പഠിപ്പിക്കുന്നു?`