---
title:  പുനരാഗമനത്തിന് മുന്‍പുള്ള ന്യായവിധി
date:   05/06/2025
---

ദാനീയേല്‍ 7 ല്‍ കാണപ്പെടുന്ന ന്യായവിധിയുടെ വിവരണം നമുക്ക് തിരശീലക്ക് പുറകിലുള്ള ഒരു കാഴ്ചയില്‍നിന്നും പാപപ്രശ്നം പരിഹരിക്കുന്നതെങ്ങനെയെന്നും ദൈവവുമായി ഒരു ഉടമ്പടി ബന്ധത്തില്‍ ജീവിക്കുവാനാഗ്രഹിക്കുന്നവരെ ഇപ്പോഴും വീണ്ടെടുത്തുകൊണ്ടിരിക്കുന്നത് അതിശയിപ്പിക്കുന്ന ഒരവസരം നമുക്ക് നല്‍കുന്നു.

`ദാനീയേല്‍ 7:9,10,13,14,22,26,27 എന്നീ വാക്യങ്ങളില്‍ പരിശോധനാ ന്യായവിധിയെ കുറിച്ചു കൊടുത്തിരിക്കുന്ന വിവരണം വായിക്കുക. ന്യായവിധിയിലെ പ്രധാന കേന്ദ്രബിന്ദു എന്താണ്? ഈ പ്രക്രിയയുടെ അന്ത്യത്തില്‍ കൊടുക്കുന്ന വിധി എന്താണ്? രക്ഷാപദ്ധതിയെക്കുറിച്ച് ഇത് നമ്മോടെന്താണ് പറയുന്നത്?`

മനുഷ്യവര്‍ഗ്ഗം ദൈവത്താല്‍ ന്യായം വിധിക്കപ്പെടും എന്നതിന് സംശയമില്ല. സഭാപ്രസംഗി 12:14 ദൈവം എല്ലാ പ്രവൃത്തിയും ന്യായവിസ്താരത്തിലേക്ക് കൊണ്ടുവരും എന്ന് നമുക്ക് ഉറപ്പു നല്‍കുന്നു. പൗലൊസ് നമ്മെ ഓര്‍മ്മിപ്പിക്കുന്നത് നാം എല്ലാവരും ക്രിസ്തുവിന്‍റെ ന്യായപീഠത്തിന്‍റെ മുന്‍പില്‍ നില്‍ക്കേണ്ടവരാകയാല്‍ അന്യോന്യം ന്യായം വിധിക്കരുതെന്നാണ് (റോമര്‍ 14:10). ദൈവത്തിന് തീര്‍ച്ചയായും രക്ഷപെട്ടതാര,് നഷ്ടപ്പെട്ടതാര് എന്നറിയുവാന്‍ രേഖകളൊന്നും വേണ്ടാ. എന്നാല്‍ രക്ഷാപദ്ധതി പരിശോധിച്ചുകൊണ്ടിരിക്കുന്ന ദൂതന്മാര്‍ക്ക് (1 പത്രൊസ് 1:12) സ്വാഭാവികമായി ചോദ്യങ്ങളുണ്ടാവും. അവര്‍ സാത്താന്‍റെ കലഹത്തിന് സാക്ഷ്യം വഹിക്കുകയും സ്വര്‍ഗ്ഗത്തിലെ ദൂതന്മാരില്‍ മൂന്നിലൊന്ന് സ്വര്‍ഗ്ഗത്തില്‍നിന്നും തള്ളിക്കളയപ്പെട്ടതിനും സാക്ഷ്യം വഹിച്ചവരാണ് (വെളി. 12:4). ഇപ്പോള്‍ ദൈവം അവന്‍റെ സന്നിധിയിലേക്ക് നമ്മെ കൊണ്ടുവരികയാണ്. ദൈവം പുസ്തകങ്ങള്‍ തുറന്ന് എല്ലാ വിശുദ്ധന്മാരെയും എല്ലാം കാണുവാന്‍ അനുവദിക്കുന്നു.

സോദോമിനും ഗൊമോറയ്ക്കും വേണ്ടി അബ്രഹാം അപേക്ഷിക്കുന്നതിന്‍റെ കഥ - ഒരു തരത്തിലെ ന്യായവിധി - ന്യായവിധിയെക്കുറിച്ചുള്ള ചില പ്രധാന ഉള്‍ക്കാഴ്ച കള്‍ നമുക്ക് നല്‍കുന്നു. സോദോമിന്‍റെ പാപം വ്യക്തമായി പരിശോധിക്കപ്പെട്ടിരുന്നു. ആ പട്ടണത്തിന്‍റെ ദുഷ്ടതയുടെ ശ്രുതി അതിനെതിരായുള്ള നിലവിളി അതിഭയങ്കരമായി എന്ന് ദൈവം പറയുന്നു (ഉല്പത്തി 18:20). എന്നാല്‍ സോദോമും ഗൊമോറയും മാത്രമല്ല അവരുടെ നാശത്തിന് മുന്‍പായി പരിശോധിക്കപ്പെട്ടത് ദുഷ്ടന്മാരെ നശിപ്പിക്കുവാനുള്ള അവന്‍റെ തീരുമാനത്തില്‍ ദൈവം നീതിയോടെയാണ് പ്രവര്‍ത്തിക്കുന്നത് എന്ന് പഠിക്കുവാന്‍ ദൈവം അബ്രഹാമിനും വാതില്‍ തുറന്നു കൊടുത്തു.

അതിനിടക്ക് ദാനീയേല്‍ 7 ല്‍ ആരാണ് സ്വര്‍ഗ്ഗീയ ന്യായവിധിക്കിടെ പ്രത്യക്ഷപ്പെടുന്നത്? "മനുഷ്യപുത്രനോട് സദൃശനായവന്‍" യേശു (ദാനീയേല്‍ 7:13; മത്തായി 20:28; കാണുക). യേശുവിന്‍റെ പ്രത്യക്ഷതകൊണ്ട് മാത്രമാണ് ഈ ന്യായവിധി അത്യുന്നതനായവന്‍റെ വിശുദ്ധന്മാര്‍ക്ക് പിന്തുണ നല്‍കുന്നതാക്കിയത്. അവന്‍റെ പരിപൂര്‍ണ്ണനീതി മാത്രമാണ് അവന്‍റെ ജനത്തെ ന്യായവിധിയില്‍കൂടെ കടത്തികൊണ്ടുവന്നത്.

`നിങ്ങളുടെ എല്ലാ രഹസ്യങ്ങളും വിശുദ്ധനായ ദൈവമുന്‍പാകെ വെളിച്ചത്താക്കി ന്യായവിധിയില്‍ നില്‍ക്കുന്നത് സങ്കല്പിക്കുക. ആ ന്യായവിധിയുടെ സമയത്ത് നിങ്ങളുടെ ഏക പ്രത്യാശ എന്താണ്? (വെള്ളിയാഴ്ചത്തെ പാഠം കാണുക).`