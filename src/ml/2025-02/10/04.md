---
title:  സോദോമിന്‍റെയും ഗൊമോറയുടെയും കഥ
date:   03/06/2025
---

അന്ത്യകാല സംഭവങ്ങള്‍ വിവരിക്കുമ്പോള്‍ പത്രൊസ് നേരിട്ടു പരാമര്‍ശിക്കുന്ന ഒരു പ്രധാന പഴയനിയമകഥയുണ്ട്. സോദോമിന്‍റെയും ഗൊമോറയുടെയും നശീകരണത്തിന്‍റെ കഥ. സമനിലത്ത് സ്ഥിതിചെയ്യുന്ന പട്ടണങ്ങള്‍ അവരുടെ ദുഷ്ടതയ്ക്ക് ഐതിഹാസികമാണ്. അതുപോലെ ജനങ്ങള്‍ തിങ്ങിപ്പാര്‍ക്കുന്ന സ്ഥലം സ്വര്‍ഗ്ഗത്തില്‍നിന്നും തീയിറങ്ങി നശിപ്പിക്കപ്പെട്ടതിന്‍റെ ആദ്യ ഉദാഹരണമായി മാറി.

`വായിക്കുക: 2 പത്രൊസ് 2:4-11; യൂദാ. 5-8; യെഹെ. 16:46-50. വായിച്ച് എല്ലാ വിശദാംശങ്ങളും ശ്രദ്ധിക്കുക. ഈ പട്ടണങ്ങളുടെ നാശത്തിലേക്ക് നയിച്ച ധാര്‍മ്മിക സ്ഥിതിഗതികള്‍ എന്തൊക്കെയായിരുന്നു. ഇന്ന് അതുമായി എന്ത് സമാന്തരങ്ങളാണുള്ളത്?`

ഈ ഗൃഹത്തിലെ അന്ത്യകാല ജനത്തിന് സോദോമിന്‍റെയും ഗൊമോറയുടെയും വിവരണത്തില്‍ കൂടെ കൊടുത്ത മുന്നറിയിപ്പ് വളരെ ലഘുവാണ്. സത്ഫലമായി വെളിപ്പാട് 20 ല്‍ വളരെ വ്യക്തമായി വിവരിച്ചിട്ടുള്ളതുപോലെ ദുഷ്ടന്മാരും തീയാല്‍ നശിപ്പിക്കപ്പെടും. പാപം വിശേഷാല്‍ വഞ്ചിക്കുന്നതാകയാല്‍ അത് നമ്മുടെ ഹൃദയത്തിന്‍റെ അവസ്ഥയെപോലും നമുക്ക് മറയ്ക്കുന്നു. നമ്മുടെ പാപങ്ങളെ ഒരു സ്വയ അംഗീകാരത്തിന്‍റെ പടലത്തില്‍ ആവരണം ചെയ്യുമ്പോള്‍ മറ്റുള്ളവര്‍ ചെയ്യുന്ന കുറ്റകൃത്യങ്ങള്‍ നമ്മുടെ മുന്‍പില്‍ പ്രകടമായി ശേഷിക്കും. ഇതേ അദ്ധ്യായത്തില്‍ ദൈവം തന്‍റെ ജനത്തിന്‍റെമേല്‍ എത്രമാത്രം സ്നേഹം പകര്‍ന്നു എന്ന് പറയുന്നിടത്ത് അവര്‍ സോദോമിലെ ആളുകള്‍ ചെയ്ത അതേ പാപം ചെയ്തില്ലായെങ്കിലും അവര്‍ സോദോമ്യരെക്കാളും ദുഷ്ടത നിറഞ്ഞവരാണെന്ന് മുന്നറിയിപ്പും നല്‍കുന്നു (യെഹെ. 16:47).

ആത്മീയ വ്യഭിചാരം ചെയ്തുകൊണ്ട് യിസ്രായേല്‍ വ്യഭിചാരിണി കളിക്കുകയായിരുന്നു (യെഹെ. 16:41). ദുഷ്ടതയ്ക്ക് ഇതിഹാസമായി മാറിയ ആളുകളെക്കാള്‍ ദുഷ്ടന്മാരാണവര്‍ എന്ന് ദൈവജനം കേള്‍ക്കുമ്പോഴുള്ള അവരുടെ അതിശയ ഭാവത്തെക്കുറിച്ചു സങ്കല്പിക്കുക.

ഇത് പ്രാചീന യിസ്രായേലിന് മാത്രമല്ല മനുഷ്യവര്‍ഗ്ഗത്തിനാകമാനം പുതുമയുള്ളതല്ല. റോമര്‍ 1:18-32 ല്‍ പൗലൊസ് ഇന്നത്തെ വര്‍ത്തമാന പത്രത്തെ ആസ്പദമാക്കി എഴുതുവാന്‍ കഴിയുമായിരുന്ന ദുഷ്ടതയുടെ ഒരു നീണ്ട പട്ടിക തന്നെ അവതരിപ്പിക്കുന്നു. ജാതികളുടെ പാപത്തെപ്പറ്റിയുള്ള പൗലൊസിന്‍റെ വിവരണംകൊണ്ട് യെഹൂദന്മാരുടെ ഇടയില്‍ സുപ്രധാനത ജനിപ്പിക്കുക എന്ന ഉദ്ദേശ്യത്തോടുകൂടിയല്ല പിന്നെയോ ദൈവജനം അന്ത്യത്തില്‍ അവരുടെ പാപങ്ങളുടെ ഗൗരവം മനസ്സിലാക്കുവാന്‍ വേണ്ടിയാണ്. ദാവീദിനോട് സംസാരിച്ചപ്പോള്‍ നാഥാന്‍ അതുതന്നെയാണ് ചെയ്തത്: അവന്‍ പാവപ്പെട്ടവനില്‍നിന്നും ഒരു കുഞ്ഞാടിനെ മോഷ്ടിച്ച പണക്കാരന്‍റെ കഥ പറഞ്ഞു. ഈ കഥ ദാവീദിന്‍റെ കോപത്തെ ജ്വലിപ്പിച്ചു (2 ശമൂ. 12:5). കാരണം ആ അനീതി വളരെ വ്യക്തമായി കാണപ്പെട്ടു. എന്നിട്ടും ദാവീദിനെ ആ കഥയില്‍ കാണുവാന്‍ തക്കവണ്ണം "ആ മനുഷ്യന്‍ നീ തന്നെ" എന്നുള്ള പ്രഖ്യാപനത്തിന്‍റെ നൈപുണ്യം നാഥാനില്‍ ഉണ്ടായിരുന്നു.

വേദപുസ്തകം പ്രഥമമായി പുറം ലോകത്തിലുള്ളവരോടല്ല പിന്നെയോ ദൈവജനത്തെയാണ് അഭിസംബോധന ചെയ്യുന്നത്. വെളിപ്പാട് 13 ലോ 17 ലോ വിവരിച്ചിരിക്കുന്ന മറ്റുള്ളവരുടെ നീചമായ പാപത്തെ നാം കാണുമ്പോള്‍ നാമും അതേ പാപക്കെണിയില്‍ വീണുപോയേക്കാമെന്നുള്ള ഒരു മുന്നറിയിപ്പാണ്.