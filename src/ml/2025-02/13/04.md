---
title:  ബേല്‍ശസ്സറിന്‍റെ വിരുന്ന്
date:   24/06/2025
---

നിനവേ പട്ടണം, മേദ്യരും ബാബിലോണ്യരും കൂടി സംയോജിച്ച സൈന്യത്താല്‍ പരാജിതമാക്കപ്പെട്ടതിനുശേഷം (നെബൂഖദ്നേസറിന്‍റെ പിതാവ് നയിച്ച സൈന്യം) ബാബിലോണ്‍ പട്ടണം ഒരുണര്‍വ്വ് അനുഭവിച്ചു. അതിനു മുന്‍പ് അവരുടെ നിയമദാതാവായ ഹമുറാബിയുടെ ദിനങ്ങള്‍ മുതല്‍ അത്രയും നല്ല ഒരു ഉണര്‍വ്വ് ആ പട്ടണത്തില്‍ ഉണ്ടായിട്ടില്ല. അശ്ശൂര്യന്മാരുടെ കടന്നാക്രമണങ്ങളില്‍ നിന്നെല്ലാം ഇപ്പോള്‍ സ്വസ്ഥമായ നെബൂഖദ്നേസറിന്‍റെ കീഴില്‍ ബാബിലോണ്‍ പട്ടണം സാമ്പത്തികമായും സ്വാധീനം ചെലുത്തുവാന്‍ കഴിവുള്ളതായി വളര്‍ന്നു. അയല്‍ രാജ്യങ്ങള്‍ അസൂയയോടെ അവരുടെ ആധിപത്യത്തെ അംഗീകരിക്കത്തക്കതായ സ്ഥാനത്തായി. അവള്‍ ലോകത്തിലെ രാജ്ഞിയായിരുന്നു. അതു കാരണം അഭിവൃദ്ധിപ്പെടുവാന്‍ ആഗ്രഹിച്ചതായ രാജ്യങ്ങള്‍ അവരുടെ കൂറ് അവളോട് പ്രഖ്യാപിച്ചു.

അതിനിടയ്ക്ക് നമ്മുടെ അറിവനുസരിച്ച് നെബൂഖദ്നേസര്‍ ദാനീയേലിന്‍റെ ദൈവം നിശ്ചയമായും എല്ലാ രാജ്യങ്ങളുടെയും ഭരണാധികാരിയാണെന്ന് പരസ്യമായി പ്രസ്താവിച്ചുകൊണ്ട് ഒരു വിശ്വാസിയായാണ് മരിച്ചത് (ദാനീ. 4:34-37). അടുത്തതായി ദാനീയേല്‍ നല്‍കുന്ന വിവരണം നെബൂഖദ്നേസ്സറിന്‍റെ പിന്‍ഗാമിയും രാജ്യപ്രതിനിധിയുമായ ബേല്‍ശസ്സരാണ്.

`വായിക്കുക. ദാനീയേല്‍ 5:1-31. ഈ വിവരണത്തില്‍നിന്നും എന്ത് പ്രധാന ആത്മീയ ദൂതുകളാണ് നമുക്കെടുക്കുവാന്‍ കഴിയുന്നത്? ആത്യന്തികമായി ബേല്‍ശസ്സര്‍ പരാജയപ്പെട്ടതെന്തുകൊണ്ട്?`

ഒരുപക്ഷേ ഏറ്റവും ദുഃഖകരമായത് ഈ വിവരണത്തിലെ ഏറ്റവും ദാരുണമായ ഭാഗം ദാനീയേല്‍ 5:22 ലാണ് കാണപ്പെടുന്നത്. നെബൂഖദ്നേസ്സറിന്‍റെ വീഴ്ചയെക്കുറിച്ചും അതിനുശേഷം പുനഃസ്ഥാപിക്കലിനെപ്പറ്റിയും ദാനീയേല്‍ രാജാവിനോട് വിവരിച്ചതിനുശേഷം ദാനീയേല്‍ അവനോടു പറയുന്നു: "എന്നാല്‍ അവന്‍റെ മകനായ ബേല്‍ശസ്സറേ, ഇതെല്ലാം അറിയാമായിരുന്നിട്ടും നീ നിന്‍റെ ഹൃദയത്തെ താഴ്ത്തിയില്ല." അതായത്, സത്യം അറിയുവാനുള്ള അവസരം അവനുണ്ടായിട്ടും നെബൂഖദ്നേസറിന് സംഭവിച്ചതെന്താണെന്ന് നേരിട്ട് സാക്ഷ്യം വഹിച്ചെങ്കിലും അവനിതെല്ലാം അവഗണിച്ച് പകരം അവന്‍റെ മുന്‍ഗാമിക്ക് വളരെയധികം ക്ലേശം കൊണ്ടുവന്ന അതേ പാതയില്‍ അവന്‍ സഞ്ചരിച്ചു.

സ്വര്‍ണ്ണബിംബം ഉയര്‍ത്തിക്കൊണ്ട് നെബൂഖദ്നേസ്സര്‍ ദാനീയേലിന്‍റെ ദൈവം പ്രവചിച്ചതിനെ പരസ്യമായി ധിക്കരിച്ചു. ദൈവാലയത്തിലെ പാത്രങ്ങള്‍ അശുദ്ധമായ രീതിയില്‍ ഉപയോഗിച്ചുകൊണ്ട് അവനൊരു പക്ഷേ യെഹൂദന്മാരെ ജയിച്ചു. അങ്ങനെ ഇപ്പോള്‍ അവരുടെ ദൈവത്തിന്‍റെ മതപരമായ വസ്തുക്കള്‍ കൈവശമാക്കി എന്ന വസ്തുതയ്ക്ക് അടിവരയിടുകയായിരുന്നു. വേറൊരു രീതിയില്‍ പറഞ്ഞാല്‍, അവര്‍ക്കിപ്പോഴും അവരുടെ മരണം പ്രാപിച്ച ഈ ദൈവത്തിന്‍റെ മേല്‍ ആധിപത്യം ഉണ്ടായിരുന്നു.

ബേല്‍ശസ്സറിന് മെച്ചപ്പെട്ട രീതിയില്‍ അറിയുവാന്‍ ആവശ്യത്തിലധികം സാക്ഷ്യങ്ങളും തെളിവുകളും ഉണ്ടായിരുന്നെങ്കിലും അത് സത്യത്തില്‍ മുഴുവനായ ഒരു ധിക്കരിക്കലായിരുന്നു. അവന് സത്യം അറിയുവാന്‍ തക്കവണ്ണം ആവശ്യമായ അറിവ് അവന്‍റെ മനസ്സിലുണ്ടായിരുന്നു. അതിനുപകരം അവന്‍റെ പ്രശ്നം അവന്‍റെ ഹൃദയമായിരുന്നു. അന്ത്യനാളുകളില്‍ ഒടുവിലത്തെ വിഷയഘട്ടം ലോകത്തില്‍ പൊട്ടിപ്പുറപ്പെടുമ്പോള്‍ ജനങ്ങള്‍ക്ക് സത്യമറിയുവാനുള്ള ഒരു സാഹചര്യം നല്‍കും. ബേല്‍ശസ്സറിനെപ്പോലെ അവരുടെ തിരഞ്ഞെടുപ്പ് തീരുമാനിക്കുന്നത് അവരുടെ ഹൃദയങ്ങളായിരിക്കും.