---
title:  വൈമനസ്യമുള്ള പ്രവാചകന്‍
date:   22/06/2025
---

യോനായുടെ കഥ (യോന 1-4 കാണുക) ചുരുക്കത്തില്‍ ആയിരിക്കുമ്പോള്‍ ഗണ്യമായ ഫലം കൊണ്ടുവരുന്നു. പല വിശ്വാസികളും അവരുടെ തന്നെ പ്രതിച്ഛായ ഈ മനസ്സില്ലാത്ത പ്രവാചകനില്‍ കണ്ടിട്ടുണ്ട്. ഭാവി സംഭവങ്ങളുടെ സവിശേഷമായ സൂചനയും ആ കഥയില്‍ ഉള്‍ക്കൊണ്ടിരിക്കുന്നു.

`വായിക്കുക: മത്തായി 12:38-42. യേശു ശാസ്ത്രിമാരെയും പരീശന്മാരെയും അഭിസംബോധന ചെയ്യുമ്പോള്‍ യോനായുടെ കഥയിലെ ഏത് ഭാഗമാണ് യേശു പരാമര്‍ശിക്കുന്നത്? ന്യായവിധിയെക്കുറിച്ചുള്ള എന്തു പാഠങ്ങളാണ് തന്‍റെ നിര്‍ദ്ദേശത്തില്‍ കാണപ്പെടുന്നത്?`

താന്‍ യോനായേക്കാള്‍ വലിയവനാണെന്ന് യേശു പ്രസ്താവിച്ചു. ഈ ലോകത്തിലേക്ക് വരുന്നതിന്‍റെ അര്‍ത്ഥം കുരിശാണെന്ന് യേശുവിനറിയാമായിരുന്നു. എന്നിട്ടും അവന്‍ കാണാതെ പോയതിനെ തിരഞ്ഞു രക്ഷിപ്പാന്‍ വന്നു (ലൂക്കൊസ് 19:10). യോന മൂന്നു ദിവസം ആ വലിയ മീനില്‍ ചിലവഴിച്ചത് അവന്‍റെ സ്വന്തം പാപങ്ങള്‍ കൊണ്ടാണ്. യേശു മൂന്ന് ദിവസം കല്ലറയ്ക്കുള്ളില്‍ ചിലവഴിച്ചത് നമ്മുടേതുകൊണ്ടാണ്. അതാണ് നഷ്ടമായതിനെ രക്ഷിപ്പാന്‍ ആവശ്യമായിരുന്നത്.

ഇന്ന് നമ്മള്‍ യോനായെ അറിയുന്നത് നിനവേയിലേക്ക് പോകുവാന്‍ മനസ്സില്ലാതെ, "വൈമനസ്യമുള്ള പ്രവാചകനായിട്ടാണ്." മാനുഷികമായ ഒരു കാഴ്ചപ്പാടില്‍ മനസ്സിലാക്കാന്‍ വളരെ എളുപ്പമാണ്. അശ്ശൂര്‍ ഒരു ക്രൂരമായ ഭരണക്രമമാണ് നടത്തിവരുന്നത്. അശ്ശൂര്യ ചുവര്‍ ചിത്രങ്ങള്‍ അസാധാരണമായ ക്രൂരത്വംകൊണ്ട് നിറഞ്ഞതായിരുന്നു. വിജയികളായ ആളുകളെ നമുക്ക് ചിന്തിക്കാവുന്നതില്‍ ഏറ്റവും ക്രൂരമായ രീതിയില്‍ മരണത്തിനേല്പിച്ചു. ആര്‍ക്കാണ് അവരുടെ തലസ്ഥാന പട്ടണത്തില്‍ അനുതാപത്തെക്കുറിച്ച് പ്രസംഗിച്ച് അതില്‍നിന്നും പ്രതീക്ഷിക്കാവുന്നത് നേരിടുവാന്‍ ആഗ്രഹം?

അന്ത്യകാല ശേഷിപ്പിന്‍റെ ചലനത്തെ ചൂണ്ടിക്കാണിക്കുന്ന ഒരു പ്രധാന നിമിഷം ആ കഥയിലുണ്ട്: യോനായോട് അവനാരാണ് എന്ന് ചോദിക്കുമ്പോള്‍, അവന്‍ പ്രതികരിക്കുന്നത്, "ഞാനൊരു എബ്രായന്‍ കടലും കരയും ഉണ്ടാക്കിയ സ്വര്‍ഗ്ഗീയ ദൈവമായ യഹോവയെ ഞാന്‍ ഭുജിച്ചുവരുന്നു എന്നു പറഞ്ഞു." ഒന്നാം ദൂതന്‍റെ ദൂതിനോട് സാമ്യമുള്ള ഒരു പ്രസ്താവന (യോന. 1:9; വെളി. 14:7). പരമാര്‍ത്ഥത്തില്‍ കടലിനെയും കരയെയും സൃഷ്ടിച്ച ദൈവം എന്ന് അവന്‍ ഊന്നിപ്പറയുമ്പോള്‍, തീര്‍ച്ചയായും ദൈവത്തെ സൃഷ്ടിതാവായാണ് ചൂണ്ടിക്കാണിക്കുന്നത്. നമ്മള്‍ അവനെ ആരാധിക്കേണ്ടതിന്‍റെ അടിസ്ഥാനമാണ് ഈ വസ്തുത. അതുപോലെ ആരാധന അന്ത്യകാല സംഭവങ്ങളുടെ കേന്ദ്രസ്ഥാനത്തുള്ളതാണ്.

അതേ സമയത്ത് നാമും ആത്മീയ ബാബിലോണില്‍ ജനത്തിനിഷ്ടമാകാന്‍ സാധ്യതയില്ലാത്ത ദൂത് പ്രസംഗിക്കുന്നതിന് കുറ്റമാരോപിക്കപ്പെട്ടിട്ടുണ്ട്. "എന്‍റെ ജനമായുള്ളോരേ, അവളെ വിട്ടുപോരുവിന്‍" (വെളി. 18:4) എന്നു പറയുന്നത് ലോകത്തോട് അവര്‍ അനുതപിക്കണം എന്ന് പറയുന്നതാണ്. പലയാളുകളില്‍ നിന്നും നിഷേധാത്മകമായ പ്രതികരണങ്ങള്‍ സാധ്യമാകുന്നത്ര ദയയോടെ ആശയം പങ്കുവച്ചാലും പ്രകോപിപ്പിക്കുന്ന ദൂതുകള്‍. നമ്മിലാര്‍ക്കാണ്, സാക്ഷ്യം വഹിക്കുമ്പോള്‍ നിഷേധാത്മകമായതോ എതിര്‍പ്പുള്ളതോ ആയ പ്രതികരണങ്ങള്‍ ലഭിച്ചിട്ടില്ലാത്തത്? അത് ആ തൊഴിലിനോടൊപ്പം അങ്ങനെ പോകുന്നു.

`യോനായുടെ സ്വഭാവം നിങ്ങളില്‍, നിങ്ങള്‍ എത്രമാത്രം കാണുന്നുണ്ട്? ഈ തെറ്റായ മനോഭാവത്തിനപ്പുറമായി നിങ്ങള്‍ക്കെങ്ങനെ നീങ്ങുവാന്‍ സാധിക്കും?`