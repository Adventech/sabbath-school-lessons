---
title:  അഭിഷിക്തനായ കോരെശ്
date:   26/06/2025
---

കോരെശ് ബാബിലോണ്‍ പട്ടണം കൊള്ളയടിച്ചപ്പോള്‍ ദൈവജനത്തിന്‍റെ അടിമത്വത്തിന്‍റെ കാലം കഴിഞ്ഞു. അതിനാല്‍ പാര്‍സികള്‍ അവരെ അവരുടെ വാഗ്ദത്ത നാട്ടിലേക്ക് പോകുവാനും ദൈവാലയം പുതുക്കിപ്പണിയുവാനും അനുവദിച്ചു. കോരെശിന്‍റെ കീഴില്‍ പാര്‍സി സാമ്രാജ്യം ചരിത്രത്തിലെ ഏറ്റവും വലിയ സാമ്രാജ്യമായി മാറി. ചരിത്രകാരനായ റ്റോം ഹോളന്‍റ് വിളിക്കുന്നത് ഇപ്രകാരമാണ്. "ലോകം കണ്ടിട്ടുള്ളതില്‍ വച്ചേറ്റവും വലിയ പ്രദേശങ്ങളുടെ കൂട്ടം Tom Hotland, Dominion Basic Books, Kindle Edition P. 25.

പാര്‍സികളുടെ ഇടയിലെ സമ്പ്രദായം അനുസരിച്ച് കോരശിനെ 'മഹാനായ രാജാവ്' എന്നോ 'രാജാക്കന്മാരുടെ രാജാവെന്നു' പോലും വിളിക്കുമായിരുന്നു. കോരശ് ക്രിസ്തു തന്‍റെ സഭയെ ചേര്‍ക്കുവാന്‍ മടങ്ങിവരുമ്പോള്‍ എന്തു സംഭവിക്കും എന്നുള്ളതിന് മുന്‍കൂട്ടി സൂചന നല്‍കുന്നു. കിഴക്കുനിന്ന് വരുന്ന രാജാവാണവന്‍ (മത്തായി 24:27 മായി താരതമ്യം ചെയ്യുക) ബാബിലോണുമായി യുദ്ധം ചെയ്ത്, തന്‍റെ ജനത്തെ മോചിപ്പിച്ചു. ബാബിലോണില്‍ നിന്ന് രക്ഷപെട്ട് അവസാനമവരുടെ വാഗ്ദത്ത നാട്ടിലേക്ക് തിരികെ വിടുന്നു. (കാണുക വെളി. 19:11-16). ഇതുകൊണ്ടാണ് ദൈവം കോരശിനെ "അവന്‍റെ അഭിഷിക്തന്‍" എന്ന് പരാമര്‍ശിക്കുന്നത് (യെശ. 45:1). ഈ പ്രശസ്തനായ പാര്‍സി ദൈവജനത്തെ മോചിപ്പിക്കുക മാത്രമല്ല, ബാബിലോണിനെതിരായിട്ടുള്ള സംഘടിത പ്രവര്‍ത്തനവും ക്രിസ്തുവിന്‍റെ ഒരു തരത്തിലുള്ള രണ്ടാം വരവാണ്.

`വായിക്കുക: 2 ദിന. 36:22,23. ഏതു രീതിയിലാണ് കോരശിന്‍റെ കഥ നെബൂഖദ്നേസ്സറിന്‍റേതുമായി സമാന്തരമായിരിക്കുന്നത്? ഏതു തരത്തിലാണത് വ്യത്യസ്തമായിരിക്കുന്നത്? ആ ഉത്തരവിന്‍റെ പ്രാധാന്യം എന്താണ്? എന്നിരുന്നാലും എപ്രകാരമാണ് നൂറ്റാണ്ടുകള്‍ക്കു ശേഷമുള്ള യേശുവിന്‍റെ ആദ്യത്തെ വരവിനെ ആകമാനം ശക്തമായി സ്വാധീനിച്ചത്?`

പഴയനിയമപുസ്കങ്ങളുടെ പ്രാരംഭത്തിലുണ്ടായിരുന്ന ക്രമം നമ്മുടെ സമയത്ത് അവസാനിക്കുന്നത്. മലാഖിയോടുകൂടെയാണ് എന്നാല്‍ ആദിയില്‍ ഇവിടെയാണ് കോരശിന്‍റെ ഈ പ്രഖ്യാപനത്തോടുകൂടെ പഴയനിയമം അവസാനിച്ചത്. തിരുവെഴുത്തുകളുടെ തത്വമനുസരിച്ച് പരമ്പരയിലെ അടുത്തത്, കോരശിന്‍റെ പ്രതിബിംബമായ ക്രിസ്തുവിന്‍റെ ജനത്തോടുകൂടി ആരംഭിക്കുന്ന മത്തായി ആയിരിക്കണം. കോരശ് ഭൗമികമായ ദൈവാലയത്തിന്‍റെ പുതുക്കിപ്പണി ആസൂത്രണം ചെയ്യുന്നു: തന്‍റെ മടങ്ങിവരവിലേക്കും നമ്മുടെ മോചനത്തിലേക്കും നയിക്കുന്ന യേശുവിന്‍റെ ശുശ്രൂഷ താന്‍ സ്വര്‍ഗ്ഗീയ കൂടാരത്തില്‍ തുടങ്ങുന്നു.

കോരശ് തീര്‍ച്ചയായും ക്രിസ്തുവിന്‍റെ പരിപൂര്‍ണ്ണമായ ഒരു പ്രതിരൂപമായിരുന്നില്ല. ഒരു മാതൃകയും അത് പ്രതിനിധീകരിക്കുന്ന യഥാര്‍ത്ഥ ആളുമായി പരിപൂര്‍ണ്ണമായി ഒരു നിരയില്‍ പോകാറില്ല. അതുകൊണ്ട് നമ്മള്‍ ഓരോ ചെറിയ വിശദീകരണത്തിനും പ്രത്യേകം അര്‍ത്ഥം കൊടുക്കാതിരിക്കുവാന്‍ വളരെ സൂക്ഷിക്കണം. എന്നുവരികിലും അവന്‍ വളരെ വിശാലമായി ഒരു രക്ഷകനായി പ്രവര്‍ത്തിക്കുന്നു.

`എത്ര ആകര്‍ഷകമാണ് ദൈവം അവിശ്വാസിയായ ഒരു രാജാവിനെ വളരെ ശ്രേഷ്ഠമായ രീതിയില്‍ ഹിതം നിറവേറുവാന്‍ ഉപയോഗിക്കുന്നത്. അതായത് കാര്യങ്ങള്‍ എങ്ങനെ കാണപ്പെട്ടാലും എപ്രകാരമാണ് നമുക്ക് ദീര്‍ഘകാലം കൊണ്ട് ദൈവം അന്ത്യകാല സംഭവങ്ങള്‍ പ്രവചിച്ചിരിക്കുന്നതുപോലെ കൊണ്ടുവരാന്‍ പോകുന്നു എന്ന സത്യം പഠിക്കുവാന്‍ കഴിയുന്നത്?`