---
title:  മാനസാന്തരത്തിന്‍റെ ഒരു പ്രവൃത്തി
date:   23/06/2025
---

നിനവേയിലെ ജനത്തിനുവേണ്ടി യോനായ്ക്ക് ഒരു പ്രത്യേകമായ ദൂതുണ്ടായിരുന്നു. "യോനാ നഗരത്തില്‍ കടന്ന് ആദ്യം ഒരു ദിവസത്തെ വഴി ചെന്നു. ഇനി നാല്പതു ദിവസം കഴിഞ്ഞാല്‍ നിനവേ ഉന്മൂലമാകും എന്ന് ഘോഷിച്ചു പറഞ്ഞു" (യോന. 3:4). ഇതു വളരെ വ്യക്തമായി കാണപ്പെടുന്നു. ആ സ്ഥലം ശപിക്കപ്പെട്ടതായി എന്തായാലും അത് ദൈവത്തിന്‍റെ ഒരു പ്രവാചകനില്‍ നിന്നും നേരിട്ടുള്ള ഒരു വാക്കായിരുന്നില്ലെ? എന്നിട്ടും നിനവേയ്ക്ക് എന്തു സംഭവിച്ചു?

`വായിക്കുക: യോനാ. 3:5-10 പിന്നെ എന്തുകൊണ്ടാണ് ആ പ്രവചനം നിവൃത്തിയാകാതിരുന്നത്?`

അതേ, ആ പട്ടണം മുഴുവന്‍ അനുതപിച്ചു, അങ്ങനെ പ്രവചിക്കപ്പെട്ട നാശം, ഒരു സമയത്തേക്കെങ്കിലും ഒഴിവാക്കപ്പെട്ടു. "അവരുടെ നാശം ഒഴിവാക്കപ്പെട്ടു. യിസ്രായേലിന്‍റെ ദൈവം പുറജാതിക്കാരുടെ ലോകം മുഴുവനും ഉയര്‍ത്തപ്പെടുകയും പൂജിക്കപ്പെടുകയും അവന്‍റെ നിയമം ആദരിക്കപ്പെടുകയും ചെയ്തു. അധികം വര്‍ഷങ്ങള്‍ കഴിയുന്നതിന് മുന്‍പുതന്നെ അവര്‍ ദൈവത്തെ മറന്നുകൊണ്ടും ആത്മപ്രശംസയോടുകൂടിയ അഹങ്കാരം കൊണ്ടും അവരുടെ ചുറ്റുപാടുമുള്ള രാജ്യങ്ങള്‍ക്ക് അവര്‍ ഇരയായിത്തീര്‍ന്നു." Ellen G. White, Prophets and Kings p. 271

അന്ത്യനാളുകളില്‍ വീണുപോയ ഈ ലോകത്തോടുള്ള അവസാന ദൂത് മുഖാന്തരം ഇതുപോലുള്ള എന്തെങ്കിലും നമുക്ക് പ്രതീക്ഷിക്കുവാന്‍ സാധിക്കുമോ? അതേ - ഇല്ല. അതായത് ലോകമെമ്പാടും അനേകം ആളുകള്‍ "എന്‍റെ ജനമായുള്ളോരേ, അവളുടെ പാപങ്ങളില്‍ കൂട്ടാളികളാകാതെയും അവളുടെ ബാധകളില്‍ ഓഹരിക്കാരാകാതെയുമിരിപ്പാന്‍ അവളെ വിട്ടുപോരുവിന്‍" (വെളി. 18:4). എന്നെയീ വിളി ചെവികൊള്ളുന്നവരുണ്ടാകും. ലോകത്തിലുടനീളം ആളുകള്‍ മൃഗത്തിനെതിരായി അവരുടെ നിലപാടെടുക്കുകയും ദൈവകല്പനയും യേശുവിങ്കലുള്ള വിശ്വാസവും കാത്തുകൊള്ളുകയും ചെയ്യും" (വെളി. 14:12). ഈ ആളുകള്‍ നിനവേയിലുണ്ടായിരുന്നവരെപ്പോലെ നഷ്ടപ്പെടുന്നവരുടെ മേല്‍ വരുന്ന ന്യായവിധിയില്‍നിന്നും ഒഴിവുള്ളവരായിരിക്കും.

അതേസമയം, ചില പ്രവണതകള്‍, ഉദാഹരണമായി നിനവേ നശിപ്പിക്കപ്പെടുമെന്നുള്ള ദൈവത്തിന്‍റെ വിളംബരം, ഇത് വ്യവസ്ഥയോടുകൂടിയതാണ്. ജനം അവരുടെ ദുഷ്ടതയില്‍നിന്ന് തിരിഞ്ഞില്ലായെങ്കില്‍ നശിപ്പിക്കപ്പെടുമെന്നാണ് (യിരെ. 18:7-0 കാണുക). എന്നിരുന്നാലും ചില പ്രവചനങ്ങളോടു കൂടി വ്യവസ്ഥകള്‍ വരാറില്ല. മനുഷ്യരുടെ പ്രതികരണങ്ങള്‍ കൂട്ടാക്കാതെ അവ പൂര്‍ത്തീകരിക്കപ്പെടും. മിശിഹാം പ്രവചനങ്ങളായ ക്രിസ്തുവിന്‍റെ ഒന്നും രണ്ടും വരവുകള്‍ മൃഗത്തിന്‍റെ അടയാളം, ബാധകളുടെ ചൊരിയല്‍, അന്ത്യകാല പീഡനം എന്നിവ വ്യവസ്ഥയോടുകൂടിയതല്ല; അവ മനുഷ്യര്‍ എന്തു ചെയ്യുന്നു എന്നതിനെ ആസ്പദമാക്കാതെ നടക്കുന്നു. മനുഷ്യര്‍ ചെയ്യുന്ന കാര്യങ്ങളും അവരുടെ തിരഞ്ഞെടുപ്പുമാണ്. പ്രവാചകന്മാര്‍ മുന്‍കൂട്ടി പറഞ്ഞിരിക്കുന്ന അന്ത്യകാല സംഭവങ്ങളുടെ ചുരുളഴിയുമ്പോള്‍ അവര്‍ ഏത് പക്ഷത്ത് നില്‍ക്കും എന്ന് തീരുമാനിക്കുക.

`ദൈവത്തെയാണോ പ്രതിമയെയാണോ നിങ്ങള്‍ ആരാധിക്കുന്നത് എന്ന വിവാദവിഷയം ലോകത്തില്‍ എതിരിടുമ്പോള്‍, എന്തു തിരഞ്ഞെടുപ്പുകള്‍ നിങ്ങള്‍ എടുക്കും എന്ന തീരുമാനത്തിന് സഹായകമാകുവാന്‍ ഇപ്പോള്‍ നിങ്ങള്‍ എന്തു തിരഞ്ഞെടുപ്പുകളാണെടുക്കുന്നത്?`