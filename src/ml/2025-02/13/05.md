---
title:  യൂഫ്രാത്തോസ് വറ്റുന്നു
date:   25/06/2025
---

ബാബിലോണിന്‍റെ കരുത്തുകളിലൊന്ന് യൂഫ്രാത്തോസ് നദി, ആ പട്ടണത്തിന് അപരിമിതമായ ജലം വിതരണം ചെയ്തുകൊണ്ട് അതിന്‍റെ ഭിത്തികളുടെ കീഴില്‍ കൂടെ ഒഴുകുന്ന യൂഫ്രാത്തോസ് നദി ആയിരുന്നു. അത് അവളുടെ ഒരു ദൗര്‍ബല്യമായും തെളിയിക്കപ്പെട്ടു. ബാബിലോണിലെ ഒരു പുരാതന രാജ്ഞിയായ നിറ്റോക്രിസ് ആ നദിക്കരികിലൂടെ പട്ടണത്തിലേക്കൊരു മാര്‍ഗ്ഗം വികസിപ്പിക്കാനായി മണ്ണുകൊണ്ടുള്ള പണികള്‍ ഉണ്ടാക്കിയിരുന്നു. ആ പ്രക്രിയയില്‍ ജോലിക്കാര്‍ക്ക് ആശ്വാസകരമായി ജോലി ചെയ്യുവാന്‍ നടിയെ ഒരു ചതുപ്പുനിലത്തേക്ക് തിരിച്ചുവിട്ടു. കോരശ്, അതേകാര്യം ചെയ്ത്, യൂഫ്രാത്തോസ് നദി ആവശ്യത്തിന് വറ്റിച്ച് അവന്‍റെ സൈന്യത്തെ ആ മതിലിന്‍റെ കീഴില്‍ക്കൂടെ അണിയായി നടത്താമെന്ന് മനസ്സിലാക്കി. ഒരിക്കല്‍ പട്ടണ മതിലുകള്‍ക്കകത്തു കടന്നുകഴിഞ്ഞപ്പോള്‍ നദിയെ പിന്‍തുടര്‍ന്നു പ്രതിരോധത്തിനുള്ള മതിലുകള്‍ പട്ടണത്തിനകത്തൂടെ കാവലില്ലാതെ കിടക്കുന്നതവന്‍ കണ്ടു. ആ ഒറ്റരാത്രികൊണ്ട് ആ പട്ടണം വീണു. പുരാതന ഗ്രീസിലെ എഴുത്തുകാരനായ ഹീറോടോട്ടസ് നമ്മോടു പറയുന്നത് ബാബിലോണിന്‍റെ മദ്ധ്യത്തില്‍ ജീവിച്ചിരുന്നവര്‍ക്ക് അതിന്‍റെ പ്രാന്തപ്രദേശം വീണുപോയി എന്ന് യാതൊരൂഹവുമില്ലായിരുന്നു. കാരണം അതൊരുത്സവത്തിന്‍റെ കാലമായിരുന്നു. എല്ലാവരും നൃത്തം ചെയ്യുകയും ഉല്ലാസങ്ങളില്‍ മുഴുകുകയുമായിരുന്നു. Herosotsu The Hostorise Tom Hollard, trans (Newyork: Penguin 2015) p. 94 ഇത് ദാനീയേല്‍ 5-ാം അദ്ധ്യായത്തില്‍ ചിത്രീകരിച്ചിരിക്കുന്ന അതേ ഉത്സവമാണെന്നുള്ളതിന് എന്തെങ്കിലും സംശയം ഉണ്ടോ?

`വായിക്കുക: ദാനീ. 5:18-31; വെളി. 16:12-19. വെളിപ്പാടിലെ ചില ബാധകളും ബാബിലോണിന്‍റെ പതനവും തമ്മില്‍ എന്തു സമാന്തരങ്ങളാണ് നിങ്ങള്‍ കാണുന്നത്?`

കാലത്തിന്‍റെ അടയാളങ്ങളെ എങ്ങനെ മനസ്സിലാക്കും എന്നതിനെക്കുറിച്ച് വിവരിച്ചുകൊണ്ടിരിക്കുമ്പോള്‍ യേശു തന്‍റെ ശിഷ്യന്മാര്‍ക്ക് മുന്നറിയിപ്പ് കൊടുത്തു. "നിങ്ങളുടെ കര്‍ത്താവ് ഏതു ദിവസത്തില്‍ വരുന്നു എന്നു നിങ്ങള്‍ അറിയായ്കകൊണ്ട് ഉണര്‍ന്നിരിപ്പിന്‍. കള്ളന്‍ വരുന്ന യാമം ഇന്നതെന്ന് വീട്ടുടയവന്‍ അറിഞ്ഞു എങ്കില്‍ അവന്‍ ഉണര്‍ന്നിരിക്കയും തന്‍റെ വീടു തുരക്കുവാന്‍ സമ്മതിക്കാതിരിക്കയും ചെയ്യും എന്ന് അറിയുന്നുവല്ലോ (മത്തായി 24:42,43). ബാബിലോണിന്‍റെ വീഴ്ചയില്‍ എന്നപോലെ, ക്രിസ്തുവിന്‍റെ പെട്ടെന്നുള്ള പ്രത്യക്ഷത ആധുനിക ബാബിലോണിനെ അതിശയത്താല്‍ പിടിച്ചടക്കും. അത് ഈ രീതിയില്‍ ആയിരിക്കണമെന്നില്ല. എന്തായാലും യേശുവിന്‍റെ വേഗത്തിലുള്ള വരവിനെകുറിച്ച് ആവശ്യത്തിന് തെളിവായ സാക്ഷ്യങ്ങള്‍ ധാരാളം സമഗ്രമായ പ്രവചനങ്ങളില്‍കൂടെ നമുക്ക് നല്‍കപ്പെട്ടിട്ടുണ്ട്.

ദൈവം പ്രവചിച്ചതിനെക്കുറിച്ച് അറിവില്ലാത്തതുകൊണ്ട് മാത്രം ലോകം അതിശയത്താല്‍ പിടിച്ചടക്കപ്പെടില്ല. അവര്‍ ആശ്ചര്യപ്പെടുന്നത്, ദൈവം സംഭവിക്കും എന്ന് പറഞ്ഞത് അവിശ്വസിക്കുവാന്‍ അവര്‍ തിരഞ്ഞെടുത്തതുകൊണ്ടാണ്.

`വായിക്കുക: വെളി. 16:15. ഈ അന്ത്യകാല മുന്നറിയിപ്പിന്‍റെ മദ്ധ്യത്തിലും എന്ത് സുവിശേഷ ദൂതാണ് അവിടെ കാണപ്പെടുന്നത്? എന്താണ് നഗ്നരായി നടക്കരുത് എന്നു പറയുന്നതിന്‍റെ അര്‍ത്ഥം?`