---
title:  അന്ത്യത്തിലെ സാദൃശ്യങ്ങള്‍
date:   21/06/2025
---

### പഠനത്തിനുള്ള വേദഭാഗങ്ങള്‍

മത്തായി 12:38-42; യോന 3:5-10; വെളി. 18:14; ദാനീ. 5:1-31; 16:12-19; 2 ദിന. 36:22,23.

> <p>മനഃപാഠവാക്യം</p>
> "അതിന് അവന്‍ അവരോട്: ഞാന്‍ ഒരു എബ്രായന്‍, കടലും കരയും ഉണ്ടാക്കിയ സ്വര്‍ഗ്ഗീയ ദൈവമായ യഹോവയെ ഞാന്‍ ഭജിച്ചുവരുന്നു എന്നു പറഞ്ഞു" (യോന 1:9).

അന്ത്യകാല സംഭവങ്ങളെക്കുറിച്ചുള്ള നമ്മുടെ അറിവിനെ കൂടുതല്‍ വ്യക്തമാക്കുവാനുള്ള വിവരണം നമ്മള്‍ അവസാനമായി നോക്കുവാന്‍ പോകുന്നത് ഈ ആഴ്ചയിലാണ്. ഈ സമയത്ത് നമുക്ക് യോനായുടെ നിനവേയിലേക്കുള്ള ദൗത്യം; ബാബിലോണിന്‍റെ പതനം; ദൈവജനത്തെ സ്വതന്ത്രരാക്കി വാഗ്ദത്തദേശത്ത് മടങ്ങിപ്പോകുവാന്‍ അവരെ സാധിപ്പിച്ച പേര്‍ഷ്യന്‍ രാജാവായ കോരശിന്‍റെ ഉയര്‍ച്ചയും നോക്കാം.

നമ്മള്‍ പരിശോധിച്ച മറ്റു കഥകളിലെന്നപോലെ ഈ ചരിത്രപരമായ വിവരണങ്ങള്‍ക്ക് ഓരോ തലമുറയിലേക്കും വളരെ ആഴത്തിലുള്ള അര്‍ത്ഥം നിലനിര്‍ത്തുന്നു. പക്ഷേ അതിനെല്ലാം പ്രത്യേക പ്രസക്തി ക്രിസ്തുവിന്‍റെ തിരിച്ചുവരവിന് മുന്‍പ് ജീവിക്കുന്ന അവസാനത്തെ തലമുറകള്‍ക്കും ഉണ്ട്. അതായത് ഈ ചരിത്രപരമായ വിവരണങ്ങളില്‍ നിന്നും നമുക്ക് തല്ക്കാല സത്യത്തെക്കുറിച്ച് നല്ല രീതിയില്‍ മനസ്സിലാക്കുവാന്‍ അനേക ഘടകങ്ങള്‍ ഖനനം ചെയ്യുവാന്‍ സാധിക്കും.

അതേ സമയം ഒരു കാര്യം നമ്മള്‍ അന്ത്യകാല സംഭവങ്ങളെ മുന്‍കൂട്ടി കാണിക്കുന്നതായി കാണപ്പെടുന്ന എല്ലാ കഥകള്‍ക്കായും നാം ഓര്‍ക്കണം. വിശാലമായ വിഷയങ്ങളിലേക്കും പരാമര്‍ശങ്ങളിലേക്കും നോക്കുവാന്‍ നമ്മള്‍ ശ്രദ്ധാലുക്കളായിരിക്കണം. ഓരോ വിശദാംശവും വിശകലനം ചെയ്ത് പ്രവചനത്തെ ഒരബദ്ധമായി മാറ്റുന്ന അവസ്ഥയിലേക്ക് എത്തിക്കരുത്. യേശുവിന്‍റെ ഉപമകളില്‍ കാണുന്നതുപോലെ പ്രധാന ആശയങ്ങള്‍ക്കും തത്വങ്ങള്‍ക്കും വേണ്ടി നാം നോക്കണം. ഏതോ മറയ്ക്കപ്പെട്ട സത്യം കണ്ടെത്തണമെന്ന പ്രത്യാശയില്‍ നമ്മള്‍ ഓരോ വിശദാംശവും ഊറ്റി എടുക്കരുത്. അതിനു പകരം നമ്മള്‍ രൂപരേഖയ്ക്കു വേണ്ടിയും തത്വങ്ങള്‍ക്കുവേണ്ടിയും നോക്കണം. അങ്ങനെ ഇതില്‍നിന്നും നമുക്ക് അന്ത്യനാളുകളിലേക്ക് പ്രസക്തമായ ഘടകങ്ങള്‍ കണ്ടെത്താന്‍ കഴിയും.

_*ഈ ആഴ്ചയിലെ പാഠം പഠിച്ച് ജൂണ്‍ 28 ലെ ശബ്ബത്തിനായി ഒരുങ്ങുക_