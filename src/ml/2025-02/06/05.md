---
title:  യേശു ദൈവാലയത്തില്‍
date:   07/05/2025
---

രക്ഷ കഥയിലാകമാനം പിരിമുറുക്കമുണ്ട്. നമ്മള്‍ ഒരിക്കല്‍ ദൈവവുമായി ആസ്വദിച്ചിരുന്ന സംസര്‍ഗ്ഗം വീണ്ടെടുക്കുവാനും നമ്മോടു കൂടുതല്‍ അടുക്കുവാനും ദൈവം ആഗ്രഹിക്കുന്നു. എന്നാല്‍ ദൈവ സന്നിധിയില്‍ പാപികളെ കൊണ്ടുവരുന്നത് അവരെ നശിപ്പിക്കും. "നീ ദുഷ്ടതയില്‍ പ്രസാദിക്കുന്ന ദൈവമല്ല." ദാവീദ് എഴുതുന്നു, ദുഷ്ടന്‍ നിന്നോടുകൂടി പാര്‍ക്കയില്ല. അതേ സമയം ദാവീദ് ഇങ്ങനെയും എഴുതുന്നു, "ഞാനോ നിന്‍റെ കൃപയുടെ ബഹുത്വത്താല്‍ നിന്‍റെ ആലയത്തിലേക്ക് ചെന്ന് നിന്‍റെ വിശുദ്ധമന്ദിരത്തിന് നേരെ നിങ്കലുള്ള ഭക്തിയോടെ ആരാധിക്കും (സങ്കീ. 5:7).

`ഹഗ്ഗായി 2:7-9 വായിക്കുക. രണ്ടാമത്തെ ദൈവാലയം പണിതുകൊണ്ടിരുന്നപ്പോള്‍ ഹഗ്ഗായി പ്രവാചകന്‍ അമ്പരിപ്പിക്കുന്ന ഒരു പ്രവചനം പറഞ്ഞു: പുതിയ ദൈവാലയം നേരത്തെ ഉണ്ടായിരുന്നതിനെക്കാളും മഹത്വമുള്ളതായിരിക്കും. ആ പ്രവചനം എന്താണര്‍ത്ഥമാക്കിയത്?`

ഒന്നാമത്തെ ദൈവാലയം ശലോമോനാല്‍ സമര്‍പ്പിക്കപ്പെട്ടപ്പോള്‍ യിസ്രായേല്‍ മക്കളെ അവരുടെ കനാനിലോട്ടുള്ള യാത്രയില്‍ പിന്‍തുടര്‍ന്നിരുന്ന ഷേക്കീന തേജസ്സ് ദൈവാലയത്തില്‍ നിറഞ്ഞിരുന്നതുകൊണ്ട് മേഘം നിമിത്തം ശുശ്രൂഷ ചെയ്യേണ്ടതിന് നില്പാന്‍ പുരോഹിതന്മാര്‍ക്ക് കഴിഞ്ഞില്ല (1 രാജാ. 8:10,11). രണ്ടാമത്തെ ദൈവാലയം സമര്‍പ്പിക്കപ്പെട്ടപ്പോള്‍, ദൈവത്തിന്‍റെ സിംഹാസനത്തെ പ്രതിനിധീകരിക്കുന്ന നിയമപെട്ടകം യിരെമ്യാവ് അതിനെ ഒളിപ്പിച്ചുവച്ചിരുന്നതുകൊണ്ട് കാണാന്‍ കഴിഞ്ഞില്ല. ദൈവത്തിന്‍റെ അക്ഷരീക സാന്നിധ്യം ഈ പ്രാവശ്യം ദൈവാലയത്തില്‍ നിറഞ്ഞില്ല. അത് ഹൃദയഭേദകമായിരുന്നു. എപ്രകാരമാണ് ഹഗ്ഗായിയുടെ വാഗ്ദത്തം ഒരുപക്ഷേ സത്യമായി വന്നത്?

രണ്ടാമത്തെ ദൈവാലയത്തിലാണ് യേശു ദൈവത്തിന്‍റെ അവതാരം വ്യക്തിപരമായി, മനുഷ്യനായി പ്രത്യക്ഷപ്പെട്ടത്. ദൈവം താന്‍തന്നെ തിരശ്ശീലക്ക് പുറകില്‍നിന്നും പുറത്തുകടന്ന് നമ്മിലൊരാളെപ്പോലെയായി ഈ തകര്‍ന്ന ലോകത്തില്‍ നമ്മോടു ചേരുവാന്‍. ഇപ്പോള്‍ ദൈവപുത്രന്‍ മനുഷ്യപുത്രനായപ്പോള്‍, നമുക്കവന്‍റെ മുഖം കാണാനും ശബ്ദം കേള്‍ക്കാനും സാക്ഷ്യം പറയുവാനും കഴിഞ്ഞു. ഉദാഹരണമായി അവന്‍ അശുദ്ധനായ കുഷ്ഠരോഗിയെ തൊട്ട് അവനെ സൗഖ്യമാക്കിയപ്പോള്‍ (മത്തായി 8:3) അവന്‍റെ ദിശയില്‍ നമ്മേ അടുപ്പിക്കുന്നതിനു പകരം ദൈവം നമ്മുടെ ദിശയിലേക്കു നീങ്ങി നമ്മേ അവനിലേക്കടുപ്പിച്ചു. അവന്‍ വ്യക്തിപരമായി നമ്മിലേക്ക്, താഴേക്കു വന്നു. ആശ്ചര്യമില്ല. വേദപുസ്തകം യേശുവിനെക്കുറിച്ചു പറഞ്ഞു, "കന്യക ഗര്‍ഭിണിയായി ഒരു മകനെ പ്രസവിക്കും അവനു ദൈവം നമ്മോടുകൂടെ എന്നര്‍ത്ഥമുള്ള ഇമ്മാനുവേല്‍ എന്നു പേര്‍ വിളിക്കും" (മത്തായി 1:22). ഇതിന്‍റെ അര്‍ത്ഥം എന്താണെന്ന് ചിന്തിക്കുക: പ്രപഞ്ചത്തിന്‍റെ സ്രഷ്ടാവ് പദവിവിട്ട് ഇറങ്ങിയത് നമ്മോടൊപ്പം ജീവിക്കുവാന്‍ വേണ്ടി മാത്രമല്ല നമുക്കുവേണ്ടി മരിക്കുവാന്‍ വേണ്ടിയുമായിരുന്നു.

`കുരിശ് ഇന്നുവരെ ദൈവസ്നേഹത്തിന്‍റെ മഹത്തായ വെളിപ്പെടുത്തലാണ്. മറ്റേതു രീതിയിലാണ് നമുക്ക് ദൈവസ്നേഹത്തിന്‍റെ യാഥാര്‍ത്ഥ്യം കാണുവാനും അനുഭവിക്കുവാനും കഴിയുന്നത്?`