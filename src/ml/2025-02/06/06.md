---
title:  എല്ലാം അങ്ങ് സൃഷ്ടിച്ചതാകയാല്‍!
date:   08/05/2025
---

വളരെ ചുരുക്കം സന്ദര്‍ഭങ്ങളില്‍ ദൈവത്തിന്‍റെ പ്രവാചകന്മാര്‍ ദൈവത്തിന്‍റെ സിംഹാസനം കാണുവാന്‍ അനുവാദം ലഭിക്കത്തക്കവിധം, ദര്‍ശനത്തില്‍ ദൈവത്തിന്‍റെ അടുത്ത് കൊണ്ടുവരപ്പെട്ടു. യെഹെസ്കേല്‍ അത് വിതാനത്തിന് മീതെ കണ്ടു (യെഹ. 1:26). യെശയ്യാവ് അതു കാണുവാന്‍ സ്വര്‍ഗ്ഗത്തിലെ ദൈവാലയം സന്ദര്‍ശിച്ചു (യെശ. 6:11). കൂടാതെ നമുക്ക് നല്‍കപ്പെട്ട ഏറ്റവും വിശദമായ വിവരണത്തില്‍, വെളിപ്പാട് 4,5 അധ്യായങ്ങളില്‍ യോഹന്നാന്‍ ദര്‍ശനത്തില്‍ അവിടേക്ക് ആനയിക്കപ്പെട്ടു. പഴയനിയമത്തിലെ കൂടാര ശുശ്രൂഷയിലെ സാദൃശ്യങ്ങള്‍ ചൂണ്ടിക്കാണിച്ചത് മനുഷ്യവര്‍ഗ്ഗത്തിന് ദൈവത്തിന്‍റെ സന്നിധിയില്‍ പ്രവേശിക്കുവാന്‍ ഒറ്റവഴിയേ ഉണ്ടായിരുന്നുള്ളൂ എന്നാണ്. ക്രിസ്തുവിന്‍റെ രക്തം (ഉദാഹരണമായ ലേവ്യ. 16:1,14 കാണുക).

`വായിക്കുക: യെശ. 6:1-5; വെളി. 4:7-11. ഈ രണ്ടു ദര്‍ശനങ്ങളിലെ ഏതു ഘടകങ്ങളാണ് സമാനമായുള്ളത്? സംഭവങ്ങളുടെ ക്രമത്തിലേക്ക് ശ്രദ്ധിക്കുക. ഏതു വിഷയമാണ് ആദ്യം അവതരിപ്പിക്കപ്പെട്ടത്? പിന്നീടെന്തു വരുന്നു? ദൈവത്തെക്കുറിച്ചുള്ള എന്തു സത്യത്തിനാണ് ഈ ദര്‍ശനത്തില്‍ ഊന്നല്‍ കൊടുത്തിരിക്കുന്നത്?`

ഓരോ സിംഹാസനമുറി ദര്‍ശനങ്ങളിലും ആദ്യം സംഭവിക്കുന്നത് സ്വര്‍ഗ്ഗീയ ജീവികള്‍ ദൈവത്തിന്‍റെ പരിശുദ്ധിക്ക് ഊന്നല്‍ കൊടുക്കുന്നതാണ്. യെശയ്യാവിന്‍റെ ദര്‍ശനത്തില്‍, ആ രംഗം വളരെ മതിപ്പു തോന്നിക്കുന്നതാണ്: ദൈവാലയം പുക നിറഞ്ഞ് നില്‍ക്കുകയും സെറാഫുകള്‍ ദൈവത്തിന്‍റെ വിശുദ്ധി പ്രാപിക്കുകയും ചെയ്യുമ്പോള്‍ കട്ടിളകള്‍ കുലുങ്ങുകയും ചെയ്യുന്നു. യോഹന്നാന്‍റെ ദര്‍ശനത്തില്‍, കെരൂബുകള്‍ ഇതേ പ്രഖ്യാപനം നടത്തുന്നു. "പരിശുദ്ധന്‍, പരിശുദ്ധന്‍, പരിശുദ്ധന്‍" (യെഹ. 10:14,15 കാണുക - ജീവികളെ കെരൂബുകള്‍ എന്ന് വിവരിച്ചിരിക്കുന്നതു കാണുവാന്‍) ഓരോ പ്രവാചകനും ദൈവത്തിന്‍റെ മഹത്വം വെട്ടിത്തിളങ്ങുന്ന കാഴ്ച കാണിച്ചു കൊടുത്തു.

പിന്നീട് ഈ രംഗത്തോടുള്ള പ്രവാചകന്‍റെ പ്രതികരണം നമ്മെ കാണിക്കുന്നു. താന്‍ ശുദ്ധിയില്ലാത്ത അധരങ്ങളുള്ള ഒരു മനുഷ്യനാണെന്ന് യെശയ്യാവ് വിളിച്ചു പറയുന്നു

(യെശ. 6:5). അര്‍ഹരായ മറ്റാരെയും കാണാന്‍ കഴിയില്ല എന്ന ദാരുണ സത്യം നേരിട്ടതുകൊണ്ട് യോഹന്നാന്‍ വിലപിക്കുന്നു. (വെളി. 5:4) ദൈവത്തിന്‍റെ യോഗ്യത നേരിട്ടു നമ്മുടെ മുന്‍പില്‍ അവതരിപ്പിക്കപ്പെടുമ്പോള്‍, അപ്പോള്‍ നമ്മള്‍ ആത്യന്തികമായി മനുഷ്യ സാഹചര്യത്തെക്കുറിച്ച് ഗ്രഹിക്കുവാന്‍ തുടങ്ങും: നമ്മള്‍ തികച്ചും അയോഗ്യരാണ്. എന്നു മാത്രമല്ല നമ്മുടെ വീണ്ടെടുപ്പുകാരനായ് നമുക്ക് ക്രിസ്തു വേണം.

ദൈവം സ്വേച്ഛാതിപതിയാണെന്നും സ്വാര്‍ത്ഥനാണെന്നും കഠിനനാണെന്നും വാദിച്ചുകൊണ്ട് അനേകം കുറ്റങ്ങള്‍ ദൈവത്തിനെതിരായി വീശിയെറിഞ്ഞു. എന്നാല്‍ ദൈവത്തിന്‍റെ സിംഹാസന മുറിയിലെ ഒരു ചുരുങ്ങിയ നിമിഷം സാത്താന്‍റെ നുണകളെല്ലാം ദൃശ്യമാക്കപ്പെടുന്നു. അവന്‍ സത്യത്തിലാര്‍ക്കുവേണ്ടിയാണെന്നത് കര്‍ത്താവിനെ കാണുന്നതിലാണ്. "അറുക്കപ്പെട്ട കുഞ്ഞാട്" (വെളി. 5:12) ഇതാണ് നമ്മെ സത്യത്തില്‍ താനായിരിക്കുന്നതുപോലെ പിതാവിനെ കാണുവാന്‍ പ്രാപ്തരാക്കുന്നത്. യേശുവിനെ കാണുന്നതില്‍കൂടെ പിതാവെങ്ങനെയാണെന്ന് നമുക്ക് കാണുവാന്‍ കഴിയുന്നത് എത്ര ആശ്വാസകരമാണ് (യോഹ. 14:9). പിതാവെങ്ങനെയുള്ളതാണെന്നതിന്‍റെ ഏറ്റവും മഹത്തായ വെളിപ്പെടുത്തല്‍ കാണപ്പെടുന്നത് യേശുവിന്‍റെ നമുക്കായുള്ള ക്രൂശുമരണത്തിലാണ്. കുരിശ്, അപ്പോള്‍ നമ്മളെ രണ്ടു കാര്യങ്ങള്‍ കാണിക്കണം. ആദ്യമായി ഇപ്രകാരം ചെയ്യത്തക്കവണ്ണം ദൈവം നമ്മെ എത്രമാത്രം സ്നേഹിക്കുന്നു, തന്നെത്തന്നെ നമുക്കുവേണ്ടി യാഗം കഴിക്കുന്നു. രണ്ടാമതായി അതു നമ്മളെ കാണിക്കുന്നത് നമ്മള്‍ ഏറ്റവും നീചമായ പാപികളും പരാജയപ്പെട്ടവരുമാണെന്നും ക്രൂശില്‍ കൂടെ മാത്രമേ നമുക്ക് രക്ഷപെടാന്‍ കഴികയുള്ളൂ എന്നുമാണ്.