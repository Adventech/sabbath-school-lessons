---
title:  കൂടുതല്‍ പഠനത്തിന്
date:   09/05/2025
---

നമ്മുടെ രക്ഷ ഉറപ്പാക്കുവാന്‍ യോഗ്യനായ ഒരേയൊരാള്‍ ക്രിസ്തുവാണെന്ന് തിരുവെഴുത്തുകള്‍ വ്യക്തമാക്കുന്നു. തന്‍റെ ജീവിതം മാത്രമായിരുന്നു പാപമില്ലാത്ത ഒരു മനുഷ്യജീവിതം. പിതാവിന്‍റെ മഹത്വത്തിന് പരുപൂര്‍ണ്ണ സംതൃപ്തി നല്‍കിയ ജീവിതത്തിന്‍റെ ഏക ഉദാഹരണം. ദൈവത്തിന്‍റെ കളങ്കമില്ലാത്ത കുഞ്ഞാടാണവന്‍, ഇപ്പോള്‍ താന്‍ മനുഷ്യവര്‍ഗ്ഗത്തിന്‍റെ തലപ്പത്ത് നമ്മുടെ നിത്യമായ രക്ഷയായി നില്‍ക്കുന്നു. അതേസമയം ദുഷ്ടതയോടുള്ള ദൈവത്തിന്‍റെ പ്രതികരണമായ ന്യായവിധിയെ തൃപ്തിപ്പെടുത്തിക്കൊണ്ട് നമ്മുടെ പാതകം അവന്‍ അവന്‍റെ മേല്‍ വഹിച്ചു. സ്വര്‍ഗ്ഗീയ ജീവികള്‍ ദൈവത്തിന്‍റെ സിംഹാസനത്തിന് ചുറ്റും കൂടിനില്‍ക്കുന്ന അവിശ്വസനീയമായ രംഗം യോഹന്നാന്‍ സാക്ഷ്യപ്പെടുത്തുമ്പോള്‍, അവനോട് 'വിലപിക്കണ്ടാ' കാരണം യൂദയിലെ സിംഹം ജയം പ്രാപിച്ചിരിക്കുന്നു എന്നു പറയുന്നു.

പാപം എത്ര മോശമാണെന്നും മനുഷ്യവര്‍ഗ്ഗം എത്രമാത്രം പതനത്തിലാണെന്നും യേശുവിന്‍റെ അതായത് ദൈവത്തിന്‍റെ തന്നെ മരണം കൊണ്ടുമാത്രമേ ഈ പാപ പ്രശ്നം പരിഹരിക്കുവാന്‍ മതിയാകത്തുള്ളൂ എന്നു ചിന്തിക്കുക. സംശയമില്ല, നമ്മെ രക്ഷിക്കുവാന്‍, അവന്‍റെ ഭരണകൂടത്തിന്‍റെ തത്വങ്ങള്‍ തെറ്റിക്കാതെ മറ്റേതെങ്കിലും രീതിയില്‍ കഴിയുമായിരുന്നെങ്കില്‍ നിശ്ചയമായും താനതു ചെയ്യുമായിരുന്നു.

"കല്പനാ ലംഘനത്താല്‍ പാപി മരിക്കേണ്ടതാണ്. മനുഷ്യവര്‍ഗ്ഗത്തിനുവേണ്ടി ലംഘനത്തിന്‍റെ അവകാശം സാധിച്ചുകൊടുക്കുന്നതിന് പ്രപഞ്ചത്തില്‍ എങ്ങും ഒരുവന്‍ മാത്രമേ ഉണ്ടായിരുന്നുള്ളൂ. ദൈവം വിശുദ്ധനായതുപോലെ ദൈവകല്പനയും വിശുദ്ധമാണ്. അതുകൊണ്ട് ദൈവത്തോടു സമനായ ഒരുവനു മാത്രമേ പാപത്തിന് പ്രായശ്ചിത്തം വരുത്തുവാന്‍ കഴികയുള്ളൂ. ന്യാപ്രമാണത്തിന്‍റെ ശാപത്തില്‍ നിന്ന് മനുഷ്യനെ വീണ്ടെടുക്കുന്നതിനും സ്വര്‍ഗ്ഗവുമായി യോജിപ്പിക്കുന്നതിനും ക്രിസ്തുവിനു മാത്രമേ കഴിയൂ. പാപത്തിന്‍റെ അപരാധവും നിന്ദയും ക്രിസ്തു തന്‍റെമേല്‍ വഹിക്കുന്നതാണ്. വിശുദ്ധനായ ദൈവത്തിന് അനിഷ്ടകരമായ ഒന്നാണ് പാപം. ഇതുനിമിത്തം പുത്രനെ പിതാവില്‍നിന്നും വേര്‍പിരിക്കുന്നതും ആണ്. നാശയോഗ്യരായ മനുഷ്യവര്‍ഗ്ഗത്തെ രക്ഷിക്കുന്നതിന് കഷ്ടതയുടെ ആഴങ്ങളിലേക്ക് പോകുവാന്‍ ക്രിസ്തു തയ്യാറായി." Ellen G. White, Partiarchs and Prophets p. 63

**ചര്‍ച്ചയ്ക്കുള്ള ചോദ്യങ്ങള്‍**

`കുഞ്ഞാട് സിംഹാസന മുറിയില്‍ കയറുന്നതായി യോഹന്നാന്‍ കാണുന്നു, അവന്‍ അറുക്കപ്പെട്ടതായി കാണപ്പെട്ടു. വെളി. 13:8 നമ്മേ അറിയിക്കുന്നത് യേശു ലോകസ്ഥാപനം മുതല്‍ അറുക്കപ്പെട്ടു എന്നാണ്. രക്ഷാപദ്ധതി നമുക്കാവശ്യമായി വരുന്നതിനു മുന്‍പ് തന്നെ അത് സ്ഥാനത്തുണ്ടായിരുന്നു എന്ന വസ്തുതയില്‍ കൂടെ നമുക്ക് ദൈവത്തെ കുറിച്ച് എന്ത് പഠിക്കുവാന്‍ സാധിക്കും?`

`അനേകം നിരീശ്വരവാദികള്‍ വിശ്വസിക്കുന്നത് നമ്മള്‍ ഒരു തണുത്ത അശ്രദ്ധമായൊരു പ്രപഞ്ചത്തില്‍ തനിച്ചാണെന്നാണ്. താരതമ്യെന വേദപുസ്തകം ഒരു ദൈവത്തെ കുറിച്ചു മാത്രമല്ല പിന്നെയോ അവന്‍ ഈ ഭൂമിയിലേക്ക് ഇറങ്ങിവരുവാന്‍ തക്കവണ്ണം അതിനെ സ്നേഹിക്കുകയും അതിനുവേണ്ടി മരിക്കുകയും കൂടെ ചെയ്തു എന്നതുമാണ്. ദൈവത്തില്‍ വിശ്വസിക്കുകയേ ചെയ്യാത്ത ആളുകളുമായി നമ്മേ താരതമ്യം ചെയ്യുമ്പോള്‍ നമ്മള്‍ ലോകത്തെ വീക്ഷിക്കേണ്ടതും നമുക്ക് അതിലുള്ള സ്ഥാനവും എത്ര വ്യത്യസ്തമാണ്. മറ്റൊരു രീതിയില്‍ പറഞ്ഞാല്‍ എപ്രകാരമാണ് കുരിശിന്‍റെ യാഥാര്‍ത്ഥ്യം നമ്മള്‍ ചെയ്യുന്ന എല്ലാറ്റിനെയും ബാധിക്കുന്നത്?`

`എന്തുകൊണ്ടാണ് ക്രിസ്തുവിന്‍റെ ജീവിതവും മരണവും ഉയര്‍ത്തെഴുന്നേല്‍പ്പും മാത്രം മനുഷ്യവര്‍ഗ്ഗത്തെ രക്ഷിക്കുവാനുള്ള ഏകമാര്‍ഗ്ഗമായത്? ഇത്ര വലിയ ഒരു വില നമ്മോടെന്താണ് പാപം യഥാര്‍ത്ഥത്തിലെത്ര വേദനാജനകമായിരിക്കും എന്നതിനെക്കുറിച്ച് പറയുന്നത്?`