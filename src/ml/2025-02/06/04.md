---
title:  പെസ്സഹാ കുഞ്ഞാട്
date:   06/05/2025
---

വെളിപ്പാട് പുസ്തകം യേശുവിനെ 'കുഞ്ഞാട്' എന്ന് ഏകദേശം മുപ്പതു തവണ പരാമര്‍ശിക്കുന്നുണ്ട്. മുന്‍കാലങ്ങള്‍ മുതല്‍ വീണ്ടെടുപ്പിന്‍ പദ്ധതിയില്‍, ദൈവജനം കുഞ്ഞാടിനെ വരുവാനുള്ള മിശിഹായുടെ ഒരു പ്രതിരൂപമായി ഉപയോഗിച്ചിട്ടുണ്ട്. ഹാബേല്‍ അവന്‍റെ ആട്ടിന്‍കൂട്ടത്തില്‍നിന്ന് കടിഞ്ഞൂലിനെ യാഗമായി അര്‍പ്പിച്ചു (ഉല്പത്തി 4:4). കൂടാതെ യിസ്രായേല്‍ വാഗ്ദത്തനാട്ടിലേക്ക് മിസ്രയീമില്‍ നിന്നും യാത്ര തിരിച്ചപ്പോള്‍, അവരോട് നിര്‍ദ്ദേശിക്കപ്പെട്ടത് മനുഷ്യരിലും മൃഗത്തിലും ഉള്ള കടിഞ്ഞൂലിനെ ഒരു വയസ്സ് പ്രായമുള്ള ഒരു കുഞ്ഞാടിനെക്കൊണ്ട് വീണ്ടെടുക്കണമെന്നാണ് (പുറപ്പാട് 12:5).

`വായിക്കുക: പുറപ്പാട് 12:1-11; യെശയ്യാവ് 53:7,8; 1 കൊരി. 5:7; വെളി. 5:6. ഈ വാക്യങ്ങള്‍ നമ്മെ എന്താണ് യേശുവിനെ പെസഹായാഗമായി പഠിപ്പിക്കുന്നത്? നമുക്കോരോരുത്തര്‍ക്കും അതെന്താണര്‍ത്ഥമാക്കുന്നത്?`

ക്രിസ്തുവിന്‍റെ മരണത്തിനും ഉയിര്‍പ്പിനും സ്വര്‍ഗ്ഗാരോഹണത്തിനും വര്‍ഷങ്ങള്‍ക്കുശേഷം സംഭവിച്ചതോര്‍ത്തു പത്രോസ് പ്രതിബിംബിച്ച് അദ്ദേഹം എഴുതി.

"വ്യര്‍ത്ഥവും പിതൃപാരമ്പര്യവുമായുള്ള നിങ്ങളുടെ നടപ്പില്‍നിന്ന് നിങ്ങളെ വീണ്ടെടുത്തിരിക്കുന്നതു പൊന്ന്, വെള്ളി മുതലായ അഴിഞ്ഞുപോകുന്ന വസ്തുക്കളെക്കൊണ്ടല്ല; ക്രിസ്തു എന്ന നിര്‍ദ്ദോഷവും നിഷ്കളങ്കവുമായ കുഞ്ഞാടിന്‍റെ വിലയേറിയ രക്തം കൊണ്ടത്രേ എന്നു നിങ്ങള്‍ അറിയുന്നുവല്ലോ" (1 പത്രൊസ് 1:18,19).

ദൈവത്തിന്‍റെ വിശുദ്ധയെ തൃപ്തിപ്പെടുത്തിയ ഒരു മനുഷ്യജീവിതമാണ് യേശു ജീവിച്ചത്; ശേഷിച്ച നാമെല്ലാം പാപം ചെയ്തു. കൂടാതെ, നമ്മുടെ പാപപങ്കിലമായ ജീവിതം നയിക്കുന്ന രീതി തികച്ചും അക്ഷരാര്‍ത്ഥത്തില്‍ നമ്മുടെ സ്രഷ്ടാവിനെക്കുറിച്ച് നുണയാണ് പറയുന്നത്.

എങ്ങനെയായാലും യേശു 'അവസാനത്തെ ആദാമായി' മാറി (1 കൊരി. 15:45). നമ്മള്‍ പരാജയപ്പെട്ട സ്ഥാനത്ത് അവന്‍ പരിപൂര്‍ണ്ണമായി ജീവിച്ചു. മനുഷ്യവര്‍ഗ്ഗമെന്തായിരിക്കണമായിരുന്നോ അവന്‍റെ മനുഷ്യപ്രകൃതിയില്‍ താനതെല്ലാമായിരുന്നു. ദൈവത്തിന്‍റെ മഹത്വം യേശു പരിപൂര്‍ണ്ണമായി പ്രതിഫലിപ്പിച്ചു. "ഫിലിപ്പോസേ എന്നെ കണ്ടവന്‍ പിതാവിനെ കണ്ടിരിക്കുന്നു" (യോഹന്നാന്‍ 14:9).

യേശു, പ്രതിരൂപമായ കുഞ്ഞാടാണെന്ന് ഒന്നുകൂടി ചിത്രീകരിച്ചുകൊണ്ട് അതിനിടയ്ക്ക് പെസഹായില്‍ ക്രൂശിക്കപ്പെട്ടു. യോഹ. 18:19,20 ല്‍ യേശു പരസ്യമായി അവന്‍റെ ഉപദേശത്തെക്കുറിച്ച് സംസാരിച്ചു എന്ന് പറഞ്ഞിരിക്കുന്നു. സമാന്തരമായി പുറപ്പാട് 12:5,6 ലെ പെസഹാ കുഞ്ഞാടുമായി ബന്ധപ്പെട്ട് യിസ്രായേല്‍ മക്കളോട് പെസഹായ്ക്ക് ഒരു കുഞ്ഞാടിനെ തിരഞ്ഞെടുത്ത് അതിനെ സൂക്ഷിക്കുകയോ യാഗം നടക്കുന്ന ദിവസങ്ങള്‍ അടുക്കുമ്പോള്‍ അതിനെ പരസ്യമായി പ്രദര്‍ശിപ്പിക്കുകയോ ചെയ്യേണം എന്നും നിര്‍ദ്ദേശിച്ചു. മഹാപുരോഹിതന്‍ യേശുവിനെ തന്‍റെ ഉപദേശത്തെക്കുറിച്ച് ചോദ്യം ചെയ്തപ്പോള്‍ അവന്‍ ദൈവാലയത്തില്‍ എല്ലാവരാലും പരിഗണിക്കത്തക്കവണ്ണം പൊതുവായി പ്രദര്‍ശിക്കപ്പെട്ടു എന്ന വസ്തുത പരാമര്‍ശിച്ചു. തന്‍റെ ജീവിതം തന്‍റെ പ്രവൃത്തി, തന്‍റെ ഉപദേശങ്ങള്‍ - എല്ലാം യഥാര്‍ത്ഥത്തില്‍ ആരായിരുന്നു എന്ന് വെളിപ്പെടുത്തി. താന്‍ കളങ്കമില്ലാത്ത കുഞ്ഞാടാണ്. ദൈവത്തിന്‍റെ നീതിയുടെയും മഹത്വത്തിന്‍റെയും ഏറ്റവും ശക്തമായ പ്രകടനം.

`ഏതെല്ലാം രീതിയിലാണ് യേശുവിന്‍റെ പരിപൂര്‍ണ്ണമായ സ്വഭാവം കൂടുതല്‍ മെച്ചപ്പെട്ടതായി നമുക്ക് പ്രതിഫിലിപ്പിക്കുവാന്‍ സാധിക്കുന്നത്?`