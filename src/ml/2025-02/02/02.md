---
title:  ആദ്യസൂചന എന്ന തത്വം
date:   06/04/2025
---

മിക്കവാറും എല്ലാ സര്‍വ്വകലാശാലാ സംബന്ധിയായ പരിപാടികളും പൊതു പരിശോധനാ പാഠ്യക്രമത്തോടു കൂടിയാണാരംഭിക്കുന്നത് (പതിവായി '101' എന്ന അക്കം തന്നുകൊണ്ട്). വിഷയത്തിലേക്ക് ആഴമായി ഇറങ്ങിച്ചെല്ലുമ്പോള്‍ തുടര്‍പഠനത്തിനുള്ള അടിസ്ഥാനത്തിന്‍റെ വ്യാപകമായ തത്വങ്ങള്‍ ഉള്‍ക്കൊള്ളിച്ചുകൊണ്ടുള്ള ഒരു പാഠ്യക്രമം. അതുപോലെ നിങ്ങള്‍ ബൈബിള്‍ ഉടനീളം വായിക്കുമ്പോള്‍ നിങ്ങള്‍ വളരെ വേഗത്തില്‍, ദൈവത്തിന് ഇപ്രകാരമുള്ള ഒരു പൊതു പരിശോധനാ പാഠ്യക്രമം ഉല്പത്തി പുസ്തകത്തില്‍ ഉള്ളതായി കണ്ടുപിടിക്കുന്നു. അവിടെ ദൈവം ബൈബിളിലെ മറ്റുഭാഗങ്ങളില്‍ കൂടുതല്‍ സവിസ്താരമായി പരിശോധിക്കുവാന്‍ കഴിയുന്ന ചില ആശയങ്ങള്‍ അവതരിപ്പിക്കുന്നു.

പൊതുവായി പറഞ്ഞാല്‍, വേദപുസ്തകത്തില്‍ ആദ്യമായി ഒരു ആശയമോ സാദൃശ്യമോ ബൈബിളില്‍ സൂചിപ്പിക്കുമ്പോള്‍, പ്രത്യേകിച്ച് ഉല്പത്തിയുടെ ആദ്യ അധ്യായങ്ങളില്‍ കാണുമ്പോള്‍ ആ ആശയങ്ങളുടെ ഒരു പൊതുവായ അറിവ് അത് സ്ഥാപിക്കുന്നു എന്നും നിങ്ങള്‍ കണ്ടുപിടിക്കും. അത് പിന്നീട് എപ്രകാരമാണുപയോഗിക്കുന്നത് എന്നു മനസ്സിലാക്കുവാന്‍ അതു നിങ്ങളെ സഹായിക്കും.

ചില ബൈബിള്‍ വിദ്യാര്‍ത്ഥികള്‍ ഇതിനെ 'ആദ്യസൂചനയുടെ നിയമം' എന്നു പരാമര്‍ശിക്കുന്നു. അതിനെ ഒരു നിയമമെന്നതിലുപരി ഒരു തത്വമായി പേര്‍ പറയുന്നതായിരിക്കും കൂടുതല്‍ ഉചിതം കാരണം അതു നിശ്ചയമായും ഇരുമ്പുചട്ടയിട്ടതല്ല. അതുപോലെ ഈ നിയമത്തിന് പല വ്യത്യസ്തതകളും ഉണ്ട്. പൊതുവായ വേദപഠനത്തിലും ബൈബിള്‍ പ്രവചനപഠനത്തിലും വെളിപ്പെട്ടുവരുന്ന മാതൃക എന്തെന്നാല്‍ ദൈവം സാവകാശം തന്‍റെ കുഞ്ഞുങ്ങളെ ഓരോ സമയത്തും വിവരങ്ങള്‍കൊണ്ട് പോഷിപ്പിക്കുന്നു എന്നുള്ളതാണ്. അടിസ്ഥാനപരമായ ആശയങ്ങള്‍ ആദ്യവും വര്‍ഷങ്ങള്‍ക്കോ ദശാബ്ദങ്ങള്‍ക്കോ ശേഷം വികസിപ്പിക്കുകയും ചെയ്യും.

`വായിക്കുക: യെശയ്യാവ് 40:7,8; മലാഖി 3:6; എബ്രാ. 13:8 ഈ വാക്യങ്ങളില്‍നിന്ന് നിങ്ങള്‍ക്കെന്ത് തത്വങ്ങള്‍ നിങ്ങളുടെ പ്രവചനപഠനത്തിന് സഹായകരമായി ശരിയായ രീതിയില്‍ നങ്കൂരമിടാന്‍ സാധിക്കും?`

ആധുനിക ലോകത്തില്‍ കൂടുതല്‍ പേരും സത്യത്തെക്കുറിച്ച് സംസാരിക്കുന്നതിനെക്കാള്‍ 'സത്യസന്ധത'യെക്കുറിച്ചാണ് സംസാരിക്കുന്നത്. കാരണം 'സത്യം' എന്നത് കാലക്രമേണ രൂപപ്പെടുത്താവുന്നതാണെന്ന് അനുമാനിക്കപ്പെടുന്നു. അല്ലെങ്കില്‍ ചില സാഹചര്യങ്ങളില്‍ 'സത്യം' എന്ന ആശയം തന്നെ സംശയാസ്പദമായി കരുതപ്പെടുന്നു.

ദൈവം 'സത്യം' സ്ഥാപിക്കുമ്പോള്‍ എന്തായാലും തന്‍റെ മനസ്സ് മാറ്റത്തില്ല. ഒരിക്കല്‍ തന്‍റെ കുഞ്ഞുങ്ങളെ സത്യം പഠിപ്പിച്ചുതുടങ്ങുമ്പോള്‍, ഒരേ ബൈബിള്‍ തത്വമോ ആശയമോ അതിന്‍റെ അര്‍ത്ഥം മാറ്റുന്നില്ല. മറിച്ച് ആ അര്‍ത്ഥത്തിന് കൂടുതല്‍ വെളിച്ചം വീശുന്നതേ ഉള്ളൂ എന്ന വാസ്തവത്തില്‍ നമുക്കാശ്രയിക്കാം. പ്രവചനം പഠിക്കുന്നത് വളരെ അര്‍ത്ഥവത്താണ് കാരണം ഉല്പത്തി പുസ്തകത്തെപ്പറ്റി നല്ല അറിവ് ലഭിക്കുവാന്‍ അത് സഹായകമാണ്. ഉല്പത്തിയില്‍ പ്രധാനപ്പെട്ട പല ആശയങ്ങളും ആദ്യതവണ വിവരിച്ചിരിക്കുന്നതായി കാണാന്‍ കഴിയും. ആ അടിസ്ഥാന ധാരണ നമ്മള്‍ വേദപുസ്തകത്തിന്‍റെ ബാക്കി ഭാഗങ്ങള്‍ പഠിക്കുമ്പോള്‍ കൂടെ കൊണ്ടുപോകാം.

`എന്തുകൊണ്ടാണ് നമ്മള്‍ ആരെയും ഒന്നിനെയും എത്ര എളുപ്പമായതോ യുക്തിപരമായതോ ആണെങ്കില്‍പോലും വേദപുസ്തകത്തിലുള്ള നമ്മുടെ വിശ്വാസത്തെയും അതു പഠിപ്പിക്കുന്ന തെറ്റുപറ്റാത്ത സത്യത്തെയും ദുര്‍ബലമാക്കുവാന്‍ നാം അനുവദിക്കാത്തത്? ഇപ്രകാരമുള്ള ദുര്‍ബലത നമ്മില്‍ സംഭവിക്കുവാനുള്ള ചില നിഗൂഢമായ വഴികള്‍ എന്തെല്ലാമാണ്?`