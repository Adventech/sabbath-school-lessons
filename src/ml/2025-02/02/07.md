---
title:  കൂടുതല്‍ പഠനത്തിന്
date:   11/04/2025
---

എലന്‍ ജി. വൈറ്റിന്‍റെ അപ്പൊസ്തലന്മാരുടെ പ്രവൃത്തികള്‍ എന്ന പുസ്തകത്തിലെ വെളിപ്പാട് പേജ് 578-581.

പല ലോകമതങ്ങളും കേവലം ആശയങ്ങള്‍ കൈകാര്യം ചെയ്യുകയാണ്. വളരെ വ്യത്യസ്തമായി ക്രിസ്തീയ മതത്തില്‍ കാണപ്പെടുന്ന ആശയങ്ങള്‍ ചരിത്ര സംഭവങ്ങളില്‍ നങ്കൂരമിടുന്നതാണ്. വേദപുസ്തകം ചരിത്രത്തിലുടനീളം ദൈവം മനുഷ്യനുമായി സമ്പര്‍ക്കം പുലര്‍ത്തുന്നതിന്‍റെ കഥയാണ്. ആയിരത്തോളം വര്‍ഷങ്ങളായി ഇപ്രകാരമുള്ള പരസ്പരവ്യവഹാരം പഠിക്കുന്നതിലൂടെ ദൈവത്തിന്‍റെ മാറ്റമില്ലാത്ത സ്വഭാവത്തെക്കുറിച്ച് നമുക്ക് അറിയുവാന്‍ കഴിയും.

ചില സമയത്ത്, ഒരേ കാര്യങ്ങള്‍ കേട്ട് മടുത്തുപോകുന്നു എന്ന് ക്രിസ്ത്യാനികള്‍ പരാതിപ്പെടാറുണ്ട്. ചിലപ്പോള്‍ നമ്മുടെ വ്യത്യസ്തമായ പ്രവചനദൂത് പരസ്യമായി പ്രസംഗിക്കുമ്പോള്‍ നാമിത് മുന്‍പേ കേട്ടിട്ടുള്ളതാണെന്നും പുതിയതായി ഒന്നും പഠിക്കുവാനില്ലെന്നും നാം ചിന്തിക്കും.

നമ്മുടെ ദൂത് മാറ്റമില്ലാത്തതും സ്ഥിരമായുള്ളതുമാണെന്നുള്ള വസ്തുത, എന്തായാലും ഇത് ലളിതമാണെന്നും വെല്ലുവിളി ഇല്ലാത്തതാണെന്നും അര്‍ത്ഥമാക്കുന്നില്ല. തികച്ചും വിപരീതമായി, അനന്തമായ ദൈവത്തിന്‍റെ മനസ്സില്‍നിന്നും നമ്മിലേക്കയക്കപ്പെടുന്ന വിവരം നിങ്ങള്‍ പഠിക്കുമ്പോള്‍ ഒരു വിഷയത്തിന്‍റെ അവസാനത്തില്‍ നിങ്ങള്‍ക്കൊരിക്കലും എത്തിച്ചേരുവാന്‍ കഴിയത്തില്ല എന്ന് നിങ്ങള്‍ പെട്ടെന്ന് കണ്ടുപിടിക്കും.

വെളിപ്പാടു പുസ്തകം എഴുതപ്പെട്ടതിന്‍റെ കാരണങ്ങളിലൊന്നായി എലന്‍ ജി. വൈറ്റ് തിരിച്ചറിയുന്നത് ക്രിസ്തീയ സഭയെ എല്ലാകാലത്തേക്കുമുള്ള ചരിത്രപരമായ ദൂതില്‍ നങ്കൂരമിട്ടുറപ്പിക്കുന്നതിനാണ്. "ചില യുവപ്രവര്‍ത്തകര്‍ (ആ സമയത്ത് ഉണ്ടായിരുന്നവര്‍) ആവര്‍ത്തിച്ചു പറയപ്പെടുന്ന സത്യങ്ങളെക്കുറിച്ച് മടുപ്പുള്ളവരായി.

പുതിയതും ഞെട്ടിപ്പിക്കുന്നതുമായ ചിലതിന് വേണ്ടിയുള്ള അവരുടെ ആഗ്രഹത്തില്‍ അവര്‍ പുതിയ ഉപദേശം പരിചയപ്പെടുത്തുവാന്‍ ശ്രമിച്ചു. Acts of the Apostels, p. 580

ഒരു പരിധിവരെ അത് കേവലം ഭാവിയെക്കുറിച്ചുള്ള ഒരു പുസ്തകമല്ല; അത് ഭൂതകാലത്തെക്കുറിച്ചും ഉള്ളതാണ്. നമ്മുടെ ചരിത്രപരമായ വിശ്വാസത്തില്‍ വേരൂന്നി നില്‍ക്കുവാന്‍ രൂപകല്പന ചെയ്തതാണ്. ആയതിനാല്‍ നമ്മള്‍ അപൂര്‍വ്വത അന്വേഷിക്കുവാനുള്ള വാഞ്ഛയാല്‍ വഴിതെറ്റിപ്പോകരുത്.

**ചര്‍ച്ചയ്ക്കുള്ള ചോദ്യങ്ങള്‍**

`തിരുവെഴുത്തുകള്‍ ഒരിക്കലും പുതിയ വിവരവും അറിവും നല്‍കുന്നതില്‍ പരാജയപ്പെടുന്നില്ല. എപ്രകാരമാണ് ഒരാള്‍ നേരത്തെതന്നെ നല്‍കപ്പെട്ട സത്യത്തില്‍ നങ്കൂരമിട്ട് പുതിയ അറിവ് നേടുവാനുള്ള വാഞ്ഛയുടെ പ്രാധാന്യവുമായി തുലനം ചെയ്യുന്നത്?`

`പ്രവചനത്തിന്‍റെ പുതിയ വ്യാഖ്യാനങ്ങളോട് എപ്രകാരമാണ് സഭ പ്രതികരിക്കുന്നത്? കൂടുതല്‍ പഠിക്കുവാനുണ്ടെന്ന് നമുക്കറിയാമെങ്കിലും പുതിയ വെളിച്ചം അത്യാവശ്യമാണോ അതോ ഒരു തോന്നലോ തെറ്റോ മാത്രമാണോ എന്ന് നമ്മളെങ്ങനെ മനസ്സിലാക്കും?`

`രണ്ടാം ലോകമഹായുദ്ധത്തില്‍ ഒരു നാവികന്‍ പസഫിക്കില്‍ മരണത്തോട് മല്ലിടുമ്പോള്‍ അയാള്‍ വൈദികനോട് നിലവിളിച്ചു, "ഞാനൊരനാഥനാണ്, ഞാന്‍ മരിക്കുമ്പോള്‍ എന്നെ ആര് സ്മരിക്കും. വൈദികന്‍ മറുപടി പറഞ്ഞു. "ഞാന്‍ നിന്നെ എല്ലായ്പോഴും ഓര്‍ക്കും.' വൈദികന്‍റെ വാക്കുകള്‍ എത്ര അര്‍ത്ഥവത്താണെങ്കിലും പെട്ടെന്നോ പിന്നീടോ അദ്ദേഹവും മരിക്കും. അപ്രകാരം തന്നെ ആ അനാഥനായ നാവികനെക്കുറിച്ചുള്ള ഓര്‍മ്മയും. മരണമാണ് ആത്യന്തികമായി അവസാന വാക്ക് പറയുന്നതെങ്കില്‍ എപ്രകാരമാണ് നാം നമ്മുടെ ജീവിതത്തിന്‍റെ അര്‍ത്ഥശൂന്യത മനസ്സിലാക്കുന്നത്?`

---

#### Additional Reading: Selected Quotes from Ellen G. White

“God’s Love for Man,” in Steps to Christ, pp. 9–15.\
“The Plan of Redemption,” in Patriarchs and Prophets, pp. 69, 70.\