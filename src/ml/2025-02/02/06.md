---
title:  സര്‍പ്പം
date:   10/04/2025
---

വെളിപ്പാടു പുസ്തകത്തിലെ ഒരു കാതലായ വിഷയമാണ് ആരാധന എന്ന വിവാദവിഷയം. കുറ്റവാളിയും തെറ്റായ ആരാധനാ സമ്പ്രദായത്തെ പ്രവര്‍ത്തനക്ഷമമാക്കുന്നതും മഹാസര്‍പ്പമാണെന്ന് തിരിച്ചറിഞ്ഞിട്ടുണ്ട് (വെളി. 13:2-4). അതുപോലെ വീഴ്ച ഭവിച്ച കെരൂബിനെ സര്‍പ്പാകൃതിയായ് വിവരിക്കപ്പെട്ടിരിക്കുന്നത് അപ്രതീക്ഷിതമായി സംഭവിച്ചതല്ല. ഇതു നമ്മളെ വളരെ വ്യക്തമായി അങ്ങ് പുറകോട്ട് ഏദെന്‍ തോട്ടത്തിലേക്ക് ചൂണ്ടിക്കാണിക്കുന്നു. അവിടെ സര്‍പ്പം പറുദീസയില്‍ കയറി ആദാമിനെയും ഹവ്വയെയും സ്രഷ്ടാവിനെതിരെ മത്സരിക്കുന്നതിനായി അവനെ പിന്‍ഗമിക്കുവാന്‍ പ്രേരിപ്പിക്കുന്നു.

`ഉല്പത്തി 3:1-5; വെളി. 12:1-9 ഈ വാക്യങ്ങള്‍ താരതമ്യപ്പെടുത്തുക. രണ്ടിലും കാണുന്ന പൊതുവായ ആശയങ്ങള്‍ എന്താണ്? എപ്രകാരമാണ് ഉല്പത്തിയിലെ സര്‍പ്പത്തിന്‍റെ അവതരണിലുള്ള വിശദാംശങ്ങള്‍ വെളിപ്പാടില്‍ പറഞ്ഞിരിക്കുന്ന സ്വര്‍ഗ്ഗത്തിലെ യുദ്ധത്തിന്‍റെ വിഷയങ്ങള്‍ നമുക്ക് മനസ്സിലാക്കുവാന്‍ സഹായമാകുന്നത്?`

സാത്താന്‍ ലോകത്തെ മുഴുവന്‍ വഴിതെറ്റിക്കുന്നതിന്‍റെ രണ്ട് വിവരണങ്ങള്‍ തിരുവെഴുത്തുകളിലുണ്ട്. ഉല്പത്തിയില്‍ ഒരു നിമിഷം കേവലം രണ്ടുപേര്‍ മാത്രം ഉണ്ടായിരുന്നപ്പോള്‍ പിന്നീട് വെളിപ്പാട് 12 ലും 13 ലും ഉള്ള വിവരണത്തില്‍ സാത്താന്‍ ലോകത്തെ മുഴുവന്‍ തെറ്റിക്കുന്നവനായി തിരിച്ചറിയുന്നതും (വെളി. 12:9). മൃഗത്തിനധികാരം കൊടുക്കുന്നതും ലോകം മുഴുവനും അതിനെ നമസ്കരിക്കുവാനായി നയിക്കുന്നതും (വെളി. 13:2,3). വെളിപ്പാടില്‍ കാണുന്ന വിഷയങ്ങളില്‍ ഒന്നാണ് വന്‍പോരാട്ടത്തിന്‍റെ മാറ്റമില്ലാത്ത പ്രകൃതി. ദൈവത്തിന്‍റെ സ്വഭാവവും വചനവും മാറില്ല. പിശാചിന്‍റെ അഭിലാഷവും അപ്രകാരം തന്നെ.

ഭാഗ്യവശാല്‍, വന്‍പോരാട്ടത്തിന്‍റെ പ്രകൃതം മാറാത്തതുകൊണ്ടും അതിന് വ്യക്തമായ സൂചന നല്കുന്ന ആശയം തിരുവെഴുത്തുകളില്‍ ഉള്ളതു കാരണം ക്രിസ്ത്യാനികള്‍ക്ക് പല പ്രവണതകള്‍ പരിശോധിച്ച് ആത്മീയ കെണി എവിടെ പതിയിരിക്കുന്നതെന്ന് തിരിച്ചറിയാന്‍ സാധിക്കും. ദൈവം എപ്പോഴും താനാരാണോ, അതായിരിക്കും. സാത്താന്‍റെ കാര്യത്തിലും അതുതന്നെയാണ് വാസ്തവം. സാത്താന്‍ പല കപടവേഷങ്ങളും ധരിച്ചേക്കാം. എന്നാല്‍ വീഴ്ച ഭവിച്ച മനുഷ്യചരിത്രത്തിന്‍റെ സഹസ്രാബ്ദം വെളിപ്പാടില്‍ ചൂണ്ടിക്കാണിച്ചിരിക്കുന്ന പ്രവചന സംഭവ പരമ്പരകളുമായി കൂട്ടിയോജിപ്പിക്കുമ്പോള്‍, സാത്താന്‍ ഒരിക്കലും അവന്‍ ഏദെനില്‍ പ്രയോഗിച്ച കര്‍മ്മപദ്ധതിയില്‍നിന്നും വ്യതിചലിക്കുന്നില്ല എന്ന് വ്യക്തമാക്കുന്നു. ദൈവം നമുക്ക് ജ്ഞാനവും വകതിരിവും വാഗ്ദത്തം ചെയ്തിട്ടുണ്ട്

(യാക്കോബ് 1:5). തിരുവെഴുത്തുകളുടെ ഉറപ്പിനാല്‍ നാം സന്നദ്ധരായിരിക്കുന്നതുകൊണ്ട് സാത്താന്‍റെ നുണകളില്‍ നാം വീണുപോകേണ്ട ആവശ്യമില്ല. നിര്‍ഭാഗ്യവശാല്‍ അനേകര്‍ അവയില്‍ വീണുപോയിട്ടുണ്ട്. ഭൂരിഭാഗവും അങ്ങനെതന്നെ ആകും.

നാളുകള്‍ക്കുശേഷം സംസ്കാരം എപ്രകാരം മാറുന്നു എന്നത് പരിഗണിക്കുക. സാമൂഹിക മാനദണ്ഡങ്ങള്‍ മാറുന്നു. ഒരിക്കല്‍ അംഗീകരിച്ചിരുന്ന കാര്യങ്ങള്‍ അംഗീകരിക്കാനാകാതെയും വിപരീതമായും വരുന്നു.

`വന്‍പോരാട്ടത്തിലെ അഭിനേതാക്കളും അന്തര്‍ലീനമായിരിക്കുന്ന വിവാദവിഷയങ്ങളും മാറ്റമില്ലാതിരിക്കെ, മാറിക്കൊണ്ടിരിക്കുന്ന സാംസ്കാരിക ഭൂപ്രകൃതി പരിശോധിക്കുന്നതിന് ഒരു ക്രിസ്ത്യാനി എന്തൊക്കെ പരിഗണിക്കണം? ഉദാഹരണമായി "നിങ്ങള്‍ മരിക്കയില്ല, നിങ്ങള്‍ ദൈവത്തെപ്പോലെയാകും" എന്ന് പിശാചു പറഞ്ഞ പ്രഥമമായ നുണ - നിങ്ങളുടെ സംസ്കാരത്തില്‍ ഇന്നെവിടെപ്പറയുന്നതായി നിങ്ങള്‍ക്ക് കാണുവാന്‍ കഴിയും?`