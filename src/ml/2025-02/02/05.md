---
title:  മരണത്തെ കൈകാര്യം ചെയ്യുന്നു
date:   09/04/2025
---

ഒരുപക്ഷേ, സ്രഷ്ടാവുമായി വേര്‍പിരിഞ്ഞ ഒരു ലോകത്തില്‍ ജീവിക്കുന്നതിന്‍റെ ഏറ്റവും ക്രൂരമായ വശം, മരണം ഓരോ ജീവിതത്തിന്‍റെയും പശ്ചാത്തലത്തില്‍ ഒളിഞ്ഞുകിടന്ന് ഏതു നിമിഷത്തിലും അടിക്കുവാന്‍ തയ്യാറായിരിക്കുന്നതായിരിക്കും. ഇത് "പാപത്തിന്‍റെ ശമ്പളമാണ്" പ്രപഞ്ചത്തിലെ ജീവന്‍റെ ഏക ഉറവിടമായ സ്രഷ്ടാവുമായി ബന്ധം വിച്ഛേദിച്ചതിന്‍റെ പിഴ വീട്ടുന്നതാണ്. അതുപോലെ വേദപുസ്തക പ്രവചനത്തില്‍ അതൊരു പ്രധാന പങ്കു വഹിക്കുന്നു. അതിന്‍റെ യാഥാര്‍ത്ഥ്യവും അതിലുപരിയായി അതിന്‍റെ പരിഹാരമായ യേശുവിന്‍റെ മരണവും ഉയിര്‍പ്പും.

വേദപുസ്തകത്തില്‍ മരണത്തെക്കുറിച്ചുള്ള ആദ്യപരാമര്‍ശവും അതു നടന്ന കാര്യവും പ്രവചനത്തിലെ ആ പ്രധാനപ്പെട്ട വിഷയത്തില്‍ കൂടുതല്‍ വെളിച്ചം വീശുന്നുണ്ട്. അതു നമ്മേ പാപമാകുന്ന പ്രശ്നത്തിന്‍റെ ഭീകരത മനസ്സിലാക്കുവാനും ഈ പ്രശ്നങ്ങള്‍ക്കുള്ള ദൈവത്തിന്‍റെ പരിഹാരം മനസ്സിലാക്കുവാനും പ്രധാനപ്പെട്ട ഉപകരണങ്ങള്‍ നല്‍കുന്നു.

`വായിക്കുക: ഉല്പത്തി 2:15-17; 4:8-15; 1 കൊരി. 15:15-19; വെളി. 1:18. ആദ്യമായി മരണത്തെക്കുറിച്ച് പരാമര്‍ശിക്കപ്പെടുകയും അതു നടക്കുകയും ചെയ്യുന്നതായ ഈ ഖണ്ഡികകളില്‍ എന്തുകൊണ്ട് മനുഷ്യര്‍ മരിക്കുന്നു? ദൈവം എപ്രകാരമാണ് മരണത്തെ വീക്ഷിക്കുന്നത്? നമ്മുടെ പ്രശ്നങ്ങള്‍ക്കുള്ള ദൈവത്തിന്‍റെ പരിഹാരമെന്താണെന്ന് ഇതിനെക്കുറിച്ച് എന്താണ് പറയുന്നത്?`

നമ്മള്‍ ആവര്‍ത്തിച്ചു പറയാറുണ്ട് "മരണം ജീവിതത്തിന്‍റെ ഒരു ഭാഗമാണെന്ന്" അതൊരു നുണയാണ്. മരണം ജീവിതത്തിന്‍റെ വിപരീതമാണ്. ജീവിതത്തെ നശിപ്പിക്കുന്നതാണ് മരണം; നമ്മുടെ ഇവിടുത്തെ അനുഭവത്തിന് ഭാഗമാകുവാന്‍ ഉദ്ദേശിക്കപ്പെടാത്ത, പരദേശിയായ കയ്യേറ്റക്കാരനാണത്. നമ്മള്‍ മരണവുമായി പരിചിതമാണെങ്കിലും അതു നേരിടുമ്പോള്‍ നമ്മുടെ ഹൃദയം അതിനെ ചെറുക്കുന്നു. മനുഷ്യവര്‍ഗ്ഗത്തിന് മുഴുവനായി അനുഭവപ്പെടുന്നത് അതിനെന്തോ അടിസ്ഥാനപരമായ അബദ്ധമുണ്ടെന്നാണ്. മരണം ദുഃഖകരമാണെന്നിരിക്കെ ചില സന്ദര്‍ഭങ്ങളില്‍ വളരെ ദുരന്തപൂര്‍ണ്ണമായതാണ് ഒരു കുഞ്ഞിന്‍റെ മരണം പോലെ. പൊതുവെ മാതാപിതാക്കളാണ് കുഞ്ഞുങ്ങള്‍ക്ക് മുന്‍പേ മരിക്കുന്നത്. അപ്രകാരമുള്ള മരണമാണ് സാധാരണഗതിയില്‍ നമ്മളംഗീകരിച്ചിരിക്കുന്നത്.

തിരുവെഴുത്തുകളില്‍ രേഖപ്പെടുത്തിയിരിക്കുന്ന ആദ്യമരണം എന്തായാലും നമ്മളംഗീകരിച്ചിരിക്കുന്ന മാനദണ്ഡത്തിന് വിരുദ്ധമാണ്. അവരുടെ നീതിമാനായ മകനെ ദുഷ്ടനായ മകന്‍ കൊന്നപ്പോള്‍ ആദാമും ഹവ്വയും അവരുടെ മരണത്തിന് വിധേയരാകുന്നതിന് മുന്‍പുതന്നെ മരണത്തിന്‍റെ ദുരന്തം അവരനുഭവിച്ചു. അവരുടെ മകന്‍റെ മരണം നീതിയുക്തമല്ലാത്ത ഒരു മരണമായിരുന്നു. യേശുവിനെക്കുറിച്ചു ചിന്തിക്കുക. നീതിമാനെ ദുഷ്ടന്‍ കുല ചെയ്യുന്നു. അപ്രകാരമായിരുന്നു 'ആബേലും'. ക്രിസ്തുവിന്‍റെ മരണംപോലെ അന്യായമായ മരണം വേറെ ഏതുണ്ട്? കുരിശിലെ യേശുവിന്‍റെ മരണവും ആബേലിന്‍റെ മരണവും തമ്മില്‍ മറ്റെന്തു സമാനതകളാണ് കാണുവാന്‍ കഴിയുന്നത്? എപ്രകാരമാണ് ഹാബേലിന്‍റെ മരണത്തിന്‍റെ പ്രകൃതം യേശുവിന്‍റെ കയ്യില്‍ നരകത്തിന്‍റെയും മരണത്തിന്‍റെയും താക്കോല്‍ ഉണ്ടെന്നുള്ളതും, എന്താണ് ദൈവം നമുക്കവനില്‍ കൂടെ ദാനമായി നല്‍കുന്നതും എന്ന്, നമുക്ക് മനസ്സിലാകുവാന്‍ സഹായിക്കുന്നത്?

`മരണത്തിന്‍റെ പ്രശ്നം പരിഹരിക്കാതെ എന്തുകൊണ്ടാണ് നമ്മുടെ ജീവിതം ആത്യന്തികമായി ഉപയോഗശൂന്യവും അര്‍ത്ഥമില്ലാത്തതും ഫലവത്തല്ലാത്തതും ആയിരിക്കുന്നത്? യേശു നമുക്കുവേണ്ടി എന്തുചെയ്തു എന്നതിന് നാമെത്രമാത്രം നന്ദിയുള്ളവരായിരിക്കണം എന്നതിന് ഈ വസ്തുത നമ്മെ എന്താണ് പഠിപ്പിക്കുന്നത്?`