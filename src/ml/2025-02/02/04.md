---
title:  "യിസ്ഹാക്കിന്‍റെ ചോദ്യം: കുഞ്ഞാടെവിടെ?"
date:   08/04/2025
---

വേദപുസ്തകത്തില്‍ ആദ്യമായി 'സെഹ്' (എബ്രായഭാഷയില്‍-കുഞ്ഞാട്) എന്ന് കാണുന്നത് അതേ കഥയില്‍ 'സ്നേഹം' എന്ന് പരാമര്‍ശിച്ചുകൊണ്ടാണ് (ഉല്പത്തി 22). 'കുഞ്ഞാട്' തീര്‍ച്ചയായും വെളിപ്പാടില്‍ തുടര്‍ച്ചയായി കാണപ്പെടുന്ന ഒരു പ്രതീകമാണ്. ഇവിടെ ഇരുപതു പ്രാവശ്യത്തിലേറെ യേശുക്രിസ്തുവിനെ 'കുഞ്ഞാട്' എന്നു വിളിക്കപ്പെടുന്നു. വെളിപ്പാട് നാലും അഞ്ചും അധ്യായങ്ങളില്‍ കാണാവുന്ന വളരെ ശക്തമായ രംഗങ്ങളിലൊന്നാണ് യോഹന്നാന്‍ ദൈവസിംഹാസനമുറി സന്ദര്‍ശിക്കുന്നത്. ഇവിടെ പ്രധാനവേഷം ധരിക്കുന്നത് കുഞ്ഞാടാണ്.

`വായിക്കുക: ഉല്പത്തി 22:7,8; പുറപ്പാട് 12:3-13; വെളിപ്പാട് 5:5-10 എപ്രകാരമാണ് യിസ്ഹാക്കിന്‍റെ യാഗത്തോടുള്ള കഥ കുഞ്ഞാടുകള്‍ സാദൃശപരമായി ഉപയോഗിക്കപ്പെടുന്നു എന്നുള്ളതു മനസ്സിലാക്കുവാന്‍ നമ്മെ സഹായിക്കുന്നത്? വെളിപ്പാട് '5' ല്‍ യോഹന്നാന്‍ കാണുന്നതിനെ എപ്രകാരമാണ് നമുക്കിതുമായി ബന്ധിപ്പിക്കുവാന്‍ കഴിയുന്നത്?`

വേദപുസ്തകത്തില്‍ ആദ്യമായി 'സേഹ്' (കുഞ്ഞാട്) പരാമര്‍ശിക്കപ്പെടുന്നത് "കുഞ്ഞാടെവിടെ?" (ഉല്പത്തി 22:7) എന്നുള്ള യിസ്ഹാക്കിന്‍റെ ചോദ്യരൂപത്തിലൂടെയാണ്. വേദപുസ്തകത്തിന്‍റെ മറ്റുഭാഗങ്ങള്‍ ആ ചോദ്യത്തിന് വിപുലമായി ഉത്തരം നല്‍കുന്നു എന്നുള്ളത് രസകരമാണ്. പഴയനിയമത്തിലെ മറ്റ് 38 പുസ്തകങ്ങള്‍ വായനക്കാരനെ യിസ്ഹാക്കിന്‍റെ ഈ ചോദ്യത്തിന് കൂടുതല്‍ വിശദാംശങ്ങള്‍ നല്‍കി പുരോഗമിപ്പിക്കുന്നു. അത് പെസ്സഹയുടെ അനുഷ്ഠാനങ്ങള്‍ മുതല്‍ ദാവീദിന്‍റെ ആദ്യകാല തൊഴിലും അതിന് മുന്‍പോട്ടും പോകുന്നു. മുഴുവന്‍ കഥയും ഊന്നിപ്പറയുന്നത് യിസ്ഹാക്കിന്‍റെ ചോദ്യത്തിനുള്ള ഉത്തരം പ്രതീക്ഷിക്കുന്നു. എണ്ണമറ്റ മിശിഹാ പ്രവചനങ്ങളാണ്. പുതിയനിയമത്തില്‍ ഈ ചോദ്യത്തിനുള്ള ഉത്തരം നല്‍കപ്പെടുന്നത് യേശു ജഡത്തിലും രക്തത്തിലും കാണപ്പെട്ട് പരസ്യശുശ്രൂഷ ചെയ്ത് അവസാനം കുരിശില്‍ സ്വന്ത ജീവന്‍ യാഗമായര്‍പ്പിച്ചപ്പോഴാണ്.

അതിനിടയ്ക്ക് ഒരുകുഞ്ഞാടിനെക്കുറിച്ച് യോഹന്നാന്‍റെ സുവിശേഷത്തില്‍ പരാമര്‍ശിക്കുന്നത് നോക്കുക (യോഹ. 1:29-34). യോഹന്നാന്‍ സ്നാപകന്‍ വ്യക്തിപരമായ യിസ്ഹാക്കിന്‍റെ ചോദ്യത്തിനുത്തരം നല്‍കുന്നതായി കാണപ്പെടുന്നു. ആ സന്ദര്‍ഭവും വളരെ പര്യാപ്തമായിരുന്നു. പാപികള്‍ മാനസാന്തരപ്പെടുകയും സ്നാനത്താല്‍ വെള്ളത്തിനടിയിലേക്ക് പോകുകയും ചെയ്യുന്നു. പാപിയുടെ മരണവും പുതിയ ജീവിതത്തിന്‍റെ തുടക്കവും സാദൃശീകരിക്കുന്ന സ്നാനമേറ്റുകൊണ്ടിരിക്കുകയാണ് മാനസാന്തരപ്പെട്ട പാപികള്‍. ഈ സന്ദര്‍ഭത്തില്‍ ദൈവത്തിന്‍റെ കുഞ്ഞാടായ യേശു പ്രത്യക്ഷപ്പെടുന്നു. മത്തായിയുടെ വിവരണം അനുസരിച്ച് സ്വര്‍ഗ്ഗം തുറന്ന് ഇപ്രകാരം പ്രഖ്യാപിക്കുന്നു.

"ഇവനെന്‍റെ പ്രിയപുത്രന്‍, ഇവനില്‍ ഞാന്‍ പ്രസാദിക്കുന്നു" (മത്തായി 3:17). എപ്രകാരമാണ് സ്വര്‍ഗ്ഗത്തിലെ ദൂതന്‍, സ്വര്‍ഗ്ഗത്തില്‍നിന്ന് അബ്രഹാമിന്‍റെയും പ്രശ്നത്തിന് പരിഹാരം പ്രഖ്യാപിക്കുന്നത് എന്ന് ശ്രദ്ധിക്കുക (ഉല്പത്തി 22:11-14).

നൂലുകളെല്ലാം ഒരുമിച്ചു നെയ്യുമ്പോള്‍, ദൈവത്തിന്‍റെ കുഞ്ഞാടായ യേശുവാണ് നമ്മുടെ പകരക്കാരന്‍ എന്ന് വ്യക്തമാകുന്നു. യോഹന്നാന്‍റെ ദര്‍ശനത്തിലെ അറുക്കപ്പെട്ട കുഞ്ഞാടിനെക്കുറിച്ചുള്ള നമ്മുടെ അറിവിലേക്കത് കൂടുതല്‍ വെളിച്ചം വീശുന്നു.

`യേശുവാണു നമ്മുടെ പകരക്കാരന്‍ എന്നറിയുന്നത് എന്തുകൊണ്ടാണ് നമ്മുടെ രക്ഷയ്ക്ക് ഏറ്റവും അടിസ്ഥാനമായിരിക്കുന്നത്? ആ പകരക്കാരനെന്ന നിലയ്ക്ക് അവനില്ലാതെ നിങ്ങള്‍ക്കെന്ത് പ്രത്യാശയാണുള്ളത്? പ്രത്യേകിച്ച് ന്യായവിധിയില്‍.`