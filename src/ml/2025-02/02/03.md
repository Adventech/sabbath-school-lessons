---
title:  ദൈവസ്നേഹത്തെ മനസ്സിലാക്കുന്നു
date:   07/04/2025
---

പാപപ്രകൃതം അവകാശമാക്കുന്ന ഒരു ഭാഗം അര്‍ത്ഥമാക്കുന്നത് പ്രപഞ്ചത്തെക്കുറിച്ചുള്ള നമ്മുടെ ധാരണ നമ്മുടെ തന്നെ സ്വാര്‍ത്ഥതയും അഹംഭാവവും കൊണ്ട് കളങ്കപ്പെടുത്തിയിരിക്കുന്നു എന്നതാണ്. ലോകത്തെ നമ്മള്‍ ദൈവത്തിന്‍റെ സര്‍വ്വജ്ഞാന വീക്ഷണത്തില്‍ കൂടി കാണുന്നതിന് പകരം നമ്മുടെ പരിമിതമായ വീക്ഷണത്തില്‍ കൂടി കാണുന്നു. ഒരുപക്ഷേ സ്നേഹത്തെക്കാളുപരി ഒരു ആശയവും പാപത്തിനടിമപ്പെട്ട മനുഷ്യവര്‍ഗ്ഗം വക്രതയോടെ നോക്കിക്കാണില്ല. ജനകീയമായ സംസ്കാരത്തിന് മറ്റുള്ളവരോടുള്ളതിനെക്കാളും സ്വയനിവൃത്തിയുമുള്ള സ്നേഹത്തെ പ്രോത്സാഹിപ്പിക്കുവാനുള്ള പ്രവണതയാണ്. ഈ വിഷയത്തോടുള്ള സ്വയകേന്ദ്രീകൃതമായ സമീപനം, ദൈവം എപ്രകാരമാണീ വിഷയം വീക്ഷിക്കുന്നതെന്ന് നമുക്ക് മനസ്സിലാക്കുവാന്‍ പ്രയാസമുള്ളതാക്കുന്നു.

വേദപുസ്തക പ്രവചനം മനസ്സിലാക്കുവാനുള്ള ഒരു പ്രധാന താക്കോലാണ് സ്നേഹത്തിന്‍റെ സ്വഭാവം മനസ്സിലാക്കുന്നത്. വന്‍പോരാട്ടത്തിലെ പ്രധാന വിഷയങ്ങളിലൊന്നാണ് ദൈവസ്വഭാവത്തിന്‍റെ തെറ്റിദ്ധരിക്കപ്പെട്ട അസ്തിത്വം. എലന്‍ ജി. വൈറ്റ് വന്‍പോരാട്ടം എന്ന പുസ്തകത്തിന്‍റെ അവസാന ഖണ്ഡികയില്‍ ഇപ്രകാരം എഴുതിയിരിക്കുന്നു. "സര്‍വ്വഭൂമിയും വിശുദ്ധമായി. ഒരുമയുടെയും സന്തോഷത്തിന്‍റെയും ഒരേ തുടിപ്പാണ് സര്‍വ്വസൃഷ്ടിയിലും ഉള്ളത്. എല്ലാറ്റിനെയും സൃഷ്ടിച്ചവങ്കല്‍നിന്ന് ജീവനും വെളിച്ചവും സന്തോഷവും അതിരില്ലാത്ത പ്രദേശങ്ങളിലേക്ക് ഒഴുകും. അതിസൂക്ഷ്മമായ അഞ്ചുമുതല്‍ ഏറ്റം വലിയ ലോകം വരെ ജീവനുള്ളതും ഇല്ലാത്തതുമായ എല്ലാം തങ്ങളുടെ മങ്ങലില്ലാത്ത സൗന്ദര്യത്തിലും തികഞ്ഞ സന്തോഷത്തിലും ദൈവം സ്നേഹം ആകുന്നു എന്ന് പ്രഖ്യാപിക്കുന്നു." വന്‍പോരാട്ടം പേജ് 678.

`വായിക്കുക: ഉല്പത്തി 22:1-13. 'സ്നേഹം' വേദപുസ്തകത്തില്‍ ആദ്യമായി പരാമര്‍ശിക്കപ്പെട്ടിരിക്കുന്നത് ഉല്പത്തി 22:2. ദൈവത്തിന്‍റെ സ്നേഹത്തെപ്പറ്റി ഈ കഥ നമ്മെ എന്താണ് പഠിപ്പിക്കുന്നത്?`

ഇടക്കിടയ്ക്ക് വേദപുസ്തകത്തില്‍ ഒരാശയം ആദ്യമായി പരാമര്‍ശിച്ചിരിക്കുന്നത് കണ്ടുപിടിക്കുന്നതു കൂടാതെ ഓരോ പുസ്തകത്തിലും പ്രത്യേകിച്ച് സുവിശേഷങ്ങളിലും അതെവിടെ പരാമര്‍ശിക്കപ്പെടുന്നു എന്ന് കണ്ടുപിടിക്കുന്നത് സഹായകരമായിരിക്കും.

മത്തായി 3:17; മര്‍ക്കൊസ് 1:11; ലൂക്കൊസ് 3:22; യോഹ 3:16. ഈ ഓരോ സുവിശേഷത്തിലും സ്നേഹത്തെക്കുറിച്ച് ആദ്യമായി പരാമര്‍ശിക്കുന്നതായി കാണുന്നു. ഉദാഹരണമായി യോഹന്നാനില്‍ (യോഹ. 3:16). ആദ്യമായി സ്നേഹത്തെക്കുറിച്ച് പരാമര്‍ശിച്ചിരിക്കുന്നത് പ്രത്യേകിച്ച് വിജ്ഞാനപരമാണ്. യാഗപീഠത്തിലെ യിസ്ഹാക്കിനെ സൂചിപ്പിക്കുന്നതായി കാണപ്പെടുന്നു. അബ്രഹാമിന്‍റെ ദൈവത്തിലുള്ള വിശ്വാസം അത്രമേലായിരുന്നു. അവന്‍ ആ യാഗാതികര്‍മ്മത്തില്‍കൂടി കടന്നുപോയാലും ദൈവത്തിന് അവന്‍റെ മകനെ ഉയര്‍പ്പിക്കുവാന്‍ സാധിക്കും എന്ന് വിശ്വസിക്കുന്നത് അവന്‍ തിരഞ്ഞെടുത്തു (എബ്രാ. 11:19). മനുഷ്യവര്‍ഗ്ഗത്തോടുള്ള ദൈവത്തിന്‍റെ സ്നേഹത്തെ അത് മുന്‍കൂട്ടി സൂചന നല്‍കുന്നു. തന്‍റെ ഏകജാതനായ പുത്രനെ നല്‍കത്തക്കവിധത്തില്‍ അവന്‍ നമ്മെ സ്നേഹിച്ചു (ഉല്പത്തി 22:2,12,16 വായിക്കുക) അതിനുശേഷം മരണത്തില്‍നിന്നും അവനെ ഉയര്‍പ്പിച്ചു. അപ്രകാരം ദൈവത്തിന് നമ്മോടുള്ള നിസ്വാര്‍ത്ഥമായ സ്നേഹത്തിന്‍റെ ഒരു വെളിപ്പാട് നമുക്ക് നല്‍കിയിരിക്കുകയാണ്.

`നമ്മോടുള്ള ദൈവത്തിന്‍റെ നിസ്വാര്‍ത്ഥസ്നേഹം എപ്രകാരമാണ് മറ്റുള്ളവര്‍ക്ക് കാണിച്ചുകൊടുക്കുവാന്‍ ആരംഭിക്കുന്നത്? എന്തുകൊണ്ട് നമ്മില്‍ പലര്‍ക്കും ഇത്തരത്തിലുള്ള സ്നേഹം നിര്‍ബന്ധമായും അടിസ്ഥാനമാകാത്തത്?`