---
title:  ഉല്പത്തി അടിസ്ഥാനം
date:   05/04/2025
---

### പഠനത്തിനുള്ള വേദഭാഗങ്ങള്‍

യെശ. 40:7,8; ഉല്പത്തി 22:1-13; യോഹ. 3:16; വെളി. 5:5-10; 1 കൊരി. 15:15-19; വെളി. 12:1-9.

> <p>മനഃപാഠവാക്യം</p>
> "പിറ്റന്നാള്‍ യേശു തന്‍റെ അടുക്കല്‍ വരുന്നത് അവന്‍ കണ്ടിട്ട്: ഇതാ ലോകത്തിന്‍റെ പാപം ചുമക്കുന്ന ദൈവത്തിന്‍റെ കുഞ്ഞാട്" (യോഹ. 1:29).

വെളിപ്പാടിലുള്ളതുപോലുള്ള വേദപുസ്തക പ്രവചനങ്ങളുടെ ആധുനിക വ്യാഖ്യാനങ്ങളുടെ ഒരു പ്രധാന പ്രശ്നം അവ വെളിപ്പാടിലെ പുരാതനമായ വേരുകള്‍ തിരിച്ചറിയുവാന്‍ പരാജയപ്പെടുന്നു എന്നുള്ളതാണ്. ഗ്രന്ഥകാരന്‍ പഴയനിയമത്തിന്‍റെ ഒരു പാണ്ഡിത്യം അനുമാനിക്കുകയും അദ്ദേഹത്തിന്‍റെ വായനക്കാര്‍ക്ക് നല്ലവണ്ണം അറിയാവുന്ന ആശയം ഉപയോഗിക്കുകയും ചെയ്യുന്നു.

വേദപുസ്തകം മുഴുവനും നിങ്ങള്‍ വെളിപ്പാടില്‍ പഠിച്ചുകൊണ്ടിരിക്കുന്ന വചനത്തിന് സദൃശമായിരിക്കുന്ന ഖണ്ഡിക തിരയുന്നത് ഉപയോഗപ്രദമാണെങ്കിലും നിങ്ങള്‍ പഠിക്കുന്ന വചനം മനസ്സിലാക്കാന്‍ കാതലായ ചില വാക്യങ്ങളായിരിക്കും മറ്റേതു വാക്യത്തെക്കാളും നല്ലത്. നമ്മുടെ ലോകം പാപത്താല്‍ താറുമാറായതിന്‍റെ വഴി വരച്ചുകാട്ടുന്ന ഉല്പത്തിയെപ്പറ്റി യഥാര്‍ത്ഥത്തില്‍ സത്യമാണ്. വെളിപ്പാടില്‍ പരാമര്‍ശിച്ചിട്ടുള്ള മിക്കവാറും എല്ലാ പ്രധാനപ്പെട്ട ആശയങ്ങളും വേദപുസ്തകത്തിലെ പ്രാരംഭ അധ്യായങ്ങളില്‍ കാണപ്പെടുന്നു.

ഈ ആഴ്ചയില്‍ നമ്മള്‍ പഠിക്കുവാന്‍ പോകുന്നത് വെളിപ്പാടിലെ ഒരു പിടി കാതലായ ആശയങ്ങളാണ്. വളരെ ആശയങ്ങളുണ്ട്. അതുകൊണ്ട് നമ്മള്‍ ചുരുക്കം ചിലത് തിരഞ്ഞെടുത്ത് പ്രധാനപ്പെട്ട വിഷയം വിവരിച്ച് വെളിപ്പാടിന് പിമ്പിലുള്ള പുരാതന അടിസ്ഥാനം മനസ്സിലാക്കി ഈ വാക്യത്തിലെ എണ്ണമറ്റ വൈവിധ്യങ്ങള്‍ കാണുവാനും ഓരോന്നും മനുഷ്യന്‍റെയും ദൈവത്തിന്‍റെയും പ്രകൃതത്തെപറ്റിയും നമ്മുടെ പ്രപഞ്ചത്തിലും നമ്മുടെ ജീവിതത്തിലും നടക്കുന്ന പോരാട്ടത്തെപ്പറ്റിയും നമുക്ക് പ്രധാനപ്പെട്ട പാഠങ്ങള്‍ നല്‍കുന്നു.

_*ഈ ആഴ്ചയിലെ പാഠം പഠിച്ച് ഏപ്രില്‍ 12 ലെ ശബ്ബത്തിനായി ഒരുങ്ങുക_