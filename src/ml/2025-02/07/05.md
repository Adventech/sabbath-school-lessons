---
title:  ദൈവം തന്‍റെ ജനത്തിനിടയില്‍
date:   14/05/2025
---

മേഘത്തിലെ ദൈവസാന്നിധ്യത്താല്‍ നയിക്കപ്പെട്ട് അതിനെ പിന്‍തുടരുന്ന യിസ്രായേല്യര്‍ വാഗ്ദത്ത നാട്ടിലേക്കുള്ള യാത്ര നിര്‍ത്തി സമാഗമന കൂടാരം സ്ഥാപിക്കുകയും അതിനുശേഷം അതിനുചുറ്റും ഗോത്രങ്ങള്‍ അവരുടെ കൂടാരങ്ങളടിക്കുകയും ചെയ്യും. മൂന്നു ഗോത്രങ്ങള്‍ വീതം ഓരോ ഭാഗത്തും. ദൈവത്തിന്‍റെ സാന്നിധ്യം അതിപരിശുദ്ധ സ്ഥലത്തേക്ക് ഇറങ്ങിവന്ന് അവന്‍റെ ജനത്തിന്‍റെ നടുവില്‍ വസിക്കും.

**സമാഗമന കൂടാരത്തിന്‍റെ നാലുവശങ്ങളില്‍ ഓരോ വശത്തും ഒരു പ്രധാനപ്പെട്ട ഗോത്രം ഉണ്ടാകും. സംഖ്യാ. 2-ാം അധ്യായ പ്രകാരം, ആരാണ് ഈ നാല് ഗോത്രങ്ങള്‍?**

`സംഖ്യാ. 2:3 കിഴക്ക്`

`സംഖ്യാ. 2:10 തെക്ക്`

`സംഖ്യാ. 2:18 പടിഞ്ഞാറ്`

`സംഖ്യാ. 2:25 വടക്ക്`

ഓരോ പ്രധാനപ്പെട്ട ഗോത്രവും അവരവരുടേതായുള്ള പ്രത്യേക കൊടി അവരാണെന്ന് വ്യക്തമാക്കുവാന്‍ പറപ്പിക്കുമായിരുന്നു. ഓരോ കൊടിയിലും എന്തായിരുന്നു എന്ന് തിരുവെഴുത്തുകള്‍ വ്യക്തമായി വിവരിക്കുന്നില്ലെങ്കിലും വളരെ രസകരമായ ഒരു പാരമ്പര്യം ഉല്പത്തി 49; ആവര്‍ത്തനം 33 എന്നിവയില്‍ പറഞ്ഞിട്ടുള്ള ഗോത്ര സ്വഭാവത്തെ അടിസ്ഥാനപ്പെടുത്തി നാലു മുഖങ്ങളിലോരോന്ന് ഓരോ ദിക്കിലുമുള്ളവര്‍ക്ക് ഭാഗിച്ചുകൊടുത്തു. "യെഹൂദാറബ്ബികളുടെ പാരമ്പര്യം അനുസരിച്ച്, യൂദായുടെ മാനദണ്ഡമനുസരിച്ച് യെഹൂദാഗോത്രം വഹിച്ചത് ഒരു സിംഹത്തിന്‍റെ ചിത്രമാണ്. രൂബേന്‍റെ ഗോത്രത്തിന് ഒരു മനുഷ്യന്‍റെ തല, എഫ്രയീമിന്‍റേതിന് ഒരു കാളയുടെ ചിത്രം, ദാനിന്‍റേതിന് ഒരു കഴുകന്‍റേത്. ഈ നാലു ജീവികളും യെഹെസ്കേല്‍ വര്‍ണ്ണിച്ചിരിക്കുന്ന കെരൂബുകളുടെ മാതൃകയില്‍ പ്രതിനിധീകരിക്കപ്പെട്ടിരിക്കുന്നു." Carl Friedrich keil and Franz Delitzsch, Commentry on the old Testment, vol, 1 (Peabody, MA: Hendrickosn, 2011) p. 660.

തീര്‍ച്ചയായും പാരമ്പര്യത്തെക്കുറിച്ച് കൂടുതല്‍ വായിക്കുന്നത് നല്ലതാണ്. എന്നാല്‍ ഈ പുരാതനമായ പാരമ്പര്യം പുതിയ യെരൂശലേമിനെ കുറിച്ചുള്ള വേദപുസ്തക വിവരണവുമായി താരതമ്യം ചെയ്യുന്നത് കൂടുതല്‍ രസകരമാണ്. വളരെ രസകരമായ ഒരു മാതൃക ഉയര്‍ന്നുവരുന്നുണ്ട്. മൂന്ന് ഗോത്രങ്ങളെ പ്രതിനിധീകരിക്കുന്ന കവാടങ്ങള്‍ പട്ടണത്തിന്‍റെ നാലു വശങ്ങളിലും ഉണ്ട് (വെളി. 21:12,13).

യിസ്രായേലിന്‍റെ കൂടാരത്തെക്കുറിച്ചും പുതിയ യെരൂശലേമിനെ കുറിച്ചും ഉള്ള വിവരണങ്ങള്‍ നിര്‍ണ്ണായകമായ ഒരു വസ്തുതയ്ക്ക് ഊന്നല്‍ കൊടുക്കുന്നു. അതായത് ദൈവം മനുഷ്യവര്‍ഗ്ഗത്തെ അവന്‍റെ കൂടാരത്തിനടുക്കലേക്ക് വലിക്കുവാന്‍ ഉദ്ദേശിക്കുന്നു. വെളിപ്പാട് പുസ്തകം നമ്മെ പഠിപ്പിക്കുന്നത്, "സര്‍വ്വശക്തിയുള്ള ദൈവമായ കര്‍ത്താവും കുഞ്ഞാടും അതിന്‍റെ മന്ദിരമാകുന്നു" (വെളി. 21:22).

`തീര്‍ച്ചയായും നമ്മള്‍ യിസ്രായേലിന്‍റെ പാളയത്തിലല്ല ജീവിക്കുന്നത്. എന്നാല്‍ ഏതെല്ലാം വിധത്തിലാണ് നമുക്ക് നമ്മുടെ ജീവിതത്തിലിപ്പോള്‍ ദൈവത്തിന്‍റെ സന്നിധിയിലേക്ക് കൂടുതല്‍ അടുക്കുവാന്‍ കഴിയുന്നത്?`