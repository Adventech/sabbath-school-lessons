---
title:  വചനം പഠിക്കുന്നു
date:   02/04/2025
---

സെവന്ത്-ഡേ അഡ്വന്‍റിസ്റ്റുകള്‍ അവരുടെ ബൈബിള്‍ പ്രവചന ധാരണയ്ക്ക് വില്യം മില്ലറിനോട് വളരെയധികം കടപ്പെട്ടിരിക്കുന്നു. ബൈബിളിലെ ചില പ്രധാന ഖണ്ഡികകളെ (ദാനീ. 8:14)പ്പറ്റിയുള്ള ധാരണ സമ്പൂര്‍ണ്ണമായിരുന്നെങ്കിലും മില്ലറിന്‍റെ പഠനരീതി എങ്ങനെയായാലും പ്രധാനമായിരുന്നു കാരണം അത് നമ്മുടെ അന്ത്യകാലശേഷിപ്പ് പ്രസ്ഥാനത്തിന്‍റെ ജന്മത്തിന് വഴി തെളിച്ചു.

`വായിക്കുക: മത്തായി 5:18; 2 തിമൊ. 3:15-17; ലൂക്കൊ. 24:27. ഈ വാക്യങ്ങള്‍ ബൈബിള്‍ പ്രവചനത്തെ നാമെപ്രകാരം സമീപിക്കണമെന്നതിനെക്കുറിച്ച് എന്താണ് പഠിപ്പിക്കുന്നത്?`

ചില രീതിയില്‍ ബൈബിള്‍ പഠിക്കുന്നത് ഒരു വലിയ ജിഗ്സോ പസ്സില്‍ ഒന്നിച്ചു ചേര്‍ക്കുന്നതുപോലെയാണ്. ഒന്നോ രണ്ടോ കഷണങ്ങള്‍ മാത്രം ചേര്‍ത്താല്‍ ആ ചിത്രത്തെ മുഴുവനായി മനസ്സിലാക്കാന്‍ പ്രയാസമാണ്. ഒരുപക്ഷേ ആ രണ്ടുമൂന്നു കഷണങ്ങളില്‍ നിങ്ങള്‍ക്ക് ഒരു കുതിരയെ കാണുവാന്‍ സാധിക്കും. അങ്ങനെ നിങ്ങള്‍ കുതിരയുടെ ചിത്രങ്ങളാണ് ഒന്നിച്ചു ചേര്‍ക്കുന്നതെന്ന നിഗമനത്തിലെത്തും. എന്നാല്‍ കുറച്ചു കഷണങ്ങള്‍ ഒരു കോഴിക്കുഞ്ഞിനെയും പശുവിനെയും വെളിപ്പെടുത്തുന്നു. പിന്നീട് നിങ്ങള്‍ ഒരു പ്രാവശ്യം നൂറുകണക്കിന് ചിത്രങ്ങള്‍ ഒന്നിച്ചു ചേര്‍ക്കുമ്പോള്‍ ഒരു പ്രകൃതിദൃശ്യമാണ് നിങ്ങള്‍ കൂട്ടിയോജിപ്പിക്കാന്‍ ശ്രമിച്ചുകൊണ്ടിരുന്നതെന്ന് കാണാന്‍ കഴിയുന്നു. ഒരു പട്ടണവും കൃഷിഭൂമിയും വിദൂരതയിലുള്ള ഒരു മലനിരയും ഉള്‍പ്പെട്ട ഒരു പ്രകൃതിദൃശ്യം.

ബൈബിള്‍ പഠനത്തില്‍ ചില ക്രിസ്ത്യാനികള്‍ തെറ്റിപ്പോകുന്ന മുഖ്യമായ വഴികളിലൊന്ന് അവരുടെ ബൈബിള്‍ പഠനത്തില്‍ അവര്‍ തിരുവെഴുത്തുകളെ കരുതുന്നത് അവയ്ക്ക് ഏതെങ്കിലും പ്രത്യേകമായ സന്ദര്‍ഭത്തെ സംബോധന ചെയ്യുവാനുള്ള ചേര്‍ച്ചയില്ലാത്ത പഴഞ്ചൊല്ലുകളുടെ ഒരു സമാഹാരമായാണ്. ചിലര്‍ ഗിദെയോന്‍ ബൈബിളിന്‍റെ മുന്‍ഭാഗത്തുള്ള പല വിഷയങ്ങളെ സംബന്ധിക്കുന്ന വാക്യങ്ങളുള്ള പഠനസഹായത്തിലേക്ക് തിരിയുകയും അത് നല്‍കപ്പെട്ട പ്രത്യേക ഒരു വിഷയത്തെപ്പറ്റിയുള്ള ബൈബിള്‍ പഠിപ്പിക്കലുകളുടെ ആകത്തുകയാണെന്ന് അനുമാനിക്കുകയും ചെയ്യും.

നിര്‍ഭാഗ്യവശാല്‍ അതേ സമീപനമാണ് അവര്‍ പ്രവചനങ്ങളോടും എടുക്കുന്നത്. ഒരു ഒറ്റപ്പെട്ട വാക്യം അതിന്‍റെ സന്ദര്‍ഭത്തില്‍ നിന്നും ഉയര്‍ത്തി അതിനെ ബൈബിളിലെ ബാക്കി ഭാഗങ്ങളുമായി താരതമ്യം ചെയ്യുന്നതിനു പകരം വര്‍ത്തമാന സംഭവങ്ങളുമായി താരതമ്യം ചെയ്യും. ഇത് ഭാഗികമായി, പ്രവചനങ്ങളെപ്പറ്റിയുള്ള ചില പുസ്തകങ്ങളുടെ ഒഴുക്കിലേക്കു നയിച്ചു. ഈ പ്രവചനങ്ങള്‍ ഏതാനും ചില വര്‍ഷങ്ങള്‍ക്കിടയില്‍ പുതുക്കേണ്ടതാണ്. കാരണം ഈ പുസ്തകങ്ങളില്‍ ഇന്ന സമയത്ത് ഇന്ന സ്ഥലത്ത് ചില കാര്യങ്ങള്‍ നടക്കുമെന്നവര്‍ പറഞ്ഞിരുന്നത് തെറ്റായിരുന്നു.

അതുകൊണ്ടാണ് ഏതെങ്കിലും പ്രത്യേക ചില വിഷയങ്ങളെപ്പറ്റിയുള്ള ഏതെങ്കിലും പ്രത്യേക വാക്യങ്ങള്‍ തിരഞ്ഞെടുക്കാതെ നേരെ മറിച്ച് ആ വിഷയത്തെപ്പറ്റി വേദപുസ്തകത്തില്‍ പറഞ്ഞിരിക്കുന്നതെല്ലാം വളരെ ശ്രദ്ധയോടെ പഠിക്കേണ്ടത് വളരെ പ്രധാനമായിരിക്കുന്നത്. അതുപോലെ ആ വിഷയം ഏതു സന്ദര്‍ഭത്തിലാണ് പറഞ്ഞിരിക്കുന്നതെന്നു പരിഗണിക്കേണ്ടതും ആവശ്യമാണ്. സന്ദര്‍ഭത്തിനു വെളിയില്‍ നിന്ന് ഏതെങ്കിലും ഒരു ഖണ്ഡിക വലിച്ചെടുത്ത് നമുക്കിഷ്ടമുള്ളതെല്ലാം അതിനെക്കൊണ്ട് പറയിക്കാന്‍ നല്ല എളുപ്പമാണ്.

`അവരുടെ അഭിപ്രായം സാധൂകരിക്കുവാന്‍ വേണ്ടി ചില തിരഞ്ഞെടുത്ത വാക്യങ്ങള്‍ ഉപയോഗിക്കുന്നവരുമായുള്ള നിങ്ങളുടെ അനുഭവം എന്താണ്? ഉദാ: മരിച്ചവരുടെ അവസ്ഥ ശബ്ബത്ത്- അവരോടു പ്രതികരിക്കുവാനുള്ള ഏറ്റവും നല്ല മാര്‍ഗ്ഗമേതാണ്?`