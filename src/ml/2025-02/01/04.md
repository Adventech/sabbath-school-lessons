---
title:  ദാനീയേലേ - ഈ വചനങ്ങളെ അടയ്ക്കുക
date:   01/04/2025
---

`ദാനീയേല്‍ 12:4 വായിക്കുക. എന്താണ് കര്‍ത്താവ് ദാനീയേലിനോട് ഇവിടെ പറയുന്നത്? (വെളി. 22:10 മായി ഒത്തുനോക്കുക).`

ക്രിസ്തുവിന്‍റെ രണ്ടാം വരവിന് തൊട്ടുമുന്‍പായി സാങ്കേതിക വിദ്യയുടെയും ശാസ്ത്രത്തിന്‍റെയും ഉയര്‍ച്ചയെക്കുറിച്ച് പ്രവചിക്കുന്നതിന് പ്രാസംഗികര്‍ ദാനീ. 12:4 ഉപയോഗിക്കുന്നത് അസാധാരണമല്ല. കഴിഞ്ഞ ഒരു നൂറ്റാണ്ടിലോ മറ്റോ ഉണ്ടായതായ ദ്രുതഗതിയിലുള്ള യാത്രയുടെ മുന്നേറ്റത്തെക്കുറിച്ചു വിവരിക്കുന്നതിന് പലരും അതേ വാക്യം ഉപയോഗിക്കാറുണ്ട്. നമ്മുടേതായ പല പുസ്തകങ്ങളും ഇതേ സമീപനം എടുക്കാറുണ്ട്. തീര്‍ച്ചയായും ന്യായമായ വ്യാഖ്യാനങ്ങളാണെങ്കിലും അത് മറ്റേതെങ്കിലും അര്‍ത്ഥത്തിലായി തോന്നിയേക്കാം.

ആ ഖണ്ഡിക വീണ്ടും വായിക്കുക. ദാനീയേലിനോടുള്ള ദൂതന്‍റെ നിര്‍ദ്ദേശം തുടങ്ങുന്നത് "ഈ വചനങ്ങളെ അടച്ചു പുസ്തകത്തിന് മുദ്രയിടുക" എന്ന നിരോധനാജ്ഞയോടുകൂടിയാണ്. ചര്‍ച്ച ചെയ്യപ്പെടുന്നതായ വിഷയം ദാനീയേലിന്‍റെ പുസ്തകം തന്നെയാണ്. ഒരുപക്ഷേ, പിന്നീട് പെട്ടെന്ന് വര്‍ധിക്കും. അന്ത്യകാലജ്ഞാനം ദാനീയേലിന്‍റെ പുസ്തകത്തിലെ ജ്ഞാനമായിരിക്കുമോ?

ഇതാണ് ദാനീയേലിന്‍റെ പുസ്തകത്തെ വെളിപ്പാടില്‍നിന്ന് ഏതാണ്ട് വ്യത്യസ്തമാക്കുന്നത്. അതില്‍ യോഹന്നാനോട് അവന്‍റെ പുസ്തകം മുദ്രയിടരുത് എന്ന് പറയുന്നു (വെളി. 22:10). വെളിപ്പാട് ആദ്യം മുതലേ മനസ്സിലാക്കപ്പെടണം എന്നാണ് ഉദ്ദേശിച്ചത്. കാരണം "സമയം അടുത്തിരിക്കയാല്‍" താരതമ്യേന ദാനീയേല്‍ കൂടുതല്‍ വ്യക്തമായി മനസ്സിലാക്കുന്നത് വിദൂര ഭാവിയിലെ ഏതോ ഒരു സമയത്തെക്കുറിച്ചാണ്.

നൂറ്റാണ്ടുകള്‍ക്കപ്പുറം പല ക്രിസ്തീയ ചിന്തകന്മാരും ദാനീയേലിന്‍റെ പുസ്തകം വിവരിക്കാന്‍ ശ്രമിച്ചു. അതില്‍ ചിലര്‍ വലിയ മുന്നേറ്റം ഉണ്ടാക്കി. ദാനീയേലിന്‍റെ പുസ്തകം മനസ്സിലാക്കുന്നത് വളരെ പെട്ടെന്നായിരുന്നു. എങ്ങനെയായാലും 1798 ല്‍ അവസാനിച്ച 1260-ാം വര്‍ഷ പ്രവചനത്തിന്‍റെ അവസാനത്തിനുശേഷം ആഗോളവ്യാപകമായി അനേക പ്രദര്‍ശകര്‍ എന്തോ ഗംഭീരമായ സംഭവം 1843 ല്‍ സംഭവിക്കാന്‍ പോകുന്നു എന്ന നിഗമനത്തിലെത്തി. ഇതില്‍ ഏറ്റവും ശ്രദ്ധേയമായത് എന്തായാലും ശേഷിപ്പു സഭയ്ക്കും ദൂതിനെക്കുറിച്ചുള്ള വ്യക്തമായ ധാരണയ്ക്കും ജന്മം നല്‍കിയ സംഭവങ്ങളുടെ ശൃംഖലയിലേക്കു

നയിച്ച 19-ാം നൂറ്റാണ്ടിലെ മഹനീയമായ അഡ്വന്‍റെ ചലനത്തിന് തുടക്കമിട്ട വില്യം മില്ലറും അദ്ദേഹത്തിന്‍റെ പ്രസംഗങ്ങളുമായിരുന്നു. ലോകവ്യാപകമായ നമ്മുടെ പ്രസ്ഥാനത്തിന്‍റെ ജന്മം മറ്റൊരു വിധത്തില്‍ പറഞ്ഞാല്‍ "കാലാവസാനത്തില്‍ ജ്ഞാനം വര്‍ദ്ധിക്കും എന്നുള്ള ദാനീയേലിന്‍റെ പ്രവചനത്തിന്‍റെ ഒരു പൂര്‍ത്തീകരണമാണ്."

താരതമ്യേന വിപരീതമായും മനുഷ്യരുടെ രക്ഷയെ ന്യായം വിധിക്കാതെ ക്രിസ്തീയ ലോകത്തിന്‍റെ അധികം ഭാഗവും നിലകൊള്ളുന്ന അന്ധകാരത്തെക്കുറിച്ച് ചിന്തിക്കുക. വിജാതീയറോമില്‍ വേരൂന്നിയ ഞായറാഴ്ചയെ അനുകൂലിച്ച് ഏദെനില്‍ സ്ഥാപിച്ച ഏറ്റവും അടിസ്ഥാനപരമായ സെവന്ത്-ഡേ ശബ്ബത്ത് അവഗണിച്ചിരിക്കുകയാണ്, തള്ളിക്കളഞ്ഞിരിക്കുകയും കൂടെയാണ്. അല്ലെങ്കില്‍ മരണത്തെക്കുറിച്ചുള്ള പരമമായ അജ്ഞതയെക്കുറിച്ചു ചിന്തിക്കുക. ഭൂരിഭാഗം ക്രിസ്ത്യാനികളും ഒരാള്‍ മരിച്ചാല്‍ പെട്ടെന്ന് തന്നെ മറ്റൊരസ്തിത്വത്തിലേക്ക് ഉയരുന്നു എന്ന വിജാതീയ ആശയത്തിലാണ് വിശ്വസിക്കുന്നത്. ചിലര്‍ക്ക് അത് ഒരു നിത്യാഗ്നിയായും അര്‍ത്ഥമാക്കുന്നു.

വ്യത്യസ്തമായി, മരണത്തെക്കുറിച്ചുള്ള യഥാര്‍ത്ഥ സത്യത്തെക്കുറിച്ചുള്ള പരിജ്ഞാനം ലഭിച്ചതില്‍ നാം വളരെ നന്ദിയുള്ളവരും എളിമയുള്ളവരും ആയിരിക്കണം.