---
title:  മനസ്സിലാക്കപ്പെടണം എന്ന് ദൈവം ആഗ്രഹിക്കുന്നു
date:   31/03/2025
---

നിങ്ങള്‍ ഒരു വിദേശരാജ്യത്തായിരിക്കുകയും അവിടുത്തെ ഭാഷ സംസാരിക്കുവാന്‍ അറിയാതെയും ഇരിക്കുമ്പോള്‍ അവിടെയുള്ള ഒരു ക്ലിനിക്കിലോ ഫാര്‍മസിയിലോ അത്യാവശ്യമായ ആശയവിനിമയം നടത്തുന്നതുപോലെ ദുഷ്കരമായ മറ്റൊന്നില്ല. നിങ്ങള്‍ എന്താണ് പറയേണ്ടതെന്ന് നിങ്ങള്‍ക്കറിയാം എന്നാല്‍ അത് പറയുവാന്‍ പര്യാപ്തമായ വാക്കുകള്‍ നിങ്ങള്‍ക്കില്ല.

ദൈവവുമായി മറ്റൊരു പ്രശ്നം ഉയര്‍ന്നുവരുന്നു.

"ആകാശം ഭൂമിക്കുമീതെ ഉയര്‍ന്നിരിക്കുന്നതുപോലെ എന്‍റെ വഴികള്‍ നിങ്ങളുടെ വഴികളിലും ഉയര്‍ന്നിരിക്കുന്നു (യെശ. 55:9). ദൈവത്തിന് നമ്മോട് ആശയവിനിമയം നടത്തുവാനുള്ള വാക്കുകളില്ലാത്തതല്ല പ്രശ്നം; നമുക്ക് ദൈവത്തെ പൂര്‍ണ്ണമായി മനസ്സിലാക്കുവാനുള്ള വാക്കുകളോ ബുദ്ധിവൈഭവമോ ഇല്ലാത്തതാണ് പ്രശ്നം.

**ഈ പറയുന്ന ഖണ്ഡികകളില്‍, നമ്മുടേതുമായി താരതമ്യപ്പെടുത്തുമ്പോള്‍ ദൈവത്തിന്‍റെ ഗ്രഹണ ശക്തിയെപ്പറ്റി എന്താണ് നിര്‍ദ്ദേശിക്കുന്നത്?**

`സങ്കീ. 139:1-6`

`സങ്കീ. 147:5`

`റോമ. 11:33`

`1 യോഹ. 3:20`

സാരാംശത്തിന്‍റെ സത്യം എന്തെന്നാല്‍ നമുക്കൊരിക്കലും ദൈവത്തിന്‍റെ മനസ്സ് മനസ്സിലാക്കുവാന്‍ കഴിയത്തില്ല. കാരണം ദൈവം അനന്തവും സര്‍വ്വജ്ഞാനിയുമാണ്. എന്നിരിക്കിലും വളരെ വിരളമായി സൃഷ്ടിയെക്കുറിച്ച് മനസ്സിലാക്കുവാന്‍ കഴിയും; എപ്രകാരം അതിന്‍റെ സൃഷ്ടിതാവിനെ പൂര്‍ണ്ണമായി മനസ്സിലാക്കുവാന്‍ സാധിക്കും? നമുക്ക് സാധ്യമല്ല.

നമുക്കൊരിക്കലും എല്ലാം പൂര്‍ണ്ണമായി മനസ്സിലാക്കുവാന്‍ കഴിഞ്ഞില്ലെങ്കിലും നമ്മുടെ രക്ഷക്കാവശ്യമായത് മനസ്സിലാക്കുവാന്‍ കഴിയും (2 തിമൊ. 3:14,15 കാണുക).

അപ്പൊസ്തലന്മാര്‍ അവരുടെ പ്രേക്ഷകര്‍ക്ക് സുവിശേഷം വിവരിച്ചുകൊടുത്തപ്പോള്‍ അവര്‍ കൂടെക്കൂടെ പൂര്‍ത്തീകരിക്കപ്പെട്ട പ്രവചനങ്ങള്‍ പരാമര്‍ശിക്കുകയുണ്ടായി. അതില്‍നിന്നും നമുക്കനുമാനിക്കുവാന്‍ കഴിയുന്നത് പ്രവചനങ്ങളുടെ പ്രധാന ഉദ്ദേശ്യം രക്ഷാപദ്ധതിയെ ചിത്രീകരിക്കുക എന്നുള്ളതാണെന്നാണ്. തീര്‍ച്ചയായും അന്ത്യത്തില്‍, ബൈബിള്‍ പ്രവനം ആത്യന്തികമായി ഒരു തരത്തില്‍ അല്ലെങ്കില്‍ മറ്റൊരു തരത്തില്‍ യേശുക്രിസ്തുവിലേക്കും അവന്‍ മനുഷ്യകുലത്തിന് നല്‍കുന്ന രക്ഷാ വാഗ്ദാനത്തിലേക്കും നമ്മെ നയിക്കുന്നു. എന്തായാലും എല്ലാം സൃഷ്ടിച്ച കര്‍ത്താവ് ഈ ഭൂമിയിലേക്ക് വരികയും എല്ലാ മനുഷ്യരുടെയും ഏറ്റവും നീചമായവരുടെ പോലും പാപത്തിനായി കുരിശില്‍ യാഗമായി സ്വയം അര്‍പ്പിച്ചു. അത്രമാത്രമാണ് ദൈവം നമ്മെയെല്ലാം സ്നേഹിക്കുന്നത്. അതെല്ലാം നമുക്കുവേണ്ടി ചെയ്തിരിക്കെ കര്‍ത്താവിന് തീര്‍ച്ചയായും എല്ലാവരും നീചന്മാരുള്‍പ്പെടെ, യേശുക്രിസ്തുവില്‍കൂടെ നമുക്കെന്താണ് നല്‍കുന്നതെന്ന് നാം അറിയണമെന്ന് ആഗ്രഹമുണ്ട്. അത് കൃത്യമായ ചെയ്യുവാന്‍ പ്രവചനത്തിനു സാധിക്കും.

`നമുക്കറിയാന്‍ പാടില്ലാത്തത് വളരെയധികം ഉണ്ട് എങ്കിലും, അതേ, ഇപ്പോള്‍ നമുക്കറിയാത്തതിനെക്കുറിച്ച് ചിന്തിച്ച് സമയം കളയാതെ നമുക്കറിയാവുന്ന കാര്യങ്ങളിലേക്ക് ശ്രദ്ധ കേന്ദ്രീകരിക്കേണ്ടതും നമുക്കറിയാവുന്നത് പന്‍തുടരേണ്ടതും എന്തുകൊണ്ടാണ്?`