---
title:  കൂടുതല്‍ പഠനത്തിന്
date:   04/04/2025
---

എലന്‍ വൈറ്റിന്‍റെ വന്‍പോരാട്ടത്തില്‍ "അമേരിക്കക്കാരനായ ഒരു നവീകരണ കര്‍ത്താവ്" പേജ് 319-324

"ശുശ്രൂഷകന്മാരും ജനങ്ങളും ദാനീയേലിലെയും വെളിപ്പാടിലെയും പ്രവചനങ്ങള്‍ ഗ്രഹിക്കാന്‍ കഴിയാത്ത നിഗൂഢതകള്‍ ആണെന്ന് പ്രഖ്യാപിച്ചു. എന്നാല്‍ ക്രിസ്തു, തങ്ങളുടെ കാലത്തു നടക്കുന്ന സംഭവങ്ങളെ ബാധിക്കുന്ന ദാനീയേല്‍ പ്രവചനങ്ങളിലേക്ക് ശിഷ്യന്മാരുടെ ശ്രദ്ധയെ തിരിച്ചുകൊണ്ട് പറഞ്ഞു, "വായിക്കുന്നവന്‍ മനസ്സിലാക്കട്ടെ (മത്തായി 24:15). വെളിപ്പാട് ഒരു രഹസ്യമാണെന്നും മനസ്സിലാക്കേണ്ടതല്ലെന്നും ഉള്ള ദൃഢ പ്രസ്താവന ആ പുസ്തകത്തിന്‍റെ തലക്കെട്ടുതന്നെ നിഷേധിക്കുന്നു. "യേശുക്രിസ്തുവിന്‍റെ വെളിപ്പാട് - വേഗത്തില്‍ സംഭവിപ്പാനുള്ളത് തന്നെ കാണിക്കേണ്ടതിന് ദൈവം അവനു കൊടുത്തു. ഈ പ്രവചനത്തിന്‍റെ വാക്കുകളെ വായിച്ചു കേള്‍പ്പിക്കുന്നവനും കേള്‍ക്കുന്നവരും അതില്‍ എഴുതിയിരിക്കുന്നത് പ്രമാണിക്കുന്നവരും ഭാഗ്യവാന്മാര്‍, സമയം അടുത്തിരിക്കുന്നു (വെളി. 1:1-3). പ്രചോദനത്താലുള്ള സാക്ഷ്യത്തിന്‍റെ കാഴ്ചപ്പാടില്‍ എത്ര ധൈര്യമായാണ് വെളിപ്പാട് മനുഷ്യര്‍ക്ക് ഗ്രഹിക്കാവുന്നതിനുമപ്പുറമാണെന്ന് മനുഷ്യര്‍ പഠിപ്പിക്കുന്നത്? അതൊരു രഹസ്യം വെളിപ്പെടുത്തിയിരിക്കുകയാണ്. ഒരു പുസ്തകം തുറക്കപ്പെട്ടതും വെളിപ്പാടിന്‍റെ പഠനം ദാനീയേലിന്‍റെ പ്രവചനത്തിലേക്ക് മനസ്സിനെ വഴികാട്ടുന്നു. രണ്ടും വളരെ പ്രധാനപ്പെട്ട ഉപദേശം കാഴ്ചവയ്ക്കുന്നു. ഈ ലോകചരിത്രത്തിന്‍റെ അവസാന നാളുകളില്‍ നടക്കുവാന്‍ ഇരിക്കുന്ന സംഭവങ്ങളെപ്പറ്റി ദൈവം മനുഷ്യര്‍ക്കു കൊടുത്തിരിക്കുന്ന ഉപദേശമാണിത്.

"സഭയുടെ അനുഭവത്തില്‍ ആഴത്തിലുള്ളതും രോമാഞ്ചം കൊള്ളുന്നതുമായ രംഗങ്ങള്‍ യോഹന്നാന് തുറക്കപ്പെട്ടു. ദൈവജനത്തിന്‍റെ സ്ഥിതിയും അപകടങ്ങളും സംഘട്ടനങ്ങളും അവസാന വിമോചനവും അദ്ദേഹം കണ്ടു. ഭൂമിയിലെ വിളവു ഭാഗമാകുന്നതിന് അന്ത്യദൂതുകള്‍ അദ്ദേഹം രേഖപ്പെടുത്തി. ഒന്നുകില്‍ സ്വര്‍ഗ്ഗീയ കളപ്പുരയിലെ കറ്റകള്‍ ആയി. അല്ലെങ്കില്‍ നാശത്തിന്‍റെ തീക്കുള്ള വിറകുകെട്ടുകളായുള്ള കൊയ്ത്ത് നടക്കും. അത്യന്തം പ്രാധാന്യമുള്ള വിഷയങ്ങള്‍ അദ്ദേഹത്തിന് വെളിപ്പെട്ടു. അവസാന സഭയെക്കുറിച്ച് പ്രത്യേകിച്ചു തെറ്റില്‍നിന്നും സത്യത്തിലേക്ക് വരുന്നവരെ വരാനിരിക്കുന്ന പ്രാണഹാനിയെക്കുറിച്ചും സംഘട്ടനങ്ങളെക്കുറിച്ചും ഉപദേശിക്കേണ്ടതിനും വെളിപ്പെടുത്തപ്പെട്ടു. ഭൂമിക്കെന്തു ഭവിക്കും എന്നതിനെപ്പറ്റി ആരും അജ്ഞര്‍ ആയിരിക്കേണ്ട ആവശ്യമില്ല. Great controversy pp. 341, 342

**ചര്‍ച്ചയ്ക്കുള്ള ചോദ്യങ്ങള്‍**

`നിങ്ങളുടെ വിശ്വാസം വളരെ വര്‍ദ്ധിക്കുവാന്‍ ഏതെല്ലാം രീതിയില്‍ നിങ്ങള്‍ക്ക് പ്രവചനം പഠിക്കുവാന്‍ കഴിയും? എന്ത് പ്രവചനങ്ങള്‍ - ചിലത് നൂറുവര്‍ഷങ്ങള്‍ക്കുശേഷം അല്ലെങ്കില്‍ ആയിരം വര്‍ഷങ്ങള്‍ക്കുശേഷം നടക്കുവാനിരിക്കുന്ന സംഭവങ്ങളെപ്പറ്റി ആയിരം വര്‍ഷങ്ങള്‍ക്കു മുന്‍പേ എഴുതപ്പെട്ടത് നിങ്ങളുടെ വിശ്വാസം വര്‍ദ്ധിപ്പിക്കുവാന്‍ സഹായകമായി? അതിലുപരിയായി അതു പ്രവചിക്കുവാന്‍ പ്രചോദനമായ ദൈവത്തിലുള്ള വിശ്വാസം? ഉദാഹരണമായി ദാനീയേല്‍ '2' നമുക്ക് ദൈവം ഉണ്ടെന്നും അവന് ഭാവിയറിയാമെന്നുമുള്ളതിന് ശക്തവും യുക്തിയുക്തവുമായ കാരണങ്ങള്‍ തരുന്നുണ്ടോ?`

`പ്രവചനങ്ങളുടെ വന്യവും അനുമാനപരവുമായ വ്യാഖ്യാനങ്ങളില്‍ നിന്നും ചിലസമയത്ത് നമ്മുടെ സഭയില്‍നിന്നു തന്നെ ഇപ്രകാരം ചെയ്യുന്നവരില്‍നിന്നും നമ്മെ രക്ഷിക്കുവാനുള്ള ഏറ്റവും നല്ല മാര്‍ഗ്ഗങ്ങളെന്താല്ലാമാണ്? എന്തുകൊണ്ടാണ് നമ്മള്‍ "സകലവും ശോധന ചെയ്തു നല്ലത് മുറുകെ പിടിപ്പിന്‍" (1 തെസ്സ. 5:21) എന്നുള്ളതില്‍ ശ്രദ്ധ കേന്ദ്രീകരിക്കേണ്ടത്?`

---

#### Additional Reading: Selected Quotes from Ellen G. White

“Jesus at Emmaus,” in The Spirit of Prophecy, vol. 3, pp. 208, 209.\
“William Miller,” in Early Writings, pp. 229–232.\