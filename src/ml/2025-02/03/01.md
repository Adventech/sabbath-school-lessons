---
title:  വിവാഹത്തില്‍നിന്നുള്ള സാദൃശങ്ങള്‍
date:   12/04/2025
---

### പഠനത്തിനായുള്ള വേദഭാഗങ്ങള്‍

ഉല്പത്തി 2:23-25; എഫെ. 5:29-32; യെഹെ. 16:4-14; വെളി. 18:1-4; ഉല്പത്തി 24:1-4; വെളി. 19:1-9.

> <p>മനഃപാഠവാക്യം</p>
> "പിന്നെ അവന്‍ എന്നോട്: കുഞ്ഞാടിന്‍റെ കല്യാണ സദ്യക്കു ക്ഷണിക്കപ്പെട്ടവര്‍ ഭാഗ്യവാന്മാര്‍ എന്ന് എഴുതുക എന്നു പറഞ്ഞു: ഇതു സത്യവചനം എന്നും എന്നോടു പറഞ്ഞു" (വെളി. 19:9).

വേദപുസ്തകം രക്ഷയുടെ സ്വഭാവവും ദൈവത്തിന് തന്‍റെ ജനത്തോടുള്ള സ്നേഹവും ശക്തമായി വെളിപ്പെടുത്തുന്ന അനേകം പ്രേമകഥകളെക്കൊണ്ട് നിറഞ്ഞിരിക്കുന്നു. ബന്ധങ്ങളില്‍ ഏറ്റവും അഗാധമായ 'വിവാഹം' ഒരു പാഠശാലയാണെന്ന് തെളിയിക്കുന്നു. അവിടെ ദൈവം ഉദ്ദേശിച്ചതുപോലെ അതനുഭവിക്കുവാന്‍ നാം നമ്മെത്തന്നെ അനുവദിക്കുകയാണെങ്കില്‍ നമുക്ക് ദൈവത്തിന് നമ്മോടുള്ള സ്നേഹത്തിന്‍റെ ആഴമേറിയ പാഠങ്ങളും അവനോടുള്ള നമ്മുടെ ബന്ധത്തെക്കുറിച്ചും നമ്മെ വീണ്ടെടുക്കുവാന്‍ അവനെത്ര ദൂരം പോയതിനെക്കുറിച്ചും കണ്ടെത്താന്‍ സാധിക്കും.

സ്നേഹത്തെക്കുറിച്ചും വിവാഹത്തെക്കുറിച്ചുമുള്ള ആധുനികമായ ധാരണ ദൈവം നമ്മെ വിവാഹഉടമ്പടിയില്‍ക്കൂടെ എന്ത് പഠിപ്പിക്കുവാന്‍ ആഗ്രഹിച്ചോ അതിനെ അഭിനന്ദിക്കുവാനുള്ള നമ്മുടെ കഴിവിനെ വികലമാക്കി. മനുഷ്യന്‍റെ പാപപൂര്‍ണ്ണമായ ജീവിതം വിവാഹത്തെ വളരെയധികം വികടമാക്കിയെങ്കിലും (മറ്റെല്ലാ കാര്യങ്ങളും) വിവാഹം ഇപ്പോഴും സത്യവും പ്രവചന സത്യവും വെളിപ്പെടുത്തുവാനുള്ള ശക്തമായ മാര്‍ഗ്ഗമാണ്. നമ്മെ സന്തോഷമുള്ളവരാക്കുന്നതിനെക്കാള്‍ വിവാഹം നമ്മെക്കുറിച്ചും ദൈവവുമായുള്ള നമ്മുടെ ബന്ധത്തെക്കുറിച്ചും ആഴമേറിയ പാഠങ്ങള്‍ നാം പഠിക്കുന്ന ഒരു വിദ്യാലയമാണ്.

ഈ ആഴ്ചയില്‍ നമ്മള്‍ ദൈവവചനം വിവാഹത്തെക്കുറിച്ചു പറയുന്ന നല്ലതും തീയതുമായ വ്യത്യസ്തമായ വഴികളെ ആരായും. പിന്നീട് നമുക്ക് ഈ ഉദാഹരണങ്ങളില്‍ നിന്നും ദൈവം തന്‍റെ ജനത്തോട് അവര്‍ തെറ്റിപ്പോയാലും എങ്ങനെ ബന്ധപ്പെട്ടിരിക്കുന്നു എന്നും പഠിക്കാം. അന്ത്യകാല സംഭവങ്ങള്‍ നല്ല രീതിയില്‍ ഗ്രഹിക്കുവാനും ദൈവത്തിന്‍റെ സ്നേഹത്തെക്കുറിച്ചുള്ള സത്യങ്ങള്‍ പഠിക്കുവാനും അവ നമ്മെ സഹായിക്കുന്നു.

_*ഈ ആഴ്ചയിലെ പാഠം പഠിച്ച് ഏപ്രില്‍ 19 ലെ ശബ്ബത്തിനായി ഒരുങ്ങുക_