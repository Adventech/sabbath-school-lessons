---
title:  മഹാവേശ്യ വിധിക്കപ്പെടുന്നു
date:   17/04/2025
---

`വായിക്കുക: വെളിപ്പാട് 19:1-9. ഒരേ സമയത്ത് രണ്ടു കാര്യങ്ങള്‍ ആഘോഷിക്കപ്പെടുന്നു: മഹാവേശ്യയുടെ അന്ത്യവും, ക്രിസ്തുവും തന്‍റെ മണവാട്ടിയുമായുള്ള വിവാഹവും. എപ്രകാരമാണ് ഈ രണ്ടു സംഭവങ്ങളും യഥാര്‍ത്ഥത്തില്‍ ദൈവത്തിന്‍റെ നീതിയും സ്നേഹമുള്ള സ്വഭാവത്തിന്‍റെ പ്രദര്‍ശനവുമാകുവാന്‍ സാധിക്കുന്നത്?`

അവിശ്വാസം വരുന്നത് വളരെ വേദനാജനകമായ വിലയോടുകൂടിയാണ്. ശത്രുത കുഞ്ഞുങ്ങളുടെയും മറ്റുള്ളവരുടെയും ജീവിതങ്ങളിലേക്ക് ഒഴുകുന്നു. തെറ്റുചെയ്ത ജീവിതപങ്കാളികളില്‍ ഏറ്റവും ക്ഷമയുള്ളവര്‍പോലും ആത്യന്തികമായി തിരിച്ചുവരാനുള്ള ഒരു നിമിഷം പോലുമില്ലെന്ന് കണ്ടെത്തുന്നു. വിവാഹം മേലില്‍ വീണ്ടെടുക്കുവാന്‍ കഴികയില്ലെന്നും മാനസാന്തരപ്പെടാന്‍ കഴിയാത്തവിധം ഹൃദയങ്ങള്‍ ആഴമായി കഠിനമാകുന്ന ഒരു ബിന്ദുവില്‍ നമ്മുടെ ലോകമെത്തുമ്പോള്‍, ചരിത്രം തുടരുവാനോ പാപത്തിന്‍റെ അനിയന്ത്രിതമായ കഷ്ടപ്പാടും തുടരുന്ന ഒരു സന്ദര്‍ഭം നിലനില്‍ക്കുന്നില്ല. നഷ്ടപ്പെട്ടുപോയവരെക്കുറിച്ച് വ്യസനമുണ്ടെങ്കിലും ഈ ലോകത്തിന്‍റെ പാപം മൂലം കഷ്ടപ്പെട്ടവര്‍ക്ക് അതെന്നന്നേക്കുമായി അവസാനിച്ച് ഈ ലോകം ദൈവം മുന്‍പെ രൂപീകരിച്ചതുപോലെ വീണ്ടെടുക്കപ്പെടുന്നു എന്നുള്ളത് ആഘോഷമാക്കാം. ഈ സമയത്ത് ദൈവത്തില്‍നിന്നുള്ള അകന്നുപോക്കില്ല കാരണം നാം നമ്മെത്തന്നെ അവനില്‍ നിന്നകറ്റുമ്പോള്‍ വരുന്ന നാശത്തെക്കുറിച്ച് ദൈവം ശരിയായിരുന്നു എന്നു പരുഷമായ രീതിയില്‍ നാം പഠിച്ചിട്ടുണ്ട്.

`വായിക്കുക: വെളിപ്പാട് 21:1-4. എന്താണിവിടുത്തെ വിവാഹസാദൃശ്യം അര്‍ത്ഥമാക്കുന്നത്? എന്തുകൊണ്ടാണത് പ്രത്യാശയും വാഗ്ദത്തവും കൊണ്ട് നിറഞ്ഞിരിക്കുന്നത്? ഈ വാക്യങ്ങളില്‍ പറഞ്ഞിരിക്കുന്ന പ്രത്യാശയിലുള്ള നമ്മുടെ ഉറപ്പെന്താണ്?`

വിവാഹം, ജീവിതത്തിന്‍റെ ഏകീകരണമാണ്. ക്രിസ്തുവും സഭയും തമ്മിലുള്ള ഐക്യത്തിന്‍റെ ഒരു ചിഹ്നമാണ്. ക്രിസ്തു സഭയുടെ നേര്‍ക്ക് പ്രകടമാക്കുന്ന ആവേശം ഭര്‍ത്താവും ഭാര്യയും തമ്മില്‍ പരസ്പരം വെളിപ്പെടുത്തുന്ന ആവേശമാണ്. Tesitmonies for the church, vol. page 46.

മനുഷ്യവര്‍ഗ്ഗം അവനെ ഉപേക്ഷിച്ച് അവന് സ്വന്തമായ സ്നേഹം അന്യദൈവങ്ങള്‍ക്ക് കൊടുത്തതുകൊണ്ട് ക്രിസ്തു നമുക്ക് ഊഹിക്കാവുന്നതിലും അപ്പുറം വേദന സഹിച്ചു. പക്ഷേ എന്നിട്ടും അവന്‍ അവനെത്തന്നെ നമുക്കായി നല്‍കി. നമ്മുടെ അവിശ്വാസത്തിനും വ്യഭിചാരത്തിനും പകരം നല്‍കി. കാരണം നമ്മള്‍ മാനസാന്തരപ്പെട്ട് അവയില്‍നിന്നും തിരിയുകയാണെങ്കില്‍ നിത്യജീവന്‍റെ വാഗ്ദത്തം നമുക്കുണ്ടെന്നുള്ളതുകൊണ്ട് തന്നെ.

`1 പത്രൊസ് 1:18,19 വായിക്കുക. വെളിപ്പാട് 21:1-4 വരെയുള്ള ഭാഗത്ത് വിവരിച്ചിരിക്കുന്ന അന്ത്യത്തെക്കുറിച്ചുള്ള ഉറപ്പിനെപ്പറ്റി എന്താണ് ഈ വാക്യങ്ങള്‍ നമ്മോട് പറയുന്നത്?`