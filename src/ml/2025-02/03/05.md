---
title:  യിസ്ഹാക്കും റെബേക്കയും
date:   16/04/2025
---

എബ്രഹാം വൃദ്ധനായി, ദൈവം അവനോട് അവന്‍റെ തലമുറയെക്കുറിച്ച് ചെയ്ത വാഗ്ദത്തത്തെക്കുറിച്ച് അവന്‍ ചിന്തിക്കുന്നില്ലായിരുന്നു എന്നുള്ളതിന് സംശയമില്ല (ഉല്പത്തി 15:5 കാണുക). അവന്‍ അവന്‍റെ ഏറ്റവും മുതിര്‍ന്നതും വിശ്വസ്തനുമായ ദാസന് ഒരു പവിത്രമായ കര്‍ത്തവ്യം കൊടുത്തു.

`വായിക്കുക: ഉല്പത്തി 24:1-4. എന്തുകൊണ്ടാണ് കനാന്യരുടെ പുത്രിമാരില്‍നിന്ന് എബ്രഹാമിന്‍റെ മകന്‍ വിവാഹം കഴിക്കുവാന്‍ പാടില്ല എന്നുള്ളത് അബ്രഹാമിന് വളരെ പ്രധാനമായത്?`

അബ്രഹാമിന്‍റെ അനുശാസനം എത്ര വ്യത്യസ്തമായി കാണപ്പെട്ടെങ്കിലും അബ്രഹാമിന്‍റെ വിഷയം ആത്മീയമാണ് വംശീയമല്ല; അത് ദൈവശാസ്ത്രപരമായതാണ്, ദേശീയമായതല്ല. കനാന്യരുടെ മതപരമായ അഭ്യാസത്തെക്കുറിച്ചും സദാചാരപരമായ അധഃപതനത്തെക്കുറിച്ചും അബ്രഹാമിനു നല്ലവണ്ണം അറിയാമായിരുന്നു. അന്യദൈവത്തെ ആരാധിക്കുന്നതിനെക്കുറിച്ച് പറയേണ്ടതില്ല. അവന്‍റെ മകന്‍ അവരുടെ ഇടയില്‍ നിന്ന് വിവാഹം കഴിക്കുകയാണെങ്കില്‍ ഇത്തരത്തിലുള്ള അഭ്യാസത്തിലേക്ക് വീണുപോകുവാന്‍ എത്ര എളുപ്പമാകും എന്ന് അബ്രഹാമിന് അറിയാമായിരുന്നു.

തീര്‍ച്ചയായും പുരാതന യിസ്രായേലിന്‍റെയും നൂറ്റാണ്ടുകളിലുടനീളമുള്ള ക്രിസ്തീയ സഭയുടെ പോലും കൂടുതല്‍ കഥയും ദൈവജനം ലോകത്തിന് സാക്ഷ്യം വഹിക്കേണ്ടതിന് പകരം ലോകത്തിലേക്കും അതിലെ അന്യദൈവങ്ങളിലേക്കും തെറ്റായ മതവിശ്വാസങ്ങളിലേക്കും വലിച്ചെടുക്കപ്പെട്ടതിനെക്കുറിച്ചാണ്. ഒരുപക്ഷേ ഈ ദുഃഖകരമായ വാസ്തവത്തിന്‍റെ വലിയ ഉദാഹരണം: വേദപുസ്തക ഏഴാംദിന ശബ്ബത്തിന്‍റെ സ്ഥാനത്ത് സൂര്യനമസ്കാര ദിനമായ ഞായറാഴ്ചയുടെ അവതരണമാണ്. അന്ത്യകാലത്ത് വളരെ പ്രധാന പങ്കു വഹിക്കുന്ന ഒരു യാഥാര്‍ത്ഥ്യം.

`വായിക്കുക: ഉല്പത്തി 24:57-67. ഈ കഥയില്‍ ക്രിസ്തുവിനെക്കുറിച്ചും അവന്‍റെ സഭയെക്കുറിച്ചും ഉള്ള ചില വിവരങ്ങളില്‍ നിന്നും നമുക്ക് എന്തു പാഠമാണ് ശേഖരിക്കുവാന്‍ കഴിയുന്നത്? ഉദാഹരണമായി റെബേക്ക യിസ്ഹാക്കിന്‍റെ ഒരു അകന്ന ബന്ധുവാണെന്ന വസ്തുതയില്‍നിന്ന് നമ്മുടെ വീഴ്ചഭവിച്ച അവസ്ഥയെക്കുറിച്ച് എന്താണ് പഠിക്കുവാനുള്ളത്?`

പ്രാഥമികമായി (മൗലികമായി) അവന്‍റെ സാദൃശ്യത്തില്‍ സൃഷ്ടിക്കപ്പെട്ടിരിക്കുന്നതുകൊണ്ട് നാം നമ്മുടെ സ്രഷ്ടാവുമായി ബന്ധപ്പെട്ടിരിക്കുന്നു എന്നതിന് സംശയമില്ല. നാം അവനില്‍നിന്നും വേര്‍പെട്ടിരിക്കുന്നത് പാപം മൂലമാണ്. എന്നിട്ടും നമ്മളെ അവന് ശരിയായ മണവാട്ടിയായി പരിഗണിക്കപ്പെടുന്നു. നമ്മുടെ തിരഞ്ഞെടുപ്പില്‍കൂടെ വിവാഹം ആവശ്യത്തിലധികം പ്രക്ഷുബ്ധമായതാക്കാമെങ്കിലും.

`അതെ, ദൈവം നാം അവനെ സ്നേഹിക്കുന്നതിനെക്കാളും നമ്മെ സ്നേഹിക്കുന്നു. അവന്‍റെ 'മണവാട്ടിയെ'. ദൈവത്തോടുള്ള നമ്മുടെ സ്നേഹം ബലപ്പെടുത്തുവാന്‍ നമുക്കെന്തെല്ലാം തിരഞ്ഞെടുപ്പുകള്‍ എടുക്കാം? എടുക്കണം? അതേ സമയം, ഏതെല്ലാം തിരഞ്ഞെടുപ്പുകള്‍ നമ്മുടെ സ്നേഹത്തെ നിര്‍ജ്ജീവമാക്കുക മാത്രം ചെയ്യും?`