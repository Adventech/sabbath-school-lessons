---
title:  ഒരു ദേഹം
date:   13/04/2025
---

വേദപുസ്തകത്തിലെ വളരെ ചുരുക്കം രൂപകാലങ്കാരങ്ങള്‍, ദൈവത്തിന് മനുഷ്യവര്‍ഗ്ഗവുമായി വിവാഹത്തെക്കാള്‍ ഉപരിയായ സൗഹൃദം ആഗ്രഹിക്കുന്നു എന്നതിന് ഊന്നല്‍ കൊടുക്കുന്നു. ഈ രൂപാകാലങ്കാരം പതിവായി വേദപുസ്തക വിവരണങ്ങളില്‍ ഉപയോഗിക്കുകയും വളരെ വ്യക്തമായി വെളിപ്പാടില്‍ വെളിപ്പെടുത്തുകയും ചെയ്യുന്നതുകൊണ്ട് വേദവിദ്യാര്‍ത്ഥികള്‍ക്ക് ദൈവം ഇത് വചനത്തില്‍ ഉപയോഗിക്കുമ്പോള്‍ എന്താണ് കൈകാര്യം ചെയ്യുന്നതെന്ന് ഗ്രഹിക്കുന്നത് അനിവാര്യമാണ്.

`വായിക്കുക: ഉല്പത്തി 2:23-25; എഫെ. 5:29-32. എപ്രകാരമാണ് ഒരു മനുഷ്യവിവാഹം ക്രിസ്തുവിന്‍റെ മനുഷ്യവര്‍ഗ്ഗവുമായുള്ള ബന്ധം പ്രതിഫലിപ്പിക്കുന്നത്?`

ഒരു സന്ദര്‍ഭത്തില്‍ യേശു പരീശന്മാരുമായി സംസാരിച്ചുകൊണ്ടിരുന്നപ്പോള്‍ അവന്‍ ഉല്പത്തിയിലെ ആദാമിന്‍റെയും ഹവ്വയുടെയും വിവാഹത്തിന്‍റെ വിവരണം ഉദ്ധരിക്കുകയുണ്ടായി. അതിന് പരീശന്മാര്‍ യേശുവിനോട് ചോദിച്ചു, "എന്നാ ഉപേക്ഷണ പത്രം കൊടുത്തിട്ട് അവളെ ഉപേക്ഷിപ്പാന്‍ മോശെ കല്പിച്ചത് എന്ത്?" (മത്തായി 19:7).

മോശെ തീര്‍ച്ചയായും രാഷ്ട്രത്തിന് നല്ല അടിസ്ഥാനമുള്ള ഒരു പ്രവാചകനായിരുന്നു. വിവാഹമെന്ന സ്ഥാപനത്തിന്‍റെ കാരണക്കാരനെ, അവന്‍റെ തന്നെ പ്രവാചകനെ കെണിയിലകപ്പെടുത്തിക്കൊണ്ട് ചോദ്യം ചെയ്യുന്നത് സങ്കല്പിക്കൂ. അവരുടെ പെരുമാറ്റം യേശുവിനോടുള്ള അവരുടെ സമീപനത്തിന്‍റെ ലക്ഷണമായിരുന്നു. അവര്‍ പലപ്പോഴും അവന്‍റെ ഉപദേശങ്ങള്‍ തിരുവെഴുത്തുകള്‍ക്ക് വിപരീതമാണെന്ന് തെളിയിക്കുവാന്‍ ശ്രമിച്ചു.

ജീവിതകാലം മുഴുവന്‍, വിശ്വസ്തതയുള്ള വിവാഹമായിരുന്നു മനുഷ്യവര്‍ഗ്ഗത്തിന്‍റെ അടിസ്ഥാനത്തില്‍ ദൈവം സ്ഥാപിച്ച ആദര്‍ശം. അധഃപതിച്ച മനുഷ്യവര്‍ഗ്ഗം നിര്‍ഭാഗ്യവശാല്‍, ദൈവത്തില്‍നിന്നുള്ള ഈ അടിസ്ഥാന സമ്മാനം നശിപ്പിച്ചുകളഞ്ഞു.

ഒരുപക്ഷേ, തിരുവെഴുത്ത് വിവാഹത്തിന് നല്‍കുന്ന പ്രാധാന്യം സൂചിപ്പിച്ചുകൊണ്ട്, ഈ സ്ഥാപനം കഠിനമായി ആക്രമിക്കപ്പെടുന്നത് യാദൃച്ഛികമല്ല. ശബ്ബത്തിനോടൊപ്പം നമുക്ക് ഏദെനില്‍ നല്‍കപ്പെട്ട രണ്ട് ദാനങ്ങളില്‍ ഒന്നാണിത്. ഇതു രണ്ടും ദൈവത്തിന് തന്‍റെ സൃഷ്ടിയുമായി അടുത്ത ബന്ധം പുലര്‍ത്തുവാനുള്ള ദൈവത്തിന്‍റെ ആഗ്രഹത്തെ പ്രകടമാക്കുന്നതിന് ഉദ്ദേശിക്കപ്പെട്ടതാണ്.

വിവാഹം, രണ്ട് അപൂര്‍ണ്ണമായ ആളുകളുടെ അഗാധമായ ഇണചേരല്‍ എപ്പോഴും പിരിമുറുക്കത്തിന് കാരണമാകും. സഭയും ക്രിസ്തുവും തമ്മിലുള്ള വിവാഹം; പരിപൂര്‍ണ്ണനായ രക്ഷകനും തികച്ചും അപൂര്‍ണ്ണയായ മണവാട്ടിയും തമ്മിലുള്ള ഇണചേരലാണ്. എങ്ങനെയായാലും ഒരു നല്ല വിവാഹം നല്‍കുന്നതെന്തോ അതില്‍ നിന്നും ദൈവത്തിന്‍റെ സ്നേഹത്തെ കുറിച്ച് നമുക്ക് പഠിക്കാം.

`ഇവിടെ ഇതാ വിവാഹത്തിനുള്ള മൂന്ന് തത്വങ്ങള്‍. ഒന്നാമതായി നിങ്ങളുടെ ജീവിതപങ്കാളിയോട് എത്ര അര്‍ഹിക്കാത്തവരാണെങ്കിലും ക്ഷമിക്കുക. ക്രിസ്തു നമ്മോട് നാമെത്ര അനര്‍ഹരാണെങ്കിലും ക്ഷമിച്ചതുപോലെ. രണ്ടാമതായി നിങ്ങളുടെ ജീവിതപങ്കാളിയെ അംഗീകരിക്കുക, തെറ്റുകളും എല്ലാം. ക്രിസ്തു നമ്മളെയും നമ്മുടെ തെറ്റുകളെയും അംഗീകരിച്ചതുപോലെ. മൂന്നാമതായി, ക്രിസ്തു നമ്മേ അവനു മുന്‍പായി വയ്ക്കുന്നതുപോലെ നമ്മുടെ ജീവിതപങ്കാളിയെ നമുക്ക് മുന്‍പായി വയ്ക്കുക. എങ്ങനെയാണ് സുവിശേഷ അടിസ്ഥാനത്തിലുള്ള ഈ മൂന്ന് തത്വങ്ങള്‍, ദൈവം നമ്മോടെപ്രകാരം ബന്ധപ്പെട്ടിരിക്കുന്നു എന്നു മാത്രമല്ല ഏതൊരു വിവാഹത്തെയും സഹായിക്കുമെന്ന് മനസ്സിലാക്കുവാനും സഹായിക്കുന്നത്?`