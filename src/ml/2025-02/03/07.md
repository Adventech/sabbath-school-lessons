---
title:  കൂടുതല്‍ പഠനത്തിന്
date:   18/04/2025
---

വായിക്കുക: യോഹ. 2:1-11; മത്തായി 22:1-14; 2 കൊരി. 11:1-5; മത്തായി 25:1-13.

ഒരിക്കല്‍ നിങ്ങള്‍ വേദപുസ്തകത്തിന്‍റെ ശേഷം ഭാഗങ്ങളില്‍ എത്രമാത്രം വിവരങ്ങള്‍ പ്രവചനം മനസ്സിലാക്കുന്നതിന് സഹായകമായുണ്ടെന്ന് മനസ്സിലാക്കുമ്പോള്‍ അതു കൂടുതല്‍ നടപ്പിലാക്കുന്നതിന് പ്രലോഭനം വരും. നൂറ്റാണ്ടിലുടനീളം ചില ക്രിസ്ത്യാനികള്‍, വേദപുസ്തക കഥകളിലെ പ്രതീകാത്മകതയ്ക്കും സാദൃശ്യങ്ങള്‍ക്കും ഊന്നല്‍ കൊടുത്ത് യഥാര്‍ത്ഥത്തില്‍ ചരിത്രപരമായ വിവരണത്തെ ഒരു കെട്ടുകഥയായി കരുതുവാന്‍ തുടങ്ങും. തിരുവെഴുത്തിലെല്ലായിടത്തും അടുക്കോടെ അര്‍ത്ഥം കാണാന്‍ കഴിയുമ്പോള്‍ നമ്മള്‍ എപ്പോഴും ഓര്‍ക്കണം ദൈവത്തിന് യഥാര്‍ത്ഥ മനുഷ്യരുള്‍പ്പെടുന്ന യഥാര്‍ത്ഥ സംഭവങ്ങള്‍ ഉപയോഗിച്ചു ഭാവിയില്‍ സഭയോടുള്ള തന്‍റെ ഇടപെടലുകളെക്കുറിച്ച് നമ്മേ പഠിപ്പിക്കുവാന്‍ കഴിയും.

ഉദാഹരണമായി കാനാവിലെ കല്യാണവിരുന്ന്, പ്രവചനത്തില്‍ ഉപയോഗിച്ചിരിക്കുന്ന വിവാഹത്തിന്‍റെ രൂപകാലങ്കാരത്തിലേക്ക് ഉള്‍ക്കാഴ്ചകള്‍ നല്‍കിയേക്കാം എന്നാല്‍ ആ വിവാഹം ഒരു അക്ഷരീക സംഭവമായിരുന്നു. "വിരുന്നിനാവശ്യമായ കാര്യങ്ങള്‍ നല്കുവാന്‍ ക്രിസ്തുവിന്‍റെ വാക്കിനു കഴിഞ്ഞു. മനുഷ്യന്‍റെ പാപങ്ങളെ കഴുകി ശുദ്ധീകരിപ്പാനും അവന്‍റെ ആത്മാവിനെ പുതുക്കുവാനും നിലനിര്‍ത്തുവാനും ക്രിസ്തുവിന്‍റെ കൃപാദാനത്തിനു കഴിയുന്നു." Ellen G. White, The Desire of Ages. p. 149.

അല്ലെങ്കില്‍ എലന്‍ വൈറ്റ് ഇവിടെ എഴുതുന്നതുപോലെ "യഹോവയായ കര്‍ത്താവു പ്രവാചകന്മാരായ തന്‍റെ ദാസന്മാര്‍ക്ക് വെളിപ്പെടുത്താതെ ഒരു കാര്യവും ചെയ്യുകയില്ല." മറഞ്ഞിരിക്കുന്ന കാര്യങ്ങള്‍ നമ്മുടെ ദൈവമായ യഹോവയ്ക്കുള്ളവയത്രേ; വെളിപ്പെട്ടിരിക്കുന്നവയോ... എന്നേക്കും നമുക്കും നമ്മുടെ മക്കള്‍ക്കും ഉള്ളവയാകുന്നു" (ആമോസ് 3:4; ആവ. 29:28). ഈ കാര്യങ്ങള്‍ ദൈവം നല്‍കിയിട്ടുള്ളവയാകുന്നു. ഭക്തിയോടും പ്രാര്‍ത്ഥനയോടും കൂടെ പ്രവചനങ്ങള്‍ പഠിക്കുമ്പോള്‍, ദൈവത്തിന്‍റെ അനുഗ്രഹവും നമുക്കു ലഭിക്കുന്നു. The Desire of Ages. p. 234.

**ചര്‍ച്ചയ്ക്കുള്ള ചോദ്യങ്ങള്‍**

`വായിക്കുക: യോഹ. 2:1-11. യോഹന്നാന്‍റെ സുവിശേഷത്തില്‍ ക്രിസ്തുവിന്‍റ ഭാവി ശുശ്രൂഷയെ മുന്‍കൂട്ടി കാത്തിരിക്കുന്ന പല ഘടകങ്ങള്‍ ഉണ്ട്, കൂടാതെ വ്യാഖ്യാനകര്‍ത്താക്കള്‍, യോഹന്നാന്‍ തന്‍റെ വായനക്കാരെ മനഃപൂര്‍വമായി ക്രൂശിങ്കലേക്ക് നയിക്കുന്നത് ശ്രദ്ധിച്ചിട്ടുണ്ട്. ഈ കഥയില്‍ എവിടെയാണ് നിങ്ങള്‍ ക്രിസ്തുവിന്‍റെ സ്വഭാവത്തിലെ വിവിധ ഭാവങ്ങളും ഭാവി രാജ്യവും ചിത്രീകരിച്ചിരിക്കുന്നതായി കാണുന്നത്? അതു നമ്മെ എന്താണ് രക്ഷാപദ്ധതിയെക്കുറിച്ചും ആത്യന്തികമായി ദൈവപുത്രനു വാഗ്ദത്തം ചെയ്യപ്പെട്ട വിവാഹ വിരുന്നിനെകുറിച്ചും പഠിപ്പിക്കുന്നത്?`

`പത്ത് കന്യകമാരുടെ ഉപമ വ്യാപകമായി അറിയാവുന്നതും വേദവിദ്യാര്‍ത്ഥികള്‍ വളരെ പ്രിയപ്പെടുന്നതുമാണ്. അന്ത്യകാല സംഭവങ്ങളെക്കുറിച്ച് ഈ പ്രധാനപ്പെട്ട കഥ നമ്മെ എന്താണ് പഠിപ്പിക്കുന്നത്? മണവാളന്‍ താമസിക്കുന്നു എന്നത് പ്രധാനമാണോ? ഈ ഉപമ എന്ത് പാഠമാണ് യേശുവുമായുള്ള നമ്മുടെ വ്യക്തിപരമായ ബന്ധത്തെക്കുറിച്ചും താരതമ്യേന ക്രിസ്തു സഭയെ സംഘടിതമായി ബന്ധിപ്പിക്കുന്നവിധവും?`

`വിശ്വാസത്തിന് പുറത്തുനിന്ന് സഭയ്ക്കുള്ളിലേക്ക് കയറിയ തെറ്റായ ശീലങ്ങളെക്കുറിച്ച് ചിന്തിക്കുക. വളരെ വ്യക്തമായ ഒന്നാണ്, വേദപുസ്തകപരമായ ശബ്ബത്തിന് വിരുദ്ധമായ ഞായറാഴ്ച. അതുകൂടാതെ മറ്റെന്ത് തെറ്റായ വിശ്വാസം കടന്നു വന്നിട്ടുണ്ട്? അതേപ്രകാരമാണ് അകത്തുവന്നത്? അതില്‍നിന്നു നമ്മെത്തന്നെ സംരക്ഷിക്കുവാന്‍ മാത്രമല്ല അത് യഥാര്‍ത്ഥത്തില്‍ എന്താണെന്ന് മറ്റുള്ളവരെ കാണിക്കുവാന്‍ നമുക്കെന്താണ് ചെയ്യുവാന്‍ കഴിയുന്നത്? മൂന്നു ദൂതന്മാരുടെ ദൂതുകള്‍ അതു കൃത്യമായി ചെയ്യുവാനുള്ള ഒരു ശ്രമമായി മാറുന്നതും വിശ്വാസത്തിലേക്ക് കടന്നുവന്ന തെറ്റായ വിശ്വാസങ്ങള്‍ ജനത്തിന് കാണിച്ചുകൊടുക്കുവാന്‍ സഹായകമാകുന്നതും എങ്ങനെ?`

---

#### Additional Reading: Selected Quotes from Ellen G. White

Radiant Religion, June 23, “Marriage Only the Beginning of Love,” p. 176.\
“God’s People Delivered,” in The Great Controversy, pp. 651, 652.\