---
title:  സുന്ദരിയായ മണവാട്ടി
date:   14/04/2025
---

യെഹെസ്കേല്‍ '16' നമുക്കായ് ദൈവത്തിന് തന്‍റെ ജനത്തോടുള്ള കരുതലിനെ കുറിച്ച് അമ്പരിപ്പിക്കുന്ന ഒരു ചിത്രം കാഴ്ച വയ്ക്കുന്നു. അവന്‍ യിസ്രായേല്‍ ജനതയെ വര്‍ണ്ണിച്ചിരിക്കുന്നത് ഉപേക്ഷിക്കപ്പെട്ട്, ഒരു വയലില്‍ മരിക്കുവാന്‍ ഇട്ടിരുന്ന ഒരു കുഞ്ഞിനെ പോലെ യാണ്. അവന്‍ അവളെ വീട്ടില്‍ കൊണ്ടുപോകുന്നു, വൃത്തിയാക്കുന്നു. അവള്‍ പൂര്‍ണ്ണമായി വളര്‍ന്നു കഴിയുമ്പോള്‍ അവളെ വിവാഹം കഴിക്കുന്നു. ഇത് അസാദ്ധ്യമായ ഒരു വിവാഹത്തിന്‍റെ പ്രബലമായ ഒരു ചിത്രമാണ്.

`വായിക്കുക: യെഹെസ്കേല്‍ 16:4-14. ഈ വധുവിന്‍റെ ശ്രേഷ്ഠതയുടെ വിവരണം നമ്മെ എന്താണ് ദൈവത്തിന് നമ്മോടുള്ള കരുതലിനെക്കുറിച്ച് പഠിപ്പിക്കുന്നത്?`

ദൈവം യിസ്രായേലിനോട്, തന്‍റെ സംരക്ഷണയില്‍ അവള്‍ 'അതീവ സുന്ദരിയായി' വളര്‍ന്നു എന്നു പറഞ്ഞു (യെഹെ. 16:13). ദൈവം അവളെ സുന്ദരിയായി കണ്ടില്ല; അവള്‍ മറ്റ് കുഞ്ഞുങ്ങളുടെ മധ്യേ അവഗണിക്കപ്പെട്ട് മരിച്ചുപോകുമെന്നുള്ള പ്രതീക്ഷയില്‍ പുറം തള്ളപ്പെട്ടവളായിരുന്നു. എന്നാല്‍ ദൈവം തന്‍റെ ശ്രദ്ധയെ അവളുടെമേല്‍ ചൊരിഞ്ഞപ്പോള്‍, അവള്‍ ലോക പ്രശസ്തയാകുന്നതുവരെ അതീവ സുന്ദരിയായി മാറി. എബ്രായ രാജാക്കന്മാരുടെ പൂര്‍വ്വ ദിവസങ്ങളില്‍, ദാവീദിന്‍റെയും ശലോമോന്‍റെയും കീഴില്‍ ഇത് പ്രത്യേകിച്ച് വാസ്തവമായി. ഇത്യോപ്യയിലെ രാജ്ഞി അവള്‍ക്കുതന്നെ യിസ്രായേലിന്‍റെ മഹിമ കാണുന്നതിനായി ഒരു പ്രത്യേക സന്ദര്‍ശനം നടത്തുകയുണ്ടായി.

യിസ്രായേലിന്‍റെ സൗന്ദര്യം എങ്ങനെയായാലും ദൈവത്തിന്‍റെ ദാനമായിരുന്നു. അവള്‍ സുന്ദരിയായിരുന്നു - രാഷ്ട്രങ്ങളുടെ പ്രശംസാപാത്രമായിരുന്നു - പ്രത്യേകിച്ച് അവള്‍ തന്‍റെ വധുവായിരുന്നതുകൊണ്ട് ദൈവം പറയുന്നു, "ഞാന്‍ നിന്നെ അണിയിച്ച അലങ്കാരംകൊണ്ട് നിന്‍റെ സൗന്ദര്യം പരിപൂര്‍ണ്ണമായി" (യെഹെ. 16:14). ഇത് വേദപുസ്തകത്തിലെ ആവര്‍ത്തിച്ചുള്ളൊരു വിഷയമാണ്. ദൈവത്തിന്‍റെ മണവാട്ടി സുന്ദരിയാണ്. അവളുടെ പ്രവര്‍ത്തനത്തിന്‍റെ ഫലമായിട്ടല്ലത്, എന്നാല്‍ ദൈവം തന്‍റെ കാരുണ്യം അവളുടെമേല്‍ ചൊരിഞ്ഞ് അവളെ അപ്രകാരമാക്കിയതാണ്. സമാനമായ വിധത്തില്‍, വിശ്വാസികള്‍ സ്വര്‍ഗ്ഗത്തിന്‍റെ കണക്കുകൂട്ടലില്‍ സൗന്ദര്യമുള്ളവരായി കാണപ്പെടുന്നത് അതു നേടുവാന്‍ നാമൊന്നും ചെയ്തിട്ടല്ല എന്നാല്‍ ദൈവത്തിന്‍റെ പ്രീതി അവന്‍ നമ്മുടെമേല്‍ ചൊരിഞ്ഞിട്ടുള്ള രക്ഷകൊണ്ടുമാണ്. നാം സൗന്ദര്യമുള്ളവരായിരിക്കുന്നത് അവന്‍റെ നീതിയാല്‍ നാം ആവരണം ചെയ്യപ്പെട്ടതുകൊണ്ടാണ്. "ദൈവത്തിന്‍റെ നീതിയാല്‍ തന്നെ" (2 കൊരി. 5:21).

എന്തായാലും ഇതുവരെയും എല്ലാം നല്ലതായിരുന്നു. യെഹെസ്കേലിലെ അടുത്ത വാക്യം "എന്നാല്‍ നീ നിന്‍റെ സൗന്ദര്യത്തില്‍ ആശ്രയിച്ച് നിന്‍റെ കീര്‍ത്തി ഹേതുവായി പരസംഗം ചെയ്തു വഴിപോകുന്ന ഏവന്‍റെമേലും നിന്‍റെ പരസംഗം ചെലവഴിച്ചു അത് അവനുള്ളതായിരുന്നു" (യെഹെ. 16:15).

നാം സൃഷ്ടിക്കപ്പെട്ടിരിക്കുന്നത് ദൈവത്തിന്‍റെ നന്മയും മഹത്വവും പ്രതിഫലിപ്പിക്കുവാനാണ്. ദൈവത്തിന്‍റെ സൃഷ്ടികള്‍ അവരുടെ സൗന്ദര്യം അവരുടെ സ്വന്തമാണെന്ന് അനുമാനിക്കുമ്പോള്‍ ആ സൗന്ദര്യം വിലയില്ലാതായി തീരുകയും വിഷമങ്ങള്‍ പ്രതീക്ഷിക്കുകയും ചെയ്യാം.

`നമ്മുടെ സ്വന്തം സൗന്ദര്യത്തില്‍ വിശ്വാസമര്‍പ്പിക്കുന്നതിന്‍റെ ആപത്തുകളെന്തൊക്കെയാണ്? അതായത് നമ്മിലൊ നമ്മുടേതായിട്ടോ എന്തെങ്കിലും ദൈവമുന്‍പാകെ നമ്മെ യോഗ്യതയുള്ളവരാക്കുവാനും ദൈവസ്നേഹത്തിന് അര്‍ഹതയുള്ളവരാക്കുവാനും ഉണ്ടെന്ന് നാം എപ്രകാരം ചിന്തിക്കും? ആത്മീയ അഹങ്കാരത്തിനെതിരായി എപ്പോഴും ജാഗ്രതയുള്ളവരായിരിപ്പാന്‍ നമുക്കെങ്ങനെ സാധിക്കും?`