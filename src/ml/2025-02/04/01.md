---
title:  രാഷ്ട്രങ്ങള്‍ - ഭാഗം 1
date:   19/04/2025
---

### പഠനത്തിനുള്ള വേദഭാഗങ്ങള്‍

ഉല്പത്തി 10:1-12; 12:1-9; 1 ശമൂ. 8:4-18; മത്തായി 20:25-28; വെളി. 18:1-4.

> <p>മനഃപാഠവാക്യം</p>
> "സകല വംശങ്ങളും ജാതികളും ഭാഷക്കാരും അവനെ സേവിക്കേണ്ടതിന് അവന് ആധിപത്യവും മഹത്ത്വവും രാജത്വവും ലഭിച്ചു. അവന്‍റെ ആധിപത്യം നീങ്ങിപ്പോകാതെ നിത്യാധിപ്യവും അവന്‍റെ രാജത്വം നശിച്ചുപോകാത്തതും ആകുന്നു" (ദാനീ. 7:14).

നമ്മുടെ പരാജയപ്പെട്ട ലോകത്തിനുള്ള ദൈവത്തിന്‍റെ പരിഹാരങ്ങള്‍ വെളിപ്പാട് പുസ്തകം നമുക്ക് കാണിച്ചുതരുന്നു. അവസാന അദ്ധ്യായങ്ങളില്‍ ജീവന്‍റെ വൃക്ഷത്തിലേക്കുള്ള വഴി പുനഃസ്ഥാപിച്ചിരിക്കുന്നു. ശാപം നീക്കം ചെയ്തിരിക്കുന്നു. കൂടാതെ ദൈവത്തിന്‍റെ സന്നിധിയിലേക്ക് വീണ്ടും പ്രവേശിപ്പിച്ചിരിക്കുന്നു. വെളിപ്പാട് ചില രീതിയില്‍ ഉല്പത്തി പുസ്തകം തിരിച്ചിട്ടിരിക്കുന്നതാണ്. അതുകൊണ്ടാണ് എപ്രകാരമാണ് ലോകത്തിലെ പ്രശ്നങ്ങള്‍ വളര്‍ന്നുവന്നത് എന്നു മനസ്സിലാക്കുവാന്‍ ഉല്പത്തി പ്രധാനപ്പെട്ട ഒരു താക്കോലായിത്തന്നെ ശേഷിക്കുന്നത്.

ദാനീയേലിലും വെളിപ്പാടിലുമുള്ള വിവാദവിഷയങ്ങളിലൊന്നാണ് ലൗകികമായ ഭരണകൂടം അതായത് ന്യായമായി ദൈവത്തിന് സ്വന്തമായിരിക്കുന്ന ഒരു ഗ്രഹം മനുഷ്യന്‍റെ തുടര്‍ച്ചയായ ശ്രമത്താല്‍ അവരുടെ നിയന്ത്രണത്തിലാക്കുന്നതാണ്. ഒരിക്കലായി പാപത്തിന്‍റെയും കലഹത്തിന്‍റെയും ഭീകരമായ ഈ ഉപകഥ എന്നെന്നേക്കുമായി അവസാനിക്കുമ്പോള്‍ ആത്യന്തികമായി ദൈവം നീതിയോടെ ഭരിക്കും.

ഈ ഒരു നിമിഷത്തിലേക്ക് നയിക്കുന്നത് വളരെ നീണ്ട പ്രക്രിയയാണ്. സ്വയം ഭരണത്തിലുള്ള മനുഷ്യരുടെ പരീക്ഷണങ്ങള്‍ ആയിരത്തോളം വര്‍ഷങ്ങള്‍ പിന്നിട്ടശേഷവും അതൊരിക്കലും നടന്നിട്ടില്ല. പരമോന്നതമായ ആദര്‍ശങ്ങള്‍ പ്രകടിപ്പിക്കുന്നവര്‍പോലും വീണുപോയിട്ടുണ്ട്. ആ ആദര്‍ശങ്ങളില്‍ നിന്നും ദാരുണമായി വീണുപോയിട്ടുണ്ട്. സഹസ്രാബ്ദത്തിലുടനീളം മനുഷ്യരാശിയുടെ ദുഃഖകരമായ ചരിത്രത്തിന്‍റെ അധികഭാഗവും ഈ പരാജയപ്പെട്ട സമ്പ്രദായം നമ്മുടെമേല്‍ കൊണ്ടുവന്ന ദുരന്തത്തിന്‍റെ വിവരണമല്ലാതെ മറ്റൊന്നുമല്ല. ദൈവത്തിന്‍റെ നിത്യരാജ്യം അവസാനമായി സ്ഥാപിക്കുന്നതുവരെ (ദാനീ. 7:27) അത് മോശമായിക്കൊണ്ടുതന്നെ ഇരിക്കും.

_*ഈ ആഴ്ചയിലെ പാഠം പഠിച്ച് ഏപ്രില്‍ 26 ലെ ശബ്ബത്തിനായി ഒരുങ്ങുക_