---
title:  ജാതികള്‍ക്കൊരു വെളിച്ചം
date:   24/04/2025
---

ദൈവം യിസ്രായേല്‍ രാഷ്ട്രത്തെ സ്ഥാപിച്ചതിന്‍റെ പ്രധാന ഉദ്ദേശ്യം ശേഷം ലോകത്തെ ശിക്ഷ വിധിക്കുവാനല്ല അവരെ രക്ഷിക്കുവാനാണ്. മറ്റൊരാളുടെ നീതിയായുള്ള പെരുമാറ്റം നാം നേരിടുമ്പോള്‍, നാം കുറ്റം ചുമത്തപ്പെട്ടതുപോലെ തോന്നും. അതുകൊണ്ട് യിസ്രായേലിന്‍റെ ഇഹലോകജീവിതവും അവര്‍ക്കു ചുറ്റുമുള്ള ജാതികളുടെ പാപവും സ്വാര്‍ത്ഥതയും എടുത്തുകാണിക്കുവാനും പ്രവര്‍ത്തിക്കപ്പെട്ടു. ദൈവവുമായി ഐക്യത്തില്‍ ജീവിക്കുന്ന വിശ്വാസികള്‍ തന്‍റെ നീതിയുള്ള സ്വഭാവം എടുത്തുകാട്ടും. അത് സ്വാഭാവികമായി ദൃഢവിശ്വാസത്തിലേക്ക് നയിക്കും. മാതൃകാപരമായി, ദൈവകല്പന പ്രമാണിക്കുന്ന ജനങ്ങളുടെ ജീവിതം ദൈവത്തിന്‍റെ സ്വഭാവം പ്രദര്‍ശിപ്പിക്കണം (വെളി. 14:12).

എങ്ങനെയായാലും യിസ്രായേല്യര്‍ അവര്‍ പ്രവര്‍ത്തിക്കേണ്ടതുപോലെ പ്രവര്‍ത്തിക്കയും അവരോടു പറയപ്പെട്ട കാര്യം പറയുകയും ചെയ്യുകയായിരുന്നെങ്കില്‍ ജാതികള്‍ അവരുടെ അടുത്ത് അവരെക്കുറിച്ചും അവരുടെ ദൈവത്തെക്കുറിച്ചും കൂടുതല്‍ അറിയുവാന്‍ അവരുടെ അടുത്തേക്ക് സമാധാനത്തോടെ വരുമായിരുന്നു. ബാബിലോണ്യ അടിമത്വം വെളിപ്പെടുത്തിയതുപോലെ ഈ രാഷ്ട്രങ്ങള്‍ അതിനു പകരമായി യുദ്ധം ചെയ്യുവാന്‍ വന്നു.

ആത്യന്തികമായി ദൈവത്തിന്‍റെ സ്വഭാവം വ്യക്തമായി വെളിപ്പെടുത്തിയത് യേശുവാണ്. അത് പൂര്‍ണ്ണമായി പ്രകടിച്ച ഏക മനുഷ്യന്‍. എന്നാല്‍ നിശ്ചയമായും ഹൃദയങ്ങളിലേക്ക് ദൃഢവിശ്വാസം കൊണ്ടുവന്ന തന്‍റെ പരിപൂര്‍ണ്ണ മാതൃക ഒരു ക്ഷണമായാണ് ഉദ്ദേശിക്കപ്പെട്ടത് (യോഹ. 3:16-21 കാണുക).

യിസ്രായേല്‍ രാഷ്ട്രം സ്ഥാപിച്ചതിന്‍റെ പരമമായ ലക്ഷ്യം തന്നെയാണ് സഭകള്‍ സ്ഥാപിച്ചതിന്‍റെയും. ദൈവം തന്‍റെ ജനത്തെ പാപികളെ ക്രിസ്തുവിങ്കലേക്ക് ആകര്‍ഷിക്കുന്നതിന് ഉപയോഗിക്കുവാന്‍ ആഗ്രഹിക്കുന്നു. മൂന്നു ദൂതന്മാരുടെ ദൂതില്‍ക്കൂടെയുള്ള ആഹ്വാനം തന്‍റെ സഭയില്‍ കൂടി പ്രസംഗിക്കപ്പെട്ട് അത് പുറത്തുപോകുന്നത് തിരഞ്ഞെടുക്കപ്പെട്ട കുറച്ചുപേര്‍ക്കു മാത്രമല്ല പിന്നെയോ സകല ജാതിക്കും ഗോത്രത്തിനും ഭാഷയ്ക്കും വംശത്തിനുമായാണ് (വെളി. 14:6). വെളി. 18:1 പ്രവചിക്കുന്നത് ക്രിസ്തുവിന്‍റെ വരവിന് മുന്‍പായി ദൈവത്തിന്‍റെ തേജസ്സിനാല്‍ ഭൂമി പ്രകാശിക്കും എന്നാണ്.

**താഴെ പറയുന്ന ഖണ്ഡികകള്‍ നമ്മെ എന്താണ് ദൈവം ഈ ലോകത്തില്‍ തന്‍റെ ജനത്തിനുവേണ്ടി ഉദ്ദേശിച്ച കര്‍ത്തവ്യത്തെക്കുറിച്ചു പഠിപ്പിക്കുന്നത്? എപ്രകാരമാണ് ഈ തത്വങ്ങള്‍ നമ്മുടെ ജീവിതത്തില്‍ നടപ്പിലാക്കുവാന്‍ സാധിക്കുന്നത്?**

`സംഖ്യാ. 14:17-21`

`യെശ. 42:6, 49:6, 60:3`

`വെളി. 18:1-4`

`വെളി. 18:1-4 വീണ്ടും വായിക്കുക. 'എന്‍റെ ജനത്തിനുവേണ്ടിയുള്ള' വിളി അതായത് ദൈവത്തിന്‍റെ ജനം ബാബിലോണില്‍നിന്ന് പുറത്തുവരാനുള്ള വിളി. അതെപ്രകാരമാണ് സംഭവിക്കുവാന്‍ പോകുന്നത്? അല്ലെങ്കില്‍, എപ്രകാരമാണ് നമുക്ക് ബാബിലോണിലല്ലാത്ത ഒരു സഭയായി ഇപ്പോഴും ബാബിലോണിലായിരിക്കുന്ന ദൈവജനത്തെ വിളിച്ചിറക്കുന്നതിന് നമ്മെ ദൈവത്തിനുപയോഗിക്കുവാന്‍ സാധിക്കുന്നത്?`