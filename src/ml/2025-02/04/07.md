---
title:  കൂടുതല്‍ പഠനത്തിന്
date:   25/04/2025
---

യെശ. 44:24-45:13 - "അധര്‍മ്മത്തിന്‍റെ മര്‍മ്മം" അതിന്‍റെ ആരംഭത്തില്‍ വളരെ ചെറിയ അളവില്‍ നിശബ്ദമായും രഹസ്യമായും പിന്നീട് വളര്‍ച്ചക്കൊത്ത് പ്രത്യക്ഷമായും മനസ്സുകളെ നിയന്ത്രിച്ചുകൊണ്ട് വഞ്ചനാപരവും ദൈവദൂഷണപരവുമായ അതിന്‍റെ പ്രവൃത്തി തുടര്‍ന്നുവന്നു. ജാതീയ ആചാരങ്ങള്‍ അഗോചരമായി ക്രിസ്തീയ സഭയ്ക്കുള്ളില്‍ കടന്നു വന്നു. അക്രൈസ്തവ അധികാരത്തിന്‍റെ ഭീകര പീഡനങ്ങളെ അതിജീവിച്ചുകൊണ്ട് യോജിക്കുന്നതിനോ അനുരഞ്ജനത്തിനോ പോകാതെ സഭ കുറെനാള്‍ എതിര്‍ത്തുനിന്നു. പീഡനം നിര്‍ത്തലാക്കുകയും ക്രിസ്ത്യാനിത്വം കൊട്ടാരങ്ങളിലും ഉന്നത സ്ഥാനങ്ങളിലും എത്തുകയും ചെയ്തപ്പോള്‍ ക്രിസ്തുവിന്‍റെയും അപ്പൊസ്തലന്മാരുടെയും ലളിത ജീവിതത്തിനു പകരം ജാതീയ പുരോഹിതന്മാരുടെയും ഭരണാധികാരികളുടെയും അഹംഭാവവും ധാരാളിത്വവും ഉടലെടുത്തു. ദൈവിക ആജ്ഞകള്‍ക്കു പകരം മാനുഷിക തത്വങ്ങളും പാരമ്പര്യങ്ങളും സ്ഥാപിച്ചു. നാലാം നൂറ്റാണ്ടിന്‍റെ ആദ്യകാലത്ത് നടന്ന കുസ്തന്തിനോസ് ചക്രവര്‍ത്തിയുടെ നാമമാത്രമായ പരിവര്‍ത്തനം വലിയ സന്തോഷം ഉണ്ടാക്കി. നീതിയുടെ കപടവേഷം അണിഞ്ഞ് അന്നത്തെ ലൗകികത്വം സഭയില്‍ കടന്നു. അപ്പോള്‍ ദുഷ്ടത വേഗം വര്‍ദ്ധിച്ചു. ജാതീയാചാരങ്ങള്‍ വിജയഭാവേന സഭയെ പിടിച്ചടക്കുകയും നിയന്ത്രിക്കുകയും ചെയ്തു. അവളുടെ ഉപദേശങ്ങളും ആചാരങ്ങളും അന്ധവിശ്വാസങ്ങളും ക്രിസ്തുവിന്‍റെ അനുയായികളുടെ വിശ്വാസത്തിന്‍റെയും ആരാധനയുടെയും ഭാഗമായിത്തീര്‍ന്നു (വന്‍വിവാദം പേജ് 49,50).

ബുധനാഴ്ചത്തെ പാഠത്തിലെ അവസാന ചോദ്യത്തിന്‍റെ വെളിച്ചത്തില്‍ നമ്മളെല്ലാവരും ആപത്തിലല്ലേ, പ്രത്യേകിച്ച് കൂടുതല്‍ നാള്‍ നമ്മളിവിടായിരിക്കുന്നേടത്തോളം ലോകത്തിന്‍റെ ആഡംബരം, ശക്തി, അംഗീകാരം, പരീക്ഷകള്‍ എന്നിവക്കു പകരം ക്രിസ്തുവിന്‍റെയും തന്‍റെ അപ്പൊസ്തലന്മാരുടെയും വിനീതമായ എളിമത്വം മാറ്റിവയ്ക്കുന്നത് നമ്മള്‍ ചെയ്യുന്നില്ല എന്നു പറഞ്ഞാല്‍ നാം നമ്മെത്തന്നെ കബളിപ്പിക്കുകയാണ്.

**ചര്‍ച്ചയ്ക്കുള്ള ചോദ്യങ്ങള്‍**

`ദൈവം തന്‍റെ ജനത്തെ ബാബിലോണിലേക്ക് നാടു കടത്തിയപ്പോള്‍ അത് പ്രത്യേകമായ ഒരു വേദനയുടെ നിമിഷമായിരുന്നു. അബ്രഹാം കല്‍ദയായില്‍നിന്ന് വിളിച്ചിറക്കപ്പെട്ടത് ഗ്രഹത്തിനൊരു വെളിച്ചമായി ഒരു ഉടമ്പടി ജനതയെ സ്ഥാപിക്കുന്നതിനു വേണ്ടിയാണ്. എന്നാല്‍ ഇപ്പോള്‍ അവര്‍ ചങ്ങലയാല്‍ ബന്ധിച്ചുകൊണ്ടുപോകപ്പെട്ടു. അവരുടെ അടിമത്വസമയത്ത് ദൈവം അവരെ അവര്‍ വിശ്വസ്തരായിരുന്നെങ്കില്‍ എങ്ങനെയായിരിക്കുമായിരുന്നു എന്ന് കാണിച്ചുകൊടുത്തു. ദൈവത്തിന് തികച്ചും എതിരായുള്ള ഒരു വ്യവസ്ഥിതിയുടെ അധികാരിയായ നെബൂഖദ്നേസര്‍ ക്രിസ്തുവിങ്കലേക്കു വരുന്നു (ദാനീ. 7). അവരുടെ അടിമത്വത്തിന്‍റെ അവസാനത്തില്‍ ദൈവം ക്രിസ്തുവിനെപ്പോലെ പ്രവര്‍ത്തിക്കാന്‍ ഒരു പാര്‍സി രാജാവിനെ തന്‍റെ ജനത്തെ ബാബിലോണില്‍നിന്നും മോചിപ്പിച്ച് വാഗ്ദത്ത നാട്ടിലേക്ക് മടക്കി കൊണ്ടുവരാനായി ഉയര്‍ത്തി. സൈറസ് ഒരു യിസ്രായേല്യനല്ലായിരുന്നു. എന്നിട്ടും ദൈവം രക്ഷാപദ്ധതി ലോകത്തിന് വിശദീകരിക്കുവാന്‍ അവനെ തിരഞ്ഞെടുത്തു. ആയതിനാല്‍ അവന്‍ ദൈവത്തിന്‍റെ ഉടമ്പടി ജനത്തെ യെരൂശലേമിലേക്ക് മടക്കിയയച്ചു. ദൈവം തന്‍റെ ലക്ഷ്യത്തെ നിറവേറ്റുന്നതിന് യിസ്രായേലിന് പുറമെയുള്ള വ്യക്തികളെ ഉപയോഗിക്കുന്നതില്‍നിന്ന് നമുക്കെന്ത് പാഠം പഠിക്കാം?`

`നമ്മള്‍ ബാബിലോണിലല്ലായിരിക്കാം. എന്നാല്‍ ബാബിലോണ്‍ എത്രമാത്രം നമ്മിലുണ്ടായിരിക്കാം? ഈ പ്രശ്നം നാമെങ്ങനെയാണ് തിരിച്ചറിയുന്നത്? അതിനുശേഷം നമുക്കെങ്ങനെ മാറാന്‍ കഴിയും?`

---

#### Additional Reading: Selected Quotes from Ellen G. White

“God to Control His Heritage,” in Letters and Manuscripts, vol. 10, August 1, 1895, par. 1–11.\
“Nineveh, That Great City,” in Prophets and Kings, pp. 277, 278.