---
title:  അബ്രഹാമിന്‍റെ വിളി
date:   21/04/2025
---

ഉല്പത്തി പത്താം അദ്ധ്യായത്തില്‍ നിരവധി രാഷ്ട്രങ്ങളുടെ ജന്മം നമ്മള്‍ കാണുന്നു. സാധാരണയായി രാഷ്ട്രങ്ങള്‍ എന്നത് പരിഭാഷപ്പെടുത്തുന്നത് 'ഗോയിം' എന്നാണ്. അതിന് ജാതികള്‍ എന്നും അര്‍ത്ഥമുണ്ട്. ഉല്പത്തി 10 നമ്മോട് പറയുന്നത് മനുഷ്യവര്‍ഗ്ഗത്തെ ദേശങ്ങള്‍, ഭാഷകള്‍, കുടുംബങ്ങള്‍, രാഷ്ട്രങ്ങള്‍ എന്നാണ് തരം തിരിച്ചിരിക്കുന്നത് എന്നാണ് (ഉല്പത്തി 10:5; വെളി. 14:6 കാണുക).

ഏതാണ്ട് ഈ ആശയത്തിന്‍റെ അവതരണം കഴിഞ്ഞ ഉടനെ ഈ രാഷ്ട്രങ്ങളിലൊന്നില്‍ നിന്ന് ദൈവം അബ്രഹാമിനെ അവരില്‍നിന്നും അവര്‍ പ്രതിനിധീകരിച്ചതില്‍നിന്നും വിഭിന്നമായിരിക്കുവാന്‍ വിളിച്ചിറക്കുന്നു.

`വായിക്കുക: ഉല്പത്തി 12:1-9. എന്തുകൊണ്ടാണ് ദൈവം അബ്രാമിനെ (പിന്നീട് അബ്രഹാം) തന്‍റെ സ്വന്ത രാജ്യത്തില്‍നിന്നും വിളിച്ചിറക്കിക്കൊണ്ട് വന്നത്?`

ദൈവം അബ്രഹാമിനെക്കൊണ്ട് ഉദ്ദേശിച്ചത് മനുഷ്യരാജത്വത്തിന് വിരുദ്ധമായി ഒരു രാജത്വം സ്ഥാപിക്കുവാന്‍ അബ്രഹാമിനെ ഉപയോഗിക്കാനാണ്. ദൈവമല്ലാതെ മറ്റൊരു രാജാവ് അവര്‍ക്കുണ്ടാകുവാന്‍ പാടില്ലായിരുന്നു. മനുഷ്യവര്‍ഗ്ഗം അവരുടെ സ്രഷ്ടാവിലേക്ക് തിരിയുകയാണെങ്കില്‍ അവര്‍ക്കെന്തു സംഭവിക്കും എന്ന് ജനങ്ങള്‍ കാണിച്ചുകൊടുക്കണമായിരുന്നു. ഭൂമിയിലെ എല്ലാ കുടുംബങ്ങള്‍ക്കും ഒരനുഗ്രഹമാകുവാനാണ് യിസ്രായേല്‍ സ്ഥാപിക്കപ്പെട്ടത് (ഉല്പത്തി 12:3). ഒരുപക്ഷേ ജലപ്രളയത്തിന് മുന്‍പുവരെ കണ്ടിട്ടില്ലാതിരുന്ന വെളിച്ചവും പദവികളും ദൈവം അവരുടെ മേല്‍ ചൊരിഞ്ഞു.

`വായിക്കുക: ആവ. 4:5-9. ദൈവം എന്താണ് അബ്രഹാമിന്‍റെ മക്കളോട് പറഞ്ഞുകൊണ്ടിരുന്നത്? ദൈവം അബ്രഹാമിനോട് വാഗ്ദത്തം ചെയ്തതിന്‍റെ പൂര്‍ത്തീകരണമായ രാജ്യത്തോട് പറഞ്ഞുകൊണ്ടിരുന്നത്?`

ഇത് ഒരു വ്യക്തി ഒരു സമൂഹത്തിന് വഹിക്കുന്ന സാക്ഷ്യമല്ല; ഇത് ഒരു രാജ്യം ആകമാനം ദൈവവുമായി ചേര്‍ന്നുനിന്ന് കൂട്ടായി പ്രവര്‍ത്തിക്കുമ്പോള്‍ ദൈവസ്വഭാവത്തിന്‍റെ മഹത്വം പ്രകടമാക്കുവാന്‍ കഴിയുന്നതാണ്. അവരോടു പറയപ്പെട്ട വാക്കുകളിലും ശ്രദ്ധിക്കുക അതായത് അവരെ പ്രത്യേകമാക്കിത്തീര്‍ത്തത് ദൈവമവര്‍ക്ക് കൊടുത്ത നിയമാവലിയും വിചാരണയും അല്ല എന്നാല്‍ അവയോടുള്ള അവരുടെ പറ്റിച്ചേരല്‍ കണ്ട് "ഈ ശ്രേഷ്ഠജാതി ജ്ഞാനവും വിവേകവും ഉള്ള ജനം തന്നെ" എന്ന് പറയുവാന്‍ മറ്റു ജാതികളെ ഇടയാക്കുന്നതാണ്. ജനത്തിന് കൊടുത്തിരിക്കുന്ന സത്യം എത്ര മനോഹരമാണെങ്കിലും അവയുടെ പ്രതീക്ഷയ്ക്കൊത്തു ജീവിക്കുവാനും അവ അനുസരിക്കുവാനുമുള്ള അവരുടെ പരാജയം അനുഗ്രഹത്തിനു പകരം ശാപവും, ജീവനു പകരം മരണവും കൊണ്ടുവരും.

`എപ്രകാരമാണ് ഈ സത്യങ്ങള്‍ അറിയുക. മാത്രമല്ല അവയെ അനുസരിക്കണം എന്ന അതേ തത്വം അഡ്വെന്‍റിസ്റ്റുകാരെന്ന നിലയ്ക്ക് ഇന്ന് നമുക്ക് ബാധകമാകുക?`