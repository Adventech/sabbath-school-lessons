---
title:  നിങ്ങള്‍ യാചിച്ചത് നല്‍കപ്പെട്ടു
date:   22/04/2025
---

ആരംഭത്തില്‍ സ്ഥാപിച്ചതുപോലെ യിസ്രായേലിന് മറ്റ് ജാതികള്‍ക്കുള്ളതുപോലെ ഒരു മാനുഷിക രാജാവ് ഉണ്ടാകുവാന്‍ പാടില്ലായിരുന്നു. എന്തായാലും അധികം വൈകാതെ യിസ്രായേലിന്‍റെ വിശ്വാസം പതറുകയും അവര്‍ അവരെത്തന്നെ ജാതികള്‍ക്കുണ്ടായിരുന്ന കാര്യങ്ങള്‍ക്കുവേണ്ടി ഉത്കണ്ഠപ്പെടുന്നവരായി കാണപ്പെട്ടു.

`വായിക്കുക: 1 ശമൂ. 8:4-18. ഒരു രാജാവിനെക്കുറിച്ചുള്ള ആശയം എന്തുകൊണ്ടാണ് മൂപ്പന്മാര്‍ക്ക് ആകര്‍ഷകമായി തോന്നിയതെന്ന് നിങ്ങള്‍ കരുതുന്നു. സമാനമായ പരീക്ഷകള്‍ക്ക് നാം ഇരയായി വീഴുവാനുള്ള വഴികളെന്തൊക്കെയാണ്?`

ഒരു രാജാവിനുവേണ്ടിയുള്ള അപേക്ഷ തന്‍റെ ജനത്തിന്മേലുള്ള ദൈവിക ഭരണത്തിന്‍റെ ഒരു തിരസ്കരണമാണെന്ന് ശ്രദ്ധിക്കുന്നത് പ്രധാനമാണ്. രാഷ്ട്രം ഇതേവരെ നേരിട്ട് സ്രഷ്ടാവിനോട് മറുപടി പറയണമായിരുന്നു. കൂടാതെ അവനോടുള്ള അവരുടെ ബന്ധത്തെ സമാഗമനകൂടാരത്തില്‍ കൂടെയും അതിന്‍റെ വിവിധശുശ്രൂഷയില്‍ കൂടെയും പ്രദര്‍ശിപ്പിക്കയുംചെയ്തിരുന്നു. ഒരു രാജാവിനു വേണ്ടി അപേക്ഷിക്കുന്നതില്‍ക്കൂടി ജാതീയ രാജ്യങ്ങള്‍ അനുഭവിച്ചിരുന്ന അതേ തരത്തിലുള്ള ദുരിതങ്ങള്‍ അവര്‍ അവരുടെ മേല്‍ കൊണ്ടുവരും. രാജാവിന്‍റെ യുദ്ധത്തില്‍ സൈന്യത്തിന്‍റെ നിര്‍ബന്ധിത നിയമനം, കരം ചുമത്തല്‍ മറ്റെല്ലാ പ്രശ്നങ്ങളും തന്നെ. ദൈവം കരുണയോടെ ഭരിക്കുന്നതിനു പകരം മാനുഷിക അധിപതികള്‍ അവരുടെ ഇഷ്ടത്തിന് ഭരിക്കുവാന്‍ തുനിയുന്നതായി കണ്ടെത്തും.

തന്നെയല്ല, പുതിയ സംവിധാനം സ്ഥിരമായതായിരിക്കും: യിസ്രായേലിന് അവരാവശ്യപ്പെട്ടത് കൊടുക്കപ്പെടുമായിരിക്കും. എന്നാല്‍ അത് അധഃപതനമാണെന്നവര്‍ മനസ്സിലാക്കിയപ്പോള്‍ അത് സഹിക്കാതെ പറ്റില്ലായിരുന്നു. കൂടാതെ "നിങ്ങള്‍ തിരഞ്ഞെടുത്തിരിക്കുന്ന രാജാവിന്‍റെ നിമിത്തം നിങ്ങള്‍ അന്നു നിലവിളിക്കും; എന്നാല്‍ യഹോവ അന്ന് ഉത്തരമരുളുകയില്ല" (1 ശമൂ. 8:18).

തന്‍റെ ജനത്തിന്‍റെ ബലഹീനത ദൈവത്തിനറിയാം. കൂടാതെ താന്‍, യിസ്രായേല്‍ ഒരു മാനുഷിക രാജാവിനുവേണ്ടി അപേക്ഷിക്കുമെന്ന് നേരത്തെ തന്നെ പ്രവചിച്ചിരുന്നു. അവരപ്രകാരം ചെയ്തു. പരിപാവനമായ ചരിത്രത്തിന്‍റെ കൂടുതല്‍ ഭാഗവും അവരുടെ ആ തിരഞ്ഞെടുപ്പിന്‍റെ അനന്തരഫലത്തിന്‍റെ കഥയാണ്.

വായിക്കുക: ആവ. 17:14-20. ശ്രദ്ധിക്കുക, ദൈവം, "ഞാന്‍ നിങ്ങള്‍ക്കൊരു രാജാവിനെ നല്‍കാം" എന്ന് പറയുന്നില്ല. എന്നാല്‍ വാസ്തവത്തില്‍ തന്‍റെ ജനം തീരുമാനിക്കുന്നതാണ് അവര്‍ക്കൊരു രാജാവിനെ വേണമെന്ന്. ദൈവം തന്‍റെ ജനത്തെ മാനുഷിക ആധിപത്യത്തിന്‍റെ ചില തിന്മകളില്‍നിന്നും അവരെ സംരക്ഷിക്കേണ്ടതിന് സുരക്ഷാസംവിധാനം ഏര്‍പ്പെടുത്തിയെങ്കിലും രാഷ്ട്രത്തിന്‍റെയും രാജാക്കന്മാരുടെയും ചരിത്രം കാണിക്കുന്നത് ആ സുരക്ഷാസംവിധാനങ്ങള്‍ അവഗണിക്കപ്പെട്ടതായാണ്. ഈ രാജാക്കന്മാരുടെ കീഴില്‍ അവര്‍ക്ക് കാര്യങ്ങള്‍ എത്ര മോശമായി പോയി എന്ന് കാണേണ്ടതിന് അവര്‍ ഒരു രാജാവിനെ തിരഞ്ഞെടുക്കുവാന്‍ തീരുമാനിച്ചതിനു ശേഷമുള്ള ചരിത്രം അവര്‍ വെറുതെ ഒന്നു നോക്കണം. ചില രാജാക്കന്മാര്‍ മറ്റുള്ളവരെക്കാളും നല്ലതാണെങ്കിലും നല്ലവര്‍ പോലും തെറ്റു ചെയ്തു. (ദാവീദിനെക്കുറിച്ചും ബെത്ശേബയെക്കുറിച്ചും ചിന്തിക്കുക). പല സാഹചര്യങ്ങളിലും ദൈവിക കാഴ്ചപ്പാടില്‍ ദുഷ്ടത പ്രവര്‍ത്തിച്ച ഒരു രാജാവിന്‍റെ പിന്നാലെ മറ്റൊരു രാജാവിന്‍റെ ഭരണത്തിന്‍ കീഴിലാണ് ജീവിച്ചിരുന്നത് (1 രാജാ. 11:6; 15:26; 1 രാജ. 16:30; 2 രാജാ. 3:2 ആദിയായ വാക്യങ്ങള്‍ കാണുക).

പിന്നീട് പുറകിലോട്ടോ ഇന്നുപോലും എല്ലാ മാനുഷിക ആധിപത്യവും പൊതുവായി ഒരു കാര്യം പങ്കുവയ്ക്കുന്നു. പാപികള്‍ മറ്റു പാപികളെ ഭരിക്കുന്നു. എന്ത് തെറ്റ്സംഭവിക്കുവാനാണ് സാധ്യത?