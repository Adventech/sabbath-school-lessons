---
title:  പാപികളെ നിന്‍റെ വഴി പഠിപ്പിക്കുക
date:   22/05/2025
---

യഹോവ യെശയ്യാവിന് സിംഹാസന മുറിയിലെ രംഗത്ത് പ്രത്യക്ഷപ്പെട്ടതിനുശേഷം (യെശ. 6:1-8) യെശയ്യാവിനോട് നിന്‍റെ അകൃത്യം നീക്കിക്കളഞ്ഞിരിക്കുന്നു, നിന്‍റെ പാപം നീക്കിയിരിക്കുന്നു എന്നും പറഞ്ഞതിനുശേഷം യെശയ്യാവ് ദൈവത്തിന്‍റെ വിളിക്ക് ഉത്തരം നല്‍കി പറഞ്ഞത്: 'അടിയനിതാ, അടിയനെ അയക്കേണമേ' (യെശ. 6:8). അതായത്, ഒരിക്കല്‍ അവന്‍ ദൈവവുമായി നിരപ്പിലാണെന്ന് അറിഞ്ഞു കഴിഞ്ഞപ്പോള്‍ അവന്‍റെ തെറ്റുകള്‍ അവനറിയാമായിരുന്നെങ്കിലും അവന്‍ ദൈവത്തിനുവേണ്ടി പ്രവര്‍ത്തിക്കുവാന്‍ ഒരുക്കമുള്ളവനായിരുന്നു. നമുക്കും അതപ്രകാരമല്ലേ? നാം രക്ഷ നേടാതെ മറ്റുള്ളവരോട് രക്ഷ നമുക്ക് എപ്രകാരം പ്രഘോഷിപ്പിക്കുവാന്‍ സാധിക്കും? യേശുക്രിസ്തുവിലുള്ള വിശ്വാസത്തില്‍ കൂടിയും അവന്‍ നമുക്കുവേണ്ടി എന്തു ചെയ്തു എന്നതുകൊണ്ടും നമുക്ക് രക്ഷ ലഭിക്കും.

`സങ്കീ. 51:7-15 വായിക്കുക: ദാവീദ് അവന്‍റെ പാപം ക്ഷമിക്കപ്പെട്ടും മോചിപ്പിക്കപ്പെട്ടും കഴിഞ്ഞപ്പോള്‍ അവനെന്തു വാഗ്ദത്തമാണ് ചെയ്യുന്നത്?`

ദൈവസന്നിധിയിലേക്ക് വിളിക്കപ്പെടുക എന്നു പറഞ്ഞാല്‍ തിരികെ ചെല്ലുക എന്നാണ്. ദൈവം തന്‍റെ ജ്ഞാനത്തില്‍ ദൈവം വീണ്ടെടുക്കപ്പെട്ടവരെ വീഴ്ച ഭവിച്ച ലോകത്തിന് അവന്‍റെ പ്രാഥമികമായ ശബ്ദമായി നിയോഗിച്ചിട്ടുണ്ട്. ഒരു സമയത്ത് ലോകത്തിലുള്ള അവന്‍റെ ജനത്തിന്‍റെ ആഘാതം വളരെ ശക്തമായി മനസ്സിലാക്കുവാന്‍ സാധിക്കും. വെളി. 18:1 നമ്മോട് പറയുന്നത് വീഴ്ച ഭവിച്ച ഗ്രഹത്തോടുള്ള അവന്‍റെ അവസാന അഭ്യര്‍ത്ഥന ലോകത്തെ മുഴുവന്‍ പ്രകാശിപ്പിക്കും.

ഒരുവന്‍ ക്രിസ്തുവിന്‍റെ അടുക്കലേക്ക് വരേണ്ട താമസം അവന്‍റെ ഹൃദയത്തില്‍, അവന്‍ കണ്ടെത്തിയ വിലയേറിയ സുഹൃത്തിനെക്കുറിച്ചു മറ്റുള്ളവരെ അറിയിക്കുവാനുള്ള ഒരു വാഞ്ഛ ജനിക്കും; രക്ഷിക്കുകയും ശുദ്ധീകരിക്കുകയും ചെയ്യുന്ന സത്യം അവന്‍റെ ഹൃദയത്തില്‍ അടച്ചുപൂട്ടുവാന്‍ സാധിക്കയില്ല. നാം ക്രിസ്തുവിന്‍റെ നീതിയാല്‍ ധരിക്കപ്പെടുകയും നമ്മുടെ ഉള്ളില്‍ വസിക്കുന്ന ആത്മാവിന്‍റെ സന്തോഷത്താല്‍ നിറയപ്പെടുകയും ചെയ്യുമ്പോള്‍ നമ്മുടെ സമാധാനം നമുക്ക് പിടിച്ചുവയ്ക്കുവാന്‍ സാധിക്കയില്ല. യഹോവ നല്ലവനാണെന്ന് രുചിച്ചറികയും കാണുകയും ചെയ്താല്‍ നമുക്ക് പറയുവാന്‍ എന്തെങ്കിലും കാണും. ഫിലിപ്പോസ് രക്ഷിതാവിനെ കണ്ടെത്തിയപ്പോള്‍ ചെയ്തതുപോലെ നമുക്കും ക്രിസ്തുവിന്‍റെ സന്നിധിയിലേക്ക് മറ്റുള്ളവരെ ക്ഷണിക്കാം. Ellen G. White, Steps to Christ p. 78.

വെളിപ്പാട് 14 ല്‍ മൂന്നു ദൂതന്മാരുടെ ദൂതുകള്‍ നിത്യസുവിശേഷത്തിലാണ് (വെളി. 14:6) അടിസ്ഥാനപ്പെടുത്തിയിരിക്കുന്നത്. അതായത് ആകാശവും ഭൂമിയും സമുദ്രവും നീരുറവുകളും ഉണ്ടാക്കിയവനെ നമസ്കരിക്കുവാന്‍ ഉച്ചത്തില്‍ ഘോഷിക്കുന്നതിന് മുന്‍പുതന്നെയോ (വെളി. 14:7) ബാബിലോണിന്‍റെ വീഴ്ചയെക്കുറിച്ചോ (വെളി. 8) അല്ലെങ്കില്‍ മൃഗത്തെയും അതിന്‍റെ പ്രതിമയെയും നമസ്കരിക്കുന്നതിനെക്കുറിച്ചോ (വെളി. 14:9) പ്രഘോഷിക്കുന്നതിനു മുന്‍പായിത്തന്നെ സുവിശേഷത്തിന്‍റെ അടിസ്ഥാനമായ യേശുവിലുള്ള രക്ഷയെക്കുറിച്ചു പ്രഘോഷിക്കപ്പെട്ടു. അതെന്തുകൊണ്ടാണെന്നു വച്ചാല്‍ മൂന്ന് ദൂതന്മാരുടെ ദൂതും മുന്നറിയിപ്പും ഈ ദൂത് ഘോഷിക്കുന്നവര്‍ക്ക് യേശുവിലും അവനവര്‍ക്കുവേണ്ടി എന്തു ചെയ്തോ, അതിലുള്ള പ്രത്യാശയിലും വാഗ്ദത്തത്തിലുമപ്പുറമായി ഒരര്‍ത്ഥവുമില്ല. നിത്യ സുവിശേഷത്തിനപ്പുറമായി വിലയുള്ള യാതൊരു കാര്യവും നമുക്ക് ലോകത്തോട് പറയാനില്ല.

`മൂന്ന് ദൂതന്മാരുടെ ദൂത് ഘോഷിക്കുന്നതിനു മുന്‍പുതന്നെ നമ്മള്‍ നിത്യ സുവിശേഷത്തിലേക്ക് ചൂണ്ടിക്കാണിക്കപ്പെട്ടു. നാം വിശ്വസിക്കുന്ന എല്ലാത്തിന്‍റെയും എത്ര അടിസ്ഥാനമുള്ളതാണ് ഈ സത്യം എന്നതിനെ കുറിച്ച് ഇതിനെന്താണ് നമ്മോടു പറയുവാനുള്ളത്?`