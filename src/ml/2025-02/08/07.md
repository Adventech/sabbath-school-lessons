---
title:  കൂടുതല്‍ പഠനത്തിന്
date:   23/05/2025
---

കൂടുതല്‍ പഠനത്തിന്

നമ്മുടെ അനുഭവങ്ങളുടെ എല്ലാ തുറകളിലൂടെയും കടന്നുപോകുന്നതാണ് ദാവീദിന്‍റെ സങ്കീര്‍ത്തനങ്ങള്‍ സുബോധത്തോടെയുള്ള കുറ്റബോധത്തില്‍നിന്നും സ്വയനിന്ദയുടെയും ആഴങ്ങളില്‍ നിന്ന് പരമോന്നതമായ വിശ്വാസത്തിലേക്കും ദൈവവുമായുള്ള വലിയ കൂട്ടായ്മയിലേക്കും നമ്മെ ഉയര്‍ത്തുന്നു. നമുക്ക് നാണക്കേടും ദുരിതവും മാത്രമേ പാപത്തിനു നല്‍കുവാന്‍ കഴികയുള്ളൂ എന്ന് ദാവീദിന്‍റെ ജീവചരിത്രം പ്രസ്താവിക്കുന്നു. ദൈവം നമ്മെ അവിടുത്തെ മക്കളാക്കി ദത്തെടുത്തതിനെ കുറിച്ച് പങ്കുവയ്ക്കുവാന്‍ ദൈവസ്നേഹവും കരുണയും അഗാധമായ ആഴങ്ങളിലേക്ക് കടന്നു ചെല്ലുന്നതും അനുതപിക്കുന്ന ആത്മാവിനെ വിശ്വാസം മൂലം ഉയര്‍ത്തുന്നതുമാണ്. ദൈവവചനത്തില്‍ അടങ്ങിയിരിക്കുന്ന ഉറപ്പുകളില്‍ വിശ്വസ്തത, നീതി, ദൈവത്തിന്‍റെ ഉടമ്പടിയുടെ കാരുണ്യം എന്നിവ ശക്തമായ സാക്ഷ്യങ്ങളില്‍ ഒന്നാണ്...

"എന്‍റെ ദാസനായ ദാവീദിനോട് സത്യവും ചെയ്തിരിക്കുന്നു... എന്‍റെ കൈ അവനോടു കൂടെ സ്ഥിരമായിരിക്കും. എന്‍റെ ഭുജം അവനെ ബലപ്പെടുത്തും. എന്നാല്‍ എന്‍റെ വിശ്വസ്തതയും ദയയും അവനോടുകൂടെ ഇരിക്കും; എന്‍റെ നാമത്തില്‍ അവന്‍റെ കൊമ്പ് ഉയര്‍ന്നിരിക്കും. അവന്‍റെ കയ്യെ ഞാന്‍ സമുദ്രത്തിന്മേലും അവന്‍റെ വലംകയ്യെ നദികളുടെ മേലും നീട്ടുമാറാക്കും. അവന്‍ എന്നോട് നീ എന്‍റെ പിതാവ് എന്‍റെ ദൈവം എന്‍റെ രക്ഷയുടെ പാറ എന്നിങ്ങനെ വിളിച്ചു പറയും. ഞാന്‍ അവനെ ആദ്യജാതനും ഭൂരാജാക്കന്മാരില്‍ ശ്രേഷ്ഠനുമാക്കും. ഞാനവന് എന്‍റെ ദയയെ എന്നേക്കും കാണിക്കും. എന്‍റെ നിയമം അവന് സ്ഥിരമായി നില്‍ക്കും (സങ്കീ. 89:3-28). ഞാന്‍ അവന്‍റെ സന്തതിയെ ശാശ്വതമായും അവന്‍റെ സിംഹാസനത്തെ ആകാശമുള്ള കാലത്തോളവും നിലനിര്‍ത്തും (സങ്കീ. 89:29).

**ചര്‍ച്ചയ്ക്കുള്ള ചോദ്യങ്ങള്‍**

`ദൈവത്തിന്‍റെ നമ്മോടുള്ള ഉടമ്പടിയില്‍ നമ്മുടെ ഭാഗം നിര്‍വഹിക്കുന്നതില്‍ ദാരുണമായി പരാജയപ്പെട്ടവരാണ് മനുഷ്യവര്‍ഗ്ഗം. ദൈവത്തിന് ബോധിച്ച മനുഷ്യനായ ദാവീദ് ചില വലിയ തെറ്റുകള്‍ ചെയ്തെങ്കിലും നമ്മുടെ രക്ഷയുടെ വ്യവസ്ഥകള്‍ നമ്മിലേക്ക് എത്തിക്കുവാന്‍ ശക്തമായി ഉപയോഗിക്കപ്പെട്ടു. നമുക്കുവേണ്ടി ദൈവത്തിന്‍റെ ഉടമ്പടി പൂര്‍ണ്ണമായി കാത്ത യേശുവിനെ ഏതര്‍ത്ഥത്തിലാണ് യാക്കോബ് മുന്‍കൂട്ടി സൂചന നല്‍കിയത്? കൂടാതെ എന്തുകൊണ്ടാണ് യേശു നമുക്കുവേണ്ടി ചെയ്തത് നമ്മുടെ ഏക പ്രത്യാശ?`

`സങ്കീര്‍ത്തനങ്ങളിലെ ഏത് ഖണ്ഡികകളാണ് നിങ്ങള്‍ സ്വയമായി കടന്നുപോയിട്ടുള്ള അനുഭവങ്ങളെ പ്രതിഫലിപ്പിക്കുവാന്‍ അര്‍ത്ഥവത്താകുന്നതും സഹായകരമാകുന്നതും?`

`എന്തുകൊണ്ടാണ് സങ്കീര്‍ത്തനങ്ങള്‍ അടിക്കടി ദൈവാലയത്തെ പരാമര്‍ശിക്കുന്നത്? ദാവീദിന്‍റെ ദൈവാലയത്തോടുള്ള സ്നേഹത്തില്‍നിന്നും നമുക്കെന്താണ് പഠിക്കുവാനുള്ളത്? ഇതെപ്രകാരമാണ് നമ്മെ യേശുക്രിസ്തു നമ്മുടെ സ്വര്‍ഗ്ഗീയ മഹാപുരോഹിതനായ് ദൈവത്തിന്‍റെ വലത്തുഭാഗത്ത് ആയിരിക്കയും നമുക്കുവേണ്ടി മദ്ധ്യസ്ഥത ചെയ്യുന്നതും അഭിനന്ദിക്കുവാന്‍ കഴിയുന്നത്? (റോമര്‍ 8:34). നമ്മള്‍ വീണ്ടെടുക്കപ്പെട്ട ജനമാണെങ്കിലും എന്തുകൊണ്ടാണ് നമുക്കുവേണ്ടി ക്രിസ്തു സ്വര്‍ഗ്ഗത്തില്‍ മദ്ധ്യസ്ഥത വഹിക്കേണ്ടതിന്‍റെ ആവശ്യം ഉള്ളത്?`

`മുകളില്‍ കാണുന്ന ഉദ്ധരണിയെ ആസ്പദമാക്കി ദൈവം എപ്രകാരമാണ് നമ്മുടെ അനുതപിക്കുന്ന ആത്മാവിനെ ഉയര്‍ത്തി, പാപത്തിന്‍റെ നിന്ദയില്‍നിന്നും കഷ്ടതയില്‍നിന്നും ദൈവത്തിന്‍റെ പുത്രന്മാരായി ദത്തെടുത്തത് പങ്കിടുന്നത്, നിങ്ങളുടെ സ്വന്ത അനുഭവം എങ്ങനെയായിരുന്നു?`