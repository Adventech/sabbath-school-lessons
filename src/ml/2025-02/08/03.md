---
title:  സീയോന്‍ മലയില്‍
date:   19/05/2025
---

വെളിപ്പാട് 14 ല്‍ നാം ദൈവമക്കള്‍ സീയോന്‍ മലയില്‍ നില്‍ക്കുന്നതായി കാണുന്നു. ആരംഭത്തിലെ സീയോന്‍ മല സ്ഥിതി ചെയ്തിരുന്നത് ഇന്നത്തെ യെരൂശലേം പട്ടണത്തിന്‍റെ പടിഞ്ഞാറായിട്ടായിരുന്നു. അതുപോലെ അത് ദൈവമക്കളുടെ മധ്യത്തില്‍ ദൈവസിംഹാസനത്തിന്‍റെ ഇരിപ്പിടമോ സാന്നിധ്യമോ ആണെന്ന് കരുതിയിരുന്നു. വൈകാതെ മോറിയാ മലയില്‍ സ്ഥിതിചെയ്തിരുന്ന ദൈവാലയ കൊടുമുടി സീയോന്‍ മലയുമായി അനുരൂപമായതായി വന്നു.

മറ്റൊരു തരത്തില്‍ പറഞ്ഞാല്‍, ദൈവത്തിന്‍റെ ശേഷിപ്പിനെക്കുറിച്ചുള്ള ഈ പ്രധാനപ്പെട്ട ചിത്രീകരണം വെളിപ്പാടു പുസ്തകത്തിലെ പ്രധാന രംഗങ്ങളെപ്പോലെ ദൈവാലയ ഭാഷയിലാണ് ചിത്രീകരിച്ചിട്ടുള്ളത്. ദൈവകുഞ്ഞാടിന് നന്ദി, ദൈവമക്കള്‍ അവന്‍റെ പരിശുദ്ധമായ കുന്നിലാണ്.

`സങ്കീ. 15,24 വായിക്കുക. ഇവിടെ ദാവീദ് വളരെ പ്രധാനപ്പട്ട ഒരു ചോദ്യം ചോദിക്കുന്നു: "വിശുദ്ധ പര്‍വ്വത്തില്‍ ആര്‍ വസിക്കും? ഈ സങ്കീര്‍ത്തനങ്ങളില്‍ അവന്‍റെ മറുപടി വെളിപ്പാട് 14:1-5 വാക്യങ്ങളില്‍ സീയോനില്‍ മറുപടി വെളിപ്പാട് 14:1-5 വാക്യങ്ങളില്‍ സീയോനില്‍ നില്‍ക്കുന്ന ജനങ്ങളുമായി താരതമ്യം ചെയ്യുക. എന്ത് സാമ്യം നിങ്ങള്‍ കാണുന്നു? എപ്രകാരമാണ് ഒരാള്‍ ഈ കൂട്ടത്തില്‍ ചേരുന്നത്? അവരുടെ നെറ്റിമേല്‍ പിതാവിന്‍റെ പേര് എഴുതിയിട്ടുണ്ട് എന്നുള്ളതിന്‍റെ പ്രാധാന്യമെന്താണ്?`

ദാവീദിന്‍റെ സങ്കീര്‍ത്തനത്തില്‍ ദൈവസന്നിധിയിലേക്ക് അനുവദിക്കപ്പെട്ടിട്ടുള്ളവരുടെ വിവരണം പാപികള്‍ക്ക് നിറവേറ്റുവാന്‍ വളരെ പ്രയാസമുള്ളതാണ്. നമ്മളിലാര്‍ക്ക് നാമെല്ലാ കാലത്തും നേരായി നടന്നു എന്നോ എല്ലാ കാലത്തും ഹൃദയംഗമായി സത്യം സംസാരിച്ചിട്ടുണ്ട് എന്നു പറയുവാന്‍ സാധിക്കും (സങ്കീ. 15:2) നമുക്കാര്‍ക്കും "ഞാന്‍ കുലുങ്ങുകയില്ല" എന്ന് പറയുവാന്‍ സാധിക്കില്ല (സങ്കീ. 15:5) "നാം ഒരു നാളും പാപം ചെയ്തിട്ടില്ല എന്നു നാം പറഞ്ഞാല്‍ വേദപുസ്തകം പഠിപ്പിക്കുന്നത് നമ്മില്‍ സത്യമില്ല" എന്നാണ് (1 യോഹ. 1:8).

നമ്മെ സീയോനില്‍ നില്‍ക്കുവാന്‍ പ്രാപ്തരാക്കുന്ന കുഞ്ഞാടല്ലാതെ വേറൊരു ഉപസംഹാരത്തിലും നമുക്കെത്തുവാന്‍ സാധിക്കയില്ല. ദാവീദിന്‍റെ സങ്കീര്‍ത്തനത്തില്‍ കുഞ്ഞാടിനെ പരാമര്‍ശിച്ചിട്ടില്ല എന്നാല്‍ അത് വെളി. 14 ലെ വര്‍ണ്ണനയില്‍ പ്രത്യക്ഷപ്പെടുന്നു. വെളി 14 ഏതാണ്ട് ദാവീദിന്‍റെ ചോദ്യത്തിന് ഉത്തരം നല്‍കുന്നതുപോലെയാണ്. വിശുദ്ധ മന്ദിരത്തില്‍ സീയോന്‍ മലയിലാണ് കുഞ്ഞാട് സ്ഥാപിക്കപ്പെട്ടിരിക്കുന്നത്. അവന്‍റെ സമ്പൂര്‍ണ്ണമായ നീതി വിശ്വാസത്തില്‍ കൂടി നമുക്ക് നല്‍കപ്പെട്ടിരിക്കയാല്‍ നമുക്കും അവിടെ പ്രവേശനമുണ്ട്. യേശുക്രിസ്തുവിന്‍റെ രക്തത്താല്‍ നമുക്കും അതിപരിശുദ്ധമായതിലേക്ക് പ്രവേശിക്കുവാനുള്ള ധൈര്യം ഉണ്ട്. യേശുക്രിസ്തുവിന്‍റെ ശരീരമാകുന്ന തിരശ്ശീലയാല്‍ അവന്‍ നമുക്കുവേണ്ടി സമര്‍പ്പിച്ച ജീവനുള്ളതും പുതിയതും ആയ ഒരു വഴിയില്‍ കൂടെ മാത്രമാണ് അത് സാധ്യമാകുന്നത് (എബ്രാ. 10:19,20). അവന്‍റെ രക്തമല്ലാതെ മറ്റെന്ത് പ്രത്യാശയാണ് നമുക്കുള്ളത്? യഥാര്‍ത്ഥത്തില്‍ ഒന്നുമില്ല.

`പാപത്തിന്മേല്‍ വിജയം കൈവരിക്കുന്നതിനെക്കുറിച്ചുള്ള എല്ലാ തിരുവചന വാഗ്ദത്തങ്ങളെയും കുറിച്ച് ചിന്തിക്കുക. എന്തുകൊണ്ട് ആ വാഗ്ദത്തങ്ങള്‍കൊണ്ടു പോലും യേശു നമുക്കായി ചിട്ടപ്പെടുത്തിയ പരിപൂര്‍ണ്ണ മാതൃകയില്‍നിന്നും നാം വീണുപോകുന്നതും എന്തുകൊണ്ടാണ് അവന്‍റെ പരിപൂര്‍ണ്ണ ജീവിതം നമുക്ക് പകരമായി വേണ്ടിയതും?`