---
title:  സങ്കീര്‍ത്തനങ്ങളില്‍ - ഭാഗം 1
date:   17/05/2025
---

### പഠനത്തിനുള്ള വേദഭാഗങ്ങള്‍

എബ്രാ. 9:11-15; സങ്കീ. 122; 15; 24; പുറ. 33:18-23; സങ്കീ. 5; 51:7-15.

> <p>മനഃപാഠവാക്യം</p>
> "പിന്നെ ഞാന്‍ സീയോന്‍ മലയില്‍ കുഞ്ഞാടും അവനോടുകൂടെ നെറ്റിയില്‍ അവന്‍റെ നാമവും പിതാവിന്‍റെ നാമവും എഴുതിയിരിക്കുന്ന നൂറ്റിനാല്പത്തിനാലായിരം പേരും നില്‍ക്കുന്നതു കണ്ടു" (വെളി. 14:1).

സെവന്ത് ഡേ അഡ്വന്‍റിസ്റ്റുകാരായിരിക്കെ നമ്മള്‍ വെളിപ്പാടിലെ പ്രതീകങ്ങള്‍ കൂടുതല്‍ മനസ്സിലാക്കുന്നതിന് പഴയനിയമത്തില്‍ തിരയാറുണ്ട്. ഈ വിവരണങ്ങള്‍, ഒരേയൊരു ഉറവിടത്തില്‍നിന്നും വിദൂരത്താണെങ്കിലും പഴയനിയമത്തിലുടനീളം കാണപ്പെടുന്നു. വിശിഷ്യാ അറിവിന്‍റെ ശ്രേഷ്ഠമായ ഒരു ഉറവിടം സങ്കീര്‍ത്തനങ്ങളാണ്. പരിപാവനമായ കാവ്യത്തിന്‍റെ ഒരു സമാഹാരമാണ്. അത് മനുഷ്യരുടെ പല അനുഭവങ്ങളും ദൈവവുമായുള്ള പരസ്പര സംഭാഷണങ്ങളും - പാപത്തിന്‍റെയും കഷ്ടതയുടെയും ഫലമായുള്ള നിരാശയുടെ പടുകുഴി മുതല്‍ അവന്‍റെ സാന്നിധ്യത്തിലുള്ള കടിഞ്ഞാണില്ലാത്ത സന്തോഷം വരെയും ക്ഷമക്കായും രക്ഷക്കായുമുള്ള ആവര്‍ത്തിച്ച വാഗ്ദത്തവും.

വളരെ ശ്രദ്ധയോടുള്ള സങ്കീര്‍ത്തന വായന വെളിപ്പാടു പുസ്തകം ജീവനുള്ളതായി മാറ്റുന്ന വിശദാംശങ്ങള്‍ നല്‍കുന്നു. പ്രത്യേകിച്ച് ദൈവത്തിന്‍റെ ശേഷിപ്പ് സഭയുടെ അന്ത്യകാല വേല വിവരിക്കുന്ന വെളിപ്പാട് 14. പഴയ യിസ്രായേലിന് കൊടുത്തിരുന്ന അതേ ദൗത്യം ദൈവത്തിന്‍റെ അന്ത്യകാല ജനത്തിന് നല്‍കപ്പെട്ടിട്ടുണ്ട്. നമ്മള്‍ ജാതികള്‍ക്കൊരു വെളിച്ചമായിരിക്കണം. എല്ലാ ജനത്തിനും അവരുടെ സ്രഷ്ടാവിനെ ആരാധിക്കുവാനും അനുസരിക്കുവാനുമായുള്ള അന്തിമമായുള്ള വിളി.

ദൈവത്തിന്‍റെ പാട്ടുപുസ്തകത്തില്‍ നല്‍കിയിട്ടുള്ള ചില വിശദാംശങ്ങള്‍ ഭൂമിയുടെ ചരിത്രത്തിലെ അവസാന നിമിഷങ്ങളിലെ നമ്മുടെ പങ്ക് മനസ്സിലാക്കുവാനും അഭിനന്ദിക്കുവാനുമുള്ള പുതിയ വഴികള്‍ നമുക്ക് നല്‍കുവാന്‍ സാധിക്കും.

_*ഈ ആഴ്ചയിലെ പാഠം പഠിച്ച് മേയ് 24 ലെ ശബ്ബത്തിനായി ഒരുങ്ങുക_