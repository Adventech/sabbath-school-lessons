---
title:  നമ്മുടെ മഹാപുരോഹിതന്‍
date:   18/05/2025
---

സമാഗമന കൂടാരത്തിന്‍റെ പണിക്ക് മോശെ മേല്‍നോട്ടം വഹിച്ചപ്പോള്‍ അവനിഷ്ടമുള്ള ഏതെങ്കിലും മാതൃക ഉപയോഗിക്കുവാന്‍ അവനനുവാദം കൊടുത്തില്ല. ദൈവം അവന്‍ അനുകരിക്കുവാന്‍ ഒരു മാതൃക (രൂപരേഖ) അവന് കൊടുത്തു.

"പര്‍വതത്തില്‍വച്ചു കാണിച്ചുതന്ന മാതൃകപ്രകാരം അവയെ ഉണ്ടാക്കുവാന്‍ സൂക്ഷിച്ചുകൊള്ളേണം" (പുറ. 25:40). അവിടെ ഉപയോഗിച്ചിരുന്ന മാതൃക ഉയര്‍ന്ന ഒരു യാഥാര്‍ത്ഥ്യം അതായത് സ്വര്‍ഗ്ഗീയ വിശുദ്ധ മന്ദിരത്തിന്‍റേതായിരുന്നു എന്നു നാം എബ്രായര്‍ക്ക് എഴുതിയ ലേഖനത്തില്‍ കണ്ടെത്തുന്നു.

`എബ്രാ. 9:11-15 ല്‍ ക്രിസ്തു കൂടാരത്തില്‍ നമ്മുടെ മഹാപുരോഹിതനായിരിക്കുന്നതിനെ കുറിച്ചു വായിക്കുക. അവന്‍ നമുക്കുവേണ്ടി എന്താണ് ചെയ്തുകൊണ്ടിരിക്കുന്നത് എന്നതിനെക്കുറിച്ച് എന്താണ് നമ്മേ പഠിപ്പിക്കുന്നത്?`

ഭൂമിയിലെ വിശുദ്ധമന്ദിരം യേശുക്രിസ്തുവിനെ ആശ്ചര്യകരമായ രീതിയില്‍ മുന്‍കൂട്ടി വിശദീകരിച്ചു. പുരോഹിതനും യാഗങ്ങളും മുതല്‍ ഉപകരണങ്ങളും മറ്റു മാതൃകാ വിശദാംശങ്ങള്‍വരെ. അവയെല്ലാം യേശുക്രിസ്തുവിനെപ്പറ്റി സംസാരിക്കുന്നു.

വെളിപ്പാടു പുസ്തകം തീര്‍ച്ചയായും വിശുദ്ധമന്ദിര പ്രതിബിംബങ്ങളില്‍ സമ്പുഷ്ടമായതാണ്. പ്രാരംഭ വാക്യങ്ങളില്‍ നമ്മള്‍ വിശുദ്ധമന്ദിരത്തിലെ മെഴുകുതിരികള്‍ കാണുന്നു. നിയമപെട്ടകത്തെക്കുറിച്ചും ദൈവാലയവുമായി ബന്ധപ്പെട്ട മറ്റു സൂചനകളും 4-ാം അധ്യായത്തില്‍ കാണുന്നു. പഴയനിയമ വിശുദ്ധമന്ദിരത്തെക്കുറിച്ച് അറിവില്ലാതെ യോഹന്നാന്‍ തന്‍റെ ദര്‍ശനങ്ങളുടെ വിവരണങ്ങള്‍ നല്‍കുന്നത് ഗ്രഹിക്കുവാന്‍ അസാധ്യമാണ്. യിസ്രായേലിന്‍റെ അനുഭവത്തെക്കുറിച്ച് പൗലൊസ് എഴുതുന്നത് "ഇത് ദൃഷ്ടാന്തമായിട്ട് അവര്‍ക്ക് സംഭവിച്ചു. ലോകാവസാനം വന്നെത്തിയിരിക്കുന്ന നമുക്ക് ബുദ്ധ്യുപദേശത്തിനായി എഴുതിയുമിരിക്കുന്നു (1 കൊരി. 10:11).

ദൈവാലയത്തെക്കുറിച്ചുള്ള വിശദാംശങ്ങള്‍ പഠിക്കുന്നതിലൂടെ നമുക്ക് വളരെയധികം പഠിക്കാം. സങ്കീര്‍ത്തനങ്ങളുടെ പുസ്തകത്തില്‍ വളരെ പ്രധാനപ്പെട്ട ഒരു ഘടകം ഈ വിശദാംശങ്ങള്‍ മനസ്സിലാക്കുവാന്‍ നാം കാണുന്നു: എപ്രകാരമാണ് ദൈവമക്കള്‍ വ്യക്തിപരമായി ദൈവാലയവുമായി ബന്ധപ്പെട്ടിരിക്കുന്നതെന്ന് ദാവീദ് വിശുദ്ധമന്ദിരവുമായും അതിലെ ശുശ്രൂഷകളുമായും എങ്ങനെ ബന്ധപ്പെട്ടിരിക്കുന്നുവെന്നും മിശിഹ അവര്‍ക്കെന്തു ചെയ്യുമെന്നുള്ളതിനെക്കുറിച്ച് ദൈവജനത്തിന്‍റെ ഹൃദയ പ്രതികരണം എന്താണെന്നുള്ളതും നാം കാണുന്നു. മാതൃക മാത്രമല്ല യേശുവിനെ കാണുവാന്‍ നമ്മെ സഹായിക്കുന്നത്. ദൈവം കൂടാര ശുശ്രൂഷയിലൂടെ നമ്മെ എന്താണ് പഠിപ്പിച്ചുകൊണ്ടിരുന്നത് എന്ന് മനസ്സിലാക്കിയവരുടെ വ്യക്തിപരമായ അനുഭവങ്ങള്‍ നമുക്ക് ഖനനം ചെയ്യുവാനും നമ്മുടെ തന്നെ ദൈവവുമായുള്ള അനുഭവത്തില്‍ കൂടെ നമുക്കു പഠങ്ങള്‍ പഠിക്കുവാനും സാധിക്കും.

`സങ്കീര്‍ത്തനങ്ങള്‍ 122 വായിക്കുക. അക്ഷരീകമായി നമുക്ക് ദൈവത്തിന്‍റെ ഭൗമികമായ ഭവനത്തിലേക്ക് പോകുവാന്‍ സാധിക്കത്തില്ലെങ്കിലും (അതവിടെ ഇല്ല, അതേ സ്ഥലത്ത് ഒരെണ്ണം പണിതിട്ടുണ്ടായിരുന്നെങ്കിലും അത് അര്‍ത്ഥശൂന്യമാകുമായിരുന്നു) ക്രിസ്തു നമുക്കുവേണ്ടി എന്തു ചെയ്തിട്ടുണ്ട് എന്നുള്ളതിന് പ്രോത്സാഹനമായി ഈ സങ്കീര്‍ത്തനത്തില്‍ നാമെന്ത് ഘടകങ്ങളാണ് കാണുന്നത്. സമാധാനം, സുരക്ഷിതത്വം, സ്തുതിയും ന്യായവിധിയും എന്ന ആശയങ്ങള്‍ ശ്രദ്ധിക്കുക.`