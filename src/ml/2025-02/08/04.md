---
title:  നമ്മുടെ ഹൃദയങ്ങളില്‍ നിയമം
date:   20/05/2025
---

സീയോനില്‍ ഒരുമിച്ചുകൂടിയ ശേഷിപ്പിന് അവരുടെ നെറ്റിമേല്‍ ഒരു നാമം കൊത്തിയിരുന്നു. പിതാവിന്‍റെയും കുഞ്ഞാടിന്‍റെയും നാമം (ഇതു രണ്ട് വ്യത്യസ്തമായ നാമങ്ങളാണോ എന്നത് സംശയാസ്പദമാണ് യേശു പിതാവിന്‍റെ സാക്ഷാല്‍ സ്വരൂപമാണ്). തിരുവെഴുത്തുകളില്‍ 'നാമം' മനുഷ്യരു തമ്മില്‍ അഭിസംബോധന ചെയ്യുന്നതിലും പ്രാധാന്യം അര്‍ഹിക്കുന്നതാണ്. അത് സ്വഭാവത്തെ പ്രതിനിധീകരിക്കുന്നു. ഈ ദിവസം വരെ പല സംസ്കാരങ്ങളിലും ജനങ്ങള്‍ ഒരു വ്യക്തിയുടെ സ്വഭാവത്തെക്കുറിച്ച് വളരെ ഉന്നതമായി ചിന്തിക്കുന്നുണ്ടെങ്കില്‍ അവര്‍ക്ക് നല്ല ഒരു പേരുണ്ടെന്ന് പറയുന്നു.

`വായിക്കുക: പുറ. 33:18-23; 34:1-7; സങ്കീ. 119:55. മോശെ ദൈവത്തിന്‍റെ മഹത്വം കാണണമെന്ന് പറഞ്ഞപ്പോള്‍ ദൈവമെന്താണ് അവനെ കാണിക്കാമെന്ന് വാഗ്ദത്തം ചെയ്തത്? പിന്നീട് ദൈവം തന്‍റെ നാമം മോശെയോട് വിളംബരം ചെയ്തപ്പോള്‍ എന്ത് പിന്തുടര്‍ന്നു? (പുറ. 34:5).`

ചിലര്‍ ദൈവതേജസ്സിനെ അടുത്തുകൂടാത്ത ഉജ്ജ്വലമായ വെളിച്ചമായി ചിത്രീകരിക്കുന്നു. ഇത് തികച്ചും ഉചിതമായ ഒരു വിവരണമാണ്. എന്നാല്‍ ദൈവതേജസ്സ് ദൃശ്യമായൊരു പ്രദര്‍ശനം മാത്രമല്ല; അവന്‍റെ മഹത്വം അവന്‍റെ സ്വഭാവമാണ്. ഇതു തന്നെയാണ് ദൈവനാമത്തിന്‍റെയും സത്യാവസ്ഥ.

തിരുവചനം ദൈവത്തിന്‍റെ നാമം നെറ്റിമേലെഴുതപ്പെട്ട ഒരു ശേഷിപ്പിനെ വര്‍ണ്ണിക്കുമ്പോള്‍ അത് അക്ഷരാര്‍ത്ഥത്തില്‍ അക്ഷരങ്ങള്‍ അവിടെ എഴുതിയതായിട്ടല്ല; അത് ദൈവസ്വഭാവം നിങ്ങളുടെ മനസ്സിലും ഹൃദയത്തിലും ആലേഖനം ചെയ്തതായിട്ടാണ് അതുകൊണ്ട് നമ്മുടെ ജീവിതത്തിലും നമ്മള്‍ ദൈവത്തിന്‍റെ സ്നേഹവും സ്വഭാവവും പ്രതിഫലിപ്പിക്കുന്നു. നിങ്ങള്‍ ദൈവത്തിന്‍റെ അടുത്തേക്ക് വലിച്ചടുപ്പിക്കപ്പെട്ടിരിക്കുകയാണ്. അവന്‍ നിങ്ങള്‍ക്ക് ആരായിരിക്കുന്നു എന്നതിനും നിങ്ങള്‍ക്കു വേണ്ടി എന്തു ചെയ്തിരിക്കുന്നുവോ അതിനായും നിങ്ങള്‍ അവനെ സ്നേഹിക്കുന്നു.

എത്ര രസകരവുമാണ് ദൈവം തന്നെത്തന്നെ മോശെയ്ക്ക് വര്‍ണ്ണിച്ചുകൊടുക്കുമ്പോള്‍, അവന്‍ അത് മോശെ പത്തു കല്പനയുടെ വേറെ ഒരു പതിപ്പ് സ്വീകരിക്കുന്നതുമായി സംയോജിപ്പിച്ചിരിക്കുന്നത്. പത്തു കല്പനയും ദൈവസ്വഭാവത്തിന്‍റെ ഒരു പകര്‍പ്പാണ്. അതുപോലെ വെളിപ്പാട് 14 ല്‍ ദൈവത്തിന്‍റെ നാമം നെറ്റിയില്‍ ആലേഖനം ചെയ്യപ്പെട്ടിട്ടുള്ള മനുഷ്യരും ദൈവകല്പന അനുസരിക്കുന്നവരായിട്ടാണ് വര്‍ണ്ണിക്കപ്പെട്ടിരിക്കുന്നത്. എബ്രായരില്‍ കാണപ്പെടുന്ന വാക്കുകള്‍ ശ്രദ്ധിക്കുക: "ഈ കാലം കഴിഞ്ഞശേഷം ഞാന്‍ അവരോടു ചെയ്വാനിരിക്കുന്ന നിയമം ഇങ്ങനെയാകുന്നു: എന്‍റെ ന്യായപ്രമാണം അവരുടെ ഉള്ളിലാക്കി അവരുടെ ഹൃദയങ്ങളില്‍ എഴുതും എന്ന് കര്‍ത്താവിന്‍റെ അരുളപ്പാട് എന്ന് അരുളിചെയ്ത ശേഷം അവരുടെ പാപങ്ങളെയും അകൃത്യങ്ങളെയും ഞാന്‍ ഇനി ഓര്‍ക്കയുമില്ല എന്ന് അരുളിച്ചെയ്യുന്നു (എബ്രാ. 10:16,17). സുവിശേഷത്തിന്‍റെ എത്ര നല്ല പ്രകടനം: ദൈവത്തിന്‍റെ നിയമം നമ്മുടെ ജീവിതങ്ങളില്‍ പ്രതിഫലിക്കപ്പെടുന്നെങ്കിലും നമ്മുടെ പാപപങ്ങള്‍ ഒരിക്കലും ഓര്‍മ്മിക്കപ്പെടാതിരിക്കേണ്ട ആവശ്യകത നമുക്കുണ്ട്.

ദൈവത്തിന്‍റെ നാമം അവന്‍റെ സ്വഭാവമാണ്. അവന്‍റെ സാന്‍മാര്‍ഗ്ഗീയ നിയമം അവന്‍റെ സ്വഭാവത്തിന്‍റെ പകര്‍പ്പാണ്. അന്ത്യകാലത്ത് ദൈവത്തിന്‍റെ വിശുദ്ധപര്‍വ്വതത്തില്‍ കൂടുന്ന എല്ലാവരിലും ദൈവത്തിനായുള്ള സ്നേഹം പകര്‍ന്നിരിക്കുന്നു. ദൈവത്തിന്‍റെ കല്പന അനുസരിക്കുന്നതില്‍ വെളിപ്പെടുന്ന സ്നേഹം.

`ന്യായപ്രമാണത്താലല്ല, വിശ്വാസത്താലാണ് നാം രക്ഷ പ്രാപിക്കുന്നതെങ്കില്‍, ദൈവത്തിന്‍റെ നിയമത്തിന്‍റെ പ്രാധാന്യം എന്താണ്? (1 യോഹ. 5:3).`