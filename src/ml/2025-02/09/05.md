---
title:  വീഞ്ഞും രക്തവും
date:   28/05/2025
---

`വായിക്കുക: സങ്കീ. 75; മത്തായി 26:26-29; വെളി. 14:9-12 വായിക്കുക. ഈ സങ്കീര്‍ത്തനം ന്യായവിധിയില്‍ ആപല്‍സാദ്ധ്യതയുള്ള ചില വിവാദവിഷയങ്ങളെക്കുറിച്ച് എന്താണ് വെളിപ്പെടുത്തുന്നത്? എപ്രകാരമാണ് മറ്റു വാക്യങ്ങള്‍ ഈ വിഷയങ്ങള്‍ മനസ്സിലാക്കുവാന്‍ നമ്മെ സഹായിക്കുന്നത്?`

ഈ സങ്കീര്‍ത്തനം സന്‍ഹേരിബിന്‍റെ സൈന്യത്തിന്‍റെ അതിശയകരമായ നശിപ്പിക്കലില്‍ പാടപ്പെട്ടിട്ടുണ്ടാവണം (2 ദിന. 32; 2 രാജാ. 19). വെളി. 20 ല്‍ കാണുന്ന ദുഷ്ടന്മാരുടെ അവസാന നശീകരണത്തിലേക്ക് ചൂണ്ടിക്കാണിക്കുന്ന ഒരു കഥപോലെ ദൈവത്തിന്‍റെ ജനം വിശുദ്ധ നഗരത്തിനകത്ത് അവരുടെ നീതിമാനായ രാജാവിനോടൊപ്പം ആയിരിക്കുമ്പോള്‍ ദുഷ്ടാത്മസേന വന്ന് അവരെ വളയുകയും അതിനുശേഷം അവര്‍ ദൈവത്താല്‍ത്തന്നെ നശിപ്പിക്കപ്പെടുകയും ചെയ്യും.

ദൈവം ന്യായവിധിയില്‍ തിരുത്തുന്ന ഒരു കാര്യം നമ്മുടെ വീഴ്ചപറ്റിയ ലോകത്തിലെ അധികാര അപഹരണമാണ്. അധഃപതിച്ച മനുഷ്യര്‍ മേലാല്‍ മറ്റുള്ളവര്‍ക്കുവേണ്ടിയോ ദൈവ മഹത്വത്തിനോ അല്ല അവര്‍ക്ക് വേണ്ടിയാണ് ജീവിക്കുന്നത്. ഇന്ന് പല രീതികളില്‍ ഈ പ്രപഞ്ചത്തില്‍ സാന്മാര്‍ഗ്ഗികമായ നിലവാരം ഉണ്ടെന്നുള്ള വിശ്വാസം തിരഞ്ഞെടുക്കാത്തതിന്‍റെ അനന്തരഫലത്തില്‍ നാം ജീവിച്ചുകൊണ്ടിരിക്കുകയാണ്. ഒരര്‍ത്ഥമുണ്ടെങ്കില്‍ നമ്മള്‍ തന്നെ അത് കണ്ടുപിടിക്കണം എന്നും ഈ പ്രപഞ്ചം നമ്മുടെ നന്മയ്ക്കുവേണ്ടി നിലനില്‍ക്കുന്നതാണെന്ന് ഭാവിക്കുകയും വേണം എന്ന് തത്വചിന്തകനായ ഫ്രെഡറിക് നിഷേ ഊന്നിപ്പറയുന്നു. ഓരോ വ്യക്തിയും തത്ഫലം അവനോ അവളോ ഒരു ദേവനാണെന്ന രീതിയില്‍ പെരുമാറുന്നു.

ഒരാള്‍ ന്യായമായി ചോദിക്കും ഈ തത്വചിന്ത എത്രമാത്രം നല്ലതായിട്ടാണ് ഫ്രഡറിക് നീച്ചയ്ക്ക് തന്നെയും പ്രവര്‍ത്തിച്ചത്? അത്രയ്ക്ക് നല്ലതായല്ല ശരിക്കും. അയാള്‍ക്ക് ബുദ്ധിഭ്രമമായ് ഇറ്റലിയിലെ ഒരു തെരുവില്‍, ഒരു മനുഷ്യന്‍ കുതിരയെ അടിക്കുന്നത് തടയാന്‍ ശ്രമിച്ചപ്പോള്‍ കുഴഞ്ഞുവീണു. അയാളുടെ ജീവിതത്തിലെ പിന്നീടുള്ള "വര്‍ഷങ്ങള്‍ അയാള്‍ സാധാരണ രീതിയില്‍ ചലിക്കാന്‍ കഴിയാത്തതായി ചിലവഴിക്കുകയും 1900 ത്തില്‍ മരണമടയുകയും ചെയ്തു.

പ്രശ്നങ്ങള്‍ എത്ര മോശമാണെങ്കിലും വിശ്വാസികളെന്ന നിലക്ക് നമ്മെ ഓര്‍മ്മിപ്പിക്കുന്നത് പ്രത്യാശയോടെ ജീവിക്കുവാനും ഭാവിയെ വര്‍ത്തമാന കാലസംഭവങ്ങളുടെ വെളിച്ചത്തില്‍ ന്യായം വിധിക്കുകയും ചെയ്യരുതെന്നാണ്. പരിഷ്കാരത്തിന്‍റെ തൂണുകള്‍ ദൈവമില്ലാത്തവരുടെ ഹൃദയങ്ങളും മനസ്സുകളും കൊണ്ടോ തിരുവചനത്തില്‍ കാണാന്‍ കഴിയാത്ത കാഴ്ചപ്പാടുള്ള ചിലരെകൊണ്ടോ ക്രമമായി തേഞ്ഞുപോകുന്നതുകൊണ്ടോ നിരാശപ്പെടുവാന്‍ എളുപ്പമാണ്.

പ്രചാരത്തില്‍ നമ്മള്‍ ജീവിക്കുന്നത് സദാചാരമൂല്യങ്ങള്‍, മനുഷ്യ ലൈംഗികത്വം, ആണു പെണ്ണും ലോകത്തിന്‍റെ ചില ഭാഗങ്ങളിലെങ്കിലും ആക്രമണത്തിന് വിധേയമാക്കപ്പെട്ടുകൊണ്ടിരിക്കുന്ന ഒരു കാലയളവിലാണ്. ചില തരത്തിലുള്ള അസാന്മാര്‍ഗ്ഗികത, പല ആളുകള്‍ക്കും രഹസ്യമായിപ്പോലും പറയുവാന്‍ നാണക്കേടുള്ള കാര്യങ്ങള്‍ പരസ്യമായി പ്രശംസിക്കപ്പെടുകയും അഭിനന്ദിക്കപ്പെടുകയും ചെയ്യുന്നു. അങ്ങനെയാണ് മോശമായ കാര്യങ്ങളുടെ വളര്‍ച്ച.

`ഇപ്പോള്‍ നമ്മള്‍ മറ്റുള്ളവര്‍ക്ക് ജീവിതം മെച്ചമാക്കുവാന്‍ നമ്മുടെ ഭാഗം ചെയ്യണമെങ്കിലും എന്തുകൊണ്ടാണ് ആത്യന്തികമായി എല്ലാ കാര്യങ്ങളും ശരിയാക്കുന്നതിന് മുന്‍പ് ഈ ലോകത്തിന്‍റെ മുഴുവന്‍ നശീകരണവും പ്രകൃത്യാതീതമായ വീണ്ടും സൃഷ്ടിപ്പും നടക്കുമെന്ന് ഓര്‍ത്തിരിക്കേണ്ടത് എപ്പോഴും പ്രധാനമായിരിക്കുന്നത് എന്തുകൊണ്ടാണ്?`