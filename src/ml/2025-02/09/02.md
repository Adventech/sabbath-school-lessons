---
title:  കഷ്ടങ്ങളില്‍ അവന്‍ ഏറ്റവും അടുത്ത തുണ
date:   25/05/2025
---

`സങ്കീര്‍ത്തനം 46 വായിക്കുക. നമുക്ക് ഇതില്‍നിന്ന് പ്രത്യാശയുടെ എന്തു ദൂതാണ് എടുക്കുവാനുള്ളത്. പ്രത്യേകിച്ച് നമ്മുടെ ഇപ്പോഴുള്ളതും വന്‍പോരാട്ടത്തിന്‍റെ ഭാഗമായി ഈ അന്ത്യകാലത്ത് ഈ ഭൂമിയുടെമേല്‍ വരാനിരിക്കുന്നതുമായ ജീവിത കോലാഹലങ്ങളുടെ ഇടയില്‍.`

സങ്കീര്‍ത്തനം 46 എബ്രായരുടെ പുസ്തകത്തില്‍ നാം കാണുന്ന ഒരു വിഷയവുമായി സ്പര്‍ശനമുള്ളതായി കാണപ്പെടുന്നു. ഏതോ മെച്ചമായ ഒന്നിനെക്കുറിച്ച് യേശു ഭൗമിക മഹാപുരോഹിതനെക്കാള്‍ മെച്ചപ്പെട്ടതാണ്. എല്ലാ മൃഗബലിയെക്കാളും മെച്ചപ്പെട്ടതാണ് അവന്‍റെ ബലി. സ്വര്‍ഗ്ഗീയ കൂടാരം ഭൂമിയില്‍ ഉണ്ടായിരുന്ന എല്ലാ കൂടാരങ്ങളെക്കാളും മെച്ചമുള്ളതാണ്.

ഈ സങ്കീര്‍ത്തനം വേറൊരു സമീപനമാണ് എടുക്കുന്നത്. എന്തായാലും ഗ്രന്ഥകാരന്‍ നല്ല കാര്യങ്ങള്‍ എടുത്ത് മെച്ചമായ കാര്യങ്ങളുമായി താരതമ്യപ്പെടുത്തുകയല്ല; അവന്‍ മത്സരത്തിലിരിക്കുന്ന ഒരു ലോകത്തെയും അത് പ്രദാനം ചെയ്ത അനന്തരഫലങ്ങളെയും ദൈവം നമുക്കുവേണ്ടി ഒരുക്കുന്ന മെച്ചമായ കാര്യങ്ങളുടെ വാഗ്ദത്തങ്ങളുമാണ് താരതമ്യം ചെയ്യുന്നത്.

തീര്‍ച്ചയായും ഈ സങ്കീര്‍ത്തനം നമ്മള്‍ അഭിമുഖീകരിക്കുന്ന ഒറ്റപ്പെടലിന്‍റെയും പോരാട്ടത്തിന്‍റെയും കഷ്ടതയുടെയും നടുവില്‍ സമാധാനവും വാഗ്ദത്തവും കൊണ്ട് നിറഞ്ഞുനില്‍ക്കുന്നു. ആത്യന്തികമായി നമ്മള്‍ മിണ്ടാതിരുന്നു ഞാന്‍ ദൈവം എന്ന് അറിഞ്ഞുകൊള്ളുകയെന്നതാണ് (സങ്കീ. 46:10). അതുപോലെ ഒരു ദിവസം ഇതെല്ലാം അവസാനിക്കുകയും ദൈവം മാത്രം ഈ ഭൂമിയില്‍ ഉയര്‍ത്തപ്പെടുകയും ചെയ്യും എന്ന ഉറപ്പോടെ സമാധാനമായിരിക്കയും വേണം.

ഇവിടെ എന്താണ് എഴുതിയിരിക്കുന്നതെന്ന് ശ്രദ്ധിക്കുക. "അതുകൊണ്ട് ഭൂമി മാറിപ്പോയാലും പര്‍വ്വതങ്ങള്‍ കുലുങ്ങി സമുദ്രമദ്ധ്യേ വീണാലും അതിലെ വെള്ളം ഇരച്ചുകലങ്ങിയാലും അതിന്‍റെ കോപം കൊണ്ട് പര്‍വ്വതങ്ങള്‍ കുലുങ്ങിയാലും നാം ഭയപ്പെടുകയില്ല" (സങ്കീ. 46:2).

രണ്ടാം വരവിങ്കല്‍ നടക്കുവാന്‍ പോകുന്ന രംഗങ്ങളെകുറിച്ച് ഓര്‍മ്മിപ്പിക്കാതിരിക്കുവാന്‍ കഴിയില്ല. "പുസ്തകചുരുള്‍ ചുരുട്ടുംപോലെ ആകാശം മാറിപ്പോയി. എല്ലാ മലയും ദ്വീപും സ്വസ്ഥാനത്തുനിന്ന് ഇളകിപ്പോകും" (വെളി. 6:14). അത് "കര്‍ത്താവിന്‍റെ ദിവസമോ കള്ളനെപ്പോലെ വരും അന്ന് ആകാശം കൊടും മുഴക്കത്തോടെ ഒഴിഞ്ഞുപോകും മൂലപദാര്‍ത്ഥങ്ങള്‍ കത്തിയെരിയുകയും ചെയ്യും" (2 പത്രൊസ് 3:11).

നമ്മുടെ ഇപ്പോഴുള്ള ലോകം, അതില്‍ സന്നിഹിതമായിരിക്കുന്ന എല്ലാ ദുഷ്ടതയും എല്ലാ കാലത്തേക്കും നിലനില്‍ക്കുകയില്ല, അതിന്‍റെ ശേഷം വരുന്നത് നമ്മുടെ മനസ്സിന് ഇപ്പോള്‍ മനസ്സിലാക്കുവാന്‍ പ്രയാസമാണ്. ഇപ്പോള്‍ നാം വിശ്വാസത്തില്‍ നമ്മെ സൂക്ഷിച്ച് ദൈവത്തിന്‍റെ വെളിപ്പാട് മുറുകെ പിടിച്ചു പ്രത്യേകമായി കുരിശിലെ യേശുവില്‍ തന്നെ ഉറച്ചു നില്‍ക്കേണം.

`എത്ര മോശമായ കാര്യങ്ങള്‍ ഈ ലോകത്തിലുണ്ടെങ്കിലും (നമുക്കറിയാം അത് ഇനിയും മോശമാകുവാന്‍ പോകുകയാണ്) എന്ത് പ്രത്യാശയാണ് നിങ്ങള്‍ നന്മയെക്കുറിച്ചും ശക്തിയെക്കുറിച്ചും ദൈവത്തിന്‍റെ സ്വഭാവത്തെക്കുറിച്ചും ഉള്ള നിങ്ങളുടെ അറിവില്‍നിന്നും നിങ്ങള്‍ ശേഖരിക്കുന്നത്? (ചിന്തിക്കുക: കുരിശ്).`