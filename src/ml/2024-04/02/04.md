---
title:  'അന്ധനു സൗഖ്യം/കാഴ്ച: ഭാഗം 1'
date:   08/10/2024
---

`യോഹന്നാന്‍ 9:1-16 വായിക്കുക. ഈ മനുഷ്യന്‍റെ കാഴ്ചയില്ലായ്മക്കു കാരണം എന്താണെന്നാണ് ശിഷ്യന്മാര്‍ ചിന്തിച്ചത്? അവരുടെ തെറ്റായ ധാരണയെ യേശു എങ്ങനെയാണ് തിരുത്തിയത്?`

ശിഷ്യന്മാര്‍ രോഗത്തെയും പാപത്തെയും തമ്മില്‍ ബന്ധിപ്പിച്ചു. ആ ദിശയിലേക്കു ചൂണ്ടുന്നതായ പഴയനിയമ ഭാഗങ്ങള്‍ പലതുണ്ട് (പുറ. 20:5; 2 രാജാ. 5:15-17; 15:5; 2 ദിന. 26:16-21 താരതമ്യം ചെയ്യുക). ഇയ്യോബിന്‍റെ കഥയാകട്ടെ അപ്രകാരം ഒരു ബന്ധം എപ്പോഴും ഉണ്ടോ എന്നു ചോദ്യം ഉന്നയിക്കുന്നു.

യേശു അക്കാര്യത്തെ നേരേ/വ്യക്തമാക്കുന്നു. പാപവും രോഗവും കഷ്ടവും തമ്മിലുള്ള ഏതെങ്കിലും ബന്ധം യേശു നിഷേധിക്കുന്നില്ല. എന്നാല്‍ ഇക്കാര്യത്തില്‍ ഉന്നതമായ ഒരു ഉദ്ദേശ്യം യേശു ചൂണ്ടിക്കാണിക്കുന്നു: ഈ സൗഖ്യദാനത്തിലൂടെ ദൈവത്തിനു മഹത്വമാണ് യേശു എടുത്തുപറയുന്നത്. സൃഷ്ടി കഥയുമായി സംഭവത്തിനു ചില അടുപ്പമുണ്ട്. ദൈവം ആദ്യമനുഷ്യനെ ഭൂമിയിലെ പൊടിയില്‍നിന്ന് രൂപപ്പെടുത്തിയതിനു സദൃശം ആണിത് (ഉല്പത്തി 2:7). ഗര്‍ഭം മുതല്‍ അവനു നഷ്ടമായിരുന്ന കുറവു തീര്‍ക്കുവാന്‍ യേശു ചേറുണ്ടാക്കുന്നു.

മത്തായി, മര്‍ക്കൊസ്, ലൂക്കൊസ് എന്നിവരുടെ സുവിശേഷങ്ങളില്‍ അതിശയപ്രവൃത്തികള്‍ക്ക് ഒരു ഐക്യരൂപ്യമുണ്ട്. പ്രശ്നത്തിന്‍റെ അവതരണം, യേശുവിന്‍റെ അടുക്കലേക്ക് ആ വ്യക്തിയെ കൊണ്ടു വരുന്നത്, സൗഖ്യം നല്‍കപ്പെടുന്നത്, ദൈവത്തിനു പുകഴ്ചയോടെ സൗഖ്യം തിരിച്ചറിയുന്നത് എന്നിങ്ങനെ.

യോഹന്നാന്‍ 9 ലെ കഥയില്‍ സംഭവക്രമം വാക്യം 9 ല്‍ പൂര്‍ത്തീകരിക്കപ്പെടുന്നു. വിശകലനത്തിന്‍റെ വിശാലമായി കാര്യം അതിശയ പ്രവൃത്തിയുടെ പ്രാധാന്യം ആണെന്നതാണ് പക്ഷേ യോഹന്നാന്‍റെ പ്രത്യേകത. കാഴ്ച പ്രാപിച്ച മനുഷ്യനും മതനേതാക്കളും തമ്മില്‍ ഒരു നീണ്ടസംവാദം നടക്കുന്നു. മൂര്‍ച്ചയുള്ള സംവാദം, പരസ്പര വിരുദ്ധമായതും തമ്മില്‍ ചുറ്റിപ്പിണഞ്ഞതുമായ രണ്ടു ചിന്താഗതികള്‍ക്കു ചുറ്റും കറങ്ങുന്നു. പാപം x ദൈവത്തിന്‍റെ പ്രവൃത്തികള്‍ (2) അന്ധതയും x കാഴ്ചയും.

യേശു ശബ്ബത്തിലാണ് സൗഖ്യം നല്‍കിയതെന്നു കഥാകാരന്‍ 9:14 ല്‍ എത്തുംവരെ പറയുന്നില്ല. ശബ്ബത്തില്‍ സൗഖ്യമാക്കുക എന്നത് ബൈബിള്‍ അനുസരിച്ചല്ല, പാരമ്പര്യപ്രകാരം ശബ്ബത്ത് ലംഘനം ആയിരുന്നു. യേശുവിനെ അതുകൊണ്ടു മാത്രം ശബ്ബത്ത് ലംഘനക്കാരനായി പരീശന്മാര്‍ കണക്കാക്കി. 'യേശു ശബ്ബത്ത് ആചരിക്കുന്നില്ല' എന്ന വാദഗതിയിന്മേല്‍ യേശു ദൈവത്തില്‍നിന്ന് വന്നവനല്ല എന്ന് അവര്‍ തീര്‍പ്പാക്കി. എന്നാല്‍ ഒരു പാപിക്ക് ഇത്തരം പ്രവൃത്തികള്‍ ചെയ്യാന്‍ കഴിയുന്നതല്ല എന്നത് മറ്റുള്ളവരെ ചിന്താക്കുഴപ്പത്തിലാക്കി (യോഹ. 9:16).

സംവാദം അവസാനിക്കും മുമ്പ് അവിടെ ഒരു ചേരിതിരിവ് ഉണ്ടായി. യേശു ആരാണെന്ന് അന്ധനായിരുന്ന മനുഷ്യന് അധികമധികം വ്യക്തമാക്കുന്നു; അതേ സമയം മതനേതൃത്വം യേശുവിന്‍റെ യഥാര്‍ത്ഥ തിരിച്ചറിയല്‍ കാര്യത്തില്‍ കൂടുതല്‍ കൂടുതല്‍ ആശയക്കുഴപ്പത്തിലുമായി.

`നമ്മുടെ സ്വന്തം വിശ്വാസങ്ങളും പാരമ്പര്യങ്ങളും കൊണ്ട് അന്ധമാക്കപ്പെടുന്നതിന്‍റെ അപകടത്തെ കുറിച്ച് ഈ കഥ എന്താണ് നമ്മോടു പറയുന്നത്? അത് സുപ്രധാനസത്യങ്ങളെ എങ്ങനെ നമുക്ക് നഷ്ടമാകും?`