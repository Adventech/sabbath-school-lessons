---
title:  "...പ്രവാചകന്‍ ഇവന്‍ ആകുന്നു, സത്യം"
date:   07/10/2024
---

`യോഹന്നാന്‍ 6:14,15, 26-36 വായിക്കുക. യേശുവിന്‍റെ അതിശയ പ്രവൃത്തികളില്‍ ജനം എങ്ങനെയാണ് പ്രതികരിച്ചത്? താന്‍ ആരാകുന്നു എന്ന് അവരെ പഠിപ്പിക്കുവാന്‍ യേശു ഇതിനെ എങ്ങനെയാണ് ഉപയോഗിച്ചത്?`

റോമാ സാമ്രാജ്യത്തിന്‍റെ അധീനതയില്‍നിന്നു വിടുവിക്കുന്ന ഒരു ഭൗമിക മശീഹയെ ആണ് യെഹൂദ്യര്‍ പ്രതീക്ഷിച്ചിരുന്നത്? യുദ്ധത്തില്‍ നേരിടേണ്ടിവന്ന രണ്ടു പ്രധാന കാര്യങ്ങള്‍ സൈനികര്‍ക്ക് ഭക്ഷണം നല്‍കുന്നതും മുറിവേറ്റവരെയും കൊല്ലപ്പെട്ടവരെയും പരിചരിക്കുന്നതും ആയിരുന്നു. യേശു തന്‍റെ അതിശയ പ്രവൃത്തികളിലൂടെ തനിക്ക് അതു കഴിയുമെന്നു യേശു കാണിച്ചു.

യേശു വന്നതു പക്ഷേ അതിനുവേണ്ടി ആയിരുന്നില്ല; തന്‍റെ അതിശയങ്ങളുടെ ഉദ്ദേശ്യവും അതായിരുന്നില്ല. നേരെമറിച്ചു 5000 പേര്‍ക്കു ഭക്ഷണം നല്‍കുന്നതിലൂടെ, യേശു താന്‍ ജീവന്‍റെ അപ്പമാണെന്നു ബോധ്യമാക്കുവാന്‍ തനിക്കു കഴിഞ്ഞു. ദൈവം തന്നെ സ്വര്‍ഗ്ഗത്തില്‍നിന്ന് ഇറങ്ങി വന്നുവെന്നാണ് അതു കാണിക്കുന്നത്. "ഞാന്‍ ജീവന്‍റെ അപ്പം ആകുന്നു" യേശു പറഞ്ഞു. "എന്‍റെ അടുക്കല്‍ വരുന്നവന് ഒരുനാളും വിശക്കുകയില്ല" (യോഹ. 6:35).

"ഞാന്‍ ആകുന്നു" എന്നു യേശു പറഞ്ഞ 7 കാര്യങ്ങളില്‍ ഒന്നാമത്തേതാണിത്. 'ഞാന്‍ ആകുന്നു' എന്നു പറഞ്ഞ കാര്യങ്ങളിലൊക്കെ ഓരോ 'കര്‍മ്മം' (predicate) ഉണ്ടായിരുന്നു/ബന്ധപ്പെട്ടിരുന്നു (ജീവന്‍റെ അപ്പം, യോഹ. 6:35; ലോകത്തിന്‍റെ വെളിച്ചം, യോഹ. 8:12; വാതില്‍, യോഹ. 10:7,9; നല്ല ഇടയന്‍, യോഹ. 10:11,14; പുനരുത്ഥാനവും ജീവനും, യോഹ. 11:25; വഴി, സത്യം, ജീവന്‍, യോഹ. 14:6; സാക്ഷാല്‍ മുന്തിരിവള്ളി, യോഹ. 15:15). യേശുവിനെ സംബന്ധിച്ച ഓരോ പ്രധാന സത്യത്തിലേക്ക് ഇവയെല്ലാം വിരല്‍ ചൂണ്ടി. 'ഞാന്‍ ആകുന്നു' എന്ന പ്രസ്താവന എല്ലാം തന്നെ പുറപ്പാട് 3 ലേക്ക് വിരല്‍ ചൂണ്ടുന്നു. ദൈവം അവിടെ 'ഞാന്‍ ആകുന്നു' എന്നു മോശെക്കു സ്വയം വെളിപ്പെടുത്തി (യോഹ. 8:58 താരതമ്യം ചെയ്യുക). ആ വലിയ 'ഞാന്‍ ആകുന്നവന്‍' യേശുവാണ്.

ആ മനുഷ്യര്‍ക്കു പക്ഷേ ഇതൊക്കെ നഷ്ടമായിപ്പോയി.

അവരുടെ അതൃപ്തമായ ഹൃദയങ്ങള്‍ പക്ഷേ എന്തുകൊണ്ടെന്ന് അന്വേഷിച്ചുകൊണ്ടിരുന്നു. അനവധി അതിശയങ്ങള്‍ പ്രവര്‍ത്തിച്ചവന് ആരോഗ്യം നല്‍കാന്‍ കഴിയില്ലേ, തന്‍റെ ജനങ്ങള്‍ക്കു ശക്തിയും ധനവും നല്‍കാന്‍ കഴിയില്ലേ, അവരുടെ പ്രതിരോധകരില്‍നിന്നു രക്ഷിക്കാനും അവരെ അധികാരത്തിലേക്കും ബഹുമതിയിലേക്കും ഉയര്‍ത്തുവാന്‍ കഴിയില്ലേ? ദൈവത്തില്‍നിന്ന് അയയ്ക്കപ്പെട്ടവന്‍ എന്ന് അവകാശപ്പെടുമ്പോഴും യിസ്രായേലിന്‍റെ രാജാവായിരിക്കുവാന്‍ നിഷേധിക്കുന്നതിനെ പൊരുത്തപ്പെടുത്തുവാന്‍ അവര്‍ക്കു കഴിഞ്ഞില്ല. യേശുവിന്‍റെ ആ നിഷേധം ദുര്‍വ്യാഖ്യാനം ചെയ്യപ്പെട്ടു. യേശു തന്നെ തന്‍റെ ദൗത്യത്തിന്‍റെ ദിവ്യസ്വഭാവത്തില്‍ സംശയിക്കുന്നതിനാലാണ് ഏറ്റെടുക്കുവാന്‍ ധൈര്യപ്പെടാത്തതെന്നു പലരും ഉറപ്പിച്ചു. അങ്ങനെ അവര്‍ അവരുടെ ഹൃദയങ്ങളെ അവിശ്വാസത്തിനു തുറന്നുകൊടുത്തു. സാത്താന്‍ വിതച്ച വിത്തുകള്‍ അതാതിന്‍റെ ഫലം ഉളവാക്കുകയും തെറ്റിദ്ധാരണകളും വികലതകളും അതിന് കളമൊരുക്കുകയും ചെയ്തു." E.G. White, The Desire of Ages, p. 385.

നിത്യജീവനിലേക്കു നിലനില്‍ക്കുന്ന സത്യത്തിനു പകരം അവര്‍ ഭൗതിക നേട്ടങ്ങളാണ് അന്വേഷിച്ചത്. ശ്രദ്ധ ഇല്ലാതിരുന്നാല്‍ നാമും നേരിടേണ്ടിവരുന്ന സാധ്യമായ ഒരു കെണിയാണിത്.

`ആത്മിക നന്മകളെ നഷ്ടമാക്കുന്ന ഭൗതിക നേട്ടങ്ങളുടെ കെണികളെ നമുക്ക് എങ്ങനെ ഒഴിവാക്കാന്‍ കഴിയും?`