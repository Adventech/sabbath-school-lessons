---
title:  ദിവ്യത്വത്തിന്‍റെ ലക്ഷണങ്ങള്‍
date:   05/10/2024
---

### പഠനത്തിനുള്ള വേദഭാഗങ്ങള്‍
യോഹ. 6:1-15; യെശ. 53:4-6; 1 കൊരി. 5:7; യോഹ. 6:26-36; 9:1-41; 1 കൊരി. 1:26-29; യോഹ. 11.

> <p>മനഃപാഠവാക്യം</p>
> യേശു അവളോട്: "ഞാന്‍ തന്നെ പുനഃരുത്ഥാനവും ജീവനും ആകുന്നു; എന്നില്‍ വിശ്വസിക്കുന്നവന്‍ മരിച്ചാലും ജീവിക്കും. ജീവിച്ചിരുന്നു എന്നില്‍ വിശ്വസിക്കുന്നവന്‍ ആരും ഒരുനാളും മരിക്കയില്ല; ഇതു നീ വിശ്വസിക്കുന്നുവോ എന്നു പറഞ്ഞു" (യോഹ. 11:25,26).

യേശുക്രിസ്തു നിത്യപുത്രനും പിതാവിനോട് ഒപ്പമുള്ളവനും സൃഷ്ടിക്കപ്പെടാത്തവനും സ്വയം നിലനില്‍ക്കുന്നവനും ആണെന്നു ബൈബിള്‍ വ്യക്തമാക്കുന്നു. യേശു ആണ് സകലവും സൃഷ്ടിച്ചത് (യോഹ. 1:1-3). അങ്ങനെ യേശു എല്ലാ കാലവും നിലനില്‍ക്കുന്നു; താന്‍ ഇല്ലാതിരുന്ന ഒരു കാലവുമില്ല. യേശു ഈ ലോകത്തില്‍ വന്നു നമ്മുടെ മനുഷ്യപ്രകൃതം സ്വീകരിച്ചെങ്കിലും അവിടന്നു തന്‍റെ ദൈവത്വം എക്കാലവും നിലനിര്‍ത്തി;چമാത്രമല്ല പല പ്രത്യേക സന്ദര്‍ഭങ്ങളിലും ഈ ദിവ്യത്വം വെളിപ്പെടുത്തും വിധം സംസാരിക്കുകയും പ്രവര്‍ത്തിക്കുകയും ചെയ്തു.

ഈ സത്യം യോഹന്നാനെ സംബന്ധിച്ചു പ്രധാനം ആയിരുന്നു. അതുകൊണ്ടാണ് യേശുവിന്‍റെ ചില അതിശയങ്ങളെ പുനരാവിഷ്കരിക്കുമ്പോള്‍ യോഹന്നാന്‍ യേശുവിന്‍റെ ദിവ്യത്വത്തെ ചൂണ്ടിക്കാണിക്കുവാന്‍ അവയെ ഉപയോഗിച്ചത്. ദിവ്യത്വത്തെ വെളിപ്പെടുത്തുന്ന കാര്യങ്ങള്‍ പറയുക മാത്രമല്ല. തന്‍റെ ദിവ്യത്വം പ്രകടമാകുന്ന പ്രവൃത്തികളെകൊണ്ട് അവയെ ബലപ്പെടുത്തുകയും ചെയ്തു.

യേശുവിന്‍റെ ദൈവത്വത്തിന്‍റെ ഏറ്റവും പ്രധാനപ്പെട്ട മൂന്ന് അടയാളങ്ങളെ ഈ ആഴ്ചയില്‍ നാം കാണുകയാണ്. അത്യന്തം ശ്രദ്ധേയമായ കാര്യം ഓരോ സംഭവത്തിലും ചിലര്‍ അതിശയ പ്രവൃത്തികളെ വിശ്വസിക്കുകയോ അവയുടെ പ്രാധാന്യം ഗ്രഹിക്കുകയോ ചെയ്തില്ല എന്നാണ്. യേശുവിനെ ഒഴിഞ്ഞു പോകുവാനുള്ള സന്ദര്‍ഭം ആയിരുന്നു അത് ചിലര്‍ക്ക്, എന്നാല്‍ മറ്റ് ചിലര്‍ക്ക്; അവരുടെ അന്ധതയുടെ ആഴം വര്‍ദ്ധിപ്പിക്കുന്നത് ആയിരുന്നു. വേറെ ചിലര്‍ക്ക് യേശുവിനെ കൊല്ലുന്നതിനു രഹസ്യാലോചന നടത്താനുള്ള സമയവും ആയിരുന്നു. ഇനിയും ചിലര്‍ക്ക് യേശു മശീഹ ആണെന്നു വിശ്വസിക്കുവാന്‍ അവ സഹായിച്ചു.

* ഈ ആഴ്ചയിലെ പാഠം പഠിച്ച് ഒക്ടോബര്‍ 12 ലെ ശബ്ബത്തിനായി ഒരുങ്ങുക