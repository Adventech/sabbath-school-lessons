---
title:  'അന്ധനു സൗഖ്യം/കാഴ്ച: ഭാഗം 2'
date:   09/10/2024
---

`യോഹന്നാന്‍ 9:17-34 വായിക്കുക. മതനേതാക്കള്‍ എന്തൊക്കെ ചോദിച്ചു? അന്ധനായിരുന്നവന്‍ എങ്ങനെ പ്രതികരിച്ചു?`

യോഹന്നാന്‍റെ സുവിശേഷത്തിലെ നീണ്ടഭാഗം ഇതു മാത്രമാണ്. യേശു അല്ല ഇവിടെ പ്രധാന അഭിനേതാവ്. യേശു ആണ് പക്ഷേ നിശ്ചയമായും പ്രധാന ചര്‍ച്ചാവിഷയം. പാപം സംബന്ധിച്ച ചോദ്യത്തിലാണ് കഥ ആരംഭിച്ചത് (യോഹ. 9:2). യേശു ഒരു പാപി ആണെന്നാണ് പരീശന്മാര്‍ ചിന്തിച്ചത്. ശബ്ബത്തില്‍ സൗഖ്യമാക്കിയതാണ് അതിനു കാരണം (9:16,24). സുഖം പ്രാപിച്ച മനുഷ്യന്‍ "മുഴുവനും പാപത്തില്‍ പിറന്നവന്‍" എന്ന് അവര്‍ അവനെ അധിക്ഷേപിച്ചു പറഞ്ഞു (9:34).

ആകാംക്ഷ ഉളവാക്കുന്ന ഒരു തിരിഞ്ഞുകറക്കമാണ് സംഭവിച്ചത്. അന്ധനു കാഴ്ച കൂടിക്കൂടി വന്നു. അതു ശാരീരികമായി മാത്രമല്ല; യേശുവിലും യേശുവിലെ വിശ്വാസത്തിലും അവന് അഭിനന്ദനം വര്‍ദ്ധിച്ചപ്പോള്‍ ആത്മിക അന്തര്‍ജ്ഞാനത്തിലും അവന്‍ വര്‍ദ്ധിച്ചുവന്നു. അതിനു വിപരീതമായി പരീശന്മാര്‍ അവരുടെ അറിവിന്‍റെ കാര്യത്തില്‍ അധികമധികം കുരുടര്‍ ആയിത്തീര്‍ന്നു. യേശുവിന്‍റെ കാര്യത്തില്‍ ഭിന്നരായി. ഒന്നാമത്, യേശു എവിടെനിന്നു വന്നു എന്ന് അവര്‍ അറിയാതായി എന്നത് രണ്ടാമത്തെ കാര്യം (9:16,29).

അതേ സമയം അവന്‍ ഈ അതിശയത്തെ എടുത്തു പറയുന്നതിലൂടെ, യേശു ആരെന്നു പറയുവാന്‍ യോഹന്നാന് ഒരു അവസരം നല്‍കി. യോഹന്നാന്‍ 9 ലെ അതിശയങ്ങളുടെ വിഷയം സുവിശേഷത്തിലെ മറ്റു വിഷയങ്ങളുമായി ഇടകലര്‍ന്നു യോജിച്ചുപോകുന്നു. യേശു ലോകത്തിന്‍റെ വെളിച്ചം ആകുന്നു എന്നു യോഹന്നാന്‍ വീണ്ടും ഉറപ്പിക്കുന്നു (9:5; 8:12). യേശുവിന്‍റെ അസാധാരണ ഉത്ഭവത്തെയും കഥ കൈകാര്യം ചെയ്യുന്നു. യേശു ആരാകുന്നു, എവിടെനിന്നു വന്നു, യേശുവിന്‍റെ ദൗത്യം എന്താകുന്നു എന്നിവയ്ക്കു വ്യക്തത വരുന്നു (യോഹ. 9:12,29; 1:14 താരതമ്യം ചെയ്യുക). മുന്‍ അതിശയ പ്രവൃത്തിയില്‍ പരാമര്‍ശിച്ച മോശെയുടെ ചിത്രവും ഈ അധ്യായത്തില്‍ പ്രത്യക്ഷപ്പെടുന്നു (യോഹ. 9:28,29; 5:45,46; 6:32 എന്നിവ താരതമ്യം ചെയ്യുക). ഒടുവിലായി ജനക്കൂട്ടത്തിന്‍റെ പ്രതികരണവും മറ്റൊരു വിഷയമാണ്. ചിലര്‍ വെളിച്ചത്തെക്കാള്‍ ഇരുളിനെ ഇഷ്ടപ്പെടുന്നു; മറ്റുള്ളവര്‍ അതേ സമയം വിശ്വാസത്തില്‍ മറുപടി നല്‍കുന്നു (യോഹ. 9:16-18, 35-41; 1:9-16; 3:16-21; 6:60-71).

മതനേതാക്കളുടെ അന്ധത അത്യന്തം പേടിപ്പെടുത്തുന്നതാണ്. "കുരുടനായി പിറന്നവന്‍റെ കണ്ണ് ആരെങ്കിലും തുറന്ന പ്രകാരം ലോകം ഉണ്ടായത് മുതല്‍ കേട്ടിട്ടില്ല. ദൈവത്തിന്‍റെ അടുക്കല്‍നിന്നു വന്നവന്‍ അല്ലെങ്കില്‍ അവന് ഒന്നും ചെയ്വാന്‍ കഴിയുകയില്ല" എന്നിങ്ങനെ പറയുവാന്‍ ഒരിക്കല്‍ കുരുടന്‍ ആയിരുന്ന ഭിക്ഷക്കാരന് കഴിഞ്ഞു (യോഹ. 9:32,33). എന്നിട്ടും മതനേതാക്കള്‍ക്ക്, ദേശത്തിന്‍റെ ആത്മിക വഴികാട്ടികള്‍ക്ക്, യേശുവിനെ ആദ്യം തിരിച്ചറിയുകയും മശീഹ ആയി സ്വീകരിക്കുകയും ചെയ്യേണ്ടിയിരുന്നവര്‍ എല്ലാ ശക്തമായ തെളിവും ഉണ്ടായിരുന്നിട്ടും അവര്‍ക്ക് അതിനു കഴിഞ്ഞില്ല. അല്ലെങ്കില്‍ അങ്ങനെ കാണുവാന്‍ അവര്‍ വാസ്തവമായും ആഗ്രഹിച്ചില്ല. നമ്മുടെ ഹൃദയങ്ങള്‍ക്കു നമ്മെ വഞ്ചിക്കുവാന്‍ കഴിയും എന്നതിന് എത്ര ശക്തമായ മുന്നറിയിപ്പ് ആണത്.

`1 കൊരി. 1:26-29 വായിക്കുക. കഥയിലെ ഈ ദൃശ്യവും പൗലൊസ് എഴുതിയതും എത്രമാത്രം യോജിച്ചു പോകുന്നു? അതേ തത്വം ഇന്നും എത്രമാത്രം പ്രസക്തമാണ്?`