---
title:  കൂടുതല്‍ പഠനത്തിന്
date:   11/10/2024
---

Read Ellen G. White, The Crissi in Galilee, pp. 383394; Lazarsu come forth, pp. 524536 and Prieslty Plottinsg pp. 537542 in The Desire of Ages. "ലോകത്തിനു ജീവന്‍ നല്‍കുന്ന ക്രിസ്തുവിന്‍റെ ജീവന്‍ തന്‍റെ വചനത്തിലാണ്. യേശു തന്‍റെ വചനംകൊണ്ടു തന്നെയാണ് രോഗം സൗഖ്യമാക്കിയതും ഭൂതങ്ങളെ പുറത്താക്കിയതും; അതേ വചനം കൊണ്ടുതന്നെ അവിടുന്നു സമുദ്രത്തെ ശാന്തമാക്കുകയും മരിച്ചവരെ ജീവിപ്പിക്കുകയും ചെയ്തു; യേശുവിന്‍റെ വാക്കുകള്‍ ശക്തിയോടു കൂടിയതായിരുന്നു എന്നതിനു ജനം സാക്ഷ്യം വഹിച്ചു. പഴയനിയമത്തിലെ എല്ലാ പ്രവാചകന്മാരിലൂടെയും ഉപദേഷ്ടാക്കന്മാരിലൂടെയും സംസാരിച്ച അതേ പ്രകാരം ആണ് അവിടുന്നു ദൈവവചനം സംസാരിച്ചത്. ബൈബിള്‍ മുഴുവനും ക്രിസ്തുവിന്‍റെ ഒരു ആവിഷ്കാരമാണ്. രക്ഷകനാകട്ടെ തന്‍റെ അനുഗാമികളുടെ വിശ്വാസത്തെ ദൈവവചനത്തില്‍ ഉറപ്പിക്കുവാന്‍ ആഗ്രഹിച്ചു. തന്‍റെ ദൃശ്യസാന്നിധ്യം പിന്‍വലിക്കപ്പെടുമ്പോള്‍ വചനം അവരുടെ ശക്തിയുടെ ഉറവിടം ആയിരിക്കണമെന്നും യേശു ആഗ്രഹിച്ചു. തങ്ങളുടെ ഗുരുവിനെ പോലെ അവരും 'ദൈവത്തിന്‍റെ വായില്‍നിന്നു വരുന്ന ഓരോ വചനം കൊണ്ടും ജീവിക്കണം' (മത്തായി 4:4).

"നമ്മുടെ ഭൗതിക ജീവന്‍ ഭക്ഷണം കൊണ്ടു നിലനില്‍ക്കുന്നതുപോലെ ആത്മിക ജീവന്‍ ദൈവവചനംകൊണ്ടു നിലനിര്‍ത്തപ്പെടണം. ഓരോ മനുഷ്യാത്മാവും ദൈവവചനത്തില്‍നിന്നു തനിക്കുതന്നെ ജീവന്‍ പ്രാപിക്കണം. നാം നമുക്കുവേണ്ടി തന്നെ ശരീരപോഷണത്തിനായി ഭക്ഷിക്കുന്നതുപോലെ ദൈവവചനത്തെ അവരവര്‍ സ്വീകരിക്കണം. മറ്റുള്ളവരുടെ മനസ്സുകളിലൂടെയല്ല നാം ദൈവവചനത്തെ സ്വീകരിക്കേണ്ടത്. നാം ശ്രദ്ധാപൂര്‍വ്വം ബൈബിള്‍ പഠിക്കണം, പരിശുദ്ധാത്മ സഹായത്തിനായി ദൈവത്തോടു ചോദിക്കണം. അങ്ങനെ നാം ദൈവത്തിന്‍റെ വചനത്തെ ഗ്രഹിക്കും." E.G. White, The Desire of Ages, p. 390.

**ചര്‍ച്ച**

`5000 പേര്‍ക്കു ഭക്ഷണം നല്‍കിയതിലും അന്ധനു കാഴ്ച നല്‍കിയതിലും ലാസ്സറിനെ ഉയര്‍പ്പിച്ചതിലുമൊക്കെ യേശു തന്‍റെ ദൈവത്വത്തിനു ശക്തമായ തെളിവു നല്‍കി. ഈ അതിശയങ്ങള്‍ പക്ഷേ വിഘടനം ഉളവാക്കി. ചിലര്‍ വിശ്വസിച്ചു, മറ്റു ചിലര്‍ സംശയിച്ചു, ശക്തമായ തെളിവുകള്‍ ഉണ്ടായിരുന്നിട്ടും ദൈവത്തെ തള്ളിക്കളയുന്നത് എന്താണു നമ്മെ പഠിപ്പിക്കുന്നത്?`

`ഈ അതിശയ പ്രവൃത്തികളെല്ലാം യേശുവിനെ ദിവ്യനായ ദൈവപുത്രന്‍ എന്നു ചൂണ്ടിക്കാണിക്കുന്നു. യേശുവില്‍ വിശ്വസിക്കുന്നതിനു യേശുവിന്‍റെ ദിവ്യത്വം എന്തുകൊണ്ട് പ്രധാനം ആയിരിക്കുന്നു?`

`1 കൊരി. 1:26-29 വീണ്ടും കാണുക. അതേ തത്വങ്ങള്‍ 21-ാം നൂറ്റാണ്ടിലും ഏതുവിധം പ്രവര്‍ത്തിക്കുന്നു? ക്രിസ്ത്യാനികള്‍ ഭോഷത്വമായി കരുതുന്ന ചില കാര്യങ്ങള്‍ ഏതൊക്കെയാണ്, അതായത് ജഡപ്രകാരം ജ്ഞാനികളായവര്‍ നിന്ദിച്ചു തള്ളുന്ന കാര്യങ്ങള്‍ ഏതൊക്കെ? അതിശക്തമായ കാര്യങ്ങള്‍ ആയിരുന്നിട്ടും നിന്ദിക്കപ്പെടുന്നത് എന്തുകൊണ്ടാണ്?`