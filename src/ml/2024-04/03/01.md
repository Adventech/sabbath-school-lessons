---
title:  'മുന്‍ചരിത്രം: ആമുഖം'
date:   12/10/2024
---

### പഠനത്തിനായുള്ള വേദഭാഗങ്ങള്‍
യോഹ. 1:1-5; ഉല്പത്തി 1:1; യോഹ. 1:9-13; 3:16-21; 9:35-41; മത്തായി 7:21-23; യോഹ. 17:1-5.

> <p>മനഃപാഠവാക്യം</p>
> "ആദിയില്‍ വചനം ഉണ്ടായിരുന്നു, വചനം ദൈവത്തോടുകൂടെ ആയിരുന്നു. വചനം ദൈവം ആയിരുന്നു" (യോഹ. 1:1).

ഒന്നാമത്തെ ആഴ്ച യോഹന്നാന്‍റെ സുവിശേഷത്തിന്‍റെ അവസാന ഭാഗമാണ് കൈകാര്യം ചെയ്തത്, സുവിശേഷം എഴുതിയതിലെ ഉദ്ദേശ്യമാണ് അതില്‍ വിവരിക്കപ്പെടുന്നത്. ഈ ആഴ്ചയിലെ പാഠം സുവിശേഷത്തിന്‍റെ തുടക്കത്തിലേക്കു മടങ്ങിപ്പോകുന്നു. വായനക്കാരനെ കൊണ്ടുപോകുവാന്‍ പരിശുദ്ധാത്മാവ് പ്രേരിപ്പിച്ച ദിക്കിലേക്കു യോഹന്നാന്‍ തിരിയുകയാണ്. ആദ്യവാക്കുകളിലും ഖണ്ഡികകളിലും പുതിയനിയമ എഴുത്തുകാര്‍ തങ്ങള്‍ അവതരിപ്പിക്കുവാന്‍ ഉദ്ദേശിക്കുന്ന ചിന്താവിഷയങ്ങളാണ് നല്‍കുന്നത്. യോഹന്നാനും അതു തന്നെയാണ് ചെയ്യുന്നത്. പ്രപഞ്ചം മുഴുവന്‍ വ്യാപകമായ അതിമഹത്തായ വിഷയങ്ങളുടെ ഭാഗമായാണ് യോഹന്നാന്‍ അവയെ അവതരിപ്പിക്കുന്നത്. യേശുക്രിസ്തുവിനെ സംബന്ധിക്കുന്ന, സകലത്തെയും മറികടക്കുന്ന പിന്‍തള്ളുന്ന സത്യങ്ങളാണ് അവ. സൃഷ്ടിപ്പിനും മുന്‍കാലത്തേക്കു കടന്നെത്തുന്ന സത്യങ്ങളാണ് അവ.

യേശു മശീഹ ആണെന്നു വായനക്കാര്‍ അറിഞ്ഞിരിക്കുവാന്‍ തക്കവണ്ണം പുസ്തകത്തിന്‍റെ തുടക്കത്തില്‍ത്തന്നെ ആ അവതരണം നല്‍കപ്പെട്ടിരിക്കുന്നു. പുസ്തകത്തിലെ മറ്റു കഥാപാത്രങ്ങള്‍ക്ക് ഈ നേട്ടം ഇല്ല താനും. സുവിശേഷകന്‍ മടങ്ങിവന്നു യേശുവിന്‍റെ കഥ പറയുമ്പോള്‍ അതിമഹത്തായ വിഷയങ്ങളെ വായനക്കാര്‍ക്കു വ്യക്തമായി കാണാന്‍ കഴിയും. യേശുവിന്‍റെ ഭൗതിക ജീവിത ചരിത്രത്തിന്‍റെ കാലയളവില്‍ തന്നെയാണ് ഈ വലിയ വിഷയങ്ങള്‍ ചേര്‍ക്കപ്പെട്ടിരിക്കുന്നത്.

ഈ ആഴ്ചയിലെ പാഠം ഒരു മുഖവുരയോടുകൂടി (യോഹ. 1:1-8), അതിന്‍റെ പ്രധാന ചിന്താവിഷയങ്ങളെ ചുരുക്കിപ്പറയും. ഈ വിഷയങ്ങളെ സുവിശേഷത്തിന്‍റെ മറ്റു ഭാഗങ്ങളിലും നമ്മള്‍ പിന്നീടും കാണുന്നതായിരിക്കും.

ഈ ആഴ്ചയിലെ പാഠം പഠിച്ച് ഒക്ടോബര്‍ 19 ലെ ശബ്ബത്തിനായി ഒരുങ്ങുക