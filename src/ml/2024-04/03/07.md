---
title:  കൂടുതല്‍ പഠനത്തിന്
date:   18/10/2024
---

കൂടുതല്‍ പഠനം: The Desire of Ages, pp. 19-26.

"കര്‍ത്താവായ യേശുക്രിസ്തു, ദൈവത്തിന്‍റെ ദിവ്യപുത്രന്‍, നിത്യത മുതല്‍ നിലനില്‍ക്കുന്നവന്‍, ഒരു വേറിട്ട വ്യക്തി, എന്നാലും പിതാവിനോട് ഒന്നായവന്‍. അവിടുന്നു സ്വര്‍ഗ്ഗത്തിന്‍റെ മഹത്വത്തെ വെല്ലുന്നവന്‍ ആയിരുന്നു. സ്വര്‍ഗ്ഗീയ ബുദ്ധിശക്തികളുടെ അധിപന്‍ ആയിരുന്നു അവിടുന്നു ദൂതന്മാരുടെ ആരാധനാപൂര്‍വ്വമായ ആദരവ് തനിക്ക് തന്‍റെ അവകാശമായി ലഭിച്ചിരുന്നു. ദൈവത്തെ ചൂഷണം ചെയ്യുന്നതായിരുന്നില്ല (സദൃശ. 8:22-27 തുടര്‍ന്നു വായിക്കുക).

"ക്രിസ്തു ലോകസ്ഥാപനത്തിനു മുമ്പേ പിതാവിനു സമനായിരുന്നു എന്ന സത്യത്തില്‍ വെളിച്ചവും മഹത്വവും അടങ്ങിയിരിക്കുന്നു. ഇരുട്ടില്‍ പ്രകാശിക്കുന്ന വെളിച്ചം ആണത്, തനി ദിവ്യ മഹത്വത്തില്‍ തിളങ്ങുന്നതുമാണ്. ഈ സത്യം അതില്‍ തന്നെ അനന്തമായി ദുര്‍ഗ്രാഹ്യമാണ്. ദുര്‍ഗ്രാഹ്യവും അല്ലെങ്കില്‍ വിവരിക്കാന്‍ ആകാത്തതുമായ സത്യങ്ങളെ വിവരിക്കുന്നതാണത്. അതേസമയം, സമീപിക്കാന്‍ ആകാത്തതും ഉള്‍ക്കൊള്ളാന്‍ കഴിയാത്തതുമായ വെളിച്ചത്തില്‍ കുടികൊള്ളുന്ന സത്യം ആണത്." E. G. White, SDA Bible Commentary, 5:1126.

"യേശു പറഞ്ഞിരുന്നു, ഞാനോ ഭൂമിയില്‍ നിന്ന് ഉയര്‍ത്തപ്പെട്ടാല്‍ സകലരെയും എന്നിലേക്ക് ആകര്‍ഷിക്കും" (യോഹ. 12:32). രക്ഷകന്‍ ലോകത്തിന്‍റെ പാപങ്ങള്‍ക്കു വേണ്ടി മരിച്ചതായി ക്രിസ്തു പാപിക്കു വെളിപ്പെടുത്തപ്പെടണം; ദൈവം കുഞ്ഞാടിനെ കാല്‍വരി ക്രൂശില്‍ മരിക്കുന്നതായി നാം കാണുമ്പോള്‍, രക്ഷയുടെ രഹസ്യം നമ്മുടെ മനസ്സുകള്‍ക്കു തുറക്കപ്പെടുകയും ദൈവത്തിന്‍റെ നന്മ നമ്മെ അനുതാപത്തിലേക്കു നയിക്കുകയും ചെയ്യും. പാപികള്‍ക്കു വേണ്ടി മരിച്ചതില്‍ നമുക്ക് ഉള്‍ക്കൊള്ളുവാന്‍/ഗ്രഹിക്കാന്‍ കഴിയാത്ത ഒരു സ്നേഹമാണ് ക്രിസ്തു പ്രകടിപ്പിച്ചത്. പാപി ഈ സ്നേഹം ദര്‍ശിക്കുമ്പോഴാകട്ടെ അത് ഹൃദയത്തെ അലിയിക്കുകയും മനസ്സിനു ബോധ്യമാകുകയും അന്തരാത്മാവില്‍ അതിദുഃഖം ഉളവാക്കുകയും ചെയ്യുന്നു... അവര്‍ (മനുഷ്യര്‍) എപ്പോഴെങ്കിലും നവീകരണത്തിനു ശ്രമിക്കുമ്പോള്‍ ശരിയായതു ചെയ്യാനുള്ള ആത്മാര്‍ത്ഥമായ ആഗ്രഹത്തോടുകൂടി ആകുമ്പോള്‍, ക്രിസ്തുവിന്‍റെ ശക്തിയാണ് അവരെ ആകര്‍ഷിക്കുന്നത്. അവര്‍ക്ക് അജ്ഞാതമായ ഒരു സ്വാധീനം അവരുടെ അന്തരാത്മാവില്‍ പ്രവര്‍ത്തിച്ച്, അവരുടെ മനസ്സാക്ഷിയെ ഉണര്‍ത്തുകയും ബാഹ്യജീവിതത്തെ മാറ്റുകയും ചെയ്യുന്നു. ക്രിസ്തു തന്‍റെ ക്രൂശിലേക്കു നോക്കുവാന്‍ അവരെ ആകര്‍ഷിച്ച്, അവരുടെ പാപങ്ങള്‍ കുത്തിതുളച്ചവനെ അവര്‍ ദര്‍ശിക്കയില്‍, കല്പന അവരുടെ മനസ്സാക്ഷിയില്‍ വന്നു കുടികൊള്ളുന്നു." E.G. White, Stesp to Chrsti, 26,27.

**ചര്‍ച്ചകള്‍**

`ക്രിസ്തുവിന്‍റെ സൃഷ്ടി കര്‍ത്തവ്യത്തില്‍ യോഹന്നാന്‍ തുടങ്ങുന്നത് എന്തുകൊണ്ടാണ്? ദൈവശാസ്ത്രത്തില്‍ ആകമാനം ഇതു പ്രധാനം ആയിരിക്കുന്നത് എന്തുകൊണ്ട്? തിരുവെഴുത്തില്‍ പറയപ്പെടുന്ന വിധം സൃഷ്ടിയെ സംബന്ധിച്ച ജ്ഞാനം നമുക്ക് ഉണ്ടായിരിക്കേണ്ടതും എന്തുകൊണ്ടാകുന്നു?`

`ഞായറാഴ്ചയിലെ പഠനത്തിന്‍റെ ഒടുവിലുള്ള ചോദ്യം വീണ്ടും ശ്രദ്ധിക്കുക. സ്രഷ്ടാവായ നിത്യദൈവത്തിനു പകരം സൃഷ്ടിയായ ഒരു ജീവി ക്രൂശിക്കപ്പെട്ടിരുന്നെങ്കില്‍ എന്തു സംഭവിക്കുമായിരുന്നു? യേശു നിത്യദൈവം അല്ലായിരുന്നെങ്കില്‍ നമുക്ക് എന്താണ് നഷ്ടപ്പെടുക.`