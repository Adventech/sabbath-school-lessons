---
title:  യേശുവില്‍ ദൃഷ്ടി ഉറപ്പിക്കുക
date:   23/12/2024
---

`യോഹന്നാന്‍ 21:20-22 വായിക്കുക. ഏതു ചോദ്യമാണ് പത്രൊസിനെ ഒരു തെറ്റായ പാതയിലേക്ക് താഴ്ത്തിയത്? യേശു എങ്ങനെ ആ പാതയെ നേരെയാക്കി?`

യേശു പത്രൊസിനെ സുവിശേഷത്തിന്‍റെ ശുശ്രൂഷയില്‍ യഥാസ്ഥാനപ്പെടുത്തിക്കൊണ്ട് അവനോടു പറഞ്ഞു "എന്നെ അനുഗമിക്ക" (യോഹ. 21:19). യേശുവിനെ യഥാര്‍ത്ഥമായി കടല്‍ത്തീരത്തേക്കു ശാരീരികമായി അനുഗമിക്കുവാന്‍ ആയിരിക്കാം ഉദ്ദേശിക്കപ്പെട്ടിരുന്നത്. എന്തുകൊണ്ടെന്നാല്‍, പത്രൊസ് തിരിഞ്ഞുനോക്കി യോഹന്നാന്‍ യേശുവിനെ പിന്‍തുടരുന്നതുകണ്ടു, അവനെക്കുറിച്ച് അന്വേഷണം നടത്തി, "കര്‍ത്താവേ, ഈ മനുഷ്യന്‍റെ കാര്യം എന്താണ്?" (യോഹ. 21:21).

യേശു പത്രൊസിനെ ശുശ്രൂഷയില്‍ യഥാസ്നാനപ്പെടുത്തിക്കൊണ്ട് അവന്‍ എപ്രകാരം മരിക്കും എന്നു പ്രവചിച്ചിരുന്നു (യോഹ. 21:18). അതേപോലെ, യോഹന്നാന്‍റെ മരണം എങ്ങനെ ആയിരിക്കുമെന്ന് അറിയുവാന്‍ അവന് ആകാംക്ഷയുണ്ടായി. യേശു തന്നെ അനുഗമിക്കുന്നതിനെക്കുറിച്ചു പറയാതെ, അവന്‍റെ ശ്രദ്ധയെ വീണ്ടും തിരിച്ചുവിടുന്നു. മറ്റു ശിഷ്യന്മാര്‍ക്ക് എന്തു സംഭവിക്കുമെന്നതിനെക്കുറിച്ച് അവനെ, വിഷമിക്കേണ്ടതില്ല എന്ന് ഓര്‍മ്മപ്പെടുത്തി.

`യോഹന്നാന്‍ 21:23-25 വായിക്കുക. യേശുവിന്‍റെ പ്രസ്താവന എങ്ങനെ തെറ്റിദ്ധരിക്കപ്പെട്ടു? ആ തെറ്റിദ്ധാരണയെ അപ്പൊസ്തലന്‍ യോഹന്നാന്‍ എങ്ങനെ തിരുത്തി?`

"ഞാന്‍ വരുവോളം ഇവന്‍ ഇരിക്കേണമെന്ന് എനിക്ക് ഇഷ്ടമുണ്ടെങ്കില്‍ അത് നിനക്ക് എന്ത്? നീ എന്നെ അനുഗമിക്ക" എന്നു യേശു പറഞ്ഞതിനെ ആളുകള്‍ തെറ്റിദ്ധരിച്ചും യേശു യോഹന്നാന്‍ മരിക്കും മുമ്പു വരുമെന്ന് ആളുകള്‍ അതിന് അര്‍ത്ഥം നല്‍കി. കാലങ്ങള്‍ കഴിഞ്ഞുപോകുകയും യോഹന്നാന്‍ വൃദ്ധന്‍ ആകുകയും ചെയ്തു. അവന്‍റെ മരണം ഒരു പ്രതിസന്ധിക്കു കളമൊരുക്കുമായിരുന്നു. അവന്‍ മരിക്കുകയും യേശു വരാതിരിക്കുകയും ചെയ്യുക എന്നത് ചിന്താക്കുഴപ്പം ഉണ്ടാക്കാം. (എന്തായാലും യോഹന്നാന്‍ മരിക്കുക തന്നെ ഉണ്ടായി.) യോഹന്നാന്‍ ഈ തെറ്റിദ്ധാരണയെ തിരുത്തുന്നു അത് യേശുവിന്‍റെ ഇഷ്ടമാണ്, എന്തു സംഭവിക്കുമെന്ന പ്രവചനമല്ല.

മറ്റുള്ളവരില്‍ ശ്രദ്ധിക്കാതെ യേശുവിന്‍ ശ്രദ്ധിക്കുക എന്ന ആശയം, ആഴ്ചയിലെ ശേഷിക്കുന്ന പാഠഭാഗങ്ങളുടെ ശക്തമായ വിഷയമാണ്. യേശു, യേശു മാത്രമാണ് നമ്മുടെ രക്ഷകന്‍. മനുഷ്യര്‍ നിശ്ചയമായും നിങ്ങളെ നിരാശപ്പെടുത്തിയേക്കാം, ചിലപ്പോള്‍ ഉപദ്രവിച്ചെന്നും വരാം.

ചൊവ്വ മുതല്‍ വ്യാഴംവരെയുള്ള 'സത്യഭാഗങ്ങള്‍' ദൈവവചനം ഗ്രഹിക്കുന്ന വിഷയം കൈകാര്യം ചെയ്യും. യേശുവിനെ അറിയുകയും അനുഗമിക്കുകയും ചെയ്യുക എന്നതാണ് ഉദ്ദേശ്യം. യേശു മാത്രം ആകണം യജമാനനും വഴികാട്ടിയും. അതല്ലാതെ ആരെല്ലാം എന്തെല്ലാം സഹായമോ ഉപദേശമോ മാര്‍ഗ്ഗനിര്‍ദ്ദേശമോ നല്‍കിയാലും അവഗണിക്കുക.

`നിങ്ങള്‍ ആശ്രയിച്ച ആരെല്ലാം എപ്പോഴൊക്കെ നിങ്ങളെ നിരാശപ്പെടുത്തിയിട്ടുണ്ട്? അത്തരം അനുഭവങ്ങളില്‍നിന്നു കഠിനമായ എന്തെല്ലാം പാഠങ്ങള്‍ നിങ്ങള്‍ പഠിച്ചു?`