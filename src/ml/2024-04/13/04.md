---
title:  വെളിച്ചവും ഇരുട്ടും
date:   24/12/2024
---

`യോഹന്നാന്‍ 1:4-10; 3:19-21; 5:35; 8:12; 9:5; 11:9,10; 12:35 വായിക്കുക. എന്തു വലിയ വിരുദ്ധതയാണ് ഇവിടെ കാണപ്പെടുന്നത്? സത്യം ഗ്രഹിക്കുന്നതില്‍ ഇത് ഇത്രമാത്രം അടിസ്ഥാനപരം ആയിരിക്കുന്നത് എന്തുകൊണ്ട്?`

ലോകം ഇരുട്ടിലാണ്. അത് വെളിച്ചത്തെ അടച്ചുവയ്ക്കുന്നു. അതിനു സ്വയമായി സത്യദൈവത്തിലേക്കുള്ള വഴി കണ്ടെത്തുവാന്‍ കഴിയുന്നതുമല്ല. ആ ദൈവം സൃഷ്ടിപ്പിന്‍റെയും വെളിപ്പെടുത്തലിന്‍റെയും വീണ്ടെടുപ്പിന്‍റെയും വ്യക്തിപരമായ ദൈവമാണ്.

"ദിവ്യത്വത്തെ സംബന്ധിച്ച ഒരു അറിവു നേടുവാന്‍ മനുഷ്യത്വത്തിനു സ്വയമായി ഒരിക്കലും സാധിക്കുകയില്ല. 'അത് ആകാശത്തോളം ഉയരം ഉള്ളത്; നീ എന്തു ചെയ്യും; അത് പാതാളത്തെക്കാള്‍ അഗാധമായത്; നിനക്ക് അറിയാമോ?' (ഇയ്യോബ് 11:8). ദത്തെടുക്കലിന്‍റെ ആത്മാവിനു മാത്രമേ ദൈവത്തിന്‍റെ ആഴത്തിലുള്ള കാര്യങ്ങളെ നമുക്കു വെളിവാക്കിത്തരുവാന്‍ കഴിയൂ. അവ കണ്ണു കണ്ടിട്ടില്ല, കാതു കേട്ടിട്ടില്ല, മനുഷ്യന്‍റെ ഹൃദയത്തില്‍ തോന്നിയിട്ടുമില്ല.' ദൈവം തന്‍റെ ആത്മാവിനാല്‍ അവയെ നമുക്ക് വെളിപ്പെടുത്തിയിരിക്കുന്നു." The Desire of Ages, p. 412.

യേശുക്രിസ്തു മാത്രമേ ദൈവത്തെ "പിതാവ് എന്നു പ്രഖ്യാപിച്ചിട്ടുള്ളൂ" (യോഹ. 1:18). ഗ്രീക്ക് പദം exegeomac എന്നതിനു വ്യാഖ്യാനിക്കുക, വിവരിക്കുക, വിശദമാക്കുക, എന്നൊക്കെയാണ് അര്‍ത്ഥം. യോഹന്നാന്‍ യേശുവിനെ സ്വര്‍ഗ്ഗീയ ദൂതു വാഹകന്‍, ദൈവത്തെ അറിയുക എന്നതിന്‍റെ അര്‍ത്ഥം വിവരിക്കുന്നവന്‍ എന്നവിധം അവതരിപ്പിക്കുന്നു. യേശുവിലൂടെ മാത്രമേ നമുക്ക് ദൈവത്തെ ശരിയായി അറിയാന്‍ കഴിയൂ.

`യോഹന്നാന്‍ 8:42-44 വായിക്കുക. യിസ്രായേല്‍ വിശ്വാസത്തിന്‍റെ അടിസ്ഥാനമാക്കിയ തെറ്റായ അടിത്തറയെ യേശു എങ്ങനെ വിവരിക്കുന്നു?`

സത്യത്തില്‍ നില്‍ക്കാത്തവര്‍ അവരുടെ സ്വന്തം ബുദ്ധിയില്‍നിന്നു സംസാരിക്കുന്നു. ഒരു വേദഭാഗത്തിന്‍റെ അര്‍ത്ഥം ഒരു മാനുഷിക കാഴ്ചപ്പാടില്‍ മാത്രമേ 'അവര്‍ കാണുന്നുള്ളൂ.' അതില്‍നിന്നു വ്യത്യസ്തമായി, ക്രിസ്തു ലോകത്തിന്‍റെ വെളിച്ചം ആണെന്നു നാം അംഗീകരിക്കുകയും തന്‍റെ വചനത്തിന്‍റെ വ്യാഖ്യാനത്തില്‍ ക്രിസ്തുവിനെ നാം അനുകരിക്കുക/പിന്തുടരുകയും വേണം. അതിനു വിപരീതമായി പിശാചാകട്ടെ അവന്‍റെ 'സ്വന്തത്തില്‍നിന്നു' സംസാരിക്കുന്നു (യോഹ. 8:44). നാം ശ്രദ്ധാലുക്കള്‍ അല്ലാതിരിക്കുകയും വിശ്വാസത്തിലും അനുസരണത്തിലും ദൈവത്തിനു സമര്‍പ്പിക്കാതിരിക്കുകയും ചെയ്യുമ്പോള്‍ അതേ കാര്യത്തില്‍ നാമും അപകടത്തിലാണ്. അതായത്, നമ്മുടെ ആഗ്രഹങ്ങള്‍ക്കും ആവശ്യങ്ങള്‍ക്കും മാനുഷിക കാഴ്ചപ്പാടുകള്‍ക്കും അനുസൃതമായി മാത്രം വചനം വായിക്കുമ്പോള്‍ നാം അപകടത്തിലാകും. നാം മനസ്സിലാക്കേണ്ടതിനെ അപേക്ഷിച്ച് ഇതു പക്ഷേ നമുക്ക് എളുപ്പമായിരിക്കും.

`എങ്ങനെ സത്യങ്ങളോടു പ്രതികരിക്കണം എന്നതിനു വിപരീതമായി സ്വന്തം ആലോചനയിലും തിടുക്കത്തിലും നാം എങ്ങനെ സത്യങ്ങളോടു പ്രതികരിക്കുന്നു?`