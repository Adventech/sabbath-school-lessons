---
title:  ദൈവശാസ്ത്രം 'മേലില്‍' നിന്നോ 'താഴെ' നിന്നോ
date:   25/12/2024
---

`യോഹന്നാന്‍ 4:46-54 വായിക്കുക. എന്തു പ്രശ്നമാണ് രാജഭൃത്യനെ യേശുവിന്‍റെ അടുക്കല്‍ എത്തിച്ചത്? ഇവിടെ അന്തര്‍ലീനമായിരിക്കുന്ന യഥാര്‍ത്ഥ പ്രശ്നം എന്താണ്?`

ലോകത്തിന്‍റെ വെളിച്ചമായ യേശുവിന്‍റെ അടുക്കല്‍ ഈ മനുഷ്യന്‍ എത്തി. യേശു മകനെ സുഖപ്പെടുത്തുകയാണെങ്കില്‍ മാത്രം യേശുവില്‍ വിശ്വസിക്കാമെന്ന് പക്ഷേ ഒരു തീരുമാനം അവന്‍ എടുത്തിരുന്നു. ഈ മനുഷ്യന്‍റെ ദൈവശാസ്ത്രം 'താഴെ നിന്നുള്ള' ഒന്നായിരുന്നു. ഇപ്രകാരം 'താഴെ നിന്നുള്ള' ദൈവശാസ്ത്രം ദൈവത്തിനും ദൈവവചനത്തിനും നിലവാരവും നിയമങ്ങളും നിശ്ചയിക്കുന്നു. പിശകും, പരിമിതവും തന്നില്‍നിന്നുതന്നെ ഉളവാകുന്നതും എന്ന നിലയില്‍, മാനുഷിക ആശയങ്ങള്‍കൊണ്ട് മനുഷ്യര്‍ എങ്ങനെയാണ് ദൈവവചനത്തിന്‍റെ വ്യാഖ്യാതാക്കള്‍ ആകുന്നത് എന്നതിന്‍റെ അന്തിമ വ്യവസ്ഥയായി ഇതു മാറുന്നു. ഒരിക്കലും വീഴരുതാത്ത എത്ര അപകടകരമായ കെണി!

'മേലില്‍/ഉയരത്തില്‍" നിന്നുള്ള ദൈവശാസ്ത്രം ഒന്നാമത് ദൈവത്തിലും ദൈവത്തിന്‍റെ വചനത്തിലും ഉള്ള വിശ്വാസത്തില്‍നിന്നു പ്രതികരിക്കുന്നു (യോഹ. 4:48; 6:14,15; 2 തിമൊ. 3:16). ബൈബിള്‍ വിശ്വാസത്തില്‍ സ്വീകരിക്കപ്പെടുമ്പോള്‍ അത് അതിന്‍റെ സ്വന്തം വ്യാഖ്യാതാവ് ആയിത്തീരുന്നു. ബൈബിളിന്‍റെ ലോക കാഴ്ചപ്പാട് ആകട്ടെ കാലത്തിന്‍റെ തത്വശാസ്ത്രത്തെ തിരുവെഴുത്തുകളെ മനസ്സിലാക്കുന്നതിനും വ്യാഖ്യാനിക്കുന്നതിനുമുള്ള വഴികാട്ടിയാകുന്നു. മാനുഷിക വീക്ഷണങ്ങള്‍ ദൈവവചനത്തിനു വിധേയമായും കീഴടങ്ങിയും ആയിരിക്കണം, തിരിച്ച് ആകരുത്.

യേശുവിന്‍റെ വചനങ്ങളെ നാം വിശ്വസിക്കണമെങ്കില്‍ നാം തിരുവെഴുത്തുകളെ വിശ്വസിക്കണം (യോഹ. 5:46,47). യേശു പറഞ്ഞു, "എന്‍റെ വചനത്തില്‍ നിലനില്‍ക്കുന്നുവെങ്കില്‍ നിങ്ങള്‍ വാസ്തവമായി എന്‍റെ ശിഷ്യന്മാര്‍ ആയി" (യോഹ. 8:31). ദൈവവചനത്തെ നാം അവിശ്വസിക്കുന്നെങ്കില്‍, തന്‍റെ വചനത്തിനു നമ്മില്‍ വസിക്കുവാന്‍ കഴിയുകയില്ല (5:38). "എന്‍റെ വചനം കൈക്കൊള്ളാതെ എന്നെ തള്ളിക്കളയുന്നവനെ ന്യായം വിധിക്കുന്നവന്‍ ഉണ്ട്; ഞാന്‍ സംസാരിച്ച വചനം തന്നെ ഒടുക്കത്തെ നാളില്‍ അവനെ ന്യായം വിധിക്കും. ഞാന്‍ സ്വയമായി സംസാരിച്ചിട്ടില്ല. എന്നെ അയച്ച പിതാവുതന്നെ ഞാന്‍ ഇന്നത് പറയണമെന്നും ഇന്നതു സംസാരിക്കേണമെന്നും കല്പന തന്നിരിക്കുന്നു" (യോഹ. 12:48,49).

ദൈവവചനം കേള്‍ക്കുക എന്നത് എതിര്‍പ്പില്ലാതെ സ്വയം സ്വീകരിക്കുന്ന അറിവിനുമപ്പുറമാണ്. ദൈവയിഷ്ടം ചെയ്യുക എന്നും അതിന് അര്‍ത്ഥമുണ്ട്. അതാണ് ദൈവവചനം കേള്‍ക്കുന്നതിന്‍റെ ക്രിയാത്മകമായ പ്രതികരണം. "അവന്‍റെ ഇഷ്ടം ചെയ്യാന്‍ ഇച്ഛിക്കുന്നവനെല്ലാം ഈ ഉപദേശം ദൈവത്തില്‍ നിന്നുള്ളതോ ഞാന്‍ സ്വയമായി പ്രസ്താവിക്കുന്നതോ എന്ന് അറിയും" (യോഹ. 7:17).

ദൈവത്തോടുള്ള സ്നേഹത്തിന്‍റെ ഒരു പ്രകടിപ്പിക്കലാണ് ഇങ്ങനെ കേള്‍ക്കുന്നതും ചെയ്യുന്നതും. യേശു പറഞ്ഞു, "എന്നെ സ്നേഹിക്കുന്നവന്‍ എന്‍റെ വചനം പ്രമാണിക്കും; എന്‍റെ പിതാവ് അവനെ സ്നേഹിക്കും; ഞങ്ങള്‍ അവന്‍റെയടുക്കല്‍ വന്ന് അവനോടുകൂടെ വാസം ചെയ്യും" (യോഹ. 14:23).

`യേശുവിനോടുള്ള നമ്മുടെ സ്നേഹവും അനുസരണവും തമ്മിലുള്ള ബന്ധം എന്താണ്? സ്നേഹത്തില്‍ അധിഷ്ഠിതമല്ലാത്ത 'അനുസരണം' അനുഷ്ഠാന സിദ്ധാന്തത്തിന്‍റെ അപകടത്തില്‍ ആയിരിക്കുന്നത് എന്തുകൊണ്ടാണ്?`