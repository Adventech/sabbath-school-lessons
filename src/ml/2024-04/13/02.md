---
title:  ഗലീലയിലെ കൂടിവരവ്
date:   22/12/2024
---

`യോഹന്നാന്‍ 21:1-19 വായിക്കുക. എന്തു നിര്‍ണ്ണായക സത്യങ്ങളാണ് ഇവിടെ വെളിവാക്കപ്പെട്ടിരിക്കുന്നത്, പ്രത്യേകിച്ചു ദൈവകൃപയും മനുഷ്യന്‍റെ സ്വയം താഴ്ത്തലും സംബന്ധിച്ച്?`

പുസ്തകത്തിന്‍റെ ഉദ്ദേശ്യം എടുത്തു കാണിച്ചുകൊണ്ടു യോഹന്നാന്‍ 20 അവസാനിക്കുന്നു. ഉപസംഹരിക്കുവാനുള്ള ന്യായമായ ഘട്ടം അതാണ്; എന്നാല്‍ ഒരു അധ്യായം കൂടിയുണ്ട്. ചില ശിഷ്യന്മാര്‍ ഗലീലയില്‍ മടങ്ങിവന്നതോടുകൂടിയാണ് 21-ാം അധ്യായം ആരംഭിക്കുന്നത്. കടല്‍തീരത്ത് ഒരു രാത്രിയിലെ പത്രൊസിന്‍റെ നിര്‍ദ്ദേശം ആയിരുന്നു അതിനു പിന്നില്‍. പഴയകാലങ്ങള്‍ തിരിച്ചെത്തിയതുപോലെ തോന്നും. ശിഷ്യന്മാര്‍ തങ്ങളുടെ പഴയ തൊഴിലില്‍ ഏര്‍പ്പെട്ടു. മീന്‍ പിടുത്തം. പക്ഷേ ആ രാത്രിയില്‍ ആരും ഒന്നും പിടിച്ചില്ല.

രാവിലെ സംശയാസ്പദമായി ഒരു അപരിചിതന്‍ വള്ളത്തിന്‍റെ വലതുവശത്തു വല ഇറക്കുവാന്‍ അവരോട് ആവശ്യപ്പെടുന്നു. അപ്പോള്‍ അവര്‍ക്ക് വലിച്ചു കയറ്റുവാന്‍ ആകാത്തത്ര മീന്‍ ലഭിക്കുന്നു. യേശുവുമായുള്ള അവരുടെ ശുശ്രൂഷയുടെ തുടക്കം പോലെ ആയിരുന്നു അത് (ലൂക്കൊസ് 5:1-11 കാണുക). യോഹന്നാന്‍ ഉടന്‍ തന്നെ യേശുവിനെ തിരിച്ചറിയുന്നു. വിവരം അവന്‍ പത്രൊസിനോടു പറഞ്ഞു. പത്രൊസാകട്ടെ പെട്ടെന്ന് വെള്ളത്തില്‍ ചാടി തീരത്ത് എത്തി.

യേശു പത്രൊസിനോടു മൂന്നു പ്രാവശ്യം ചോദിക്കുന്നു; എല്ലാം ഗുരുവിനെ എത്രമാത്രം സ്നേഹിക്കുന്നു എന്നതു സംബന്ധിച്ചായിരുന്നു. ക്രൂശീകരണത്തിനുമുമ്പ് പത്രൊസ് ആവേശപൂര്‍വ്വം യേശുവിനോടു പറഞ്ഞിരുന്നു യേശുവിനായി തന്‍റെ ജീവന്‍ വച്ചുകളയുമെന്നു (യോഹ. 3:37). അപ്പോഴാണ് പത്രൊസ് മൂന്നുവട്ടം തന്നെ തള്ളി പറയുമെന്നു യേശു പ്രവചിച്ചതും (13:38) ഗലീലയിലെ ഈ കൂടിവരവില്‍ പത്രൊസ് തന്നെ സ്വയം ഒരു പരാമര്‍ശവിഷയമാക്കുന്നില്ല, മറിച്ച് പത്രൊസ് യേശുവിനെ പരാമര്‍ശ വിഷയമാക്കി. അവന്‍ പറയുന്നു, "കര്‍ത്താവേ, നീ സകലവും അറിയുന്നു; എനിക്ക് നിന്നോടു പ്രിയമുണ്ട് എന്നും നീ അറിയുന്നു" (യോഹ. 21:17).

യേശു ‘agapao’ എന്ന ക്രിയാപദം ഉപയോഗിക്കുന്നതായി ചിലര്‍ കാണുന്നു. സ്നേഹിക്കുക എന്നാണ് അതിന്‍റെ അര്‍ത്ഥം. പത്രൊസിനോടു ചോദിക്കുമ്പോള്‍ ആയിരുന്നു അത്. ആദ്യത്തെ രണ്ടു പ്രാവശ്യമാണ് agapao ഉപോഗിച്ചത്. പത്രൊസ് പ്രതികരിച്ചതാകട്ടെ ‘phileo’ എന്ന വാക്കിലാണ്. ഒരു സ്നേഹിതനെപോലെ സ്നേഹിക്കുക എന്നാണ് അതിന്‍റെ അര്‍ത്ഥം. പത്രൊസ് ഉന്നതമായ തരം സ്നേഹത്തിലേക്ക് എത്തിയിരുന്നില്ല എന്നു സാരം.

പത്രൊസിന്‍റെ പ്രതികരണം യഥാര്‍ത്ഥത്തില്‍ താഴ്മയില്‍ കേന്ദ്രീകരിച്ചതാണ്. തനിക്കുവേണ്ടിത്തന്നെ അധികമൊന്നും അവകാശപ്പെടരുത് എന്ന സദുദ്ദേശ്യത്തോടെ താഴ്മയായി 'താഴ്ന്ന പദം' ഉപയോഗിച്ചതാകാം പരാജയത്തിന്‍റെ കാരണം. യേശു ഉറപ്പാക്കുവാന്‍ ശ്രമിച്ചതും താഴ്മ/വിനയത്തെ ആണ്. പത്രൊസിനെ ശുശ്രൂഷകളില്‍ പുനഃസ്ഥാപിക്കുന്നതിന് അത് അനിവാര്യമാണ്. ശുശ്രൂഷക്ക് താഴ്മ/വിനയം ഏറ്റവും വലിയ ഒരു യോഗ്യത ആണെന്നത് ചോദ്യം ചെയ്യപ്പെടാത്ത വസ്തുതയാണ്! കാരണം, അപ്പോള്‍ യേശുക്രിസ്തു ശ്രദ്ധാകേന്ദ്രം ആകുന്നു, സ്വയത്തില്‍ ശ്രദ്ധിക്കുന്നില്ല.

യേശു മരിച്ചവരില്‍നിന്ന് ഉയര്‍ത്തെഴുന്നേറ്റു എന്നതിന്‍റെ ഏറ്റവും ശക്തമായ തെളിവുകളില്‍ ഒന്നാണ്. പത്രൊസിന്‍റെ പുനഃസ്ഥാപനവും ആദിമസഭയിലെ പത്രൊസിന്‍റെ നേതൃസ്ഥാനവും യേശു പത്രൊസിനെ മറ്റു ശിഷ്യന്മാരുടെ സാന്നിധ്യത്തില്‍ പുനഃസ്ഥാപിച്ചില്ലായിരുന്നെങ്കില്‍ അവന്‍റെ പ്രാമുഖ്യം വ്യക്തമാക്കുവാന്‍ പ്രയാസം ആയേനെ.

`കര്‍ത്താവിനെ അന്വേഷിക്കുന്നതില്‍ താഴ്മ എന്തുകൊണ്ട് അത്യാവശ്യഗുണം ആയിരിക്കുന്നു? ക്രൂശിന്‍റെ വെളിച്ചത്തില്‍ നമ്മില്‍ ആര്‍ക്കെങ്കിലും അഭിമാനിക്കാവുന്നത് എന്താണ്?`