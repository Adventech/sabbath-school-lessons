---
title:  'ഉപസംഹാരം: യേശുവിനെയും യേശുവിന്‍റെ വചനത്തെയും അറിയുക'
date:   21/12/2024
---

### പഠനത്തിനുള്ള വേദഭാഗങ്ങള്‍
യോഹന്നാന്‍ 21; 11:9,10; 8:42-44; 4:46-54; 2 തിമൊ. 3:16; യോഹ. 15:1-11.

> <p>മനഃപാഠവാക്യം</p>
> "നിങ്ങള്‍ തിരുവെഴുത്തുകളെ ശോധന ചെയ്യുന്നു; അവയില്‍ നിങ്ങള്‍ക്കു നിത്യജീവന്‍ ഉണ്ട് എന്നു നിങ്ങള്‍ നിരൂപിക്കുന്നുവല്ലോ; അവ എനിക്കു സാക്ഷ്യം പറയുന്നു" (യോഹ. 5:39).

യോഹന്നാന്‍റെ സുവിശേഷം മര്‍ക്കൊസിന്‍റേതുപോലെ ഗലീലയിലെ ഒരു ഒത്തുചേരലോടുകൂടിയാണ് അവസാനിക്കുന്നത്. ഈ അവസാനപാഠം ആ കൂടിവരവിനെയാണ് കൈകാര്യം ചെയ്യുന്നത്. എന്നാല്‍ എങ്ങനെയാണ് യേശുവിനെയും ദൈവവചനത്തെയും അറിയുക എന്ന വിഷയത്തെ അതുമായി സംയോജിപ്പിക്കുന്നു. നാം സുവിശേഷത്തില്‍ നിറഞ്ഞു നില്‍ക്കുന്ന ഒരു ചിന്താവിഷയം ആണത്.

മൂന്നു വര്‍ഷത്തിലധികം ശിഷ്യന്മാര്‍ യേശുവിനോടൊത്ത് ഉണ്ടായിരുന്നു. യേശുവാകട്ടെ എന്തു സംഭവിക്കുമെന്നു പലപ്പോഴും അവരോടു പറഞ്ഞിരുന്നു. ഇതൊക്കെ ആയിട്ടും ശിഷ്യന്മാര്‍ ക്രൂശീകരണത്തിനും ഉയര്‍പ്പിനുമായി ഒട്ടും ഒരുങ്ങിയിരുന്നില്ല.

നിര്‍ഭാഗ്യവശാല്‍ യേശുവിനെ അവര്‍ തന്‍റെ വാക്കുകളില്‍ കൈക്കൊണ്ടിരുന്നില്ല.

ഇന്നു നമുക്കും അതേവിധം അപകടത്തിലായിത്തീരും എങ്ങനെ? ദൈവവചനം കേള്‍ക്കുകയും വായിക്കുകപോലും ചെയ്തിട്ടും, അതിനെ അനുസരിക്കാതിരിക്കുക എന്നിവയിലൂടെ. അതായത്, നമ്മുടെ ചിന്തകളെയും പ്രവൃത്തികളെയും നയിക്കേണ്ട വെളിച്ചമായി അതിനെ സ്വീകരിക്കാതിരിക്കുക മൂലം നാമും അപകടത്തിലാകും. വളരെയേറെ ക്രിസ്ത്യാനികള്‍, അറിയാതെയാണെങ്കിലും അപ്രകാരം ആയിരിക്കുന്നത് നിര്‍ഭാഗ്യമാണ്.

യോഹന്നാന്‍റെ സുവിശേഷ പഠനത്തിലെ ഈ അവസാന ആഴ്ചയില്‍, സുവിശേഷത്തിലെ ചില അതിപ്രധാന വസ്തുതകളെ നാം ശ്രദ്ധിക്കും. യേശുവിനെക്കുറിച്ചുള്ള തലച്ചോറിലെ മാത്രം അറിവില്‍നിന്ന്, അതിനപ്പുറം പോകുവാന്‍ അതു നമ്മെ സഹായിക്കും. അതിനു പകരമായി, യേശുവിലും യേശുവിന്‍റെ വചനത്തിലും വസിക്കത്തക്കവിധം യേശുവിനെ കൂടുതല്‍ മെച്ചമായും അടുത്തും അറിയുവാന്‍ അത് ഇടയാക്കുന്നു.

* ഈ ആഴ്ചയിലെ പാഠം പഠിച്ച് ഡിസംബര്‍ 28 ലെ ശബ്ബത്തിനായി ഒരുങ്ങുക