---
title:  കൂടുതല്‍ പഠനത്തിന്
date:   27/12/2024
---

ദൈവത്തിന്‍റെ കാഴ്ചപ്പാട് മനുഷ്യന്‍റേതില്‍നിന്ന് തീര്‍ത്തും വ്യത്യസ്തമാണ്. ദൈവം പരിശുദ്ധാത്മാവിന്‍റെ ശക്തിയില്‍ തന്‍റെ വചനമായ ബൈബിളിലൂടെ, തന്‍റെ കാഴ്ചപ്പാടുകളെ നമ്മോടു പങ്കുവയ്ക്കുന്നു. ഇരുട്ടില്‍ നടക്കണമോ, ദൈവവചനത്തില്‍ വെളിപ്പെടുത്തിയിരിക്കുന്ന പ്രകാരം യേശുവില്‍ നിന്നുള്ള വെളിച്ചം സ്വീകരിക്കണമോ എന്നത് നമ്മുടെ തിരഞ്ഞെടുപ്പാണ്.

യേശുക്രിസ്തുവിനു, ദൈവപുത്രനും മനുഷ്യവംശത്തിന്‍റെ വീണ്ടെടുപ്പുമായവന്, നമ്മള്‍ സ്വയം സമര്‍പ്പിക്കുന്നത് നമ്മുടെ തീരുമാനവുമായി ഒന്നു ചേര്‍ന്നുള്ളതാണ്. പരിശുദ്ധാത്മാവിന്‍റെ ശക്തിയിലൂടെ യേശുവിന്‍റെ ജീവിതം, മരണം, ഉയര്‍പ്പ് എന്നിവയാല്‍ പിതാവായ ദൈവം തന്‍റെ സ്നേഹത്തിന്‍റെ ആഴം നമുക്കു ബോധ്യമാക്കിയിരിക്കുന്നു.

"ദൈവത്തിന്‍റെ മാലാഖമാര്‍ ഭൂമിയില്‍നിന്നു സ്വര്‍ഗ്ഗത്തിലേക്കും സ്വര്‍ഗ്ഗത്തില്‍നിന്നു ഭൂമിയിലേക്കും എപ്പോഴും സഞ്ചരിച്ചുകൊണ്ടിരിക്കുന്നു. ദുരിതബാധിതര്‍ക്കും കഷ്ടം അനുഭവിക്കുന്നവര്‍ക്കും വേണ്ടി ക്രിസ്തു പ്രവര്‍ത്തിച്ച അതിശയങ്ങള്‍, മാലാഖമാരുടെ ശുശ്രൂഷകളിലൂടെ ദൈവശക്തികൊണ്ടാണ് സാധ്യമായത്. അതുപോലെ ദൈവത്തില്‍നിന്നുള്ള ഓരോ അനുഗ്രഹവും ഈ മാലാഖമാരുടെ ശുശ്രൂഷകള്‍ മൂലമാണ് ക്രിസ്തുവിലൂടെ നമുക്കു വന്നു ചേരുന്നത്. നമ്മുടെ രക്ഷകന്‍ മാനുഷികതയെ ഏറ്റെടുത്തപ്പോള്‍, ആദാമിന്‍റെ വീഴ്ച ഭവിച്ച പുത്രീപുത്രന്മാരുടേതിനോടു തന്‍റെ താല്പര്യങ്ങളെ സംയോജിപ്പിച്ചു; അതേ സമയം അവിടുന്നു തന്‍റെ ദിവ്യത്വത്തിലൂടെ ദൈവസിംഹാസനത്തെ പിടിച്ചുകൊള്ളുകയും ചെയ്യുന്നു. അങ്ങനെ, മനുഷ്യനും ദൈവവുമായും ദൈവവും മനുഷ്യനുമായുള്ള ആശയവിനിമയത്തിന്‍റെ മാധ്യമം ആണ് ക്രിസ്തു." The Desire of Ages, p. 143.

**ചര്‍ച്ചകള്‍**

`യോഹന്നാന്‍റെ സുവിശേഷത്തിലെ എല്ലാ കഥകളിലും വച്ച്, ദൈവത്തിന്‍റെ സ്നേഹം, സ്വഭാവം എന്നിവയെക്കുറിച്ച് ഏതു കഥയാണ് നിങ്ങളോട് ഏറ്റവും ഉച്ചത്തില്‍ സംസാരിക്കുന്നത്? വിശദമാക്കുക.`

`സത്യാന്വേഷണത്തില്‍ പ്രായോഗികമായി ഒരാള്‍ എങ്ങനെ നീങ്ങണം?`

`സത്യത്തിന്‍റെ തീര്‍പ്പുകല്പിക്കുന്നവന്‍ എന്ന നിലയില്‍ പ്രായോഗികമായി സ്വയത്തെ ഒഴിവാക്കുവാന്‍ പ്രയാസം ആയിരിക്കുന്നത് എന്തുകൊണ്ടാണ്? നമുക്ക് അത് എപ്പോഴെങ്കിലും പൂര്‍ണ്ണമായി ചെയ്യാന്‍ കഴിയുമോ? നമ്മുടെ ദുരഭിമാനങ്ങളെ മാറ്റിവച്ചു ദൈവവചനത്തിനു കീഴ്പെടുവാന്‍ നമ്മുടെ സൗമ്യത എങ്ങനെ സഹായകമാകും?`

`പാശ്ചാത്യ ക്രിസ്ത്യാനിത്വം ദൈവവചനത്തെ രാഷ്ട്രീയത്തിനും മാനുഷിക ദുരഭിമാനത്തിനും ദാരുണമായി അധീനപ്പെടുത്തി. ബൈബിളിന്‍റെ വ്യാഖ്യാനത്തിനു മാനുഷിക കാഴ്ചപ്പാടുകള്‍ അപകടകരം ആയിത്തീരുന്നതിനെ ഇന്ന് എങ്ങനെ ഒഴിവാക്കാന്‍ കഴിയും?`

`യോഹന്നാന്‍റെ സുവിശേഷത്തിന്‍റെ മഹത്തായ ചിത്രം എന്താണ്? ഇന്നു നമുക്ക് ഈ സുവിശേഷം നല്‍കുന്ന കേന്ദ്രസന്ദേശം എന്താണ്?`