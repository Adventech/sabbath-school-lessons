---
title:  പിതാവും പുത്രനും പരിശുദ്ധാത്മാവും
date:   07/12/2024
---

### പഠനത്തിനുള്ള വേദഭാഗങ്ങള്‍
യോഹ. 14:10,24; ഉല്പത്തി 3:7-9; യോഹ. 16:27,28; 16:7-11; 17:1-26.

> <p>മനഃപാഠവാക്യം</p>
> "പിതാവ് എന്‍റെ നാമത്തില്‍ അയപ്പാനുള്ള പരിശുദ്ധാത്മാവ് എന്ന കാര്യസ്ഥന്‍ നിങ്ങള്‍ക്കു സകലവും ഉപദേശിച്ചു തരികയും ഞാന്‍ നിങ്ങളോടു പറഞ്ഞതൊക്കെയും നിങ്ങളെ ഓര്‍മ്മപ്പെടുത്തുകയും ചെയ്യും" (യോഹ. 14:26).

യോഹന്നാന്‍റെ സുവിശേഷം പഠന/ചിന്താവിഷയങ്ങളുടെ മാര്‍ബിള്‍ ചിത്രപ്പണിയാണ്. യേശു വാഗ്ദത്തം ചെയ്യപ്പെട്ട മശീഹ ആണെന്നു കാണിക്കേണ്ടതിനു യോഹന്നാന്‍ അതിശയപ്രവൃത്തികളെ നിരത്തുന്നു. യേശുവിനെ ക്രിസ്തു എന്നു പ്രഖ്യാപിക്കുവാന്‍ യോഹന്നാന്‍ സാക്ഷികളുടെ ഒരു നിരയെ തന്നെ ഉപയോഗിക്കുന്നു. യേശുവിന്‍റെ ദിവ്യത്വത്തെ കാണിക്കേണ്ടതിന് അവന്‍ 'ഞാന്‍ ആകുന്നവന്‍' എന്ന പ്രസ്താവനകളെയും ഉപയോഗിക്കുന്നു.

ദൈവത്വത്തിലെ മൂന്ന് അംഗങ്ങളെയും യോഹന്നാന്‍റെ സുവിശേഷത്തില്‍ എടുത്തുപറയുന്നു (യോഹ. 1:1-4,14,18,32-34). ദൈവത്വത്തിന്‍റെ പ്രകൃതം മനസ്സിലാക്കുവാന്‍ മനുഷ്യരാശി നൂറ്റാണ്ടുകളായി ശ്രമം നടത്തിയിട്ടുണ്ട്. അത് സാധിക്കാത്തതിനാല്‍ പലരും ആ ആശയം വിട്ടുകളഞ്ഞു. എന്തു മണ്ടത്തരം ആണത്, നമുക്കു വേണ്ടുംപോലെ ഗ്രഹിക്കുവാന്‍ കഴിയുന്നില്ല; അല്ലെങ്കില്‍ നമ്മുടെ മാനുഷിക ന്യായങ്ങളുടെ ഇടുങ്ങിയ പരിധികളില്‍ ഒതുങ്ങാത്തതുകൊണ്ട് എന്തിനെയും തള്ളിക്കളയാന്‍ അരുത്.

ദൈവത്തെ അറിയണമെങ്കില്‍ നാം യേശുവിലേക്കും ദൈവവചനത്തില്‍ വെളിപ്പെടുത്തിയിട്ടുള്ളതിലേക്കും നോക്കണം. ഈ സമീപനം നമുക്ക് ബന്ധങ്ങളുടെ ഒരു പുതിയ സമ്പൂര്‍ണ്ണലോകത്തെ തന്നെ തുറന്നുതരുന്നു. ദൈവത്വത്തിലെ മൂന്ന് അംഗങ്ങള്‍ തമ്മിലുള്ള ബന്ധം, അവരില്‍ ഓരോരുത്തര്‍ക്കും മനുഷ്യരുമായുള്ള ബന്ധം, മനുഷ്യര്‍ തമ്മിലുള്ള ബന്ധം എന്നിവയെല്ലാം അതില്‍ ഉള്‍പ്പെടുന്നു. യോഹന്നാന്‍റെ സുവിശേഷം പിതാവിനെയും പുത്രനെയും പരിശുദ്ധാത്മാവിനെയും എങ്ങനെ അവതരിപ്പിക്കുന്നു എന്ന് ഈ ആഴ്ചയിലെ പഠനത്തില്‍ നാം കാണും. വിടവാങ്ങല്‍ സംഭവങ്ങളുടെ പശ്ചാത്തലത്തിലാണ് ഇപ്പോള്‍ നാം ശ്രദ്ധിക്കുന്നത് (യോഹ. 13-17).

* ഈ ആഴ്ചയിലെ പാഠം പഠിച്ച് ഡിസംബര്‍ 14 ലെ ശബ്ബത്തിനായി ഒരുങ്ങുക