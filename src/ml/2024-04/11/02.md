---
title:  സ്വര്‍ഗ്ഗസ്ഥ പിതാവ്
date:   08/12/2024
---

നമ്മുടെ ഉത്ഭവത്തില്‍ തുടങ്ങി, ബൈബിളിന്‍റെ ആകമാനമായ പ്രതിപാദനധാരയുടെ നിലപാടില്‍ നിന്നാണ് യോഹന്നാന്‍റെ സുവിശേഷം എഴുതപ്പെട്ടിരിക്കുന്നത്: "ആദിയില്‍ ദൈവം ആകാശവും ഭൂമിയും സൃഷ്ടിച്ചു" (ഉല്പത്തി 1:1). അല്ലെങ്കില്‍ ആരംഭത്തില്‍ പിതാവും പുത്രനും പരിശുദ്ധാത്മാവും ആകാശവും ഭൂമിയും സൃഷ്ടിച്ചു. നിലവിലുള്ള സകലത്തിന്‍റെ ഉത്ഭവസ്ഥാനം വസിക്കുന്ന ജീവികളെ അടക്കം സകലത്തെയും അവന്‍ സൃഷ്ടിച്ചു. നമ്മുടെ ഗ്രഹത്തില്‍ ജീവന്‍റെ ഒരു പ്രത്യേക സൃഷ്ടി നടന്നു, ആ സൃഷ്ടിപ്പിലെ അതിവിശേഷമായ സൃഷ്ടി മനുഷ്യവര്‍ഗ്ഗമാണ്. ദൈവത്തോടും തമ്മില്‍ തമ്മിലും സ്നേഹത്തിലുള്ള ഐക്യത/യോജിപ്പില്‍ ജീവിക്കണമെന്ന ഉദ്ദേശ്യത്തോടെയാണ് ദൈവം മനുഷ്യനെ സൃഷ്ടിച്ചത്.

നിര്‍ഭാഗ്യവശാല്‍ ലൂസിഫര്‍ പാപത്തെ ലോകത്തിലേക്കു കൊണ്ടുവന്നു. പാപം, മറ്റു കാര്യങ്ങളുടെ ഇടയില്‍, ദൈവത്തോടുള്ള ബന്ധത്തിന് ഒരു തകര്‍ച്ചയാണ്. ദൈവം ആരാകുന്നു എന്നതിനെ അതു തെറ്റായി പ്രതിനിധാനം ചെയ്യുന്നു. അങ്ങനെ, യേശു നമ്മുടെ മാനുഷിക പ്രകൃതം സ്വീകരിച്ചു. ദൈവത്തെ സംബന്ധിച്ച നമ്മുടെ പരിജ്ഞാനത്തെ പുനഃസ്ഥാപിക്കുന്നതിനും മനുഷ്യവംശത്തിനു രക്ഷ കൊണ്ടുവരുന്നതിനും വേണ്ടിയായിരുന്നു അത്.

ഇവിടെ ആയിരുന്നപ്പോള്‍, പിതാവിന്‍റെ നടത്തിപ്പ് അനുസരിച്ച് തന്‍റെ ജീവനെ പിതാവിനു സമര്‍പ്പിച്ചു. യേശു പറഞ്ഞു, "ഞാനും പിതാവും ഒന്നാകുന്നു" (യോഹ. 10:30). "പിതാവ് എന്നിലും ഞാന്‍ പിതാവിലും ആകുന്നു" (വാ. 38). "ഞാന്‍ എന്‍റെ പിതാവിന്‍റെ പ്രവൃത്തികളെ ചെയ്യുന്നില്ലെങ്കില്‍, നിങ്ങള്‍ എന്നെ വിശ്വസിക്കേണ്ട" (10:37).

**താഴെ കൊടുത്തിരിക്കുന്ന വേദഭാഗങ്ങള്‍ പിതാവിന്‍റെ കര്‍ത്തവ്യങ്ങളെ എങ്ങനെ വിവരിക്കുന്നു?**

`യോഹന്നാന്‍ 3:16,17; 6:57`

`യോഹന്നാന്‍ 5:22,30`

`യോഹന്നാന്‍ 6:32; 14:10,24`

`യോഹന്നാന്‍ 6:45`

`യോഹന്നാന്‍ 15:16; 16:23`

`ഈ വാക്യങ്ങള്‍ തന്‍റെ പുത്രനായ യേശുവുമായുള്ള അടുത്ത ബന്ധത്തിലാണ് പിതാവിനെ അവതരിപ്പിക്കുന്നത്. പിതാവിന് നമ്മുടെ ലോകവുമായി അടുത്ത ബന്ധവും നമ്മുടെ രക്ഷയുടെ കാര്യത്തില്‍ ആഴത്തിലുള്ള നിക്ഷേപം/ചെലവും ഉണ്ട്. ദൈവത്തിനു നമ്മോടുള്ള സ്നേഹത്തെക്കുറിച്ച് ഈ സത്യം എന്താണ് പഠിപ്പിക്കുന്നത്?`