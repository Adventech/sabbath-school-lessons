---
title:  യേശുവിന്‍റെ പ്രാര്‍ത്ഥന
date:   12/12/2024
---

യേശുവിന്‍റെ മഹാപുരോഹിത പ്രാര്‍ത്ഥന എന്ന് യോഹന്നാന്‍ 17 ചിലപ്പോള്‍ വിളിക്കപ്പെടാറുണ്ട്. അത് വിടവാങ്ങല്‍ സംഭവങ്ങള്‍ക്ക് അവസാനം വരുത്തുന്നു. യേശു ഭൂമിയില്‍ വന്നത് മനുഷ്യത്വത്തെ ദൈവവുമായി അതിന്‍റെ ആദിയിലെ വ്യക്തിബന്ധത്തിലേക്ക് അന്തിമമായി പുനഃസ്ഥാപിക്കുവാന്‍ വേണ്ടിയാണ്. അതിനായി ദൈവം തനിക്കു നല്‍കിയ അടയാളങ്ങളെ (അതിശയങ്ങള്‍) യേശു വളരെ വിശ്വസ്തമായി നിര്‍വ്വഹിച്ചു. വാക്കുകളിലും ക്രിയകളിലുമായി യേശു ദൈവത്തെ മനുഷ്യര്‍ക്ക് അറിയിച്ചുകൊടുത്തു.

യേശു വളരെ വൈകാതെ ഭൂമി വിട്ടുപോകേണ്ടിയിരുന്നു. തന്‍റെ ശിഷ്യന്മാരോടുള്ള സ്നേഹത്തെ ഒരിക്കല്‍ കൂടി പങ്കുവയ്ക്കുവാന്‍ യേശു ആഗ്രഹിച്ചു. പിതാവും പുത്രനും പരിശുദ്ധാത്മാവും തമ്മിലുള്ള ഈടുറ്റ ബന്ധം ശിഷ്യര്‍ മനസ്സിലാക്കണം എന്ന് അവിടുന്നു ആഗ്രഹിച്ചു. തനിക്കുതന്നെ ഉണ്ടായിരുന്ന പിതാവിനോടും ആത്മാവിനോടുമുള്ള അതേ ബന്ധത്തിലേക്ക് അവരെയും കൊണ്ടുവരണം എന്ന് യേശു ആഗ്രഹിച്ചു.

`യോഹന്നാന്‍ 17:1-26 വായിക്കുക. സ്നേഹത്തിന്‍റെ ഈടുറ്റ ബന്ധം തനിക്കും പിതാവിനും ശിഷ്യന്മാര്‍ക്കും ഇടയില്‍ ഉണ്ടാകണമെന്ന യേശുവിന്‍റെ ആഗ്രഹം ഏതു വാക്കുകളിലും വാചകങ്ങളിലും പ്രകടമാണ്?`

ഐക്യവും സ്നേഹവും ആണ് യഥാര്‍ത്ഥ കാര്യം എന്ന അര്‍ത്ഥത്തിലാണ് പലരും യോഹന്നാന്‍ 17 വായിക്കുന്നത്. അതിനു തര്‍ക്കമില്ല. ദൈവത്തോടും സകലമനുഷ്യരോടുമുള്ള വ്യക്തിപരമായ ഒരു ബന്ധം പുനഃസ്ഥാപിക്കുക എന്നതാണ് ദൈവത്തിന്‍റെ പരമമായ ഉദ്ദേശ്യം. എന്നാല്‍ കൂടുതല്‍ ശ്രദ്ധിച്ചു വായിച്ചാല്‍ അധികം ജീവല്‍ പ്രധാനമായ ബന്ധത്തെ നമുക്ക് അവിടെ വായിച്ചെടുക്കാന്‍ കഴിയും.

"ഏക സത്യദൈവമായ നിന്നെയും നീ അയച്ചിരിക്കുന്ന യേശുക്രിസ്തുവിനെയും അറിയുന്നതു തന്നെ നിത്യജീവന്‍ ആകുന്നു" (യോഹ. 17:3). ദൈവം ആരെന്നു നമ്മള്‍ ചിന്തിക്കുന്നതല്ല. "നീ ലോകത്തില്‍നിന്ന് എനിക്കു തന്നിട്ടുള്ള മനുഷ്യര്‍ക്ക് ഞാന്‍ നിന്‍റെ നാമം വെളിപ്പെടുത്തിയിരിക്കുന്നു; ...അവര്‍ നിന്‍റെ വചനം പ്രമാണിച്ചുമിരിക്കുന്നു; ...ഞാന്‍ നിന്‍റെ അടുക്കല്‍നിന്നു വന്നിരിക്കുന്നു എന്ന് സത്യമായിട്ട് (അവര്‍) അറിഞ്ഞുമിരിക്കുന്നു" (വാ. 6,8). സത്യത്താല്‍ അവരെ വിശുദ്ധീകരിക്കേണമേ, നിന്‍റെ വചനം സത്യം ആകുന്നു" (വാ. 17).

പിതാവിനെ വെളിപ്പെടുത്തുവാന്‍ ക്രിസ്തു വന്നു. ദൈവത്തെക്കുറിച്ചുള്ള നിരവധി തെറ്റിദ്ധാരണകള്‍ നിമിത്തം ഈ വെളിപ്പെടുത്തല്‍ പ്രധാനമാണ്. യേശു ഈ ദൗത്യത്തെ എത്ര ഗൗരവത്തോടെ ഏറ്റെടുത്തെന്നു യോഹന്നാന്‍റെ സുവിശേഷം കാണിച്ചുതരുന്നു. ദൈവത്തിന്‍റെ വചനത്തെയും പ്രവൃത്തികളെയും അവിടുന്നു ശരിയായി പ്രതിനിധാനം ചെയ്തു. സത്യത്തെ അത്ര കാര്യമാക്കേണ്ടതില്ലെങ്കില്‍ പിന്നെ അത്ര ബഹുദൂരം പോകുന്നത് എന്തിന്?

മതാധികാരികള്‍ അന്തിമമായി തള്ളപ്പെട്ട സാഹചര്യത്തില്‍ കടുത്ത പ്രയാസത്തോടെയാണ് യേശു ജീവിച്ചത്. ജനങ്ങളുടെ, ചിലപ്പോള്‍ സ്വന്തം ശിഷ്യന്മാരുടെയും ഉദാസീനതയില്‍ മനംനൊന്താണ് യേശു ജീവിച്ചത്. തന്‍റെ ഒരു ശിഷ്യന്‍ ഒറ്റിക്കൊടുത്തു, വേറൊരാള്‍ മൂന്നു പ്രാവശ്യം അറിയില്ലെന്നു തള്ളിപ്പറഞ്ഞു. അവിടുന്നു വിട്ടുവീഴ്ചയില്ലാത്ത വിചാരണയിലൂടെ കടന്നുപോയി. താന്‍ ആരെ രക്ഷിക്കുവാന്‍ വന്നുവോ അതേ മനുഷ്യരുടെ കരങ്ങളാല്‍ ക്രൂശിച്ചു കൊല്ലപ്പെട്ടു.

`യേശുവിനും പിതാവിനും ഇടയില്‍ നിലനില്‍ക്കുന്നതുപോലത്തെ സ്നേഹത്തെ നിങ്ങള്‍ക്കു നിങ്ങളുടെ ജീവിതത്തില്‍ എങ്ങനെ പ്രതിഫലിപ്പിക്കുവാന്‍ കഴിയും?`