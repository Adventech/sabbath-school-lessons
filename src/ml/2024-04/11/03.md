---
title:  യേശുവും പിതാവും
date:   09/12/2024
---

ദൈവത്തോടു വ്യക്തിപരമായ ഒരു ബന്ധം ഉണ്ടായിരിക്കേണ്ടതിനുവേണ്ടിയാണ് നാം ദൈവത്താല്‍ സൃഷ്ടിക്കപ്പെട്ടത് (ഉല്പത്തി 1:26,27). എന്നാല്‍ പാപം നിമിത്തം ആ ബന്ധം മൗലികമായി തകര്‍ക്കപ്പെട്ടു. ഏദന്‍ തോട്ടത്തിന്‍റെ കഥയില്‍ ആ തകര്‍ച്ചയുടെ പെട്ടെന്നുള്ള ആഘാതം നമുക്കു കാണാനാകും.

`ഉല്പത്തി 3:7-9 വായിക്കുക. പാപം ഉളവാക്കിയ വിള്ളലിനെ ഇത് എങ്ങനെ വെളിപ്പെടുത്തുന്നു? ദൈവം തന്നെയാണ്, മനുഷ്യനല്ല അവരെ അന്വേഷിക്കുന്നത് എന്നതിന്‍റെ അര്‍ത്ഥം എന്താണ്?`

പാപം ഉളവാക്കിയ വേര്‍പാടിനു മനുഷ്യവംശത്തിന് മുഴുവന്‍ സൗഖ്യം വരുത്തുക എന്നതായിരുന്നു ദൈവത്വത്തിന്‍റെ ഉദ്ദേശ്യം. ദൈവത്തിന്‍റെ ഈ വാഗ്ദാനം എല്ലാവരും സ്വീകരിച്ചെങ്കില്‍ പോലും ഉദ്ദേശ്യം മാറുകയില്ല.

ഈ ബന്ധത്തിന്‍റെ യഥാസ്ഥാപനം സാധ്യമാക്കുവാന്‍ ദൈവത്വത്തിലെ ഒരംഗം മനുഷ്യനായിത്തീര്‍ന്നു. അങ്ങനെ ദൈവത്തിന്‍റെ മഹത്വം പ്രകടമാക്കിക്കൊണ്ട് വചനം ജഡമായിത്തീര്‍ന്നു നമ്മുടെ ഇടയില്‍ പാര്‍ത്തു (യോഹ. 1:14-18). അതിന്‍റെ ഫലമായി മനുഷ്യവംശം ദൈവത്തിന്‍റെ പൂര്‍ണ്ണതയും കൃപയും പ്രാപിച്ചു. ഇതു പങ്കുവയ്ക്കുവാനാണ് യേശു വന്നത്. അതായത് ദൈവത്തിന്‍റെ മഹത്വത്തെ പ്രസ്താവിക്കുവാന്‍ യേശു വന്നു. അതിനാല്‍ പാപത്താല്‍ തകര്‍ക്കപ്പെട്ട ബന്ധം പുനഃസ്ഥാപിക്കപ്പെടണം. വിശ്വാസത്തില്‍ സ്വീകരിക്കുന്ന എല്ലാവര്‍ക്കും യേശുവില്‍ വാഗ്ദാനം ചെയ്യപ്പെട്ട രക്ഷയുടെ ബന്ധം സാധ്യമാകണം എന്നു ദൈവം ആഗ്രഹിക്കുന്നു.

`അതിശയകരമായ എന്തു പ്രത്യാശയാണ് ഈ വേദഭാഗങ്ങളില്‍ നമുക്കായി കാണപ്പെടുന്നത്? യോഹ. 1:1,2; 5:16-18; 6:69; 10:10,30; 20:28.`

"ക്രിസ്തുവില്‍ ജീവനുണ്ട്, തനിമയുള്ളത്, വായ്പ വാങ്ങപ്പെടാത്ത, മറ്റൊന്നില്‍നിന്ന് മാറിവരാത്തതായ ജീവന്‍." The Desire of Ages, p. 530. എന്നിരുന്നാലും 'തന്നെത്താന്‍ ഒഴിച്ച്' (ഫിലി. 2:7) ജഡാവതാരം എടുത്ത ദൈവപുത്രന്‍ എന്ന നിലയില്‍, തന്‍റെ മനുഷ്യരുടെ ഇടയില്‍ മനുഷ്യനായി ജീവിക്കവെ, തന്നിലുള്ള ജീവന്‍ ദൈവത്തിന്‍റെ ദാനം ആണെന്നു യേശു പരാമര്‍ശിച്ചു. ക്രിസ്തുവിന്‍റെ ദിവ്യത്വം വിശ്വാസിയുടെ നിത്യജീവന്‍റെ ഉറപ്പാണ്." The Desire of Ages, p. 530.

മനുഷ്യവംശം ദൈവത്തെ തിരിച്ചറിഞ്ഞില്ല (യോഹ. 17:25). ആയതിനാല്‍, പിതാവ് മനുഷ്യരുടെ ഇടയില്‍ അറിയപ്പെടേണ്ടതിനു, ദൈവം തന്‍റെ ഏകമകനെ മനുഷ്യരുടെ ഇടയിലേക്ക് അയച്ചു (യോഹ. 9:4; 16:5).

`പ്രപഞ്ചത്തിന്‍റെ പശ്ചാത്തലത്തില്‍ ഒരു നിരീശ്വരന്‍ എഴുതി: "നമ്മുടെ അവ്യക്തതയില്‍, ഈ എല്ലാ വിശാലതയിലും, നമ്മെ നമ്മില്‍നിന്നു തന്നെ രക്ഷിക്കുവാന്‍ മറ്റൊരിടത്തു നിന്നും സഹായം വരുമെന്നതിനു യാതൊരു സൂചനയുമില്ല." ഈ മനുഷ്യന് എത്രമാത്രം തെറ്റുപറ്റി എന്നു കാണത്തക്കവിധം ബൈബിള്‍ എന്താണ് പഠിപ്പിക്കുന്നത്?`