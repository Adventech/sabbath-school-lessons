---
title:  കൂടുതല്‍ പഠനത്തിന്
date:   13/12/2024
---

E.G. White, ‘Let not your heart be troubled’, pp. 662-680 in The Desire of Ages, Additional note on John 1, The SDA Bible Commentary, 5:911-919.

യേശു ആരാണെന്നു വിലയിരുത്തിക്കൊണ്ടു തന്‍റെ എതിരാളികള്‍ മാനുഷിക നിലവാരത്തിനൊത്ത്, 'ജഡപ്രകാരം' (യോഹ. 8:15). യേശുവിനെ വിധിച്ചു. 'കാഴ്ചക്കൊത്തു' വിധിക്കുന്നതിനെക്കാള്‍ ഒരുപക്ഷേ അധികം മോശം ആണത് (യോഹ. 7:24). ഇവിടെ അവര്‍ ആത്മാവിന്‍റെ നിര്‍ബ്ബന്ധിതമായ നിയന്ത്രണം വിട്ട്, വീഴ്ച ഭവിച്ച ലോകത്തിലെ തകര്‍ന്ന മാനുഷികതയുടെ ജഡപ്രകാരമുള്ള നിബന്ധനകളിലേക്കു പിന്‍വാങ്ങി (യോഹ. 3:3-7 കാണുക). അവര്‍ തന്‍റെ 'ജഡത്തെ' അത് ആയിരുന്നതുപോലെ കണ്ടു; പക്ഷേ വചനം ജഡമായിത്തീര്‍ന്നതിന്‍റെ സാധ്യതകളെ ഒരിക്കലും അവര്‍ ചിന്തിച്ചില്ല (യോഹ. 1:14). അത്ര പരിമിതമായ നിബന്ധനകളിലൂടെ ക്രിസ്തുവിനെ പരിഗണിക്കുക എന്നത് കേവലം ഒരു ലൗകിക കാഴ്ചപ്പാടിലൂടെ അവിടുത്തെ കാണുന്നതിന് ഒപ്പമാണ് (2 കൊരി. 5:16).

"ആശ്വാസകന്‍ (കാര്യസ്ഥന്‍) 'സത്യത്തിന്‍റെ ആത്മാവ്' എന്നു വിളിക്കപ്പെടുന്നു. സത്യത്തെ നിര്‍വ്വചിക്കുകയും നിലനിര്‍ത്തുകയുമാണ് ആശ്വാസകന്‍റെ പ്രവൃത്തി. സത്യത്തിന്‍റെ ആത്മാവ് എന്ന നിലയില്‍ അവിടുന്ന് ആദ്യമേ ഹൃദയത്തില്‍ വസിക്കുന്നു; അങ്ങനെ ആശ്വാസകന്‍ ആയിത്തീരുന്നു. സത്യത്തില്‍ ആശ്വാസവും സമാധാനവും അടങ്ങിയിരിക്കുന്നു; എന്നാല്‍ ശരിയായ ആശ്വാസത്തെയും സമാധാനത്തെയും വ്യാജത്തില്‍ (കളവ്) കണ്ടെത്തുവാന്‍ കഴിയുകയില്ല. വ്യാജമായ പ്രമാണങ്ങളിലൂടെയും പാരമ്പര്യങ്ങളിലൂടെയുമാണ് സാത്താന്‍ മനസ്സില്‍ അധികാരം നേടി എടുക്കുന്നത്. വ്യാജ നിലവാരങ്ങളിലേക്കു നയിച്ചുകൊണ്ട് അവന്‍ സ്വഭാവത്തെ വികലമാക്കുന്നു. തിരുവെഴുത്തുകളിലൂടെ പരിശുദ്ധാത്മാവ് മനസ്സിനോടു സംസാരിക്കുകയും ഹൃദയത്തില്‍ സത്യത്തെ പതിപ്പിക്കുകയും ചെയ്യുന്നു. അങ്ങനെ ആത്മാവ് തെറ്റിനെ തുറന്നുകാട്ടുകയും അതിനെ അന്തരാത്മാവില്‍നിന്നു പുറത്താക്കുകയും ചെയ്യുന്നു. ദൈവവചനത്തിലൂടെ പ്രവര്‍ത്തിക്കുന്ന സത്യത്തിന്‍റെ ആത്മാവിനാലാണ് ക്രിസ്തു തന്‍റെ തിരഞ്ഞെടുക്കപ്പെട്ടവരെ തനിക്കു കീഴ്പ്പെടുത്തുന്നത്." The Desire of Ages, p. 671.

**ചര്‍ച്ചകള്‍**

`ദൈവത്തെ അറിയുന്നതാണ് നിത്യജീവന്‍ (യോഹ. 17:3). ദൈവത്തെ അറിയുക എന്നതിന്‍റെ അര്‍ത്ഥം എന്താണ്? ദൈവത്തെക്കുറിച്ചു ചില കാര്യങ്ങള്‍ അറിഞ്ഞിരിക്കുക - അതായത് ദൈവം ശക്തനാണ്, സ്നേഹവാനാണ് അല്ലെങ്കില്‍ നീതിമാനാണ് എന്നതില്‍നിന്നൊക്കെ വിപരീതമാണ് അത്. ദൈവത്തെ അറിയാമോ എന്ന് ആരെങ്കിലും ചോദിച്ചാല്‍ എന്തായിരിക്കും നിങ്ങളുടെ മറുപടി? യേശുവിനെ നിങ്ങളുടെ മറുപടിയില്‍ എങ്ങനെ ഉള്‍പ്പെടുത്തും?`

`പ്രായോഗികമായി ദൈനംദിന വ്യവസ്ഥിതിയില്‍ 'നിന്‍റെ വചനം സത്യം ആകുന്നു' (യോഹ. 17:17) എന്ന യേശുവിന്‍റെ വാക്കുകളുടെ അന്തരാര്‍ത്ഥം എന്താണ്?`

`യേശു പ്രാര്‍ത്ഥിച്ചു, 'നീ അവരെ ലോകത്തില്‍നിന്ന് എടുക്കണം എന്നല്ല, ദുഷ്ടനില്‍നിന്ന് സൂക്ഷിക്കേണം എന്നത്രേ ഞാന്‍ പ്രാര്‍ത്ഥിക്കുന്നത്' (യോഹ. 17:15). നമ്മുടെ ജീവിതത്തില്‍ ഈ പ്രാര്‍ത്ഥന പ്രായോഗികമായി വരുവാന്‍ നമുക്ക് എങ്ങനെ തിരഞ്ഞെടുക്കാന്‍ കഴിയും?`