---
title:  പുത്രനെ അറിയുന്നത് പിതാവിനെ അറിയുകയാണ്
date:   10/12/2024
---

യേശു, ദൈവപുത്രന്‍, പിതാവിനെ ചൂണ്ടിക്കാട്ടുന്ന പ്രവൃത്തികളെ സുവിശേഷത്തില്‍ ഉടനീളം യോഹന്നാന്‍ വിവരിക്കുന്നു. പിതാവ് ആരാണെന്നു യേശു വിവരിക്കുന്നു. ഇതെല്ലാം യോഹന്നാന്‍ 1:18 മായി യോജിച്ചു വരുന്നതാണ്; അതായത്, താന്‍ പിതാവിനെ വെളിപ്പെടുത്തുന്നു എന്നു യേശു പറയുന്നു (ഗ്രീക്കിലെ exegeomai -വിശദമാക്കുക, വ്യാഖ്യാനിക്കുക, വിവരിച്ചു വ്യക്തമാക്കുക). യേശു കൂടെക്കൂടെ ഇതു ചെയ്യുന്നു. പിതാവ് എന്ന പദം (pater) 136 പ്രാവശ്യം യോഹന്നാന്‍റെ സുവിശേഷത്തിലും, 18 പ്രാവശ്യം 1-3 ലേഖനങ്ങളിലും കാണപ്പെടുന്നു. പിതാവ് എന്ന പദം പുതിയനിയമത്തില്‍ ആകെ കാണപ്പെടുന്നതിന്‍റെ 1/3 ലും അധികമാണിത്. യേശു പിതാവിനെ വെളിപ്പെടുത്തുന്നതില്‍ അതിപ്രധാനമായ സന്ദര്‍ഭമാണ് വിടവാങ്ങല്‍ സംഭവങ്ങള്‍.

യേശു പിതാവിനു ഭൂമിയിലെ പ്രതിനിധി ആയിരുന്നു. പിതാവിന്‍റെ ഇഷ്ടം ജഡത്തില്‍ ജീവിച്ചു കാണിക്കുവാനാണ് യേശു വന്നത്. വാസ്തവത്തില്‍, തന്‍റെ ഇഷ്ടമല്ല, പിതാവിന്‍റെ ഇഷ്ടം (യോഹ. 5:30) ചെയ്വാനാണ് താന്‍ അന്വേഷിച്ചിരുന്നതെന്നു യേശു വ്യക്തമാക്കി. ഇത് ഞെട്ടിക്കുന്ന പ്രസ്താവമായി ആദ്യം തോന്നിയേക്കാം. എന്നാല്‍ പിതാവിനു പൂര്‍ണ്ണമായി സമര്‍പ്പിച്ചവനായി യേശുവിനെ ഇത് കാണിച്ചുതരുന്നു.

പിതാവു തന്നെ, തന്‍റെ പ്രവൃത്തിയെ തികയ്ക്കുവാന്‍ മനുഷ്യന്‍റെ രക്ഷ-തന്നെ അയച്ചതാണെന്നും ആ പിതാവ് താനും തന്‍റെ പ്രവൃത്തിക്കു സാക്ഷ്യം പറഞ്ഞു എന്നും കൂടി യേശു പറഞ്ഞു (യോഹ. 5:36-38).

പിതാവിന്‍റെ അടുക്കല്‍ എത്തുവാന്‍ മനുഷ്യനു സാധ്യമാക്കുന്ന ഒരേയൊരു മാര്‍ഗ്ഗമായിരിക്കുവാന്‍ പിതാവ് തന്നെ അയച്ചതാണെന്നു യേശു പ്രഖ്യാപിച്ചു (യോഹ. 6:40,44). യേശുവില്‍ മനുഷ്യര്‍ നിത്യജീവന്‍ കണ്ടെത്തണമെന്നു പിതാവ് ആഗ്രഹിക്കുന്നു. പുനരുത്ഥാനത്തില്‍ അവരെ ഉയര്‍പ്പിക്കുമെന്ന് ആ പിതാവ് ഉറപ്പു നല്‍കുന്നു.

`പിതാവും പുത്രനുമായുള്ള ബന്ധത്തെ സംബന്ധിച്ച് ഈ വേദഭാഗങ്ങള്‍ എന്തു പഠിപ്പിക്കുന്നു? യോഹ. 7:16; 8:33; 14:10,23; യോഹ. 15:1,9,10; 16:27,28; 17:3.`

പിതാവുമായുള്ള ബന്ധത്തെക്കുറിച്ചുള്ള യേശുവിന്‍റെ അവകാശവാദങ്ങള്‍ അതിശയിപ്പിക്കുന്നവയാണ്. തന്‍റെ ഉപദേശങ്ങള്‍ എല്ലാം പിതാവിന്‍റേതാണെന്നു യേശു ഉറപ്പിച്ചുപറയുന്നു. അതായത്, പിതാവില്‍നിന്നു കേട്ടവയാണ്. താന്‍ പറയുന്നതെല്ലാം പിതാവില്‍ വിശ്വസിക്കുന്നതു തന്നെയാണ് തന്നില്‍ വിശ്വസിക്കുന്നത്, തന്‍റെ വാക്കുകളും ക്രിയകളും എല്ലാം പിതാവിന്‍റേതാണ്, മനുഷ്യനെ സ്നേഹിക്കുന്നതിലും മനുഷ്യരക്ഷക്കായി പ്രവര്‍ത്തിക്കുന്നതിലും അവര്‍ തികഞ്ഞ യോജിപ്പിലാണ്. യേശുവിനു തന്‍റെ സ്വര്‍ഗ്ഗത്തിലെ പിതാവുമായുള്ള ബന്ധത്തിന് എത്ര ശക്തമായ സാക്ഷ്യം!

`നിങ്ങളുടെ ചിന്തകളും പ്രവൃത്തികളും നിങ്ങള്‍ക്കായുള്ള ദൈവ ഇഷ്ടത്തെ പൂര്‍ണ്ണമായി പ്രകടിപ്പിക്കുന്നെങ്കില്‍ നിങ്ങളുടെ ജീവിതത്തിന് എന്തു വലിയമാറ്റം ഉണ്ടാകുമായിരുന്നു? അല്ലെങ്കില്‍, യേശുവില്‍നിന്ന് അറിയുന്നത് നമുക്കായുള്ള ദൈവ ഇഷ്ടം ആണെന്നു തിരിച്ചറിഞ്ഞാല്‍ അതിനൊത്ത് മെച്ചമായി ജീവിക്കുവാന്‍ നമുക്ക് കഴിയുമോ?`