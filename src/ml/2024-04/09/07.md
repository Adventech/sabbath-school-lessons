---
title:  കൂടുതല്‍ പഠനത്തിന്
date:   29/11/2024
---

വായിക്കുക: E.G. White, “God with us” pp. 19-26; ‘conrovtesry’ pp. 601-609 in The Desire of Ages.

മാനുഷികതയെ സ്വയം സ്വീകരിക്കുവാന്‍ കുനിയുന്നതില്‍ സാത്താന്‍റേതിനു വിപരീതമായ ഒരു സ്വഭാവമാണ് ക്രിസ്തു പ്രകടമാക്കിയത്. സ്വയം താഴ്ത്തലിന്‍റെ പാതയില്‍ അവിടുന്ന് ഒരു പടി താഴ്ന്നിറങ്ങി. "വേഷത്തില്‍ മനുഷ്യനായി വിളങ്ങി തന്നെത്താന്‍ താഴ്ത്തി മരണത്തോളം ക്രൂശിലെ മരണത്തോളം അനുസരണമുള്ളവന്‍ ആയിത്തീര്‍ന്നു" (ഫിലി. 2:8). മഹാപുരോഹിതന്‍ തന്‍റെ വര്‍ണ്ണാഭമായ പൗരോഹിത്യ ഉടയാട മാറ്റിവച്ച് സാധാരണ പുരോഹിതന്‍റെ ലിനന്‍ വസ്ത്രം ധരിച്ചു ശുശ്രൂഷ ചെയ്തതുപോലെ, ക്രിസ്തു ദാസരൂപമെടുത്ത്, യാഗം നിര്‍വ്വഹിച്ചു. അതില്‍ താന്‍ തന്നെ പുരോഹിതനും താന്‍ തന്നെ ബലിയാടും ആയിത്തീര്‍ന്നു. 'എന്നാല്‍ അവന്‍ നമ്മുടെ അതിക്രമങ്ങള്‍ നിമിത്തം മുറിവേറ്റും നമ്മുടെ അകൃത്യങ്ങള്‍ നിമിത്തം തകര്‍ന്നും ഇരിക്കുന്നു; നമ്മുടെ സമാധാനത്തിനായുള്ള ശിക്ഷ അവന്‍റെ മേല്‍ ആയി' (യെശ. 53:5).

ക്രിസ്തു നമുക്ക് അര്‍ഹമായതുപോലെ പരിഗണിക്കപ്പെട്ടു; തനിക്ക് അര്‍ഹമായതുപോലെ നാം പരിഗണിക്കപ്പെടേണ്ടതിനായിരുന്നു അത്. നമുക്ക് യാതൊരു പങ്കും ഇല്ലാതിരുന്ന തന്‍റെ നീതിയില്‍ നാം നീതീകരിക്കപ്പെടേണ്ടതിനു, തനിക്ക് യാതൊരു പങ്കും ഇല്ലാതിരുന്ന നമ്മുടെ പാപങ്ങള്‍ക്കായി അവിടുന്നു ശിക്ഷിക്കപ്പെട്ടു. തന്‍റേതായ ജീവന്‍ നമുക്ക് ലഭിക്കേണ്ടതിനു നമ്മുടേതായ മരണം അവിടുന്ന് അനുഭവിച്ചു. 'അവന്‍റെ അടിപ്പിണരുകളാല്‍ നമുക്ക് സൗഖ്യം വന്നുമിരിക്കുന്നു." The Desire of Ages, p. 25.

**ചര്‍ച്ചകള്‍**

`യേശു ലോകത്തിനായി വളരെയേറെ നല്‍കി. ഈ വിസ്മയ സത്യം ലഭിച്ച് മറ്റുള്ളവര്‍ ക്രിസ്തുവിലേക്ക് അടുത്തുവരുന്നതിനു സഹായകമായ ഏറ്റവും നല്ല മാര്‍ഗ്ഗം എന്താണ്?`

`മാനുഷിക നിലയിലും ദിവ്യവെളിപ്പാടിന്‍റെ അടിസ്ഥാനത്തിലും തീരുമാനങ്ങള്‍ എടുക്കുന്നതിലെ അന്തരം എന്താണ്?`

`ദൈവവചനം അറിയുന്നതും യുക്തിചിന്തയും ന്യായവാദവും യോജിച്ചുവരുമോ? വിശ്വാസത്തിലേക്കു വരുവാന്‍ ഇവയില്‍ എന്തു കാരണങ്ങളാണ് ഉള്ളത്? ദൈവം നിലനില്‍ക്കുന്നു, രക്ഷാപദ്ധതി എന്നീ പ്രമാദ സത്യങ്ങളിലേക്ക് എത്തിച്ചേരാന്‍ പ്രവചന നിറവേറല്‍, സൃഷ്ടി ലോകത്തിന്‍റെ സൗന്ദര്യവും സങ്കീര്‍ണ്ണതയും എങ്ങനെ യുക്തിക്കും ന്യായവാദത്തിനും യോജിച്ചുവരുന്നു?`

`നിങ്ങളുടെ വിശ്വാസത്തിന്‍റെ അടിസ്ഥാനം എന്താണ്? യേശുവിലെ വിശ്വാസത്തെക്കുറിച്ചും സുവിശേഷത്തിന്‍റെ അവകാശവാദങ്ങളെക്കുറിച്ചും ഒരാള്‍ ചോദിച്ചാല്‍ നിങ്ങള്‍ എന്തു മറുപടി നല്‍കും?`