---
title:  ശിക്ഷാവിധി
date:   28/11/2024
---

"അവനില്‍ വിശ്വസിക്കുന്നവന് ന്യായവിധി ഇല്ല, വിശ്വസിക്കാത്തവനു ദൈവത്തിന്‍റെ ഏകജാതനായ പുത്രനില്‍ വിശ്വസിക്കായ്കയാല്‍ ന്യായവിധി വന്നു കഴിഞ്ഞു... തിന്മ പ്രവര്‍ത്തിക്കുന്നവന്‍ എല്ലാം വെളിച്ചത്തെ പകയ്ക്കുന്നു; തന്‍റെ പ്രവൃത്തിക്ക് ആക്ഷേപം വരാതിരിപ്പാന്‍ വെളിച്ചത്തിലേക്ക് വരുന്നതുമില്ല. സത്യം പ്രവര്‍ത്തിക്കുന്നവനോ, തന്‍റെ പ്രവൃത്തി ദൈവത്തില്‍ ചെയ്തിരിക്കയാല്‍ അതു വെളിപ്പെടേണ്ടതിനു വെളിച്ചത്തിലേക്ക് വരുന്നു" (യോഹ. 3:18-21; യോഹ. 1:10 താരതമ്യം).

`എന്തുകൊണ്ട് മനുഷ്യര്‍ ന്യായവിധിയിലേക്ക് വരുന്നു? യോഹ. 3:18,36; 5:24,38; 8:24; 12:47.`

ലോകത്തിന്‍റെ വെളിച്ചമായ യേശുക്രിസ്തുവിനെ തള്ളിക്കളയുന്നത് സംശയത്തിനു നമ്മെ തുറന്നിടുകയും പിശാചിന്‍റെ പരീക്ഷകളിലേക്കു നമ്മെ നയിക്കുകയും ചെയ്യും. വെളിച്ചത്തെ വിട്ട് ഇരുട്ടിലേക്കു തിരിയുക ആണത്.

തോട്ടത്തിന്‍റെ നടുവിലെ വൃക്ഷവുമായി എങ്ങനെ ബന്ധപ്പെടണം എന്നതിനു ഹവ്വക്ക് ആവശ്യമായ വെളിച്ചം നല്‍കപ്പെട്ടിരുന്നു. ആ വെളിച്ചത്തെ ചോദ്യം ചെയ്യാന്‍ തന്നെ സാത്താന്‍ ഹവ്വയെ പ്രേരിപ്പിച്ചു. സ്നേഹമാകുന്ന ദൈവം താന്‍ സൃഷ്ടിച്ച ജീവികളെ നശിപ്പിക്കയില്ല എന്ന വാദഗതികൊണ്ടു ഹവ്വ ദൈവവചനത്തെ പരീക്ഷിച്ചു. തന്‍റെ ഇന്ദ്രിയങ്ങളില്‍ ലഭ്യമായിരുന്ന വിവരങ്ങളിലും അവര്‍ ആശ്രയിച്ചു. സര്‍പ്പം ഇപ്പോള്‍ പഴം ഭക്ഷിച്ചിട്ടും സംസാരിക്കാന്‍ കഴിയുന്നുണ്ടല്ലോ. പക്ഷേ പാമ്പു പറഞ്ഞതു ശരിയായിരിക്കും. ഞാന്‍ ഫലം ഭക്ഷിച്ചാല്‍ ഞാന്‍ ദൈവത്തെപ്പോലെ ആയേക്കാം. വഞ്ചിക്കപ്പെട്ട ഹവ്വ വെളിച്ചത്തില്‍നിന്നു തിരിഞ്ഞുപോയി. അവരുടെ ഭര്‍ത്താവും അതേ വഴി തിരഞ്ഞെടുത്തു.

`മത്തായി 4:1-4 വായിക്കുക. പ്രലോഭനത്തിന്‍റെ വിജനസ്ഥലത്ത് സാത്താന്‍റെ വഞ്ചനകളെ നേരിടുവാന്‍ എന്തു തത്വങ്ങളാണ് ക്രിസ്തു ഉപയോഗിച്ചത്?`

ആദാമും ഹവ്വയും, പ്രളയത്തിനു മുന്‍കാലജനവും കാദേശ് ബര്‍ന്നയിലെ യിസ്രായേല്യരും ഉപയോഗിച്ച മാനുഷിക ചിന്തയുടെ ആയുധം തന്നെയാണ് ക്രിസ്തുവിനു കൈവശം ഉണ്ടായിരുന്നത്, ഇത്ര സ്നേഹവാനായ ദൈവം തന്‍റെ പുത്രനെ മരുഭൂമിയില്‍ നാല്പതുരാവും പകലും ഭക്ഷണവും സംരക്ഷണവും ഇല്ലാതെ വിട്ടുകളഞ്ഞത് എന്തിനെന്നു ക്രിസ്തുവിനു ചോദിക്കാമായിരുന്നു. ക്രിസ്തുവിനും തന്‍റെ പുത്രത്വം തെളിയിക്കുന്നതിനു തീരുമാനിക്കാമായിരുന്നു-ഈ കല്ലിനെ ഞാന്‍ അപ്പം ആക്കിമാറ്റും! യേശുവാകട്ടെ ദൈവവചനം കൊണ്ടു മറുപടി നല്‍കുകയാണ് ചെയ്തത്. ചിന്തയുടെ ഭൗമിക പൈതൃകങ്ങളെ കവിയുന്ന സ്വര്‍ഗ്ഗീയ ചിന്താതലത്തില്‍ യേശു പ്രവര്‍ത്തിച്ചു. തെറ്റായ ഒരു തീരുമാനത്തിലേക്കുള്ള തന്‍റെ വഴിയെ തിരിച്ചു ന്യായീകരിക്കുവാന്‍ യേശുവിനു കഴിയുമായിരുന്നു. പലരും, വിശ്വാസികള്‍ പോലും പലപ്പോഴും അതാണല്ലോ ചെയ്യുന്നത്.