---
title:  ജീവന്‍റെ ഉറവിടം
date:   23/11/2024
---

### പഠനത്തിനുള്ള വേദഭാഗങ്ങള്‍
യോഹ. 1:4; 10:10; 1:12,13; 6:61-68; സംഖ്യാ. 13:23-33; മത്തായി 4:1-4.

> <p>മനഃപാഠവാക്യം</p>
> "ഞാന്‍ തന്നെ വഴിയും സത്യവും ജീവനും ആകുന്നു; ഞാന്‍ മുഖാന്തരമല്ലാതെ ആരും പിതാവിന്‍റെ അടുക്കല്‍ എത്തുന്നില്ല" (യോഹ. 14:6).

യേശു ആരാകുന്നു എന്ന ചോദ്യത്തിനു ദൈവത്വം പ്രകടമാകുന്ന വാക്കുകളിലൂടെയാണ് യേശു മറുപടി നല്‍കിയത് എന്നാണ് യോഹന്നാന്‍റെ സുവിശേഷത്തില്‍ പറയപ്പെടുന്നത്. "ഞാന്‍ ആകുന്നവന്‍" (I AM) എന്നത് കര്‍ത്താവിന് ഒരിക്കലും തെറ്റാത്ത ഒരു നാമധേയമാണ്; ആ ദൈവം ആയിരുന്നല്ലോ കത്തുന്ന മുള്‍പടര്‍പ്പില്‍ മോശെക്ക് പ്രത്യക്ഷനായത്. "ഞാന്‍ ആകുന്നവന്‍ ഞാനാകുന്നു" മോശെക്കു പ്രത്യക്ഷപ്പെട്ടുകൊണ്ടു ദൈവം അരുളിച്ചെയ്തു (പുറ. 3:14). ആ ദൈവം തന്നെ - "ഞാന്‍ ആകുന്നവന്‍" പില്‍ക്കാലത്ത് ജഡമായിത്തീര്‍ന്നു കൃപയും സത്യവും നിറഞ്ഞവനായി നമ്മുടെ ഇടയില്‍ പാര്‍ത്തു, ഞങ്ങള്‍ അവന്‍റെ തേജസ്സ്, പിതാവില്‍ നിന്ന് ഏകജാതനായവന്‍റെ തേജസ്സായി കണ്ടു" (യോഹ. 1:14).

"ഞാന്‍ ആകുന്നവന്‍" എന്ന ആ പ്രസക്തവിഷയം യോഹന്നാന്‍റെ സുവിശേഷത്തില്‍ ആകമാനം വ്യാപിച്ചു കിടക്കുന്നു. ഈ ആഴ്ചയിലെ മനഃപാഠവാക്യം അതിനെ പ്രതിഫലിപ്പിക്കുന്നു: "ഞാന്‍ വഴിയും സത്യവും ജീവനും ആകുന്നു" 'ഞാന്‍ ആകുന്നവന്‍' ലോകത്തിന്‍റെ വെളിച്ചമാണ്, ജീവന്‍റെ അപ്പം ആണ്, ആടുകള്‍ക്കുള്ള കവാടം/വാതില്‍ ആണ്, നല്ല ഇടയന്‍ ആണ്, സാക്ഷാല്‍ മുന്തിരിവള്ളിയുമാണ്.

യോഹന്നാന്‍റെ സുവിശേഷത്തില്‍ നല്‍കപ്പെട്ടിട്ടുള്ള ദൈവത്തിന്‍റെ വെളിപ്പെടുത്തലിന്‍റെ പഠനം ഈ ആഴ്ചയിലും തുടരുകയാണ്. യേശു മശീഹ ആണെന്നതിനു മതിയായ തെളിവുകള്‍ ഉണ്ടായിരുന്നിട്ടും ചിലര്‍ തള്ളിക്കളഞ്ഞതിന്‍റെ മറുവശം കൂടുതല്‍ പൂര്‍ണ്ണതയോടെ നമ്മള്‍ പരിശോധിക്കും. രണ്ടു കാരണങ്ങള്‍ക്കുവേണ്ടി ഈ ആശയം നാം പഠിക്കും: അതേ പിശക് ഒഴിവാക്കുവാന്‍ അതേപോലെ, ആ പിശക് ആവര്‍ത്തിക്കുവാന്‍ സാധ്യതയുള്ളവരെ എങ്ങനെ കണ്ടെത്തി സഹായിക്കാനാകുമെന്നു വിലയിരുത്തുവാന്‍.

* ഈ ആഴ്ചയിലെ പാഠം പഠിച്ച് നവംബര്‍ 30 ലെ ശബ്ബത്തിനായി ഒരുങ്ങുക