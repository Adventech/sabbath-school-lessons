---
title:  ജീവന്‍റെ ഉറവിനെ ഉപേക്ഷിക്കുന്നത്
date:   27/11/2024
---

യോഹന്നാന്‍റെ സുവിശേഷത്തിലാണ്, തിരുവെഴുത്തിലെ ആകമാനം ഉള്ളതില്‍ ഏറ്റവും ദുഃഖകരമായ ചില കാര്യങ്ങള്‍ അടങ്ങിയിരിക്കുന്നത്. "വെളിച്ചം ഇരുളില്‍ പ്രകാശിക്കുന്നു; ഇരുളോ അതിനെ (വെളിച്ചത്തെ) പിടിച്ചടക്കിയില്ല." അവന്‍ (വെളിച്ചം) ലോകത്തില്‍ ഉണ്ടായിരുന്നു; ലോകം അവന്‍ മുഖാന്തരം ഉളവായി; ലോകമോ അവനെ അറിഞ്ഞില്ല. അവന്‍ സ്വന്തത്തിലേക്കു വന്നു സ്വന്തമായവരോ അവനെ കൈക്കൊണ്ടില്ല" (യോഹ. 1:5,10,11). "ഞാന്‍ ആകുന്നവന്‍" സ്വന്തം ആളുകളില്‍ പലരാലും ത്യജിക്കപ്പെട്ടു.

അതുകൊണ്ടു മഹാ പ്രതിഫലമുള്ള നിങ്ങളുടെ ധൈര്യം (confidence) തള്ളിക്കളയരുത് (എബ്രാ. 10:35) എന്ന് പൗലൊസ് പിന്നീട് മുന്നറിയിപ്പ് നല്‍കിയതില്‍ അതിശയമില്ല. നാം പലവട്ടം കണ്ടതുപോലെ, മനുഷ്യര്‍ യേശുവിന്‍റെ വചനങ്ങളെ സ്വീകരിക്കാതിരുന്നതുകൊണ്ട് ക്രിസ്തു തള്ളിക്കളയപ്പെട്ടു.

"സമകാലിക മാനുഷിക ചിന്താഗതി സംശയത്തില്‍ തുടങ്ങി. സത്യം എന്തെന്ന് അറിയുവാന്‍/നിശ്ചയിക്കുവാന്‍ മനുഷ്യര്‍ സകലത്തെയും ചോദ്യം ചെയ്യുന്നു. അഗ്നി പരിശോധനയെ അതിജീവിക്കുന്നവയെ അവര്‍ പാറപോലെ ഉറപ്പുള്ള സത്യമായി സ്വീകരിക്കുന്നു. അവയില്‍ അവര്‍ വിശ്വാസത്തെ ഉറപ്പിക്കുന്നു. ബൈബിളിന്‍റെ കാര്യത്തിലും ചിലര്‍ ഈ തത്വം പ്രയോഗിക്കുന്നു. ശാസ്ത്രീയവും ചരിത്രപരവും മനഃശാസ്ത്രപരവും തത്വശാസ്ത്രപരവും പുരാവസ്തു, ഭൗമശാസ്ത്രപരവുമായ കാഴ്ചപ്പാടുകളിലൂടെ ബൈബിള്‍ സത്യങ്ങളെ നിശ്ചയിക്കുവാന്‍ അവര്‍ ചോദ്യങ്ങള്‍ ഉന്നയിക്കുന്നു. തിരുവെഴുത്തിന്‍റെ വൈവിധ്യത്തെ സംശയിക്കുന്നതില്‍നിന്നു തന്നെയാണ് ഈ സംശയ സിദ്ധാന്തം ഉത്ഭവിക്കുന്നതും വളരുന്നതും തന്നെ. ക്രിസ്തു ചോദിച്ചു, 'മനുഷ്യപുത്രന്‍ വരുമ്പോള്‍ അവന്‍ ഭൂമിയില്‍ വിശ്വാസം കണ്ടെത്തുമോ?' (ലൂക്കൊസ് 18:8). E. Edward zinke and Ronald Hegstad, The Certainty of the Second Coming, p. 96.

`സംഖ്യാ. 13:23-33 വായിക്കുക. കനാന്‍ നാടിനെ സംബന്ധിച്ച് ഒറ്റുകാര്‍ കൊണ്ടുവന്ന 2 റിപ്പോര്‍ട്ടുകളില്‍ വ്യത്യാസം ഉണ്ടാക്കിയത് എന്താണ്?`

ദൈവത്തിന്‍റെ വചനത്തെ അവിശ്വസിച്ചതാണ് കാദേശ് ബര്‍ന്നയില്‍ എബ്രായരുടെ പാപം. ദൈവം അവരോട്, പോയി ദേശം കൈവശമാക്കുവാന്‍ ആവശ്യപ്പെട്ടിരുന്നു. പന്ത്രണ്ട് ഒറ്റുകാര്‍ കനാനിലേക്ക് അയക്കപ്പെട്ടു. അവര്‍ രണ്ടു വ്യത്യസ്ത റിപ്പോര്‍ട്ടുകളുമായി മടങ്ങിവന്നു. അധികം പേര്‍ വിപരീതമായ റിപ്പോര്‍ട്ടാണ് നല്‍കിയത്. 'ദേശത്ത് രാക്ഷസന്മാര്‍/മല്ലന്മാര്‍ ഉണ്ട്; മതിലുള്ളവയാണ് നഗരങ്ങള്‍; അവരുടേതു പോലുള്ള ആയുധങ്ങള്‍ നാം കണ്ടിട്ടില്ല; സൈന്യങ്ങള്‍ പരിശീലിതരായി ശേഷിയുള്ളവരാണ്. നാം ആകട്ടെ മിസ്രയീം ദേശത്ത് അടിമകളായിരുന്നു. സൈനികമായ പരിചയമൊന്നും നമുക്കില്ലായിരുന്നു. മാനുഷിക കാഴ്ചപ്പാടില്‍/നിലപാടില്‍ പത്ത് ഒറ്റുകാര്‍ വിപരീതമായി/എതിരായി വോട്ടുചെയ്തു (ിീ). ദൈവവചനത്തിന്‍റെ തുളുമ്പുന്ന ശക്തിയില്‍ വിശ്വസിച്ച രണ്ട് ഒറ്റുകാര്‍ അനുകൂലമായി (്യലെ) റിപ്പോര്‍ട്ട് നല്‍കി.

`ഇപ്രകാരമുള്ള പിശകുകള്‍ നമുക്ക് എങ്ങനെ ഒഴിവാക്കാന്‍ കഴിയും? ബുദ്ധികേടായി പ്രവര്‍ത്തിച്ചിട്ട്, ദൈവയിഷ്ടമാണ് ചെയ്യുന്നതെന്ന് കരുതിക്കൊണ്ട്, അതിനാല്‍ തന്നെ നമുക്കു തെറ്റുകയില്ല എന്ന മിഥ്യാ ചിന്തയെ എങ്ങനെയാണ് ഒഴിവാക്കേണ്ടത്?`