---
title:  നിത്യജീവന്‍റെ വചനം
date:   25/11/2024
---

`യോഹന്നാന്‍ 6:61-68 വായിക്കുക. യേശു തന്‍റെ ശിഷ്യന്മാര്‍ തന്നെ വിട്ടുപോകുമോ എന്നു ചോദിച്ചതിന് പത്രൊസ് നല്‍കിയ മറുപടിയുടെ അര്‍ത്ഥം എന്താണ്?`

'നിത്യജീവന്‍' സംബന്ധിച്ച പത്രൊസിന്‍റെ വാക്കുകള്‍ യോഹന്നാന്‍റെ സുവിശേഷത്തില്‍ മുഴുവന്‍ നിറഞ്ഞുനില്‍ക്കുന്ന ഒരു വിഷയത്തിലേക്കാണ് തുറക്കുന്നത്. നിത്യജീവനെ സംബന്ധിക്കുന്ന പദശാസ്ത്രത്തിന്‍റെ കേന്ദ്രീകരണം യോഹന്നാന്‍ 6-ാം അധ്യായത്തില്‍ പ്രത്യക്ഷപ്പെടുന്നു. 5000 പേര്‍ക്കു ഭക്ഷണം കൊടുക്കുന്നതിന്‍റെ പശ്ചാത്തലത്തില്‍ ആണത് (യോഹ. 6:25,40,47,54,68). 'ഞാന്‍ ജീവന്‍റെ അപ്പം ആകുന്നു' എന്നു യേശു പറയുന്നു (6:35). അതിന്‍റെ അര്‍ത്ഥം യേശുവിന്‍റെ ജീവിതം, മരണം, ഉയര്‍പ്പ് എന്നിവ നിത്യജീവന്‍റെ ഉറവിടം ആകുന്നു എന്നാണ്. നിത്യജീവന്‍ അല്ലെങ്കില്‍ തത്തുല്യപദങ്ങള്‍ യോഹന്നാന്‍റെ സുവിശേഷത്തില്‍ 17 പ്രാവശ്യം കാണപ്പെടുന്നു. ഈ പദം ഒരു ആത്മാവിന്‍റെ സാന്നിധ്യത്തെയോ, ഒരു നിത്യജീവിയുടെ ഭാഗം ആയിത്തീരുന്നതിനെയോ അഭൗമ/ദേഹരഹിത ചിന്തയെയോ പരാമര്‍ശിക്കുന്നില്ല. മറിച്ച്, രക്ഷ കൊണ്ടുവരുന്ന ജീവദായക ശക്തിയെയും നമ്മുടെ കര്‍ത്താവിന്‍റെ വീണ്ടും വരവില്‍ നമുക്കുണ്ടാകുന്ന അന്തമില്ലാത്ത ജീവനെയും ഇപ്പോഴത്തെ ജീവനെയും അര്‍ത്ഥമാക്കുന്നതുമാണ് ആ പരാമര്‍ശം. യേശു ജഡശരീരം എടുത്തതുപോലെ, യേശു പറയുന്ന പുനരുത്ഥാനവും സമയത്തിന്‍റെയും സ്ഥലത്തിന്‍റെയും പരിധിയില്‍ ശരീര സംബന്ധമായി സംഭവിക്കുന്നതാണ്. അത് മരിച്ചവരില്‍നിന്നുള്ള ഒരു ഉയര്‍പ്പ്, ഒരിക്കല്‍ നമുക്ക് ഏദനില്‍ ഉണ്ടായിരുന്ന ജീവിതത്തിലേക്കുള്ള ഒരു പുതുക്കമാണ്.

`എങ്ങനെയാണ് നമുക്ക് നിത്യജീവന്‍ ഉണ്ടാക്കുന്നത് (യോഹ. 3:15,16; 5:24; 6:40,47; 8:31; 12:46; 20:31.`

യേശുക്രിസ്തു നമുക്കുവേണ്ടി, നമ്മുടെ സ്ഥാനത്ത് മരിക്കുവാനും ജീവിക്കുവാനും വന്നു എന്ന വിശ്വാസത്തിലാണ് നാം കാണുന്നത്. ഈ വിശ്വാസം ഒരു ദാനം (gift) ആയാണ് വന്നു ചേരുന്നത്; എന്നാല്‍ നാം ബോധപൂര്‍വ്വം, യേശുവിനു സമര്‍പ്പിക്കുവാനും, അനുതപിക്കുവാനും പാപക്ഷമക്കും ശുദ്ധീകരണത്തിനും വേണ്ടി യേശുവിന്‍റെ രക്തത്തിനായി അവകാശപ്പെടുന്നതിനും ശ്രമിക്കേണ്ടതാണ്.

പത്രൊസും തന്നെ വിട്ടുപോകുമോ എന്ന യേശുവിന്‍റെ ചോദ്യത്തിനു, "കര്‍ത്താവേ ഞങ്ങള്‍ ആരുടെ അടുക്കല്‍ പോകും" എന്നായിരുന്നു പത്രൊസിന്‍റെ മറുപടി. "നിത്യജീവന്‍റെ വചനം അങ്ങയുടെ പക്കലുണ്ട്" (യോഹ. 6:68). ഇതു രക്ഷയുടെ സത്തയെയും നാം അതിനെ എങ്ങനെ നേടിയെടുക്കാം എന്നതിനെയും കവചം അണിയിക്കുന്നു. തത്വശാസ്ത്രം, ചരിത്രം, ശാസ്ത്രം തുടങ്ങി ജ്ഞാനശാഖകളില്‍ നിന്നൊന്നുമല്ല ഇത് വന്നുചേരുന്നത്. യേശുവില്‍ നിന്നുമാത്രം അതു വരുന്നു. ആ യേശുവില്‍ നിത്യജീവനുണ്ട്. അത് യേശു എല്ലാവര്‍ക്കും വാഗ്ദാനം ചെയ്യുന്നു. പരിശുദ്ധാത്മാവിനോട് അനുകൂലമായി പ്രതികരിക്കുന്നവര്‍ക്ക് അതു ലഭിക്കും.

`നിത്യജീവന്‍ ഉണ്ടാകുവാനുള്ള വാഗ്ദാനം ഇവിടുത്തെ നമ്മുടെ ഭൗമിക കാഴ്ചപ്പാടുകളെ എങ്ങനെ സ്വാധീനിക്കുന്നു? നാം അതിനെ എങ്ങനെ കാണുന്നു എന്നതിനെ അത് എങ്ങനെ ബാധിക്കുന്നു?`