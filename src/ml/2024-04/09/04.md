---
title:  വിശ്വാസവും പുതുജനനവും
date:   26/11/2024
---

`യോഹന്നാന്‍ 1:12,13 വായിക്കുക. ക്രിസ്ത്യാനി ആയിത്തീരുന്നതിന് ഇവിടെ വിവരിക്കപ്പെടുന്ന നടപടികള്‍ എന്തൊക്കെയാണ്?`

യേശുവില്‍ നാം വിശ്വസിക്കുകയും അതുമൂലം നമുക്കു നിത്യജീവന്‍ ഉണ്ടാകുകയും വേണം എന്ന ഉദ്ദേശ്യത്തോടെയാണ് യോഹന്നാന്‍ തന്‍റെ സുവിശേഷം എഴുതിയത് (യോഹ. 20:23). യോഹന്നാന്‍ 1:12,13 ല്‍ അതിനു രണ്ടു പടികള്‍ പറയപ്പെട്ടിരിക്കുന്നു. ഒന്നാമത് നാം യേശുവിനെ സ്വീകരിക്കണം അതായത്, യേശുവില്‍ വിശ്വസിക്കണം. രണ്ടാമത്, നാം ദൈവമക്കള്‍ ആയിത്തീരുവാന്‍ ദൈവം നമുക്ക് അധികാരം നല്‍കുന്നു. വാക്യം 13 അനുസരിച്ച് നമ്മള്‍ ദൈവത്തില്‍നിന്ന് ജനിക്കുന്നു. അങ്ങനെ ഒരു ക്രിസ്ത്യാനി ആയിത്തീരുന്നതില്‍ ദൈവീകവും മാനുഷികവുമായ ഒരു വസ്തുത അടങ്ങിയിരിക്കുന്നു. നാം വിശ്വാസത്തില്‍ പ്രവര്‍ത്തിക്കണം, ദൈവപുത്രനെ സ്വീകരിക്കണം, വെളിച്ചത്തിനു തുറന്നു കൊടുക്കണം, എന്നാലും ദൈവമാണ് നമ്മുടെ ഹൃദയത്തെ പുനര്‍സൃഷ്ടിക്കുന്നത്.

വാസ്തവത്തില്‍, വിശ്വാസം തന്നെയും ദൈവവചനം കേള്‍ക്കുന്നതിലൂടെ നല്‍കപ്പെടുന്ന ഒരു ദാനമാണ് (റോമര്‍ 10:17). "ക്രിസ്തുവില്‍ സത്യവും നിലനില്‍ക്കുന്നതുമായ ഒരു വിശ്വാസം ഉണ്ടാകേണ്ടതിനു വചനത്തില്‍ പറയപ്പെട്ടിരിക്കുന്ന വിധം നാം ക്രിസ്തുവിനെ അറിയണം." E.G. White, Fundamentals of Christain Education, p. 433. "ആത്മാവ് മനുഷ്യമനസ്സിന്മേല്‍ പ്രവര്‍ത്തിച്ച് പ്രകാശിതമാക്കിക്കൊണ്ടു ദൈവത്തില്‍ വിശ്വാസം സൃഷ്ടിക്കുന്നു." E.G. White, SDA Bible Commentary, 7:940.

പുത്രനെ മശീഹയായി വിശ്വസിക്കുകയോ സ്വീകരിക്കുകയോ ചെയ്യുന്നവര്‍ നിത്യജീവന്‍ പ്രാപിക്കുന്നു. യേശു സംസാരിച്ച വചനങ്ങളെ വിശ്വസിക്കുകയോ സ്വീകരിക്കുകയോ ചെയ്യുന്നതിനെയും യോഹന്നാന്‍ ഊന്നിപ്പറയുന്നു (യോഹ. 5:24,38,47). മനോബോധ്യം വരുത്തുക എന്നത് പരിശുദ്ധാത്മാവിന്‍റെ ധര്‍മ്മം ആണ് (യോഹ. 16:7,8; റോമര്‍ 8:16 തമ്മില്‍ താരതമ്യം ചെയ്യുക.

`യേശുവിലെ രക്ഷയുടെ എന്തു തത്വമാണ് റോമര്‍ 8:16 ല്‍ കാണപ്പെടുന്നത്?`

വിശ്വാസം, ബൈബിള്‍ സംബന്ധമായ വിശ്വാസം, ഹൃദയത്തില്‍ പരിശുദ്ധാത്മാവിന്‍റെ പ്രവൃത്തിയില്‍ അധിഷ്ഠിതമായ വിശ്വാസമാണ് നമ്മുടെ ക്രിസ്തീയ വിശ്വാസത്തിന്‍റെ അടിസ്ഥാനം. "വിശ്വാസം... വലിയ ഒരു അനുഗ്രഹമാണ് - കാണുന്ന കണ്ണ്, കേള്‍ക്കുന്ന കാത്." E.G. White, In Heavenly Places, p. 104. വിശ്വാസത്തോടുള്ള മാനുഷിക കാഴ്ചപ്പാട്, അതിനു നാം ഒരു അടിസ്ഥാനം കണ്ടെത്തണം; അതായത് വിശ്വാസത്തിനുള്ള വ്യവസ്ഥകള്‍ കണ്ടെത്തണം, എന്നിട്ടുവേണം വിശ്വസിക്കുവാന്‍ എന്നു പ്രസ്താവിക്കുന്നു. അതില്‍നിന്നു വ്യത്യസ്തമായി, വിശ്വാസമാണ് അടിസ്ഥാനം. അത് ഒരു ദൈവദാനം എന്ന് ബൈബിള്‍ അടിസ്ഥാനമാക്കിയ സമീപനം പ്രസ്താവിക്കുന്നു (എഫെ. 2:8; 1 കൊരി. 1:17-24; 2:16). വിശ്വാസത്തിന്‍റെ അടിസ്ഥാനത്തില്‍ നിന്നു നാം തുടങ്ങുന്നു, പിന്നെ നാം ഗ്രഹിച്ച് കൃപയില്‍ തുടര്‍ന്നു വളരുന്നു.

`വിശ്വാസത്തിന്‍റെ അടിസ്ഥാനം എന്താണെന്നു ചോദിച്ചാല്‍ നിങ്ങള്‍ എന്തു മറുപടി നല്‍കും?`