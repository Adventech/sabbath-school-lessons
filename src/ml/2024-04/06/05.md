---
title:  പിതാവിന്‍റെ സാക്ഷ്യം
date:   06/11/2024
---

ദൈവത്തോടു കൂടെ ആയിരിക്കുന്ന വചനത്തെ (logos) കുറിച്ചു സംസാരിച്ചുകൊണ്ടാണ് യോഹന്നാന്‍റെ സുവിശേഷം ആരംഭിക്കുന്നത്; അതായത് വചനം പിതാവിനോടുകൂടെ ആയിരുന്നു (യോഹ. 1:1). വചനം ജഡം ആയിത്തീര്‍ന്നപ്പോള്‍, യേശുവിന്‍റെ സ്നാനസമയത്ത് യേശുവില്‍ വന്നു വസിച്ചുകൊണ്ട് ആത്മാവ് യേശുവിനെ കുറിച്ചു സാക്ഷ്യം പറഞ്ഞു (യോഹ. 1:32-34). എന്നാല്‍ യേശുവിന്‍റെ ഭൗമിക ശുശ്രൂഷ കാലത്ത് പിതാവ് തന്നെയും യേശുവിനെ സാക്ഷ്യപ്പെടുത്തി.

`യോഹന്നാന്‍ 5:36-38 വായിക്കുക. പിതാവിനെക്കുറിച്ചു യേശു ഇവിടെ എന്താണ് പറയുന്നത്?`

യേശു പിതാവിനെ തന്‍റെ പ്രവൃത്തികളും അതിശയങ്ങളും ഒക്കെയായി ബന്ധിപ്പിക്കുന്നു. പിതാവ് തന്നെ അയച്ചു എന്നും പിതാവ് തന്നെക്കുറിച്ചു സാക്ഷ്യം പറയുന്നു എന്നും യേശു വ്യക്തമായി പറയുന്നു.

`മത്തായി 3:17; 17:5; മര്‍ക്കൊസ് 1:11; ലൂക്കൊസ് 3:22 (2 പത്രൊസ് 1:17,18) എന്നിവ യേശുവിനെ കുറിച്ച് എന്താണ് പറയുന്നത്?`

യേശുവിന്‍റെ സ്നാനസമയത്ത് ഈ അതിപ്രധാന സന്ദര്‍ഭത്തെ അടയാളപ്പെടുത്തിക്കൊണ്ട് പിതാവും പരിശുദ്ധാത്മാവും യേശുവിനോടൊപ്പം ചേരുന്നു. അത് യേശുവിന്‍റെ ശുശ്രൂഷയുടെ തുടക്കം ആയിരുന്നു. യേശു തന്‍റെ പ്രിയപുത്രന്‍ ആണെന്നും പുത്രനില്‍ താന്‍ പ്രസാദിച്ചിരിക്കുന്നു എന്നും പിതാവ് അരുളിച്ചെയ്യുന്നു. എന്നാല്‍ ഒരു നിര്‍ണ്ണായക വേളയില്‍ പിതാവ് പിന്നെയും സംസാരിക്കുന്നു, അത് യോഹന്നാന്‍ തന്‍റെ സുവിശേഷത്തില്‍ രേഖപ്പെടുത്തിയിരിക്കുന്നു.

ആ ശുശ്രൂഷയുടെ അന്ത്യനാളുകളില്‍ കാര്യങ്ങള്‍ അതിന്‍റെ സമാപ്തിയില്‍ എത്തുകയായിരുന്നു. മതനേതാക്കള്‍ യേശുവിനെ തടയുവാന്‍ കഴിയാത്ത (യോഹ. 12:19). യേശുവിനെ കൊല്ലുവാന്‍ എന്നത്തേക്കാളും അധികം ആഗ്രഹിച്ചു. യേശുവിനൊപ്പം ജനക്കൂട്ടം പെരുകിവന്നു; ലാസ്സറിനെ ഉയര്‍പ്പിച്ച സംഭവം (യോഹ. 12:17,18) ജനം പറഞ്ഞുകേട്ടപ്പോള്‍ അതു പിന്നെയും അധികരിച്ചു; അധികംപേര്‍ വിശ്വസിച്ചു. വര്‍ദ്ധിച്ച ജനക്കൂട്ടം യേശുവിനെ പിന്തുടരുവാന്‍ തുടങ്ങി. ഉത്സവത്തിന് അവിടെ എത്തിയിരുന്ന യവനര്‍പോലും യേശുവിനെ കാണുവാന്‍ ആഗ്രഹിച്ചു.

ഈ ഘട്ടത്തില്‍, യേശുവിന്‍റെ വാക്കുകള്‍ക്ക് പ്രതികരണമായി (യോഹ. 12:28), "പിതാവേ, നിന്‍റെ നാമത്തെ മഹത്വപ്പെടുത്തേണമേ" എന്നു പ്രാര്‍ത്ഥിച്ചപ്പോള്‍ പിതാവ് പിന്നെയും സ്വര്‍ഗ്ഗത്തില്‍ നിന്നു സംസാരിച്ചു, "ഞാന്‍ മഹത്വപ്പെടുത്തിയിരിക്കുന്നു ഇനിയും മഹത്വപ്പെടുത്തും."

നാം ഇതിനോടകം കണ്ടതുപോലെ യേശുവിന്‍റെ മഹത്വീകരണ നാഴിക ക്രൂശീകരണം ആകുന്നു. അങ്ങനെ യേശുവിനെ കുറിച്ചുള്ള പിതാവിന്‍റെ സാക്ഷ്യം ലോകത്തിന്‍റെ പാപത്തിനായുള്ള ദൈവകുഞ്ഞാടിന്‍റെ മഹത്തായ യാഗത്തെയാണ് ചൂണ്ടിക്കാട്ടുന്നത്. അതാകുന്നു യേശുവിന്‍റെ ഭൗമിക ശുശ്രൂഷയുടെ സമാപ്തി. യേശുവിന്‍റെ നമുക്കായുള്ള മരണം നമ്മുടെ മുഴുവന്‍ പാപങ്ങള്‍ക്കുമുള്ള പ്രായശ്ചിത്തം നല്‍കി. അങ്ങനെ യേശുവില്‍, വിശ്വാസത്താല്‍ ആ പ്രായശ്ചിത്തം ഒരിക്കലും നമുക്കു തന്നേ നേരിടേണ്ടി വരികയില്ല.