---
title:  'ആത്മാവിലെ താഴ്മ: യോഹന്നാന്‍ സ്നാപകന്‍ വീണ്ടും സാക്ഷ്യപ്പെടുത്തുന്നു'
date:   03/11/2024
---

യോഹന്നാന്‍ സ്നാപകന്‍റെ സാക്ഷ്യം അന്ത്രയൊസ്, യോഹന്നാന്‍ പത്രൊസ്, ഫിലിപ്പോസ്, നഥാനയേല്‍ എന്നീ ആദ്യ ശിഷ്യന്മാരെ യേശുവിന്‍റെയടുക്കല്‍ എങ്ങനെ എത്തിച്ചുവെന്ന് പാഠം 2 വിവരിച്ചു. യോഹന്നാന്‍ സ്നാപകന്‍ തന്‍റെ സാക്ഷ്യം നിര്‍വ്വഹിച്ചുകൊണ്ട് രംഗം വിട്ടു എന്ന് ഒരുവന്‍ പ്രതീക്ഷിച്ചേക്കാം. എന്നാല്‍ അവന്‍ യോഹന്നാന്‍റെ സുവിശേഷത്തില്‍ വീണ്ടും വീണ്ടും പ്രത്യക്ഷപ്പെടുന്നു.

`യോഹന്നാന്‍ 3:25-36 വായിക്കുക. യേശുവുമായി യോഹന്നാന്‍ സ്നാപകന്‍ എങ്ങനെയാണ് സ്വയം താരതമ്യം ചെയ്യുന്നത്.`

യോഹന്നാന്‍ സ്നാപകന്‍റെ ശിഷ്യന്മാരും പേര്‍ പറയപ്പെടാത്ത ഒരു യെഹൂദനും തമ്മില്‍ ശുദ്ധീകരണം സംബന്ധിച്ച് ഒരു തര്‍ക്കം ഉളവായി. അത് സ്നാനത്തിന്‍റെ യഥാസ്ഥിതി/ഗുണമേന്മ സംബന്ധിച്ചായിരുന്നു (മര്‍ക്കൊ. 1:4,5 താരതമ്യം ചെയ്യുക). താല്പര്യകരമായി, യോഹന്നാന്‍റെ ശിഷ്യന്മാര്‍ അവന്‍റെയടുക്കല്‍ വന്നു പ്രശ്നപരിഹാരം തേടുന്നു. അതിനായി അവര്‍ യേശുവിന്‍റെ വിഷയം കൊണ്ടു വന്നു പറഞ്ഞു, "നീ സാക്ഷീകരിച്ചിട്ടുള്ളവന്‍... ഇതാ സ്നാനം കഴിപ്പിക്കുന്നു, എല്ലാവരും അവന്‍റെ (യേശു) അടുക്കല്‍ ചെല്ലുന്നു" (യോഹ. 3:26). വരികളുടെ ഇടയിലൂടെ വായിക്കുവാന്‍ വിഷമമില്ല: അവര്‍ക്ക് യേശുവിനെ കുറിച്ച് അസൂയ തോന്നി. തങ്ങളുടെ ഗുരുവിനോടും തങ്ങളോടു തന്നെയും അവര്‍ക്കു മതിപ്പു തോന്നിയിരിക്കാം.

അസൂയയില്‍/സ്വയം പുകഴ്ചയില്‍ മുഴുകുവാന്‍ യോഹന്നാന് വളരെ സാധ്യമായിരുന്നു. പക്ഷേ അങ്ങനെ ഉണ്ടായില്ല. തന്‍റെ നിയോഗം/ദൗത്യം എന്താണെന്നു യോഹന്നാന് അറിയാമായിരുന്നു എന്നതാണ് കാരണം. നേരെമറിച്ചു താന്‍ ക്രിസ്തു ആണെന്ന് ഒരിക്കലും അവകാശപ്പെടുന്നില്ലെന്നു യോഹന്നാന്‍ തന്‍റെ ശിഷ്യന്മാരെ ഓര്‍മ്മിപ്പിച്ചുകൊണ്ടിരുന്നു. അതിനു വിപരീതമായി, ക്രിസ്തുവിനെ ചൂണ്ടിക്കാണിക്കുവാന്‍, ക്രിസ്തുവിനു വഴി നിരത്തുവാന്‍, ക്രിസ്തുവിന് ഒരു സാക്ഷി ആകുവാനാണ് യോഹന്നാന്‍ വന്നത് (യോഹ. 1:6-8).

ഒരു കല്യാണത്തിന്‍റെ ദൃഷ്ടാന്തം ഉപയോഗിച്ച് യേശുവിനെ മണവാളനായി ചിത്രീകരിച്ചുകൊണ്ട് താന്‍ മണവാളന്‍റെ തോഴന്‍/സ്നേഹിതന്‍ എന്ന് അവന്‍ തന്നെത്തന്നെ വിശേഷിപ്പിക്കുന്നു. ദൈവജനമാണ് മണവാട്ടി (ഹോശേയ 2:16-23; യെശ 62:1-5 താരതമ്യം ചെയ്യുക). യോഹന്നാന്‍ പിന്നെയും തന്‍റെ മഹിമ പ്രകടമാക്കുന്ന വാക്കുകളിലൂടെ പറയുന്നു, "അവന്‍ (ക്രിസ്തു) വളരേണം, ഞാന്‍ കുറയേണം" (യോഹ. 3:30).

യേശുവിന്‍റെയും യോഹന്നാന്‍റെയും താരതമ്യം 31-36 വാക്യങ്ങളില്‍ പിന്നെയും തുടരുന്നു. മശീഹയ്ക്കു തന്‍റെ മുന്നോടിക്കു മീതെയുള്ള ശ്രേഷ്ഠതയാണ് ഇവിടെ എടുത്തു കാണിക്കപ്പെടുന്നത്. യേശുവിനെ ചൂണ്ടിക്കാണിച്ചുകൊണ്ടുള്ള യോഹന്നാന്‍റെ സാക്ഷ്യത്തോടെ സാക്ഷി എന്ന ആശയം വീണ്ടും ബലപ്പെടുന്നു. ആ സാക്ഷ്യം സ്വീകരിച്ച് യേശുവില്‍ വിശ്വസിക്കുന്നവര്‍ക്കു നിത്യജീവന്‍ ഉണ്ടാകും. യേശുവിനെ സ്വീകരിക്കാത്തവര്‍ പിന്നെയും ദൈവകോപത്തിന്‍ കീഴില്‍ തുടരും. അതാണ് വാക്യങ്ങള്‍ പറയുന്നത്. ദൈവം ലോകത്തെ സ്നേഹിച്ച് അവരെ രക്ഷിക്കുവാന്‍ തന്‍റെ പുത്രനെ അയച്ചു (യോഹ. 3:16,17). തങ്ങള്‍ക്കു വാഗ്ദാനം ചെയ്യപ്പെട്ട ദൈവദാനത്തെ ഉപേക്ഷിക്കുന്നവര്‍ അവരുടെ പാപങ്ങള്‍ക്കു വലിയ വില - നിത്യമരണം നല്‍കേണ്ടി വരും.

`ദൈവത്തിന്‍റെയും മനുഷ്യരുടെയും മുമ്പാകെ താഴ്മയുടെ പാഠം നമുക്ക് എങ്ങനെ പഠിക്കാന്‍ കഴിയും? യോഹന്നാന്‍റെ മാതൃകയില്‍ നിന്നു നാം എന്തു പഠിക്കുന്നു?`