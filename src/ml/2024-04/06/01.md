---
title:  യേശുവിനെക്കുറിച്ച് അധികം സാക്ഷ്യങ്ങള്‍
date:   02/11/2024
---

### പഠനത്തിനുള്ള വേദഭാഗങ്ങള്‍
യോഹ. 3:25-36; 1:32-36; ദാനീ. 7:18; യോഹ. 6:51-71; 5:36-38; 7:37-53.

> <p>മനഃപാഠവാക്യം</p>
> "ഞാനോ ഭൂമിയില്‍ നിന്ന് ഉയര്‍ത്തപ്പെട്ടാല്‍ എല്ലാവരെയും എങ്കലേക്ക് ആകര്‍ഷിക്കും" (യോഹ. 12:32).

യേശു തന്നെക്കുറിച്ച് അതിശയിപ്പിക്കുന്ന കാര്യങ്ങള്‍, അല്ലെങ്കില്‍ താന്‍ ആരാകുന്നു, ആരാകുന്നു തന്നെ അയച്ചത്, അല്ലെങ്കില്‍ താന്‍ എവിടെ നിന്നാണ് വന്നത് എന്നൊക്കെ പറയുക മാത്രമല്ല ചെയ്തത്. താന്‍ പ്രവര്‍ത്തിച്ച അതിശയ പ്രവൃത്തികളിലൂടെയും അടയാളങ്ങളിലൂടെയും കാണിച്ചുകൊടുക്കുകയും കൂടി ചെയ്തു. യേശുവിനെ കുറിച്ച് ഒരുവന്‍ പരസ്യമായി സാക്ഷ്യപ്പെടുത്തുന്നത്. ക്രിസ്തു വരുമ്പോള്‍, ഈ മനുഷ്യന്‍ പ്രവര്‍ത്തിച്ച ഈ അടയാളങ്ങളേക്കാള്‍ അധികം അവന്‍ ചെയ്യും" (യോഹ. 7:31 NKJV) എന്നാണ്. യേശു തന്‍റെ വാക്കുകളുടെ സത്യം തെളിയിക്കുന്ന പ്രവൃത്തികളെകൊണ്ട് അവയെ ശക്തിപ്പെടുത്തി.

നാടകം തുടരുമ്പോള്‍, പക്ഷേ ഒരു വിഘടനം ആളുകള്‍ക്കിടയില്‍ സംഭവിക്കുന്നു. ബേത്സയിദ കുളക്കരയിലെ മനുഷ്യന്‍റെ സൗഖ്യം ചില നേതാക്കളുടെ രോഷത്തെ ക്ഷണിച്ചു വരുത്തി. 5000 പേര്‍ക്കു ഭക്ഷണം നല്‍കപ്പെട്ടതിനെ തുടര്‍ന്നു കഫര്‍ന്നഹൂമില്‍ ഉണ്ടായ സംവാദം ജനക്കൂട്ടങ്ങള്‍ യേശുവിനെ വിട്ടുപോകുന്നതില്‍ കലാശിച്ചു. ലാസ്സറിന്‍റെ ഉയര്‍പ്പ് ചിലരില്‍ വിശ്വാസം ഉളവാക്കിയെങ്കില്‍ മറ്റു ചിലരില്‍ യേശുവിന്‍റെ വിചാരണയിലേക്കും ക്രൂശീകരണത്തിലേക്കും നയിച്ച ശത്രുതയ്ക്കു കാഞ്ചി വലിച്ചു.

യേശുവിനെ കാണുകയും അറിയുകയും തന്നെക്കുറിച്ചു സാക്ഷ്യം പറയുകയും ചെയ്ത ചിലരെക്കുറിച്ചാണ് ഈ ആഴ്ചയിലെ പാഠം. ഈ ഓരോ സംഭവത്തിലും യേശു ആരാകുന്നു എന്നതിന്‍റെ ചില വസ്തുതകള്‍ വെളിപ്പെട്ടുവരുന്നു. അവയെല്ലാം കൂടി യേശു മശീഹയെ സംബന്ധിക്കുന്ന ആഴമേറിയ ഒരു കാഴ്ചപ്പാട് സൃഷ്ടിക്കുന്നു.

* ഈ ആഴ്ചയിലെ പാഠം പഠിച്ച് നവംബര്‍ 9 ലെ ശബ്ബത്തിനായി ഒരുങ്ങുക