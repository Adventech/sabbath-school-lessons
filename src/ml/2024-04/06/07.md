---
title:  കൂടുതല്‍ പഠനത്തിന്
date:   08/11/2024
---

വായിക്കുക: The Crisis in Galilee pp. 383-394; “In the Outer Court”, pp. 621-626 in The Desire of Ages.

"ഞങ്ങള്‍ ആരുടെ അടുക്കല്‍ പോകും?" യിസ്രായേലിന്‍റെ ഉപദേഷ്ടാക്കന്മാര്‍ ഔപചാരികതയ്ക്ക് (formalism) അടിമകളായിരുന്നു. പരീശന്മാരും സദൂക്യരും നിരന്തരം തര്‍ക്കത്തിലായിരുന്നു. യേശുവിനെ വെറുതെ വിടുക എന്നത് ആചാരങ്ങള്‍ക്കും അനുഷ്ഠാനങ്ങള്‍ക്കും വേണ്ടി നിലകൊള്ളുന്ന ദുശ്ശാഠ്യക്കാരുടെ/വഴക്കാളികളുടെ ഇടയില്‍ പെട്ടുപോകുക എന്നതായിരുന്നു, അഭിലാഷപൂരണം ആഗ്രഹിച്ചിരുന്നവരും അക്കൂട്ടത്തില്‍ ഉണ്ടായിരുന്നു. ശിഷ്യന്മാര്‍ ക്രിസ്തുവിനെ സ്വീകരിച്ചതുമുതല്‍ അവര്‍ക്കു മുന്‍കാലങ്ങളിലേക്കാള്‍ അധികം സമാധാനവും സന്തോഷവും അവര്‍ കണ്ടെത്തിയിരുന്നു. പാപികളുടെ സ്നേഹിതന്‍ ആയവനെ ശകാരിക്കുകയും പീഡിപ്പിക്കുകയും ചെയ്തുകൊണ്ടിരുന്നവരുടെ ഇടയിലേക്കു ശിഷ്യന്മാര്‍ക്ക് എങ്ങനെ തിരിച്ചുപോകാന്‍ കഴിയുമായിരുന്നു? മിശിഹായ്ക്കുവേണ്ടി ദീര്‍ഘകാലം അവര്‍ കാത്തിരുന്നു; ഇപ്പോഴാകട്ടെ അവിടുന്നു വന്നു, അവര്‍ ആ സന്നിധി വിട്ട് ഒരിക്കല്‍ അവരുടെ ജീവിതങ്ങളെ വേട്ടയാടിക്കൊണ്ടിരുന്നവരുടെ അടുക്കലേക്കു തിരിഞ്ഞുപോകുവാന്‍ കഴിയുമായിരുന്നില്ല. യേശുവിന്‍റെ അനുഗാമികള്‍ ആയതിന് അവര്‍ അവരെ പീഡിപ്പിച്ചുകൊണ്ടിരുന്നു.

'ഞങ്ങള്‍ ആരുടെ അടുക്കല്‍ പോകും?' ക്രിസ്തുവിന്‍റെ ഉപദേശങ്ങളും അവിടുത്തെ സ്നേഹത്തിന്‍റെയും കരുണയുടെയും പാഠങ്ങളും വിട്ട്, അവിശ്വാസത്തിന്‍റെ ഇരുട്ടിലേക്കും ലോകത്തിന്‍റെ ദുഷ്ടതയിലേക്കും പോകുവാന്‍ അവര്‍ക്ക് കഴിയുമായിരുന്നില്ല. തന്‍റെ അത്ഭുതപ്രവൃത്തികളെ കണ്ട അനേകര്‍ രക്ഷകനെ തള്ളിക്കളഞ്ഞ സന്ദര്‍ഭത്തില്‍ പോലും പത്രൊസ് ശിഷ്യന്മാരുടെ വിശ്വാസത്തെ പ്രകടമാക്കിയിരുന്നു- 'ആ ക്രിസ്തു അങ്ങാകുന്നു.' അവരുടെ ആത്മാവിന്‍റെ നങ്കൂരം നഷ്ടമാകുക എന്ന ചിന്തപോലും അവരില്‍ ഭയവും വേദനയും നിറച്ചു. ഒരു രക്ഷകനെ ഉപേക്ഷിച്ചു പോകുക എന്നത് ഇരുട്ടും കൊടുങ്കാറ്റുമുള്ള ഒരു സമുദ്രത്തില്‍ വേര്‍പെട്ടുപോകുന്നതുപോലെയാണ്.

**ചര്‍ച്ചകള്‍**

`യേശു മശീഹ ആണെന്നതിനും ക്രിസ്തീയ സത്യത്തിനും മതിയായ തെളിവുകള്‍ ലഭിച്ച ശേഷവും ചിലര്‍ സന്തോഷത്തോടെ സ്വീകരിക്കുന്നെങ്കിലും മറ്റുള്ളവര്‍ നിരസിക്കുന്നത് എന്തുകൊണ്ടാണ്?`

`യേശുക്രിസ്തു നമുക്കുവേണ്ടി, നമ്മുടെ പാപങ്ങള്‍ക്കായി മരിച്ചു എന്നതിനെക്കാള്‍ വലിയ സത്യം എന്താണ്? നാം അറിയേണ്ട ഏറ്റവും സുപ്രധാനമായ സത്യം അതാണ്. അറിവിന്‍റെ മറ്റു വഴികള്‍ക്ക് ഒന്നും തന്നെ നാം അനുപേക്ഷണീയമായി അറിയേണ്ട നിര്‍ണ്ണായക സത്യം പഠിപ്പിക്കാന്‍ കഴിയാതിരിക്കെ ബൈബിളിനെ വിശ്വാസത്തിന്‍റെ അന്തിമവാക്കും പരമകാഷ്ഠയുമായി കരുതേണ്ടത് എത്രമാത്രമാണ്?`

`ഒരുവന്‍റെ/ഒരുവളുടെ ജീവിതത്തില്‍ ദൈവം ചെയ്ത അതിശയകാര്യങ്ങളെ വീണ്ടും കണക്കുകൂട്ടുന്നത് എന്തുകൊണ്ടു പ്രധാനമാണ്?`