---
title:  'യേശുവിനെ സംബന്ധിച്ച പഴയനിയമ പ്രവചനങ്ങള്‍:2'
date:   20/11/2024
---

യേശു മതനേതാക്കളോടു പറഞ്ഞു, "നിങ്ങള്‍ തിരുവെഴുത്തുകളെ ശോധന ചെയ്യുന്നു; അവയില്‍ നിങ്ങള്‍ക്കു നിത്യജീവന്‍ ഉണ്ടെന്നു നിങ്ങള്‍ നിരൂപിക്കുന്നുവല്ലോ; അവ എനിക്കു സാക്ഷ്യം പറയുന്നു" (യോഹ. 5:39). അതാണ് യേശുവിനു തന്നെക്കുറിച്ചു തന്നെ പറയുവാനുള്ള അവിശ്വസനീയമായ അവകാശവാദം!

കണക്കുകൂട്ടലുകള്‍ വ്യത്യസ്തമാകാം. നസ്രായനായ യേശു പക്ഷേ നൂറുകണക്കിനു പഴയനിയമ പ്രവചനങ്ങള്‍ നിറവേറ്റി എന്ന് ചില പണ്ഡിതന്മാര്‍ വാദിക്കുന്നു. എണ്ണം എത്രയായിരുന്നാലും... വളരെ കുറച്ചെണ്ണം മാത്രമേ എന്തെങ്കിലും സംശയം ശേഷിപ്പിക്കൂ. കൂടെക്കൂടെ ആരെങ്കിലും ഇപ്രകാരം ഒരു സാദൃശ്യം പറഞ്ഞേക്കാവുന്നതാണ്. ടെക്സാസ് പോലെ ഒരു സ്ഥലത്തെ രണ്ടടി ഉയരത്തില്‍ നാണയം നിരത്തുക. അവയില്‍ രണ്ടെണ്ണത്തിന് ഇളംചുവപ്പ് നിറം കൊടുത്ത് എല്ലാം കൂട്ടി ഇളക്കുക. പിന്നെ ഒരു മനുഷ്യന്‍റെ കണ്ണു മൂടിക്കെട്ടി ചുവപ്പു നിറമുള്ള നാണയം കണ്ടെടുക്കുവാന്‍ ആവശ്യപ്പെടുക. ഒരു ശ്രമം കൊണ്ടുമാത്രം ആ നിറമടിച്ച ഒരേയൊരു നാണയം കണ്ടെത്തുക എന്നത് എത്ര പ്രയാസമേറിയ കാര്യമായിരിക്കും?

യാതൊരു തര്‍ക്കവുമില്ല, യേശുവിന്‍റെ ജനനം, മരണം, ജീവിതം എന്നിവ സംബന്ധിച്ച് പഴയനിയമം പ്രവചിച്ചിട്ടുണ്ട്; മശീഹ എന്ന നിലയിലുള്ള യേശുവിന്‍റെ തിരിച്ചറിയല്‍ വ്യക്തിത്വത്തിന് സ്തംഭിപ്പിക്കുന്ന തെളിവുകള്‍ ആണുള്ളത്. യേശു ആരാകുന്നു, അതുകൂടാതെ, എന്തുകൊണ്ടു നാം യേശുവില്‍ വിശ്വസിക്കണം, യേശുവിലെ രക്ഷയെ സ്വീകരിക്കണം എന്നതിന് യോഹന്നാന്‍ ഈ പഴയനിയമവാക്യങ്ങളെ വീണ്ടും വീണ്ടും ചൂണ്ടിക്കാണിക്കുന്നു.

**യോഹന്നാന്‍റെ സുവിശേഷത്തിലെ താഴെ പറയുന്ന ഭാഗങ്ങള്‍ യേശുവിന്‍റെ മശീഹാ പ്രവചന നിറവേറലിനെ സംബന്ധിച്ച് എന്തു വെളിപ്പെടുത്തലുകള്‍ നിര്‍വ്വഹിക്കുന്നു?**

`യോഹന്നാന്‍ 12:13; സങ്കീര്‍ത്തനം 118:26`

`യോഹന്നാന്‍ 12:14,15; സെഖര്യാവ് 9:9`

`യോഹന്നാന്‍ 13:18; സങ്കീര്‍ത്തനം 41:9`

`യോഹന്നാന്‍ 19:37; സെഖര്യാവ് 12:10; 13:6`

`നിങ്ങള്‍ വിശ്വസിക്കുന്ന കാര്യത്തില്‍ നിങ്ങള്‍ എത്രമാത്രം അടിയുറച്ചവര്‍ ആണ്? എന്തുകൊണ്ട് നിങ്ങള്‍ യേശുവില്‍ വിശ്വസിക്കുന്നു എന്ന് ഒരാള്‍ ചോദിച്ചാല്‍ നിങ്ങള്‍ എന്തു മറുപടി നല്‍കും? വിശ്വാസത്തെ സ്ഥാപിക്കുവാന്‍ നിങ്ങള്‍ എവിടെ പോകും, എന്തുകൊണ്ട്?`