---
title:  അടയാളങ്ങള്‍, പ്രവൃത്തികള്‍, അത്ഭുതങ്ങള്‍
date:   17/11/2024
---

യേശു മശീഹ ആണെന്നു ചൂണ്ടിക്കാണിക്കുവാന്‍ യോഹന്നാന്‍ പ്രത്യേകമായ ചില അത്ഭുത പ്രവൃത്തികളെ ഉപയോഗപ്പെടുത്തി. അതിനുപുറമെ കുറെക്കൂടെ വിസ്തരിച്ചുള്ള ചര്‍ച്ചയായി അടയാളങ്ങളും പ്രവൃത്തികളും അത്ഭുതങ്ങളും യോഹന്നാന്‍ രേഖപ്പെടുത്തി.

അടയാളങ്ങളും അത്ഭുതങ്ങളും അവയാലും അവയില്‍ തന്നെയും യേശു മശീഹ ആണെന്നതിനു മതിയായ തെളിവുകള്‍ അല്ല. കാരണം, പല പ്രവാചകന്മാരും ചിലപ്പോള്‍ കള്ള പ്രവാചകന്മാരും അതിശയങ്ങള്‍ പ്രവര്‍ത്തിച്ചിട്ടുണ്ട്. ഒരു വലിയ അത്ഭുത/അതിശയ പ്രവര്‍ത്തകന്‍ എന്ന നിലയിലല്ല യോഹന്നാന്‍ അവയെ രേഖപ്പെടുത്തിയിരിക്കുന്നത്. യേശുവിനെ മശീഹയായി ചൂണ്ടിക്കാണിക്കുവാനും പിതാവിന്‍റെ അടുക്കല്‍നിന്ന് അയയ്ക്കപ്പെട്ടതാണെന്നു സൂചിപ്പിക്കുവാനുമാണ് യോഹന്നാന്‍ ഈ അതിശയ പ്രവൃത്തികളെ എഴുതിയത്.

`യോഹന്നാന്‍ 5:17,20,36-38 വായിക്കുക. യേശുവും ദൈവപിതാവും തമ്മിലുള്ള ബന്ധത്തെ വിശേഷിച്ചും അതിശയപ്രവൃത്തികളുടെ പശ്ചാത്തലത്തില്‍ ഈ വാക്യങ്ങള്‍ എങ്ങനെ വിവരിക്കുന്നു?`

പിതാവുമായി അടുത്ത ബന്ധത്തില്‍ പ്രവര്‍ത്തിക്കുന്നു എന്നു കാണിക്കുവാനാണ് യേശു അത്ഭുതപ്രവൃത്തികളെ ഉപയോഗിച്ചത്. അവര്‍ ഇരുവരും ഒന്നാണ്. "പിതാവ് എന്നിലും ഞാന്‍ പിതാവിലും ആകുന്നു" എന്നു പ്രവൃത്തികള്‍ കാണിക്കുന്നു (യോഹ. 10:38; 14:10,11).

യേശുവിന്‍റെ വരവിന്‍റെ ഉദ്ദേശ്യം തന്നെ അയച്ചവന്‍റെ പ്രവൃത്തി ചെയ്യുക എന്നതായിരുന്നു. അല്ലെങ്കില്‍ ലോകത്തിന് ഈ പ്രവൃത്തികള്‍ വെളിപ്പെടണമായിരുന്നു. അതായത്, ഏതു പ്രവൃത്തിക്കായി പിതാവ് അയച്ചുവോ അതിനായാണ് യേശു വന്നത്. യേശു ചെയ്ത പ്രവൃത്തികള്‍ ആകട്ടെ, താന്‍ പിതാവിനാല്‍ അയയ്ക്കപ്പെട്ടവന്‍ ആണെന്നതിനെ വ്യക്തമായി സാക്ഷ്യപ്പെടുത്തുന്നു.

എന്നിരുന്നാലും, നാം മുന്‍കണ്ടതുപോലെ ശക്തമായ അടയാളങ്ങളും പല ആളുകളുടെ സാക്ഷ്യങ്ങളും ഉണ്ടായിരുന്നിട്ടും അവിശ്വസിക്കുവാനാണ് ആളുകളെ തിരഞ്ഞെടുത്തത്.

യേശുവിനോടു മതപ്രമാണികള്‍ ചോദിച്ചു, "നീ എത്രത്തോളം ഞങ്ങളെ ആശിപ്പിക്കുന്നു? നീ ക്രിസ്തു എങ്കില്‍ സ്പഷ്ടമായി പറയുക." യേശു അവരോടു മറുപടി പറഞ്ഞു, "ഞാന്‍ നിങ്ങളോടു പറഞ്ഞിട്ടുണ്ട്, എങ്കിലും നിങ്ങള്‍ വിശ്വസിക്കുന്നില്ല. എന്‍റെ പിതാവിന്‍റെ നാമത്തില്‍ ഞാന്‍ ചെയ്യുന്ന പ്രവൃത്തികള്‍ എനിക്കു സാക്ഷ്യം ആകുന്നു" (വാ. 24,25).

യേശു, താന്‍ മശീഹ ആണെന്നു നേരെ വെട്ടിത്തുറന്നു പറഞ്ഞിരുന്നെങ്കില്‍, തനിക്കെതിരെ കുറ്റം കണ്ടു പിടിക്കാന്‍ നടന്നിരുന്ന മതനേതാക്കള്‍ തന്‍റെമേല്‍ ചാടി വീഴുമായിരുന്നു. യേശു ഇതു മനസ്സിലാക്കിയാണ് തന്‍റെ പ്രവൃത്തികളെ ചൂണ്ടിക്കാട്ടിയത്. താന്‍ ക്രിസ്തു ആണെന്നു യേശു പറഞ്ഞിരുന്നെങ്കില്‍ അവര്‍ക്കു വളരെ നിസ്സാരമായി അതിനെ നിഷേധിക്കാമായിരുന്നു. അടയാളങ്ങളെയും അത്ഭുതങ്ങളെയും പ്രവൃത്തികളെയും അവര്‍ക്ക് എങ്ങനെ നിഷേധിക്കാന്‍ കഴിയുമായിരുന്നു? യേശു ആരായിരുന്നു, എവിടെനിന്നു വന്നു എന്നതിനൊക്കെ ഇവ ശക്തമായ സാക്ഷ്യങ്ങള്‍ ആയിരുന്നു.

`ഈ മതനേതാക്കളില്‍ കാണപ്പെട്ട കഠിനഹൃദയങ്ങള്‍ ഉണ്ടാകാതെ സ്വയം സംരക്ഷിക്കുവാന്‍ നമുക്ക് എങ്ങനെ കഴിയും? നമ്മുടെ തന്നെ ജീവിതങ്ങളിലെ ദൈവത്തിന്‍റെ പ്രവൃത്തികളോടു നാം എങ്ങനെ ആയിരിക്കും മത്സരിക്കുന്നത്?`