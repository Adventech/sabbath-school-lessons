---
title:  കീഴില്‍ നിന്നുള്ളവര്‍
date:   21/11/2024
---

യേശു എങ്ങനെയാണ് പ്രവചിക്കപ്പെട്ടിരുന്ന മശീഹ ആയിരിക്കുന്നതെന്ന്, യോഹന്നാന്‍റെ സുവിശേഷത്തിലെ ഇതുവരെയുള്ള പഠനത്തില്‍നിന്നു നാം കണ്ടെത്തി. അതായിരുന്നു യെഹൂദാജനം ഇത്രകാലം കാത്തുവച്ചിരുന്ന വലിയ പ്രത്യാശ.

`എന്നാല്‍ അതേസ്ഥാനത്തു തന്നെ പല മതനേതാക്കള്‍, ജനത്തിന്‍റെ ആത്മീക വഴികാട്ടികള്‍ ആയിരുന്നു ഏറ്റവും വലിയ ശത്രുക്കളും. എന്തുകൊണ്ട്?`

യോഹന്നാന്‍ 8:12-30 വായിക്കുക. യേശുവിനും മതനേതാക്കള്‍ക്കും ഇടയിലെ വലിയ ശക്തി ഇവിടെ എന്താണ്? പലരും യേശുവിനെ തള്ളിക്കളഞ്ഞത് എന്തുകൊണ്ടെന്ന് ഏറ്റവും നന്നായി വിവരിക്കുന്ന വേദഭാഗങ്ങള്‍ ഏതൊക്കെയാണ്?

അവര്‍ തന്നെയോ പിതാവിനെയോ അറിയുന്നില്ല എന്നാണ് യേശു പറയുന്നത് (യോഹ. 8:19). അവര്‍ അറിഞ്ഞിരിക്കണമായിരുന്നു, പക്ഷേ അവര്‍ സ്വയം വഞ്ചിതരായിത്തീര്‍ന്നു. അവര്‍ അവരുടെ തന്നെ പാരമ്പര്യചിന്തകളിലും തത്വങ്ങളിലും കുടുങ്ങിപ്പോയി. താന്‍ ചെയ്ത മഹാ പ്രവൃത്തികളോടും പറഞ്ഞ കാര്യങ്ങളോടും കൂടി അവരുടെ മുമ്പില്‍ നിന്നിട്ടും അവര്‍ക്കു തിരിച്ചറിയാന്‍ കഴിഞ്ഞില്ല. അവയൊക്കെ പിതാവിന്‍റെ ശക്തമായ വെളിപ്പെടുത്തലുകള്‍ ആയിരുന്നിട്ടും അവര്‍ അതൊക്കെ തള്ളിക്കളഞ്ഞു.

രണ്ടാമതായി, യേശു അവരോട് പറഞ്ഞു, "നിങ്ങള്‍ കീഴില്‍ നിന്നുള്ളവര്‍" (യോഹ. 8:23). അല്ലെങ്കില്‍, അവര്‍ എത്രമാത്രം മതതാല്പര്യം ഉള്ളവര്‍ ആയിരുന്നെങ്കിലും അവര്‍ ആത്മീകര്‍, ദൈവീകത ഉള്ളവര്‍ ആയിരുന്നില്ല. "ദൈവീകതയുടെ കേവലരൂപം" (വേഷം) മാത്രമാണ് അവര്‍ക്ക് ഉണ്ടായിരുന്നത് (2 തിമൊ. 3:5). അവര്‍ക്കു പുറമേ കാട്ടുന്ന ഭക്തി ഉണ്ടായിരുന്നു, അകമേ അവിശ്വാസവും.

ഇതൊരു പുതിയ കാര്യം ആയിരുന്നില്ല: "ഈ ജനം അടുത്തുവന്നു വായ്കൊണ്ടും അധരംകൊണ്ടും എന്നെ ബഹുമാനിക്കുന്നു; എങ്കിലും തങ്ങളുടെ ഹൃദയങ്ങളെ അവര്‍ എങ്കല്‍നിന്നും ദൂരത്ത് അകറ്റിവച്ചിരിക്കുന്നു, എന്നോടുള്ള അവരുടെ ഭക്തി മനഃപാഠമാക്കിയ മാനുഷകല്പനയത്രേ" (യെശ. 29:13) എന്നു മുന്‍കൂട്ടിത്തന്നെ കുറിക്കപ്പെട്ടിരുന്നു.

നൂറ്റാണ്ടുകള്‍ക്കുശേഷം ഇതേ വാക്കുകള്‍ യേശുവിന്‍റെ ശബ്ദത്തില്‍ പ്രതിധ്വനിച്ചു. യേശു പറഞ്ഞു, "മാനുഷകല്പനകളായ ഉപദേശങ്ങളെ അവര്‍ ഉപദേശിക്കുന്നതുകൊണ്ട് എന്നെ വ്യര്‍ത്ഥമായി ഭജിക്കുന്നു" (മര്‍ക്കൊ. 7:7). അവരുടെ മാനുഷിക ഉപദേശങ്ങള്‍, അവരുടെ മാനുഷിക കല്പനകള്‍ എല്ലാം "ഈ ലോകത്തിന്‍റേത്" ആയിരുന്നു (വാ. 23). പിന്നീട് യേശു പറഞ്ഞു, ഞാന്‍ ഈ ലോകത്തില്‍ നിന്നുള്ളവന്‍ അല്ല" (വാ. 23). അവര്‍ തങ്ങളെ തന്നെ വഞ്ചിക്കുക എന്നത് തികച്ചും മോശമായിരുന്നു. അവര്‍ മറ്റുള്ളവരേയും അവരുടെ വഴികളിലൂടെ നയിച്ചപ്പോള്‍ ദുരന്തം വളരെ കടുത്തതായി. ഇതെല്ലാമായിട്ടും ആ വാക്കുതര്‍ക്കങ്ങളുടെ ഒടുവില്‍, യോഹന്നാന്‍ എഴുതി, "പലരും അവനില്‍ വിശ്വസിച്ചു" (8:30) എന്നുള്ളത് വളരെ പ്രോത്സാഹജനകമാണ്.

അങ്ങനെ, വഴിതെറ്റിക്കുന്ന നേതാക്കളുടെ മുന്നില്‍നിന്നും പല യെഹൂദന്മാര്‍ക്കും അവര്‍ക്കപ്പുറം കടക്കുവാനും യേശു ആരാണെന്നു സ്വയം കണ്ടെത്തുവാനും കഴിഞ്ഞു.

`യേശു മതനേതാക്കളുമായി തര്‍ക്കിച്ചതില്‍നിന്നും എന്തു പാഠങ്ങള്‍ നിങ്ങള്‍ പഠിക്കുന്നു? "കീഴില്‍ നിന്നുള്ളവര്‍" എന്ന സ്ഥിതി മാറ്റി 'മേലില്‍ നിന്നുള്ളവര്‍' ആകുവാന്‍ നമുക്ക് എങ്ങനെ കഴിയും? വ്യത്യാസം എങ്ങനെ മനസ്സിലാക്കും?`