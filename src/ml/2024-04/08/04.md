---
title:  'യേശുവിനെ സംബന്ധിച്ച പഴയനിയമ പ്രവചനങ്ങള്‍:1'
date:   19/11/2024
---

യേശു തന്‍റെ വ്യക്തിത്വം/ആരാകുന്നു എന്നതിനെ സംബന്ധിച്ച മതനേതാക്കളുമായുള്ള ഒരു സംവാദത്തില്‍ തിരുവെഴുത്തുകളുടെ അധികാരത്തെ ഉറപ്പിച്ചു പറഞ്ഞു. ഒരു ആദ്യചിന്തയില്‍ തന്നെ അത് ആവശ്യം ഇല്ലായിരുന്നു തോന്നിക്കാം; കാരണം ഈ മതനേതാക്കള്‍ ബൈബിളില്‍ വിശ്വസിച്ചിരുന്നു. എന്നിരുന്നാലും അവരോടും യേശു തിരുവെഴുത്തിന്‍റെ അധികാരത്തെ ഊന്നിപറഞ്ഞപ്പോള്‍, ഞാന്‍ ആരായിരുന്നു എന്നു കാണിക്കുവാനാണ് അങ്ങനെ എടുത്തുപറഞ്ഞത്. അവരുടെ ഹൃദയങ്ങള്‍ എത്ര കടുത്തിരുന്നു സത്യത്തോട് അവര്‍ എത്ര മത്സരിച്ചിരുന്നത് എന്നത് യേശുവിനു പ്രശ്നം ആയിരുന്നില്ല.

അതേ സമയം, മശീഹയെ സംബന്ധിച്ച പഴയ നിയമ വാഗ്ദത്തങ്ങളുടെ നിറവേറലായി യേശുവിനെ ചൂണ്ടിക്കാട്ടുന്ന പല നേരിട്ടുള്ള ഉദ്ധരണികളും പരോക്ഷ പരാമര്‍ശങ്ങളും യോഹന്നാന്‍ എടുത്തെഴുതിയിട്ടുണ്ട്.

**താഴെ നല്‍കിയിട്ടുള്ള പഴയനിയമത്തിലെയും പുതിയനിയമത്തിലേയും വേദഭാഗങ്ങള്‍ എപ്രകാരം ബന്ധപ്പെട്ടിരിക്കുന്നു എന്നു പരിശോധിക്കുക. അതായത്, പുതിയ നിയമം യേശുവിനു സാക്ഷ്യമായി ഈ വാക്യങ്ങളെ എങ്ങനെ ഉപയോഗിക്കുന്നു?**

`യോഹന്നാന്‍ 1:23; യെശ. 40:3`

`യോഹന്നാന്‍ 2:16,17; സങ്കീര്‍ത്തനം 69:9`

`യോഹന്നാന്‍ 7:38; യിരെമ്യാവ് 2:13`

`യോഹന്നാന്‍ 19:36; സംഖ്യാ 9:12	`

യോഹന്നാന്‍ മാത്രമല്ല, പത്രൊസ്, പൗലൊസ്, മത്തായി, മര്‍ക്കൊസ്, ലൂക്കൊസ് തുടങ്ങി എല്ലാ പുതിയനിയമ എഴുത്തുകാരും അങ്ങനെ ചെയ്തിട്ടുണ്ട്. അവരൊക്ക പരിശുദ്ധാത്മാവിന്‍റെ പ്രചോദനം കൊണ്ട്, നസ്രായനായ യേശുവിന്‍റെ ജീവിതവും മരണവും ഉയര്‍പ്പും ദൈവസിംഹാസനത്തിലേക്കുള്ള ആരോഹണവും എങ്ങനെ പഴയനിയമ പ്രവചനങ്ങളുടെ നിറവേറലുകള്‍ ആയിരുന്നു എന്ന് ആവര്‍ത്തിച്ച് ഊന്നിപ്പറയുന്നു.

യേശു അങ്ങനെ തുടരെ തിരുവെഴുത്തുകളിലേക്ക് ശിഷ്യന്മാരെ ചൂണ്ടിക്കാണിച്ചിരുന്നെങ്കിലും എപ്പോഴാണ് ശിഷ്യന്മാര്‍ക്കു മുന്‍പ് പറയപ്പെട്ടിരുന്നതൊക്കെ യേശുവിനെ ചൂണ്ടിക്കാട്ടുന്നവ ആയിരുന്നെന്ന് അന്തിമമായി മനസ്സിലാക്കാന്‍ കഴിഞ്ഞത്? യേശു മരിച്ച് ഉയര്‍ത്തെഴുന്നേറ്റ് പ്രത്യക്ഷപ്പെട്ടശേഷം മാത്രമാണ് അവര്‍ ഒടുവിലായി അത് ഗ്രഹിച്ചത്. "അവന്‍ ഇതു പറഞ്ഞു എന്ന് അവന്‍ മരിച്ചവരില്‍നിന്ന് ഉയര്‍ത്തെഴുന്നേറ്റശേഷം ശിഷ്യന്മാര്‍ ഓര്‍ത്തു തിരുവെഴുത്തും യേശു പറഞ്ഞ വചനവും വിശ്വസിച്ചു (യോഹ. 2:21,22; 20:9 കാണുക).