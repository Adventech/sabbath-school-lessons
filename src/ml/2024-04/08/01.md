---
title:  നിറവേറപ്പെടുന്ന പഴയനിയമ പ്രവചനങ്ങള്‍
date:   16/11/2024
---

### പഠനത്തിനുള്ള വേദഭാഗങ്ങള്‍
യോഹ. 5:17,20,36-40,46,47; 13:18; 17:12; യിരെ. 2:13; സെഖ. 9:9; യോഹ. 8:12-30.

> <p>മനഃപാഠവാക്യം</p>
> "എനിക്കോ യോഹന്നാന്‍റെ സാക്ഷ്യത്തിലും വലിയ സാക്ഷ്യം ഉണ്ട്. പിതാവ് എനിക്ക് അനുഷ്ഠിപ്പാന്‍ തന്നിരിക്കുന്ന പ്രവൃത്തികള്‍ ഞാന്‍ ചെയ്യുന്ന പ്രവൃത്തികള്‍ തന്നെ, പിതാവ് എന്നെ അയച്ചു എന്ന് എന്നെക്കുറിച്ചു സാക്ഷീകരിക്കുന്നു" (യോഹ. 5:36).

യേശു പറഞ്ഞതും പ്രവര്‍ത്തിച്ചതുമായ കാര്യങ്ങള്‍ യോഹന്നാന്‍റെ സുവിശേഷത്തില്‍ നാം ആവര്‍ത്തിച്ചു കാണുന്നു. അതെ അവയൊക്കെ യേശു മശീഹ (hammashiach) ആണെന്നു വെളിപ്പെടുത്തുന്നു. അതായത് ക്രിസ്തു യിസ്രായേലില്‍ പ്രത്യക്ഷനായി. അവരുടെ ഇടയില്‍ ഒരുവനായി, ഒരു യെഹൂദനായി ബേത്ലഹേമില്‍ ജനിച്ചത്, ഇതൊക്കെ വാസ്തവത്തില്‍ പ്രവചനനിറവേറല്‍ തന്നെ ആയിരുന്നു.

എന്നാലും, യോഹന്നാന്‍ എഴുതിയതുപോലെ, "അവന്‍ ലോകത്തില്‍ ഉണ്ടായിരുന്നു, ലോകം അവന്‍ മുഖാന്തരം ഉളവായി; ലോകമോ അവനെ അറിഞ്ഞില്ല" (യോഹ. 1:10).

അവിടുന്നു ലോകത്തില്‍ ഉണ്ടായിരുന്നു, അവിടുത്തെ മുഖാന്തരം ലോകം ഉളവാക്കപ്പെട്ടു; എന്നിട്ടും ലോകം അവിടുത്തെ അറിഞ്ഞില്ല? വിസ്മയിപ്പിക്കുന്ന ഒരു പ്രസ്താവന ആണത്. യോഹന്നാന്‍റെയും മറ്റു സുവിശേഷങ്ങളിലും അവര്‍ വിശ്വസിക്കേണ്ടതായിരുന്നിട്ടും/അറിയേണ്ടിയിരുന്നെങ്കിലും പലരും അറിഞ്ഞില്ലെന്നു നാം കാണുന്നു. യേശു പറഞ്ഞതിലൂടെയും ചെയ്ത പ്രവൃത്തികളിലൂടെയും വിശേഷിച്ചും അവര്‍ അറിയേണ്ടിയിരുന്നു. പഴയനിയമ തിരുവെഴുത്തുകള്‍ അവിടുത്തെ ചൂണ്ടിക്കാട്ടിയിരുന്നതിനാല്‍ അറിയുവാന്‍ അവര്‍ക്ക് അധികം കാരണങ്ങള്‍ ഉണ്ടായിരുന്നു.

യേശുവിനെ മശീഹയായി യോഹന്നാന്‍ വെളിപ്പെടുത്തിയ അധികം വിധങ്ങളെ ഈ ആഴ്ചയില്‍ നാം പഠിക്കും. യേശുക്രിസ്തു ആണെന്നതിനു ശക്തമായ കാരണങ്ങളും ഉണ്ടായിട്ടും ഉറപ്പായിരുന്നിട്ടും എന്തുകൊണ്ടു ജനം നിരന്തരം യേശുവിനെ നിരസിച്ചു എന്നും നാം കണ്ടെത്തും.

അവരുടെ പിഴവുകളില്‍നിന്നു നാം എന്തു പഠിക്കണം?

* ഈ ആഴ്ചയിലെ പാഠം പഠിച്ച് നവംബര്‍ 23 ലെ ശബ്ബത്തിനായി ഒരുങ്ങുക