---
title:  ഞാന്‍ നിശ്ചയമായും വീണ്ടും വരും
date:   02/12/2024
---

`യോഹന്നാന്‍ 14:1-3 വായിക്കുക. യേശു ഏതു സാഹചര്യത്തിലാണ് ഈ വാക്കുകള്‍ പറഞ്ഞത്?`

യേശു, താന്‍ ലോകം വിട്ടുപോകുമെന്നു പറഞ്ഞത് (യോഹ. 13:33), യേശു എവിടേക്കാണ് പോകുന്നതെന്ന സംശയം ഉണര്‍ത്തി. പത്രൊസ് ആ ചോദ്യം ഉന്നയിക്കുകയും ചെയ്തു (13:36). യേശു തന്‍റെ മരണത്തെയും ഉയര്‍പ്പിനെയും സ്വര്‍ഗ്ഗാരോഹണത്തെയും ആണ് ഉദ്ദേശിച്ചതെന്ന് ശിഷ്യന്മാര്‍ ഗ്രഹിച്ചില്ല. പത്രൊസ് ആകട്ടെ തന്‍റെ ജീവനെ വെച്ചുകളയുവാനും ഒരുക്കമായി. അപ്പോഴാണ് യേശു പത്രൊസ് തന്നെ തള്ളിപ്പറയുമെന്നു പ്രവചിച്ചത് (13:37,38). യേശു തന്‍റെ ശിഷ്യന്മാരുടെ ഹൃദയം കലങ്ങിപ്പോകരുതെന്ന് അവരെ ധൈര്യപ്പെടുത്തിയത് ഈ സാഹചര്യത്തിലാണ് (14:1). കലങ്ങുക/പതറുക എന്ന ക്രിയാപദം tarasso (തരാസ്സോ) എന്ന ഗ്രീക്കുപദത്തിന്‍റെ പരിഭാഷയാണ്. കലക്കുക, ശല്യം ചെയ്യുക, അസ്വസ്ഥമാക്കുക, ആശയക്കുഴപ്പത്തില്‍ ആക്കുക എന്നൊക്കെയാണ് അതിന്‍റെ അര്‍ത്ഥം. യേശുവിന്‍റെ വാക്കുകള്‍ നിമിത്തം ആശയ/ചിന്താക്കുഴപ്പത്തില്‍ (confusion) തള്ളപ്പെടും എന്നതിനു തര്‍ക്കം ഇല്ലായിരുന്നു.

യേശു അതേസമയം അവര്‍ ഭയപ്പെടാതിരിക്കാന്‍ തന്‍റെ പിതാവിന്‍റെ ഭവനത്തെക്കുറിച്ച് സംസാരിച്ചു. അവിടെയാകട്ടെ ധാരാളം മുറികള്‍ (മന്ദിരങ്ങളല്ല, ഒരു സത്രത്തിലേതുപോലുള്ള മുറികള്‍) ഉണ്ട്. യേശു അവിടെ അവര്‍ക്ക് ഇടം ഉണ്ടാകുവാന്‍ വേണ്ടിയാണ് പോകുന്നത് എന്നാണ് പറഞ്ഞത്. വരുവാനിരുന്ന കുരിശ്ശിലെ കൊടുങ്കാറ്റിനും അപ്പുറം തന്‍റെ ജനത്തെ വീണ്ടെടുക്കുവാന്‍ മടങ്ങി വരുന്നിടത്തോളം എത്തുന്നതായിരുന്നു യേശുവിന്‍റെ വാക്കുകള്‍. പാപത്തോട് അനുബന്ധിച്ച ഈ സര്‍വ്വ ദുരന്തങ്ങളും ഒരിക്കലായും എന്നാല്‍ എന്നെന്നേക്കുമായും അവസാനിക്കുന്ന കാലത്തിലേക്കാണ് യേശു നോക്കിയത് (ദാനീ. 7:27).

യേശു പറയുന്നു, "ഞാന്‍ പോയി നിങ്ങള്‍ക്കു സ്ഥലം ഒരുക്കിയാല്‍ ഞാന്‍ ഇരിക്കുന്ന ഇടത്തു നിങ്ങളും ഇരിക്കേണ്ടതിനു പിന്നെയും വന്നു നിങ്ങളെ എന്‍റെയടുക്കല്‍ ചേര്‍ത്തുകൊള്ളും" (യോഹ. 14:3). ഇത് വ്യക്തമായും യേശുവിന്‍റെ രണ്ടാംവരവിന്‍റെ വാഗ്ദത്തം ആണ്.

ആ വാഗ്ദാനത്തിലെ ആത്മവിശ്വാസത്തിന്‍റെ അടിസ്ഥാനം എന്താണ്? ബൈബിള്‍ പ്രവചനത്തിന്‍റെ നിവര്‍ത്തീകരണം ആണെന്നു പലരും പറയും; അതു ശരിയുമാണ്. എന്നാല്‍ യോഹന്നാന്‍ 14:3 ല്‍ അടിസ്ഥാനം വ്യത്യസ്തമായാണ് പറയപ്പെട്ടിരിക്കുന്നത്. ഈ വാക്യത്തിലെ 'ഞാന്‍ വരും' എന്നത് ഗ്രീക്കില്‍ വര്‍ത്തമാനകാലത്തിലാണ് നല്‍കപ്പെട്ടിരിക്കുന്നത്. 'ഞാന്‍ വരുന്നു' ഭാവിയെ ഉദ്ദേശിച്ചുള്ള തല്‍ക്കാല പ്രയോഗമാണിത്. അത്ര നിശ്ചയദാര്‍ഢ്യത്തോടെ പറയപ്പെട്ട ഒരു ഭാവി സംഭവമാണത്. അതുകൊണ്ടാണ് അപ്പോള്‍തന്നെ സംഭവിക്കുന്നു എന്നപോലെ വിവരിക്കപ്പെട്ടിരിക്കുന്നത്. 'ഞാന്‍ നിശ്ചയമായും വരും' എന്ന് അക്കാരണത്താല്‍ അതിനെ ന്യായമായി തര്‍ജ്ജമ ചെയ്യാവുന്നതാണ്.

നമ്മുടെ കര്‍ത്താവിന്‍റെ വീണ്ടുംവരവിലെ നമ്മുടെ പ്രത്യാശയുടെ അടിസ്ഥാനം കേവലം ബൈബിള്‍ പ്രവചനം മാത്രമല്ല. അതു കൂടാതെ അതിലും നിശ്ചയമായി ആ വാഗ്ദാനം നല്‍കിയ മനുഷ്യനിലെ നമ്മുടെ ഉറച്ച വിശ്വാസമാണ് അതിന്‍റെ അടിസ്ഥാനം.

തന്‍റെ ജനത്തിനുവേണ്ടി താന്‍ വീണ്ടും വരുമെന്ന് ആരാണ് അതു നല്‍കിയത് എന്നതിനാല്‍ ആ വാഗ്ദാനത്തില്‍ നമുക്കു വിശ്വാസം അര്‍പ്പിക്കാം.

`യേശുവിന്‍റെ രണ്ടാം വരവിനു കുരിശ് എന്ത് ഉറപ്പാണ് നല്‍കുന്നത്? രണ്ടാംവരവ് ഉണ്ടായില്ലെങ്കില്‍ യേശുവിന്‍റെ ആദ്യവരവും ക്രൂശുമരണവും കൊണ്ട് നമുക്ക് എന്ത് നന്മ ആണുള്ളത്?`