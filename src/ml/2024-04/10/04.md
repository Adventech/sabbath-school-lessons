---
title:  ഞാന്‍ വഴിയും സത്യവും ജീവനും ആകുന്നു
date:   03/12/2024
---

`യോഹന്നാന്‍ 145,6 വായിക്കുക. യേശു എവിടെപ്പോകുന്നു എന്നതു സംബന്ധിച്ച് തോമസിന്‍റെ അന്വേഷണം എന്തായിരുന്നു? യേശു എന്തു മറുപടി നല്‍കി?`

തോമസിന്‍റെ ഈ അന്വേഷണം ന്യായമായി തോന്നുന്നുണ്ട്. ഒരാള്‍ എവിടേക്കാണ് പോകുന്നതെന്ന് അറിയാതെ ആ വ്യക്തിയെ അനുഗമിക്കാനുള്ള വഴി എങ്ങനെയാണ് അറിയുക? താന്‍ തന്നെയാണ് വഴി സൂചിപ്പിച്ചുകൊണ്ട് യേശു അന്വേഷണത്തെ ഉയര്‍ത്തിപ്പിടിച്ചു. എന്തിലേക്കുള്ള വഴി? പിതാവിങ്കലേക്കുള്ള വഴി. ആമുഖത്തില്‍ (യോഹ. 1:1-18) വചനവും (logos) യേശുക്രിസ്തുവും പിതാവും തമ്മിലുള്ള ഊഷ്മള ബന്ധത്തെ ഊന്നിപ്പറയുന്നു.

ഏകജാതന്‍ ആയ പുത്രന്‍ (അതുല്യന്‍ എന്നത് മെച്ചമായ പരിഭാഷ) (യോഹ. 1:18) ആണ് പിതാവിനെ വ്യക്തമായി അറിയുമാറാക്കിയത്. വെളിപ്പെടുത്തി (അറിവാക്കുക) എന്ന പദം exegeomac എന്ന ഗ്രീക്കു പദത്തിന്‍റെ പരിഭാഷയാണ്. വിശദീകരിക്കുക, വ്യാഖ്യാനിക്കുക, തുറന്നുകാട്ടുക എന്നൊക്കെയാണ് അര്‍ത്ഥം. exegesis (വ്യാഖ്യാനം) എന്ന പദം ഇതില്‍നിന്ന് ഉളവായതാണ്. അങ്ങനെ, പിതാവുമായി ബന്ധിപ്പിക്കുന്ന കണ്ണിയാണ് യേശു. വീഴ്ച ഭവിച്ച ലോകത്തിന് പിതാവിനെ വിശദീകരിച്ചു നല്‍കുന്നത്, അഥവാ വ്യാഖ്യാനിച്ചു വ്യക്തമാക്കുന്നത് യേശുവാണ്. തത്ഫലമായി, പിതാവിലേക്കുള്ള വഴി/പാത യേശു തന്നെയാണ്. ആ യേശുവിനെ കൂടാതെ നാം അറിവില്‍ പരിമിതരാണ്.

`യോഹന്നാന്‍ 14:7-11 വായിക്കുക. യേശു എങ്ങനെയാണ് തോമസിന്‍റെ തെറ്റിദ്ധാരണയെ തിരുത്തി വ്യക്തമാക്കിയത്?`

പിതാവിനെ കാണിച്ചുകൊടുക്കണമെന്നു ഫിലിപ്പൊസ് ആവശ്യപ്പെട്ടു. അതാകട്ടെ പാപിയായ യാതൊരു മനുഷ്യനും കണ്ടിട്ടു ജീവിച്ചിരിക്കാന്‍ കഴിയുകയില്ല (പുറ. 33:17-34:9; യോഹ. 1:18 താരതമ്യം ചെയ്യുക.) യേശു അവരുടെ അജ്ഞതയെ ശാസിച്ചുകൊണ്ടു പറഞ്ഞു, നിങ്ങള്‍ എന്നെ കണ്ടുവെങ്കില്‍ പിതാവിനെയും കണ്ടിരിക്കുന്നു (യോഹ. 14:9). അങ്ങനെ, ദൈവത്തിങ്കലേക്കുള്ള ഏകമാര്‍ഗ്ഗം യേശു തന്നെ ആണെന്നു വ്യക്തം. ആ യേശുവിനെ കൂടാതെ വഴി ഇരുണ്ടതും അനിശ്ചിതവും ആയിമാറുന്നു. ദൈവത്തിന്‍റെ അടുത്തേക്കുള്ള വഴിയെ പ്രകാശിതമാക്കുന്നത് യേശുവാണ്.

യേശു മൂന്നു പദങ്ങളെ കൂട്ടിയോജിപ്പിക്കുന്നു: വഴി, സത്യം, ജീവന്‍. 'വഴി' എന്ന പദം യേശുവിനു 'വഴി' ഒരുക്കുന്നവനായി യോഹന്നാന്‍ സ്നാപകനെ വിവരിക്കുമ്പോള്‍ യോഹന്നാന്‍ 1:23 ല്‍ ഉപയോഗിക്കപ്പെട്ടിരിക്കുന്നു. യോഹന്നാന്‍ 14:6 ല്‍ അതു വീണ്ടും ഉപയോഗിക്കപ്പെട്ടിരിക്കുന്നു. എന്നാല്‍ സത്യം, ജീവന്‍ എന്നിവ സുവിശേഷത്തിലെ അതിപ്രധാന വിഷയങ്ങളാണ്. ബുധനാഴ്ചയിലെയും വ്യാഴാഴ്ചയിലെയും പഠനം 'സത്യം' എന്ന വിഷയത്തെ കൈകാര്യം ചെയ്യുന്നതാണ്. 'സത്യം' എന്ന ചോദ്യചിഹ്നം ഉയര്‍ത്തുന്ന ആശയം ഇന്നത്തെ ലോകത്ത് വളരെ നിര്‍ണ്ണായകമാണ്.

`പിതാവായ ദൈവം എങ്ങനെയെന്ന് തിരിച്ചറിയാന്‍ ലഭ്യമായ ഏറ്റവും മികച്ച വെളിപ്പാടാണ് യേശു എന്നു തിരിച്ചറിയുന്നത് ആശ്വാസകരം ആയിരിക്കുന്നത് എന്തുകൊണ്ടാണ്?`