---
title:  കൂടുതല്‍ പഠനത്തിന്
date:   06/12/2024
---

E.G. White, The Light of Life, pp 463-475 in The Desire of Ages, E. Edward Zinke, The certaitny of the Second coming, pp. 23-36.

"ഞാന്‍ ലോകത്തിന്‍റെ വെളിച്ചം ആകുന്നു" എന്നു യേശു പറഞ്ഞപ്പോള്‍, അവിടുന്ന്, "കൂടാരപ്പെരുന്നാള്‍ ശുശ്രൂഷകളില്‍ പ്രത്യേകിച്ച് ബന്ധപ്പെട്ട് ദൈവാലയത്തിന്‍റെ പരിസരത്ത് പ്രാകാരത്തില്‍ ആയിരുന്നു. ഈ അങ്കണത്തിന്‍റെ മദ്ധ്യത്തില്‍ വലിയ വലിപ്പത്തിലുള്ള വിളക്കുകാലുകളെ താങ്ങിനിര്‍ത്തുന്ന രണ്ടു സ്തംഭങ്ങള്‍ ഉയര്‍ന്നു നിന്നിരുന്നു. സന്ധ്യായാഗത്തിനു ശേഷം യെരൂശലേമിന്മേല്‍ വെളിച്ചം പരത്തുന്ന വിളക്കുകള്‍ അണയ്ക്കപ്പെട്ടിരുന്നു. മരുഭൂമിയില്‍ യിസ്രായേല്‍ ജനത്തെ നയിച്ച അഗ്നിസ്തംഭത്തെ ഓര്‍മ്മിപ്പിക്കുന്നത് ആയിരുന്നു ഈ നടപടി. മശീഹയുടെ ആഗമനത്തെ ചൂണ്ടിക്കാണിക്കുന്നതായും അത് കരുതപ്പെട്ടിരുന്നു. സന്ധ്യാനേരത്ത് വിളക്കുകള്‍ തെളിക്കപ്പെടുമ്പോള്‍ ദൈവാലയാങ്കണം വലിയ ആനന്ദത്തിന്‍റെ കാഴ്ച ആയിരുന്നു...

"യെരൂശലേമിന്‍റെ ഈ പ്രാകാരപ്രഭയില്‍, യിസ്രായേലിന്മേല്‍ പ്രകാശം പരത്താന്‍ എത്തുന്ന മശീഹയുടെ ആഗമനത്തിലെ പ്രത്യാശ ജനം പ്രകടമാക്കി. എന്നാല്‍ യേശുവിനാകട്ടെ ഈ കാഴ്ചയില്‍ വിശാലമായ ഒരു അര്‍ത്ഥം ഉണ്ടായിരുന്നു. ദീപ്തമായ ദൈവാലയ വിളക്കുകള്‍ അവരുടെ മേല്‍ പ്രകാശിച്ചതുപോലെ, ക്രിസ്തു ആത്മീക വെളിച്ചത്തിന്‍റെ ഉറവിടം, ലോകത്തിന്‍റെ അന്ധകാരം നീക്കി വെളിച്ചം പരത്തുന്നു. എന്നാല്‍ ആ സാദൃശ്യവും അപൂര്‍ണ്ണം ആയിരുന്നു. തന്‍റെ തന്നെ കൈകള്‍ ആകാശത്ത് സ്ഥാപിച്ച ആ വലിയ വെളിച്ചം അവിടുത്തെ ദൗത്യത്തിന്‍റെ പ്രഭയ്ക്ക് കൂടുതല്‍ ശരിയായ ഒരു പ്രാതിനിധ്യം ആയിരുന്നു.

അപ്പോള്‍ രാവിലെ സമയം ആയിരുന്നു; സൂര്യന്‍ ഒലിവ് മലമുകളിലേക്ക് എത്തിത്തുടങ്ങിയതേയുള്ളൂ. അതിന്‍റെ കിരണങ്ങള്‍ കണ്ണഞ്ചിക്കുന്ന പ്രഭയോടെ മാര്‍ബിള്‍ കൊട്ടാരങ്ങളിന്മേല്‍ പതിച്ചു. അതു മന്ദിരത്തിന്‍റെ സ്വര്‍ണ്ണച്ചുവരുകളെയും തിളങ്ങുമാറാക്കി. അപ്പോള്‍ അതിനെ ചൂണ്ടി കാണിച്ചുകൊണ്ട് യേശു പറഞ്ഞു, 'ഞാന്‍ ലോകത്തിന്‍റെ വെളിച്ചം ആകുന്നു.' The Desire of Ages, pp. 463, 464.

**ചര്‍ച്ചകള്‍**

`ബൈബിള്‍ മാത്രം പഠിപ്പിക്കുന്നതും, എന്നാല്‍ ശാസ്ത്രത്തിനു താത്വികമായി പോലും വിശദീകരിക്കാന്‍ കഴിയാത്തതുമായ ചില നിര്‍ണ്ണായക സത്യങ്ങള്‍ ഏതൊക്കെയാണ്? ഉദാഹരണങ്ങള്‍: കുരിശ്, ഉയര്‍ത്തെഴുന്നേല്പ്, യേശുവിന്‍റെ രണ്ടാംവരവ്. അപ്രകാരം വെളിവാക്കപ്പെട്ടില്ലെങ്കില്‍ നാം ഒരിക്കലും അറിയാതെ പോകുന്ന ചില ബൈബിള്‍ സത്യങ്ങള്‍ ഏതൊക്കെയാണ്?`

`വളരെയേറെ ഭൗതികമായ ദൈവജ്ഞാനം ഉണ്ടായിരുന്ന, ദൈവം എങ്ങനെയുള്ളവന്‍ എന്ന് അറിയാമായിരുന്ന, സമ്പൂര്‍ണ്ണ ജീവി ആയിരുന്ന ലൂസിഫറിന്‍റെ വീഴ്ചയെ കുറിച്ചു ചിന്തിക്കുക. എന്നിട്ടും അവന്‍ ദൈവത്തോടു മത്സരിച്ചു. സ്വതന്ത്ര ഇച്ഛാശക്തിയെക്കുറിച്ച് ഇതു നമ്മെ എന്തു പഠിപ്പിക്കുന്നു? അതേ സ്വതന്ത്ര ഇച്ഛാശക്തിയാണ് നമുക്കും ഉള്ളത്. ഓരോ നിമിഷം ദൈവത്തിന്‍റെ തിരുവിഷ്ടത്തിനു കീഴ്പെട്ടു ജീവിക്കേണ്ടത് എന്തുകൊണ്ടാണ്?`