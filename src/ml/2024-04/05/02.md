---
title:  കൂടിക്കാഴ്ചയുടെ പശ്ചാത്തലം
date:   27/10/2024
---

`യോഹന്നാന്‍ 4:1-4 വായിക്കുക. യേശുവിനെ ശമര്യയിലേക്കു നയിച്ച സാഹചര്യം/പശ്ചാത്തലം എന്തായിരുന്നു?`

യേശുവിന്‍റെ ശിഷ്യന്മാര്‍ യോഹന്നാന്‍ സ്നാപകനെക്കാള്‍ അധികം സ്നാനം കഴിപ്പിക്കുന്നതായി പരീശന്മാര്‍ കണ്ടെത്തി. യേശുവിന്‍റെയും യോഹന്നാന്‍റെയും ശിഷ്യന്മാരുടെ ഇടയില്‍ ഈ സാഹചര്യം സംഘര്‍ഷങ്ങള്‍ സൃഷ്ടിച്ചിരുന്നു. യോഹന്നാന്‍റെ ശിഷ്യന്മാര്‍ തങ്ങളുടെ ഗുരുവിന്‍റെ ബഹുമാനവും പദവിയും സംബന്ധിച്ചു സ്വാഭാവികമായും അസൂയാലുക്കള്‍ ആയിരുന്നു (യോഹ. 3:26-30 കാണുക). ഏറ്റുമുട്ടല്‍ ഒഴിവാക്കാന്‍ യേശു പലപ്പോഴും യെഹൂദ്യ വിട്ടു ഗലീലയിലേക്കു മാറിപ്പോയിരുന്നു. മറ്റു വഴികള്‍ (routes) ഉണ്ടായിരുന്നെങ്കിലും ഗലീലക്കും യെഹൂദ്യക്കും ഇടയിലെ ഏറ്റവും നല്ല വഴി ശമര്യയിലൂടെ കടന്നു പോകുന്നതായിരുന്നു. കടുത്ത ഭക്തരായ യെഹൂദര്‍ ആകട്ടെ ശമര്യ ഒഴിവാക്കി ദൂരം കൂടിയ പെരയയിലൂടെ ആണ് സഞ്ചരിച്ചിരുന്നത്. എങ്കിലും യേശുവിനു ശമര്യയില്‍ ഒരു ദൗത്യം ഉണ്ടായിരുന്നു.

`യോഹന്നാന്‍ 4:5-9 വായിക്കുക. കിണറ്റരികിലെ സ്ത്രീയുമായി ഒരു സംഭാഷണം തുടങ്ങുവാന്‍ ഈ അവസരം യേശു എങ്ങനെയാണ് ഉപയോഗിച്ചത്?`

യാക്കോബിന്‍റെ കിണര്‍ ശേഖേമിനു തൊട്ടടുത്തായിരുന്നു. സ്ത്രീ ആകട്ടെ സുഖാര്‍ എന്ന പട്ടണത്തില്‍ നിന്നായിരുന്നു, അവിടം ഒരു മൈല്‍ ദൂരത്തില്‍ ആയിരുന്നു. യേശു കിണറിനു സമീപം ഇരുന്നു; അതേ സമയം ശിഷ്യന്മാര്‍ ഭക്ഷണം വാങ്ങുവാന്‍ പട്ടണത്തില്‍ പോയിരുന്നു. യേശുവിനു കിണറ്റിലെ തണുത്ത ജലം കിട്ടുവാന്‍ സാധ്യത ഇല്ലായിരുന്നു. സ്ത്രീ വെള്ളം കോരുവാന്‍ വന്നപ്പോള്‍ യേശു അവളോടു കുടിക്കുവാന്‍ വെള്ളം ചോദിച്ചു.

നിക്കോദെമൊസ് ഉപദേഷ്ടാവും യെഹൂദന്മാരുടെ ഒരു ഭരണാധിപനും ആയിരുന്നിട്ടും യേശുവിന്‍റെ അടുക്കല്‍ വരുവാന്‍ മടിച്ചു (യോഹ. 3). തിരിച്ചറിയാതിരിക്കാന്‍ രാത്രിയിലാണ് അദ്ദേഹം യേശുവിന്‍റെ അടുക്കല്‍ എത്തിയത്. പക്ഷേ, സ്ത്രീയാകട്ടെ നട്ടുച്ച വെളിച്ചത്തിലാണ് മറ്റു സ്ത്രീകള്‍ വന്നു തന്നെ കാണാതിരിക്കാന്‍ ആഗ്രഹിക്കുന്നത് (യോഹ. 4). എല്ലാറ്റിനും ഒടുവില്‍ എന്തുകൊണ്ടാണ് ആ സ്ത്രീ അത്ര ദൂരെ അതും നട്ടുച്ച നേരത്ത് വെള്ളം എടുക്കാന്‍ പോയത്? അവള്‍ അവിടെ ആയിരിക്കാന്‍ കാരണം എന്തായാലും യേശുവുമായുള്ള കൂടിക്കാഴ്ച അവളുടെ ജീവിതം മാറ്റിമറിച്ചു.

എന്തു കാഴ്ചയാണ് അടുത്ത് വെളിപ്പെടുത്തുന്നത്? ഒരു യെഹൂദ്യ ഉപദേഷ്ടാവ് ദുഷിച്ച ഒരു സ്ത്രീയുമായി താരതമ്യം ചെയ്യപ്പെടുന്നു. എന്തു വൈപരീത്യം! എന്നാലും ഈ പശ്ചാത്തലത്തില്‍ നിര്‍ണ്ണായകമായ ഒരു സംവാദം തുറക്കപ്പെടുന്നു.

`സാക്ഷീകരണത്തില്‍ തടസ്സം ഉണ്ടാക്കാവുന്ന എന്തെല്ലാം ദുഃസ്ഥിതികള്‍/തൊട്ടുകൂടായ്മകള്‍ ആണ് ഇനിയും നിലനില്‍ക്കുന്നത്? അവയെ നമുക്ക് എങ്ങനെ മറികടക്കാന്‍ കഴിയും?`