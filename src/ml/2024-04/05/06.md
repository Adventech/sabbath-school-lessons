---
title:  ശമര്യക്കാരുടെ സാക്ഷ്യം
date:   31/10/2024
---

`യോഹന്നാന്‍ 4:27-29 വായിക്കുക. അതിശയിപ്പിക്കുന്ന എന്തു നടപടിയാണ് സ്ത്രീ കൈക്കൊണ്ടത്?`

യേശുവിന്‍റെ സ്ത്രീയുമായുള്ള സംഭാഷണത്തെ ശിഷ്യന്മാരുടെ വരവ് തടസ്സപ്പെടുത്തി. യേശു ഒരു സ്ത്രീയുമായി സംസാരിക്കുന്നതു കണ്ടിട്ട് അതിശയിച്ചെങ്കിലും അവര്‍ ആരും ചോദ്യം ചെയ്തില്ല. പകരം, ഭക്ഷിക്കുവാന്‍ അവര്‍ യേശുവിനെ നിര്‍ബ്ബന്ധിച്ചു.

സ്ത്രീ അതേ സമയം അവളുടെ കുടം അവിടെ വച്ചിട്ട്, യേശുവുമായി തനിക്കുണ്ടായ അനുഭവം പങ്കിടുവാന്‍ അവള്‍ പട്ടണത്തിലേക്കു പോയി.

`യോഹന്നാന്‍ 4:30-42 വായിക്കുക. ഈ കൂടിക്കാഴ്ചയെ തുടര്‍ന്ന് എന്തുണ്ടായി? സുവിശേഷത്തിന്‍റെ വ്യാപനം സംബന്ധിച്ച് ഇതെന്ത് പഠിപ്പിക്കുന്നു?`

യേശു കൊയ്ത്തിനെക്കുറിച്ചു പറഞ്ഞത് പട്ടണത്തില്‍ പലരുടെയും മനംമാറ്റത്തിനു തടയിട്ടു എന്ന വ്യാഖ്യാനം വിചിത്രമായി തോന്നുന്നു. എന്നാല്‍ സംഭവത്തെ യേശു എങ്ങനെയാണ് മനസ്സിലാക്കിയതെന്നു നാം കാണണം എന്നാണ് യോഹന്നാന്‍ ആഗ്രഹിക്കുന്നത്. യേശുവിനെ സംബന്ധിച്ചിടത്തോളം ഭക്ഷണം കഴിക്കുന്നതിനെക്കാള്‍ രക്ഷാപദ്ധതിയെ ഒരു ശമര്യസ്ത്രീയുമായി പങ്കിടുന്നതാണ് വളരെയേറെ പ്രധാനം. ആത്മാക്കളെ രക്ഷയിലേക്കു നയിക്കുക എന്നതായിരുന്നു യേശുവിന്‍റെ ഉദ്ദേശ്യം. എല്ലാ ജനങ്ങളോടും അവരെ പോലെ അല്ലാത്തവരോടുപോലും സുവിശേഷം അറിയിക്കേണ്ടതിന്‍റെ അത്യാവശ്യകതയെ ശിഷ്യന്മാര്‍ക്കു പഠിപ്പിച്ചുകൊടുക്കുവാന്‍ യേശു ഈ സന്ദര്‍ഭത്തെ ഉപയോഗിച്ചു.

യോഹന്നാന്‍റെ സുവിശേഷത്തില്‍ പല ഉന്നതകാര്യങ്ങള്‍ അടങ്ങിയിട്ടുണ്ട്. യോഹന്നാന്‍ 4:39-42 ഭാഗം അക്കൂട്ടത്തില്‍ പെടും. സ്ത്രീയുടെ സാക്ഷ്യം നിമിത്തം പല ശമര്യക്കാരും വിശ്വസിച്ചു. "ഞാന്‍ ചെയ്തതൊക്കെ അവന്‍ എന്നോടു പറഞ്ഞു" (4:39) എന്നുള്ളതായിരുന്നു അവളുടെ സാക്ഷ്യം.

യേശു അവരോടുകൂടെ വസിക്കുവാന്‍ ശമര്യക്കാര്‍ യേശുവിനോട് ആവശ്യപ്പെട്ടു. യേശുവിന്‍റെ വചനം കേട്ട് അനേകര്‍ വിശ്വസിച്ചു എന്നതാണ് ഫലം. പിന്നെ അവര്‍ സ്ത്രീയോടു പറഞ്ഞത്, "നീ പറഞ്ഞതു നിമിത്തമല്ല ഇപ്പോള്‍ ഞങ്ങള്‍ വിശ്വസിക്കുന്നത്, ഞങ്ങള്‍ തന്നെ കേള്‍ക്കുകയും അവന്‍ ക്രിസ്തു ലോകരക്ഷകന്‍ ആണെന്നു നിശ്ചയമായും അറിയുകയും ചെയ്യുന്നതുകൊണ്ട് ഇപ്പോള്‍ വിശ്വസിക്കുന്നു" (യോഹ. 4:42).

`ഒരു ഒറ്റ മനുഷ്യന്‍റെ സാക്ഷ്യവും എത്ര ശക്തം ആയിരിക്കുമെന്ന് ഈ കഥ എങ്ങനെ പഠിപ്പിക്കുന്നു? ദൈവം നിങ്ങളുടെ ജീവിതത്തില്‍ ചെയ്തതിനു നിങ്ങള്‍ എത്ര ശക്തനായ ഒരു സാക്ഷി ആയിരിക്കുന്നു?`