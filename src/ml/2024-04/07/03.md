---
title:  മറിയയുടെ സാക്ഷ്യം
date:   11/11/2024
---

യേശു മാര്‍ത്ത, മറിയ, യേശു ഉയര്‍പ്പിച്ച ലാസ്സര്‍ എന്നിവരെ സന്ദര്‍ശിക്കുവാന്‍ വന്നു. പെസഹയ്ക്ക് ആറുനാള്‍ മുമ്പായിരുന്നു അത്. യേശു കുഷ്ഠരോഗം സൗഖ്യമാക്കിയ ശീമോന്‍, യേശു തനിക്കു ചെയ്ത ഉപകാരത്തെ പരിഗണിച്ച്, ഒരു വിരുന്ന് ഒരുക്കിയിരുന്നു. മാര്‍ത്ത ജോലികള്‍ ചെയ്തുകൊണ്ടിരുന്നു. ലാസ്സര്‍ അതിഥികളോടൊപ്പം ഇരുന്നു (യോഹ. 12:1-8).

`ഇവിടെ മറിയ ചെയ്ത പ്രവൃത്തിയുടെ പ്രാധാന്യം എന്തായിരുന്നു? യേശു ആരായിരുന്നു എന്നതിന് ഇത് എങ്ങനെയാണ് ഒരു സാക്ഷ്യമായത്? (യോഹ. 12:1-3).`

സുഗന്ധദ്രവ്യം വളരെ വിലയേറിയതായിരുന്നു. ഒരു സാധാരണ പണിക്കാരന്‍റെ ഒരു വര്‍ഷത്തെ വേതനത്തിനു സമമായിരുന്നു അത്. തനിക്കു ലഭിച്ച പാപക്ഷമയ്ക്കും തന്‍റെ സഹോദരന്‍ ലാസ്സറിനെ ഉയര്‍പ്പിച്ചതിനുമുള്ള നന്ദി പ്രകടിപ്പിക്കുവാനാണ് മറിയ ഈ സമ്മാനം കൊണ്ടുവന്നത്. യേശുവിന്‍റെ പിന്നീടു വരുവാനിരുന്ന ശവസംസ്കാരത്തിന് എന്നപോലെയാണ് മറിയ അതിനെ കണക്കാക്കിയത്. എന്നാല്‍ യേശു അടുത്തുതന്നെ രാജാവായി അഭിഷേകം ചെയ്യപ്പെടുമെന്ന് അവള്‍ കേട്ടു. ആ വിധത്തില്‍ മറിയ ആയിരുന്നു യേശുവിന് ആദ്യമായി ബഹുമാനം കൊണ്ടുവന്നത്.

മറിയ അവളുടെ സല്‍പ്രവൃത്തി അറിയപ്പെടണം എന്ന് ആഗ്രഹിച്ചിരുന്നില്ല. പക്ഷേ യോഹന്നാന്‍ പറയുന്നു, 'ഭവനം മുഴുവനിലും അതിന്‍റെ സുഗന്ധം നിറഞ്ഞു' (12:3). യൂദാ, വളരെ പെട്ടെന്ന് ശാസനയോടെ പ്രതികരിച്ചു. സുഗന്ധദ്രവ്യം വിറ്റുകിട്ടുന്ന പണം ദരിദ്രര്‍ക്കു കൊടുക്കാമായിരുന്നു എന്നാണ് അവന്‍ പ്രതികരിച്ചത്. യേശു ഉടന്‍ തന്നെ ഇടപെട്ട് മറിയയെ ന്യായീകരിച്ചു/ആശ്വസിപ്പിച്ചു. യേശു പറഞ്ഞു, 'അവളെ വിടുക; ദരിദ്രര്‍ എല്ലായ്പോഴും നിങ്ങളോടുകൂടെയുണ്ട്; എന്നാല്‍ ഞാന്‍ എല്ലായ്പോഴും നിങ്ങളോടുകൂടെ ഉണ്ടായിരിക്കുകയില്ല' (12:7,8).

തുടരെ വരുന്ന ഒരു ചിന്താവിഷയം യോഹന്നാന്‍റെ സുവിശേഷത്തില്‍ കാണപ്പെടുന്നു. മനുഷ്യരില്‍ എന്തുണ്ട് എന്നു യേശുവിന് അറിയാം (യോഹ. 2:24,25; 6:70,71; 13:11; 16:19). ശീമോന്‍റെ വിരുന്നിലെ ഈ സംഭവത്തില്‍, യൂദായുടെ ഉള്ളിലിരുപ്പ് യേശുവിന് അറിയാമായിരുന്നു. യൂദാ ആരായിരുന്നു എന്നു യോഹന്നാന്‍ ചൂണ്ടിക്കാണിക്കുന്നത് വളരെ ശ്രദ്ധയോടെയാണ്. യൂദാ സ്വയം സേവിക്കുന്ന ഒരു കള്ളന്‍ ആണെന്നാണ് യോഹന്നാന്‍ സൂചിപ്പിക്കുന്നത് (യോഹ. 12:6).

യേശുവിന്‍റെ മൃതശരീരത്തില്‍ പൂശുവാന്‍ മറിയ ഉദ്ദശിച്ച സുഗന്ധ സമ്മാനം യേശുവിന്‍റെ ജീവനുള്ള ശരീരത്തിലേക്ക് മറിയ ഇപ്പോള്‍ പകര്‍ന്നു. ശവസംസ്കാരത്തില്‍ അതിന്‍റെ നറുമണം കല്ലറക്കു മാത്രമേ അനുഭവപ്പെടുമായിരുന്നുള്ളൂ. ഇപ്പോള്‍ അത് അവളുടെ വിശ്വാസത്തിന്‍റെയും സ്നേഹത്തിന്‍റെയും ഉറപ്പോടുകൂടി യേശുവിന്‍റെ ഹൃദയത്തെ ആനന്ദിപ്പിച്ചു... യേശു തന്‍റെ കുറ്റവിചാരണയുടെ ഇരുട്ടിലേക്ക് ഇറങ്ങിപ്പോയപ്പോള്‍ ആ പ്രവൃത്തിയുടെ മധുരിക്കുന്ന ഓര്‍മ്മയെ യേശു കൂടെ കൊണ്ടുപോയി. അത് വീണ്ടെടുക്കപ്പെട്ടവരില്‍ നിന്ന് തനിക്ക് നിത്യം കിട്ടുവാനുള്ള സ്നേഹത്തിന്‍റെ ഉത്തമദൃഷ്ടാന്തം ആണത്.' The Desire of Ages, p. 560.

`മറിയയുടെയും യൂദായുടെയും ഹൃദയങ്ങളില്‍ ഉണ്ടായിരുന്നത് എന്താണെന്ന് യേശു അറിഞ്ഞിരുന്നു. നമ്മുടെ നീതീകരണത്തിനും പരിവര്‍ത്തനത്തിനും നമ്മെ മറയ്ക്കുന്നതിനുമുള്ള ക്രിസ്തുവിന്‍റെ ആവശ്യത്തെ ഈ സത്യം എങ്ങനെ കാണിച്ചുതരുന്നു?`