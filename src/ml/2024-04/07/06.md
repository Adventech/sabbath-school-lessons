---
title:  യേശുവിനെക്കുറിച്ചുള്ള നമ്മുടെ സാക്ഷ്യം
date:   14/11/2024
---

യേശുവിനെക്കുറിച്ചുള്ള സാക്ഷ്യം പിന്നെയും പിന്നെയും യോഹന്നാന്‍ നല്‍കുന്നത് ഒരു സമഗ്രമായ സമാപ്തിയിലേക്കു (ധാരണ) നമ്മെ കൊണ്ടുവരുന്നതിനാണ്? ഈ പുസ്തകത്തില്‍ എഴുതിയിരിക്കുന്നതല്ലാതെ മറ്റ് അനേകം അടയാളങ്ങളും യേശു തന്‍റെ ശിഷ്യന്മാര്‍ കാണ്‍കെ ചെയ്തു. എന്നാല്‍ യേശു ദൈവപുത്രനായ, ക്രിസ്തു എന്നു നിങ്ങള്‍ വിശ്വസിക്കേണ്ടതിനും വിശ്വസിച്ചിട്ട് അവന്‍റെ നാമത്തില്‍ നിങ്ങള്‍ക്കു ജീവന്‍ ഉണ്ടാകേണ്ടതിനും ഇത് എഴുതിയിരിക്കുന്നു" (യോഹ. 20:30,31).

വ്യക്തിയായി, ശരീരത്തോടെ നിങ്ങള്‍ അവിടെ ഉണ്ടായിരുന്നു. യേശു ചെയ്ത കാര്യങ്ങളില്‍ പലതും നിങ്ങള്‍ കണ്ടു എന്നു കരുതുക. നമ്മള്‍ നിശ്ചയമായും വിശ്വസിക്കും, ഇല്ലേ? അങ്ങനെ നാം ചിന്തിച്ചേക്കാം. എന്നാല്‍ ആ അടയാളങ്ങള്‍ നേരില്‍ കണ്ടവരേക്കാള്‍ യേശുവില്‍ വിശ്വസിക്കുവാന്‍ അധികം കാരണങ്ങള്‍ നമുക്കുണ്ട്. എന്തുകൊണ്ട്?

`യേശുവില്‍ വിശ്വസിക്കുന്നതിനു യേശുവിന്‍റെ കാലത്ത് ഇല്ലാതിരുന്നതും എന്നാല്‍ ഇന്നു നമുക്കുള്ളതുമായി സഹായകമായ ചില കാര്യങ്ങള്‍ എന്തൊക്കെയാണ്? ഉദാഹരണത്തിന് ഈ വാക്യങ്ങള്‍ പരിശോധിക്കുക (മത്തായി 24:2; 24:14; 24:6-8).`

അതിനു തെളിവിനായി യോഹന്നാന്‍റെ സുവിശേഷത്തിലെ വിവരങ്ങള്‍ മാത്രമല്ല നമുക്കുള്ളത്. യേശുവും മറ്റു പല ബൈബിള്‍ എഴുത്തുകാരും പ്രവചിച്ച പല കാര്യങ്ങളും സംഭവിച്ചു കാണുക എന്നുള്ള വലിയ നേട്ടം നമുക്കുണ്ട്. യെരൂശലേമിന്‍റെ നാശം (മത്തായി 24:2); സുവിശേഷത്തിന്‍റെ ശക്തമായ വ്യാപനം (മത്തായി 24:14); വലിയ വിശ്വാസ തകര്‍ച്ച (2 തെസ്സ. 2:3); വീഴ്ച ഭവിച്ച് ഒരു ദുഷിച്ച ഇടമായി ഭൂമി ഇനിയും തുടരുന്നത് (മത്തായി 24:6-8) എന്നിവ അവയില്‍ ചിലതാണ്. യേശുവിന്‍റെ ജീവിത-ശുശ്രൂഷാ കാലത്തുണ്ടായിരുന്നവരും കേവലം ചെറുതും പീഡിതരുമായ ഒരു ചെറിയ സംഘം അനുയായികള്‍, എല്ലാവരും എല്ലാ മാനുഷിക മാനദണ്ഡങ്ങള്‍ വച്ചു നോക്കിയാലും ഏറെ കാലങ്ങള്‍ക്കു മുമ്പേ മാനവചരിത്രത്തില്‍ നിന്നു മാഞ്ഞു പോകാമായിരുന്നു. നാം അറിയുന്നതുപോലെ അറിയുവാന്‍, ഇക്കാര്യങ്ങളൊക്കെ സംഭവിക്കുമെന്നു മുന്‍കൂട്ടി കാണുവാന്‍ അവര്‍ക്ക് എങ്ങനെ കഴിയുമായിരുന്നു? അവയെല്ലാം സംഭവിക്കുകതന്നെ ചെയ്തു! നമ്മുടെ കാലത്ത് വിശ്വാസം നിലനില്‍ക്കുന്നതുതന്നെ, സുവിശേഷം ലോകം മുഴുവന്‍ ചെന്നെത്തുമെന്ന യേശുവിന്‍റെ പ്രവചന നിറവേറലാണ്.

ഇക്കാലത്ത് നമുക്കും രണ്ടായിരം വര്‍ഷങ്ങള്‍ക്കുശേഷവും യേശുവിലെ വിശ്വാസികള്‍ എന്ന നിലയില്‍, യേശുവിനും യേശു നമുക്കുവേണ്ടി ചെയ്ത കാര്യങ്ങള്‍ക്കും സാക്ഷികള്‍ ആകുവാനുള്ള ഭാഗ്യകരമായ അവസരമുണ്ട്. നഥാനിയേല്‍, നിക്കോദെമൊസ്, ശമര്യ സ്ത്രീ എന്നിവരുടെ ന്യായവാദങ്ങളോ ഉപദേശങ്ങളോ മൂലമല്ല നാം യേശുവിനെ മശീഹയായി അറിയുന്നത്. ബോധ്യപ്പെടുത്തുന്ന പരിശുദ്ധാത്മാവിന്‍റെ സ്വാധീനത്തില്‍ തിരുവെഴുത്തുകളുടെ വായന മൂലമാണ് നാം യേശുവിനെ ലോകരക്ഷിതാവായി സ്വീകരിക്കുന്നത്.

അങ്ങനെ, നമുക്ക് ഓരോരുത്തര്‍ക്കും, നമ്മുടേതായ വിധത്തില്‍, ദൈവവുമായുള്ള ബന്ധത്തില്‍ ഒരു കഥ പറയാന്‍ കഴിയും. മരിച്ചവര്‍ ഉയര്‍ക്കുന്നതുപോലെ അല്ലെങ്കില്‍ പിറവിയിലേ കുരുടനായവന്‍ കാഴ്ച പ്രാപിക്കുന്നതുപോലെ ഒരു കഥ നമുക്കുണ്ടായെന്നു വരില്ല; അതു കാര്യമാക്കേണ്ട. നമുക്കു സ്വയമായി യേശുവിനെ നേരിട്ടറിയാം, യോഹന്നാന്‍റെ കാലത്തെ സാക്ഷികളെപോലെ നമ്മുടേതായ വിധം യേശുവിനെ സാക്ഷിക്കുന്നതാണ് പ്രധാനം.