---
title:  പീലാത്തൊസിന്‍റെ അവിചാരിത സാക്ഷ്യം
date:   12/11/2024
---

യേശുവിനെ പിടിച്ചുകെട്ടുവാനും വിചാരണയിലേക്കു കൊണ്ടുവരുവാനും മരണവിധി ഉണ്ടാക്കുവാനും മതനേതാക്കള്‍ നടത്തിയ ശ്രമങ്ങളെ യോഹന്നാന്‍ വീണ്ടും വീണ്ടും രേഖപ്പെടുത്തുന്നു. യേശു പ്രസ്താവിച്ചതായി യോഹന്നാന്‍റെ സുവിശേഷത്തിലെ ഒരു ചിന്താവിഷയം ഇപ്രകാരം ആയിരുന്നു; അതായത്. തന്‍റെ നാളും നാഴികയും വന്നിട്ടില്ലായിരുന്നു. തന്‍റെ ക്രൂശീകരണത്തിന്‍റെ സമയം എന്നാണ് അതിനാല്‍ യേശു ഉദ്ദേശിച്ചത്. (യോഹ. 2:4; 7:6,8,30; 12:7,23,27; 13:1; 17:1).

എന്നാല്‍ ഇപ്പോള്‍ ആ സമയം എത്തി. ഗത്ശമേന തോട്ടത്തില്‍ യേശു പിടിക്കപ്പെട്ടു. ആദ്യം ഹന്നാവിന്‍റെയും പിന്നെ മഹാപുരോഹിതനായ കയ്യഫാവിന്‍റെയും തുടര്‍ന്നു രണ്ടു വട്ടം പീലാത്തൊസിന്‍റെയും മുമ്പാകെ കൊണ്ടുവരപ്പെട്ടു.

യേശു തന്നെയാണ് ക്രിസ്തു എന്നു സാക്ഷ്യപ്പെടുത്തുവാന്‍ യോഹന്നാന്‍ ജീവിതത്തിന്‍റെ ഓരോ വഴിയില്‍നിന്നും പല സാക്ഷികളെ കൊണ്ടുവരുന്നു. ഇപ്പോള്‍ യോഹന്നാന്‍ യേശുവിനെ വിസ്തരിച്ച ഗവര്‍ണര്‍ പീലാത്തൊസിന്‍റെ സാക്ഷ്യം രേഖപ്പെടുത്തുന്നു. ഇതൊരു സുപ്രധാനമായ സാക്ഷ്യം തന്നെയാണ്. കാരണം മറ്റു സാക്ഷികളില്‍ അധികം പേരും യെഹൂദന്മാരായ സാധാരണക്കാര്‍ ആയിരുന്നു; പീലാത്തൊസ് ആകട്ടെ റോമാക്കാരനും ഗവര്‍ണറും ന്യായാധിപനും ആയിരുന്നു.

`പീലാത്തൊസിന്‍റെ വിധിപ്രസ്താവം യോഹന്നാന്‍റെ സുവിശേഷത്തിന്‍റെ പ്രധാനവിഷയവുമായി എങ്ങനെ ബന്ധപ്പെട്ടിരിക്കുന്നു? (യോഹ. 18:38; 19:4-22).`

യേശു വെള്ളിയാഴ്ച അതിരാവിലെ തന്നെ പീലാത്തൊസിന്‍റെ മുമ്പാകെ കൊണ്ടുവരപ്പെട്ടു (യോഹ. 18:28). തടവുകാരനെ എത്രയും വേഗം അവന്‍റെ വിധിക്കു വിട്ടു നല്‍കുക എന്നതായിരുന്നു പീലാത്തൊസിന്‍റെ പദ്ധതി. യേശുവിന്‍റെ കുറ്റാരോപകര്‍ പക്ഷേ പീലാത്തൊസിന്‍റെ ശ്രദ്ധയെ ക്ഷണിച്ചു. ഗവര്‍ണര്‍ യേശുവിനെ വ്യക്തമായി ചോദ്യം ചെയ്തു, യേശു വായില്‍നിന്നു നേരിട്ടു മൊഴി കേട്ടു: "സത്യത്തിനു സാക്ഷി നില്‍ക്കേണ്ടതിനു ഞാന്‍ ജനിച്ച്, അതിനായി ലോകത്തില്‍ വന്നുമിരിക്കുന്നു. സത്യതല്പരന്‍ ആയവനെല്ലാം എന്‍റെ വാക്കു കേള്‍ക്കുന്നു" (യോഹ. 18:37).

യേശുവിനെ പീലാത്തൊസ് അന്തിമമായി മരണത്തിനു വിധിച്ചെങ്കിലും മൂന്നു പ്രാവശ്യം നിരപരാധി ആണെന്നു പ്രഖ്യാപിച്ചു (യോഹ. 18:38; 19:4,6). അതോടൊപ്പം, ക്രൂശിന്മേല്‍ പീലാത്തൊസ് മേലെഴുത്തു പതിപ്പിച്ചു. നസ്രായനായ യേശു യെഹൂദന്മാരുടെ രാജാവ് (19:19). യേശു ആരാകുന്നു എന്നതിനു പീലാത്തൊസിന്‍റെ സമ്പൂര്‍ണ്ണമായ സാക്ഷ്യം. എന്നിരുന്നാലും യേശു നിരപരാധി ആണെന്നു വിധിച്ചുകൊണ്ടും എന്തായാലും പീലാത്തൊസ് യേശുവിനെ മരണവിധിക്ക് ഏല്പിച്ചുകൊടുത്തു.

സത്യം തന്‍റെ മുമ്പാകെ നില്‍ക്കുന്നതു സ്വയം കാണുകയും കേള്‍ക്കുകയും ചെയ്തിട്ടും ജനക്കൂട്ടം യേശുവിനെ അധിക്ഷേപിക്കുവാന്‍ അവന്‍ അനുവദിച്ചു. പീലാത്തൊസ് എന്തായാലും യേശുവിനെ മരണത്തിനു വിധിച്ചു! സ്വന്തം മനസ്സാക്ഷിയും ഹൃദയവും നിങ്ങള്‍ക്കു പറഞ്ഞുതരുന്നു. സത്യത്തെ നിഷേധിച്ചു ദോഷം പ്രവര്‍ത്തിക്കുന്നതിന്‍റെ എത്ര ദാരുണ/നിര്‍ഭാഗ്യമായ ദൃഷ്ടാന്തം!

`ശരിയാണെന്നു ബോധ്യമുള്ളപ്പോഴും ബഹുജന/ആള്‍ക്കൂട്ടധാരണകളെ പിന്തുടര്‍ന്നും സമ്മര്‍ദ്ദങ്ങള്‍ക്കു വഴങ്ങിയും പ്രവര്‍ത്തിക്കുന്നതിന്‍റെ അപകടങ്ങളെക്കുറിച്ചു പീലാത്തൊസിന്‍റെ ദൃഷ്ടാന്തത്തില്‍നിന്നു നിങ്ങള്‍ എന്താണ് പഠിക്കുന്നത്?`