---
title:  കൂടുതല്‍ പഠനത്തിന്
date:   15/11/2024
---

വായിക്കുക: Test Faith, in Patriarchs and Prophets, pp. 145-155; In Pilate's Judgement Hall, in The Desire of Ages, pp. 723-740.

"എന്‍റെ കര്‍ത്താവും എന്‍റെ ദൈവവും ആയുള്ളോവേ" എന്നു നിലവിളിച്ചുകൊണ്ട് തോമസ് യേശുവിന്‍റെ കാല്‍ക്കല്‍ വീണു.

"യേശു അവന്‍റെ ഏറ്റുപറച്ചില്‍ സ്വീകരിച്ചു. എന്നാലും അവിടുന്ന് അവന്‍റെ അവിശ്വാസത്തെ മിതമായി ശാസിച്ചുകൊണ്ടു പറഞ്ഞു, 'തോമസ്, നീ എന്നെ കണ്ടതുകൊണ്ട് വിശ്വസിച്ചു; എന്നാല്‍ കാണാതെ വിശ്വസിക്കുന്നവര്‍ ഭാഗ്യവാന്മാര്‍; തോമസ് തന്‍റെ സഹോദരന്മാരുടെ സാക്ഷ്യം വിശ്വസിച്ചിരുന്നെങ്കില്‍, അത് യേശുവിന് കൂടുതല്‍ പ്രീതികരം ആകുമായിരുന്നു. തോമസിന്‍റെ മാതൃക സ്വീകരിച്ചാല്‍ രക്ഷയ്ക്ക് ഉതകുമാറ് ആരും വിശ്വസിക്കുകയില്ല. കാരണം മറ്റുള്ളവരുടെ സാക്ഷീകരണം മൂലമാണ് എല്ലാവരും ക്രിസ്തുവിനെ സ്വീകരിക്കേണ്ടത്.

സംശയിക്കുന്ന പലരും തങ്ങളെ ന്യായീകരിക്കുന്നത് തോമസിനെ പോലെ കൂട്ടാളികളുടെ സാക്ഷ്യം ഉണ്ടായിരുന്നെങ്കില്‍ അവര്‍ വിശ്വസിക്കുമായിരുന്നു എന്നാണ്. ആ തെളിവു മാത്രമല്ല, വേറെയും അധികം തെളിവുകള്‍ അവര്‍ക്കുണ്ടെന്ന് അവര്‍ പക്ഷേ തിരിച്ചറിയുന്നില്ല. തോമസിനെപോലെ അനേകരും അവരുടെ സംശയ കാരണങ്ങള്‍ മാറിക്കിട്ടാന്‍ കാത്തിരിക്കുകയാണ്; അവരുടെ ആഗ്രഹം പക്ഷേ ഒരിക്കലും സാധിച്ചു എന്നു വരില്ല. അവര്‍ ക്രമേണ അവരുടെ അവിശ്വാസത്തില്‍ ഉറച്ചുവരും. ഇരുണ്ടവശത്ത് നോക്കുവാന്‍ സ്വയം അഭ്യസിപ്പിക്കുന്നവരും പിറുപിറുപ്പും പരാതികളും ഉള്ളവരും അവര്‍ എന്താണു ചെയ്യുന്നതെന്ന് അവര്‍ അറിയുന്നില്ല. അവര്‍ സംശയത്തിന്‍റെ തന്നെ വിളവെടുക്കും. വിശ്വാസവും അന്തരാത്മാവില്‍ ഉറപ്പും അത്യാവശ്യം വേണ്ടിടത്ത് ഒരു സമയത്ത് അവര്‍ പ്രത്യാശിക്കുവാനും വിശ്വസിക്കുവാനും അശക്തരെന്നു പലരും സ്വയം കണ്ടെത്തും.

**ചര്‍ച്ചകള്‍**

`അബ്രഹാമിന്‍റെയും തോമസിന്‍റെയും വിശ്വാസങ്ങളിലെ വ്യത്യസ്തത നമുക്ക് എന്തു പാഠം നല്‍കുന്നു?`

`സന്തോഷമുള്ളവര്‍ ക്ലാസ്സില്‍ യോഹന്നാന്‍റെ സുവിശേഷത്തിലെ പോലെ സാക്ഷീകരിക്കട്ടെ. കാര്യങ്ങള്‍ വ്യത്യസ്തം ആയാലും എന്തു പറയുന്നു, എങ്ങനെ സാക്ഷീകരിക്കുന്നു എന്നത് ഒരേ കര്‍ത്താവിന് എങ്ങനെ സാക്ഷ്യം ആയിത്തീരുന്നു?`

`വളരെ താത്വികമായ ഒരു ചോദ്യമാണ് പീലാത്തൊസ് ചോദിച്ചത്: സത്യം എന്നാല്‍ എന്താണ്? യോഹന്നാന്‍റെ സുവിശേഷത്തില്‍ നിങ്ങള്‍ പഠിച്ചതിന്‍റെ വെളിച്ചത്തില്‍ നിങ്ങളുടെ ഉത്തരം എന്താണ്?`

`ദാനീയേല്‍ 2,7 അധ്യായങ്ങളിലെ പ്രവചനങ്ങള്‍ കാണുക. യേശുവിന്‍റെ കാലത്തും ഈ പ്രവചനങ്ങള്‍ ഉണ്ടായിരുന്നെങ്കിലും അന്നത്തേക്കാള്‍ ഇക്കാലത്തു നമുക്ക് വളരെയേറെ നേട്ടങ്ങള്‍/തെളിവുകള്‍ ലഭ്യമാണ്. പ്രവചനങ്ങളുടെ നിറവേറല്‍ ആകുന്നത് എങ്ങനെയാണ്?`