---
title:  കാനാവിലെ കല്യാണം
date:   29/09/2024
---

`വായിക്കുക: യോഹ. 2:1-1 - യേശു കാനാവില്‍ എന്ത് അടയാളമാണ് ചെയ്തത്? യേശുവില്‍ വിശ്വസിക്കുവാന്‍ ഇതു ശിഷ്യന്മാരെ എങ്ങനെ സഹായിച്ചു?`

യേശുവിനെ അനുഗമിക്കുവാനുള്ള തീരുമാനത്തില്‍ യേശു പച്ചവെള്ളത്തെ വീഞ്ഞാക്കിയ അതിശയം ശിഷ്യന്മാര്‍ക്ക് അനുകൂലമായി ഭവിച്ചു. യേശു ദൈവത്തിന്‍റെ അടുക്കല്‍ നിന്നു വന്നതാണെന്ന് അത് ശക്തമായി സാക്ഷ്യപ്പെടുത്തി. (യേശു ദൈവം ആണെന്നു മനസ്സിലാക്കുവാന്‍ അവര്‍ അപ്പോള്‍ പൂര്‍ണ്ണമായി ഒരുക്കപ്പെട്ടിട്ടുണ്ടാകില്ല.)

"പല അടയാളങ്ങളുടെയും അത്ഭുതങ്ങളുടെയും" അകമ്പടിയോടെ യിസ്രായേല്‍ ജനത്തെ ഈജിപ്തില്‍ നിന്നു പുറപ്പെടുവിച്ചു കൊണ്ടുവന്ന നേതാവായിരുന്നു മോശെ (ആവ. 6:22; 26:80). യിസ്രായേലിന്‍റെ മോചനത്തിനു ദൈവം ഉപയോഗിച്ചത് മോശെയെ ആയിരുന്നു. (ഒരര്‍ത്ഥത്തില്‍ മോശെ അവരുടെ "രക്ഷകന്‍" ആയിരുന്നു.)

മോശെയെപ്പോലെ ഒരു പ്രവാചകന്‍ വരുമെന്നു ദൈവം മോശെ മുഖാന്തരം പ്രവചിച്ചിരുന്നു. ആ പ്രവാചകന്‍റെ വാക്കു കേള്‍ക്കണമെന്നും ദൈവം അവരോട് ആവശ്യപ്പെട്ടിരുന്നു (ആവ. 18:15; മത്താ. 17:5; അ.പ്ര. 7:37). ആ "പ്രവാചകന്‍" ആയിരുന്നു യേശു. യേശു തന്‍റെ ആദ്യത്തെ അടയാളം അവിടെ പ്രവര്‍ത്തിച്ചു (യോഹ. 2). അതു തന്നെ ഈജിപ്തില്‍നിന്നുള്ള യിസ്രായേലിന്‍റെ മോചനത്തിലേക്കു ചൂണ്ടിക്കാണിക്കുന്നു.

നൈല്‍നദി തന്നെ ഒരു പ്രധാന ആദായ ഉറവിടവും മിസ്രയീമ്യര്‍ക്ക് ഒരു ദേവതയും ആയിരുന്നു. നദിയിലാണ് ആദ്യത്തെ ബാധ വരുത്തിയത് - നദിയിലെ വെള്ളം രക്തമായിത്തീര്‍ന്നു (പുറ. 7:14-24). അതുപോലെ ഒരു അതിശയമാണ് യേശു കാനാവിലും പ്രവര്‍ത്തിച്ചത്. യേശു ഇവിടെ വെള്ളത്തെ രക്തമായല്ല, വീഞ്ഞാക്കിമാറ്റി.

യഹൂദ്യ ആചാരപ്രകാരം ശുദ്ധീകരണത്തിന് ഉപയോഗിച്ചിരുന്ന ആറു കല്പാത്രങ്ങളിലാണ് വെള്ളം നിറച്ചത്. ബൈബിള്‍ പ്രകാരം രക്ഷാ വിഷയങ്ങളുമായി ഇതിന് അടുത്ത ബന്ധമുണ്ട്. വെള്ളത്തെ വീഞ്ഞാക്കി മാറ്റിക്കൊണ്ടും പുറപ്പാടു സംഭവത്തെ ഓര്‍മ്മിപ്പിച്ചുകൊണ്ടും യേശുവിനെ നമ്മുടെ വിമോചകനായി യോഹന്നാന്‍ ചൂണ്ടിക്കാണിക്കുന്നു.

യേശു ഉണ്ടാക്കി നല്‍കിയ പുളിപ്പില്ലാത്ത വീഞ്ഞിനെ സംബന്ധിച്ചു വിരുന്നുവാഴി എന്താണ് ചിന്തിച്ചത്? ആ വീഞ്ഞിന്‍റെ ഗുണമേന്മയില്‍ വിരുന്നുവാഴി തീര്‍ച്ചയായും അതിശയിപ്പിച്ചു. അത് എങ്ങനെ സംഭവിച്ചു എന്നറിയാതെ, ഏറ്റവും മികച്ചത് ഒടുവിലേക്കു മാറ്റിവച്ചിരുന്നതെന്ന് അവന്‍ കരുതി.

ഗ്രീക്ക് പദമായ oinso (ഓയിനോസ്) ആണ് മുന്തിരിനീര് പുളിക്കാത്തതിനും പുളിച്ചതിനും ഒരുപോലെ ഉപയോഗിക്കുന്നത്. (സെവന്ത് ഡേ അഡ്വന്‍റിസ്റ്റ് ബൈബിള്‍ നിഘണ്ഡു, p 177 കാണുക.) അതിശയ പ്രവൃത്തിയിലൂടെ ഉണ്ടാക്കപ്പെട്ട മുന്തിരിച്ചാറ് ലഹരി ഉള്ളതായിരുന്നില്ല എന്ന് എലന്‍ ജി. വൈറ്റും പ്രസ്താവിക്കുന്നു (The Desire of Agse p. 149). എന്തു സംഭവിച്ചെന്ന് അറിഞ്ഞ ആരും തന്നെ അവിടെ സംഭവിച്ചതില്‍ അതിശയിച്ചെന്നു സംശയിക്കാനില്ല.

`എന്തൊക്കെ കാരണങ്ങളാലാണ് നിങ്ങള്‍ യേശുവിനെ അനുഗമിക്കുന്നത്? (നമുക്കു പല കാരണങ്ങള്‍ നല്‍കപ്പെട്ടിട്ടുണ്ടല്ലോ.)`