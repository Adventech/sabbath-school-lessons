---
title:  ബേഥെസ്ദായിലെ അതിശയം
date:   01/10/2024
---

യോഹന്നാല്‍ രേഖപ്പെടുത്തിയ അടുത്ത അതിശയം ബേഥെസ്ദായിലാണു സംഭവിച്ചത് (യോഹ. 5:1-9). ഒരു ദൂതന്‍ കുളത്തിലെ വെള്ളത്തില്‍ ചലനം ഉണ്ടാക്കുമ്പോള്‍ അതില്‍ ആദ്യം ഇറങ്ങുന്ന ആള്‍ക്ക് സുഖം വരുമെന്നു വിശ്വസിക്കപ്പെട്ടിരുന്നു. അടുത്ത തവണക്കു കാത്തുകൊണ്ടുള്ള ആളുകളെകൊണ്ടു പടവുകളും പരിസരങ്ങളും നിറഞ്ഞിരുന്നു. യെരൂശലേമിലേക്കുപോയ യേശു കുളക്കരയില്‍ കാത്തുകിടന്ന ആള്‍ക്കൂട്ടത്തെ കണ്ടു.

എന്തൊരു കാഴ്ചയായിരുന്നു അത്! കാത്തു കിടന്നവരില്‍ ചിലര്‍ തികച്ചും ശരിയായ രോഗികള്‍ ആയിരുന്നു. ഒരിക്കലും വരില്ലാത്ത സൗഖ്യത്തിനുവേണ്ടി അവര്‍ അവിടെ കാത്തുകാത്തു കിടന്നു. യേശുവിനാകട്ടെ അത് എത്ര നല്ല ഒരു അവസരം ആയിരുന്നു!

`യോഹന്നാന്‍ 5:1-9 വായിക്കുക. അവിടെ കാത്തുകിടന്ന എല്ലാവരും സൗഖ്യം ആഗ്രഹിച്ചിരുന്നു എന്നതു സത്യം ആയിരുന്നു. യേശു പിന്നെ എന്തിനാണ് 'നിനക്ക് സൗഖ്യം ആകുവാന്‍ ആഗ്രഹമുണ്ടോ' എന്നു ചോദിച്ചത്? (യോഹ. 5:6).`

ഒരുവന്‍ ദീര്‍ഘകാലം രോഗിയായി മാറുമ്പോള്‍ അതൊരു സ്ഥിരം സ്ഥിതിവിശേഷമാകും. അതു ചിലപ്പോള്‍ വിചിത്രമെങ്കിലും, വിട്ടുമാറാത്ത ഒരു ശല്യമായി അതു മാറും. ആ മനുഷ്യന്‍റെ മറുപടിയനുസരിച്ച് അവനു സൗഖ്യമാകുവാന്‍ ആഗ്രഹം ഉണ്ടായിരുന്നു. എന്നാല്‍ തെറ്റായ ഒരു സ്ഥാനത്താണ് അവന്‍ അതിനു കാത്തുകിടന്നത്. ആ മനുഷ്യന്‍റെ കാലുകളെ ഉളവാക്കിയ ആളാണ് തന്‍റെ മുമ്പില്‍ നില്‍ക്കുന്നതെന്ന് അറിയാതിരുന്നതാണ് പ്രശ്നം. ആരാണു തന്നോടു സംസാരിക്കുന്നതെന്ന് ആ മനുഷ്യന്‍ അപ്പോള്‍ അറിഞ്ഞതേയില്ല. സൗഖ്യം ആയ ശേഷം മാത്രമാണ് അത് യേശു ആയിരുന്നെന്നും യേശു പ്രധാനപ്പെട്ട ആളാണെന്നും അവന്‍ മനസ്സിലാക്കി തുടങ്ങിയത്.

"യേശു കഷ്ടത്തിലായിരുന്ന ആ മനുഷ്യനോടു തന്നില്‍ വിശ്വസിക്കാന്‍ ആവശ്യപ്പെട്ടില്ല. എഴുന്നേറ്റു 'നിന്‍റെ കിടക്ക എടുത്തു നടക്ക' എന്നു മാത്രമേ യേശു ലളിതമായി പറഞ്ഞുള്ളൂ. എന്നാല്‍ മനുഷ്യന്‍റെ വിശ്വാസം ആ വാക്കുകളില്‍ മുറുകെ പിടിച്ചു. ഓരോ ഞരമ്പും മാംസപേശിയും പുതുജീവന്‍ കൊണ്ടു പ്രസരിപ്പിലായി, അവന്‍റെ വികലമായ കാലുകള്‍ക്ക് ആരോഗ്യത്തിന്‍റെ ശക്തിയുണ്ടായി. ക്രിസ്തുവിന്‍റെ ആജ്ഞയെ അനുസരിക്കുവാന്‍ ചോദ്യം കൂടാതെ അവന്‍ തീരുമാനിച്ചു. മുഴുവന്‍ പേശികളും അവന്‍റെ ഇച്ഛാശക്തിയോടു യോജിച്ചുവന്നു. സ്വന്തം കാലുകളില്‍ ആദ്യമായി നിവര്‍ന്നുനിന്ന അവന്‍ താനൊരു ആരോഗ്യവാന്‍/പ്രാപ്തിയുള്ളവന്‍ എന്നു സ്വയം കണ്ടു... യേശു അവനു ദിവ്യസഹായമൊന്നും ഉറപ്പു പറഞ്ഞിരുന്നില്ല. സംശയിച്ച് ആ മനുഷ്യനു തന്‍റെ സൗഖ്യമാകുവാനുള്ള ഏക അവസരം നഷ്ടപ്പെടാമായിരുന്നു. പക്ഷേ, ക്രിസ്തുവിന്‍റെ വാക്ക് അവന്‍ വിശ്വസിച്ചു, അതിന്മേല്‍ ശ്രമിച്ചപ്പോള്‍ അവനു ശക്തി ലഭിച്ചു." - എലന്‍ ജി. വൈറ്റ് The Desire of Agse, pp. 202, 203. യേശു പിന്നീട് ആ മനുഷ്യനെ ദൈവാലയത്തില്‍ കണ്ടുമുട്ടി പറഞ്ഞു, "നോക്കൂ നിനക്ക് സൗഖ്യമായല്ലോ, അധികം തിന്മയായതു ഭവിക്കാതിരിപ്പാന്‍ ഇനി പാപം ചെയ്യരുത്" (യോഹ. 5:14).

`രോഗവും പാപവും തമ്മിലുള്ള ബന്ധം എന്താണ്? നമുക്കു ജീവിതത്തില്‍ അനുഭവപ്പെടുന്ന സകലരോഗങ്ങളും ഏതെങ്കിലും പ്രത്യേക പാപഫലം അല്ലെന്നു നാം എന്തുകൊണ്ടു മനസ്സിലാക്കണം?`