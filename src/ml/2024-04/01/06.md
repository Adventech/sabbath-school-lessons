---
title:  യേശുവിന്‍റെ അവകാശവാദങ്ങള്‍
date:   03/10/2024
---

യേശു ആരാണെന്ന് ഉയര്‍ത്തി കാണിക്കുവാന്‍ ബേഥെസ്ദായിലെ അതിശയ സൗഖ്യം യോഹന്നാന് അത്യന്തം മികച്ച ഒരവസരം, നല്‍കി. അതിശയത്തെ വിവരിക്കുവാന്‍ യോഹന്നാന്‍ 9 വാക്യങ്ങള്‍ ഉപയോഗിക്കുന്നിടത്തു 40 വാക്യങ്ങളാണു (താഴെ കാണുക) അതിശയം പ്രവര്‍ത്തിച്ച ആളിനെ വിവരിക്കുവാന്‍ എടുക്കുന്നത്.

`യോഹന്നാന്‍ 5:16-18 വായിക്കുക. യേശു ശബ്ബത്തിലെ തന്‍റെ പ്രവൃത്തിമൂലം ഉപദ്രവിക്കപ്പെട്ടത് എന്തുകൊണ്ടായിരുന്നു?`

യോഹന്നാന്‍ 5:18 ചിന്താക്കുഴപ്പം ഉണ്ടാക്കിയേക്കാം കാരണം, യേശു ശബ്ബത്ത് ലംഘിച്ചു എന്ന് അവിടെ പറയപ്പെട്ടിരിക്കുന്നു. എന്നാല്‍ 16-18 വാക്യങ്ങളെ ശ്രദ്ധയോടെ കണ്ടാല്‍, ശബ്ബത്തില്‍ യേശു തന്‍റെ പിതാവിന്‍റെ "പ്രവൃത്തി" പിതാവിന്‍റെ ഇഷ്ടപ്രകാരമാണ് ചെയ്തതെന്നു യേശു വാദിക്കുന്നു. ദൈവം ശബ്ബത്തില്‍ അഖിലാണ്ഡത്തെ സംരക്ഷിച്ച് നിര്‍ത്താതിരിക്കുന്നില്ല. തല്‍ഫലമായി, യേശുവിന്‍റെ ശബ്ബത്തിലെ സൗഖ്യമാക്കല്‍ തന്‍റെ ദിവ്യത്വം അവകാശവാദത്തിന്‍റെ ഭാഗം കൂടിയാണ്. മതനേതാക്കള്‍ ശബ്ബത്ത് ലംഘനം എന്ന പേരില്‍ യേശുവിനെ പീഡിപ്പിക്കുന്നതും ദൈവത്തോടു തുല്യത അവകാശപ്പെടുകയാണ്.

`യോഹന്നാന്‍ 5:19-47 വായിക്കുക. യേശു, താന്‍ ആരാണ്, ആര്‍ക്കുവേണ്ടിയാണ് പ്രവര്‍ത്തിക്കുന്നത് എന്നൊക്കെ മതനേതാക്കള്‍ക്കു ഗ്രഹിക്കത്തക്കവിധം എന്താണ് പറയുന്നത്? താന്‍ പ്രവര്‍ത്തിച്ച അതിശയം അവകാശവാദത്തെ എങ്ങനെ ശക്തമാക്കുന്നു?`

യേശു തന്‍റെ പ്രവൃത്തികളെ മൂന്നു പടികളിലായി ന്യായീകരിക്കുന്നു. ഒന്നാമത്, താനും പിതാവുമായുള്ള അടുത്ത ബന്ധത്തെ യേശു വിവരിക്കുന്നു (വാ. 19-30). യേശുവും പിതാവും യോജിച്ചു പ്രവര്‍ത്തിക്കുന്നു എന്നു യേശു സൂചിപ്പിക്കുന്നു; അതിനാല്‍ ന്യായം വിധിക്കുവാനും മരിച്ചവരെ ഉയര്‍പ്പിക്കുവാനും വരെ അധികാരമുള്ളതായി യേശു ചൂണ്ടിക്കാണിക്കുന്നു (25-30).

രണ്ടാമത്, തന്നെ പിന്തുണയ്ക്കുവാനായി യേശു നാലു 'സാക്ഷികളെ' ഒന്നൊന്നായി ക്രമത്തില്‍ അണി നിരത്തുന്നു. യോഹന്നാന്‍ സ്നാപകന്‍ (5:31-35); യേശു നിര്‍വ്വഹിച്ച അതിശയ പ്രവൃത്തികള്‍ (5:36); പിതാവ് (വാ. 37); തിരുവെഴുത്തുകള്‍ (വാ. 39). ഈ "സാക്ഷികള്‍" ഓരോരുത്തരും യേശുവിന് അനുകൂലമായി സാക്ഷ്യം നല്‍കുന്നു.

ഒടുവില്‍, യോഹന്നാന്‍ 5:40-47 ഭാഗത്ത് യേശു തന്നെ കുറ്റപ്പെടുത്തുന്നവരുടെ മുമ്പില്‍ അവരുടെ ശിക്ഷാവിധിയെ/നാശത്തെ തുറന്നുവയ്ക്കുന്നു. തന്‍റെ ശുശ്രൂഷയെയും അവരുടെ സ്വാര്‍ത്ഥാന്വേഷണത്തെയും തുറന്നു കാട്ടുന്നു. അവരുടെ ശിക്ഷാവിധി മോശെയില്‍നിന്നു വരുമെന്നു യേശു പറയുന്നു (5:45-47), കാരണം മോശെയിലാണ് അവരുടെ പ്രത്യാശവെച്ചിരിക്കുന്നത്.

`ശരിയായ വേദോപദേശങ്ങള്‍ ഉണ്ടായിരുന്നിട്ടും ക്രിസ്തുവിനു പൂര്‍ണ്ണമായി സമര്‍പ്പിക്കാതെതന്നെ, ദൈവത്തില്‍ വിശ്വസിക്കുന്നു എന്നുള്ള കെണിയില്‍ വീഴാതിരിക്കുവാന്‍ നാം എങ്ങനെ സൂക്ഷിക്കണം? നിങ്ങളുടെ ഉത്തരം ക്ലാസ്സില്‍ കൊണ്ടുവരിക.`