---
title:  വഴി സൂചിപ്പിക്കുന്ന അടയാളങ്ങള്‍
date:   28/09/2024
---

### പഠനത്തിനുള്ള വേദഭാഗങ്ങള്‍
യോഹ. 2:1-11; 4:46-54; 5:1-16; മര്‍ക്കൊസ് 3:22,23; മത്തായി 12:9-14; യോഹ. 5:16-47.

> <p>മനഃപാഠവാക്യം</p>
> "ഈ പുസ്തകത്തില്‍ എഴുതിയിരിക്കുന്നതല്ലാതെ മറ്റ് അനേകം അടയാളങ്ങളും യേശു തന്‍റെ ശിഷ്യന്മാര്‍ കാണ്‍കെ ചെയ്തു. എന്നാല്‍ യേശു ദൈവ പുത്രനായ ക്രിസ്തു എന്നു നിങ്ങള്‍ വിശ്വസിക്കേണ്ടതിനും വിശ്വസിച്ചിട്ട് (അവിടുത്തെ) നാമത്തില്‍ നിങ്ങള്‍ക്കു ജീവന്‍ ഉണ്ടാകേണ്ടതിനും ഇത് എഴുതിയിരിക്കുന്നു" (യോഹ. 20:30,31).

യോഹന്നാല്‍ എന്തിനുവേണ്ടി ഈ സുവിശേഷം എഴുതി? യേശുവിന്‍റെ അതിശയ പ്രവൃത്തികളെ ഊന്നിപ്പറയാന്‍ വേണ്ടി ആയിരുന്നോ? അതോ, ചില പ്രത്യേക ഉപദേശങ്ങളെ ശക്തിപ്പെടുത്തുവാന്‍ ആയിരുന്നോ? യോഹന്നാന്‍ ഇത് എഴുതുവാനുള്ള കാരണം എന്തായിരുന്നു?

പരിശുദ്ധാത്മാവിന്‍റെ ശക്തിയിലും സ്വാധീനത്തിലും അത് എന്തുകൊണ്ടെന്നു യോഹന്നാന്‍ വിശദീകരിക്കുന്നു. യേശുവിന്‍റെ ജീവിതം സംബന്ധിച്ചു മറ്റ് അനേകം കാര്യങ്ങള്‍ കൂടി എഴുതുവാന്‍ കഴിയുമെന്നു യോഹന്നാന്‍ പറയുന്നു (യോഹ. 21:25). താന്‍ എഴുതിയിരിക്കുന്ന കഥകള്‍ക്കു കാരണം: യേശു ദൈവപുത്രനായ ക്രിസ്തു എന്നു നിങ്ങള്‍ വിശ്വസിക്കേണ്ടതിനും വിശ്വസിച്ചിട്ട് (അവിടുത്തെ) നാമത്തില്‍ നിങ്ങള്‍ക്കു ജീവന്‍ ഉണ്ടാകേണ്ടതിനും ഇത് എഴുതിയിരിക്കുന്നു" (യോഹ. 20:31).

യേശുവിന്‍റെ ചില ആദ്യകാല അതിശയപ്രവൃത്തികളെ ഈ ആഴ്ചയില്‍ നാം പരിശോധിക്കുന്നു. അവ: കല്യാണത്തില്‍ വെള്ളം വീഞ്ഞാക്കിയത്, ഒരുവന്‍റെ വളരെ രോഗിയായിരുന്ന മകനെ സൗഖ്യമാക്കിയത്, ബേഥെസ്ദാ കുളക്കരയിലെ മനുഷ്യനെ സുഖമാക്കിയത് എന്നിവയാണ്.

യോഹന്നാന്‍ ഈ അതിശയ പ്രവൃത്തികളെ അടയാളങ്ങള്‍ എന്നു വിളിക്കുന്നു. വഴി അടയാളങ്ങള്‍ പോലെ എന്നല്ല യോഹന്നാന്‍ ഉദ്ദേശിക്കുന്നത്. കൂടുതല്‍ ആഴമുള്ള ഒരു യാഥാര്‍ത്ഥ്യത്തിലേക്കു ചൂണ്ടിക്കാട്ടുന്ന അതിശയ സംഭവങ്ങള്‍ എന്നാണ് അര്‍ത്ഥമാക്കുന്നത്. അതായത് യേശുവിനെ മശീഹ എന്നു നാം അറിയുക. വിശ്വാസത്തിന്‍റെ പ്രതികരണങ്ങള്‍ ഇവയിലൊക്കെ കാണാന്‍ കഴിയും അതിനാല്‍ നാമും വിശ്വസിക്കണം.

* ഈ ആഴ്ചയിലെ പാഠം പഠിച്ച് ഒക്ടോബര്‍ 5 ലെ ശബ്ബത്തിനായി ഒരുങ്ങുക