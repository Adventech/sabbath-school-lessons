---
title:  കഠിനഹൃദയങ്ങള്‍
date:   02/10/2024
---

അടയാളങ്ങള്‍, അത്ഭുതങ്ങള്‍, അതിശയങ്ങള്‍ എന്നിവ അവയില്‍ തന്നെയും അവയെകൊണ്ടും ഏതെങ്കിലും സംഭവം ദൈവത്തില്‍ നിന്നാണെന്നു തെളിയുകയില്ല. നേരെ മറിച്ചു ദൈവത്തില്‍നിന്നുള്ള പ്രവൃത്തികളെ അവഗണിക്കുന്നത് അപകടകരവുമാണ്.

`യോഹന്നാന്‍ 5:10-16 വായിക്കുക. യേശുവിനെയും തന്‍റെ അതിശയ പ്രവൃത്തികളെയും സംബന്ധിച്ച മതനേതാക്കളുടെ വിസ്മയകരമായ ഹൃദയകാഠിന്യത്തില്‍നിന്ന് എന്തു പാഠമാണ് പഠിക്കാനുള്ളത്?`

യേശു, താനാണു സൗഖ്യമാക്കിയതെന്നു വെളിപ്പെടുത്തിയ ഉടനേ തന്നെ ആ മനുഷ്യന്‍ അത് മതനേതാക്കളെ അറിയിച്ചു. ദൈവത്തെ സ്തുതിക്കുവാനുള്ള സമയമാണ് ഇതെന്ന് ഒരാള്‍ ചിന്തിച്ചേക്കാം. യെഹൂദ നേതാക്കള്‍ പക്ഷേ 'ഉപദ്രവിക്കുവാനും കൊല്ലുവാനുമാണ് അന്വേഷിച്ചത്. യേശു ശബ്ബത്തിലാണ് അത് നിര്‍വ്വഹിച്ചത് എന്നതായിരുന്നു കാരണം' (യോഹ. 5:16).

അത്യാഹിത സാഹചര്യങ്ങളില്‍ മാത്രമേ ശബ്ബത്തില്‍ സൗഖ്യമാക്കുന്നത് അനുവദിക്കപ്പെട്ടിരുന്നുള്ളൂ. ഈ മനുഷ്യനാകട്ടെ 38 വര്‍ഷം അംഗഹീനര്‍ ആയിരുന്നു. അതുകൊണ്ടു തന്നെ ഒരു അത്യാഹിത സാഹചര്യം അവിടെ ഇല്ലായിരുന്നു. അതേ പോലെ അവന്‍ കിടക്കയും ചുമന്നുകൊണ്ടു വീട്ടില്‍ പോകേണ്ട അത്യാവശ്യം എന്തായിരുന്നു? ദൈവശക്തികൊണ്ട് അതിശയങ്ങള്‍ പ്രവര്‍ത്തിക്കുന്ന ഒരുവന്‍, ശബ്ബത്തില്‍ കിടക്കപ്പായയും ചുമന്നുകൊണ്ടു വീട്ടിലേക്കു പോകുവാന്‍ അനുവാദം ഇല്ലെന്നും അറിയുമെന്ന് ഒരാള്‍ക്കു ചിന്തിക്കാം. യേശുവാകട്ടെ, മാനുഷിക നിയമങ്ങള്‍ക്കും ചട്ടങ്ങള്‍ക്കും അപ്പുറമുള്ള ആഴമേറിയ ബൈബിള്‍ സത്യങ്ങളിലേക്ക് അവരെ എത്തിക്കുവാനാണ് ശ്രമിച്ചത്. ചില കാര്യങ്ങളില്‍ മാനുഷികചട്ടങ്ങള്‍ സത്യവിശ്വാസത്തെ തകിടം മറിച്ചിരുന്നു.

`തെളിവുകള്‍ ഉണ്ടെങ്കിലും ആത്മികമായി ഹൃദയകാഠിന്യം സംഭവിക്കാമെന്നു നാം എങ്ങനെ പഠിക്കണം? യോഹ. 9:1-16; മര്‍ക്കൊ. 3:22,23; മത്താ. 12:9-14.`