---
title:  കൂടുതല്‍ പഠനത്തിന്
date:   04/10/2024
---

യേശു അവന് (പക്ഷവാതക്കാരന്) ദിവ്യസഹായത്തിന്‍റെ ഉറപ്പൊന്നും കൊടുത്തിരുന്നില്ല. അവനു സംശയിച്ചു സൗഖ്യമാക്കുന്നതിനുള്ള ഒരവസരം നഷ്ടപ്പെടുത്താമായിരുന്നു. പക്ഷേ അവന്‍ വിശ്വസിക്കുകയും അതു പ്രവര്‍ത്തിക്കുകയും ചെയ്തപ്പോള്‍ അവനു ശക്തി ലഭിച്ചു.

അതേ വിശ്വാസത്താല്‍ നമുക്കും ആത്മീക സൗഖ്യം കണ്ടെത്താന്‍ കഴിയും. ദൈവത്തിന്‍റെ ജീവനില്‍നിന്നു പാപം മൂലം നാം വേര്‍പെട്ടുപോയി. നമ്മുടെ ആത്മാവുകള്‍ക്കു പക്ഷവാതം പിടിച്ചിരിക്കുന്നു. ദുര്‍ബലനായ ആ മനുഷ്യനു നടക്കാന്‍ കഴിയാതിരുന്നതുപോലെ നമുക്കും സ്വയമായി ഒരു വിശുദ്ധജീവിതം സാധ്യമല്ല... നിസ്സഹായരായി പാടുപെടുന്ന ഓരോരുവനും ഉയരത്തിലേക്കു നോക്കട്ടെ. രക്ഷകന്‍ തന്‍റെ രക്തത്താല്‍ വിലയ്ക്കു വാങ്ങപ്പെട്ടവരിലേക്കു കുനിഞ്ഞുനോക്കുന്നു; അവിടുന്നു പ്രകടിപ്പിക്കാന്‍ കഴിയാത്ത ആര്‍ദ്രതയോടും സഹതാപത്തോടും കൂടി, 'നിനക്കു സൗഖ്യമാകുവാന്‍ മനസ്സുണ്ടോ?' എന്നു ചോദിക്കുന്നു. സൗഖ്യമായി എന്നു തോന്നുവാന്‍ കാത്തിരിക്കരുത്. അവിടുത്തെ വചനത്തെ വിശ്വസിക്കുക, അത് നിറവേറ്റപ്പെടും. നിങ്ങളുടെ ഇച്ഛാശക്തിയെ ക്രിസ്തുവിന്‍റെ ഭാഗത്തു വയ്ക്കുക. തന്നെ സേവിക്കുവാന്‍ തീരുമാനിക്കുക; അങ്ങനെ തന്‍റെ വാക്കിനൊത്തു പ്രവര്‍ത്തിക്കുന്നതില്‍ നിങ്ങള്‍ ശക്തി കണ്ടെത്തും. ദുഷ്പരിചയങ്ങള്‍ ഏതുമാകട്ടെ. ദീര്‍ഘകാലം അതില്‍ മുഴുകി ശരീരവും മനസ്സും അതിനാല്‍ ബന്ധിക്കപ്പെട്ട വിട്ടുമാറാത്ത താല്പര്യത്തില്‍നിന്നു വിടുവിക്കുവാന്‍ ക്രിസ്തുവിനു കഴിയും; അവിടുന്ന് അതിനായി കാത്തിരിക്കുന്നു. 'ലംഘനത്തില്‍ മരിച്ച' ആത്മാവിലേക്ക് അവിടുന്നു ജീവന്‍ പകരും എഫെസ്യര്‍ 2:1. ദൗര്‍ബല്യംകൊണ്ടും നിര്‍ഭാഗ്യം കൊണ്ടും പാപചങ്ങലകള്‍ കൊണ്ടും ബന്ധിതരായ തടവുകാരെ അവിടുന്നു മോചിപ്പിക്കും." Ellen G. White, The Desire of Ages, p. 203. "ദൈവദൂഷണത്തിന്‍റെ കുറ്റാരോപണത്തെ യേശു ദൂരെയകറ്റി. നിങ്ങള്‍ ആരോപിക്കുന്ന ഈ പ്രവൃത്തി ചെയ്യുവാനുള്ള എന്‍റെ അധികാരം, യേശു പറഞ്ഞു. പ്രകൃതിയിലും ഉദ്ദേശ്യത്തിലും ദൈവത്തോട് ഒന്നായിരിക്കുന്ന ഞാന്‍ ദൈവപുത്രന്‍ ആകുന്നു എന്നതാണ്." The Desire of Ages, p. 208. ചര്‍ച്ച

**ചര്‍ച്ചകള്‍**

`പാഠം അവലോകനം ചെയ്യുക. ഈ രോഗസൗഖ്യങ്ങളെല്ലാം സാധ്യമാക്കിയത് വിശ്വാസമാണ്. നായകന്മാരെല്ലാം അതിനു വിപരീതമായി സംശയവും അവിശ്വാസവുമാണ് പ്രകടിപ്പിച്ചത്. അത് അപകടമാണ്. സംശയംകൊണ്ടു ചിന്താകുഴപ്പം ഉണ്ടാക്കാതിരിക്കേണ്ടത് എന്തുകൊണ്ടാണ്? വിശ്വാസവും സംശയവും തമ്മിലുള്ള അന്തരം അറിഞ്ഞിരിക്കേണ്ടതിന്‍റെ പ്രാധാന്യം എന്താണ്?`

`സെവന്ത് ഡേ അഡ്വന്‍റിസ്റ്റ് ആയ നമ്മള്‍ക്ക് ഈ സംശയ കാര്യത്തില്‍ പ്രത്യേക ശ്രദ്ധവേണം. യഥാര്‍ത്ഥ ശബ്ബത്ത് അറിയുകയും ആചരിക്കുകയും ചെയ്യുന്നു, മരണത്തിലെ മനുഷ്യന്‍റെ അവസ്ഥ അറിയാം. എന്നാല്‍ ഇതൊക്കെ നമ്മെ രക്ഷിക്കാത്തത് എന്തുകൊണ്ടാണ്? എന്ത്, എങ്ങനെയാണ് നമ്മെ രക്ഷിക്കുന്നത്? (വ്യാഴാഴ്ചത്തെ പഠനം കാണുക).`

`ആഗോള ജലപ്രളയം അല്ലെങ്കില്‍ അക്ഷരീകമായ ആറുദിന സൃഷി എന്നിവ പലരും വിശ്വസിക്കുന്നില്ല. യേശു യോഹന്നാന്‍ 5:47 ല്‍ പറഞ്ഞതുപോലെ അവിശ്വസിക്കുകയല്ലേ?`