---
title:  കൂടുതല്‍ പഠനത്തിന്
date:   20/12/2024
---

വായിക്കുക: Ellen G. White,”‘It is finished” pp. 758-764, “The Lord is Risen” pp. 779-787; “Why wee pste thou, pp. 788-794 in “The Desire of Ages” Clifford Goldstein, Risen: Finding Hope in the Emtpy Tomb.

"യേശുവിനെ വിട്ടയക്കുവാന്‍ പീലാത്തൊസ് ആഗ്രഹിച്ചു. എന്നാല്‍ അങ്ങനെ ചെയ്തുകൊണ്ട് തന്‍റെ സ്ഥാനവും ബഹുമതിയും നിലനിര്‍ത്താന്‍ കഴിയില്ലെന്ന് അവന് അറിയാമായിരുന്നു. തന്‍റെ ലൗകിക അധികാരം നഷ്ടമാക്കുന്നതിനെക്കാള്‍ ഒരു നിര്‍ദ്ദോഷ ജീവനെ ബലികഴിക്കാന്‍ അവന്‍ തിരഞ്ഞെടുത്തു. എത്രപേര്‍ നഷ്ടമോ കഷ്ടമോ ഒഴിവാക്കുവാന്‍ അതേപ്രകാരം തത്വങ്ങളെ/പ്രമാണങ്ങളെ ബലികഴിക്കുന്നു! മനസ്സാക്ഷിയും കര്‍ത്തവ്യവും ഒരു വഴി കാട്ടിത്തരും, സ്വാര്‍ത്ഥ താല്പര്യം ആകട്ടെ വേറൊന്നാകും കാണിക്കുക. ഒഴുക്ക് തെറ്റായ ദിശയിലേക്കു നീങ്ങുന്നു, തിന്മയോടു ചേര്‍ന്നു പോകുന്നവന്‍ കുറ്റബോധത്തിന്‍റെ കുറ്റിരുട്ടില്‍ ഒഴുകി പോകും." The Desire of Ages, p. 738.

ക്രിസ്തു, താന്‍ നിര്‍വ്വഹിക്കുവാന്‍ വന്ന പ്രവൃത്തി തികയ്ക്കുന്നതുവരെ കീഴടങ്ങിയില്ല; തന്‍റെ അന്ത്യശ്വാസത്തിലും അവിടുന്നു പ്രഖ്യാപിച്ചു, 'സകലവും നിവൃത്തിയായി' (യോഹ. 19:30). പോരാട്ടം വിജയിച്ചു. തന്‍റെ വലതുകരവും വിശുദ്ധഭുജവും കൊണ്ട് അവിടുന്നു വിജയം നേടി. ഒരു ജയാളിയായി അവിടുന്നു തന്‍റെ കൊടിയെ നിത്യ ഉയരങ്ങളില്‍ സ്ഥാപിച്ചു. മാലാഖമാരുടെ ഇടയില്‍ ആനന്ദം ഉണ്ടായില്ലേ? രക്ഷകന്‍റെ നേട്ടത്തില്‍ സ്വര്‍ഗ്ഗം മുഴുവന്‍ വിജയിച്ചു. സാത്താന്‍ പരാജയപ്പെട്ടു. അവന്‍റെ രാജ്യം നഷ്ടമായെന്ന് അവനു ബോധ്യമായി.

"സകലവും നിവൃത്തിയായി" എന്ന പ്രഖ്യാപനം ദൂതന്മാര്‍ക്കും വീഴ്ച ഭവിക്കാത്ത ലോകങ്ങള്‍ക്കും ആഴത്തില്‍ അര്‍ത്ഥവത്താണ്. അത് നമുക്കെന്നപോലെ അവര്‍ക്കും വീണ്ടെടുപ്പിന്‍റെ മഹാപ്രവൃത്തി വിജയകരമായി പൂര്‍ത്തീകരിക്കപ്പെടുക എന്നതാണ്. അവരും നമ്മോടൊപ്പം ക്രിസ്തുവിന്‍റെ വിജയത്തിന്‍റെ ഫലം പങ്കിടുകയാണ്." The Desire of Ages, p. 758.

**ചര്‍ച്ചകള്‍**

`പീലാത്തൊസ് ചെയ്തതുപോലുള്ള പിശകുകള്‍ സംഭവിക്കാതിരിക്കാന്‍ തീരുമാനം എടുക്കുന്നതില്‍ ഏതു തത്വം നമ്മെ സഹായിക്കും?`

`യേശു നമ്മുടെ സ്ഥാനത്തു മരിക്കേണ്ടി വന്നത് എന്തുകൊണ്ടാണ്? യേശു നമ്മുടെ പകരക്കാരന്‍ ആയിവന്നത് എന്തുകൊണ്ടാണ്? നമുക്കു രക്ഷ വരുവാന്‍ യേശുവിന്‍റെ മരണം അത്യാവശ്യം ആയത് എന്തുകൊണ്ട്? ഏതു വേദഭാഗങ്ങള്‍ നിങ്ങളുടെ ഉത്തരങ്ങള്‍ക്ക് സഹായകമാകും?`

`യേശുവിന്‍റെ പുനരുത്ഥാനത്തില്‍ വിശ്വസിക്കുന്ന കാര്യത്തില്‍ തിരുവെഴുത്തിന്‍റെ തെളിവുകള്‍ക്കും ചരിത്രപരമായ തെളിവുകള്‍ക്കും തമ്മിലുള്ള ബന്ധം എന്താണ്?`

`1 കൊരിന്ത്യര്‍ 15:12-20 വേദഭാഗത്തെ കുറിച്ചു ചിന്തിക്കുക. "ക്രിസ്തു ഉയര്‍ത്തില്ലായിരുന്നെങ്കില്‍ ക്രിസ്തുവില്‍ നിദ്രകൊണ്ടവരും നശിച്ചു" എന്ന ആശയം അര്‍ത്ഥവത്താകുന്നത് എങ്ങനെയാണ്? (1 കൊരി. 15:18). അവര്‍ അപ്രകാരം നശിച്ചു പോകുകയാണെങ്കില്‍ ഉടനെ സ്വര്‍ഗ്ഗത്തിലേക്ക് പോകുന്നത് എങ്ങനെയാണ്. ക്രിസ്തുവിന്‍റെ മടങ്ങിവരവില്‍ ഉയര്‍ക്കും വരെ മരിച്ചവര്‍ നിദ്രകൊള്ളുമെന്ന സത്യത്തെ പൗലൊസിന്‍റെ വാക്കുകള്‍ എങ്ങനെ ഉറപ്പിക്കുന്നു?`