---
title:  എന്താണ് സത്യം
date:   15/12/2024
---

യോഹന്നാന്‍ 18:28-32 ല്‍ യേശുവിന്‍റെ കുറ്റവിചാരണയെ വിശദമായി വിവരിച്ചിട്ടില്ല; യേശുവിനെ പൊന്തിയോസ് പീലാത്തൊസിന്‍റെ മുമ്പാകെ കൊണ്ടുവന്നതാണ് ശ്രദ്ധാകേന്ദ്രം.

`യോഹന്നാന്‍ 18:33-38 വായിക്കുക. പീലാത്തൊസിന്‍റെ യേശുവും എന്തിനെ കുറിച്ചാണ് സംസാരിച്ചത്?`

യേശു യെഹൂദന്മാരുടെ രാജാവ് ആകുന്നുവോ എന്നാണ് ഗവര്‍ണര്‍ ചോദിച്ചത് (വാ. 33). ഈ പദവി സംബന്ധിച്ച ആദ്യപരാമര്‍ശം ആണിത്, എന്നാല്‍ അവസാനത്തേതാകില്ല. പീലാത്തൊസ് ഇതു സ്വന്തം നിലയില്‍ ആണോ മറ്റുള്ളവര്‍ പറഞ്ഞതുകൊണ്ടാണോ ചോദിക്കുന്നതെന്നു യേശു പീലാത്തൊസിനോടു ചോദിക്കുന്നു. ചോദ്യം പീലാത്തൊസിന്‍റെ മേശയെ മറിച്ചിടുന്നു; ആരോടാണ് അവന്‍ ചോദിക്കുന്നതെന്ന് അറിയാമോ എന്നായിരുന്നു ആ അന്വേഷണങ്ങള്‍. വായനക്കാരന് ഇതിനകം യേശു രാജാവാകുന്നു എന്ന് അറിയാം. ഗവര്‍ണര്‍ക്ക് പക്ഷേ അത് അറിയാമായിരുന്നോ?

തന്‍റെ സ്വന്തം അന്വേഷണത്തിലൂടെയാണ് പീലാത്തൊസ് പ്രതികരിച്ചത്: "ഞാന്‍ ഒരു യെഹൂദനോ നിന്‍റെ ജനവും മഹാപുരോഹിതന്മാരും നിന്നെ എന്‍റെ പക്കല്‍ ഏല്പിച്ചിരിക്കുന്നു. നീ എന്തു ചെയ്തു?" (വാ. 35). യേശുവിന്‍റെ ചോദ്യത്തെ സൂക്ഷ്മമായി ഗ്രഹിച്ച് ഒരു ഒഴിഞ്ഞുമാറല്‍ ആയിരുന്നു അത്. തന്‍റെ ഗ്രാഹ്യശേഷിയെ തടയുവാന്‍ ദുരഭിമാനത്തെ അനുവദിച്ചുകൊണ്ട് ഗവര്‍ണര്‍ സത്യത്തില്‍നിന്നു വ്യതിചലിച്ചതിന്‍റെ ആദ്യചുവടുവയ്പ് ആയിരുന്നു അത്.

യേശു തന്‍റെ രാജ്യം ഈ ലോകപരമല്ല എന്നാണ് പ്രതികരിച്ചത് (വാ. 36). പീലാത്തൊസ് നിരീക്ഷണത്തിലൂടെ യേശു രാജാവെന്ന് അവകാശപ്പെടുന്നു എന്ന നിഗമനത്തില്‍ എത്തി (വാ. 37). ഇത് യേശുവിനെ അതിപ്രധാനമായ ഒരു വിശദീകരണത്തിലേക്കു നയിച്ചു. അതായത്, സത്യത്തിനു താല്പര്യമുള്ളവന്‍ എല്ലാം തന്‍റെ വാക്ക് കേള്‍ക്കുമെന്നും ആണത് (വാ. 37).

പീലാത്തൊസ് പിന്നെ ചോദിക്കുന്നു, "എന്താണ് സത്യം" (18:38). എന്നാലും അവന്‍ ഉത്തരത്തിനായി കാത്തുനില്‍ക്കുന്നില്ല. അവന്‍ പുറത്തുപോയി യേശുവിനെ ജനക്കൂട്ടത്തില്‍നിന്നു രക്ഷിക്കുവാന്‍ ശ്രമിക്കുന്നു.

യോഹന്നാന്‍റെ സുവിശേഷത്തില്‍ 'സത്യം' ഒരു പ്രധാന പ്രതിപാദ്യവിഷയമാണ്. നിത്യവചനം എന്ന നിലയില്‍ (ഹീഴീെ, യോഹ. 1:1-5) യേശു വെളിച്ചവും സത്യവുമാണ്. ഇതെല്ലാം ഇരുട്ടിനും തെറ്റിന്/(കളവ്) വിപരീതമാണ്. യേശു സത്യത്തിന്‍റെയും കൃപയുടെയും നിറവാണ് (യോഹ. 1:14). കൃപയും സത്യവും യേശുവിലൂടെ വന്നു (1:17). യോഹന്നാന്‍ സ്നാപകന്‍ സത്യത്തിനു സാക്ഷ്യം വഹിച്ചു (5:33). തന്‍റെ 'പിതാവ് സത്യവാന്‍' എന്നു യേശു തറപ്പിച്ചു പറയുന്നു (7:28). യേശു പിതാവില്‍നിന്നു നേരിട്ടു സത്യം കേട്ടു (8:40). യേശു വഴിയും സത്യവും ജീവനും ആകുന്നു (14:6). ദൈവത്തിന്‍റെ വചനം 'സത്യം' ആകുന്നു (17:7). ചോദ്യം ചോദിച്ചെങ്കിലും 'സത്യം' അറിയുവാനുള്ള അവസരം അവന്‍ നഷ്ടമാക്കി; അവന്‍റെ ദുരഭിമാനവും മുന്‍തീരുമാനങ്ങളും അവന്‍റെമേലുള്ള സമ്മര്‍ദ്ദങ്ങളും ആയിരുന്നു കാരണം.

`യേശു സത്യമാണ് എന്ന ആശയം നിങ്ങള്‍ എങ്ങനെ മനസ്സിലാക്കുന്നു?`