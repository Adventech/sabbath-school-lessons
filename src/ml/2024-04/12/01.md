---
title:  'മഹത്വത്തിന്‍റെ മണിക്കൂര്‍: കുരിശും ഉയര്‍ത്തെഴുന്നേല്പും'
date:   14/12/2024
---

### പഠനത്തിനുള്ള വേദഭാഗങ്ങള്‍
യോഹന്നാന്‍ 18:33-19:5; 19:17-22; 19:25-27; ലൂക്കൊസ് 2:34,35; യോഹ. 20:1-18; 1 കൊരി. 15:12-20).

> <p>മനഃപാഠവാക്യം</p>
> "പീലാത്തൊസ് അവനോട്: എന്നാല്‍ നീ രാജാവു തന്നെയല്ലോ എന്നു പറഞ്ഞതിന് യേശു: നീ പറഞ്ഞതുപോലെ ഞാന്‍ രാജാവുതന്നേ; സത്യത്തിനു സാക്ഷി നില്‍ക്കേണ്ടതിനു ഞാന്‍ ജനിച്ചു, അതിനായി ലോകത്തില്‍ വന്നുമിരിക്കുന്നു; സത്യതല്‍പരന്‍ ആയവനെല്ലാം എന്‍റെ വാക്കു കേള്‍ക്കുന്നു എന്ന് ഉത്തരം പറഞ്ഞു" (യോഹ. 18:37).

യേശുവിന്‍റെ ക്രൂശീകരണവും ഉയര്‍ത്തെഴുന്നേല്പും ആണ് യോഹന്നാന്‍റെ സുവിശേഷത്തിന്‍റെ പരമകാഷ്ഠ. ആദ്യത്തെ പത്ത് അധ്യായങ്ങള്‍ ഏകദേശം മൂന്നര വര്‍ഷങ്ങളിലെ കാര്യങ്ങള്‍ ഉള്‍ക്കൊള്ളുന്നു. അധ്യായങ്ങള്‍ 11-20 അതില്‍നിന്നു വ്യത്യസ്തമായി മിക്കവാറും ഒന്നോ രണ്ടോ ആഴ്ചകളിലെ സംഭവങ്ങള്‍ അടങ്ങുന്നവയാണ്.

യേശുവിന്‍റെ മരണത്തെ നാലു സുവിശേഷങ്ങള്‍ വ്യത്യസ്തമായാണ് അവതരിപ്പിക്കുന്നത്. ഓരോരുത്തരുടെയും അവതരണം എന്നാലും യോജിപ്പുള്ളതാണ്. ഓരോ സുവിശേഷകനും തന്‍റെ സുവിശേഷത്തിന്‍റെ വിഷയങ്ങള്‍ വസ്തുതകള്‍ക്കൊത്തു പ്രതിദ്ധ്വനിക്കുന്ന പ്രധാന കാര്യങ്ങളെ ഊന്നിപ്പറയുന്നു. മത്തായി തിരുവെഴുത്തുകളുടെ നിറവേറലിനെ എടുത്തു പറയുന്നു; മര്‍ക്കൊസ് യേശുവിന്‍റെ സ്നാനവും കുരിശും തമ്മിലുള്ള സമാനതയെ ഉയര്‍ത്തിക്കാട്ടുന്നു; ലൂക്കോസാകട്ടെ, സൗഖ്യവും രക്ഷയും എന്നവിധം കുരിശിന്മേല്‍ ശ്രദ്ധ കേന്ദ്രീകരിക്കുന്നു (കുരിശിലെ കള്ളന്‍റെ കഥ).

യോഹന്നാന്‍ പക്ഷേ, യേശുവിന്‍റെ സിംഹാസനാരോഹണം എന്നവിധം കുരിശിനെ, പ്രത്യേകിച്ച്, ആ നാഴിക/മണിക്കൂര്‍ എന്ന ആശയവുമായി ബന്ധിപ്പിച്ച് അവതരിപ്പിക്കുന്നു. അവന്‍ ഈ വസ്തുതയെ അനവധി തവണ സുവിശേഷത്തില്‍ പരാമര്‍ശിക്കുകയും ചെയ്തിട്ടുണ്ട് (7:30; 8:20; 12:27). സിംഹാസനാരോഹണം എന്ന ഈ ആശയം വിപരീതാര്‍ത്ഥമുള്ള ഒരു ചിത്രമാണ് നല്‍കുക. കാരണം തികച്ചും അവജ്ഞയോടുകൂടിയ ലജ്ജാകരമായ ഒരു മരണം ആയാണ് റോമാക്കാര്‍ ക്രൂശീകരണത്തെ ഉപയോഗിച്ചിരുന്നത്. ഈ വൈപരീത്യം യോഹന്നാന്‍ അവതരിപ്പിക്കുന്ന ആഴത്തിലുള്ള വ്യത്യസ്ത ചിത്രത്തെയാണ് കാട്ടിത്തരുന്നത്: അതായത്, യേശു ലജ്ജയില്‍ മരിക്കുന്നു, എന്നാല്‍ അത്, അതേസമയം, ലോകരക്ഷകനായി യേശുവിന്‍റെ സിംഹാസനാരോഹണത്തിന്‍റെ മഹത്വമാണ് കാണിക്കുന്നത്.

* ഈ ആഴ്ചയിലെ പാഠം പഠിച്ച് ഡിസംബര്‍ 21 ലെ ശബ്ബത്തിനായി ഒരുങ്ങുക