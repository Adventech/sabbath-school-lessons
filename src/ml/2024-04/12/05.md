---
title:  ശൂന്യമായ കല്ലറ
date:   18/12/2024
---

`യോഹന്നാന്‍ 20:1-7 വായിക്കുക. ഈ വാക്യങ്ങളില്‍ ചിത്രീകരിക്കപ്പെട്ടിരിക്കുന്ന കാര്യങ്ങള്‍ നമുക്ക് എങ്ങനെ പ്രാധാന്യം ആയിരിക്കുന്നു?`

യേശു വെള്ളിയാഴ്ച ഉച്ചക്കു ശേഷം മരിച്ചു, ഞായറാഴ്ച അതിരാവിലെ ഉയര്‍ക്കുകയും ചെയ്തു. ശബ്ബത്ത് സമീപിച്ചിരുന്നതുകൊണ്ട് അടക്ക നടപടികള്‍ തിടുക്കത്തില്‍ ചെയ്തു എങ്കിലും പൂര്‍ത്തീകരിക്കപ്പെട്ടിരുന്നില്ല (യോഹ. 19:42). യേശുവിനെ അവര്‍ എത്രമാത്രം സ്നേഹിച്ചിരുന്നെങ്കിലും തന്‍റെ അനുയായികള്‍ കല്ലറക്കല്‍ പോകാതെ ശബ്ബത്താചരിച്ചു (മര്‍ക്കൊ. 16:1; ലൂക്കൊസ് 23:56). ശബ്ബത്തിനുശേഷം, ഏതാനും സ്ത്രീകള്‍ ഞായറാഴ്ച പ്രഭാതത്തില്‍ കല്ലറക്കല്‍ കൊണ്ടുവരുന്നതിനായി സുഗന്ധമാര്‍ഗ്ഗങ്ങള്‍ വാങ്ങി. കല്ല് ഉരുട്ടിമാറ്റിയ കല്ലറ ശൂന്യമായി കണ്ടത് അവരെ ഞെട്ടിച്ചു.

മഗ്ദലനക്കാരത്തി മറിയ ആദ്യം കല്ലറക്കല്‍ എത്തിയവരില്‍ ഒരാള്‍ ആയിരുന്നു. അവള്‍ കണ്ട കാഴ്ച പത്രൊസിനോടും യോഹന്നാനോടും പറയാനായി അവള്‍ ഓടി. ആ രണ്ടു പുരുഷന്മാര്‍ അവിടെ ഓടിയെത്തി. യോഹന്നാന്‍ വേഗത്തില്‍ ഓടി പത്രൊസിനെക്കാള്‍ മുമ്പേ അവിടെ എത്തി. അവന്‍ കല്ലറക്കുള്ളിലേക്കു കുനിഞ്ഞുനോക്കി യേശുവിനെ ചുറ്റിയിരുന്ന വസ്ത്രങ്ങള്‍ അവിടെ കിടക്കുന്നതുകണ്ടു. എന്നാല്‍ അവള്‍ അകത്തു പോയില്ല.

പത്രൊസ് എന്തായാലും അകത്തുകടന്നു വസ്ത്രങ്ങള്‍ കിടക്കുന്നതു കണ്ടു. യേശുവിന്‍റെ മുഖം മൂടിയിരുന്ന തുണിയും റൂമാല്‍ കിടക്കുന്നത് പത്രൊസ് കണ്ടു, പക്ഷേ അത് മറ്റു വസ്ത്രങ്ങളോടു കൂടെയല്ല കാണപ്പെട്ടത്. അത് മടക്കി മാറ്റിവച്ചിവരുന്നു.

`യോഹന്നാന്‍ 20:8-10 വായിക്കുക. മുഖാവരണം/റൂമാല്‍ മടക്കി മാറ്റിവച്ചിരുന്നതിന്‍റെ അര്‍ത്ഥം എന്തായിരുന്നു?`

പത്രൊസിനുശേഷം യോഹന്നാനും കല്ലറക്കുള്ളില്‍ പ്രവേശിച്ചു. അവന്‍ അകത്തുചെന്നു കണ്ടു വിശ്വസിച്ചു എന്ന് യോഹന്നാന്‍ 20:8 പറയുന്നു. കല്ലറ വസ്ത്രങ്ങള്‍ അവിടെ കിടക്കുന്നതും മുഖാവരണം മടക്കി വേറെ വച്ചിരുന്നതും യേശു മരിച്ചവരില്‍നിന്ന് ഉയര്‍ത്തെഴുന്നേറ്റു എന്നു വിശ്വസിക്കാന്‍ യോഹന്നാനു കാരണം ആയത് എന്തുകൊണ്ടാണ്?

ഈ ചോദ്യത്തിന് ഉത്തരം കണ്ടെത്തേണ്ടതിനു, കല്ലറ ശൂന്യമായത് എങ്ങനെ എന്ന് ആദ്യം ചിന്തിക്കണം. ഏറ്റവും സാധ്യമായ ഉത്തരം കല്ലറ മോഷ്ടാക്കള്‍ എന്നാണ്. മൂന്നു കാരണങ്ങള്‍ കൊണ്ട് ഈ ഉത്തരം/വിശദീകരണം പരാജയപ്പെടുന്നു. 1) കല്ലറക്കു കാവല്‍ ഉണ്ടായിരുന്നെന്നു മത്തായി പറയുന്നു (മത്തായി 27:62-66). അത് കല്ലറ മോഷണത്തെ അസാധ്യം ആക്കുന്നു. 2) കല്ലറ മോഷ്ടാക്കള്‍ സാധാരണ വിലപിടിപ്പുള്ള വസ്തുക്കളെയാണ് മോഷ്ടിക്കുക. അഴുകിയ ശരീരത്തെ അല്ല. 3) കല്ലറ മോഷ്ടാക്കള്‍ പൊതുവേ തിടുക്കത്തില്‍ ആയിരിക്കും, വസ്ത്രങ്ങള്‍ മടക്കി വയ്ക്കുകയില്ല, യോഹന്നാന്‍ മുഖാവരണം (റൂമാല്‍) മടക്കിവച്ചിരിക്കുന്നതു കണ്ടു, യേശു മരിച്ചവരില്‍നിന്ന് ഉയര്‍ത്തു എന്നു വിശ്വസിച്ചതില്‍, അപ്പോള്‍ അതിശയിക്കാനില്ല.