---
title:  ആ മനുഷ്യനെ കാണുക!
date:   16/12/2024
---

`യോഹന്നാന്‍ 18:38-19:5 വായിക്കുക: യേശുവിന്‍റെ മോചനത്തിനായി ജനത്തെ സ്വാധീനിക്കുവാന്‍ പീലാത്തൊസ് എങ്ങനെയാണ് ശ്രമിച്ചത്?`

സത്യം സംബന്ധിച്ച് യേശുവിന്‍റെ മറുപടിക്കായി പീലാത്തൊസ് കാത്തുനിന്നില്ല. ജനങ്ങളെ സ്വാധീനിക്കുവാന്‍ അവന്‍ പുറത്തേക്കു തിരിച്ചുപോയി. യേശുവിനെ നിരുപാധികം വിട്ടയക്കുന്നതിനു പകരം ജനവുമായി ആലോചിക്കുവാന്‍ പോയതില്‍ പീലാത്തൊസ് തനിക്കു തന്നെ അസൗകര്യം ഉണ്ടാക്കി. ജനക്കൂട്ടത്തെ ഉപയോഗിച്ച് ഗവര്‍ണറെ തങ്ങള്‍ക്ക് അനുകൂലം ആക്കിയെടുക്കുവാന്‍ കഴിയുമെന്നു മതനേതാക്കള്‍ മനസ്സിലാക്കി.

പെസഹാ കാലത്ത് ഒരു തടവുകാരനെ സ്വതന്ത്രമായി വിടുന്ന പതിവ് ഓര്‍മ്മിച്ച്, "യെഹൂദന്മാരുടെ രാജാവിനെ" വിട്ടയക്കണമോ എന്നു പീലാത്തൊസ് ജനക്കൂട്ടത്തോടു ചോദിക്കുന്നു. നിര്‍ദ്ദോഷിയായ യേശുവിനെ മോചിപ്പിക്കുവാന്‍ ആവശ്യപ്പെടാതെ, കൊള്ളക്കാരന്‍ ആയിരുന്ന ബറബ്ബാസിനെ വിടുവിക്കാന്‍ വൈപരീത്യം എന്ന വിധം ജനം ആവശ്യപ്പെട്ടു.

യേശുവിനെ അവര്‍ ഇപ്പോള്‍ പരിഹസിക്കുവാനും ലജ്ജിപ്പിക്കുവാനും തുടങ്ങി. റോമന്‍ പടയാളികള്‍ ഒരു മുള്‍ക്കിരീടം യേശുവിനു ചാര്‍ത്തി, രക്താംബര അങ്കി ധരിപ്പിച്ചു. യെഹൂദന്മാരുടെ രാജാവെന്നു പരിഹാസ്യമായി പുകഴ്ത്തിക്കൊണ്ടിരുന്നു. ഈവിധം അവര്‍ ചക്രവര്‍ത്തിയെ വാഴ്ത്താറുണ്ടായിരുന്നു, എന്നാല്‍ ഇവിടെ ഇപ്പോള്‍ അത് പരിഹാസ രൂപേണ ആയിരുന്നു.

ജനങ്ങളുടെ ഈ ആരവാരത്തില്‍ ഇടപെട്ടുകൊണ്ട്, പീലാത്തൊസ് യേശുവിനെ വിട്ടയക്കാന്‍ വഴി തേടുന്നതുപോലെ തോന്നുന്നു. മുള്‍ക്കിരീടവും രക്താംബരം ഉടുപ്പും ധരിച്ച നിലയില്‍ അവന്‍ യേശുവിനെ പുറത്തുകൊണ്ടുവന്നു. ആ രംഗത്തെക്കുറിച്ചു യോഹന്നാന്‍ ഒന്നും എഴുതിയില്ല. രാജാവിന്‍റെ പരിഹാസവേഷത്തില്‍ തന്നോടൊപ്പം പ്രദര്‍ശിപ്പിച്ചുകൊണ്ട് ഗവര്‍ണര്‍ ജനത്തോടു വിളിച്ചു പറയുന്നു, "ആ മനുഷ്യന്‍ ഇതാ!" (19:5). യോഹന്നാന്‍ സ്നാപകന്‍റെ വാക്കുകളെയാണ് ഇതു വായനക്കാരനെ ഓര്‍മ്മപ്പെടുത്തുന്നത്: "ഇതാ ലോകത്തിന്‍റെ പാപം ചുമക്കുന്ന ദൈവത്തിന്‍റെ കുഞ്ഞാട്" (യോഹ. 1:29). അന്യജാതിക്കാരനായ ഗവര്‍ണര്‍ മശീഹയെ ഇങ്ങനെ ഒരു രാജകീയ വേഷത്തില്‍ യിസ്രായേലിനു മുമ്പാകെ അവതരിപ്പിക്കുന്നത് ആശ്ചര്യമാണ്.

എന്തായാലും യോഹന്നാന്‍ 19:6-16 അനുസരിച്ച്, യേശു ദൈവപുത്രന്‍ എന്ന് അവകാശപ്പെട്ടതിന്‍റെ അടിസ്ഥാനത്തില്‍ ജനക്കൂട്ടം യേശുവിനെ ക്രൂശിക്കുവാന്‍ ആര്‍ത്തുവിളിക്കുകയാണ്. യേശുവിനെ രക്ഷിക്കുവാന്‍ അധികമധികം ശ്രമിക്കുന്ന പീലാത്തൊസിനെ ഇത് ഭീതിപ്പെടുത്തുകയാണ്. യിസ്രായേല്‍ നേതാക്കളാകട്ടെ, യേശുവിനെ വിട്ടയക്കുന്നത് കൈസറിനെ എതിര്‍ക്കുന്നതിനു സമം ആണെന്ന് അവകാശപ്പെടുകയില്‍ യേശുവിന്‍റെ ദുര്‍വിധിക്കു മുദ്രയിടുന്നു. യേശുവിന്‍റേതുപോലെ ഒരു അവകാശവാദം ഉന്നയിക്കുന്ന ഒരാളെ വിട്ടയയ്ക്കുക എന്നത് പീലാത്തൊസിന്‍റെ രാജഭക്തിക്കു ചേര്‍ന്നതല്ല എന്ന് അവര്‍ക്കറിയാം. കൈസര്‍ അല്ലാതെ അവര്‍ക്കു വേറെ രാജാവില്ലെന്നു മതനേതാക്കള്‍ പറയുന്നു. അങ്ങനെ ഇപ്പോള്‍ അവരുടെ ദേശീയ പ്രതീക്ഷകള്‍ താല്പര്യങ്ങള്‍ക്കപ്പുറം യേശുവിനോടുള്ള അവരുടെ വെറുപ്പ് ആഴമുള്ളതായി. ദേശീയ അധികാരങ്ങള്‍പോലും ഈ മനുഷ്യന് എതിരായി ഉപേക്ഷിക്കുവാന്‍ അവര്‍ ഒരുക്കമാണ്; യേശുവിനെ അവര്‍ക്ക് ഒഴിവാക്കി കിട്ടണം!

`ഒരു പുറജാതി ഭരണാധിപന്‍ യേശുവിനെ വിട്ടയപ്പാന്‍ ആഗ്രഹിക്കുന്നു. അതേ സമയം യേശുവിനെ തിരിച്ചറിഞ്ഞ് ആദരിക്കേണ്ടിയിരുന്ന ആത്മീക നേതൃത്വം യേശു ക്രൂശിക്കപ്പെടണമെന്ന് ആഗ്രഹിക്കുന്നു! ഈ സംഭവത്തില്‍നിന്ന് എന്ത് ആത്മീകപാഠമാണ് നമുക്ക് പഠിക്കാനുള്ളത്?`