---
title:  കൂടുതല്‍ പഠനത്തിന്
date:   25/10/2024
---

കൂടുതല്‍ പഠനത്തിന്: വായിക്കുക Nicodemus, The Desire of Ages, pp. 167-77

നിക്കോദെമൊസ് "ഒരു പുതിയ വിധത്തില്‍ തിരുവെഴുത്തുകളെ പരിശോധിച്ചു. ഒരു നിയമതത്വം ചര്‍ച്ച ചെയ്യുന്നതിനുവേണ്ടി ആയിരുന്നില്ല, അന്തരാത്മാവിനു ജീവന്‍ ഉണ്ടാകുവാന്‍ വേണ്ടി ആയിരുന്നു അവന്‍റെ ആ അന്വേഷണം. പരിശുദ്ധാത്മാവിന്‍റെ നടത്തിപ്പിനു സ്വയം സമര്‍പ്പിച്ചപ്പോള്‍ അവന്‍ സ്വര്‍ഗ്ഗരാജ്യത്തെ കാണുവാന്‍ തുടങ്ങി...

"വിശ്വാസത്തിലൂടെ നാം ദൈവകൃപയെ പ്രാപിക്കുന്നു; എന്നാല്‍ വിശ്വാസം അല്ല നമ്മുടെ രക്ഷകന്‍. ക്രിസ്തുവിന്മേല്‍ നാം എത്തിപ്പിടിക്കുന്ന കരമാണ് അത്. അങ്ങനെ ക്രിസ്തുവിലെ യോഗ്യതകളെ നാം നമ്മുടെ പാപങ്ങള്‍ക്കു പ്രതിവിധിയായി ഉപയോഗപ്പെടുത്തുന്നു... പാപക്ഷമ എന്നപോലെതന്നെ അനുതാപവും ക്രിസ്തുവില്‍ നിന്നു വരുന്നു."

"അപ്പോള്‍ പിന്നെ എങ്ങനെയാണ് നാം രക്ഷിക്കപ്പെടുന്നത്? മോശെ മരുഭൂമിയില്‍ സര്‍പ്പത്തെ ഉയര്‍ത്തിയതുപോലെ മനുഷ്യപുത്രന്‍ ഉയര്‍ത്തപ്പെട്ടിരിക്കുന്നു; സര്‍പ്പത്താല്‍ വഞ്ചിക്കപ്പെട്ടു കടിയേറ്റവര്‍ക്കു (യേശുവിനെ) നോക്കി ജീവിക്കാം. 'ഇതാ ലോകത്തിന്‍റെ പാപം ചുമക്കുന്ന ദൈവത്തിന്‍റെ കുഞ്ഞാട്' (യോഹ. 1:29). അവിടുത്തെ സ്നേഹം നമ്മെ തന്നിലേക്കു വലിച്ചടുപ്പിക്കുന്നു. ഈ വലിച്ചടുപ്പിക്കലിനെ നാം തടയുന്നില്ലെങ്കില്‍, രക്ഷകനെ നാം ക്രൂശിച്ചതായ പാപങ്ങളെ കുറിച്ചുള്ള അനുതാപത്തില്‍ നാം ക്രൂശിന്‍റെ ചുവട്ടിലേക്കു നയിക്കപ്പെടും. അപ്പോള്‍ ദൈവത്തിന്‍റെ ആത്മാവ്, വിശ്വാസത്തിലൂടെ നമ്മുടെ ഉള്ളില്‍ ഒരു പുതുജീവന്‍ ഉളവാക്കുന്നു. ചിന്തകളും ആഗ്രഹങ്ങളും ക്രിസ്തുവിന്‍റെ ഇഷ്ടത്തിന് അനുസൃതമായിത്തീരുന്നു. ഹൃദയവും മനസ്സും, സകലവും തനിക്കു കീഴടങ്ങും വിധം പ്രവര്‍ത്തിക്കുന്നവന്‍റെ സാദൃശ്യത്തിലേക്കു പുതുക്കി സൃഷ്ടിക്കപ്പെടുന്നു. അപ്പോള്‍ ദൈവത്തിന്‍റെ നിയമം മനസ്സിലും ഹൃദയത്തിലും എഴുതപ്പെടുന്നു; അപ്പോള്‍ ക്രിസ്തുവിനോടൊത്തു നമുക്കും പറയാന്‍ കഴിയുന്നു, 'എന്‍റെ ദൈവമേ, അങ്ങയുടെ ഇഷ്ടം ചെയ്യുവാന്‍ ഞാന്‍ പ്രിയപ്പെടുന്നു' (സങ്കീ. 40:8). The Desire of Ages, pp. 175, 176.

**ചര്‍ച്ചകള്‍**

`യോഹന്നാന്‍ സ്നാപകന്‍റെ ശുശ്രൂഷ എത്രമാത്രം വിജയം ആയിരുന്നു?`

`യോഹന്നാന്‍ സ്നാപകന്‍റെ സംശയങ്ങളില്‍നിന്നു നമ്മുടെ വിശ്വാസത്തെ എങ്ങനെ ശക്തിപ്പെടുത്താം?`

`നിക്കോദെമൊസിനെ പോലെ വിദ്യാസമ്പന്നനായ ഒരുവന്‍റെ അജ്ഞതയില്‍ നിന്നു നാം എന്തു പഠിക്കുന്നു?`