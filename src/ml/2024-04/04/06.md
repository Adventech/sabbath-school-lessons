---
title:  നിക്കോദെമൊസിന്‍റെ സാക്ഷ്യം
date:   24/10/2024
---

`യോഹന്നാന്‍ 3:1-21 വായിക്കുക. നിക്കോദെമൊസിന്‍റെ സാക്ഷ്യം യോഹന്നാന്‍റെ സുവിശേഷത്തിന്‍റെ പ്രതിപാദ്യത്തെ എങ്ങനെ പിന്തുണക്കുന്നു?`

നിക്കോദെമൊസ് യിസ്രായേലിനെ ബഹുമാനിതനായ ഒരു ഗുരുവും സന്‍ഹെദ്രിന്‍ സംഘത്തിലെ സമ്പന്നനായ ഒരംഗവും ആയിരുന്നു. അവന്‍റെ സാക്ഷ്യം യോഹന്നാന്‍റെ സുവിശേഷത്തില്‍ പല കാരണങ്ങള്‍ കൊണ്ടു പ്രമുഖമായ പങ്കാണ് നിര്‍വ്വഹിക്കുന്നത്. അവന്‍ യേശുവിനെ 'റബ്ബി' എന്നാണ് സംബോധന ചെയ്യുന്നത്. യേശുവിന്‍റെ ദിവ്യദൗത്യത്തിനു തെളിവായി അവന്‍ യേശു ചെയ്ത അതിശയ പ്രവൃത്തികളെ ചൂണ്ടിക്കാണിക്കുന്നു. യേശു എന്താണു ചെയ്യുന്നതെന്നു തിരിച്ചറിയുന്നതിനു മുമ്പുതന്നെ യേശുവിന്‍റെ മശീഹാ പദവിക്കു നിക്കോദെമൊസ് അനുകൂലമായ തെളിവാണ് നല്‍കുന്നത്.

യേശുവിന്‍റെ ദിവ്യവിളിയുടെ തെളിവുകളായി അടയാളങ്ങളെ കണ്ടെങ്കിലും അവ മശീഹ എന്ന നിലയില്‍ യേശുവിനെ സംബന്ധിച്ച പഴയനിയമ പ്രവചനങ്ങളുടെ നിറവേറലായി നിക്കോദെമൊസ് കണ്ടില്ല. അങ്ങനെ ചില സംശയങ്ങളോടെയാണ് നിക്കോദെമൊസ് വന്നത്. യേശുവിനെ ക്രിസ്തുവായി ഈ സന്ദര്‍ഭത്തില്‍ അവര്‍ തിരിച്ചറിഞ്ഞിരുന്നില്ല.

`യോഹന്നാന്‍ 3:3-21 വായിക്കുക. യേശുവിനു നിക്കോദെമൊസിനെ ആകമാനം വ്യക്തമായി കാണാന്‍ കഴിഞ്ഞിരുന്നെന്നു കാണിക്കുവാന്‍ യേശു എന്താണ് പറഞ്ഞത്?`

യേശു ഓരോ വ്യക്തിയുടെയും ഹൃദയം അറിയുന്നു. നിക്കോദെമൊസിനുള്ള യേശുവിന്‍റെ മറുപടി അപൂര്‍ണ്ണമായി കാണപ്പെടുന്നു, എന്നാല്‍ യേശു നേരിട്ടു പ്രശ്നത്തിലേക്കു കടക്കുകയാണ്. പുറജാതികള്‍ക്കു മാനസാന്തരം ആവശ്യമുണ്ടെന്നു യെഹൂദര്‍ ചിന്തിച്ചിരുന്നു, എന്നാല്‍ തിരഞ്ഞെടുക്കപ്പെട്ടവരായ തങ്ങള്‍ക്കു തന്നെയും മാനസാന്തരം ആവശ്യമുണ്ടെന്ന് അവരില്‍ പലരും മനസ്സിലാക്കിയിരുന്നില്ല. ആരും രക്ഷിക്കപ്പെട്ടവനായി പിറക്കുന്നില്ല. ആരുടെയും ദേശീയതയോ, അവര്‍ ഏതു സഭയില്‍ വളര്‍ന്നു വന്നു എന്നതോ രക്ഷക്ക് ഉപാധിയില്ല.

അബ്രഹാമില്‍ വരെ ചെന്നെത്തുന്ന യെഹൂദന്‍റെ അതിശയകരമായ പൈതൃകം അവര്‍ക്കു പല സവിശേഷനേട്ടങ്ങളും (ആനുകൂല്യം/പദവി) നല്‍കിയിട്ടുണ്ട് എന്നതില്‍ തര്‍ക്കമില്ല (റോമര്‍ 3:1,2 കാണുക). എന്നാല്‍ അത് അതില്‍ തന്നെയും അതുമൂലവും മാത്രം മതിയാകില്ല. ചിന്തിക്കാനാകാത്ത ആ സത്യം യേശു നിക്കോദെമൊസിനോടു പറഞ്ഞു; അതായത് ഒരു നിയമോപദേഷ്ടാവും ഭരണാധികാരിയും ആയിരുന്നാലും അവന്‍ ഉയരത്തില്‍നിന്ന് ജനിക്കേണ്ടതുണ്ട്.

യേശു പിന്നെയും നിക്കോദെമൊസിന്‍റെ സ്വന്തം ആത്മിക അജ്ഞതയില്‍ അവനെ നേരിട്ടു: 'നീ യിസ്രായേലിന്‍റെ ഉപദേഷ്ടാവ് ആയിരുന്നിട്ടും ഈ കാര്യങ്ങള്‍ അറിയാതിരിക്കുന്നുവോ?' (3:10). ഉന്നതനായ ഒരു ഉപദേഷ്ടാവ് ആയിരിക്കെ ഇത് അറിയാതെ വരുന്നത് എങ്ങനെ? ആ ശാസന/പരിഹാസം സ്തംഭിപ്പിക്കുന്നതായിരുന്നു.

യേശുവിനെ സംബന്ധിച്ചു നിക്കോദെമൊസിനു പല സംശയങ്ങളും ചോദ്യങ്ങളും ഉണ്ടായിരുന്നെങ്കിലും അവന്‍ ഒടുവില്‍ യേശുവിന്‍റെ മറ്റ് അനുയായികളോടൊപ്പം യേശുവിന്‍റെ ഭാഗത്തു ചേര്‍ന്നുനിന്നു (യോഹ. 19:30).

`വീണ്ടും ജനിക്കുക എന്നതിന്‍റെ അര്‍ത്ഥം എന്താകുന്നു? യേശു എന്തുകൊണ്ട് അതിന് ഇത്രയേറെ ഊന്നല്‍/പ്രാധാന്യം നല്‍കി?`