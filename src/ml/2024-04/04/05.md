---
title:  ഫിലിപ്പോസും നഥാനയേലും
date:   23/10/2024
---

`യോഹന്നാന്‍ 1:43-46 വായിക്കുക. യേശുവിലെ വിശ്വാസത്തില്‍ ഫിലിപ്പോസിന്‍റെ നിലയെ തന്‍റെ സന്ദേശം എങ്ങനെ വെളിപ്പെടുത്തുന്നു?`

ഫിലിപ്പോസും അന്ത്രയോസും പത്രൊസും ബേഥ്സയിദയില്‍ നിന്നുള്ളവര്‍ ആയിരുന്നു. ഫിലിപ്പോസ് തന്‍റെ സ്നേഹിതനായ നഥാനയേലിനെ കണ്ടു യേശുവിനെ കുറിച്ചു പറഞ്ഞു. യേശുവിനെ യോഹന്നാന്‍ സ്നാപകന്‍ 'ദൈവത്തിന്‍റെ കുഞ്ഞാട്' എന്നു വിളിച്ചിരുന്നു. അന്ത്രയോസ് പത്രൊസിനോട് 'ഞാന്‍ മശീഹയെ കണ്ടു' എന്നാണു പറഞ്ഞത്. എന്നാല്‍ ഫിലിപ്പോസ് മോശെയും പ്രവാചകന്മാരും എഴുതിയിരിക്കുന്നവന്‍ എന്നു യേശുവിനെ പരിചയപ്പെടുത്തുകയും 'നസ്സറായനായ യേശു' എന്നു കൂട്ടിച്ചേര്‍ക്കുകയും ചെയ്തു. നസറെത്തിന്‍റെ പരാമര്‍ശം സ്നേഹിതനായ നഥാനയേലില്‍ മൂര്‍ച്ചയുള്ള ഒരു പ്രതികരണം ഉളവാക്കി.

നഥാനയേല്‍ നസറെത്ത് എന്ന ചെറുപട്ടണത്തെ സംബന്ധിച്ച് ഒരു മുന്‍വിധി/ദുരഭിമാനം സൂക്ഷിച്ചിരുന്നതുപോലെ തോന്നുന്നു. അത്തരം ഒരു വഴിയോര സ്ഥലത്തുനിന്ന് ഒരു രാജാവ് വരികില്ല എന്നത് ഉറപ്പാണ്. ദുരഭിമാനം കണ്ണുകളെ അനായാസം അന്ധമാക്കും; ആളുകളെ അവര്‍ ആയിരിക്കുന്നവിധം കാണുന്നതില്‍നിന്നു തടയും. നഥാനയേലുമായുള്ള മുന്‍സംഭാഷണങ്ങളില്‍നിന്നു, കാര്യം മനസ്സിലാക്കിയിട്ടുണ്ടാകാം. അതിനാല്‍ ഉന്നതമായ താത്വികമോ ദൈവശാസ്ത്രപരമോ ആയ തര്‍ക്കങ്ങള്‍ കൊണ്ടു പ്രയോജനം ഇല്ലെന്ന് അവന്‍ തിരിച്ചറിഞ്ഞു. അതുകൊണ്ടു വ്യക്തി സ്വയം സത്യത്തെ അനുഭവിച്ചറിയുന്നതാണ് നല്ലതെന്ന് അവനു ബോധ്യമായി. അവന്‍ ലളിതമായി പറഞ്ഞു, വന്നു കാണുക. നഥാനയേല്‍ അങ്ങനെ തന്നെ പോയി കണ്ടറിഞ്ഞു.

`യോഹന്നാന്‍ 1:47-51 വായിക്കുക. യേശു, താന്‍ ആരാണെന്നു നഥാനയേലിനെ എപ്രകാരമാണു ബോധ്യപ്പെടുത്തിയത്? നഥാനയേലിന്‍റെ മറുപടി എന്തായിരുന്നു?`

ഫിലിപ്പോസിന്‍റെ ക്ഷണത്തിനുള്ള നഥാനയേലിന്‍റെ പ്രതികരണത്തിന്‍റെ നിര്‍ണ്ണായക വിശദാംശങ്ങള്‍ 46-47 വാക്യങ്ങള്‍ വ്യക്തമാക്കുന്നില്ല. എന്നിരുന്നാലും അവന്‍ എഴുന്നേറ്റ് കാണുവാന്‍ പോകുക തന്നെ ചെയ്തു. ഫിലിപ്പോസുമായുള്ള അവന്‍റെ സൗഹൃദം ദുരഭിമാനം/മുന്‍വിധിയേക്കാളും ശക്തം ആയിരുന്നു. ആ നിമിഷം മുതല്‍ അവന്‍റെ ജീവിതം മാറിത്തുടങ്ങി.

യേശു നഥാനയേലിനോടു ഹൃദ്യമായ വാക്കുകളാണു സംസാരിച്ചത്; യേശു അവനെ ഒരു സാക്ഷാല്‍ യിസ്രായേല്യന്‍ എന്നു വിളിച്ചു അവനില്‍ കപടം ഇല്ല എന്നും പറഞ്ഞു (1:47). നഥാനയേല്‍ യേശുവിനെ കുറിച്ചു പറഞ്ഞതിനു നേരേ വിപരീതം ആയിരുന്നു അത് (1:46). അതിശയത്തോടെയാണു നഥാനയേല്‍ യേശുവിനോടു പ്രതികരിച്ചത്, കാരണം യേശുവിനെ അവന്‍ ആദ്യമായി കാണുകയായിരുന്നു.

യേശു നഥാനയേലിനെ അത്തിയുടെ കീഴില്‍ കണ്ടു എന്നു പറഞ്ഞു, ആ ചെറിയ പ്രസ്താവന നഥാനയേലില്‍ വിശ്വാസം ഉളവാക്കി (ബോധ്യമാക്കി). യേശു ദിവ്യ ഉള്‍ക്കാഴ്ചയിലൂടെ, നഥാനയേല്‍ പ്രാര്‍ത്ഥിക്കുന്നത്, സത്യത്തിനുവേണ്ടി അന്വേഷിക്കുന്നതായി അവനെ അത്തിയുടെ കീഴില്‍ കണ്ടു (The Desire of Ages, pp. 140,141). നഥാനയേല്‍ പിന്നെ ഒരു ഉന്നതമായ ഏറ്റുപറച്ചിലാണു നിര്‍വ്വഹിച്ചത്, യേശുവിനെ ഗുരു, ദൈവപുത്രന്‍, യിസ്രായേലിന്‍റെ രാജാവ് എന്നിങ്ങനെ വിളിച്ചു. വളരെ ചെറുതെന്നു തോന്നിക്കുന്ന ഒരു വെളിപ്പെടുത്തല്‍ വിശ്വാസത്തിന്‍റെ എത്ര മഹത്തരമായ ഒരു ഏറ്റുപറച്ചിലിലേക്കാണ് നയിച്ചതെന്നു ശ്രദ്ധിക്കുക.