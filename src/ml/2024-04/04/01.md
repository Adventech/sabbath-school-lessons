---
title:  മശീഹ എന്ന നിലയില്‍ ക്രിസ്തുവിന്‍റ സാക്ഷികള്‍
date:   19/10/2024
---

### പഠനത്തിനുള്ള വേദഭാഗങ്ങള്‍
യോഹ. 1:19-23; യെശ. 40:1-5; യോഹ. 1:29-37; റോമര്‍ 5:6; യോഹ. 1:35-39; യോഹ. 1:43-51; യോഹ. 3:1-21.

> <p>മനഃപാഠവാക്യം</p>
> "യേശു അവനോട്, ആമേന്‍, ആമേന്‍ ഞാന്‍ നിന്നോടു പറയുന്നു. പുതുതായി ജനിച്ചില്ലെങ്കില്‍ ദൈവരാജ്യം കാണ്മാന്‍ ആര്‍ക്കും കഴിയില്ല"

(യോഹ. 3:3)

യേശു തന്നെക്കുറിച്ച് അവകാശപ്പെട്ടുകൊണ്ടിരുന്ന വാദഗതികള്‍ക്കു മതിയായ ശക്തമായ തിരുവചന പിന്തുണ ജനങ്ങള്‍ക്കു നല്‍കി എന്നതിനു തര്‍ക്കമില്ല. "ആമേന്‍, ആമേന്‍ ഞാന്‍ നിങ്ങളോടു പറയുന്നു: എന്നില്‍ വിശ്വസിക്കുന്നവനു നിത്യജീവന്‍ ഉണ്ട്" എന്നതും അതില്‍ ഉള്‍പ്പെടുന്നു (യോഹ. 6:47).

അതിലും അധികം കാര്യങ്ങള്‍ പക്ഷേ ശേഷിക്കുന്നു. വെള്ളത്തെ വീഞ്ഞാക്കി, ഏതാനും അപ്പം കൊണ്ട് ആയിരങ്ങള്‍ക്കു ഭക്ഷണം കൊടുത്തു, ശതാധിപന്‍റെ മകനെ സുഖപ്പെടുത്തി, ബേഥെസ്ദായിലെ പക്ഷവാതക്കാരനെ സൗഖ്യമാക്കി, ജന്മനാല്‍ കുരുടന്‍ ആയിരുന്ന മനുഷ്യനു കാഴ്ച നല്‍കി, മരിച്ച ലാസ്സറിനെ ഉയര്‍പ്പിച്ചു. സുവിശേഷകന്‍ വിവിധ സംഭവങ്ങളിലേക്കും ആളുകളിലേക്കും ശ്രദ്ധ ക്ഷണിക്കുന്നു. യെഹൂദന്‍, പുറജാതി, ധനികന്‍, ദരിദ്രന്‍, പുരുഷന്‍, സ്ത്രീ, ഭരണാധികാരികള്‍, സാധാരണക്കാര്‍, വിദ്യാസമ്പന്നര്‍, വിദ്യാരഹിതര്‍ എന്നിവരെയൊക്കെ യേശു ആരാകുന്നു എന്നതിനു സാക്ഷികള്‍ ആകുവാന്‍ അവന്‍ ക്ഷണിക്കുന്നു.

പിതാവിന്‍റെ തന്നെയും തിരുവെഴുത്തുകളുടെയും സാക്ഷ്യങ്ങളെല്ലാം യേശുവിന്‍റെ തിരിച്ചറിയലിനു തെളിവുകളായി യോഹന്നാന്‍ ചൂണ്ടിക്കാട്ടുന്നു.

യോഹന്നാന്‍ സ്നാപകന്‍റെ ശക്തമായ സാക്ഷ്യത്തോടെ ഈ ആഴ്ച ആരംഭിക്കുന്നു. മറ്റു സാക്ഷികളും അതോടെ രംഗത്ത് എത്തുന്നു. അന്ത്രയോസും ശീമോന്‍ പത്രൊസും ഫിലിപ്പോസും നഥാനിയേലും അത്യന്തം അവിചാരിതമായി എത്തിയ പരീശനായ നിക്കോദെമൊസും അക്കൂട്ടത്തില്‍ ഉണ്ട്. എന്നാല്‍ മറ്റൊരു സാക്ഷി നിഴലില്‍ മറഞ്ഞു നില്‍ക്കുന്നു അന്ത്രയോസിനോടൊപ്പം ഉണ്ടായിരുന്ന യോഹന്നാന്‍ തന്നെ (യോഹ. 1:35,40).

* ഈ ആഴ്ചയിലെ പാഠം പഠിച്ച് ഒക്ടോബര്‍ 26 ലെ ശബ്ബത്തിനായി ഒരുങ്ങുക