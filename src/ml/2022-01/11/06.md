---
title:  യേശു നമ്മുടെ വിശ്വാസത്തിന്റെ നായകനും പൂർത്തിവരുത്തുന്നവനും
date:   10/03/2022
---

`എബ്രാ. 12:11 വായിക്കുക. ഈ വാക്യങ്ങൾ നമ്മോട് എന്തു ചെയ്യാനാണ് ആവശ്യപ്പെടു ന്നത്?`

വിശ്വാസത്തെ സംബന്ധിച്ച വ്യാഖ്യാനത്തിന്റെ ഉച്ചസ്ഥിതി യഥാർത്ഥത്തിൽ വരുന്നത് എബ്രായർ 12 ൽ യേശുവുമായാണ്. പൗലൊസ് തന്റെ ലേഖനം ആരംഭിക്കുന്നത് “വരുവാ നുള്ളവൻ” ആയ യേശുവിലൂടെയാണ്. അവൻ “താമസിക്കയുമില്ല” (എബ്രാ. 10:37). പൗലൊസ് അത് ഉപസംഹരിക്കുന്നത് നമ്മുടെ വിശ്വാസത്തിന്റെ “പൂർത്തിവരുത്തുന്നവനായ” യേശുവിലാണ് (എബ്രാ. 12:2). യേശുവാണ് “വിശ്വാസത്തിന്റെ നായകനും പൂർത്തിവരു ത്തുന്നവനും” ഇതിനർത്ഥം യേശുവാണ് വിശ്വാസം സാധ്യമാക്കുന്നതും വിശ്വാസം ജീവിതം എന്താണെന്ന് പൂർണ്ണമായി ഉൾക്കൊള്ളുന്ന മാതൃകയും യേശുവാണെന്നാണ്. യേശുവിൽ, വിശ്വാസം അതിന്റെ പൂർണ്ണ ഭാവത്തിലാകുന്നു.

മൂന്ന് അർത്ഥത്തിലെങ്കിലും യേശുവാണ് നമ്മുടെ വിശ്വാസത്തിന്റെ “ഉപജ്ഞാതാവും” (എബ്രാ. 12:2) അല്ലെങ്കിൽ നായകനും അല്ലെങ്കിൽ മുൻഗാമിയും.

ഒന്നാമതായി, പൂർണ്ണ അർത്ഥത്തിൽ ഓട്ടം തികച്ചവൻ അവൻ മാത്രമാണ്. മുൻ അദ്ധ്യാ യത്തിൽ പ്രതിപാദിക്കപ്പെട്ടവർ ഇതുവരെ അവരുടെ ലക്ഷ്യം പൂർത്തിയാക്കിയിട്ടില്ല (എബ്രാ. 11:39,40). എന്നിരുന്നാലും യേശു സ്വർഗ്ഗത്തിലെ ദൈവത്തിന്റെ വിശ്രമത്തിൽ പ്രവേശിക്കയും പിതാവിന്റെ വലത്തുഭാഗത്ത് ഇരിക്കയുമാണ്. നാം ഈ മറ്റുള്ളവരോടൊത്ത്, യേശുവിനോ ടൊത്ത് സ്വർഗ്ഗത്തിൽ വാഴും (വെളി. 20:4).

രണ്ടാമത്, വാസ്തവത്തിൽ യേശുവിന്റെ പരിപൂർണ്ണ ജീവിതമാണ് ഈ മറ്റുള്ളവരെ അവരുടെ ഓട്ടം ഓടുവാൻ സാധ്യമാക്കിയത് (എബ്രാ. 10:5-14). യേശു വന്നില്ലായിരുന്നുവെ ങ്കിൽ, മറ്റുള്ളവരെയെല്ലാം ഓട്ടം നിഷ്ഫലമായേനെ.

ഒടുവിൽ, നമുക്ക് വിശ്വാസമുള്ളതിന് കാരണം യേശുവാണ്. ദൈവവുമായി ഒന്നായതി നാൽ, അവൻ ദൈവത്തിന്റെ വിശ്വസ്തത നമ്മോട് പ്രകടിപ്പിച്ചു. നമ്മെ രക്ഷിക്കാനുള്ള ശ്രമങ്ങൾ ദൈവം ഒരിക്കലും ഉപേക്ഷിച്ചില്ല. അതിനാലാണ്, ഒടുവിൽ നാം ആ പ്രതിഫല ത്തിലേക്ക് എത്തിച്ചേരുന്നത്, നാം ഉപേക്ഷിക്കുന്നില്ല എങ്കിൽ യേശു സഹിഷ്ണുതയോടെ ഓടി വിശ്വസ്തനായി അവശേഷിച്ചു. നാം വിശ്വാസമില്ലാത്തവരായപ്പോൾ പോലും (2 തിമൊ. 2:13). നമ്മുടെ വിശ്വാസം അവന്റെ വിശ്വസ്തതയോടുള്ള ഒരു പ്രതികരണം മാത്രമാണ്.

അവസാനമായി, യേശുവാണ് വിശ്വാസത്തിന്റെ “പൂർത്തിവരുത്തുന്നവൻ” കാരണം എങ്ങ നെയാണ് വിശ്വാസത്തിന്റെ ഓട്ടം ഓടേണ്ടതെന്നുള്ള പരിപൂർണ്ണ മാതൃകയാകുന്നു അവൻ. അവനെങ്ങനെയാണ് ഓടിയത്? സകലതും നമുക്കുവേണ്ടി ത്യജിച്ച് അവൻ സകല ഭാര ങ്ങളും മാറ്റിവച്ചു (ഫിലി. 2:5-8). അവനൊരിക്കലും പാപം ചെയ്തില്ല, ഒരിക്കൽപ്പോലും. യേശു അവന്റെ ദൃഷ്ടി പ്രതിഫലത്തിൽ വച്ചു, അതായിരുന്നു അവന്റെ മുമ്പിലുണ്ടായി രുന്ന സന്തോഷം. അവന്റെ കൃപയാൽ മനുഷ്യകുലം വീണ്ടെടുക്കപ്പെടുന്നത് കാണുവാൻ. അതിനാൽ, അവൻ തെറ്റിദ്ധാരണയും ആക്ഷേപവും സഹിച്ചു. ക്രൂശിന്റെ ലജ്ജ അവൻ വഹിച്ചു (എബ്രാ. 12:2,3).

ഇപ്പോൾ, ഓടുവാനുള്ള ഊഴം നമ്മുടേതാണ്. നമ്മുടെ സ്വന്തം ശക്തിയിൽ യേശു നേടി യത് നമുക്കൊരിക്കലും നേടാനാകില്ല എങ്കിലും നമുക്ക് അവന്റെ തികഞ്ഞ മാതൃക മുമ്പി ലുണ്ട്. ആയതിനാൽ അവനിലുള്ള വിശ്വാസത്താലും നമ്മുടെ കണ്ണുകൾ അവനിൽ വച്ചു (നമുക്ക് മുമ്പുള്ളവർ ചെയ്തതുപോലെ) നാം വിശ്വാസത്തോടെ മുമ്പോട്ടു പോവുക. ഒരു വലിയ പ്രതിഫലത്തിനുള്ള അവന്റെ വാഗ്ദത്തങ്ങളിൽ വിശ്വസിച്ചുകൊണ്ട്.