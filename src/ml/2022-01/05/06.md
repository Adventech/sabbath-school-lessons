---
title:  പുതുസൃഷ്ടിയുടെ ഒരു മുന്നറിയിപ്പ്
date:   27/01/2022
---

`താരതമ്യം ചെയ്യുക പുറ. 20:8-11; ആവ. 5:12-15; എബ്രാ. 4:8-11. ശബ്ബത്ത് സ്വസ്ഥ തയുടെ അർത്ഥത്തെ സംബന്ധിച്ച് എന്ത് വ്യത്യാസങ്ങളാണ് നിങ്ങൾ കാണുന്നത്?`

നാം നേരത്തെ കണ്ടതുപോലെ, പുറപ്പാടിലും ആവർത്തനത്തിലും ഉള്ള ഈ വാക്യ ങ്ങൾ നമ്മെ മുൻകാലത്തിലേക്കു തിരിഞ്ഞു നോക്കാൻ ക്ഷണിക്കുന്നു. വീണ്ടെടുപ്പിലും സൃഷ്ടിപ്പിലുമുള്ള ദൈവത്തിന്റെ നേട്ടങ്ങൾ ആഘോഷിക്കുന്നതിന് ശബ്ദത്തിൽ വിശ്രമി ക്കുവാൻ അവ നമ്മെ ആഹ്വാനം ചെയ്യുന്നു. എന്നിരുന്നാലും എബ്രാ. 4:9-11 നമ്മെ ക്ഷണി ക്കുന്നത് ഭാവിയിലേക്ക് നോക്കുവാനാണ്. അത് നമ്മോടു പറയുന്നത് ഭാവിയുള്ള ഒരു ശബ്ബത്ത് സ്വസ്ഥതയെ ദൈവം നമുക്കായി ഒരുക്കിയിട്ടുണ്ടെന്നാണ്. അത് ശബ്ബത്ത് ആചാരത്തിന് ഒരു പുതിയ മാനം നിർദ്ദേശിക്കുന്നു. ശബ്ബത്ത് സ്വസ്ഥത മുൻകാലങ്ങളിലുള്ള ദൈവത്തിന്റെ വിജയങ്ങൾ ഓർമ്മിക്കുക മാത്രമല്ല പിന്നെയോ ഭാവിക്കായുള്ള ദൈവത്തിന്റെ വാഗ്ദത്ത ങ്ങളും ആഘോഷിക്കുന്നു.

ശബ്ബത്ത് ആചരണത്തിന്റെ ഭാവി മാനങ്ങൾ എപ്പോഴും നിലവിലുണ്ടായിരുന്നു എന്നാൽ അവ മിക്കപ്പോഴും അവഗണിക്കപ്പെട്ടിരുന്നു. വീഴ്ചയ്ക്കുശേഷം ഒരുനാൾ ദൈവം സൃഷ്ടിയെ അതിന്റെ ആദിമ മഹത്വത്തിലേക്ക് പുനഃസ്ഥാപിക്കും എന്ന വാഗ്ദത്തങ്ങളെ അവ സൂചി പ്പിച്ചു മിശിഹായിലൂടെ. ശബ്ബത്ത് ആചാരണത്തിലൂടെ അവന്റെ വീണ്ടെടുപ്പിന്റെ പ്രവൃത്തി കളെ ആഘോഷിക്കാൻ ദൈവം നമ്മോട് കല്പ്പിച്ചു. കാരണം ഒരു പുതിയ സൃഷ്ടിപ്പിന്റെ വീണ്ടെടുപ്പിലെ പാരമ്യത്തിലേക്ക് ശബ്ബത്ത് വിരൽചൂണ്ടി. ശബ്ബത്ത് അനുഷ്ഠാനം എന്നത് ഈ അപൂർണ്ണമായ ലോകത്തിൽ സ്വർഗ്ഗത്തിന്റെ ഒരു പ്രതീക്ഷയാണ്.

ഇത് എപ്പോഴും യെഹൂദാ പാരമ്പര്യത്തിൽ വ്യക്തമായിരുന്നുയ 100 എ.ഡി.യും 200 എ. ഡി.യും ഇടയിൽ രചിക്കപ്പെട്ട “ആദാമും ഹവ്വയും” എന്ന പുസ്തകത്തിൽ ഇങ്ങനെ പറ ഞ്ഞിരിക്കുന്നു. “ഏഴാം ദിനം ഉയിർപ്പിന്റെ ഒരടയാളമാണ്, വരുവാനുള്ള കാലത്തിന്റെ സ്വസ്ഥത.” മറ്റൊരു പുരാതന യെഹൂദാ ഉത്ഭവം പറഞ്ഞു: വരുവാനുള്ള കാലം “നിത്യതയി ക്കായുള്ള സമ്പൂർണ്ണ ശബ്ബത്ത് വിശ്രമത്തിന്റെ ദിനം” Jacob b Neuser, The Mishnah, A new Translation (New Haven C.T. Yale university Press 1985). p. 873. പിന്നീടുണ്ടായ ഒരു ശ്രോതസ്സായ The othiot of Rabbi Akiba പറഞ്ഞു, അവൻ അനുഗ്രഹിക്കപ്പെട്ടവൻ “ലോകത്തിന്റെ ഗുരുവേ, ഞങ്ങൾ നിന്റെ കല്പ്പനകൾ ആചരിച്ചാൽ, ഞങ്ങൾക്ക് എന്ത് പ്രതി ഫലം ഉണ്ടാകും?” അവൻ അവരോട് പറഞ്ഞു: “വരുവാനുള്ള ലോകം.” അവർ അവനോടു പറഞ്ഞു: “ഞങ്ങൾക്ക് അതിന്റെ സാമ്യം കാണിച്ചുതരൂ.” അവൻ അവർക്ക് ശബ്ബത്ത് കാണി ച്ചുകൊടുത്തു. 'Theodore Friedman, “The Sabbath Auticipation of redemption'' Juda- ism: A Quarterly Journal, vol 16, pp. 443, 444.

ശബ്ബത്ത് ആഘോഷത്തിനാണ് ആനന്ദത്തിനും നന്ദി പറയലിനും നാം ശബ്ബത്ത് ആചരി ക്കുമ്പോൾ, നാം സൂചിപ്പിക്കുന്നത് നാം ദൈവത്തിന്റെ വാഗ്ദത്തങ്ങളിൽ വിശ്വസിക്കുന്നു എന്നാണ്, നാം അവൻ കൃപയുടെ ദാനം സ്വീകരിക്കുന്നുവെന്നാണ്. ശബ്ബത്ത് എന്നാൽ ഊർജ്ജസ്വലവും ജീവനുള്ളതുമായ വിശ്വാസമാണ്. പ്രവൃത്തിയെ സംബന്ധിച്ചിടത്തോളം ഒരുപക്ഷേ ശബ്ബത്ത് ആചരണമായിരിക്കും യേശുവിലുള്ള വിശ്വാസത്തിലൂടെ കൃപയാൽ നാം രക്ഷിക്കപ്പെട്ടു എന്ന ബോധ്യത്തിന്റെ തികഞ്ഞ പ്രകടനം.

`ന്യായപ്രമാണത്തിന്റെ പ്രവൃത്തികൾ കൂടാതെ വിശ്വാസത്താലുള്ള രക്ഷയെ സംബന്ധിച്ച നമ്മുടെ അറിവിനെ കാണിക്കുന്ന വിധത്തിൽ എങ്ങനെയാണ് നമുക്ക് ശബ്ബത്ത് അനുഷ്ഠിക്കുന്നത് പഠിക്കാനാകുക? എങ്ങനെയാണ് വിശ്വാസത്താലുള്ള രക്ഷയുടെ ഒരു പ്രകടനമായി ശബ്ബത്ത് വിശ്രമമാവുന്നത്?`