---
title:  കൂടുതൽ പഠനം
date:   07/01/2022
---

എബ്രായ പുസ്തകത്തിൽ നല്ലതും പ്രത്യാശകരവുമായ സത്യങ്ങൾ ഉണ്ടായിരി ക്കുമ്പോൾ പോലും താക്കീതുകളുടെ ഒരു പരമ്പരതന്നെയുണ്ട്. അത് അതിന്റെ പാര മ്യത്തിലെത്തുന്നത് 10 മുതൽ 12 വരെയുള്ള അദ്ധ്യായങ്ങളിലാണ്.

ഈ ഭാഗങ്ങൾക്ക് പൊതുവായ രണ്ടു കാര്യങ്ങളെങ്കിലുമുണ്ട്. ഒന്നാമതായി, അവ യെല്ലാം തന്നെ മരുഭൂതലമുറയെ എബ്രായ വായനക്കാരുമായി താരതമ്യം ചെയ്യുന്നു. രണ്ടാമത്, വിശ്വാസമുണ്ടായിരിക്കുവാൻ അവൻ നമ്മെ ആഹ്വാനം ചെയ്യുന്നു. മിസ യീമിൽനിന്നുള്ള അവരുടെ വിടുതലിൽ അത്ഭുതങ്ങളാലും അടയാളങ്ങളാലും ദൈവ ത്തിന്റെ ആശ്ചര്യകരമായ ശക്തി പ്രകടമായത് കണ്ടത് മരുഭൂതലമുറയാണ്. സീനായി മലയിൽനിന്ന് ദൈവം പത്തു കല്പനകൾ സംസാരിക്കുന്നതും അവർ കേട്ടു. പകൽ നേരത്ത് അവരെ സംരക്ഷിച്ച മേഘസ്തംഭവും രാത്രികാലത്തെ അഗ്നിസ്തംഭവും അവർ കണ്ടു. സ്വർഗ്ഗത്തിൽനിന്നുള്ള അപ്പമായ മന്ന അവർ ഭക്ഷിച്ചു. അവർ എവി ടെയെല്ലാം താവളമടിച്ചോ അവിടെയെല്ലാം പാറയിൽനിന്ന് പുറപ്പെട്ട വെള്ളം അവർ കുടിച്ചു. എന്നാൽ അവർ വാഗ്ദത്ത നാടിന്റെ അതിർത്തിയിൽ എത്തിയപ്പോൾ അവർക്ക് ദൈവത്തിൽ ആശ്രയിക്കാനായില്ല. ദൈവം ആവശ്യപ്പെടുന്നതിന്റെ കാത ലായ വിശ്വാസം അവർക്ക് നഷ്ടമായി. “എന്തെന്നാൽ വിശ്വാസം കൂടാതെ ദൈവത്തെ പ്രസാദിപ്പാൻ കഴിയുന്നതല്ല” (എബ്രാ. 11:6).

നാമും മരുഭൂതലമുറയെപോലെ വാഗ്ദത്തനാടിന്റെ അതിർത്തിയിലാണെന്ന് പൗലൊസ് പറയുന്നു (എബ്രാ. 10:37-39). എന്നിരുന്നാലും നമ്മുടെ പദവികളും ഉത്തര വാദിത്തങ്ങളും വലുതാണ്. സീനായിമലയിൽ ദൈവം സംസാരിക്കുന്നത് നാം കേട്ടില്ല. എന്നാൽ തിരുവെഴുത്തിലൂടെ സീനായിമലയിൽ ഉണ്ടായതിനെക്കാൾ വലിയ ഒരു വെളിപ്പാട് നാം കണ്ടിട്ടുണ്ട്. ദൈവം ജഡമായി, യേശുക്രിസ്തു (എബ്രാ. 12:18-24). ചോദ്യമിതാണ്, നമുക്ക് വിശ്വാസം ഉണ്ടാകുമോ? യേശുവിൽ തന്നെ അതിന്റെ പാര മ്യത്തിലെത്തുന്നത് അനേകം കഥാപാത്രങ്ങളുടെ മാതൃക പിന്തുടരാൻ പൗലൊസ് നമ്മെ പ്രോത്സാഹിപ്പിക്കുന്നു.

**ചർച്ചാചോദ്യങ്ങൾ**

`നമുക്കു മുമ്പായി പിശാചിനോടു യുദ്ധത്തിനു പോകുന്ന ജേതാവാണ് യേശു എന്ന് നാം പഠിച്ചിട്ടുണ്ട്. നമുക്ക് എങ്ങനെയാണ് നമ്മുടെ ജേതാവിന്റെ പിന്നിൽ ഒത്തുചേർന്ന്, ഐക്യത്തോടെ, ഒരു സഭയെന്ന നിലയിൽ പോരാടുവാനാകുക? ഈ ഐക്യം സംഭവിക്കുന്നതിൽ നിന്ന് തടയുന്ന കാര്യങ്ങൾ എന്താണ് ? ഒരു സഭയെന്ന നിലയിൽ നമ്മെ ബലഹീനമാക്കാൻ സാത്താന് സാധ്യമാകുന്ന മാർഗ്ഗങ്ങൾ എന്താണ്? മുൻകാലത്തിൽ എങ്ങ നെയാണ് സാത്താൻ യിസ്രായേലിനെ ബലഹീനമാക്കിയത്?`

`വിശ്വാസികളെന്ന നിലയിൽ, ദൈവത്തിന്റെ നിർദ്ദേശത്തിൻകീഴിലുള്ള ഒരു പുരോഹിത സമൂഹമാണ് നമ്മൾ. എന്ത് രീതികളിലാണ് നിങ്ങളുടെ പ്രാദേശിക സഭയ്ക്ക് ദൈവത്തിന് മെച്ചപ്പെട്ട സ്തുതി യാഗങ്ങളും നല്ല പ്രവൃത്തികളും നല്കാനാകുക?`

`ദയവായി പ്രായോഗികവും കൃത്യവും ആയിരിക്കുക. വാഗ്ദത്ത നാട്ടിലേക്ക് മറികടക്കുന്നതിന് തൊട്ടുമുമ്പുള്ള മരുഭൂതലമുറയുടെ സാഹചര്യം നമ്മുടെ സാഹചര്യവുമായി ഏതെല്ലാം രീതികളിൽ സാമ്യമുള്ളതാണ്? സമാ നതകളിൽ നിന്ന് എന്ത് പാഠങ്ങളാണ് നമുക്ക് പഠിക്കാൻ കഴിയുക?`