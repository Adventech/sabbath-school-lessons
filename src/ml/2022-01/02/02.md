---
title:  യേശു നമ്മുടെ രാജാവാകുന്നു
date:   02/01/2022
---

പിതാവിന്റെ വലതുഭാഗത്തിരിക്കുന്ന ഭരണാധികാരിയാണ് യേശു എന്നതാണ് എബായറിലെ പ്രധാന ആശയം (എബ്രാ. 8:1). ദൈവമെന്ന നിലയിൽ, യേശുവായി രുന്നു എപ്പോഴും പ്രപഞ്ചത്തിന്റെ ഭരണകർത്താവ്. എന്നാൽ ആദാമും ഹവ്വയും പാപം ചെയ്തപ്പോൾ, സാത്താൻ ഈ ലോകത്തിന്റെ ഭരണാധികാരിയായി (യോഹ. 12:31; 14:30; 16:11). എന്നിരുന്നാലും യേശു വന്ന് സാത്താനെ കാൽവരിയിൽ തോല്പിച്ചു. അവനെ അവരുടെ രക്ഷിതാവായി സ്വീകരിക്കുന്നവരെ ഭരിക്കാനുള്ള അവകാശം വീണ്ടെടുത്തുകൊണ്ട് (കൊലൊ. 2:13-15). എബ്രായറിലെ ആദ്യ രണ്ട് അദ്ധ്യായങ്ങൾ ശ്രദ്ധ കേന്ദ്രീകരിക്കുന്നത് പ്രത്യേകമായി രാജാവായുള്ള യേശുവിന്റെ ആഗമനത്തെയാണ്.

`വായിക്കുക: എബാ, 1:5-14. ഇവിടെ എന്താണ് സംഭവിക്കുന്നത്?`

ഈ വാക്യങ്ങൾ മൂന്ന് ഭാഗങ്ങളായാണ് ക്രമീകരിച്ചിരിക്കുന്നത്. ഓരോ ഭാഗവും അവതരിപ്പിക്കുന്നത് പുത്രന്റെ സിംഹാസന വാഴ്ച ചടങ്ങിന്റെ ഒരു വശമാണ്. ആദ്യം ദൈവം യേശുവിനെ രാജകീയ പുത്രനായി സ്ഥാപിക്കുന്നു (എബ്രാ. 1:5). രണ്ടാമത്, അവനെ ആരാധിക്കുന്ന സ്വർഗ്ഗീയ സദസ്സിന് ദൈവം യേശുവിനെ പരിചയപ്പെടുത്തുന്നു (എബ്രാ. 1:6,8). അപ്പോഴാണ് പിതാവ് പുത്രന്റെ നിത്യമായ സ്രഷ്ടാവിന്റെ സ്ഥാനവും മകന്റെ ഭരണവും പ്രഖ്യാപിക്കുന്നത് (എബ്രാ. 1:8-12). മൂന്നാമതായി, ദൈവം പുത്രനെ സിംഹാസനസ്ഥനാകുന്നു - ഭൂമിക്കുമേലുള്ള യഥാർത്ഥ അധികാര കൈമാറ്റം (എബ്രാ. 1: 13,14).

പുതിയനിയമത്തിന്റെ പ്രധാന വിശ്വാസങ്ങളിൽ ഒന്ന്, ദാവീദിനോടുള്ള ദൈവ ത്തിന്റെ വാഗ്ദത്തങ്ങൾ അവൻ നിറവേറി എന്നതാണ് (2 ശമൂ. 7:8-16 ഉം ലൂക്കൊസ് 1:30-33 ഉം കാണുക). ദാവീദിന്റെ വംശാവലിയിൽ ദാവീദിന്റെ പട്ടണത്തിലാണ് യേശു ജനിച്ചത് (മത്തായി 1:1-16; ലൂക്കൊസ് 2:10,11). അവന്റെ ശുശ്രൂഷാക്കാലത്ത് ജനങ്ങൾ പലപ്പോഴും അവനെ “ദാവീദ് പുത്രൻ” എന്നു വിളിച്ചു. അവൻ “യെഹൂദന്മാരുടെ രാജാവ്” എന്ന് അവകാശപ്പെട്ടു എന്ന കുറ്റത്തിനാണ് അവന് മരണശിക്ഷ വിധിച്ചത്. ദാവീദിനോട് ചെയ്ത വാഗ്ദത്തങ്ങളുടെ പൂർത്തീകരണമായാണ് യേശു മരിച്ചവ രിൽനിന്ന് ഉയിർത്തത് എന്ന് പത്രാസും പൗലൊസും പ്രസംഗിച്ചു (അ.പ്ര. 2:22-36; 13:22-37).

യോഹന്നാൻ അവനെ “യെഹൂദയുടെ സിംഹം” എന്ന് പരിചയപ്പെടുത്തി (വെളി. 5:5). നിശ്ചയമായും എബ്രായർ ഇതിനോട് യോജിക്കുന്നു. ദാവീദിനോടുള്ള വാഗ്ദ ത്തങ്ങൾ ദൈവം യേശുവിലൂടെ നിറവേറ്റി. ദൈവം അവന് വിശിഷ്ടമായ ഒരു നാമം നല്കി (എബ്രാ. 1:4). അവനെ അവന്റെ മകനായി അവരോധിച്ചു (എബ്രാ. 1:5). അവനെ എന്നേക്കും കർത്താവും സഷ്ടാവുമായി ഉറപ്പിച്ചു (എബ്രാ. 1:8-12). അവനെ അവന്റെ “വലതുഭാഗത്ത്” ഇരുത്തി (എബ്രാ. 1:13, 14 ). ഇതിനു പുറമെ, എബ്രായർ 4 പ്രകാരം, ദൈവത്തിന്റെ വിശ്രമത്തിലേക്ക് യേശു ജനങ്ങളെ നയിക്കുന്നു. ദൈവിക ഭവനം പണി യുന്നത് കർത്താവാണെന്ന് നമ്മെ ഓർമ്മിപ്പിക്കുന്നു (എബ്രാ. 3:3,4). അപ്പോൾ പിന്നെ, യേശുവാണ് ഈ ഭൂമിയുടെ നിയമാനുസൃത ഭരണാധികാരി, നമ്മുടെ വിശ്വാസത്തി നായി കയ്യേറ്റക്കാരനായ സാത്താനുമായി ഒരു യുദ്ധത്തിൽ ഏർപ്പെട്ടിരിക്കുന്നു.

`യേശുവാണ് ഈ പ്രപഞ്ചത്തിന്റെ ഭരണകർത്താവ് എന്ന് അറിയുന്നതിൽനിന്ന്, എങ്ങനെയാണ് നമുക്ക് ആശ്വാസം കണ്ടെത്താനാകുക, പ്രത്യേകിച്ച് പരിശോ ധനകൾക്ക് നടുവിൽ?`