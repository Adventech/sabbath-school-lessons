---
title:  മെച്ചപ്പെട്ട കാര്യങ്ങൾ
date:   09/02/2022
---

എബ്രാ. 6:4-8 ലെ ആത്മാർത്ഥവും ശക്തവുമായ താക്കീതിനുശേഷം, വായന ക്കാർ പുത്രനിൽനിന്നും മാറിപ്പോകയോ ഭാവിയിൽ അതുണ്ടാകുകയോ ചെയ്യില്ല എന്ന് പൗലൊസ് ആത്മവിശ്വാസം പ്രകടിപ്പിക്കുന്നു. അവന്റെ സദസ്സിന് താക്കീത് ലഭിക്കയും അനുയോജ്യമായ ഫലങ്ങൾ പുറപ്പെടുവിക്കയും ചെയ്യുമെന്ന് അവൻ വിശ്വസിക്കുന്നു. അവർ ദൈവത്താൽ കൃഷി ചെയ്യപ്പെട്ട് അവൻ പ്രതീക്ഷിക്കുന്ന ഫലം പുറപ്പെടുവിക്കുന്ന “ഭൂമി”യെ പോലെയാണ്. ഈ ജനങ്ങൾക്ക് ദൈവത്തിൽനി ന്നുള്ള അനുഗ്രഹം ലഭിക്കും (എബ്രാ. 6:7). അത് “രക്ഷ” ആണ് (എബ്രാ. 6:9).

`എബ്രാ. 6:9-12 വായിക്കുക. സദസ്സ് ചെയ്തതും ഇപ്പോഴും ചെയ്യുന്നതുമായ നല്ല കാര്യങ്ങൾ എണ്ണിപ്പറയുകയും അവയുടെ അർത്ഥം എന്തെന്ന് വിശദീകരിക്കയും ചെയ്ക.`

വിശ്വാസികൾ ദൈവത്തിന്റെ “നാമത്തോട്” അവരുടെ സ്നേഹം കാണിക്കുന്നു. അതായത്, വിശുദ്ധന്മാരോടുള്ള അവരുടെ സേവനത്താൽ ദൈവത്തോടു തന്നെ. ഇത് മുൻകാലത്തുള്ള ഒറ്റപ്പെട്ട പ്രവൃത്തികളല്ല, പിന്നെയോ, നിലനിന്നുപോന്നിരു ന്നതും ഈ കാലത്തേക്ക് എത്തപ്പെട്ടതും. അസാധാരണമായ പ്രവൃത്തികൾ ഒരു വ്യക്തിയുടെ സ്വഭാവത്തെ വെളിപ്പെടുത്തുന്നില്ല. ദൈവത്തോടുള്ള സ്നേഹത്തിന്റെ ശക്തമായ തെളിവ് എന്നത് “മതപരമായ” പ്രവൃത്തികളല്ല മറിച്ച് സഹജീവികളോ ടുള്ള സ്നേഹപ്രവൃത്തികളാണ്, പ്രത്യേകിച്ച് പരിമിതികളുള്ളവരോട് (മത്തായി 10:42; 25:31-46). അപ്രകാരം, നന്മ ചെയ്യുവാൻ “മറക്കരുത്” എന്ന പൗലൊസ് വിശ്വാസി കളെ ആഹ്വാനം ചെയ്യുന്നു (എബ്രാ. 13:2,16).

എബ്രാ. 6:12 നോക്കുക. അത് “മന്ദതയ്ക്കും അലസതയ്ക്കും” എതിരെ താക്കീത് ചെയ്യുന്നു. അത് പക്വത പ്രാപിക്കാൻ പരാജയപ്പെടുന്നവരെയും കാണിക്കുന്നു (എസാ. 5:11; 6:12). പ്രത്യാശ ജീവനോടെ നിലനിർത്തുന്നത് വിശ്വാസത്തിന്റെ ബുദ്ധി പരമായ പ്രവൃത്തികളിലൂടെയല്ല, പിന്നെയോ സ്നേഹപ്രവൃത്തികളിലൂടെ പ്രകട മാക്കുന്ന വിശ്വാസത്തിലൂടെയാണ് (റോമർ 13:8-10).

വിശ്വാസത്തിലൂടെയും സഹിഷ്ണുതയിലൂടെയും വാഗ്ദത്തങ്ങളെ അവകാശ മാക്കുന്നവരെ വായനക്കാർ അനുകരിക്കണമെന്ന് പൗലൊസ് ആഗ്രഹിക്കുന്നു അവൻ നേരത്തെ തന്നെ വിശ്വാസമില്ലായ്മയിലൂടെയും സ്ഥിരോത്സാഹമില്ലായ്മയിലൂടെയും വാഗ്ദത്തം ചെയ്യപ്പെട്ടതിനെ അവകാശപ്പെടാൻ പരാജയപ്പെട്ടവരുടെ ഉദാഹരണ മായി മരുഭൂ തലമുറയെ അവതരിപ്പിച്ചിട്ടുണ്ട്. പിന്നീട് അവൻ അബ്രഹാമിനെ അവ തരിപ്പിക്കുന്നു (എബ്രാ. 6:13-15). വിശ്വാസത്തിലൂടെയും സഹിഷ്ണുതയിലൂടെയും വാഗ്ദത്തങ്ങൾ അവകാശപ്പെട്ട ഒരു മാതൃകയായി. എബ്രായർ 11 ലെ വിശ്വാസ മുള്ള മനുഷ്യരിലൂടെ പട്ടികയിലൂടെ പ്രസാദാത്മകമായ മാതൃകകൾ നീളുകയും എബ്രായർ 12 ൽ യേശുവിന്റെ മാതൃകയിലൂടെ അത് പാരമ്യത്തിലെത്തുകയും ചെയ്യു ന്നു. വിശ്വാസത്തിന്റെയും സഹിഷ്ണുതയുടെയും ഏറ്റവും വലിയ മാതൃകയായി (എബ്രാ. 12:1-4). വെളിപ്പാട് 14:12 ൽ വിശ്വാസം, സഹിഷ്ണുത, കല്പനാചരണം എന്നിവ അന്ത്യനാളുകളിലെ വിശുദ്ധന്മാരുടെ സവിശേഷതകളാണ്.

`ചിലപ്പോഴൊക്കെ നാം സ്നേഹിക്കുന്ന വ്യക്തികൾക്ക് നാം താക്കീത് നൽകേ ണ്ടതുണ്ട്. മറ്റുള്ളവരെ താക്കീത് ചെയ്യുന്നതും പ്രോത്സാഹിപ്പിക്കുന്നതും സംബന്ധിച്ച് നമുക്ക് അപ്പൊസ്തലനിൽനിന്നും എന്തു പഠിക്കാൻ കഴിയും?`