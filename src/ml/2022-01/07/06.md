---
title:  യേശു, ആത്മാവിന്റെ നങ്കൂരം
date:   10/02/2022
---

വിശ്വാസത്യാഗത്തിനെതിരെയുള്ള അവന്റെ താക്കീതും സ്നേഹത്തോടും വിശ്വാസത്തോ ടുമുള്ള അവന്റെ പ്രോത്സാഹനവും പൗലൊസ് അവസാനിപ്പിക്കുന്നത് ക്രിസ്തുവിലുള്ള ഉറപ്പിന്റെ മനോഹരവും ഉയരുന്നതുമായ ഒരു പ്രദർശനത്തിലാണ്.

`എബ്രാ. 6:17-20 വായിക്കുക. എങ്ങനെയാണ് ദൈവം നമ്മോടുള്ള വാഗ്ദത്തങ്ങൾക്ക് ഉറപ്പ് നല്കിയത്?`

നമ്മോടുള്ള ദൈവർവത്തിന്റെ വാഗ്ദത്തങ്ങൾക്ക് അവൻ നിരവധി രീതികളിൽ ഉറപ്പു നല്കി. ഒന്നാമത്, അവന്റെ വാഗ്ദത്തത്തിന്റെ ഉറപ്പ് അവൻ നല്കിയത് ഒരു ശപഥത്തിലൂടെയാണ് (എബ്രാ. 6:17). തിരുവെഴുത്തുപ്രകാരം, അബ്രഹാമിനോടും ദാവീദിനോടുമുള്ള ദൈവത്തിന്റെ ശപഥങ്ങൾ ദൈവത്തിന് യിസ്രായേലിനോടുള്ള നിരന്തരമായ പ്രീതിയിലുള്ള ആത്മവിശ്വാ സത്തിന്റെ പരമമായ അടിസ്ഥാനമായി തീർന്നു. സ്വർണ്ണക്കാളക്കുട്ടിയാലുള്ള വിശ്വാസത്യാ ഗത്തിനു മോശെ ദൈവത്തോട് ക്ഷമ ചോദിക്കാൻ ഒരുങ്ങിയപ്പോൾ, അവൻ അബ്രഹാമി നോടുള്ള ദൈവത്തിന്റെ പ്രതിജ്ഞ പരാമർശിച്ചു (ഉല്പത്തി 22:16-18; പുറ. 32:11-14 കാണുക).

ദൈവത്തിന്റെ പ്രതിജ്ഞ മാറ്റാനാവാത്തതാണ് എന്നത് അവന്റെ യാചനയുടെ ശക്തിയെ സൂചിപ്പിക്കുന്നു (റോമർ 9:4; 11:28,29). സമാനമായി, സങ്കീർത്തനക്കാരൻ യിസ്രായേലിനു വേണ്ടി ദൈവമുമ്പാകെ മദ്ധ്യസ്ഥത വഹിച്ചപ്പോൾ, അവൻ ദാവീദിനോടുള്ള ദൈവത്തിന്റെ പ്രതിജ്ഞ അവകാശപ്പെട്ടു. ദൈവം പറഞ്ഞിരുന്നു: “ഞാൻ എന്റെ നിയമത്തെ ലംഘിക്കയോ എന്റെ അധരങ്ങളിൽനിന്നു പുറപ്പെട്ടതിനു ഭേദം വരുത്തുകയോ ചെയ്കയില്ല. ഞാൻ ഒരി ക്കൽ എന്റെ വിശുദ്ധിയെക്കൊണ്ടു സത്യം ചെയ്തിരിക്കുന്നു; ദാവീദിനോട് ഞാൻ ഭോഷ്ക്കു പറകയില്ല. അവന്റെ സന്തതി ശാശ്വതമായും അവന്റെ സിംഹാസനം എന്റെ മുമ്പിൽ സൂര്യ നെപ്പോലെയും ഇരിക്കും. അതു ചന്ദ്രനെപ്പോലെയും ആകാശത്തിലെ വിശ്വസ്ത സാക്ഷി യെപ്പോലെയും എന്നേക്കും സ്ഥിരമായിരിക്കും” (സങ്കീ. 89:34-37).

പുതിയ നിയമപ്രകാരം, രണ്ട് ശപഥങ്ങളെയും യേശുവിൽ നിവൃത്തിയായി, സ്വർഗ്ഗാരോ ഹണം ചെയ്ത് ദാവീദിന്റെ സിംഹാസനത്തിൽ ഇരിക്കുന്ന അബ്രഹാമിന്റെ സന്തതി (ഗലാ. 3:13-16; ലൂക്കൊസ് 1:31-33,54,55).

രണ്ടാമതായി, നമ്മോടുള്ള അവന്റെ വാഗ്ദത്തങ്ങൾക്ക് യേശുവിനെ അവന്റെ വലതുഭാ ഗത്ത് ഇരുത്തിക്കൊണ്ടുള്ള പ്രവൃത്തിയിലൂടെ ദൈവം ഉറപ്പു നല്കിയിട്ടുണ്ട്. യേശുവിന്റെ സ്വർഗ്ഗാരോഹണത്തിന് വിശ്വാസികളോടു ചെയ്ത വാഗ്ദത്തം സ്ഥിരീകരിക്കുന്നതിനുള്ള ഉദ്ദേശ്യവുമുണ്ട്. കാരണം യേശു സ്വർഗ്ഗാരോഹണം ചെയ്തത് “നമുക്കായുള്ള ഒരു മുന്നോ ടിയാണ്” (എബ്രാ. 2:9,10). അപ്രകാരം, സ്വർഗ്ഗാരോഹണം നമുക്ക് വെളിപ്പെടുത്തുന്നത് നമു ക്കായുള്ള ദൈവത്തിന്റെ രക്ഷയുടെ ഉറപ്പാണ്. ദൈവം യേശുവിനെ മഹത്വത്തിലേക്കു നയി ച്ചത് “എല്ലാവർക്കുമായുള്ള മരണം” എന്ന കഷ്ടപ്പാടിലൂടെയാണ്. അങ്ങനെയാകുമ്പോൾ അവന് അനേകം “പുത്രന്മാരെ തേജസ്സിലേക്ക് കൊണ്ടുവരാനായും (എബ്രാ. 2:9,10). പിതാ വിന്റെ മുമ്പിലുള്ള യേശുവിന്റെ സാന്നിധ്യമാണ്. “ആത്മാവിന്റെ നങ്കൂരം” (എബ്രാ. 6:19). അത് ദൈവത്തിന്റെ സിംഹാസനത്തോട് ചേർത്തുകെട്ടിയിരിക്കുകയാണ്. യേശുവിലൂടെ നമ്മോടുള്ള വാഗ്ദത്തം നിറവേറിയതിലൂടെയാണ് ദൈവത്തിന്റെ ഭരണത്തിന്റെ ആദരവ് നിലനിന്നത്. ഇതിൽക്കൂടുതൽ ഉറപ്പ് എന്താണ് നമുക്ക് വേണ്ടത്?

`ദൈവം നിങ്ങളോട് ഒരു പ്രതിജ്ഞ ചെയ്തു എന്ന വസ്തുതയെക്കുറിച്ച് നിങ്ങൾ ചിന്തിക്കുമ്പോൾ നിങ്ങൾക്ക് എന്തു തോന്നുന്നു? നിങ്ങൾ അയോഗ്യരാണെന്ന് തോന്നു മ്പോൾ പോലും എന്തുകൊണ്ടാണ് ആ ചിന്ത മാത്രം നിങ്ങൾക്ക് രക്ഷയുടെ ഉറപ്പ് നല്കാൻ സഹായകമാകുന്നത്?`