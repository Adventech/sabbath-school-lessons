---
title:  വാഗ്ദത്തെ പുത്രൻ
date:   08/01/2022
---

### ഈയാഴ്ചയിലെ പഠനത്തിനായി വായിക്കുക
യെശ. 2:2,3; എബ്രാ. 1:1-4; പുറ. 24:16,17; യെശ. 44:24; എബ്രാ. 1:10; 1:5; ലൂക്കൊസ് 1:31.

> <p> മനഃപാഠവാക്യം </p>
> “ഈ അന്ത്യകാലത്ത് പുത്രൻ മുഖാന്തരം നമ്മോട് അരുളിച്ചെ യ്തിരിക്കുന്നു. അവനെ താൻ സകലത്തിനും അവകാശിയാക്കി വച്ചു; അവൻ മുഖാ ന്തരം ലോകത്തെയും ഉണ്ടാക്കി” (എബ്രാ. 1:2,3).

ആദാമും ഹവ്വയും പാപം ചെയ്തു കഴിഞ്ഞ ഉടനെ, ദൈവം അവർക്ക് ഒരു “സന്ത തിയെ” വാഗ്ദത്തം ചെയ്തു. ശത്രുവിൽനിന്നും അവരെ വിടുവിക്കുന്ന, നഷ്ടമായ അനന്തരാവകാശം വീണ്ടെടുക്കുന്ന, അവർ സൃഷ്ടിക്കപ്പെട്ടതിന്റെ ഉദ്ദേശ്യം പൂർത്തി യാക്കുന്ന ഒരു പുത്രൻ (ഉല്പത്തി 3:15). ഈ മകൻ അവരെ പ്രതിനിധാനം ചെയ്യു കയും അവരുടെ സ്ഥാനം ഏറ്റെടുത്ത് അവരെ വീണ്ടെടുക്കുകയും ആത്യന്തികമായി പാമ്പിനെ നശിപ്പിക്കയും ചെയ്യും.

“ആദാമും ഹവ്വയും ആദ്യം ഈ വാഗ്ദത്തം കേട്ടപ്പോൾ, അവർ അതിന്റെ വേഗ ത്തിലുള്ള നിറവേറലിനായി നോക്കിക്കൊണ്ടിരുന്നു. അവർ സന്തോഷത്തോടെ അവ രുടെ ആദ്യജാതനെ വരവേറ്റു, അവനായിരിക്കും വീണ്ടെടുപ്പുകാരൻ എന്ന് പ്രത്യാ ശിച്ചുകൊണ്ട്. എന്നാൽ ആ വാഗ്ദത്തത്തിന്റെ പൂർത്തീകരണം താമസിച്ചു.” - എലൻ വൈറ്റ് യുഗങ്ങളുടെ പ്രത്യാശ, പേജ്. 31.

ആ വാഗ്ദത്തം പിന്നീട് അബ്രഹാമിനോട് ഉറപ്പിച്ചു. അവനൊരു “സന്തതി” ഉണ്ടാകും എന്ന് ദൈവം അവനോട് ശപഥം ചെയ്തു. ലോകത്തിലെ സകല ജാതി കളും അനുഗ്രഹിക്കപ്പെടുന്ന ഒരു പുത്രൻ (ഉല്പത്തി 22:16-18; ഗലാ. 3:16). ഇതു തന്നെ ദൈവം ദാവീദിനോടും ചെയ്തു. അവന്റെ പിൻഗാമി ദൈവത്താൽ അവന്റെ സ്വന്ത പുത്രനായി അവരോധിക്കപ്പെടുകയും ഭൂമിയിലെ സകല രാജാക്കന്മാർക്കും മീതെ ഒരു നീതിമാനായ ഭരണാധികാരിയായി സ്ഥാപിക്കപ്പെടും എന്ന് ദൈവം ദാവീ ദിനോട് വാഗ്ദത്തം ചെയ്തു (2 ശമൂ. 7:12-14; സങ്കീ. 89:27-29). എന്നിരുന്നാലും ആദാമോ ഹവ്വയോ അബ്രഹാമോ ദാവീദോ ഒരുപക്ഷേ സങ്കല്പിക്കാത്ത കാര്യം അവരുടെ വീണ്ടെടുപ്പുകാരനായ പുത്രൻ ദൈവം തന്നെ ആയിരിക്കും എന്നതാണ്.

_ഈ ആഴ്ചയിലെ പാഠം പഠിച്ച് ജനുവരി 15 ശബ്ദത്തിനുവേണ്ടി നമുക്ക് ഒരുങ്ങാം..._