---
title:  അവൻ ദൈവത്തിന്റെ തേജസ്സിന്റെ പ്രഭയാണ്
date:   11/01/2022
---

`വായിക്കുക: എബ്രാ. 1:2-4. യേശുവിനെക്കുറിച്ച് ഈ പാഠഭാഗം നമ്മെ പഠിപ്പി ക്കുന്ന ചില കാര്യങ്ങൾ എന്തെല്ലാമാണ്?`

ഈ ഭാഗത്ത് “അവൻ അവന്റെ തേജസ്സിന്റെ പ്രഭയും അന്ത്യത്തിന്റെ മുദ്രയും (എബ്രാ. 1:3) എന്ന് പറഞ്ഞിരിക്കുന്ന വാക്യമാണ് നാം ശ്രദ്ധിക്കാൻ പോകുന്നത്.

`വായിക്കുക: പുറ. 24:16,17; സങ്കീ. 4:6; 32:9; 89:15.`

പഴയനിയമത്തിൽ, ദൈവത്തിന്റെ പ്രഭ എന്നത് അവന്റെ ജനങ്ങൾക്കിടയിലുള്ള അവന്റെ ദൃശ്യമായ സാന്നിധ്യത്തെ സൂചിപ്പിക്കുന്നു (പുറ. 16:7; 24:16,17; ലേവ്യ. 9:23; സംഖ്യാ. 14:10 ). ഈ സാന്നിധ്യം മിക്കപ്പോഴും വെളിച്ചവുമായോ തിളക്കവുമായോ ബന്ധപ്പെട്ടിരിക്കുന്നു.

തിരുവെഴുത്ത് നമ്മെ അറിയിക്കുന്നത് ദൈവത്തിന്റെ മഹത്വം വെളിപ്പെടുത്താൻ വന്ന വെളിച്ചമാണ് യേശു എന്നാണ് (എബ്രാ. 1:3; യോഹ. 1:6-9; 14-18; 2 കൊരി. 4:6). ഉദാഹരണത്തിന് യേശു മറുരൂപമലയിൽ എങ്ങനെ പ്രത്യക്ഷപ്പെട്ടു എന്നു ചിന്തി ക്കുക. “അവരുടെ മുമ്പാകെ രൂപാന്തരപ്പെട്ട് അവന്റെ മുഖം സൂര്യനെപ്പോലെ ശോഭിച്ച് അവന്റെ വസ്ത്രം വെളിച്ചം പോലെ വെള്ളയായിത്തീർന്നു” (മത്തായി 17:2).

വെളിച്ചത്തിന്റെ തിളക്കത്തിലല്ലാതെ സൂര്യനെ ഗ്രഹിക്കാനാകാത്തതുപോലെ, ദൈവം യേശുവിലൂടെയാണ് അറിയപ്പെടുന്നത്. നമ്മുടെ കാഴ്ചപ്പാടിൽ രണ്ടും ഒന്നാണ്. കാരണം ദൈവത്തിന്റെ മഹത്വം വെളിച്ചം തന്നെയാണ്. സ്വഭാവത്തിലും നിലനില്പിലും ദൈവവും യേശുവും തമ്മിൽ യാതൊരു വ്യത്യാസവുമില്ലാത്തതു പോലെ. പിതാവിന്റെ സത്തയുടെ “കൃത്യമായ പ്രതിനിധീകരണമാണ്” യേശു എന്നും എബ്രായർ പറയുന്നു (എബ്രാ. 1:3). അലങ്കാരത്തിന്റെ അർത്ഥമെന്തെന്നാൽ നില നില്പിലും അല്ലെങ്കിൽ സത്തയിലും പിതാവിനും പുത്രനും തമ്മിൽ പൂർണ്ണമായ സാദൃശ്യം ഉണ്ടെന്നാണ്. മനുഷ്യൻ ദൈവത്തിന്റെ സാദൃശ്യം വഹിക്കുന്നുവെങ്കിലും അവന്റെ സാരാംശം ഇല്ല (ഉല്പത്തി 1:26). എന്നിരുന്നാലും പുത്രനാകട്ടെ, പിതാവു മായി സാരാംശം പങ്കുവയ്ക്കുന്നു. അതിനാൽ യേശു ഇങ്ങനെ പറഞ്ഞതിൽ അത്ഭു തമില്ല “എന്നെ കണ്ടവൻ പിതാവിനെയും കണ്ടിരിക്കുന്നു” (യോഹ. 14:9).

`പിതാവിന്റെ മഹത്വവും സ്വഭാവവും യേശു നമുക്കായി വെളിപ്പെടുത്തുന്നു എന്നത് എന്തുകൊണ്ടാണ് വലിയ വാർത്തയാകുന്നത്? പിതാവ് എപ്രകാരമുള്ളതാണ് എന്ന തിനെക്കുറിച്ച് യേശു എന്താണ് നമ്മോട് പറയുന്നത്?`