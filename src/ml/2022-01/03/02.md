---
title:  ഈ അന്ത്യനാളുകളിൽ
date:   09/01/2022
---

എബ്രായരുടെ ആദ്യ ഖണ്ഡിക വെളിവാക്കുന്നത് അവൻ “അന്ത്യനാളുകളിൽ” ആണ് ജീവിച്ചിരുന്നതെന്ന് പൗലൊസ് വിശ്വസിച്ചിരുന്നു എന്നാണ്. ഭാവിയെക്കുറിച്ച് രണ്ട് വ്യത്യസ്ത അർത്ഥങ്ങളുള്ള പ്രയോഗങ്ങൾ തിരുവെഴുത്ത് ഉപയോഗിക്കുന്നു. പ്രവാചകന്മാർ “അന്ത്യനാളുകൾ” “ഭാവികാലത്ത്” എന്നീ പ്രയോഗങ്ങൾ ഭാവികാല ത്തെക്കുറിച്ച് സംസാരിക്കുവാൻ ഉപയോഗിച്ചു (ഉദാ: ആവ. 4:30,31; യിരെ. 23:20). ലോകചരിത്രത്തിന്റെ അവസാനത്തെക്കുറിച്ച് പ്രത്യേകമായി പറയുവാൻ ദാനിയേൽ 'അന്ത്യകാലത്ത്” എന്നൊരു രണ്ടാം പ്രയോഗം ഉപയോഗിച്ചു (ദാനീ. 8:17; 12:4).

`വായിക്കുക: സംഖ്യാ, 24:14-19; യെശ. 2:2,3. “അന്ത്യകാലത്ത്” അവന്റെ ജന ങ്ങൾക്കുവേണ്ടി എന്തു ചെയ്യുമെന്നാണ് ദൈവം വാഗ്ദത്തം ചെയ്തത്?`

“അന്ത്യനാളുകളിൽ” അവന്റെ ജനത്തിന്റെ ശത്രുക്കളെ നശിപ്പിക്കുന്ന ഒരു രാജാ വിനെ ദൈവം ഉയർത്തുമെന്ന് നിരവധി പഴയനിയമ പ്രവാചകർ പ്രഖ്യാപിച്ചു (ഉദാ: സംഖ്യാ. 24:14-19) അവൻ മറ്റ് ജാതികളെ യിസ്രായേലിലേക്ക് ആകർഷിക്കും (ഉദാ: യെശ. 2:2,3). പൗലൊസ് പറയുന്നത് ഈ വാഗ്ദത്തങ്ങൾ യേശുവിൽ നിറവേറിയെ ന്നാണ്. അവൻ സാത്താനെ പരാജയപ്പെടുത്തുകയും സുവിശേഷത്തിന്റെ ഘോഷ ണത്തിലൂടെ സകല ജാതികളെയും അവങ്കലേക്ക് ആകർഷിക്കും (കൊലൊ. 2:15; യോഹ. 12:32). ഈ അർത്ഥത്തിൽ ആകുമ്പോൾ, “അന്ത്യനാളുകൾ” ആരംഭിച്ചത് യേശു ദൈവത്തിന്റെ വാഗ്ദത്തങ്ങൾ പൂർത്തീകരിച്ചതുകൊണ്ടാണ്.

നമ്മുടെ ആത്മീയ പിതാക്കന്മാർ വിശ്വാസത്തിൽ മരിച്ചു. അവർ "ദൂരത്തുനിന്ന്” ആ വാഗ്ദത്തങ്ങൾ കാണുകയും അഭിവാദ്യം ചെയ്യുകയും ചെയ്തു. എന്നാൽ അവ ലഭിച്ചില്ല. മറുഭാഗത്ത് നാമാകട്ടെ, അവയുടെ നിവൃത്തി യേശുവിൽ കണ്ടിട്ടുണ്ട്.

നമുക്ക് ഒരു നിമിഷം യേശുവിനെക്കുറിച്ചും ദൈവത്തിന്റെ വാഗ്ദത്തങ്ങളെക്കു റിച്ചും ചിന്തിക്കാം. അവൻ തന്റെ മക്കളെ ഉയർപ്പിക്കും എന്ന് പിതാവ് വാഗ്ദത്തം ചെയ്തു (1 തെസ്സ. 4:15,16). അത്ഭുതകരമായ വാർത്ത എന്തെന്നാൽ അവൻ തന്റെ മക്കളുടെ ഉയിർപ്പിന് പ്രാരംഭം കുറിച്ചത് യേശുവിന്റെ ഉയിർപ്പോടുകൂടിയാണ് 1 കൊരി. 15:20; മത്തായി 27:51-53). ഒരു പുതിയ സൃഷ്ടിപ്പുകൂടി പിതാവ് വാഗ്ദത്തം ചെയ്തു (യെശ. 65:17). അവൻ ആ വാഗ്ദത്തം നിവൃത്തിയാക്കാൻ ആരംഭിച്ചത് നമ്മിൽ ഒരു പുതിയ ആത്മിക ജീവിതം ആരംഭിച്ചുകൊണ്ടാണ് (2 കൊരി. 5:17; ഗലാ. 6:15). അവൻ തന്റെ അന്തിമ രാജ്യം സ്ഥാപിക്കുമെന്ന് അവൻ വാഗ്ദത്തം ചെയ്ത (ആവ. 2:44). അവൻ ആ രാജ്യത്തിന് പ്രാരംഭം കുറിച്ചത് നമ്മെ സാത്താന്റെ അധികാരത്തിൽനിന്ന് വിടുവിച്ചും കൊണ്ടും യേശുവിനെ നമ്മുടെ ഭരണാധികാരി യായി പ്രതിഷ്ഠിച്ചുകൊണ്ടുമാണ് (മത്തായി 12:28-30; ലൂക്കൊസ് 10:18-20). എന്നിരു ന്നാലും ഇത് ആരംഭം മാത്രമാണ്. യേശുവിന്റെ ആദ്യവരവിൽ പിതാവ് ചെയ്യാൻ ആരംഭിച്ചത് അവന്റെ രണ്ടാമത്തേതിൽ അവൻ പൂർത്തിയാക്കും.

`ഗതകാലത്ത് ദൈവം പൂർത്തീകരിച്ച വാഗ്ദത്തങ്ങളെല്ലാം നോക്കുക. ഇതുവരെ നിവൃത്തിയാകാത്ത വാഗ്ദത്തങ്ങൾക്കുവേണ്ടി അവനിൽ വിശ്വസിക്കുവാൻ ഇത് നമ്മ എങ്ങനെ സഹായിക്കും?`