---
title:  ഒരു ഫലപ്രദമായ പുരോഹിതൻ
date:   01/02/2022
---

“ലേവ്യ പൗരോഹിത്യത്താൽ സമ്പൂർണത വന്നെങ്കിൽ, അതിൻ കീഴിലല്ലോ ജനം ന്യായപ്രമാണം പ്രാപിച്ചത്. അഹരോന്റെ ക്രമപ്രകാരം എന്നു പറയാതെ മീ സേദെക്കിന്റെ ക്രമപ്രകാരം വേറൊരു പുരോഹിതൻ വരുവാൻ എന്തൊരാവശ്യം?' (എബ്രാ. 7:11). പുരോഹിതൻ ദൈവത്തിനും മനുഷ്യർക്കും ഇടയിൽ മദ്ധ്യസ്ഥരാണ്. എന്നിരുന്നാലും എബ്രായർ പറയുന്നത് ലേവ്യ പുരോഹിതന്മാർക്ക് പൂർണ്ണമായും ആത്മവിശ്വാസത്തോടെയും ദൈവത്തിലേക്ക് എത്തിച്ചേരാനായില്ല, കാരണം അവർക്ക് പൂർണ്ണത നല്കാനായില്ല (എബ്രാ. 7:11,18,19). എന്തായാലും അവർ തന്നെ പൂർണ്ണരായിരുന്നില്ല. പിന്നെ അവർക്ക് എങ്ങനെ മറ്റുള്ളവരുടെ മേൽ പൂർണ്ണത ചൊരി യാനാകും?

മൃഗബലികൾക്കും പാപിയുടെ മനഃസാക്ഷിയെ ശുദ്ധീകരിക്കാനായില്ല. അവയുടെ ലക്ഷ്യം യേശുവിന്റെ ശുശ്രൂഷയിലേക്കും അവന്റെ യാഗത്തിലേക്കും വിരൽചൂണ്ടുക എന്നതായിരുന്നു. അതിനു മാത്രമേ പാപത്തിൽനിന്നും സമ്പൂർണ്ണ ശുദ്ധീകരണം നല്കാനാകുമായിരുന്നുള്ളൂ (എബ്രാ. 9:14; 10:1-3, 10-14). ലേവ്യ പുരോഹിതന്മാരു ടെയും അവരുടെ യാഗങ്ങളുടെയും ചുമതല താല്ക്കാലികവും ചിത്രീകരിച്ചു വിവ രിക്കുന്നതുമായിരുന്നു. അവരുടെ ശുശ്രൂഷയിലൂടെ യേശുവിന്റെ ഭാവി ശുശ്രൂഷ യിൽ ജനങ്ങൾ വിശ്വാസമർപ്പിക്കണമെന്ന് ദൈവം ആഗ്രഹിച്ചു. “ലോകത്തിന്റെ പാപം ചുമക്കുന്ന ദൈവത്തിന്റെ കുഞ്ഞാട്” (യോഹ. 1:29).

`വായിക്കുക; എബ്രാ. 7:11-16. എന്തുകൊണ്ടാണ് ന്യായപ്രമാണം മാറ്റേണ്ട ആവശ്യം ഉണ്ടായിരുന്നത്?`

എബ്രാ. 7:12 വിവരിക്കുന്നത് പൗരോഹിത്യത്തിലുണ്ടായ മാറ്റം ന്യായപ്രമാണ ത്തിലും മാറ്റം ആവശ്യപ്പെട്ടു എന്നാണ്. എന്തുകൊണ്ട്? കാരണം അഹരോനിലൂടെ ലേവ്യ വംശാവലിയിലല്ലാത്ത ഒരാൾക്ക് ഒരു പുരോഹിതനായി ശുശ്രൂഷിക്കാൻ ആകില്ല എന്ന് വിലക്കുന്ന കർശനമായ നിയമം ഉണ്ടായിരുന്നു (സംഖ്യാ. 3:10; 16:39,40). എബ്രാ. 7:13,14 വിവരിക്കുന്നത് യേശു യെഹൂദാ വംശാവലിയിൽനിന്നും ആയതു കൊണ്ട്, ഒരു ലേവ്യ പുരോഹിതൻ ആകുന്നതിൽനിന്നും ന്യായപ്രമാണം അവനെ വിലക്കി. ആയതിനാൽ, പൗലാസ് വാദിക്കുന്നത് യേശുവിനെ പുരോഹിതനായി നിയമച്ചതിനർത്ഥം പൗരോഹിത്യത്തിന്റെ നിയമം ദൈവം മാറ്റിയെന്നാണ്.

യേശുവിന്റെ വരവ് യാഗങ്ങളുടെ നിയമത്തിലും ഒരു മാറ്റമുണ്ടായി എന്നു സൂചി പ്പിച്ചു. പാപപരിഹാരം ലഭിക്കുന്നതിന് പാപികൾ പലതരത്തിലുള്ള യാഗങ്ങൾ കൊണ്ടുവരേണ്ടിയിരുന്നു (ലേവ്യ. 1-7). എന്നാൽ ഇപ്പോൾ യേശു വന്ന് ഒരു പരി പൂർണ്ണയാഗം അർപ്പിച്ചതുകൊണ്ട്, മൃഗബലികളുടെ നിയമവും മാറ്റിവെയ്ക്കപ്പെട്ടു (എബ്രാ. 10:17,18). പുതിയ ഉടമ്പടിയുടെ ഫലമായും രക്ഷാപദ്ധതിയുടെ പൂർണ്ണ വെളിപ്പെടുത്തലിനാലും.

`പൗരാണികമായി അർപ്പിക്കപ്പെട്ട എണ്ണമില്ലാത്ത മൃഗബലികളെക്കുറിച്ച് ചിന്തി ക്കുക. സകലവും യേശുവിലേക്ക് ചൂണ്ടുന്നു. എന്നിട്ടുകൂടി അവയിൽ ഒന്നുപോലും അല്ലെങ്കിൽ അവയ്ക്കെല്ലാംകൂടി നമ്മുടെ പാപങ്ങൾക്ക് യഥാർത്ഥമായി വില നല്കാ നായില്ല. എന്തുകൊണ്ടാണ് യേശുവിന്റെ മരണത്തിനു മാത്രം ആ വില നല്കാനാ കുന്നത്?`