---
title:  വൈവിധ്യമാർന്ന യാഗങ്ങൾ
date:   21/02/2022
---

യേശുവിന്റെ മരണം ക്ഷമ അല്ലെങ്കിൽ നമ്മുടെ പാപങ്ങൾക്കുള്ള ക്ഷമ നല്കി. എന്നിരുന്നാലും നമ്മുടെ പാപക്ഷമയിൽ നമ്മുടെ ഉടമ്പടി ലംഘനത്തിന്റെ ശിക്ഷ റദ്ദാക്കൽ മാത്രമല്ല ഉൾപ്പെട്ടിരിക്കുന്നത്. അതിൽ അത്രതന്നെ പ്രാധാന്യമുള്ള മറ്റ് ഘടകങ്ങളും അടങ്ങിയിരിക്കുന്നു. അതിനാലാണ് യിസ്രായേല്യ യാഗസമ്പ്രദായ ത്തിൽ അഞ്ച് വ്യത്യസ്ത തരത്തിലുള്ള യാഗങ്ങൾ ഉണ്ടായിരുന്നത്. ക്രിസ്തുവിന്റെ ക്രൂശിന്റെ അർത്ഥ സമ്പന്നത പ്രകടമാക്കാൻ ഓരോന്നും ആവശ്യമായിരുന്നു.

`എഫെ. 3:14-19 വായിക്കുക. വിശ്വാസികളുടെ പേരിലുള്ള പൗലൊസിന്റെ പ്രാർത്ഥ നാപേക്ഷ എന്തായിരുന്നു?`

യാഗപീഠത്തിൽ മൃഗത്തെ പൂർണ്ണമായി ദഹിപ്പിക്കേണം എന്ന് ദഹനയാഗം ആവ ശ്യപ്പെട്ടിരുന്നു (ലേവ്യ. 1). അതു നമുക്കു വേണ്ടി ദഹിപ്പിക്കപ്പെട്ട യേശുവിന്റെ ജീവനെ പ്രതിനിധീകരിച്ചു. പ്രായശ്ചിത്തത്തിന് യേശുവിന് നമ്മോടുള്ള പൂർണ്ണ സമർപ്പണം ആവശ്യമായിരുന്നു. അവൻ ദൈവവുമായി സമനായിരുന്നു. യേശു “സമത്വം മുറുകെ പിടിക്കാതെ, ദാസരൂപം എടുത്തു” (ഫിലി. 2:5-8).

അവന്റെ ജനങ്ങളെ നിലനിർത്തുന്നതിനായി ദൈവം നല്കിയ അവശ്യസാധന ങ്ങളുടെ നന്ദിസൂചകമായി അർപ്പിക്കപ്പെട്ടതാണ് ഭോജനയാഗം (ലേവ്യ. 2). അത് “ജീവന്റെ അപ്പമായ” യേശുവിനെയും പ്രതിനിധീകരിക്കുന്നു (യോഹ. 6:35,48). അവ നിലൂടെയാണ് നമുക്ക് നിത്യജീവൻ ഉള്ളത്.

സമാധാനയാഗം സൂചിപ്പിക്കുന്നത് സുഹൃത്തുക്കളും കുടുംബവും ചേർന്ന് ദൈവം ചെയ്ത നന്മകൾക്കായി സമൂഹ സദ്യയിലൂടെ ആഘോഷിക്കുന്നതാണ് (ലേവ്യാ. 3). അത് ക്രിസ്തുവിനെ പ്രതിനിധാനം ചെയ്തു. അവന്റെ യാഗം നമുക്ക് സമാ ധാനം നല്കി (യെശ. 53:5; റോമർ 5:1; എഫെ. 2:14). അവന്റെ രക്തം കുടിച്ചും മാംസം ഭക്ഷിച്ചും യേശുവിന്റെ യാഗത്തിൽ നാം പങ്കാളികളാകണം എന്നും അത് ഊന്നിപ്പറയുന്നു (യോഹ. 6:51-56). പാപയാഗം അല്ലെങ്കിൽ ശുദ്ധീകരണയാഗം പാപ ങ്ങളിൽനിന്നും പ്രായശ്ചിത്തം നല്കി (ലേവ്യ. 4:1-5,13). ഈ യാഗം ഊന്നിപ്പറഞ്ഞത് മൃഗരക്തത്തിന്റെ പങ്കാണ്. അത് അതിന്റെ ജീവനെ പ്രതിനിധീകരിച്ചു പാപ ത്തിൽനിന്നും പ്രായശ്ചിത്തം ലഭിക്കുന്നതിനും (ലേവ്യ. 17:11) നമ്മെ പാപങ്ങ ളിൽനിന്നും വീണ്ടെടുക്കുന്ന യേശുവിന്റെ രക്തത്തിലേക്ക് ചൂണ്ടിക്കാണിച്ചു (മത്തായി 26:28; റോമർ 3:25; എബ്രാ. 9:14).

തിരിച്ചടവോ നഷ്ടപരിഹാരമോ സാധ്യമായിടത്തൊക്കെ ക്ഷമ നല്കിയത് അകൃ ത്യയാഗമാണ് (ലേവ്യ. 5:14-6:7). അത് നമ്മോടു പറയുന്നത്, നാം തെറ്റ് ചെയ്ത വർക്കുള്ള നഷ്ടപരിഹാരമോ തിരിച്ചടവോ നാം ചെയ്യണമെന്നും ദൈവത്തിന്റെ ക്ഷമ ഇവയിൽനിന്നും നമ്മെ സ്വതന്ത്രരാക്കുന്നില്ല എന്നുമാണ്.

സമാഗമനകൂടാര യാഗങ്ങൾ നമ്മെ പഠിപ്പിക്കുന്നത് രക്ഷയുടെ അനുഭവം യേശു വിനെ നമ്മുടെ പകരക്കാരനായി സ്വീകരിക്കുന്നതിനും അപ്പുറമാണെന്നാണ്. നാം അവനെ “ഭക്ഷിക്കുകയും” അവന്റെ നന്മകൾ മറ്റുള്ളവരുമായി പങ്കുവയ്ക്കുകയും നാം തെറ്റ് ചെയ്തവർക്കുള്ള നഷ്ടപരിഹാരം കൊടുക്കുകയും വേണം.