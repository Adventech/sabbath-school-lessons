---
title:  വിവിധവും അന്യവുമായ ഉപദേശങ്ങളെ സൂക്ഷിക്കുക
date:   23/03/2022
---

`എബ്രാ. 13:9; 2:9; 4:16; 6:19,20 എന്നിവ താരതമ്യം ചെയ്യുക. എവിടെയാണ് കൃപ ലഭിക്കുന്നത്? നമ്മുടെ ഹൃദയങ്ങൾ എങ്ങനെയാണ് ശക്തിപ്പെടുത്തുന്നത്?`

എബ്രാ. 13:9 ൽ സ്പർശിക്കുന്ന വ്യാജ ഉപദേശവും ഭക്ഷണങ്ങളും നമ്മിലുള്ള ബന്ധം ഒരുപക്ഷേ ശുദ്ധവും അശുദ്ധവുമായ ഭക്ഷണങ്ങളുടെ വേർതിരിവിനെ പരാ മർശിക്കുന്നില്ലായിരിക്കാം. എന്തുകൊണ്ട്?

ഒന്ന്, ശുദ്ധവും അശുദ്ധവുമായ ഭക്ഷണങ്ങൾ തമ്മിലുള്ള വേർതിരിവിനെക്കു റിച്ച് പൗലൊസ് അത്ര കാര്യമാക്കുന്നില്ല. വിശ്വാസികൾ കൃപയാൽ രക്ഷപ്പെട്ടുവെന്നും (അ.പ്ര. 15:7-11) അവർ തുടർന്നും ചില ഭക്ഷണക്രമീകരണങ്ങൾ പാലിക്കണമെന്നും ആദിമ ക്രിസ്തീയ സഭ ഊന്നിപ്പറഞ്ഞിരുന്നുവെന്ന് നമുക്ക് അ.പ്ര. 15 ൽ നിന്നും അറിയാം. ശുദ്ധവും അശുദ്ധവുമായ ഭക്ഷണങ്ങളുടെ വേർതിരിവും വേദപുസ്തക നിയന്ത്രണങ്ങളും കൃപയ്ക്കെതിരല്ല. വാസ്തവത്തിൽ, പൗലൊസ് വാദിക്കുന്നത് പുതിയ ഉടമ്പടി ന്യായപ്രമാണത്തെ ഹൃദയത്തിൽ ഇട്ടു എന്നാണ് (എബ്രാ. 8:10-12). എന്നിരുന്നാലും ലേഖകൻ വളരെ നന്നായി വ്യക്തമാക്കുന്നത്. സമാഗമനകൂടാര ത്തിലെ മൃഗബലികളും ലേവ്യപുരോഹിത മധ്യസ്ഥതയും യേശുവിന്റെ ഉന്നതമായ യാഗത്തിലൂടെയും പൗരോഹിത്യ മധ്യസ്ഥതയിലൂടെയും അസാധുവാക്കിയിട്ടുണ്ട് (എബ്രാ. 8:4,5; 10:1-8).

രണ്ട്, ആ പശ്ചാത്തലം വ്യക്തമാക്കുന്നത് പൗലൊസ് സദസ്സിനെ വിമർശിക്കു ന്നത് ചില ഭക്ഷണങ്ങളിൽനിന്നും വിട്ടുനില്ക്കുന്നതിനല്ല മറിച്ച് കൃപയും നന്മയും ലഭിക്കുമെന്ന പ്രത്യാശയിൽ അതിൽ പങ്കുകൊള്ളുന്നതിനാണ് (എബ്രാ. 13:9). അവൻ ഒരുപക്ഷേ യെഹൂദരുടെ ആചാരപരമോ മതപരമോ ആയ ഭക്ഷണത്തിൽ പങ്കെടു ക്കുന്നതിനെതിരെയാകാം ഈ താക്കീത് നല്കുന്നതും ഇവ ആഘോഷിക്കപ്പെട്ടത് ദൈവാലയത്തിലുള്ള മൃഗബലികളുടെ തുടർച്ചയായി കാണപ്പെട്ടതും കൃപയും നന്മ കളും നല്കും എന്ന് കണക്കാക്കപ്പെട്ടിരുന്നതുമാണ്. എന്നാൽ കൃപ ഈ ആഹാര ങ്ങളുടെ മധ്യസ്ഥതയിലൂടെയല്ല വരുന്നത്: കൃപ ലഭ്യമാകുന്നത് യേശുക്രിസ്ത വിന്റെ യാഗത്തിലൂടെയും പൗരോഹിത്യ മധ്യസ്ഥതയിലൂടെയും മാത്രമാണ്. വിശ്വാ സികൾക്ക് “ഒരു യാഗപീഠമുണ്ട്” (എബ്രാ. 13:10). ക്രിസ്തുവിന്റെ കൂശ്, അതിൽ നിന്നും അവർക്ക് ഭക്ഷിക്കാം (യോഹ. 6:47-58).

എബ്രായറിൽ “കൃപ” വരുന്നത് ദൈവത്തിന്റെ സിംഹാസനത്തിൽനിന്നാണ് (എബ്രാ. 4:16). ഈ കൃപ, ക്രിസ്തുവിലൂടെ നല്കപ്പെടുന്നത്, ഒരു “നങ്കൂരമാണ്, ഉറപ്പും സ്ഥിരതയുമുള്ളത്” ഇത് ദൈവത്തിന്റെ സിംഹാസനത്തോട് തന്നെ ബന്ധി ച്ചിരിക്കുകയാണ് (എബ്രാ. 6:19,20 നെ എബ്രാ. 4:16 മായി താരതമ്യം ചെയ്യുക). ഈ കൃപയാണ്, ക്രിസ്തുവിന്റെ യാഗത്തിലൂടെ നമുക്ക് ലഭിക്കുന്നത്, അത് നമ്മുടെ ഹൃദയങ്ങൾക്ക് ഉറപ്പും സ്ഥിരതയും നല്കും. ഈ തരത്തിൽ ഹൃദയം “ഉറപ്പിച്ചുക ഴിയുമ്പോൾ” പുതിയ തത്വസംഹിതകളാൽ അത് പാലിച്ചുകൊണ്ടുപോകപ്പെടുക യില്ല (എബ്രാ. 13:9) ദൈവത്തിൽനിന്നും “ഒഴുകിപ്പോകയുമില്ല” (എബ്രാ. 2:1).

`ക്രിസ്തുവിന്റെ പൂർണ്ണ യാഗത്തെക്കുറിച്ച് ആഴത്തിൽ ധ്യാനിക്കുക. അങ്ങനെ യെങ്കിൽ എന്തുകൊണ്ടാണ് യേശുവിൽ കാണപ്പെടുന്ന കൃപയ്ക്കും സുവിശേഷ ത്തിനും വിരുദ്ധമാണ് നാം ചെയ്യുന്ന എന്തും ഈ യാഗത്തോട് “കൂട്ടിച്ചേർക്കപ്പെ ടുന്നു” എന്ന ആശയം ഉള്ളത്?`