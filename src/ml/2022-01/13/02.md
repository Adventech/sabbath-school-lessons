---
title:  ദൈവത്തിന്റെ ജനത്തിനായി കരുതുന്നു
date:   20/03/2022
---

`എബ്രാ. 13:1,2; റോമർ 12:13; 1 തിമൊ. 3:2; തീത്തൊസ് 1:8; 1 പത്രൊസ് 4:9 എന്നിവ വായിക്കുക. ആദിമ സഭയിൽ അതിഥിസൽക്കാരത്തിന്റെ പങ്ക് എന്തായിരുന്നു?`

ക്രിസ്ത്യാനിത്വം ഒരു അലഞ്ഞു തിരിയുന്ന പ്രസ്ഥാനമായിരുന്നു. അവർ മിക്ക പ്പോഴും ക്രിസ്ത്യാനികളുടെയും അല്ലാത്തവരുടെയും അതിഥിസൽക്കാരം സ്വീക രിച്ചിരുന്നു. അതിഥിസൽക്കാരം കാണിക്കുവാൻ മറക്കരുത് എന്ന നിർദ്ദേശം ഒരു പക്ഷേ പരാമർശിക്കുന്നത് ആരെയെങ്കിലും സ്വീകരിക്കുന്നതിനുള്ള പരാജയത്തെ മാത്രമായിരുന്നില്ല, പിന്നെയോ മനഃപൂർവ്വമായ അവഗണനയെയാണ്.

പൗലൊസിന് മനസ്സിലുള്ളത് സഹവിശ്വാസികളോടുള്ള അതിഥിസൽക്കാരം മാത്രമല്ല. അപരിചിതരെ സൽക്കരിച്ചതിലൂടെ ചിലർ അറിയാതെ ദൈവദൂതന്മാരെ സൽക്കരിച്ചിട്ടുണ്ട് എന്നും അവൻ ഓർപ്പിക്കുന്നു (എബ്രാ. 13:2). ഒരുപക്ഷേ അവന് മനസ്സിലുണ്ടായിരുന്നത് അബ്രഹാമിനെയും സാറയെയും സന്ദർശിച്ച മൂന്ന് പുരുഷ ന്മാരെയായിരിക്കാം (ഉല്പത്തി 18:2-15). അതിഥി സൽക്കാരം നല്കുക എന്നത് സൂചി പ്പിക്കുന്നത് മറ്റുള്ളവരുമായി സമ്പത്ത് പങ്കുവയ്ക്കുകയും കഷ്ടം അനുഭവിക്കയും ചെയ്തു എന്നാണ്. അതാണ് യേശു നമുക്കുവേണ്ടി ചെയ്തത് (എബ്രാ. 2:10-18).

കാരാഗ്രഹത്തിലുള്ളവരോടുള്ള സഹോദരപ്രീതി സൂചിപ്പിക്കുന്നത് വിശ്വാസി കൾ തടവുകാരെ അവരുടെ പ്രാർത്ഥനകളിൽ ഓർക്കണം എന്നു മാത്രമല്ല പിന്നെയോ വിശ്വാസികൾ ഭൗതികവും വികാരപരവുമായ കൈത്താങ്ങിലൂടെ ആശ്വാസം നല്ക ണമെന്നാണ്. തടവുകാരെ മനഃപൂർവ്വമായി ഒഴിവാക്കുന്ന ഒരപകടമുണ്ടായിരുന്നു. സമൂഹത്താൽ കുറ്റം വിധിക്കപ്പെട്ടവരെ ഭൗതികമായും വൈകാരികമായും പിന്താ ങ്ങുമ്പോൾ അവർ അവരുമായി താദാത്മ്യം പ്രാപിച്ചു. ചില അർത്ഥത്തിൽ, അവർ അവരുമായി “പങ്കാളികളാകുകയും” സാമൂഹ്യ അധിക്ഷേപത്തിന് അവരെത്തന്നെ ദുർബലമാക്കുകയും ചെയ്തു (എബ്രാ. 10:32-34).

തടവുകാരുടെ കാര്യത്തിൽ വായനക്കാരെ പ്രോത്സാഹിപ്പിക്കുവാൻ പൗലൊസ് അലങ്കാരങ്ങളും ഭാഷയും ഉപയോഗിക്കുന്നു. ഒന്നാമത്, മുൻപ് തടവിലായിരുന്ന സഹോദരന്മാർക്കുവേണ്ടി വായനക്കാരന്റെ തന്നെ പിന്തുണ ലേഖകൻ ഉണർത്തുന്നു. അവർ “പരസ്യമായി നിന്ദയും പീഡയും” അനുഭവിച്ചവർക്ക് “കൂട്ടാളികളും പങ്കാളി കളും” ആയിത്തീർന്നു (എബ്രാ. 10:13). രണ്ടാമത്, “മോശമായി പെരുമാറിയതിന്റെ ഭാഷ മോശെയുടെ ഉദാഹരണം പ്രതിധ്വനിക്കുന്നു. “മിസ്രയീമിന്റെ നിക്ഷേപങ്ങളെ ക്കാൾ ക്രിസ്തുവിന്റെ നിന്ദ വലിയ ധനം” എന്ന് മോശെ തിരഞ്ഞെടുത്തു (എബ്രാ. 11:25). അവസാനമായി, സഹോദരപ്രീതിയുടെ ആശയം പൗലൊസ് ഉയർത്തിക്കാ ട്ടുന്നു. “നിങ്ങളും ശരീരത്തിൽ ഇരിക്കുന്നവരാകയാൽ” (എബ്രാ. 13:3) എന്ന് പൗലൊസ് വായനക്കാരെ ഓർപ്പിക്കുന്നു. അവർ ഓരോ മാനുഷിക അവസ്ഥകൾ പങ്കുവയ്ക്കുകയും അതിനാൽ മറ്റുള്ളവർ അവരെ എങ്ങനെ കരുതണം എന്ന് അവർ ആഗ്രഹിക്കുന്നുവോ മറ്റുള്ളവരെ അതുപോലെ കരുതുകയും വേണം. അവർ ആയി രിക്കുന്ന സാഹചര്യത്തിൽ അതായത് തടവറയിൽ. അപ്പോൾപ്പിന്നെ തടവുകാർക്ക് ഭൗതികവും വൈകാരികവുമായ പിന്തുണ മനുഷ്യർ നല്കണം. അവർ ഉപേക്ഷിക്ക പ്പെട്ടവരല്ല എന്ന് അവരെ കാണിച്ചുകൊണ്ട്.

`സഭാംഗങ്ങൾ ആണെങ്കിലും അല്ലെങ്കിലും നമുക്ക് അവർക്കുവേണ്ടി കൂടുതലായി എന്ത് ചെയ്യാൻ കഴിയും?`