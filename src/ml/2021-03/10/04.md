---
title:  വാതില്ക്കലെ പരദേശി
date:   31/08/2021
---

`പുറ. 19:6 വായിക്കുക: പുരാതന യിസ്രായേലിന്റെ നിലവാരത്തെപ്പറ്റി ഈ വാക്യം എന്തുപറയുന്നു? (1 പത്രൊസ് 2:9 കൂടെ വായിക്കുക).`

ദൈവത്തിങ്കൽനിന്നുള്ള ഉടമ്പടി ലഭിച്ച ജനമായിരിക്കേണ്ടതിനു ദൈവം അവരെ മിസയീമിൽനിന്നു വിടുവിച്ചു. അവർ വിശ്വസ്തരായി നിലനിന്നിരുന്നെങ്കിൽ അവ രിൽകൂടെ ഭൂലോകമെങ്ങും സത്യസുവിശേഷം എത്തിചേരുമായിരുന്നു. ദൈവത്തിന്റെ പ്രത്യേക സംരക്ഷണവും ജാഗ്രതയും അവരുടെ മേലുണ്ടായിരുന്നു. പ്രത്യേക അവ കാശങ്ങളും അതേസമയം പ്രത്യേക ഉത്തരവാദിത്വങ്ങളും അവരുടെമേൽ ദൈവം അർപ്പിച്ചിരുന്നു.

`പുറ. 23:12 വായിക്കുക. ഇവിടെ മറ്റെന്തുകൂടെ നടക്കുന്നു? യിസ്രായേല്യർ അല്ലാ ത്തവരെയും ദൈവം എങ്ങനെ വീക്ഷിച്ചിരുന്നു?`

ശബ്ബത്തിന്റെ സാർവതികത്വം എന്നതു പലർക്കും നഷ്ടമായിപ്പോകുന്നു അത് യെഹൂദന്മാർക്കുവേണ്ടി മാത്രമുള്ളതാണെന്ന തെറ്റിദ്ധാരണയുമുണ്ട്. ഇതിനെ സംബ ന്ധിച്ച് ഉല്പത്തി പുസ്തകത്തിലെ ആദ്യരണ്ട് അദ്ധ്യായങ്ങൾ വിവരിക്കുന്നതു ശ്രദ്ധി ക്കുക. സകലമനുഷ്യവംശവും ദൈവത്തിന്റെ സൃഷ്ടിയാണ്. ആയതിനാൽ സകല മനുഷ്യരും ദൈവത്തിന്റെ ശബ്ബത്തു ബഹുമാനിപ്പാൻ ഓർമ്മിക്കണം.

നമുക്കു ശബ്ബത്ത് എന്താണെന്നുള്ളത് ഓർത്തുകൊണ്ടു മറ്റുള്ളവരെക്കുറിച്ച് അതു നമ്മോട് എന്തുപറയുന്നുവെന്നതും നാം ഓർമ്മിക്കണം. നമ്മുടെ സർവ്വശക്തനായ സൃഷ്ടികർത്താവും വീണ്ടെടുപ്പുകാരനുമായവനിൽ സ്വസ്ഥത പ്രാപിക്കുന്നേരം നമ്മ സൃഷ്ടിച്ചതുപോലെ തന്നെ മറ്റുള്ളവരും സൃഷ്ടിക്കപ്പെട്ടിരിക്കുന്നുവെന്നും നമ്മ സ്നേഹിക്കുന്ന അതേ ദൈവം മറ്റുള്ളവരെയും സ്നേഹിക്കുന്നുവെന്നും നമുക്കു വേണ്ടിയെന്നതുപോലെ അവർക്കുവേണ്ടിയും അതേ ദൈവം മരിച്ചിരിക്കുന്നുവെന്നും സ്വാഭാവികമായി ഓർമ്മയിൽവെച്ചുകൊള്ളണം. നാം കണ്ടുകഴിഞ്ഞതുപോലെ (പുറ. 20:10; ആവ. 5:14) വേലക്കാർ, പരദേശികൾ, മൃഗങ്ങൾ എന്നിവർക്കെല്ലാം ശബ്ബത്തു സ്വസ്ഥത നല്കപ്പെടണം.

“പടിവാതില്ക്കകത്തുള്ള പരദേശിക്കും” ശബ്ബത്തു സ്വസ്ഥത നല്കപ്പെടണം. ദൈവം യിസ്രായേല്യരോടു ചെയ്ത ഉടമ്പടി ബന്ധത്തിൽ വന്നെത്താതിരിക്കുന്ന വർക്കുപോലും ശബ്ബത്തുസ്വസ്ഥത അനുഭവമാക്കണം. മനുഷ്യരും മൃഗങ്ങളും മറ്റൊ ന്നുംതന്നെ ചൂഷണം ചെയ്യപ്പെടാനോ പീഡിപ്പിക്കപ്പെടാനോ പാടില്ല. പണ്ട് എബ്രായ ജനത്തോടു കല്പിച്ചിരുന്നതുപോലെ ഇന്നു നമ്മോടു പറയുന്നതു നമ്മളും മറ്റെല്ലാ വരും ആഴ്ചതോറും ശബ്ബത്ത് ആചരിക്കുമ്പോൾ അതിന്റെ അനുഗ്രഹം നമുക്കു ണ്ടെങ്കിലും മറ്റുള്ളവരെയും ബഹുമാനത്തോടും മതിപ്പോടുംകൂടെ കാണണമെന്നാണ്.

`നിങ്ങളുടെ ശബ്ബത്താചരണം അതുചെയ്യാതിരിക്കുന്നവർക്ക് എങ്ങനെ അനുഗ ഹപ്രദമാകും? അതനുസരിച്ചുമാത്രമേ നിങ്ങൾ ശബ്ബത്താചരിക്കുന്നതു മറ്റുള്ളവർക്കു സാക്ഷ്യമായിത്തീരുകയുള്ളൂ.`