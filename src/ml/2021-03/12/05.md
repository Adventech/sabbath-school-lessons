---
title:  സ്വസ്ഥതയില്ലാത്ത കോപാകുല മിഷനറി
date:   15/09/2021
---

നിർഭാഗ്യവശാൽ യോനായുടെ കഥ മൂന്നാം അദ്ധ്യായം കൊണ്ട് അവസാനി ക്കുന്നില്ല.

`യോനാ 4:1-11 വായിക്കുക. യോനായുടെ പ്രശ്നം എന്താണ്? അവന്റെ തെറ്റായ സ്വഭാവരീതിയിൽനിന്നു നാം പഠിക്കുന്ന പാഠം എന്താണ്?`

അവന്റെ വെളിമ്പ്രദേശ ദൗത്യം ഏറ്റവും വിജയകരമായിരിക്കുന്നതുകൊണ്ടു ദൈവത്തോടു കോപിക്കുന്ന യോനായെ നാലാം അദ്ധ്യായ ആരംഭത്തിൽ നാം കാണുന്നു. താൻ ഒരു വിഡ്ഢിയായിപ്പോയെന്നു യോനാക്കു തോന്നി അവൻ ഖേദി ക്കുന്നു. വെറും ബാലിശക്കാരനും പിച്ചവെച്ചുമാത്രം നടക്കാൻ പരിചയക്കാരനുമായ യോനായെന്ന തന്റെ പ്രവാചകനോടു ദൈവം ന്യായവാദം നടത്തുന്നു.

`ദൈവത്തിന്റെ യഥാർത്ഥ പിൻഗാമികൾ, പ്രവാചകന്മാരടക്കം എല്ലാവരും വളർച്ച പ്രാപിക്കേണ്ടതും ജയിച്ചുവരേണ്ടതും ആവശ്യമാണെന്ന് ഇവിടെ നാം തെളിവുകാ ണുന്നു.`

“രട്ടിലും വെണ്ണീരിലും കിടന്ന് അനുതപിച്ച ആ ദുഷ്ടനഗരത്തോടുള്ള ദൈവ ത്തിന്റെ അതിശയമാർന്ന കൃപ കണ്ടുകൊണ്ടു മനസ്സലിഞ്ഞ് അതിനെ നശിപ്പിക്കാ തിരുന്നതിൽ ആദ്യം ആനന്ദിക്കേണ്ടതു ദൂതുവാഹകനായിരുന്ന യോനാ ആയിരുന്നു. പക്ഷേ താൻ കള്ളപ്രവാചകനായി പരിഗണിക്കപ്പെടുമെന്നുള്ളതിൽ ഭയപ്പെടുവാൻ അവൻ തന്റെ മനസ്സിനെ ഏല്പിച്ചുകൊടുത്തു. ആ ദുഷ്ടനഗരത്തിലെ ആത്മാക്ക ളുടെ അനന്തമായ വിലയെ ഗൗനിക്കാതെ അവൻ സ്വന്തം പ്രശസ്തിയെ വലുതായി കണ്ടു” PK, P. 271.

തന്റെ പ്രവാചകനോടുള്ള ദൈവത്തിന്റെ ദീർഘക്ഷമ അത്ഭുതാവാഹം തന്നെ. യോനായെ തന്റെ ദൗത്യ നിർവ്വഹണത്തിന് ഉപയോഗിപ്പാൻ ദൈവം നിശ്ചയിച്ചിരു ന്നെങ്കിലും ഓടി അകന്നുകളഞ്ഞ അവനെ യഥാർത്ഥവഴിയിൽ എത്തിക്കേണ്ടതിനു കൊടുങ്കാറ്റിനെയും മത്സ്യത്തെയും ഉപയോഗിച്ചു. ഇപ്പോഴും യോനായുടെ പെരു മാറ്റം വിപരീതമായി മാറിയതുകണ്ട് അവന്റെ ദുഷ്ടവിചാരം മാറ്റിയെടുപ്പാൻ ദൈവം വാദിക്കുന്നു. “നീ കോപിക്കുന്നതു വിഹിതമോ എന്നു യഹോവ ചോദിച്ചു” (യോനാ. 4:4).

`ലൂക്കൊസ് 9:51-56 വായിക്കുക. ഇതു യോനായുടെ കഥയോട് ഏകദേശം സാമ്യ മായിരിക്കുന്നത് എങ്ങനെ? യോനായുടെ കഥയിൽ പിന്നെ എന്തു സംഭവിച്ചു?`

“തന്റെ ഏകജാതനായ പുത്രനിൽ വിശ്വസിക്കുന്ന ഏവനും നശിച്ചുപോകാതെ നിത്യജീവൻ പ്രാപിക്കേണ്ടതിനു ദൈവം അവനെ നല്കുവാൻ തക്കവണ്ണം ലോകത്തെ സ്നേഹിച്ചു” യോഹ. 3:16. അതേ ദൈവം യോനാ 4:11 ൽ “എന്നാൽ വലങ്കയ്യും ഇടങ്കയ്യും തമ്മിൽ തിരിച്ചറിഞ്ഞു കൂടാത്ത ഒരു ലക്ഷത്തി ഇരുപതിനാ യിരത്തിൽ ചില്വാനം മുഷ്യരും അനേകം മൃഗങ്ങളുമുള്ള മഹാനഗരമായ നിനെവേ യോട് എനിക്ക് അയ്യോ ഭാവം തോന്നരുതോ” എന്നു പറയുന്നു.

`ദൈവത്തിന്റേതുപോലെ, അല്ലെങ്കിൽ ദൈവതുല്യമായ ദീർഘക്ഷമയും മഹാദ യയും സഹിഷ്ണുതയും ഉണ്ടായിരിക്കാനും അതു പ്രകടമാക്കുവാനും നമുക്കെങ്ങനെ പരിശീലിക്കാം?`