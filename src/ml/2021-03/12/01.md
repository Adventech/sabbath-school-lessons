---
title:  അസ്വസ്ഥ പ്രവാചകൻ
date:   11/09/2021
---

### ഈ ആഴ്ചയിലെ പഠനത്തിന്
യോനാ 1:1-4; യിരെ. 25:5; യെഹ. 14:6; വെളി. 2:5; ലൂക്കൊ. 9:51-56; യൂദാ. 1-25.

> <p>മനഃപാഠവാക്യം</p>
> “എന്നാൽ വലങ്കയ്യും ഇടങ്കയ്യും തമ്മിൽ തിരിച്ചറിഞ്ഞു കൂടാത്ത ഒരു ലക്ഷത്തി ഇരുപതിനായിരത്തിൽ ചില്വാനം മനുഷ്യരും അനേകം മൃഗങ്ങളു മുള്ള മഹാഗരമായ നിനെവേയോട് എനിക്ക് അയ്യോ ഭാവം തോന്നരുതോ?” (യോനാ 4:11).

തിരുവെഴുത്തിലെ നല്ല കഥകളിൽ ഒന്നാണ് യോനായുടെ പുസ്തകം. യോനാ ദൈവത്തിന്റെ ഒരു പ്രവാചകനായിരുന്നു. ദൈവത്താൽ വിളിക്കപ്പെട്ട ഒരുവൻ. പിന്നെ എന്തു സംഭവിച്ചു? ദൈവവിളി അനുസരിക്കാതെ അവൻ ഓടിമറഞ്ഞു. വഴിയിലെ നാടകീയ സംഭവങ്ങൾക്കുശേഷം അവൻ മടങ്ങിയെത്തി. ദൈവത്തെ അനുസരിച്ചു. പിന്നെയും എന്താണുണ്ടായത്? അവൻ സാക്ഷ്യം പറവാൻ അയയ്ക്കപ്പെട്ട ജന സമൂഹം മനംതിരിഞ്ഞുവന്നു. അവർക്കു ഭവിക്കുമായിരുന്ന വൻനാശത്തിൽനിന്ന് അവർ ഒഴിഞ്ഞിരുന്നു!

സമാധാനവും സ്വസ്ഥതയുമില്ലാതെ കരഞ്ഞുമുറയിടുന്ന ഒരുവൻ, “ആകയാൽ യഹോവേ, എന്റെ പണനെ എടുത്തുകൊള്ളണമേ; ജീവിച്ചിരിക്കുന്നതിനെക്കാൾ മരിക്കുന്നത് എനിക്കു നന്ന്” എന്നു പറയുന്ന ഒരുവൻ (യോന 4:3).

യോനായുടെ കഥയിൽനിന്നു യേശു തന്നെയും എടുത്തു പറഞ്ഞിരിക്കുന്നു. “നിനെവേക്കാർ ന്യായവിധിയിൽ ഈ തലമുറയോട് ഒന്നിച്ച് എഴുന്നേറ്റ് അതിനെ കുറ്റം വിധിക്കും; അവർ യോനയുടെ പ്രസംഗം കേട്ടു മാനസാന്തരപ്പെട്ടുവല്ലോ; ഇതാ ഇവിടെ യോനായിലും വലിയവൻ” (മത്തായി 12:41). വാസ്തവത്തിൽ യോനായിലും വലിയവൻ! അല്ലായിരുന്നെങ്കിൽ ആ കർത്താവിനു നമ്മുടെ രക്ഷകനാകാൻ ആക യില്ലായിരുന്നു.

യോനായുടെ അസ്വസ്ഥാവസ്ഥയും സമാധാനമില്ലായ്മയും നമ്മോടെന്തു പറ യുന്നു എന്നറിവാൻ ഈ ആഴ്ച നമുക്കു യോനായുടെ പുസ്തകത്തിലേക്കു നോക്കാം.

_ഈ ആഴ്ചയിലെ പാഠം പഠിച്ച് സെപ്റ്റംബർ 18 ശബ്ബത്തിനുവേണ്ടി നമുക്ക് ഒരുങ്ങാം._