---
title:  ഇരുവഴി തെരുവ്
date:   16/09/2021
---

യോനാ തന്റെ വിലയെക്കാളും കൂടുതൽ പ്രശ്നത്തിലായി. നിനെവേ ഭീതിജന്യ നഗരമായിരുന്നെങ്കിലും യോനായുടെ കഥയിൽ അങ്ങനെ കാണുന്നില്ല. ദൂത് അവർ വേഗം ഗ്രഹിക്കുകയും അനുതപിക്കുകയും ചെയ്തു. ഈ ദൗത്യകഥയിൽ യോനാ ഭീരുവായി കണപ്പെടുന്നു.

നിനെവേക്കാർ ദൈവത്തിങ്കൽ നിന്നുള്ള സന്ദേശം അറിയണമെന്നുള്ളതുകൊണ്ട് അതിൽ അശ്ശേഷം താല്പര്യമില്ലാതിരുന്ന യോനായെ ദൈവം പിന്തുടർന്നു.

`യൂദായുടെ ലേഖനം വായിക്കുക “ദൈവസ്നേഹത്തിൽ നിങ്ങളെത്തന്നെ കാത്തു കൊൾവിൻ” (യൂദാ 21) എന്നതിന്റെ അർത്ഥം എന്താണ്?`

ഈ വാക്യത്തിന്റെ മറ്റൊരു വിവർത്തനം ഇങ്ങനെയാണ്. “നമ്മുടെ കർത്താവായ യേശുക്രിസ്തുവിന്റെ കൃപയിൽ നിങ്ങൾക്കു നിത്യജീവൻ ലഭ്യമാകേണ്ടതിനു ദൈവ സ്നേഹത്തിൽ നിങ്ങളെ കാത്തുകൊൾവിൻ.” വ്യക്തിപരമായി ദൈവസ്നേഹവും കൃപയും അനുഭവിക്കുന്നത് ഒരിക്കലത്തേക്കു മാത്രമുള്ള സംഭവമല്ല. “ദൈവസ്നേ ഹത്തിൽ നിങ്ങൾ” സൂക്ഷിക്കപ്പെടുന്നു എന്നുള്ളതും പൂർണ്ണതയിലെത്തുന്നതും നിങ്ങൾ മറ്റുള്ളവരെ സത്യങ്കലേക്കു വഴി നടത്തുമ്പോഴാണ്. “ചിലരെ തീയിൽ നിന്നും വലിച്ചെടുത്തു രക്ഷിപ്പാൻ” നമ്മൾ കൃപയുള്ളവരായിരിക്കണം (യൂദാ. 21-23).

`യൂദാ 20-23 വായിക്കുക. ഇവിടെ യോനായുടെ കഥയുമായി എന്തു ബന്ധമുണ്ട്? ഇതു നമ്മോടും എന്തു പറയുന്നു?`

യോനക്കുണ്ടായ ദൈവവിളിക്കുമുമ്പ് അശ്ശൂർ ജനത്തെക്കുറിച്ച് അവൻ അധിക മൊന്നും ചിന്തിച്ചിരിക്കാനിടയില്ല. അവരെ അവന് ഇഷ്ടമില്ലായിരുന്നുവെങ്കിലും അവരെ ഒഴിവാക്കിക്കളയത്തക്കവണ്ണം ചിന്തിക്കേണ്ടിവരുമെന്നവൻ അറിഞ്ഞിരുന്നില്ല. ദൈവവിളി വന്നതിനുശേഷമാണ് ഈ ചിന്തയും അവനിലുണ്ടായത്. ഒരു നിനെവേ ക്കാരൻ സ്വർഗ്ഗത്തിലാണെങ്കിൽപ്പോലും തന്റെ അയൽവാസിയായിരിക്കുന്നത് യോനാ ഇഷ്ടപ്പെട്ടില്ല. ദൈവത്തിന്റെ സ്നേഹം പോലെ തിരിച്ചങ്ങോട്ടു സ്നേഹിപ്പാൻ അവൻ പഠിച്ചിരുന്നില്ല. ദൈവം നിനെവേക്കാരെ ഇഷ്ടപ്പെടുകയും അവർ ദൈവരാജ്യത്തിൽ ഉണ്ടായിരിക്കണമെന്ന് ആഗ്രഹിക്കുകയും ചെയ്തുകൊണ്ട് യോനായെ അങ്ങോട്ടേക്ക് അയച്ചു. ദൈവം യോനായെ സ്നേഹിക്കകൊണ്ടാണ് അവനെ വിളിച്ചത്. ദൈവവും യോനായും ഒരുമിച്ചു പ്രവർത്തിക്കുമ്പോൾ യോനാക്കു ദൈവസ്വഭാവം ഉണ്ടായിവ രുമെന്നും അതിലവൻ വളർച്ച പ്രാപിച്ചുവരുമെന്നും ദൈവം ആശിച്ചു.

ദൈവഹിതം നിറവേറ്റി ദൈവത്തോടൊപ്പമുള്ള രക്ഷണ്യബന്ധം വർദ്ധിപ്പിച്ചെടു ക്കുന്നതിനു മറ്റുള്ളവരിലേക്കു കടന്നു വിശ്വാസത്തിലും പ്രത്യാശയിലും അവരെ ചൂണ്ടിക്കാണിക്കുമ്പോൾ ദൈവം ആഗ്രഹിക്കുന്ന പ്രകാരമുള്ള സ്വസ്ഥത കൈവരും. ഇതു യോനായിലും വേണമെന്നു ദൈവം ആഗ്രഹിച്ചു.

`മറ്റുള്ളവരുടെ രക്ഷയ്ക്കുവേണ്ടിയുള്ള പ്രവർത്തനം നിങ്ങൾ എത്ര സമയം ചെയ്യു ന്നുണ്ട്? ഈ ജോലി ആത്മിക അർത്ഥത്തിൽ യേശുവിങ്കലെ ശരിക്കുള്ള സ്വസ്ഥത കണ്ടെത്തേണ്ടതിനു നമ്മെ എങ്ങനെ നടത്തുന്നു?`