---
title:  കൂടുതൽ ആശയങ്ങൾ
date:   09/07/2021
---

“പാപ പെരുമാറ്റത്തിൽ അവർ ആത്മാർത്ഥമായി അനുതപിക്കുകയാണെന്ന് ഇപ്പോൾ തോന്നിയെങ്കിലും അത് അവരുടെ തെറ്റായ പ്രവൃത്തിയുടെ അനന്തരഫല ത്തെപ്പറ്റിയുള്ളതുമാത്രമായിരുന്നു. അവരുടെ നന്ദികേടിന്റെയും അനുസരണക്കേ ടിന്റെയും അടിസ്ഥാനത്തിലായിരുന്നില്ല അത്. തന്റെ തീരുമാനത്തിൽനിന്നു ദൈവം പിന്മാറുന്നവനല്ലായെന്നു കണ്ടപ്പോൾ അവരുടെ സ്വയേച്ഛ വീണ്ടും ഉണരുകയും അവർ ഇനിയും മരുഭൂമിയിലേക്കു മടങ്ങുകയില്ലായെന്നു സ്വയം പ്രഖ്യാപിക്കുകയും ചെയ്തു. തങ്ങളുടെ ശത്രുദേശത്തവർ കടക്കേണ്ടതില്ലായെന്നും അതിൽനിന്നും പിന്മാ റിയിരിപ്പാനുമുള്ള ദൈവകല്പന കൊണ്ട് അവരുടെ സമർപ്പണം വെറും പുറം മോടി മാത്രമാണെന്നും അതു വാസ്തവ വിരുദ്ധമാണെന്നും തെളിയിക്കപ്പെട്ടു. ക്ഷിപ്രകോ പത്തിനവർ അടിമപ്പെട്ടുപോയതു നിമിത്തം ദൈവത്തെ അനുസരിച്ച് ഒറ്റുനോക്കു കാരെ കൊല്ലണമെന്നവർ തീരുമാനിച്ചത് ഒരു ഭയാനക കുറ്റമാണെന്നും അതിന്റെ അനന്തരഫലം അവർക്കു ദോഷകരമാവുമെന്നും അവർ കണ്ടെത്തി. ഹൃദയമാറ്റം അശ്ശേഷം അവർക്കുണ്ടായില്ല. ഇപ്രകാരമുള്ള അവരുടെ പ്രതികരണങ്ങൾക്ക് ഒഴി കഴിവുവേണമെന്നേ അവർക്കുണ്ടായിരുന്നുള്ളൂ. ദൈവിക അധികാരത്തിന്മേൽ അവർ മരുഭൂമിയിലേക്കു തിരിയേണ്ടതാണെന്നുള്ള മോശയുടെ നിർദ്ദേശം വന്നപ്പോൾ ഇക്കാര്യം വ്യക്തമായി വെളിപ്പെട്ടുവരികയായിരുന്നു” PP, P. 391.

പക്ഷേ വിശ്വാസം ഒരിക്കലും അനുമാനവുമായി യോജിക്കുന്നില്ല. ശക്തമായ വിശ്വാസമുള്ളവൻ മാത്രം അനുമാനത്തിൽനിന്ന് ഒഴിഞ്ഞു സുരക്ഷിതമായിരിക്കും. വിശ്വാസത്തിനെതിരെയുള്ള സാത്താന്റെ കപടസൃഷ്ടിയാണ് അനുമാനം. വിശ്വാസം ദൈവവാഗ്ദത്തങ്ങളിൽ അടിയുറച്ചതും അനുസരണയിൽക്കൂടെ ഫലം പുറപ്പെടു വിക്കുന്നതുമാണ്. അനുമാനവും വാഗ്ദത്തങ്ങളെ ഉൾക്കൊള്ളുമെങ്കിലും അവയെ ഉപയോഗപ്പെടുത്തുന്നത് സാത്താൻ ചെയ്യുന്നതുപോലെയാണ്. ലംഘനങ്ങൾക്കുള്ള ഒഴിവുകഴിവായി മാത്രം. ദൈവസ്നേഹത്തിൽ ഉറച്ചുനില്ക്കാനും ദൈവകല്പന അനു സരിപ്പാനും നമ്മുടെ ആദ്യമാതാപിതാക്കളെ വിശ്വാസം ഉറപ്പിക്കേണ്ടതായിരുന്നു. ദൈവികനിയമം ലംഘിക്കുവാൻ അനുമാനം അവരെ നയിച്ചുകളഞ്ഞു. അവരുടെ പാപത്തിന്റെ അനന്തരഫലത്തിൽനിന്നു ദൈവസ്നേഹം അവരെ രക്ഷിച്ചുകൊള്ളു മെന്നവർ കരുതിപ്പോയി. കൃപ ചൊരിയപ്പെടേണ്ട അവസ്ഥകളെ ദൂരെയകറ്റിക്കൊണ്ടു സ്വർഗ്ഗത്തിന്റെ കടാക്ഷം പിടിച്ചുപറ്റാമെന്നു മോഹിക്കുന്നതു വിശ്വാസമേയല്ല. യഥാർത്ഥ വിശ്വാസത്തിന്റെ അടിസ്ഥാനം തിരുവെഴുത്തിലെ വാഗ്ദത്തങ്ങളിലും വ്യവ സ്ഥകളിലുമാണ്” DA, P. 126.

**ചർച്ചാചോദ്യങ്ങൾ**

`1. വിശ്വാസവും അനുമാനവും തമ്മിലുള്ള വ്യത്യാസം ചർച്ചയ്ക്കെടുക്കുക. കനാൻ നാടിനെ ജയിച്ചടക്കുന്നത് ഒരു വിശ്വാസപ്രവൃത്തിയായും പിന്നീട് യിസ്രായേല്യർ ആക്രമണത്തിനിറങ്ങിയപ്പോൾ ഒരു അനുമാനം മാത്ര മായും മാറിയതെന്തുകൊണ്ട് ? ആന്തരോദ്ദേശ്യവും ചുറ്റുപാടുകളും വിശ്വാസവും അനുമാനവും തമ്മിലുള്ള വ്യത്യാസത്തിൽ വലിയൊരു പങ്കു വഹിക്കുന്നതെങ്ങനെ?`

`2. പാപം ക്ഷമിക്കപ്പെടുമെങ്കിലും നാം പലപ്പോഴും പാപത്തിന്റെ അനന്തരഫലങ്ങൾ നേരിട്ടുകൊണ്ടുതന്നെ ജീവി ക്കണമെന്നുള്ള വസ്തുത വിലയിരുത്തുക. ഒരു പാപം ക്ഷമിക്കപ്പെട്ടു കഴിഞ്ഞുവെന്നും അതിന്റെ അനന്തര ഫലം നേരിട്ടുകൊണ്ടിരിക്കുന്നുവെന്നും ചിന്തിക്കുന്ന ഒരാളെയോ ആ വ്യക്തിയുടെ സ്നേഹിതരെയോ നിങ്ങൾക്കെങ്ങനെ സഹായിക്കാനാകും?`