---
title:  ഒരു മദ്ധ്യസ്ഥൻ
date:   07/07/2021
---

`ഈ മത്സരത്തിന്റെ മദ്ധ്യ്യേ ദൈവം മോശെക്കുകൊടുക്കുന്ന ഒരു പ്രത്യേക അവ സരം എന്താണ്? സംഖ്യാ. 14:11, 12.`

ഈ ജനത്തെ മുഴുവൻ സംഹരിച്ചുകളഞ്ഞിട്ടു മോശെയെ പിതാവാക്കി ഒരു ജനത്തെ ഒരുക്കാമെന്നു ദൈവം മോശെയോടു പറഞ്ഞു.

`ദൈവത്തിനെതിരെയുള്ള ഈ ജനത്തിന്റെ മത്സരത്തെ പരമാർശിച്ചുള്ള മോശെയുടെ പ്രതികരണം എന്തായി രുന്നു? സംഖ്യാ. 14:13-19.`

ഒരു യഥാർത്ഥ ദൈവ മനുഷ്യനെ കാണുന്ന നിമിഷമാണിത്. മോശെയുടെ ഉത്തരം കാലചക്രത്തിൽ തണുത്തുപോയെങ്കിലും കാത്തിരുന്ന മദ്ധ്യസ്ഥൻ ആയിരത്തി നാനൂറു വർഷങ്ങൾക്കധികം കഴിഞ്ഞാണെങ്കിലും കടന്നുവന്നു തന്റെ ശിഷ്യന്മാർക്കു വേണ്ടി മദ്ധ്യസ്ഥനായി നിലകൊണ്ടു അഭയയാചന കഴിച്ചു (യോഹ. 17 വായിക്കുക). അനേകം മതതത്വശാസ്ത്രകാരന്മാരും വേദവിദ്യാർത്ഥികളും ക്രിസ്തു നമുക്കുവേണ്ടി ചെയ്യുന്നതിന്റെ ഒരു മാതൃക ഇവിടെ മോശൈ ചെയ്തതിൽ കാണുന്നുണ്ട്. അവ രുടെ പാപങ്ങളും നമ്മുടെ പാപങ്ങളും ചോദ്യം ചെയ്യപ്പെടുന്നില്ല. എന്നാലും മോശ യാചിക്കുന്നത് “നിന്റെ മഹാദയക്കുതക്കവണ്ണം” ഈ ജനത്തോടു ക്ഷമിക്കണമേ എന്നാണ് (സംഖ്യാ. 14:19). മോശെയുടെ മദ്ധ്യസ്ഥതയിലുള്ള അഭയയാചന ദൈവം കേട്ടതു പോലെ നമുക്കു വേണ്ടിയും യേശുവിന്റെ മരണം, ഉയിർപ്പ്, മദ്ധ്യസ്ഥ പ്രാർത്ഥന എന്നിവ മൂലമുള്ള അപേക്ഷ ദൈവം കൈക്കൊള്ളുന്നു.

മോശെയുടെ മദ്ധ്യസ്ഥത ഇപ്രകാരമായിരുന്നു: “നിന്റെ മഹാദയക്കു തക്കവണ്ണം മിസയീം മുതൽ ഇവിടംവരെ ഈ ജനത്തോടു നീ ക്ഷമിച്ചുവന്നതുപോലെ ഈ ജനത്തിന്റെ അകൃത്യം ക്ഷമിക്കണമേ” (സംഖ്യാ. 14:19). മത്സരത്തോടും അശാന്തി യോടുമുള്ള പോരാട്ടത്തിൽ കൃപ അതിനെ അതിന്റെ ഉൾക്കാമ്പിൽവെച്ചുതന്നെ നശി പ്പിച്ചുകളയുന്നു. അവർക്കു പുതിയൊരു തുടക്കം ക്ഷമമൂലം ലഭ്യമാകുന്നു.

എന്നാലും അതിനെല്ലാം അതിന്റെ വിലകളുണ്ട്. കൃപയെന്നത് ഒരിക്കലും വില യില്ലാത്തതല്ല. ക്ഷമിച്ചുകൊടുക്കപ്പെട്ടു എങ്കിലും ആ മനുഷ്യർ അവരുടെ മത്സര ഫലം കൊയ്യേണ്ടതുണ്ട്. ആ തലമുറ ഒരിക്കലും വാഗ്ദത്തദേശത്തിൽ കാലുകു ത്തുകയില്ല (സംഖ്യാ. 14:20-23). അതെ, ദൈവം അവരെ പിന്നെയും മപ്പത്തിയെട്ടു വർഷക്കാലം മരുഭൂമിയിൽ ചുറ്റിനടത്തി. അവർക്കു ദൈവം ഭക്ഷണവും കൊടുത്തു. സമാഗമനകൂടാരത്തിൽവച്ചു ദൈവം അവരോടു സംസാരിച്ചു. മരുഭൂമിയിൽ ദൈവം അവരോടൊത്തു സഞ്ചരിച്ചു. എന്നാലും അവർ മരുഭൂമിയിൽ മരിക്കും. പുതിയൊരു തലമുറ വാഗ്ദത്തദേശം അവകാശമാക്കും.

അതൊരു ന്യായവിധിപോലെതന്നെയായിരുന്നു. എങ്കിലും അതു കൃപയിൽമാത്രം ആയിരുന്നു. ദൈവത്തിൽ സർവ്വവിധ ആശയവും അർപ്പിപ്പാൻ പഠിക്കാത്ത ഒരു തലമുറ എങ്ങനെ നാട്ടിലെ അധികാര പ്രമത്തമായ നഗരസംസ്ഥാനങ്ങളെ ആക മിച്ചു കീഴടക്കും. അവർ തന്നെത്താൻ ഇരുട്ടിൽ തകിടം മറിഞ്ഞുവീഴുമ്പോൾ അവർക്കു ചുറ്റുപാടുമുള്ള രാജ്യങ്ങളിൽ എങ്ങനെ പ്രകാശമായിരിക്കുവാനാകും.

`ക്ഷമിച്ചുകിട്ടിയ പാപത്തിന്റെ അനന്തരഫലത്തെക്കുറിച്ചുള്ള എത്ര കഠിനമായ പാഠങ്ങൾ നിങ്ങൾ പഠിച്ചുകഴിഞ്ഞു?`