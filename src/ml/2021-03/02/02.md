---
title:  അസ്വസ്ഥരായവർ മരുഭൂമിയിൽ
date:   04/07/2021
---

കനാൻ യാത്രാമദ്ധ്യ സീനായ് വിട്ടുകഴിഞ്ഞപ്പോൾ അസ്വസ്ഥതയും അസന്തു ഷ്ടിയും യിസ്രായേൽ ജനതയ്ക്കുണ്ടാകാമായിരുന്നു. മിസ്രയീം വിട്ടശേഷം ഇപ്പോൾ ഒരു വർഷത്തിലധികമായിക്കഴിഞ്ഞു (സംഖ്യാ. 1:1). വാഗ്ദത്ത നാട്ടിൽ എത്തേണ്ട സമയം ആയിക്കഴിഞ്ഞു. അവരുടെ എണ്ണമെടുത്തു ക്രമീകരണം വരുത്തി. അവി ശ്വാസനീയമാംവിധം ദൈവസാന്നിദ്ധ്യവും ദിവ്യകൃപയും അവർ നേരിട്ടു കാണു കയും ചെയ്യുന്നുണ്ട്. സീനായിയിൽ നിന്നും പുറപ്പെട്ടശേഷം അടുത്ത പാളയമടിക്കുന്ന തോടുകൂടെയവർ പിറുപിറുക്കാനും കുറ്റം പറവാനും തുടങ്ങി.

`സംഖ്യാ. 11:1-15 വായിക്കുക. യിസ്രായേല്യരുടെ പിറുപിറുപ്പ് എന്തിനെപ്പറ്റിയാ യിരുന്നു?`

മിസയീമിലെ ഇറച്ചി, വെള്ളരിക്ക, മത്തങ്ങ, ഉള്ളി, ചുവന്നുള്ളി, ചിറ്റുള്ളി എന്നി വയെ ചൊല്ലിയവർ പിറുപിറുത്തു. “ഞങ്ങൾക്കു തിന്മാൻ ഇറച്ചി ആർ തരും? ഞങ്ങൾ മിസ്രയീമിൽവെച്ചു വില കൂടാതെ തിന്നിട്ടുള്ള മത്സ്യം, വെള്ളരിക്ക, മത്തങ്ങ, ഉള്ളി, ചുവന്നുള്ളി, ചിറ്റുള്ളി എന്നിവ ഞങ്ങൾ ഓർക്കുന്നു. ഇപ്പോഴോ ഞങ്ങളുടെ പ്രാണൻ പൊരിഞ്ഞിരിക്കുന്നു. ഈ മന്നാ അല്ലാതെ ഒന്നും കാണാനില്ല!” (സംഖ്യാ. 11:4-6). അവിടെ അവർ നേരിട്ടിരുന്ന ക്രൂരമായ അടിമത്ത കഷ്ടപ്പാടുകളെല്ലാം മനസ്സിൽനിന്നു മാഞ്ഞുപോയി. ഭക്ഷണത്തെക്കുറിച്ചവർ ഓർത്തു കുറ്റം പറഞ്ഞു (പുറപ്പാട് ഒന്നാം അദ്ധ്യായം വായിച്ചു താരതമ്യം ചെയ്യുക). ഒരു വർഷത്തിലധികം ദൈവത്തിങ്കൽനി ന്നുള്ള മന്നാകൊണ്ടവർ പോക്ഷിപ്പിക്കപ്പെട്ടു. എന്നിട്ടുമവർ വിശ്രമരഹിതരായി മറ്റെ ന്തിനോവേണ്ടി പിറുപിറുക്കയാണ്. ഇതു കേട്ടു മോശെയും പ്രയാസപ്പെട്ടു. അസ്വ സ്ഥരായ ഒരു കൂട്ടത്തെ നിയന്ത്രിച്ചു നടത്തുന്നത് എളുപ്പമല്ല. പക്ഷേ, ആരുടെ അടു ക്കലേക്കു തിരിയണമെന്നു മോശെക്കറിയാമായിരുന്നു. “നീ അടിയനെ വലച്ചതെന്ത്? നിനക്ക് എന്നോടു കൃപ തോന്നാതെ ഈ സർവ്വജനത്തിന്റെയും ഭാരം എന്റെമേൽ വെച്ചതെന്ത്?” എന്നു മോശെ ദൈവത്തോടു ചോദിക്കുന്നു (സംഖ്യാ. 11:11).

`ഈ പിറുപിറുപ്പിനോടു ദൈവം എങ്ങനെ പ്രതികരിച്ചു? സംഖ്യാ. 11:16-33 വായി ക്കുക.`

നാം വിശമില്ലാതാകുമ്പോഴും ദൈവം നമ്മുടെ ആവശ്യങ്ങളിൽ അശ്രദ്ധനാകു ന്നില്ല. ഇറച്ചിക്കുവേണ്ടിയുള്ള അവരുടെ നിലവിളിയിൽ ദൈവം അവർക്കു കാടപ്പ ക്ഷികളെ നല്കി. എന്നാൽ ഇസായേലിന്നു വേണ്ടതായ ഇറച്ചി യഥാർത്ഥത്തിൽ അതല്ലായിരുന്നു. നാം അസന്തുഷ്ടരും അടക്കമില്ലാത്തവരും കോപിഷ്ടരുമായിത്തീ രുമ്പോൾ എന്തിനെച്ചൊല്ലിയാണു നമുക്കു കോപം ജ്വലിക്കുന്നത് എന്നതു വെറു മൊരു ഫോടകവസ്തു മാത്രമാണ്. മത്സരകാരണം അതല്ല ആഴമായി അടിഞ്ഞു കൂടിയിരിക്കുന്നതും അടിസ്ഥാനബന്ധങ്ങളെ ഉലയ്ക്കുന്നതുമായ എന്തോ ഒന്നാണു കാരണം. ദൈവനടത്തിപ്പിനെതിരേ യിസ്രായേൽ മത്സരിച്ചു. ഇതിൽ നമ്മളും അതി യായി ശ്രദ്ധിക്കേണ്ടതുണ്ട്. നമ്മുടെ തല്ക്കാല സാഹചര്യവും സന്ദർഭവും പ്രശ്ന മല്ല. ചിന്തിക്കുന്നതിനെക്കാളും വലുതായി നാം വേണ്ടാത്തതു ചെയ്തിരിക്കും.

`യഥാർത്ഥത്തിൽ ആയിരുന്നതിനു വിരുദ്ധമായി കഴിഞ്ഞകാലങ്ങളെക്കുറിച്ചു ചിന്തിക്കുന്നത് എന്തുകൊണ്ട് എളുപ്പമാണ്?`