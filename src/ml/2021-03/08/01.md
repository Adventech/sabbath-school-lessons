---
title:  സ്വാതന്ത്ര്യ സ്വസ്ഥത
date:   14/08/2021
---

### ഈ ആഴ്ചയിലെ പഠനത്തിന്
മർക്കൊസ് 2:1-12; 1 രാജാ. 18; 19:1-8; മത്തായി 5:1-3; യെശ. 53:4-6; 2 രാജാ. 2:11.

> <p>മനഃപാഠവാക്യം</p>
> “യഹോവ എന്റെ വെളിച്ചവും എന്റെ രക്ഷയും ആകുന്നു; ഞാൻ ആരെ പേടിക്കും?” (സങ്കീ. 27:1).

യേശുവിന്റെ ഇഹലോകവാസത്തിനിടെ താൻ കണ്ടുമുട്ടിയ മനുഷ്യരിലധികവും രോഗികളും മരണനിമിഷത്തിലേയ്ക്കടുത്തവരുമായിരുന്നു. സൗഖ്യത്തിനും കഷ്ട പ്പാടിൽനിന്നു വിടുതലിനുമായി അവർ തടിച്ചുകൂടി. അവർക്കെല്ലാമത് എപ്പോഴും ലഭിക്കുകയും ചെയ്തിരുന്നു. ചിലപ്പോഴൊക്കെ തന്റെ ഒരു വാക്കുകൊണ്ടുമാത്രം അവർക്കു പൂർണ്ണ ആരോഗ്യം സിദ്ധിച്ചിരുന്നു. ചില സന്ദർഭങ്ങളിൽ ഒന്നു തൊടു മ്പോൾ തന്നെ അത്ഭുത സൗഖ്യം അവർ പ്രാപിച്ചിരുന്നു. ചിലപ്പോഴവരെ പറഞ്ഞയ ക്കുകയും പോകുന്ന മാത്രയിൽത്തന്നെ സൗഖ്യം വരികയും ചെയ്തു. പുരുഷന്മാർ, സ്ത്രീകൾ, കുട്ടികൾ, യെഹൂദർ, യെഹൂദന്മാരല്ലാത്തവർ, ധനികൾ, ദരിദ്രർ, തന്നെ അംഗീകരിക്കാത്തവർ തുടങ്ങിവരെയൊക്കെ സുഖപ്പെടുത്തി. ഏറ്റവും ഭീകരരോഗ മായ കുഷ്ഠം ബാധിച്ചവർ, കുരുടർ എന്നിവരാരുംതന്നെ തനിക്ക് അസാദ്ധ്യമായിരു ന്നില്ല. രോഗത്തിന്റെ ഏറ്റവും ഭയാനക അവസ്ഥയെ മരണത്തെപ്പോലും കർത്താവു സുഖമാക്കി.

വ്യത്യസ്തമായ രണ്ടു സൗഖ്യദായ ഉദാഹരണങ്ങൾ ഈ ആഴ്ച നാം കാണുക യാണ്. സ്വയമായി യേശുവിന്റെ അടുക്കൽ വരാൻപോലും സാദ്ധ്യതയില്ലാതിരുന്ന താണ് ഒന്ന്. അവന്റെ രോഗലക്ഷണങ്ങൾ എല്ലാവർക്കും കാണാമായിരുന്നു. മറ്റൊ ന്നിൽ വ്യക്തമായ രോഗലക്ഷണങ്ങളൊന്നും കാണപ്പെട്ടിരുന്നില്ല. രണ്ടിലും ദൈവ ത്തിന്റെ സമയത്തു വഴിയിലും ആയി സൗഖ്യം ലഭിക്കയായിരുന്നു.

വേദനയിലും കഷ്ടപ്പാടിലും നിന്നുള്ള സ്വസ്ഥതയെന്ന ഈ വിഷയം നാം സൂക്ഷ്മമായി പരിശോധിക്കുമ്പോൽ നമ്മുടെ ക്രിസ്തീയ അനുഭവത്തിൽ നാമെല്ലാ വരും ഒരിക്കലെങ്കിലും നേരിട്ടിട്ടുള്ള പ്രശ്നവും പര്യാലോചിക്കുന്നതാണ്. രോഗ സൗഖ്യത്തിനുള്ള നമ്മുടെ പ്രാർത്ഥനയ്ക്ക് ഉത്തരം കിട്ടാതിരിക്കുമ്പോൾ എന്തു സംഭവിക്കുന്നു? അങ്ങനെയുള്ളപ്പോൾ നാം എപ്രകാരം സ്വസ്ഥത കണ്ടെത്തും?

_ഈ ആഴ്ചയിലെ പാഠം പഠിച്ച് ആഗസ്റ്റ് 21 ശബ്ബത്തിനുവേണ്ടി നമുക്ക് ഒരുങ്ങാം..._