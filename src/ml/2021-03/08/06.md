---
title:  സ്വസ്ഥതയും അതിലധികവും
date:   19/08/2021
---

ഓട്ടവും മറ്റു പ്രശ്നങ്ങളുമെല്ലാംകൂടെ നേരിട്ട ഏലീയാവു തളർന്നുകഴിഞ്ഞെന്നു ദൈവം കണ്ടു. ശാരീരിക തളർച്ചയിലുമധികമായി വൈകാരിക ക്ഷീണവും കുറ്റബോ ധമെന്ന ഭാരവും അവന്റെ മേൽ ആയിരിക്കുന്നതു ദൈവം അറിഞ്ഞിരുന്നു. പക്ഷവാ തരോഗിക്കു യേശു പിന്നീടു ചെയ്തതുപോലെ ദൈവം സ്ലേറ്റു തുടച്ചു വൃത്തിയാ ക്കിക്കൊണ്ട് അവനു വിശ്രമം കൊടുത്തു. പിന്നെ അവൻ ഉറങ്ങി സ്വസ്ഥത പ്രാപിച്ചു.

ഇതു കഥയുടെ അന്ത്യമായിരിക്കുമെന്നു നാം ആഗ്രഹിക്കുമെങ്കിലും കാര്യം അങ്ങനെ ആയിരുന്നില്ല. ദൈവം തരുന്ന സ്വസ്ഥത ഒരിക്കലായിട്ടുള്ളതല്ല. ദൈവ ത്തിന്റെ സ്വസ്ഥതയിലേക്കു കടക്കുന്നതിനു സൗഖ്യവും ആവശ്യമുണ്ട്. പ്രതികൂല ചിന്താശീലങ്ങളും നശീകരണസ്വഭാവവും ശാന്തമായി ഉപേക്ഷിക്കേണ്ടതുണ്ട്. സൗഖ്യം നൽകുന്നതിനു ദൈവം കുതിച്ചുചാടുന്നില്ല.

`1 രാജാ. 19:5-8. ഏലീയാവ് ഇപ്പോൾ എവിടേക്കു പോകുന്നു?`

വിശ്രമശേഷം ഏലീയാവ് വീണ്ടും ഓടുകയാണ്. ഇത്തവണ ദൈവം അതു തിരി ച്ചുവിടുന്നു. ഈ പാപലോകത്തിലെ ജീവിതം സമ്മർദ്ദങ്ങൾക്കു കാരണമാകുമെന്നു ദൈവത്തിനറിയാം. ഓടിമറയാനുള്ള നമ്മുടെ ഉള്ളിലെ തള്ളൽ ദൈവം അറിയുന്നു. നമ്മുടെ ഓട്ടത്തെ ദൈവം തിരിച്ചുവിടുന്നു. നാം ചെയ്തുതുടങ്ങുന്ന സ്വയനശീക രണ ഉപാധികൾക്കെല്ലാമുപരിയായി ദൈവത്തിങ്കലേക്കു നാം ഓടണമെന്നു ദൈവം നിശ്ചയിച്ചിരിക്കുന്നു. അതിനായി നാം ഓടിത്തുടങ്ങുമ്പോൾത്തന്നെ നമുക്കു സ്വസ്ഥത തരുന്ന “സാവധാനത്തിലുള്ള മൃദുസ്വരം” (1 രാജാ. 19:12) കേൾപ്പാൻ നാം പഠിക്കണമെന്നു ദൈവം ആഗ്രഹിക്കുന്നു.

എഴുന്നേറ്റുനടന്നു ദൈവത്തിങ്കലെത്താൻ ഏലീയാവിനു ഈർജ്ജം മിച്ചമില്ല. അതി നുള്ള ശേഷി ദൈവം കൊടുത്തുകൊണ്ടു നല്ലൊരു ദിവസം വരുമെന്നു വാഗ്ദത്തം ചെയ്തു. ഏലീയാവു ചുരച്ചെടിയുടെ കീഴിലിരുന്നു മരിപ്പാൻ ഇച്ഛിച്ചപ്പോൾ അവന്റെ നല്ല ദിനങ്ങളെല്ലാം തീർന്നുകഴിഞ്ഞതായി അവനു തോന്നിയിരുന്നു.

`1 രാജാ. 19:15,16; 2 രാജാ. 2:11 ഇനിയും എന്തൊക്കെ ഏലീയാവിനു ചെയ്യാനു ണ്ടായിരുന്നു?`

ഏലീയാവിനുവേണ്ടി ഇനിയും നല്ല ദിനങ്ങൾ മുന്നിലുണ്ടെന്നു ദൈവത്തിനറി വുണ്ടായിരുന്നു. ദൈവപദ്ധതിപ്രകാരം ജീവിതം ക്രമപ്പെടുത്തി ദൈവിക സ്വസ്ഥത അനുഭവിക്കുമ്പോൾ മാത്രം പ്രവാചകനു സൗഖ്യം വരും. ഇനിയും രാജാക്കന്മാരെ അഭിഷേകം ചെയ്കയും തന്റെ പിൻഗാമിയെ നിയോഗിക്കുകയും വേണം. ഏലീയാ വിന് ഒരു മകനെപ്പോലെ അടുത്തുനില്പാനുള്ള എലീശയെ ദൈവം നേരത്തെതന്നെ അറിഞ്ഞിരുന്നു. വിശ്വാസത്തിൽ കൂടെ ഏലീയാവു വീണ്ടും ആകാശത്തിൽനിന്നു തീയിറക്കുമെന്നും (2 രാജാ. 1:10) ദൈവം അറിഞ്ഞിരുന്നു. ചൂരച്ചെടിയുടെ കീഴിലെ മരണമല്ല, പകരം സ്വർഗ്ഗീയ സ്വസ്ഥതയ്ക്കുള്ള അഗ്നിമയ രഥയാത്രയായിരുന്നു ദൈവം അവനായി ഒരുക്കിയിരുന്നത്.

`നമ്മുടെ ചിന്തകൾ എത്ര അസ്വസ്ഥത നിറ ഞ്ഞവയാണെങ്കിലും ദൈവശക്തിയിൽ ആശ്രയിച്ചുകൊണ്ടു ദൈവത്തിങ്കലെ പിടി വിട്ടുകളയാതിരിപ്പാൻ ഏലീയാവിന്റെ കഥയിൽനിന്നു നാം എന്തു പഠിക്കുന്നു?`