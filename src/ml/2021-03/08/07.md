---
title:  കൂടുതൽ ആശയങ്ങൾ
date:   20/08/2021
---

“പരിതസ്ഥിതികൾ മാറിമാറിവരുന്നതനുസരിച്ച് നമ്മുടെ അനുഭവത്തിൽ മാറ്റ ങ്ങൾ സംഭവിക്കാറുണ്ട്. ഈ മാറ്റങ്ങൾ മുഖേന നാം ഉയർച്ചയോ താഴ്ചയോ നേരി ടാറുമുണ്ട്. സംഭവഗതികൾ മാറുന്നുണ്ടെങ്കിലും നമുക്കു ദൈവവുമായുള്ള ബന്ധ ത്തിൽ മാറ്റം വരുത്തുവാൻ അവയെല്ലാം ശക്തിഹീനമാണ്. ആ ദൈവം ഇന്നലെയും ഇന്നും എന്നെന്നും ഒരേപോലെതന്നെ. ചോദ്യം ചെയ്യപ്പെടാനാകാത്ത ആത്മധൈര്യം കർത്താവിന്റെ സ്നേഹത്തിൽ നമുക്കുണ്ടായിരിക്കണമെന്നു ദൈവം ആവശ്യപ്പെ ടുന്നു” IHP, P. 120.

“പ്രകടമായ എന്തെങ്കിലും ചിന്ത നിങ്ങളിലുണ്ടെങ്കിലും ഇല്ലായെങ്കിലും ദൈവ ശക്തിയിൽ മുറുകെപ്പിടിച്ചുകൊണ്ട് യേശുവിന്റെ മുഖത്തേയ്ക്കു നോക്കി വിശ്വാസ ത്തിൽ കൂടെയുള്ള നിശ്ശബ്ദപ്രാർത്ഥനകളോ നടത്തുക. നിങ്ങൾ കഴിച്ച എല്ലാ പ്രാർത്ഥനകളും ദൈവസിംഹാസനത്തിൻ മുമ്പാകെയുണ്ടെന്നും വാഗ്ദത്തങ്ങ ളൊന്നും നിഷ്ഫലമാകയില്ലായെന്നും ഗ്രഹിച്ചു ധൈര്യം പൂണ്ടു മുന്നേറുക. സമ്മർദ്ദ ത്തിൽ നിറഞ്ഞു ദുഃഖിക്കേണ്ടിവന്നാലും നിങ്ങളുടെ ഹൃദയങ്ങളിൽ ദൈവത്തിനു പാടിക്കൊണ്ടു നേരെ മുമ്പോട്ടുതന്നെ പോവുക. വെളിച്ചം വന്നെത്തും, ആനന്ദം നമ്മുടേതായിത്തീരും, മഞ്ഞും മേഘങ്ങളും നീങ്ങിമാറും എന്ന് അറിഞ്ഞുകൊണ്ടു തന്നെ ഞാൻ ഇതുപറയുന്നു. അന്ധകാരശക്തികളുടെ അധികാരത്തിനപ്പുറം ദൈവ സാന്നിദ്ധ്യത്തിന്റെ സൂര്യശോഭ കടന്നുവരും” SM, book 2, PP. 242, 243.

**ചർച്ചാചോദ്യങ്ങൾ**

`1. മാനസിക അസ്വസ്ഥതകളോ സമ്മർദ്ദമോ നേരിടുന്ന ഒരാളെ സഹായിക്കുകയെന്നതു വളരെ ദുഷ്ക്കരമാണ്. സമ്മർദ്ദം നേരിട്ടുകൊണ്ടിരിക്കുന്നവരെ സഹായിക്കുന്നതിന് ഒരു സഭയെന്നരീതിയിൽ നിങ്ങൾക്കു നിർവ്വ ഹിക്കാവുന്ന നല്ല മാർഗ്ഗങ്ങൾ എന്തൊക്കെയാണ്?`

`2. ദൈവമുമ്പാകെ ആത്മാർത്ഥതയുള്ളവരും തുറന്ന മനസ്സുള്ളവരുമായി കഴിയേണ്ടതിനു നാം ബദ്ധപ്പെടാറുണ്ട്. ചില സങ്കീർത്തനങ്ങൾ ധ്യാനിച്ച് തിരുവചനലേഖകർ ദൈവസന്നിധിയിൽ എത്രമാത്രം ആത്മാർത്ഥതയും തുറന്ന മനസ്സാക്ഷിയും ഉള്ളവരായിരുന്നുവെന്നു കാണുക. നമ്മുടെ പ്രാദേശികസഭയിൽ ആത്മാർത്ഥതയും തുറന്ന മനസ്സും എപ്പോഴും നിലനില്ക്കേണ്ടതിനുള്ള സാഹചര്യം വളർത്തിയെടുക്കാൻ നമുക്കെങ്ങനെ സാദ്ധ്യ മാകും?`

`3. സമ്മർദ്ദം നേരിടുമ്പോൾ പ്രാർത്ഥനയെന്നതു പ്രയാസമാകും. സ്വയമായി പ്രാർത്ഥിക്കുവാനാകാത്തവർക്കു വേണ്ടി മദ്ധ്യസ്ഥത വഹിച്ചു പ്രാർത്ഥിക്കേണ്ടതിന്റെ ശക്തിയെപ്പറ്റി ചർച്ച ചെയ്യുക.`

`4. വിശ്വാസമെന്നതു വെറും തോന്നലല്ലായെന്ന് ഓർമ്മിപ്പിക്കേണ്ടത് എത്ര പ്രധാനമാണ്? നാം സമ്മർദ്ദത്തിലോ നിരാശയിലോ ഭയപ്പാടിലോ ആധിയിലോ ആയിത്തീരുന്നതു വിശ്വാസമില്ലായ്മയോ ദൈവിക ആശ്രയമില്ലാ യ്മയോ അല്ല. നമ്മളെല്ലാവരും ഒരു ഘട്ടത്തിലോ മറ്റൊന്നിലോ ഇപ്രകാരം ആയിപ്പോകാറുണ്ട്. ഇങ്ങനെയുള്ള സന്ദർഭങ്ങളിൽ എത്ര പ്രയാസമാണെങ്കിലും വിശ്വാസത്തിൽ ഉറച്ചുനില്ക്കേണ്ടത് ആവശ്യമാണെന്നു നമുക്കെ ങ്ങനെ പഠിക്കാം?`

`5. പാപം നിറഞ്ഞ നിങ്ങളുടെ ജീവിതചര്യകൊണ്ടു രോഗം വന്നുവെന്നു മനസ്സിലാക്കുമ്പോൾ പക്ഷവാതരോഗി യുടെ കഥയിൽനിന്നു നിങ്ങൾക്കുണ്ടാകുന്ന വലിയ പ്രത്യാശ എന്താണ്?`