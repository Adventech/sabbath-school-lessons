---
title:  അടിവേരിൽ തുടങ്ങുന്ന ചികിത്സ
date:   16/08/2021
---

പക്ഷവാതക്കാരനെ യേശുവിന്റെ മുമ്പിൽ ഇറക്കിവെച്ചു. എല്ലാ കണ്ണുകളും യേശു വിങ്കലായിരുന്നു. ഒരു കുപ്രസിദ്ധ പാപിയെ സൗഖ്യപ്പെടുത്തുന്നതിനവൻ ഒരുമ്പെ ടുമോ? രോഗത്തെ ശാസിച്ചുകൊണ്ടവൻ ഒരു വാക്ക് ഉരുവിടുമോ?

`ഈ പക്ഷവാതക്കാരനു സൗഖ്യം വരാൻ യേശു എന്തുചെയ്തു? അവനുവേണ്ടി യേശു ചെയ്ത ആദ്യപടി എന്തായിരുന്നു? മർക്കൊസ് 2:5-12 വായിക്കുക.`

രോഗലക്ഷണങ്ങൾ കാണുന്നതുവരെ നമുക്കു രോഗത്തെക്കുറിച്ച് അറിവുണ്ടാ കയില്ല. രോഗലക്ഷണങ്ങളാണ് രോഗമെന്നു സാധാരണ നാം ചിന്തിക്കും. ഈ ലക്ഷ ണങ്ങൾ അവസാനിച്ചാൽ രോഗം മാറിയതായി നമ്മൾ വിചാരിക്കും. യേശു രോഗത്തെ നേരിടുന്നതു മറ്റൊരു വിധമാണ്. എല്ലാ കഷ്ടതകളുടെയും രോഗങ്ങളുടെയും വേരു യേശുവിനറിയാം. അതിൽ യേശു ചികിത്സ തുടങ്ങുന്നു.

പക്ഷവാതക്കാരന്റെ കാര്യത്തിലും അങ്ങനെതന്നെ. ഈ മനുഷ്യനെ വളരെയ ധികം അലട്ടിക്കൊണ്ടിരുന്നതു യേശു അറിഞ്ഞുകൊണ്ട് അതിനെ ചികിത്സിച്ചു. തന്റെ രോഗത്തെപ്പറ്റി അവനു തോന്നിയിരുന്നതിലുമധികം കുറ്റബോധവും ദൈവത്തിൽനി ന്നുള്ള അകൽച്ചയും അവനെ ബുദ്ധിമുട്ടിച്ചിരുന്നു. പാപയോഗത്തിൽ വീർപ്പുമുട്ടുന്ന ഈ ലോകത്തിൽ ഒരാൾ രോഗിയാകുമ്പോഴുള്ള സകലപ്രയാസങ്ങളും അതിജീവി ക്കുവാൻ ദൈവത്തിങ്കലെ സ്വസ്ഥത സഹായിക്കുന്നു. ആയതിനാൽ യേശു നേരെ ആ അടിസ്ഥാനഘടകത്തിലേക്കു കടന്നു പാപക്ഷമ കൊടുക്കുന്നു. പാപക്ഷമ കൊടു ത്തതായ പ്രസ്താവന കേട്ടപ്പോൾ മതനേതാക്കൾ ഞെട്ടിപ്പോയി. പുറത്തു പറ യാത്തവരുടെ കുറ്റാരോപണം ഗ്രഹിച്ച യേശു അവരോടു മറ്റൊരു ചോദ്യം ചോദിച്ചു.

`മർക്കൊസ് 2:8,9 വായിക്കുക. അവിടെ കൂടിയിരുന്ന ശാസ്ത്രിമാരോടുള്ള യേശു വിന്റെ അവകാശവാദം എന്തായിരുന്നു? യേശു പ്രതിരോധിക്കുന്ന വിവാദവിഷയം എന്താണ്?`

സംസാരമെന്നതു സാധാരണ വിലയില്ലാത്തതാണ്. ദൈവം സംസാരിക്കുമ്പോൾ അങ്ങനെയല്ല. ദൈവത്തിന്റെ അതിശക്തമായ വാക്കിനാൽ സകലവും ഉളവായിവന്നു (ഉല്പത്തി 1). ക്ഷമയെന്നതിനെ നമുക്കാർക്കും കാണാവതല്ല. അത് ഏറ്റവും വില യുള്ളതാണ്. ക്ഷമയുടെ വിലയായി ദൈവപുത്രൻ ക്രൂശിൽ ജീവനർപ്പിച്ചു. മറ്റെല്ലാം രണ്ടാംതരം മാത്രം. ക്ഷമയുടെ ശക്തിയും അധികാരവും യാഥാർത്ഥ്യവും വെളിപ്പെ ടുത്തേണ്ടതിനു പിന്നീടു യേശു പക്ഷവാതക്കാരനെ സൗഖ്യമാക്കി.

നമുക്കുള്ളിൽത്തന്നെ സൗഖ്യം ആവശ്യമെന്നു ദൈവം അറിയുന്നു. അതിനു ശേഷം ചിലപ്പോൾ പക്ഷവാതക്കാരനു സംഭവിച്ചതുപോലെ നമുക്കും സൗഖ്യം വന്നെ ന്നിരിക്കും. അല്ലായെങ്കിൽ ശാരീരികസൗഖ്യത്തിനായി നാം ഉയിർപ്പിൽ പ്രഭാതം വരെ കാത്തിരിക്കണം. എങ്ങനെയാണെങ്കിലും നമ്മുടെ സകല കഷ്ടതകളുടെയും മദ്ധ്യ മഹാവൈദ്യനായ രക്ഷകൻ തന്റെ സ്നേഹവും കൃപയും ക്ഷമയും നമുക്കായി ഏല്പിച്ചുകൊണ്ടു സ്വസ്ഥത തരുന്നു.

`രോഗസൗഖ്യത്തിനായുള്ള നമ്മുടെ പ്രാർത്ഥ നയ്ക്ക് ഉടനടി ഉത്തരം ഉണ്ടായില്ലായെങ്കിലും നാം സ്വസ്ഥതയും സമാധാനവും എപകാരം കണ്ടെത്തും?`