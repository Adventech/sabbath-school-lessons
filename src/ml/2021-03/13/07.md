---
title:  കൂടുതൽ ആശയങ്ങൾ
date:   24/09/2021
---

“നമ്മുടെ പ്രാർത്ഥനകൾക്കു നാമെല്ലാം ഉടനെയുള്ള മറുപടി പ്രതീക്ഷിക്കുന്നു. ഉടനെ അതു ലഭിച്ചില്ലായെങ്കിലോ അതിനുത്തരം മറ്റൊരിടത്തുനിന്നും അപ്രതീക്ഷി തമായി ഉണ്ടാകയോ ഒക്കെ ആണെങ്കിൽ നാം നിരാശപ്പെടുവാൻ പരീക്ഷിക്കപ്പെ ടുന്നു. നമ്മുടെ പ്രാർത്ഥനകൾക്കുത്തരം കൃത്യസമയം നാം ആഗ്രഹിക്കുംവിധംതന്നെ തരുവാൻ ദൈവം അത്യധികം ബുദ്ധിയേറിയവനും നന്മയുടെ ഉറവിടവുമാണ്. നമ്മുടെ ആവശ്യങ്ങൾക്കപ്പുറം നന്മയായതും നല്ലതും ദൈവം തന്നുകൊണ്ടിരി ക്കുന്നു. ദൈവത്തിന്റെ അത്ഭുതജ്ഞാനത്തിലും സ്നേഹത്തിലും നമുക്ക് ആശ്രയി ക്കാവുന്നതുകൊണ്ട് നമ്മുടെ ഇഷ്ടത്തിങ്കലേക്കു ദൈവം കടന്നുവരേണ്ടതില്ല. ദൈവ ത്തിന്റെ ഉദ്ദേശ്യങ്ങളിലേക്കു നാം കടന്നുവരികയും ദൈവേഷ്ടം നിറവേറ്റാൻ നാം പ്രാർത്ഥനയിൽ അപേക്ഷിക്കുകയും വേണം. ദൈവഹിതത്തിനുള്ളിൽ നമ്മുടെ താല്പര്യങ്ങൾ ആഗ്രഹങ്ങൾ എന്നിവ അലിഞ്ഞ് ഇല്ലായ്മയിലാവണം” G.W. P. 219.

ഇനി എത്രയും അല്പസമയത്തിനുള്ളിൽ യേശു മടങ്ങിവന്നു തന്റെ മക്കളെ ചേർത്തുകൊള്ളുകയും അവർക്ക് അമർത്യതയുടെ തികവു വരുത്തുകയും ചെയ്യും... കല്ലറകൾ തുറക്കപ്പെടുകയും മരിച്ചവർ, “ഹേ മരണമേ നിന്റെ ജയം എവിടെ? ഹേ മരണമേ നിന്റെ വിഷമുള്ള് എവിടെ?” എന്ന് ആർത്തുകൊണ്ടു വിജയം വരിച്ചവ രായി പുറത്തുവരികയും ചെയ്യും. യേശുവിൽ നിദ്രകൊള്ളുന്ന നമ്മുടെ സ്നേഹ ഭാജനങ്ങൾ അമർത്യത ധരിച്ചുകൊണ്ടു പുറപ്പെട്ടുവരും” CS, P. 350.

**ചർച്ചാചോദ്യങ്ങൾ**

`1. വൻപോരാട്ടത്തിന്റെ യാഥാർത്ഥ്യത്തെക്കുറിച്ചു ചിന്തിക്കുക. അതു ലോകത്തിൽത്തന്നെ നടന്നുകൊണ്ടിരി ക്കുന്നത് എങ്ങനെ നമ്മൾ കണ്ടുകൊണ്ടിരിക്കുന്നു? നിങ്ങളുടെ സ്വന്തജീവിതത്തിൽ അതെങ്ങനെ നടന്നു കൊണ്ടിരിക്കുന്നു? അതു വാസ്തവം തന്നെ, അല്ലേ? അനേകരും ചിന്തിക്കുന്നതിനെക്കാളും അതു വാസ്ത വത്തിലുള്ളതുതന്നെ. കാരണം അനേകർ പിശാചുണ്ടെന്നുപോലും വിശ്വസിക്കുന്നില്ല. വൻപോരാട്ടത്തിന്റെ യാഥാർത്ഥ്യം മനസ്സിലാക്കുന്നത് നമ്മുടെ ലോകത്തിന്റെ സ്ഥിതിഗതികൾ ഗ്രഹിപ്പാൻ നമ്മെ എങ്ങനെ സഹാ യിക്കുന്നു? ഈ വൻപോരാട്ടത്തിന്റെ പര്യവസാനം മനസ്സിലാക്കിയിരിക്കുന്നത് നമുക്ക് എപ്രകാരം ആശ്വാസം പകരുന്നുണ്ട്?`

`2. പ്രവചനത്തിൽ വ്യക്തമായി വെളിപ്പെടുത്തിയിരിക്കുന്നതിനപ്പുറം പോകുന്നതു നമ്മെ വഴിതെറ്റിക്കുന്നതാണ്. നടപ്പില്ലാത്ത പ്രവചന നിറവേറലുകളും മറ്റുള്ളവരുടെ അപ്രകാരമുള്ള വ്യാഖ്യാനങ്ങളും ശ്രദ്ധിച്ചുകൊണ്ട് എത്രയോ സഭാംഗങ്ങൾ തന്നെ പ്രശ്നങ്ങളിൽ വീണുകൊണ്ടിരിക്കുന്നുണ്ട്. ഇപ്രകാരമുള്ള കെണികളിൽ ചെന്നുവീണുപോകാതെ നമ്മെ സംരക്ഷിക്കാൻ നമുക്കെപ്രകാരം സാധിക്കും?`

`3. വെളി. 14:9 - 11 ഭാഗം വായിച്ച് മൃഗത്തെയും അതിന്റെ പ്രതിമയെയും നമസ്കരിക്കുന്നവർക്കു സ്വസ്ഥത യുണ്ടാകയില്ലായെന്നുള്ളത് ചോദിച്ചു ചിന്തിക്കുക. അതിന്റെ അർത്ഥം എന്തായിരിക്കും?`

`4. ക്രിസ്തുവിന്റെ മടങ്ങിവരവിനുള്ള സമയത്തെ സംബന്ധിച്ച് സഭയിൽ നിലനില്ക്കുന്ന ഒരു വിവാദപ്രശ്ന മാണ് സമയം വെളിപ്പെടുത്തപ്പെട്ടിട്ടില്ലാ എന്നുള്ളത്. ഇതിൽ നിങ്ങൾക്കുള്ള പങ്കെന്താണ്? ഈ വിഷയത്തിൽ ഒരാൾ എടുക്കുന്ന പങ്ക് എന്തുതന്നെയാണെങ്കിലും ക്രിസ്തുവിന്റെ മടങ്ങിവരവ് അതിവേഗം ഉണ്ടാകുമെ ന്നുള്ളതു മനസ്സിലാക്കി ദൂതു ഘോഷിക്കേണ്ടതിനു നിങ്ങൾ കൈക്കൊള്ളുന്ന പ്രധാന പ്രവർത്തനരീതി എന്താണ്?`