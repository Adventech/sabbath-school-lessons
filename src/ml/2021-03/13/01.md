---
title:  അന്ത്യ സ്വസ്ഥത
date:   18/09/2021
---

### ഈ ആഴ്ചയിലെ പഠനത്തിന്
വെളി. 1:9-19; മത്തായി 24:4-8; 23-31; വെളി. 14:6-12; എബ്രാ. 11:13-16; ഫിലി. 4:4-6.

> <p>മനഃപാഠവാക്യം</p>
> “ദൈവം തന്നെ സ്നേഹിക്കുന്നവർക്ക് ഒരുക്കീട്ടുള്ളതു കണ്ണു കണ്ടിട്ടില്ല, ചെവി കേട്ടിട്ടില്ല, ഒരു മനുഷ്യന്റെയും ഹൃദയത്തിൽ തോന്നീട്ടുമില്ല” (1 കൊരി. 2:9).

നിങ്ങൾ വലിയൊരു യുദ്ധരംഗത്തുവന്നുപെട്ടിരിക്കുകയാണെന്ന് എപ്പോഴെങ്കിലും ചിന്തിച്ചിട്ടുണ്ടോ? ആ പ്രത്യേകയുദ്ധം നന്മയും തിന്മയും തമ്മിലുള്ളതാണ്. ലോക മനുഷ്യരടക്കം പലരും ഇതിന്റെ യാഥാർത്ഥ്യം മനസ്സിലാക്കിയിട്ടുണ്ട്. അതു സത്യമാക യാൽ നാം അങ്ങനെതന്നെ ചിന്തിക്കുന്നു. നാം ക്രിസ്തുവിന്റെയും (നന്മ) സാത്താ ന്റെയും (തിന്മ) മധ്യ ആ വലിയ യുദ്ധക്കളത്തിലാണ്.

ജീവിതം രണ്ടു നിലകളിൽ ഓടിക്കൊണ്ടിരിക്കുകയാണ്. ക്രിസ്തുവും സാത്താനും തമ്മിലുള്ള വൻപോരാട്ടം ലോകവ്യാപകമായി നടന്നുകൊണ്ടിരിക്കുന്നു. അതിൽ സകല വാനലോകങ്ങളും ഉൾപ്പെട്ടിരിക്കുന്നു. അത് ആദ്യമായി ആരംഭിച്ചതു സ്വർഗ്ഗ ത്തിലാണ് (വെളി. 12:7). അതിന്റെ സംഭവബഹുലതകളുടെ അമ്പരപ്പിൽപ്പെട്ടു ഞര ങ്ങുന്ന നാം ഈ ലോകത്തിനുവേണ്ടി ദൈവം ഒരുക്കിയിരിക്കുന്നവൻ സുരക്ഷാ പദ്ധതി ശ്രദ്ധിക്കാതെയുമിരിക്കും. യുദ്ധങ്ങളും രാഷ്ട്രീയ അസ്ഥിരതകളും പ്രകൃതി ക്ഷോഭ പ്രത്യാഘാതങ്ങളുമെല്ലാം നമ്മെ നിസ്സഹായ ഭയപ്പാടിൽ ആഴ്ത്തിക്കളയു ന്നുണ്ട്. നാം എവിടേക്കു യാത്ര ചെയ്തുകൊണ്ടിരിക്കുകയാണെന്നും അവിടെ എങ്ങനെ എത്തിച്ചേരാമെന്നുമുള്ളതിന്റെ വ്യാപകദൃശ്യം മനസ്സിൽ സൂക്ഷിച്ചിരിപ്പാൻ ദൈവത്തിന്റെ പ്രവാചകനടത്തിപ്പ് സഹായിക്കുന്നു.

വൻപോരാട്ടം അത്യധികം നടന്നുകൊണ്ടിരിക്കുന്നതു വ്യക്തിപരനിരയിലാണ്. നമ്മുടെ ദൈനംദിന ജീവിതത്തിൽ നാം എല്ലാവരും തന്നെ ഈ പോരാട്ടത്തിന്റെ വെല്ലുവിളികൾ വ്യക്തിജീവിതത്തിൽ നേരിടുകയാണ്. യേശുവിന്റെ വീണ്ടും വരവി നുമുമ്പുതന്നെ നാം മരിക്കുകയാണെങ്കിൽ മരണമെന്ന പ്രതിസന്ധിയും നാം അഭി മുഖീകരിക്കുന്നു. ലോകവ്യാപക അസ്വസ്ഥതയുടെ നടുവിൽ അജ്ഞാതഭാവിയി ലേക്കു കണ്ണുംനട്ടു ഗമിക്കുന്ന നാം അല്പസമയത്തേക്കെങ്കിലും ക്രിസ്തുവിൽ എങ്ങനെ സ്വസ്ഥത കണ്ടെത്തുന്നുണ്ടെന്ന് ഈ ആഴ്ചയിലെ പാഠപഠനത്തിൽ നാം ഗ്രഹിക്കുന്നു. ദീർഘകാലാടിസ്ഥാനത്തിൽ നോക്കുമ്പോൾ സകലവും ആനന്ദകരം തന്നെ!

_ഈ ആഴ്ചയിലെ പാഠം പഠിച്ച് സെപ്റ്റംബർ 25 ശബ്ബത്തിനുവേണ്ടി നമുക്ക് ഒരുങ്ങാം..._