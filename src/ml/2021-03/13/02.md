---
title:  കാലാന്ത്യ ദർശനം
date:   19/09/2021
---

യേശുവിനോടൊത്തുണ്ടായിരുന്ന ശിഷ്യന്മാരിൽ ഏറ്റവും അവസാനം ജീവനോ ടിരുന്ന ഏകവ്യക്തി സ്നേഹിതരിൽനിന്നും അടുപ്പക്കാരിൽ നിന്നെല്ലാം അകന്ന് കാരാഗ്രഹ ദ്വീപിലെ പാറപ്പുറത്തിരിക്കയായിരുന്നു. ഈ ഏകാന്തദ്വീപിൽ ഒറ്റക്കാ യിരിക്കുമ്പോൾ യോഹന്നാൻ എന്ന അവന്റെ മനസ്സിൽക്കൂടെ കടന്നുപോയിക്കൊ ണ്ടിരുന്നത് എന്തൊക്കെ ആയിരിക്കാം? അതുപോലെ ആയിരുന്നു അവിടെ അവൻ എത്തിച്ചേരുന്നതിന് ഇടയായതും. യേശു സ്വർഗ്ഗത്തേക്ക് എടുക്കപ്പെട്ടതും അതു നോക്കി നിന്നവർക്കു രണ്ടു ദൂതന്മാർ പ്രത്യക്ഷപ്പെട്ടു പറഞ്ഞതും അവന്റെ ചെവി യിൽ അപ്പോഴും മുഴങ്ങുന്നുണ്ട്. “ഗലീല പുരുഷന്മാരേ, നിങ്ങൾ ആകാശത്തിലേക്കു നോക്കി നില്ക്കുന്നത് എന്ത്? നിങ്ങളെ വിട്ടു സ്വർഗ്ഗാരോഹണം ചെയ്ത ഈ യേശു വിനെ സ്വർഗ്ഗത്തിലേക്കു പോകുന്നവനായി നിങ്ങൾ കണ്ടതുപോലെ തന്നെ അവൻ വീണ്ടും വരും” (അപ്പൊ. 1:11).

അതു വളരെ വർഷങ്ങൾക്കുമുമ്പാണ്. യേശു ഇതുവരെയും മടങ്ങിവന്നില്ല. അന്നു കൂടെയുണ്ടായിരുന്ന ശിഷ്യന്മാരിൽ പലരും മരിച്ചുകഴിഞ്ഞു. യേശുവിനെ സാക്ഷി ച്ചതുകൊണ്ടു പലരും കൊല്ലപ്പെട്ടു. പ്രാരംഭ നിലവാരത്തിലായിരുന്ന യുവ സഭയിൽ പരമ്പരാഗതമായ പല മാറ്റങ്ങളും വന്നുചേർന്നു. പുറമെ നിന്നുള്ള പീഡനം ഇപ്പോൾ അധികമാണ്. ഉള്ളിൽനിന്നു ധാരാളം ദുരുപദേശങ്ങളും കടന്നുവരുന്നുണ്ട്. യോഹ ന്നാൻ ഏകാന്തതയിൽ ക്ഷീണിച്ച് അസ്വസ്ഥനായിരിക്കുന്നു. അപ്പോൾത്തന്നെ പൊടു ന്നനെ അവനൊരു ദർശനം കണ്ടു.

`ഈ ദർശനത്തിൽനിന്ന് എപ്രകാരമുള്ള ആശ്വാസം യോഹന്നാനും ഉണ്ടായി ക്കാണും? വെളി. 1:9-19 വായിക്കുക.`

“ഞാനോ ലോകാവസാനത്തോളം എല്ലാ നാളും നിങ്ങളുടെ കൂടെ ഉണ്ട്” (മത്തായി 28:20) എന്ന് യേശു മുമ്പുതന്നെ ശിഷ്യരോടു പറഞ്ഞിരുന്നു. തന്റെ ഏകാ ന്തതയിലും ഈ വാക്യം യോഹന്നാന്റെ ഉള്ളിൽ ഉണ്ടായിരുന്നു എന്നുള്ളതിന് സംശ യമില്ല. ഇപ്പോൾ ഈ വെളിപ്പാട് അവനു കൂടുതൽ ആശ്വാസപ്രദമായിട്ടുണ്ട്. “ഞാൻ അൽഫായും ഒമേഗയും ആദിയും അന്തവും ആകുന്നു” എന്നുള്ളവനായ യേശു ഇപ്പോൾ ഒരു പ്രത്യേകരീതിയിൽ അവനു വെളിപ്പെടുന്നത് എത്രയോ അധികം ആശ്വാസം നൽകുന്നു.

“ഞാൻ പുതിയ ആകാശവും പുതിയ ഭൂമിയും കണ്ടു; ഒന്നാമത്തെ ആകാശവും ാമത്തെ ഭൂമിയും ഒഴിഞ്ഞുപോയി; സമുദ്രവും ഇനി ഇല്ല. പുതിയ യെരൂശലേം എന്ന വിശുദ്ധനഗരം ഭർത്താവിന്നായി അലങ്കരിച്ചിട്ടുള്ള മണവാട്ടിയെപ്പോലെ ഒരുങ്ങി സ്വർഗ്ഗത്തിൽനിന്ന്, ദൈവസന്നിധിയിൽനിന്നുതന്നെ ഇറങ്ങുന്നതും ഞാൻ കണ്ടു” (വെളി. 21:1,2).

ദൈവത്തിന്റെ അത്ഭുത കരുതലിലും വാഗ്ദത്തങ്ങളിലും ആത്മവിശ്വാസത്തോടെ ആശ്രയിച്ചു സ്വസ്ഥത അനുഭവിപ്പാൻ യോഹന്നാനുണ്ടായ ദർശനങ്ങളും വെളിപ്പാടും അവനെ ഏറ്റവുമധികം സഹായിച്ചു.

`ജീവിതം ഇപ്പോൾ കഠിനവും ചിലപ്പോഴൊക്കെ ഭയപ്പെടുത്തുന്നതുമായിരിക്കാം. എന്നാൽ ദൈവം ഭാവിയെല്ലാം കാണുകയും അന്ത്യം എന്താണെന്ന് അറിയുകയും ചെയ്തുകൊണ്ട് ഇപ്പോൾ നമുക്ക് അത് എത്ര ആശ്വാസം തരുന്നുണ്ട്?`