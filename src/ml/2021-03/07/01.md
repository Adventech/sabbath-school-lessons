---
title:  സ്വസ്ഥത, ബന്ധങ്ങൾ, സൗഖ്യം
date:   07/08/2021
---

### ഈ ആഴ്ചയിലെ പഠനത്തിന്
ഉല്പത്തി 42:7-20; മത്തായി 25:41-46; ഉല്പത്തി 42:21-24; 45:1-15; 50:15-21; ലൂക്കൊസ് 23:34.

> <p>മനഃപാഠവാക്യം</p>
> “എന്നെ ഇവിടെ വിറ്റതുകൊണ്ടു നിങ്ങൾ വ്യസനിക്കേണ്ട, വിഷാ ദിക്കുകയും വേണ്ട, ജീവരക്ഷയ്ക്കായി ദൈവം എന്നെ നിങ്ങൾക്കുമുമ്പേ അയച്ച താകുന്നു” (ഉല്പത്തി 45:5).

ഒരു സ്ത്രീയെ ഒരാൾ ലൈംഗികമായി പീഡിപ്പിച്ചെന്നു പരാതിയുണ്ടായി. പൊലീസ് ഒരുക്കിയ പരിശോധനാനിരയിൽ അവൾ അയാളെ തിരിച്ചറിഞ്ഞു. അയാ ളുടെ കുറ്റം ചോദ്യം ചെയ്യപ്പെടുന്നതായി തെളിവുകൾ ഉണ്ടായിട്ടും അവൾ ആരോ പണത്തിൽ ഉറച്ചുനിന്നു. തെറ്റു ചെയ്ത വ്യക്തി “ജോണി”യായിരുന്നു.

ജോണി തടവിലായി. ചെയ്യാത്ത കുറ്റത്തിന് അവൻ പതിനാലുവർഷം ജയിൽ ശിക്ഷ അനുഭവിച്ചു. ഡി.എൻ.എ. പരിശോധനയിൽ അവൻ തെറ്റുകാരനല്ലായെന്നു തെളിഞ്ഞു. “ജോവാൻ” എന്ന സ്ത്രീ തന്റെ തെറ്റു മനസ്സിലാക്കി.

ജയിൽമോചനം കഴിഞ്ഞുവരുമ്പോൾ ജോണിയെ കണ്ടുമുട്ടുണമെന്നവൾ തീരു മാനിച്ചു. ഇത്രയും വർഷം ജയിലിൽ കിടന്നു കഷ്ടപ്പെട്ടു തന്റെ ജീവിതം പാഴാ ക്കിയ ആ സ്ത്രീയെ നേരിട്ടുകാണുമ്പോൾ അവന്റെ ചിന്ത എന്തായിരിക്കും?

അയാൾ കടന്നുവരുന്നതു പ്രതീക്ഷിച്ച് അവൾ ഒരു മുറിക്കുള്ളിലുണ്ടായിരുന്നു. അവൻ വന്നപ്പോൾ അവർ പരസ്പരം കണ്ണുകളിൽ തറപ്പിച്ചുനോക്കി. “ജോവാൻ” കണ്ണുനീരൊഴുക്കുത്തുടങ്ങി.

“ജോണി മുന്നോട്ടാഞ്ഞു തന്റെ കരങ്ങൾ പിടിച്ചുകൊണ്ടു മുഖത്തുനോക്കി "ഞാൻ ക്ഷമിച്ചുകഴിഞ്ഞിരിക്കുന്നു' എന്നു പറഞ്ഞു. എനിക്കതു വിശ്വസിക്കാനാകുന്നില്ല. ഞാൻ ഏറ്റവുമധികം വെറുക്കുകയും അവൻ മരിച്ചാൽ മതിയെന്നു മനസ്സിൽ ആശി ക്കുകയും ചെയ്ത ആ മനുഷ്യൻ ഇതാ എന്റെ മുൻപിൽ. ഇത്രമാത്രം ക്രൂരത അവ നോടു കാണിച്ച് എന്നോട് അവൻ ക്ഷമിച്ചുകഴിഞ്ഞുവെന്നു പറയുന്നു. കൃപയെ ന്നാൽ എന്താണെന്നു അപ്പോൾ മാത്രമാണു ഞാൻ മനസ്സിലാക്കാൻ തുടങ്ങിയത്. അപ്പോൾ മുതൽ മാത്രമാണ് എനിക്കു സൗഖ്യം തോന്നിയതും ഞാൻ യഥാർത്ഥ സ്വസ്ഥത അനുഭവിച്ചുതുടങ്ങിയതും.” ക്ഷമ എന്നാലെന്തെന്നും അസ്വസ്ഥമായ മാനു ഷിക ഹൃദയങ്ങൾക്ക് അത് എന്തുചെയ്യുന്നുവെന്നും ഈ ആഴ്ച നാം പഠിക്കും.

_ഈ ആഴ്ചയിലെ പാഠം പഠിച്ച് ആഗസ്റ്റ് 14 ശബ്ദത്തിനുവേണ്ടി നമുക്ക് ഒരുങ്ങാം..._