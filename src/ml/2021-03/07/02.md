---
title:  കഴിഞ്ഞകാലത്തെ നേരിടൽ
date:   08/08/2021
---

നല്ലദിശയിലേക്കു യോസേഫിന്റെ ദിനങ്ങൾ നീങ്ങുകയായിരുന്നു. ഫറവോന്റെ സ്വപ്നങ്ങൾ വ്യാഖ്യാനിച്ചതിനാൽ യോസേഫ് ജയിൽ മോചിതനാകയും മിസ്രയീ മിന്റെ പ്രധാനമന്ത്രിയാകയും ചെയ്തു (ഉല്പത്തി 41). അവൻ വിവാഹിതനായി രണ്ടു മക്കളും ജനിച്ചു (ഉല്പത്തി 41:50-52). മിസയീം ദേശത്തിലെ ഭണ്ഡാരശാലകളെല്ലാം നിറഞ്ഞുകവിഞ്ഞു. പ്രവചനമനുസരിച്ച് ക്ഷാമം ഉണ്ടായിത്തുടങ്ങി. അങ്ങനെ ഒരു ദിവസം യോസേഫിന്റെ സഹോദരന്മാർ മിസ്രയീം ദേശത്തുവന്നു.

`ഉല്പത്തി 42:7-20 പറയുന്ന പ്രകാരം യോസേഫിനെ അടിമയായിവിറ്റശേഷം സഹോദരന്മാരുമായുള്ള അവന്റെ ആദ്യകൂടിക്കാഴ്ച വായിക്കുക. ഇത് വിപുലമായ തന്ത്രം എന്തിനാണ്? ഈ ആദ്യകൂടിക്കാഴ്ചയിൽത്തന്നെ എന്തുചെയ് വാൻ യോസേഫ് ഒരുങ്ങുകയായിരുന്നു?`

തന്നെത്താൻ നീതീകരിക്കാതെതന്നെ വേണമെങ്കിൽ സഹോദരന്മാരുടെമേൽ പ്രതികാരം ചെയ്യാൻ ഇപ്പോൾ യോസേഫിന് അധികാരമുണ്ട്. പക്ഷേ പ്രതികാര ത്തിനുപകരം തന്റെ ഭവനത്തിൽപ്പെട്ട കുടുംബാംഗങ്ങളെക്കുറിച്ച് അവൻ കൂടുതൽ തത്പരനായിരുന്നു. പിതാവിനെക്കുറിച്ചുള്ള ഉത്കണ്ഠ അവനുണ്ട്. ഇപ്പോഴും പിതാവു ജീവനോടിരിക്കുന്നുവോ? അറ്റുപോകുന്ന കുടുംബബന്ധങ്ങൾ നിറഞ്ഞ ആ കുടുംബത്തിന്റെ പിതാവ് നഷ്ടമായോ? അവന്റെ സഹോദരൻ ബെന്യാമീന്റെ സ്ഥിതി എന്താണ്? പിതാവിന്റെ സന്തോഷവും ആനന്ദവുമായ ബെന്യാമീൻ താൻ മുമ്പ് ആയിരുന്ന പദവിയിലാണോ? അവന്റെ സഹോദരങ്ങൾ അവനോടുകാ ണിച്ച ക്രൂരതയും പകയുമെല്ലാം ഇപ്പോൾ ബന്യാമീനോടു കാണിക്കയാണോ? പ്രലോ ഭനങ്ങൾക്കു വേഗം അടിമപ്പെടുന്ന ആ കുടുംബാംഗങ്ങളെ കാണുവാൻ യോസേഫ് ഇപ്പോൾ ആഗ്രഹിക്കുകയായിരുന്നു. കണ്ടെത്തുകയും ചെയ്തു. ബന്ധം നിലനിർത്തു ന്നതിനു തിരുവചനതത്വങ്ങൾ പാലിക്കുന്നതിൽ നാം എപ്പോഴും അവഹേളനം ഏറ്റു കൊള്ളണമെന്നില്ല. നമ്മിൽ ഓരോരുത്തരും തിരുമുമ്പിൽ വിലപ്പെട്ടവരാണ്. നമുക്ക് ഓരോരുത്തർക്കുംവേണ്ടി അതിന്റെ അന്തിമവില യേശു ക്രൂശിൽ നൽകിക്കഴിഞ്ഞു.

`മറ്റുള്ളവരുടെ അവഹേളനകളും അവഗണനകളും യേശു തന്റെ മേൽ എടുത്ത തെന്തുകൊണ്ട്? മത്തായി 25:41-46.`

യേശുവിന്റെ രക്തത്താൽ നാം ഓരോരുത്തരും വിലക്കുവാങ്ങപ്പെട്ടിരിക്കുന്നതു കൊണ്ടു നിയമപരമായി നാമെല്ലാം അവന്റേതാണ്. അവഹേളിക്കുന്ന ആരുതന്നെ ആയാലും യേശുവിന്റെ സ്വത്തവകാശത്തെയാണ് ആക്രമിക്കുന്നത്.

ലൈംഗികപീഡനവും ശാരീരികവും വൈകാരികവുമായ അക്രമങ്ങളും ഒരിക്കലും കുടുംബഗതിയിൽ ഉൾപ്പെടുന്നതല്ല. അകലെനിന്നു പരിഹരിക്കത്തക്കവണ്ണം അതൊന്നും കുടുംബത്തിനുള്ളിലെ ആഭ്യന്തര പ്രശ്നങ്ങളുമല്ല. അവയുടെ പരിഹാ രത്തിനു പുറമെനിന്നുള്ള സഹായവും ഇടപെടലും വേണം. നിങ്ങളോ കുടുംബ ത്തിലൊരാളോ പീഡിപ്പിക്കപ്പെട്ടാൽ വിശ്വസ്തനായ ഒരു വിദഗ്ധന്റെ സഹായം തേടുക.

`നിങ്ങൾ ഇപ്പോൾ നേരിടുന്ന കുടുംബബന്ധങ്ങളിലെ പ്രകൃതിബന്ധങ്ങൾ അഭിമുഖീകരിക്കുന്നതിനു വേണ്ടുന്ന ചില തിരുവചനതത്വങ്ങൾ എന്തെല്ലാം?`