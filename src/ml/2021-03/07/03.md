---
title:  രംഗം ഒരുക്കൽ
date:   09/08/2021
---

യോസേഫ് സഹോദരന്മാർക്കു ക്ഷമിച്ചുകൊടുത്തു. അത് എപ്പോഴാണെന്നു നാം അറിയുന്നില്ല. അവർ കടന്നുവരുന്നതിനു വളരെ മുമ്പായിരിക്കുമത്. ക്ഷമിക്കാതിരു ന്നെങ്കിൽ മിസയീമിൽ അവൻ ഇത്രമാത്രം ഉയർച്ച പ്രാപിക്കയില്ലായിരുന്നു. കോപവും പകയും ഹൃദയത്തിലുണ്ടായിരുന്നെങ്കിൽ കർത്താവിനോടുള്ള അവന്റെ ബന്ധത്തെ യതു പ്രതികൂലമായി ബാധിക്കുമായിരുന്നു.

മറ്റുള്ളവരിൽനിന്നു ദുരന്തങ്ങൾ അനുഭവിക്കേണ്ടിവന്ന പലരിലും നടത്തിയ നിര വധി പഠനങ്ങൾ തെളിയിക്കുന്നത് അതിഭയങ്കരകഷ്ടതകൾ അവർക്കു നേരിട്ടെങ്കിലും അതിൽനിന്നെല്ലാം ശമനവും സന്തോഷജീവിതവും സാദ്ധ്യമായതു ക്ഷമകൊടുത്ത തുകൊണ്ടുമാത്രമാണെന്നാണ്. ക്ഷമകൊടുത്തില്ലായെങ്കിൽ നമ്മളെല്ലാം ബലിയാ ടുകളും പീഡിതരുമായി ഒറ്റപ്പെട്ടുപോകുമായിരുന്നു. നമുക്കു ദോഷം ചെയ്ത വ്യക്തി കളോ വ്യക്തിയോ നേരിടുന്നതിലുമധികം സന്തോഷവും ആനന്ദവും ക്ഷമകൊടുത്ത നമുക്കുതന്നെ ആയിരിക്കും.

യോസേഫ് സഹോദരന്മാരോടു ക്ഷമിച്ചെങ്കിലും കുടുംബബന്ധങ്ങൾ താൻ മുമ്പ് വിച്ഛേദിക്കപ്പെട്ട ദോഥാനിലെ പൊട്ടക്കിണറിൽനിന്നു മാറിപ്പോകുവാൻ അവൻ അനു വദിച്ചില്ല. എന്തെങ്കിലും മാറ്റം അവരിലുണ്ടായോ എന്നു കാണാൻ ശ്രദ്ധിക്കുകയാണ്.

`യോസേഫ് മറഞ്ഞുനിന്നു കേട്ടതെന്താണ്? തന്റെ സഹോദരന്മാരെക്കുറിച്ച് അവൻ എന്തു മനസ്സിലാക്കി? ഉല്പത്തി 42:21-24 വായിക്കുക.`

അവർ പറയുന്നതു യോസേഫ് ഗ്രഹിക്കുമെന്നു സഹോദരങ്ങൾ അറിഞ്ഞില്ല. സഹോദരന്മാരുടെ ഏറ്റുപറച്ചിൽ യോസേഫ് കേട്ടു. യോസേഫിനെ ഒഴിവാക്കിയ തുകൊണ്ട് അവരുടെ ദുഷ്ടത പിതാവിനോടു പറയാനാരുമുണ്ടാകയില്ലായെന്നു സഹോദരന്മാർ ചിന്തിച്ചു. ഇത്രയും നാൾ അവർ മാനസികസ്വസ്ഥത അനുഭവിക്കാതെ കുറ്റബോധത്തിൽ നീറിക്കൊണ്ടു കഴിഞ്ഞുകൂടി. അവരുടെ പ്രവൃത്തിദോഷം അവർക്കു സ്വസ്ഥതയില്ലായ്മയും ദൈവത്തിന്റെ പകരം വീട്ടലുമുണ്ടാകുമെന്നുള്ള ഭയവുംകൊണ്ടു തകർന്നിരുന്നു. അവരുടെ കഷ്ടതയിൽ യോസഫിനു വാസ്തവ ത്തിൽ ദുഃഖമാണുണ്ടായത്. അവർക്കുവേണ്ടിയവൻ കരഞ്ഞു.

ക്ഷാമം ഇനിയും പലവർഷങ്ങൾ നീണ്ടുനില്ക്കുമെന്നു യോസേഫ് അറിഞ്ഞി രുന്നു. അടുത്തതവണ അവർ ധാന്യം വാങ്ങാനെത്തുമ്പോൾ ബെന്യാമീനും ഉണ്ടാ യിരിക്കണമെന്ന് അവൻ നിർബന്ധിച്ചു (ഉല്പത്തി 42:20). ശിമയോനെ അവൻ തട വിലാക്കുകയും ചെയ്തു (ഉല്പത്തി 42:24).

ബെന്യാമീൻ ജീവനോടിരിക്കുന്നുവെന്നു കണ്ടതിൽ സന്തോഷിച്ച യോസേഫ് അവർക്കൊരു വിരുന്നൊരുക്കുകയും അവരുടെ പഴയ അസൂയ നിറഞ്ഞ രീതി തുട രുന്നുണ്ടോ എന്നറിവാൻ ബെന്യാമീനോടു കൂടുതൽ പക്ഷഭേദം കാണിക്കയും ചെയ്ത (ഉല്പത്തി 43:34). അതുകൊണ്ട് ഒരു കടുത്ത പരീക്ഷണം കൂടെ നടത്താൻ അവൻ തീരുമാനിച്ചു (ഉല്പത്തി 44).

`ഉല്പത്തി 45:1-15 വായിക്കുക. സഹോദരന്മാരെപ്പറ്റി യോസേഫിനു തോന്നിയതും അവൻ അവർക്കു മാപ്പുകൊടുത്തതും സംബന്ധിച്ച് ഇത് എന്തുപറയുന്നു? ഈ കഥ യിൽനിന്നു നമുക്കുള്ള പാഠം എന്താണ്?`