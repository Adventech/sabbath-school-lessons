---
title:  സ്വസ്ഥതയുടെ വില
date:   17/07/2021
---

### ഈ ആഴ്ചയിലെ പഠനത്തിന്
2 ശമൂ. 11:1-27; 12:1-23; 1 യോഹ. 1:9; ഉല്പത്തി 3:1-8.

> <p>മനഃപാഠവാക്യം</p>
> “ദൈവമേ, നിർമ്മലമായൊരു ഹൃദയം എന്നിൽ സൃഷ്ടിച്ചു സ്ഥിരമായോരാത്മാവിനെ എന്നിൽ പുതുക്കണമേ” (സങ്കീ. 51:10).

ഒരല്പം ആശ്വാസത്തിനും സമാധാനത്തിനുമായി അനേകർ അലഞ്ഞുനടക്കുന്നു. അതിനായി അവർ പണവും മുടക്കാൻ ഒരുക്കമാണ്. പല വൻനഗരങ്ങളിലും ഇന്റർനെറ്റ് സൗകര്യമില്ലാത്ത മുറികൾ ഇതിനായി ഒരുക്കിയിട്ടുണ്ട്. മണിക്കൂറിന് ഇത്രയെന്ന കണക്കിൽ അതു വാടകയ്ക്കു കൊടുക്കുന്നു. നിയമങ്ങൾ വളരെ കർക്ക ശമാണ്. ശബ്ദവും സന്ദർശകരും പാടില്ല. അതിനുവേണ്ടി പണം മുടക്കി അല്പസ മയം സ്വസ്ഥമായിരിക്കുന്നതിനോ ചെറിയ ഉറക്കത്തിനോ മനുഷ്യർ ഒരുക്കമാണ്. വിമാനത്താവളങ്ങളിൽ വാടകയ്ക്കു നല്കപ്പെടുന്ന ഉറക്ക അറകളുമുണ്ട്. ശബ്ദം ബഹിർഗമിക്കാത്ത ശ്രവണ സഹായികളും സാധാരണയാണ്. ക്യാൻവാസ് കൊണ്ടുള്ള ശിരോമൂടികൾ, പൊളിച്ചുമാറ്റാവുന്ന തരം ഏകാന്തവാസ ഒളിവിടങ്ങൾ (ഇവ നിങ്ങൾക്കു വിലയ്ക്കുവാങ്ങി ജോലി സ്ഥലത്തു അല്പസമയത്തെ വിശ്രമ ത്തിനുപയോഗിക്കാം) എന്നിവയൊക്കെ ലഭ്യമാണ്.

യഥാർത്ഥ സ്വസ്ഥതയ്ക്കും വില നൽകേണ്ടതുണ്ട്. മാധ്യമലോകത്തിൽ ഭ്രമണ വിദഗ്ദ്ധർ നമ്മെ വിശ്വസിപ്പിക്കാൻ ശ്രമിക്കുന്നതു നമ്മുടെ ഭാഗധേയം നമ്മൾത്തന്നെ നിർണയിക്കുന്നു എന്നാണ്. വിശ്രമമെന്നത് ഒരു തിരഞ്ഞെടുപ്പും ആസൂത്രണവും മാത്രം. പക്ഷേ ഇതു സൂക്ഷ്മമായി നാം വിശകലനം ചെയ്താൽ മനസ്സിലാക്കാൻ സാധിക്കുന്നത് നമ്മുടെ സ്വന്തകഴിവുകൾ കൊണ്ടു നമുക്കു സ്വസ്ഥത പ്രാപിപ്പാനാ കയില്ലായെന്നാണ്. നാലാം നൂറ്റാണ്ടിൽ ജീവിച്ചിരുന്ന അഗസ്റ്റിൻ തന്റെ കൃതിയായ "കൺഫെൻഷൻസ്” എന്ന പുസ്തകത്തിൽ പറയുന്നത് ദൈവത്തിന്റെ കൃപയെ പ്പറ്റി, “ദൈവമേ അങ്ങു ഞങ്ങളെ അങ്ങേക്കായി സൃഷ്ടിച്ചു; ഞങ്ങളുടെ ഹൃദയ ങ്ങൾ അങ്ങയിൽ സ്വസ്ഥത പ്രാപിക്കുംവരെ ഞങ്ങൾ അസ്വസ്ഥരാണ്."

ദൈവഹൃദയത്തിന് അനുരൂപമായ മനസ്സുള്ള ഒരു മനുഷ്യൻ ദൈവത്തിൽ സ്വസ്ഥത പ്രാപിക്കുന്നതിനുള്ള തന്റെ കണ്ടെത്തലിനു മുടക്കേണ്ടിവന്ന വിലയെ സംബന്ധിച്ച് ഈ ആഴ്ചയിൽ നാം പഠിക്കുന്നതാണ്.

_ഈ ആഴ്ചയിലെ പാഠം പഠിച്ച് ജൂലൈ 24 ശബ്ബത്തിനുവേണ്ടി നമുക്ക് ഒരുങ്ങാം..._