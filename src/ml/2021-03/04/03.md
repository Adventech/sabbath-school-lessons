---
title:  ഉണരാനുള്ള വിളി
date:   19/07/2021
---

ദാവീദിന്റെ ജീവിതത്തിലെ ഇരുളടഞ്ഞ ഒരു ദിവസം ഒരു നല്ല വാർത്തയെത്തി. ദൈവം തന്റെ പ്രവാചകനെ അയച്ചു. നാഥാനും ദാവീദും നല്ലവണ്ണം അടുത്തറിഞ്ഞവ രായിരുന്നു. ദൈവത്തിന് ഒരു ആലയം പണിയേണ്ടതുമായി ബന്ധപ്പെട്ടു നാഥാൻ ദാവീദിനെ മുമ്പ് ഉപദേശിച്ചിട്ടുമുണ്ടായിരുന്നു (2 ശമൂ. 7). എന്നാലിപ്പോൾ രാജാവി നുവേണ്ടി മറ്റൊരു പ്രത്യേകകാര്യം നിർവ്വഹിപ്പാൻ പ്രവാചകൻ അയക്കപ്പെട്ടിരിക്ക യാണ്.

`ഉടൻതന്നെ ദാവീദിനെ പേർചൊല്ലി വിളിച്ചു ലജ്ജിപ്പിക്കുന്നതിനു പകരം ഒരു കഥ പറഞ്ഞു തുടങ്ങേണ്ടതിനു പ്രവാചകൻ മുതിർന്നതെന്തുകൊണ്ട്? 2 ശമൂ. 12:1-14 വായിക്കുക.`

എന്തുപറയണമെന്നറിയാമായിരുന്ന നാഥാൻ ദാവീദിനു മനസ്സിലാക്കാവുന്നവിധം പറഞ്ഞുതുടങ്ങി. മുമ്പ് ഒരു ആട്ടിടയനായിരുന്ന ദാവീദ് ബന്ധപ്പെട്ടിരുന്ന വിധമുള്ള ഒരു കഥ. നീതിനിർവ്വഹണത്തിന്റെയും വിശ്വസ്തതയുടെയും ഉന്നത നിലവാരത്തി ലായിരുന്ന ദാവീദിന്റെ മനോവികാരം ഉണരുന്ന വിധമായിരുന്നു അത്. ദാവീദ് നേരെ നടന്നു കെണിയിൽ വീഴത്തക്കവണ്ണമുള്ള ഒരു കഥയായിരുന്നു അതെന്ന് ഒരാൾക്കു പറയുന്നതിനാവും.

ബുദ്ധി പ്രയോഗിക്കാതെ ദാവീദ് തന്റെ സ്വന്തം മരണവിധിതന്നെ ഉച്ചരിച്ചപ്പോൾ, 'ആ മനുഷ്യൻ നീ തന്നേ” എന്നു പ്രവാചകൻ പറഞ്ഞു (2 ശമൂ. 12:7). “ആ മനു ഷ്യൻ നീ തന്നേ” എന്ന പ്രവാചകൻ പറഞ്ഞതു വിവിധരീതികളിൽ പറയാവുന്ന താണ്. ഒരാൾക്ക് അത് ഉച്ചത്തിൽ വിളിച്ച് അട്ടഹസിക്കാം. കുറ്റാരോപണം നടത്തി മുഖത്തു വിരൽ ചൂണ്ടാം. ഒരാൾക്കു വേണമെങ്കിൽ താത്പര്യത്തോടും ഉത്കണ്ഠ യോടുംകൂടെയാണെങ്കിലും പറയാം. നാഥാന്റെ വാക്കുകൾ കൃപയിൽ പൊതിയ പ്പെട്ടതായിരുന്നു. തന്റെ ഒരു മകനോ മകളോ തന്റെ ഇഷ്ടത്തിനപ്പുറം അറിഞ്ഞു കൊണ്ടു ചാടുന്നതുപോലെ താൻ ചാടിയതായി ദൈവം തന്നെക്കുറിച്ചു ചിന്തിക്കു കയാണെന്നു ദാവീദു മനസ്സിലാക്കി. ദാവീദിന്റെ മനസ്സിൽ ഇതു സ്ഥായിയായി വീണു. തന്റെ ഹൃദയത്തെയതു മുറിവേല്പിച്ചു.

`“ഞാൻ ബേത്ത്ശേബയ്ക്കെതിരെ പാപം ചെയ്ത” എന്നോ “ഞാൻ കൊലയാ ളിയാണെന്നോ” പറയുന്നതിനുപകരം “ഞാൻ യഹോവയോടു പാപം ചെയ്തിരി ക്കുന്നു എന്ന് ദാവീദ് പറഞ്ഞതെന്തുകൊണ്ട്? 2 ശമൂ. 12:13; സങ്കീ. 651:4.`

നമ്മുടെ ഹൃദയത്തെ അസ്വസ്ഥമാക്കുന്ന പാപം സൃഷ്ടിതാവും വീണ്ടെടുപ്പു കാരനുമായ ദൈവത്തിനെതിരെയാണെന്നു ദാവീദു മനസ്സിലാക്കി. നാം നമുക്കു തന്നേ വേദന വരുത്തുകയും മറ്റുള്ളവർക്കതു ബോധിപ്പിക്കുകയും ചെയ്യുന്നു. നമ്മുടെ കുടുംബങ്ങൾക്കും സഭകൾക്കും നാണക്കേടു നാം വരുത്തി വയ്ക്കുന്നു. എന്നാലും അന്തിമമായി ഗൊൽഗോഥായിൽ ഉയരത്തിലേക്കു ചൂണ്ടിനില്ക്കുന്ന കുരിശുമരത്തിൽ ഒരാണികൂടെ നാം അടിക്കുകയാണ്.