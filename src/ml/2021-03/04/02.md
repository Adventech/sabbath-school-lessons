---
title:  വിരസതയും ആലസ്യവും
date:   18/07/2021
---

പരിമളവാസന നിറഞ്ഞ ഒരു വസന്തകാല സന്ധ്യയിൽ ദാവീദ് രാജാവ് തന്റെ മാളികയുടെ വരാന്തയിൽ സാവധാന നടത്തത്തിലായിരുന്നു. യോർദ്ദാന്റെ മറുഭാ ഗത്തു തന്റെ സൈന്യത്തോടൊപ്പം അദ്ദേഹം അപ്പോൾ ആയിരിക്കേണ്ടതായിരുന്നു. ദൈവജനത്തോടൊത്ത് അദ്ദേഹം അമോന്യരെ തോല്പിച്ച് രാജ്യത്തിനു സമാധാനം കൊണ്ടുവരേണ്ട സമയമായിരുന്നു അത്.

`താൻ ആയിരിക്കേണ്ട സ്ഥാനത്ത് അല്ലാതെയിരുന്നതു നിമിത്തം പരീക്ഷക്കുള്ള വാതിൽ ദാവീദ് തുറന്നുകൊടുത്തു. 2 ശമൂ. 11:1-5 വായിക്കുക. എന്തു സംഭവിച്ചു? ദാവീദ് ചെയ്ത വലിയ പാപം എന്താണ്?`

ഒരു സുന്ദരി സ്ത്രീ അവളുടെ വീട്ടിൽ കുളിക്കുന്നതു ദാവീദ് കണ്ടു. അവന്റെ പാപവികാരങ്ങളെല്ലാം ഉണർന്നു. തന്റെ സേനാ ഓഫീസറായ ഒരാളിന്റെ ഭാര്യയായ ബേത്ത്ശേബയോടൊത്ത് ആ രാത്രിയിൽ ദാവീദ് ഉറങ്ങി. പുരാതനകാലത്തുള്ള മിക്ക രാജാക്കന്മാരെയുംപോലെ ദാവീദിനും ഇതിൽ പൂർണ്ണ അധികാരവും അവ കാശവും ഉണ്ടായിരുന്നു. മറ്റുള്ളവരെ ഭരിച്ചിരുന്ന നിയമങ്ങളൊന്നും രാജാവിനു ബാധ കവുമായിരുന്നില്ല. എന്നാലും ദാവീദിന്റെ ഭവനത്തിലുണ്ടായ ഖേദപൂർണ്ണ അനുഭവ ങ്ങളെല്ലാം നമ്മെ ഓർമ്മപ്പെടുത്തുന്നത് ഒരു രാജാവാണെങ്കിൽപ്പോലും ആരുംതന്നെ ദൈവനിയമങ്ങൾക്ക് അതീതരല്ലായെന്നാണ്.

നിയമം ഒരു സംരക്ഷണവും സുരക്ഷിതസ്ഥാനവും ഒക്കെയാണ്. രാജാവിനു പോലും നിയമത്തിൽ നിന്നകന്നപ്പോൾ ഭയാനകഫലങ്ങൾ കൊയ്യേണ്ടതായി വന്നു. ദൈവകല്പനയുടെ അതിർവരമ്പു ലംഘിച്ച നിമിഷം മുതൽ ദാവീദിന് അതിന്റെ പ്രതിഫലനങ്ങൾ ജീവിതത്തിൽ നേരിടേണ്ടിവന്നു. അവന്റെ വികാരദോഷങ്ങൾ ആരും ശ്രദ്ധിക്കാതെ പോയെന്നു ദാവീദു കരുതിയെങ്കിലും ബേത്ത്ശേബാ ഇപ്പോൾ ഗർഭിണിയും ഭർത്താവ് അകലെയുമാണ്.

`2 ശമൂ. 11:6-27 വായിക്കുക. ദാവീദു പാപം മൂടിവയ്ക്കാൻ ശ്രമിച്ചതെങ്ങനെ?`

അവളുടെ ഭർത്താവായ ഊരീയാവിനെ വരുത്തി വീട്ടിൽ അവളുടെ അടുക്കൽ എത്തിക്കുവാനുള്ള ദാവീദിന്റെ ഗൂഢശ്രമം പാഴായതേയുള്ളൂ. താരതുല്യമായ സ്വഭാ വശുദ്ധിയുള്ള ഊരീയാവിന്റെ പ്രതികരണം ദാവീദിന്റെ നിഗൂഢതന്ത്രങ്ങൾക്കേറ്റ തിരി ച്ചടിയായിരുന്നു. “പെട്ടകവും യിസ്രായേലും യെഹൂദയും കൂടാരങ്ങളിൽ വസിക്കുന്നു; എന്റെ യജമാനനായ യോവാബും യജമാനന്റെ ഭത്യന്മാരും വെളിമ്പ്രദേശത്തു പാള യമിറങ്ങിക്കിടക്കുന്നു; അങ്ങനെയിരിക്കെ ഞാൻ ഭക്ഷിപ്പാനും കുടിപ്പാനും എന്റെ ഭാര്യയോടുകൂടെ ശയിപ്പാനും എന്റെ വീട്ടിൽ കടക്കുമോ? നിന്നാണ്, നിന്റെ ജീവ നാണ്, അതു ഞാൻ ചെയ്കയില്ല എന്ന്” ഊരീയാവു പറഞ്ഞു (2 ശമൂ. 11:11). തന്റെ പാപം മറെച്ചുവയ്ക്കുന്നതിനു ദാവീദ് ഒരു വിദൂര നിയന്ത്രിത കൊലശ്രമം നടത്തുവാൻ തുടങ്ങി.

`ഇത്രമാത്രം അനുഗ്രഹങ്ങൾ ദൈവത്തിങ്കൽനിന്നു പ്രാപിച്ചിരുന്ന ദാവീദ് ഇത മാത്രം താണിറങ്ങി അധപ്പതിക്കുമെന്നു വിശ്വസിപ്പാൻ തന്നെ പ്രയാസമാണ്. നാം ആരുതന്നെ ആണെങ്കിലും ഈ കഥയിൽനിന്നു നമ്മളെല്ലാം ഉൾക്കൊള്ളണ്ടതായ മുന്നറിയിപ്പ് എന്താണ്?`