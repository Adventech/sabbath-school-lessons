---
title:  ദൈവികവെളിച്ചം പ്രതിബിംബിപ്പിക്കുന്നവർ
date:   22/07/2021
---

വിഷമിപ്പിക്കുന്ന ഒരു തോൽവി അനുഭവിക്കുകയും അതു ക്ഷമിക്കപ്പെടുകയും ചെയ്തശേഷം പിന്നെയതു മറന്നു കളയുന്നതാണു സ്വാഭാവികമായ നല്ല കാര്യം. വീഴ്ചയുടെ ഓർമ്മകൾ വേദനാകരമാണ്.

`വേദനാകരമായ അനുഭവശേഷം എന്തു ചെയ്വാൻ ദാവീദ് ആഗ്രഹിച്ചു? സങ്കീ. 51:13-19 വായിക്കുക.`

ഒരു കളിമൺ പാത്രമോ വിലയേറിയ അലങ്കാര കലശമോ വീണുടയുമ്പോൾ നമ്മൾ നെടുവീർപ്പിട്ടുകൊണ്ട് ഉപയോഗരഹിതമായ കഷണങ്ങൾ എറിഞ്ഞുകളയു കയാണു സാധാരണ ചെയ്യുന്നത്. ജപ്പാനിൽ “കിന്റ് സുജി” എന്ന ഒരു പാരമ്പര്യ കലാപ്രവർത്തനമുണ്ട്. തകർന്ന കളിമൺ കഷണങ്ങളെ പിന്നെയും മനോഹരമായി പുനർസൃഷ്ടി നടത്തി എടുക്കും. സ്വർണ്ണദാവകമോ വെള്ളിദ്രാവകമോ ഉപയോഗി ച്ചാണ് അവ മനോഹരമായി ഒട്ടിച്ചെടുക്കുന്നത്. പിന്നെയത് അതിമനോഹരവും വില യേറിയതുമായി മാറുന്നു.

ഓരോ തവണയും ദൈവം നമ്മുടെ പാപങ്ങൾക്കു ക്ഷമ തരികയും നമ്മെ പുതിയ സൃഷ്ടികളാക്കുകയും ചെയ്യുമ്പോഴൊക്കെയും എന്തോ മാറ്റം സംഭവിക്കുന്നുണ്ട്. നമ്മുടെ നുറുങ്ങിയ കഷണങ്ങളെ ദൈവത്തിന്റെ വിലപ്പെട്ട ക്ഷമ കൊണ്ടു ഒട്ടിച്ചെ ടുക്കുന്നു. പൊട്ടിയതിന്റെ ഓരോ അടയാളങ്ങളും ദൈവത്തിന്റെ അതുല്യകൃപയ്ക്ക സാക്ഷ്യം വഹിക്കുകയാണ്. ദൈവത്തിന്റെ ശബ്ദവാഹകരായി നാം മാറ്റപ്പെടുന്നു. “എന്റെ നാവു നിന്റെ നീതിയെ ഘോഷിക്കും” (സങ്കീ. 51:14). ന്യായമായി നന്നാക്കു ന്നതിനോ സ്വാഭാവിക നവീകരണത്തിനോ നാം ശ്രമിക്കേണ്ട ആവശ്യമില്ല. നമ്മുടെ തകർന്നും നുറുങ്ങിയുമിരിക്കുന്ന ഹൃദയത്തെ ദൈവം നിരസിക്കയില്ല. നമ്മെ വലയം ചെയ്തിരിക്കുന്ന പ്രകാശതരംഗങ്ങൾ ലോകം കണ്ടു കഴിയും. പാപക്ഷമയ്ക്കുവേണ്ടി അന്വേഷിച്ചു നട്ടം തിരിയുന്ന ജനം ക്ഷമ കിട്ടിയ നമ്മിലേക്ക് ആകർഷിക്കപ്പെടും.

`സങ്കീ. 51 ഉം, 1 യോഹ. 1:9 ഉം തമ്മിലുള്ള ബന്ധം എന്താണ്?`

51-ാം സങ്കീർത്ത നത്തിന്റെ ഒരു ചുരുക്ക സംക്ഷിപ്തമാണ് 1 യോഹ. 1:9. “തകർന്നും നുറുങ്ങിയുമി രിക്കുന്ന ഹൃദയത്തെ ദൈവമേ നീ നിരസിക്കയില്ല” എന്നു ദാവീദ് ഗ്രഹിച്ചതുപോല “നമ്മുടെ പാപങ്ങളെ ഏറ്റുപറയുന്നു എങ്കിൽ അവൻ നമ്മോടു പാപങ്ങളെ ക്ഷമിച്ചു സകല അനീതിയും പോക്കി നമ്മെ ശുദ്ധീകരിപ്പാൻ തക്കവണ്ണം വിശ്വസ്തനും നീതി മാനും ആകുന്നു” എന്നു യോഹന്നാനും പറയുന്നു (1 യോഹ. 1:9). ദൈവത്തെ തന്റെ വാക്കിനൊത്തു തന്നെ വിശ്വസിക്കാം.

`1 യോഹ. 1:9 ലെ വാഗ്ദത്തങ്ങൾ ഇപ്പോൾത്തന്നെ ജീവിതത്തിൽ പകർത്താൻ നിങ്ങൾക്കെങ്ങനെ പഠിക്കുവാനാകും? നിങ്ങളതു പഠിക്കുകയും വാഗ്ദത്തം നിങ്ങൾക്കുവേണ്ടിയും കൂടെയാണെന്നു മനസ്സിലാക്കുകയും ചെയ്തുകഴിയുമ്പോൾ നിങ്ങൾക്കെന്തുതോന്നും?`