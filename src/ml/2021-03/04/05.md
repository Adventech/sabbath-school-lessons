---
title:  എന്തോ പുതിയ ഒന്ന്
date:   21/07/2021
---

`തന്റെ പാപത്തിൽ ഒഴിവു കാട്ടാതെ ദാവീദ് ഏറ്റുപറഞ്ഞുകൊണ്ട് ദൈവസന്നി ധിയിൽ അപേക്ഷിച്ചു. അവൻ എന്താണു ചോദിച്ചത്? സങ്കീ. 51:7-12 വായിക്കുക.`

വിശുദ്ധമന്ദിരം എപ്പോഴെങ്കിലും സന്ദർശിച്ചിട്ടുള്ള ഏതൊരു യിസ്രായേല്യനും എളുപ്പം മനസ്സിലാക്കാവുന്ന ഒരു പദപ്രയോഗമാണ് ഈ സോപ്പുകൊണ്ടുള്ള ശുദ്ധീ കരണം. മോശയുടെ നിയമത്തിൽ ഉപയോഗിച്ചുകൊണ്ടുള്ള കർമ്മാചാരപ്രവർത്ത നമാണത്. ലോകത്തിന്റെ പാപം ചുമന്നൊഴിച്ചതിനു പില്ക്കാലത്തു വരേണ്ടതായ മഹായാഗത്തിന്റെ അധികാരത്തെയത് എടുത്തു പറയുന്നു (ലേവ്യ 14:4).

“ആനന്ദവും സന്തോഷവും” കൂടെ ദാവീദ് ചോദിക്കുന്നു. പാപത്തിന്റെ അതിഭീ കരതയുടെ മുഖത്ത് ഈ പറയുന്നത് അല്പം അധികപ്പറ്റായി പോയില്ലേയെന്നു തോന്നിയേക്കാം. ഇനി പറയുന്ന പരാവർത്തനം കേൾക്കുമ്പോൾ അതു വ്യക്തമായി കിട്ടും. “ഞാൻ വീണ്ടും വിശുദ്ധമന്ദിരത്തിൽ കയറി അവിടെ ദൈവത്തെ ആരാധി ക്കുന്നവരുടെ ആനന്ദവും സന്തോഷവും കേൾക്കേണ്ടതിന് എന്റെ പാപം ക്ഷമിക്ക പ്പെട്ടുവെന്ന് എന്നെ കേൾപ്പിക്കണമേ.”

`ആദാമും ഹവ്വയും പാപം ചെയ്തപ്പോൾ അവർ ദൈവത്തിങ്കൽനിന്ന് ഒളിച്ചുകളഞ്ഞു (ഉല്പത്തി 3:8). തന്റെ പാപശേഷവും ദാവീദിന്റെ അപേക്ഷ ഇത്ര വ്യത്യസ്തമായിരിക്കുന്നുവെന്നതിൽ നിങ്ങൾക്കെന്തു തോന്നുന്നു? സങ്കീ. 51:11, 12 വായിക്കുക.`

ദൈവത്തിൽനിന്നകന്നു ജീവിക്കുന്നു എന്ന ചിന്ത തന്നെയും ദാവീദിനുണ്ടാകു ന്നത് അസഹ്യമാണ്. പരിശുദ്ധാത്മാവു കൂടാതെ താൻ അശക്തനെന്നു ദാവീദ് ഗ്രഹിച്ചു കഴിഞ്ഞു. ബേത്ത്ശേബയുമായി ഇത്രവേഗം പാപത്തിൽ ചാടിയ ദാവീദ് ഇനിയും പാപക്കുഴികളിൽ ചാടുന്നത് എളുപ്പമാണെന്ന് അറിഞ്ഞു കഴിഞ്ഞു. അവന്റെ ആത്മധൈര്യം തകർന്നുപോയി. ഇനിയും മുന്നോട്ടുള്ള യാത്രയിൽ വിജയങ്ങ ളൊന്നും തന്നിൽനിന്ന് ഉണ്ടാകില്ലായെന്നു മനസ്സിലാക്കി. ദൈവത്തിങ്കൽനിന്നു മാത്രമേ വിജയം പ്രാപിക്കാനാകയുള്ളൂ എന്നു ഗ്രഹിച്ചുകൊണ്ടവൻ പൂർണ്ണമായി ദൈവത്തിന് ഏല്പിച്ചുകൊടുത്തു.

വിജയകരമായ ക്രിസ്തീയ ജീവിതം നമ്മിൽനിന്നുണ്ടാകുന്നതല്ല. അതു യേശു വിങ്കൽനിന്നുമാത്രം. കർത്താവിന്റെ സാന്നിദ്ധ്യത്തിനായി നാം വാഞ്ഛിക്കുന്നു. ദൈവാത്മാവിനായി നാം കെഞ്ചി യാചിക്കുന്നു. രക്ഷയുടെ സന്തോഷം നമുക്കു വേണം. പുതുക്കം പ്രാപിച്ച സ്വസ്ഥത നമുക്ക് ആവശ്യമെന്നു നാം അറിയുന്നു. ദൈവി കപുനർസൃഷ്ടിയെന്ന സ്വർഗ്ഗീയവിശ്രമം നമുക്ക് ആവശ്യം. ക്ഷമിച്ചു കിട്ടുന്നതു സൃഷ്ടിപ്പിലെ വിശ്രമത്തിൽനിന്ന് അകലെയല്ല. “ദൈവമേ, നിർമ്മലമായോ ഹൃദയം എന്നിൽ സൃഷ്ടിച്ചു സ്ഥിരമായൊരാത്മാവിനെ എന്നിൽ പുതുക്കണമേ” (സങ്കീ. 51:10. ദൈവത്തിനു മാത്രമേ സൃഷ്ടിപ്പിനധികാരമുള്ളൂ. നാം പുനഃസൃഷ്ടിക്കപ്പെടു മ്പോൾ മാത്രം സ്വസ്ഥത അനുഭവിക്കുന്നു.

`കുറ്റബോധത്തിൽനിന്നുള്ള മോചനവും സന്തോഷവും ആനന്ദവും നിങ്ങൾ അനു ഭവിക്കുന്നില്ലായെങ്കിൽ എന്താണു നിങ്ങളെ പിന്നോക്കം വലിക്കുന്നത്? അതു കുറ്റ ബോധ മാണെങ്കിൽ നിങ്ങൾ പഠിച്ച ഈ കഥയിൽനിന്നു മനസ്സിലാക്കിയതു നിങ്ങൾക്കു സഹായകരമാകുന്നില്ലേ?`