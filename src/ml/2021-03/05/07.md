---
title:  കൂടുതൽ ആശയങ്ങൾ
date:   30/07/2021
---

“നിങ്ങളുടെ വേല അതികഠിനമായി തോന്നുകയോ പ്രയാസങ്ങളും പരീക്ഷ കളും നേരിടേണ്ടിവരുമ്പോൾ പരാതിപ്പെടുകയോ പരീക്ഷകളെ നേരിടേണ്ടതിനു ശക്തിയില്ലായെന്നോ ക്ഷമാശീലം നഷ്ടപ്പെടുന്നെന്നോ ക്രിസ്തീയ ജീവിതമെന്നതു കയറ്റം കയറുംപോലെയാണെന്നോ ഒക്കെ നിങ്ങൾക്കു തോന്നുന്നുണ്ടെങ്കിൽ ക്രിസ്തുവിന്റെ നുകമല്ലോ നിങ്ങൾ വഹിക്കുന്നതെന്ന് ഓർത്തുകൊള്ളുക. മറ്റൊരു ഗുരുവിന്റെ നുകമാണ് നിങ്ങൾ ചുമക്കുന്നത്” Child Guidance, P. 267.

“തുടർച്ചയായുള്ള ജാഗ്രതയും ആത്മാർത്ഥതയും സ്നേഹവും നിറഞ്ഞ ധ്യാനവും ഒരു വ്യക്തിക്കുണ്ടാകുന്നതു വിശ്വാസത്തോടെ ദൈവശക്തി ഗ്രഹിച്ചു മുന്നേറുമ്പോഴാണ്. നമ്മൾ ദൈവകൃപയ്ക്ക് യോഗ്യരെന്നു നമ്മെക്കുറിച്ചു പറവാൻ നമുക്കു യാതൊന്നും തന്നെ ചെയ്യാനാകയില്ല. നാം നമ്മിലോ നമ്മുടെ സൽപ വൃത്തികളിലോ ഒരിക്കലും ആശയം വയ്ക്കരുത്. തെറ്റിൽ വീഴാവുന്ന പാപിക ളെന്ന നിലയിൽ നാം ക്രിസ്തുവിലേക്ക് അടുത്തുവരുമ്പോൾ തന്റെ സ്നേഹത്തിൽ സ്വസ്ഥത അനുഭവിക്കും. കൂശീകരിക്കപ്പെട്ട രക്ഷകനിൽ ആശയം കണ്ടുകൊണ്ടു വിശ്വാസത്തിൽ കടന്നുവരുന്ന ആരെയും ദൈവം സ്വീകരിക്കും. ഹൃദയത്തിൽ സ്നേഹം തളിരിട്ടു വരും. അതിൽ ആനന്ദ ലഹരി ഒന്നുമില്ലായെങ്കിലും ക്രിസ്ത വിൽ നിലനില്ക്കുന്നതിലുള്ള സമാധാന പ്രത്യാശ തളിരിട്ടുവളരും. ഓരോ ഭാരവും വളരെ ലഘുവായി തോന്നും; ക്രിസ്തു നല്കുന്ന നുകം ഏറ്റവും മൃദുവായിത്തീരും. ചുതലകൾ ആനന്ദപ്രദവും ത്യാഗം സന്തോഷകരവുമാകും. മുമ്പ് ഇരുളടഞ്ഞതായി തോന്നിയിരുന്ന പാതകൾ ഇപ്പോൾ നീതിസൂര്യന്റെ കിരണങ്ങളാൽ പ്രകാശിച്ചു തുടങ്ങും. ക്രിസ്തുവെളിച്ചത്തിൽ ആയിരിക്കുന്നതുപോലെ വെളിച്ചത്തിൽ നടക്കു ന്നതുതന്നെയാണിത്” Faith and Works, PP, 38, 39.

**ചർച്ചാചോദ്യങ്ങൾ**

`1. ക്രിസ്തുവിനോടുകൂടെയുള്ള നടത്തത്തിൽ നിങ്ങൾ എപ്പോഴെങ്കിലും പൂർണ്ണമായി സമർപ്പണം ചെയ്ത ഓർമ്മയുണ്ടോ? ഇതു ക്ലാസ്സിൽ പങ്കിട്ടു സമർപ്പണത്തിനുണ്ടായ കാരണവും കൂടെ ശ്രദ്ധാകേന്ദ്രമാക്കുക.`

`2. മത്തായി 11:25-27 ൽ കാണുന്ന യേശുവിന്റെ പ്രാർത്ഥന ചിന്തയ്ക്കെടുത്ത് ഇതിൽനിന്നു നിങ്ങൾ അറിവും കൃപയും എങ്ങനെ പ്രാപിക്കുമെന്നു ചർച്ച ചെയ്യുക. എന്തുകൊണ്ടു ദൈവം ഇക്കാര്യം (രക്ഷാപദ്ധതി) ജ്ഞാനികളിലും ശ്രേഷ്ഠന്മാരിലും നിന്നകറ്റി ശിശുക്കൾക്കു വെളിപ്പെടുത്തിയിരിക്കുന്നു?`

`3. തങ്ങളുടെ ഭാരങ്ങളിൽ ഞെരുങ്ങി ബുദ്ധിമുട്ടുന്നവർ പ്രായോഗികരീതിയിൽ തങ്ങൾക്കുള്ള സ്വസ്ഥത യേശു വിൽ എങ്ങനെ കണ്ടെത്താമെന്ന് അവർക്കെങ്ങനെ മനസ്സിലാക്കിച്ചുകൊടുക്കാം?`

`4. "ഹൃദയത്തിൽ സൗമ്യതയും താഴ്ചയും" എന്ന ആശയം കൂടുതൽ ചിന്താവിഷയമാക്കുക, ഇത് ഒരു മനു ഷ്യന്റെ സ്വയബഹുമതിക്കു കോട്ടം വരുത്തുന്നതല്ലേ? സ്വയസംശയത്തിൽ കുടുങ്ങി ബുദ്ധിമുട്ടുന്നവർ തങ്ങ ളെപ്പറ്റി നന്മയായതു ചിന്തിച്ചുകൂടായോ? "സൗമ്യതയും താഴ്ചയും" എന്നതിൽ യേശു അർത്ഥമാക്കുന്നതു ക്രൂശിന്റെ നിഴലിൽ നാം എങ്ങനെ ഗ്രഹിക്കും? നല്ല ഗുണങ്ങളായ സൗമ്യതയും താഴ്ചയും നമുക്കുണ്ടാകേ അതിനു ക്രൂശിന്റെ സാന്നിദ്ധ്യം നമ്മെ എങ്ങനെ സഹായിക്കുന്നു?`