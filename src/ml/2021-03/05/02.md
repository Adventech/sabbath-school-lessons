---
title:  “ഞാൻ നിങ്ങളെ ആശ്വസിപ്പിക്കും”
date:   25/07/2021
---

`മത്തായി 11:20-28 വായിച്ചിട്ട്, “അദ്ധ്വാനിക്കുന്നവരും ഭാരം ചുമക്കുന്നവരും ആയു ള്ളാരേ, എല്ലാവരും എന്റെ അടുക്കൽ വരുവിൻ; ഞാൻ നിങ്ങളെ ആശ്വസിപ്പിക്കും” എന്ന ഭാഗം ചിന്തിക്കുക. ഈ പ്രസ്താവനയുടെ സന്ദർഭം എന്താണ്? ഈ ആശ്വാസം നമുക്കു യേശു തരുന്നത് എപ്രകാരമാണ്?`

ഒരു പ്രത്യേകസന്ദർഭം കൂടാതെ ഒരിക്കലും യേശു ഒന്നും തന്നെ പറഞ്ഞിട്ടില്ല. യേശുവിന്റെ പ്രസ്താവന എടുത്തു വളച്ചൊടിച്ച് തെറ്റിദ്ധാരണ പരത്താതിരിക്കേ ണ്ടതിനു യേശു പറഞ്ഞ സാഹചര്യം പ്രത്യേകം പരിശോധിക്കേണ്ടതുണ്ട്.

മത്തായി എഴുതിയ സുവിശേഷത്തിൽ പതിനൊന്നാം അദ്ധ്യായം ഒരു വഴിത്തി രിവാണ്. ഗലീലയിലെ പ്രധാന നഗരങ്ങളെ ഉപേക്ഷിച്ചുകൊണ്ടുള്ള ശാസന ഇതു വരെയും സുവിശേഷത്തിൽ കേട്ടിട്ടുള്ളതിൽവെച്ച് ഏറ്റവും പരുഷമായതാണ്. സ്തുതിപാടലൊന്നും യേശു ഇഷ്ടപ്പെടുന്നില്ല. വേദന തോന്നുന്നേടത്തുതന്നെ യേശു തൊടുന്നു. സമൂഹം തള്ളിക്കളഞ്ഞിരിക്കുന്നവരുമായി യേശു ബന്ധപ്പെടുന്നു (മത്തായി 9:9-13). പാപങ്ങൾ മോചിച്ചുകൊടുക്കാൻ എനിക്ക് അധികാരമുണ്ടെന്ന യേശുവിന്റെ അവകാശവാദം ദൈവദൂഷണമായി മതനേതാക്കൾ കാണുന്നു (മത്തായി 9:1-8).

വികാരങ്ങൾ ഉയരുകയാണ്. എന്നാലും അതിന്റെയെല്ലാം നടുവിൽ യേശു സ്വസ്ഥത പ്രഖ്യാപിക്കുന്നു. “എന്റെ പിതാവു സകലവും എങ്കൽ ഭരമേല്പിച്ചിരി ക്കുന്നു. പിതാവല്ലാതെ ആരും പുത്രനെ അറിയുന്നില്ല; പുത്രനും പുത്രൻ വെളിപ്പെ ടുത്തി കൊടുപ്പാൻ ഇച്ഛിക്കുന്നവനുമല്ലാതെ ആരും പിതാവിനെ അറിയുന്നതുമില്ല” (മത്തായി 11:27) എന്നു പറഞ്ഞുകൊണ്ടു പാപമോചനം കൊടുക്കാൻ തനിക്ക് അധി കാരമുണ്ടെന്നു യേശു സ്ഥാപിക്കുന്നു. തന്റെ ദിവ്യത്വവും പിതാവുമായുള്ള തന്റെ ഏകത്വവും ഒരുമിപ്പിച്ച് ആശ്വാസം കൊടുപ്പാനുള്ള തന്റെ അധികാരം യേശു ഉറപ്പി ക്കുന്നു.

നമ്മുടെ ഭാരം നാം ഇറക്കിവയ്ക്കുന്നതിനുമുമ്പ് അവയെ തനിച്ചു വഹിപ്പാൻ നമുക്കാവതില്ലായെന്നു നാം ഗ്രഹിച്ചിരിക്കണം. നമ്മുടെ യഥാർത്ഥ അവസ്ഥ മന സ്സിലാക്കാതെ നാം ആരുംതന്നെ കടന്നുവരികയില്ല. യേശുവിന്റെ ക്ഷണത്തിനുള്ള അടിസ്ഥാനം അതാണ്.

മത്തായി 11:28 ൽ യേശുവിന്റെ പ്രസ്താവന ഗ്രീക്കുഭാഷയിൽ ഒരു അസാമാന്യ വാക്കോടുകൂടെ ആരംഭിക്കുകയാണ്. തിരഞ്ഞെടുപ്പിന്റെ സ്വാതന്ത്ര്യമുള്ള ഒരു വാക്കാണ് “come” (വരിക എന്നർത്ഥം). സ്വസ്ഥത പ്രാപിക്കുന്നതിനുള്ള മുന്നൊരു ക്കമാണത്. “വരിക” എന്നതിനർത്ഥം നാം പിടിവിട്ടുകളഞ്ഞിട്ടു വരണമെന്നാണ്. നമുക്കു ധാരാളം കാര്യങ്ങൾ സൗകര്യപ്രദമായി ചെയ്യാൻ കഴിയുന്ന “സ്മാർട്ടു ഫോണു”കളുള്ള ഇക്കാലത്തു യേശുവിങ്കലേക്കു വരുന്ന വഴി സ്വാഭാവികമായതല്ല. യഥാർത്ഥത്തിൽ അനേകർക്കും ഇക്കാലത്തു സമർപ്പണമെന്നതു ക്രിസ്തീയ ജീവി ത്തിൽ കാഠിന്യമേറിയതാണ്.

`നിങ്ങൾ വഹിക്കുന്ന ഭാരങ്ങൾ എന്തൊക്കെയാണ്? വലിയവില യേശു കൊടുത്തു വാങ്ങിയ സ്വസ്ഥത നാമും അനുഭവിക്കുന്ന അവസ്ഥ നമുക്കുണ്ടാകുവാൻ നാം പഠി ക്കേണ്ടതെന്താണ്?`