---
title:  അസ്വസ്ഥത പറിച്ചെറിയുക
date:   15/07/2021
---

`യോഹന്നാൻ 14:1-6 വായിക്കുക. ഹൃദയം കലങ്ങിപ്പോകാതിരിക്കാൻ നമ്മുടെ അസ്വസ്ഥതയുടെ നടുവിൽ നിന്നുകൊണ്ടുതന്നെ നമുക്ക് എന്തു ചെയ്യാനാകും? വിഘടിപ്പ്, സ്വാർത്ഥത, അത്യാഗ്രഹം, കപടനാട്യം എന്നിവ ഒഴിവാക്കി യേശുവിൽ യഥാർത്ഥ സ്വസ്ഥത കണ്ടെത്തുന്നതിനുള്ള താക്കോൽ എന്താണ്?`

അസ്വസ്ഥയുടെ മേൽ വിജയം കണ്ടെത്തേണ്ടതു യേശുവിൽ കൂടെമാത്രം. കർത്താവു മാത്രമാണു വഴി, സത്യം, ജീവൻ. മാദ്ധ്യമങ്ങൾകൊണ്ടു നിറഞ്ഞിരിക്കുന്ന ഈ മരുഭൂമിയിൽ നാം ലക്ഷ്യമില്ലാതെ അലയുമ്പോൾ നാം സഞ്ചരിക്കേണ്ടതായ ശരിയായ വഴി യേശുവിനറിയാം. ദൈവിക നിയമദാതാവായ കർത്താവാണ് സത്യ ത്തിന്റെ മൂർത്തീഭാവം. തന്റെ ആത്മാവ് നമ്മെ എല്ലാ സത്യത്തിലും വഴിനടത്തും യോഹ. 16:13). നാം മുറിവേല്ക്കുകയോ ക്ഷീണിതരാകയോ തളർന്നുപോകയോ രോഗികളാകയോ നിരാശയിൽ വീഴുകയോ എന്തുതന്നെ ആയാലും കർത്താവുത ന്നെയാണു നമുക്കുള്ള യഥാർത്ഥജീവൻ. നമുക്കു സമൃദ്ധമായ ജീവൻ കർത്താവ് വാഗ്ദത്തം ചെയ്തിരിക്കുന്നു (യോഹ. 10:10). നമ്മുടെ നിത്യഭവനവും നിത്യജീവനും അതതിൽ അടങ്ങിയിട്ടുണ്ട്. ഇവിടെ ഇപ്പോൾത്തന്നെയുള്ള ഗുണനിലവാരജീവനും അതിലുണ്ട്. ഇപ്പോൾത്തന്നെയുള്ള അളവറ്റതും അതിസമൃദ്ധിയേറിയതുമായ ജീവൻ നല്കുവാൻ സൃഷ്ടിതാവിനു സാദ്ധ്യമാണ്.

“നിങ്ങളുടെ ഹൃദയം കലങ്ങിപ്പോകരുത്” എന്നതു പ്രതീക്ഷയിൽ ജീവിക്കുന്ന തിനുള്ള ഒരു ക്ഷണമാണ്. നാം താഴ്തലത്തിൽ ചിന്തിക്കുമ്പോൾ കർത്താവു നമ്മെ ഉന്നതനിലവാരത്തിലെത്തിക്കുവാൻ ഒരുക്കമാണ്. അന്ധകാരത്തോടും പാപ ത്തോടും നാം പൊരുതുമ്പോൾ നമ്മിൽ നല്ല പ്രവൃത്തികൾ ആരംഭിച്ചവൻ അതു നമ്മിൽത്തന്നെ പൂർത്തീകരിക്കുവാനും ഒരുങ്ങിയിരിക്കുന്നു (ഫിലി. 1:4).

ഇവിടെ കാര്യങ്ങൾ എത്ര മോശമായി കാണപ്പെട്ടിരുന്നാലും (ഇനി ഇതിലും മോശ മാകയേ ഉള്ളൂ) യേശുവിൽക്കൂടെ നല്കപ്പെട്ടിരിക്കുന്ന വാഗ്ദത്തങ്ങളിൽ ശ്രദ്ധ കേന്ദ്രീ കരിക്കുക. ആ ദൈവം നമുക്കായി ഒരു സ്ഥലം ഒരുക്കിയിരിക്കുന്നു. വേദനയും അസ്വ സ്ഥതയും കഷ്ടപ്പാടുകളും എന്നെന്നേക്കുമായി പുറന്തള്ളപ്പെട്ടിരിക്കുന്ന ഒരു പ്രദേശം. നാം ആരുതന്നെ ആണെങ്കിലും നമ്മുടെ പശ്ചാത്തലം എന്തുതന്നെ ആണ ങ്കിലും നമ്മുടെ കഴിഞ്ഞ കാലജീവിതവും ഇപ്പോഴത്തേതും എന്തുമാത്രം അറപ്പുള വാക്കുന്നതാണെങ്കിലും നമുക്കെല്ലാവർക്കുമായി യേശുക്രിസ്തുവിൽക്കൂടെ നല്ക പ്പെട്ടിരിക്കുന്ന പ്രത്യാശ അതുതന്നെയാണ്.

`യിരെ. 3:22 വായിക്കുക. എന്തു ചെയ്യാൻ നമ്മോട് ആവശ്യപ്പെടുന്നു? അതു ചെയ്താൽ എന്താണ് പ്രതിഫലം?`

`യേശുവിന്റെ വാക്കുകൾ ധ്യാനിക്കുക. "..ഞാൻ ഇരിക്കുന്ന ഇടത്തു നിങ്ങളും ഇരിക്കേണ്ടതിനു പിന്നെയും വന്നു നിങ്ങളെ എന്റെ അടുക്കൽ ചേർത്തുകൊള്ളും” (യോഹ. 14:3). വീണ്ടുംവരവിന്റെ വാഗ്ദത്തം എത്ര സുപ്രധാനമെന്ന് ഈ വാക്യം എന്തുപറയുന്നു? മരണത്തെക്കുറിച്ചുള്ള നമ്മുടെ അറിവിൽ അഡ്വന്റിസ്റ്റുകാരായ നമുക്കു വീണ്ടുംവരവിന്റെ വാഗ്ദത്തം എന്തുമാത്രം വിലപ്പെട്ടതാണ്?`