---
title:  സ്വാർത്ഥത
date:   12/07/2021
---

ആസ്പെൻ വൃക്ഷത്തെയും അതിന്റെ വ്യാപകവേരുകളെയുംപോലെ നമ്മിലെ അടിസ്ഥാനവ്യാപക വ്യൂഹമെന്നതു “പാപം” തന്നെയാണ്. യേശുവിൽ പൂർണ്ണ സ്വസ്ഥത ദർശിക്കുന്നതിൽനിന്ന് പാപം നമ്മെ അകറ്റിനിർത്തുന്നു. നമ്മിൽ കാണ പ്പെടുന്ന നാനാവിധ പാപപ്രകടനങ്ങളിൽ വെച്ച് ഏറ്റവും ബലവത്തായതു സ്വാർത്ഥത തന്നെയാണ്. അങ്ങനെയല്ലേ? നമ്മിൽ അധികം പേർക്കും സ്വാർത്ഥതയെന്നതു ശ്വാസോച്ഛ്വാസം പോലെ ജന്മിദ്ധമാണ്.

`ലൂക്കൊസ് 12:13-21 വരെ വായിക്കുക. ഈ ഉപമയിൽ എന്തിനെയാണ് എടുത്തു പറഞ്ഞിരിക്കുന്നത്? ഭാവിക്കുവേണ്ടി കരുതുന്നതു സ്വാർത്ഥതയും ദൈവരാജ്യത്തോ ടുള്ള അവഗണനയുമാണോ? അല്ലായെങ്കിൽ ഇവിടെ നമുക്കു തരുന്ന മുന്നറിയിപ്പ് എന്താണ്?`

ഈ ഉപമ ലൂക്കൊസ് എഴുതിയ സുവിശേഷത്തിൽ മാത്രമേയുള്ളൂ. കേൾവിക്കാ രിൽനിന്നുണ്ടായതും ആരുടെയും പേരുപറയാത്തതുമായ ഒരു ചോദ്യത്തിന് ഉത്ത രവും കൂടെയാണ്. കുടുംബസ്വത്തു പങ്കിടുന്നതിനെപ്പറ്റിയുള്ള ഒരു ചോദ്യമാണ്. സഹോദരങ്ങൾക്കു തമ്മിൽ മദ്ധ്യസ്ഥനാകാൻ ഇഷ്ടമില്ലായെന്നു യേശു പറയുന്നു. അതിനുപകരം അതിന്റെയെല്ലാം അടിസ്ഥാനപരമായ വലിയ പ്രശ്നത്തെ യേശു എടുത്തു പറയുന്നു. അത് സ്വാർത്ഥതയാണ്. അതിനെ ആഴത്തിൽ കുഴിച്ചുകൊണ്ടു നമ്മുടെ വ്യക്തിഗത പ്രവൃത്തികളുടെ അടിസ്ഥാനഘടകമായ വേരിനെ കാണിച്ചു തരുന്നു.

`നിങ്ങളുടെ ജീവിതത്തിലെ സ്വാർത്ഥമനോഭാവങ്ങളെക്കുറിച്ചു ചിന്തിക്കുക. നമുക്കു ദൈവത്തോടുള്ള ബന്ധത്തെയും നമ്മുടെ ജീവിതപങ്കാളി, കുടുംബം, സാദാ കുടുംബം, അയൽക്കാർ, സഹപ്രവർത്തകർ എന്നിങ്ങനെയുള്ള സകല ബന്ധങ്ങ ളെയും ഇത് എപ്രകാരം ബാധിക്കുന്നു? ഫിലി. 2:5-8 വാക്യങ്ങൾ നമുക്കു കാണിച്ചു തരുന്നതെന്താണ്?`

ഈ ഉപമയിൽ യേശു സൂചിപ്പിക്കുന്ന ധനികൻ അത്യാഗ്രഹം നിമിത്തം ലോക ത്തിലുള്ളതെല്ലാം കണ്ടെങ്കിലും അദൃശ്യമായ സ്വർഗ്ഗീയ യാഥാർത്ഥ്യങ്ങൾ കണ്ട് ത്തിയില്ല. സ്വർഗ്ഗരാജ്യത്തിന്റെ അടിസ്ഥാനതത്വങ്ങൾ വിപുലവും നല്ലതും വ്യാപ്തി യേറിയതുമാണ്. നമുക്കു പകരക്കാരനായിത്തീരാൻ യേശു കടന്നുവന്നതിന്റെ പ്രേരണ വ്യക്തമാക്കിക്കൊണ്ടു നമുക്കതിന്റെ ഒരു ദൃശ്യം പൗലൊസ് തരുന്നുണ്ട്.

ഫിലി. 2:5-8 നിസ്വാർത്ഥതയുടെയും വിനയത്തിന്റെയും സ്നേഹത്തിന്റെയും ഒരു രേഖാചിത്രം തരുന്നു. നമ്മുടെ തിരഞ്ഞെടുപ്പുകളെയും മുൻഗണനകളെയും ദൈവ ത്തോടും മറ്റുള്ളവരോടുമുള്ള സ്നേഹത്തിൽ നടത്താതെ കൂടുതൽ ധാന്യപ്പുരകൾ പണിതു കൂട്ടിവെച്ചു തുടങ്ങിയാൽ സ്വർഗ്ഗത്തിലെ നിക്ഷേപം കുറഞ്ഞു വരും (മത്തായി 6:20).

`ധനത്തോടും വസ്തുവകകളോടും കൂടുതൽ താല്പര്യം കാണിക്കുന്നതിൽ വീണു പോകുവാൻ വളരെ എളുപ്പമായിരിക്കുന്നതെന്തുകൊണ്ട്? ഭൂമിയിൽ വസിക്കുന്നതിന് നമുക്കെല്ലാം അല്പസമ്പത്തു വേണമെങ്കിലും നമുക്കുള്ളതിലധികം വേണമെന്നു തോന്നുന്നത് എന്തുകൊണ്ട്?`