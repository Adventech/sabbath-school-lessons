---
title:  സമൂഹത്തിലെ ജീവിതം
date:   26/06/2021
---

### ഈ ആഴ്ചയിലെ പഠനത്തിന്
ഉല്പത്തി 2:1-3; യിരെ. 45:1-5; പുറ. 20:11; 2 ശമു. 7:12; മർക്കൊ. 6:30-32; ഉല്പത്തി 4:1-17.

> <p>മനഃപാവാക്യം</p>
> “എന്റെ ഉള്ളം യഹോവയുടെ പ്രാകാരങ്ങളെ വാഞ്ഛിച്ചു മോഹി ച്ചുപോകുന്നു; എന്റെ ഹൃദയവും എന്റെ മാംസവും ജീവനുള്ള ദൈവത്തെ നോക്കി ഘോഷിക്കുന്നു” (സങ്കീ. 84:2).

ടിക്, ടിക് ടിക് ടിക്, ടിക്, ടിക്. ദയവില്ലാതെ ഘടികാരം ഇങ്ങനെ തുടർച്ച യായി ശബ്ദിച്ചുകൊണ്ടിരുന്നു. ശബ്ബത്ത് ആരംഭത്തിനു രണ്ടു മണിക്കൂർ മാത്രം. തന്റെ വീട്ടിൽ മുറികളുടെ കിടപ്പുകണ്ട് മേരി ദീർഘശ്വാസം വിട്ടുതുടങ്ങി. കുട്ടിക ളുടെ കളിപ്പാട്ടങ്ങളെല്ലാം പ്രധാനഹാളിൽ ചിതറിക്കിടക്കുന്നു. അടുക്കള സാധനങ്ങ ളെല്ലാം താറുമാറായിരിക്കുന്നു. ഇളയകുട്ടിയായ സാറാ പനിയായി കിടക്കുന്നു. അടുത്ത ദിവസം അവൾ സഭയിൽ അഭിവാദകയായി (greeter) സേവനം ചെയ്യാമെ ന്നേറ്റതിനാൽ മുപ്പതു മിനിറ്റ് നേരത്തേതന്നെ എത്തേണ്ടതുമുണ്ട്. നാളെയെങ്കിലും തനിക്കല്പം ശാന്തത കിട്ടിയിരുന്നെങ്കിലെന്ന് അവൾ ആശിക്കുകയായിരുന്നു.

അതേസമയം പട്ടണത്തിന്റെ മറുഭാഗത്ത്, മേരിയുടെ ഭർത്താവ് ജോഷ് വീട്ടുസാ ധനങ്ങൾ വാങ്ങിയതിന്റെ പണമടയ്ക്കാൻ നിരയിൽ നില്ക്കുന്നതേയുള്ളൂ. തിരക്കു കൂടുതലായിരിക്കുന്നു. പുറത്തേക്കുള്ള നിരയിൽ ആൾക്കൂട്ടം കൂടുതലാണ്. എല്ലാ വരും അവസാന നിമിഷമാണ് സാധനങ്ങൾ വാങ്ങാനെത്തിയത്. എനിക്കു സ്വസ്ഥത വേണം, ഇങ്ങനെ എപ്പോഴും പറ്റുകയില്ലായെന്നിങ്ങനെ ജോഷ് ഉള്ളത്തിൽ ഞര ങ്ങുകയാണ്. ഈ ജീവിതത്തിന് എന്തെങ്കിലും മാറ്റം വേണം.

തിരക്കേറിയ മണിക്കൂറുകൾ, ജോലിസമയം, മുൻകൂറുള്ള ആശുപത്രി നിശ്ചയം, പരോക്ഷ സംഭാഷണം, സാധനങ്ങൾ വാങ്ങൽ, സ്കൂൾ പ്രവർത്തനങ്ങൾ എന്നിവ യൊക്കെ നമ്മുടെ ജീവിതത്തെ നിയന്ത്രിക്കുകയാണ്. പൊതുഗതാഗത സംവിധാനമോ, സ്വന്ത സ്കൂട്ടറോ, കാറോ എന്തുതന്നെയാണു കുടുംബാവശ്യത്തിനു നാം ഉപയോ ഗിക്കുന്നതെങ്കിലും അതിപ്രാധാന്യമേറിയവയെ മാറ്റിവയ്ക്കുന്ന പ്രവണതയും നമ്മ ഭീതിപ്പെടുത്തുന്നു.

ഈ ഉന്തിലും തള്ളിലും പെട്ടു നാമെങ്ങനെ സ്വസ്ഥത കണ്ടെത്തും?

_ഈ ആഴ്ചയിലെ പാഠം പഠിച്ച് ജൂലൈ 3 ശബ്ദത്തിനുവേണ്ടി നമുക്ക് ഒരുങ്ങാം..._