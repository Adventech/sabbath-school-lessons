---
title:  തേഞ്ഞുമാഞ്ഞുപോയ
date:   27/06/2021
---

`ഉല്പത്തി 2:1-3 വായിക്കുക: ആരും തന്നെ ക്ഷീണിക്കുന്നതിനുമുമ്പു ദൈവം ഒരു സ്വസ്ഥ ദിവസം സ്ഥാപിച്ചതെന്തുകൊണ്ട്?`

മനുഷ്യരായ നാം സ്വയം കെട്ടിച്ചുമത്തിയ ജീവിതഭാരങ്ങളിൽത്തട്ടി തകരുന്നതി നുമുമ്പു നമ്മുടെ ഓർമയിൽ നിലനിൽക്കേണ്ടതിനു ദൈവം ഒരു അടയാളചിഹ്നം സ്ഥാപിച്ചു. സ്വസ്ഥമായി ഒഴിഞ്ഞുനിന്നു ജീവിതം ആസ്വദിക്കുന്നതിനായിരുന്നു അത്. സ്വസ്ഥനായി ആ ദിവസത്തിൽ ആയിരുന്നുകൊണ്ട് സസ്യലതാദി ദാനങ്ങൾ, അന്ത രീക്ഷവായു, വന്യജീവികൾ, ജലം, ജനം, സർവ്വോപരി സകല നല്ല ദാനങ്ങളുടെയും സൃഷ്ടിതാവ് എന്നിവയോടെല്ലാം ചേർന്ന് ആനന്ദിക്കുന്നതിനായിരുന്നു ശബ്ബത്ത്.

ഏദനിൽനിന്നു പുറംതള്ളപ്പെട്ടതോടെ അവസാനിക്കുന്ന ഏകക്ഷണമായിരു ന്നില്ല അത്. യുഗങ്ങളായി നീണ്ടുനില്ക്കുന്ന സകല പരിശോധനകളും മറികടന്നു വരണമെന്നു ദൈവം അതിനെക്കുറിച്ച് ആഗ്രഹിച്ചു. അതുകൊണ്ട് ആദിയി ങ്കൽത്തന്നെ ദൈവം ശബ്ബത്തു സ്വസ്ഥതയെ സമയവുമായി തുന്നിച്ചേർത്തു. സൃഷ്ടി പ്പിന്റെ അടയാളമായ ശബ്ദത്തെന്ന ആനന്ദ സ്വസ്ഥതയിൽ ആയിരിക്കുവാൻ ദൈവം ആവർത്തിച്ചാവർത്തിച്ചു ക്ഷണിക്കുന്നു.

ഇന്നു യന്ത്രങ്ങൾ ഉപയോഗിച്ചു പണി ചെയ്യുന്നതിനാൽ ഇരുന്നൂറുവർഷം മുമ്പ ത്തെപ്പോലെ മനുഷ്യർ ശാരീരികമായി തളരുന്നില്ലായെന്നു ചിലർ പറഞ്ഞക്കാം. പക്ഷേ ഇന്നും സ്വസ്ഥതയെന്നതു വളരെ ചുരുങ്ങിയിരിക്കുകയാണ്. നമ്മൾ ജോലി ചെയ്യാത്ത നിമിഷങ്ങൾപ്പോലും നമുക്കു വെകിളിപിടിച്ച പ്രവർത്തനസമയമായി മാറി യിരിക്കുന്നു. നമ്മൾ വളരെ പിന്നിലാണെന്ന് ഇതെല്ലാം സൂചിപ്പിക്കുന്നു. എന്തുമാത്രം ചെയ്തുതീർക്കണമെന്നാഗ്രഹിച്ചാലും വീണ്ടും ധാരാളം അവശേഷിക്കുന്നതായി കാണാം.

നമുക്ക് ഉറക്കം വളരെ കുറവാണെന്നു ഗവേഷണങ്ങൾ തെളിയിക്കുന്നു. ഉറക്ക ത്തിനു പലരും കഫീൻ തുടങ്ങിയ ലഹരികൾ ഉപയോഗിക്കുന്നു. വേഗതയേറിയ സെൽഫോണുകളും കമ്പ്യൂട്ടറുകളും ഇന്റർനെറ്റ് ബന്ധങ്ങളുമെല്ലാം നമുക്കുണ്ട ങ്കിലും ഇപ്പോഴും നമുക്കു സമയം തികയുന്നില്ലായെന്ന അവസ്ഥയാണ്.

`സ്വസ്ഥത നമുക്ക് എത്രമാത്രം അത്യാവശ്യമാണെന്ന് ഈ വാക്യങ്ങൾ എന്തു പഠിപ്പിക്കുന്നു? മർക്കൊസ് 6:31; സങ്കീ. 4:8; പുറ. 23:12; ആവ. 5:14; മത്തായി 11:28.`

നമുക്കു ശാരീരിക അസ്വസ്ഥത വേണമെന്നു നമ്മെ സൃഷ്ടിച്ചവൻ അറിഞ്ഞിരുന്നു. സമയചകത്തെ ദൈവം രാത്രിയും പകലുമാക്കി. ശബ്ബത്തിനെയും സ്ഥാപിച്ചു. ഇങ്ങനെ ശാരീരിക വിശ്രമാവസരം നല്കി. യേശുവിനെ നമ്മുടെ ജീവിതത്തിൽ കർത്താവായി അംഗീകരിക്കുന്നതുപോലും വിശ്രമമെന്നതിനെ അതീവഗൗരവ ത്തോടെ കാണുന്നതുതന്നെയാണ്. ശബ്ബത്തു കല്പനയെന്നതു വെറുമൊരു നിർദ്ദേശം മാത്രമല്ല. അതൊരു കല്പന തന്നെ.

`തിരക്കുപിടിച്ച നിങ്ങളുടെ ജീവിതം എങ്ങനെയിരിക്കുന്നു? നമുക്കുവേണ്ടി ദൈവം ആഗ്രഹിക്കുന്ന ശാരീരികവും ആത്മികവുമായ സ്വസ്ഥത അനുഭവിച്ചറിയുവാൻ നിങ്ങൾക്ക് എന്തുചെയ്യുവാനാകും?`