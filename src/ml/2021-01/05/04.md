---
title:  ദൈവകോപത്തിന്റെ വടി
date:   26/01/2021
---

**മന്ത്രവാദത്തിൽ ആശ്രയിച്ച് അടിച്ചമർത്തലിനും സൈനിക കീഴടങ്ങലിനും ഇര യായിത്തീർന്ന നിരാശിതരും വേദനിക്കുന്നവരുമായ ജനങ്ങളുടെ മോചനം യെശ. 9:1-5 ൽ പ്രവചിക്കുന്നു: “അവനെ ദണ്ഡിപ്പിക്കുന്നവന്റെ വടിയും മിദ്യാന്റെ നാളിലെ പ്പോലെ നീ ഒടിച്ചുകളഞ്ഞിരിക്കുന്നു” (യെശ. 9:4).**

മുകളിലുള്ള വാക്യങ്ങളിൽ കാണപ്പെടുന്ന ദൈവജനത്തിന്റെ യാതന വായിക്കുക. ലേവ്യ. 26:14-39 ൽ ഉള്ള ശാപങ്ങൾ താരതമ്യം ചെയ്യുക. എന്തുകൊണ്ടാണ് ദൈവം അവന്റെ ജനത്തെ ഘട്ടം ഘട്ടമായി ശിക്ഷിച്ചത്? ഇത് അവന്റെ ലക്ഷ്യങ്ങളെയും സ്വഭാവത്തെയും കുറിച്ച് എന്താണു സൂചിപ്പിക്കുന്നത്?

ദൈവം അവന്റെ ജനത്തെ നശിപ്പിക്കാൻ ആഗ്രഹിച്ചിരുന്നെങ്കിൽ, അവന് ഉടൻ തന്നെ അവരെ അശ്ശൂര്യർക്കു നൽകാമായിരുന്നു. എന്നാൽ അവൻ സഹിഷ്ണുത ഉള്ളവനാണ്, “ആരും നശിച്ചുപോകാതെ എല്ലാവരും മാനസാന്തരപ്പെടുവാൻ അവൻ ഇച്ഛിച്ചു” (2 പത്രൊസ് 3:9) “ന്യായാധിപന്മാരുടെ” കാലത്ത് എന്നപോലെ യെഹൂദ യിലെയും യിസ്രായേലിലെയും ജനങ്ങൾ അവരുടെ അവിവേകത്തിന്റെ ഫലങ്ങൾ അനുഭവിക്കുവാൻ അവൻ അനുവദിച്ചു. അവൻ എന്താണ് ചെയ്യുന്നതെന്ന് അവർക്കു മനസ്സിലാകുകയും ഒരു മെച്ചപ്പെട്ട തിരഞ്ഞെടുപ്പ് നടത്തുവാൻ അവസരം ഉണ്ടാകു കയും ചെയ്യും. അവർ ദുഷ്ടതയിൽ തുടരുകയും ആഹ്വാനങ്ങൾക്കും അവനും എതിരെ അവരുടെ ഹൃദയങ്ങൾ കഠിനമാക്കുകയും ചെയ്തപ്പോൾ, ദൈവം തന്റെ സംരക്ഷണം പിൻവലിച്ചു. എന്നാൽ അവർ മറുതലിക്കുന്നത് തുടർന്നു.

`യെശയ്യാവ് 9:8-10:2 വായിക്കുക. ജനങ്ങൾ എന്ത് പാപങ്ങളിലാണ് കുറ്റക്കാരാ യിരിക്കുന്നത്? ആർക്കെതിരെയാണ് അവർ അവ ചെയ്തത്? അവർക്കിടയിൽ ആരാണ് കുറ്റക്കാർ?`

ഇവിടെയും നാം കാണുന്നത്, സ്വതന്ത്രമായ തിരഞ്ഞെടുപ്പ് എന്ന യാഥാർത്ഥ്യ മാണ്. ദൈവം മനുഷ്യരെ സ്വതന്ത്രരായി ഉണ്ടാക്കി. സ്വാതന്ത്യത്തിൽ തെറ്റ് ചെയ്യാ നുള്ള അവകാശവും ഉൾപ്പെട്ടിരിക്കുന്നു. അവന്റെ സ്വഭാവവും സ്നേഹവും വെളി പ്പെടുത്തിക്കൊണ്ട് അവൻ വീണ്ടും വീണ്ടും നമ്മെ അവനിലേക്ക് ആകർഷിക്കുവാൻ ശ്രമിച്ചാലും നമ്മുടെ തെറ്റായ തീരുമാനങ്ങളുടെ ഫലം അനുഭവിക്കാനും അവൻ അനുവദിക്കും. വേദന, യാതന, ഭയം, പ്രശ്നങ്ങൾ അങ്ങനെയങ്ങനെ... ഇതെല്ലാം ഉണ്ടാകുന്നത് അവനിൽനിന്നും നാം തിരിഞ്ഞു പോകുമ്പോൾ എന്തായിത്തീരും എന്നു നാം തിരിച്ചറിയാനാണ്. എന്നിട്ടും പാപം വിട്ടുകളഞ്ഞ് കർത്താവായ അവ നിലേക്കു മടങ്ങിവരുവാൻ അവർ കൂട്ടാക്കിയില്ല. സ്വതന്ത്ര തിരഞ്ഞെടുപ്പ് അതിശയ കരമാണ്. അതില്ല എങ്കിൽ നമുക്കു മനുഷ്യരായിരിക്കാൻ ആകില്ല. എന്നിരുന്നാലും അത് തെറ്റായി ഉപയോഗിക്കുന്നവർക്ക് അയ്യോ കഷ്ടം!

`ഒരു തെറ്റായ മാർഗ്ഗത്തിൽനിന്ന് നിങ്ങളെ പിന്തിരിപ്പിക്കുവാൻ നിങ്ങളുടെ സ്വന്തം ജീവിതത്തിൽ ദൈവം എങ്ങനെയാണ് കഷ്ടപ്പാടിനെ ഉപയോഗിച്ചിട്ടുള്ളത്?`