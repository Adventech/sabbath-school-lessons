---
title:  ശ്രേഷ്ഠനായ സമാധാനപ്രഭു
date:   23/01/2021
---

### ഈയാഴ്ചയിലെ പഠനത്തിനായി വായിക്കുക
യെശയ്യാവ് 9:1-5; 9:6,7; 9:8-10:34; യെശയ്യാവ് 11; 12:1-6.

> <p> മനഃപാഠവാക്യം </p>
> “നമുക്ക് ഒരു ശിശു ജനിച്ചിരിക്കുന്നു; നമുക്ക് ഒരു മകൻ നൽകപ്പെട്ടിരിക്കുന്നു; ആധിപത്യം അവന്റെ തോളിൽ ഇരിക്കും; അവന് അത്ഭുത മന്ത്രി വീരനാം ദൈവം, നിത്യപിതാവ്, സമാധാന പ്രഭു എന്നു പേർ വിളിക്കപ്പെടും” (യെശ. 9:6).

ആദ്യത്തെ ആറ്റംബോംബിന്റെ സൃഷ്ടിക്ക് മേൽനോട്ടം വഹിച്ച ഡോ. റോബർട്ട് ഓപ്പൻഹീമർ ഒരു അമേരിക്കൻ കോൺഗ്രസ്സ് കമ്മിറ്റിയുടെ മുമ്പിൽ ഹാജരായി. ആ ആയുധത്തിനെതിരെ എന്തെങ്കിലും പ്രതിരോധം ഉണ്ടോ എന്ന് അവർ അവനോട് ചോദിച്ചു.

“നിശ്ചയമായും”, ആ വലിയ ഊർജ്ജതന്ത്രജ്ഞൻ മറുപടി പറഞ്ഞു. “അത്... ഡോ. ഓപ്പൻഹീമർ സദസ്സിനെ നോക്കി ശാന്തമായി പറഞ്ഞു: "സമാധാനം' - Paul Lee Tan, Encyclopedia of 7000 Illutrations: Signs the Times (Rockville, MD. Assurance Publishers, 1985) p. 989.

സമാധാനം എന്നത് മനുഷ്യരാശിക്ക് പിടികൊടുക്കാത്ത ഒരു സ്വപ്നമാണ്. രേഖ പ്പെടുത്തപ്പെട്ട ചരിത്രം മുതൽ ലോകം പൂർണ്ണ സമാധാനത്തിലായിരുന്നത് ആകെ സമയത്തിന്റെ 8% മാത്രമാണ് എന്ന് കണക്കാക്കപ്പെട്ടിട്ടുണ്ട്. ഈ വർഷങ്ങളിൽ, ചുരു ങ്ങിയത് 8000 ഉടമ്പടികളെങ്കിലും ലംഘിക്കപ്പെട്ടിട്ടുണ്ട്. സകല യുദ്ധങ്ങളും അവ സാനിപ്പിക്കാനുള്ള യുദ്ധം എന്നു കരുതപ്പെട്ടിരുന്ന ഒന്നാം ലോകമഹായുദ്ധത്തെ തുടർന്നുള്ള 50 വർഷങ്ങളിൽ ഓരോ വർഷത്തെ യുദ്ധത്തിനും 2 മിനിറ്റ് വീതമേ സമാധാനം ഉണ്ടായിരുന്നുള്ളൂ.

1895 ൽ ഡൈനസൈറ്റിന്റെ ഉപജ്ഞാതാവായ ആൽഫ്രഡ് നോബേൽ, സമാധാന ത്തിനായി സംഭാവന നൽകുന്നവർക്ക് സമ്മാനം നൽകുന്നതിനായി ഒരു ട്രസ്റ്റ് രൂപീ കരിച്ചു. എന്നിരുന്നാലും നോബേൽ പുരസ്കാര ജേതാക്കളായവർപോലും അകമ പോരാട്ടത്തിൽ ഉൾപ്പെട്ടിരുന്നു.

ഈയാഴ്ചയിൽ നാം നിത്യസമാധാനം നൽകുന്ന ഒരേയൊരുവനെക്കുറിച്ച് പഠിക്കാം.

_ഈ ആഴ്ചയിലെ പാഠം പഠിച്ച് ജനുവരി 30 ശബ്ബത്തിനുവേണ്ടി നമുക്ക് ഒരുങ്ങാം..._