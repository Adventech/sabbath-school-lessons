---
title:  വ്യക്തിത്വത്തിന്റെ പ്രതിസന്ധി
date:   26/12/2020
---

### ഈയാഴ്ചയിലെ പഠനത്തിനായി വായിക്കുക
യെശയ്യാവ് 1:1-9; 1:10-17; 1:18; 1:19-31; 5:1-7.

> <p> മനഃപാഠവാക്യം </p>
> “വരുവിൻ, നമുക്ക് തമ്മിൽ വാദിക്കാം എന്നു യഹോവ അരു ളിച്ചെയ്യുന്നു; നിങ്ങളുടെ പാപങ്ങൾ കടുഞ്ചുവപ്പായിരുന്നാലും ഹിമം പോലെ വെളുക്കും രക്താംബരം പോലെ ചുവപ്പായിരുന്നാലും പഞ്ഞിപോലെ ആയിത്തീരും” (യെശയ്യാവ് 1:18).

മറവിയുടെ ലോകത്തിൽ നഷ്ടമാകുക. ചെടിവേലികളുള്ള ഒരു ഇടുങ്ങിയ വഴി യിലൂടെ നിങ്ങൾ അയർലൻഡിലൂടെ വണ്ടി ഓടിക്കുകയാണെങ്കിൽ നന്നായി പുല്ലു തിന്നശേഷം നടന്നു ഭവനത്തിലേക്കു പോകുന്ന ഒരു പറ്റം കന്നുകാലികളാൽ നിങ്ങൾ വഴി തടയപ്പെട്ടേക്കാം. അവരെ പരിപാലിക്കാൻ ആളില്ല എങ്കിലും അവർ അവരുടെ യജമാനന്മാരുടെ തൊഴുത്തിലേക്ക് തന്നെ തിരികെപോകും. അവർ എവിടെ ആരുടെ ഉടമസ്ഥതയിലുള്ളതെന്ന് നിശ്ചയമായും അറിയും.

കടയിൽ പോയ ഒരു ബാലൻ തന്റെ അമ്മയെ കാണാതെ, “അയ്യോ, എനിക്കെന്റെ അമ്മയെ നഷ്ടമായേ” എന്നു നിലവിളിക്കുന്നു, അവന് താൻ എവിടെയാണെന്നോ, അവന്റെ അമ്മ എവിടെയാണെന്നോ അറിയില്ലായിരിക്കും. എന്നാൽ കടയിലൂടെ നടക്കുന്ന അമ്മമാരുടെ ഒരു കടലിൽനിന്നും അവന്റേതുമാത്രമായ ആ ഏക അമ്മയെ അവൻ തിരിച്ചറിയും.

സങ്കടമെന്ന് പറയട്ടെ, അലർലൻഡിലെ ആ പശുക്കളെ പോലെയും നഷ്ടമായ ബാലനെപോലെയുമല്ല യെഹൂദ്യർ തങ്ങളുടെ സ്വർഗ്ഗീയ ദൈവത്തിന് ഉടമകളാ ണെന്ന കാര്യം മറന്നുപോയി. അപ്രകാരം ഉടമ്പടി ചെയ്ത ജനങ്ങൾ എന്ന അവ രുടെ യഥാർത്ഥ വ്യക്തിത്വം നഷ്ടമായി. “ഞാൻ മക്കളെ പോറ്റിവളർത്തി, അവരോ എന്നോടു മത്സരിച്ചിരിക്കുന്നു. കാള തന്റെ ഉടയവനെയും കഴുത തന്റെ യജമാനന്റെ പുൽത്തൊട്ടിയെയും അറിയുന്നു. യിസ്രായേലോ അറിയുന്നില്ല” (യെശയ്യാവ് 1:2,3).

അവനുവേണ്ടി തന്റെ ജനങ്ങളെ വീണ്ടെടുക്കുന്ന ദൈവത്തിന്റെ വേലയെ നാം ഒന്നു നോക്കാൻ പോകയാണ്.

_ഈ ആഴ്ചയിലെ പാഠം പഠിച്ച് ജനുവരി 2 ശബ്ബത്തിനുവേണ്ടി നമുക്ക് ഒരുങ്ങാം..._