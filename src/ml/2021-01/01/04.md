---
title:  ക്ഷമയ്ക്കുള്ള വാദപ്രതിവാദം
date:   29/12/2020
---

`യെശയ്യാവ് 1:18 വായിക്കുക. നിരവധി തവണ അത് വായിച്ചശേഷം, ഇവിടെ ദൈവം എന്ത് പറയുന്നുവെന്ന് നിങ്ങൾ മനസ്സിലാക്കുന്നു (ആ സമ്പൂർണ്ണ പശ്ചാ ത്തലം ലഭിക്കുന്നതിനായി കുറച്ച് വാക്യങ്ങൾ അപ്പുറത്തേക്ക് വായിക്കുക).`

ആരോപിതരായ, യെഹൂദ്യർ ഉടമ്പടി ലംഘനം നടത്തിയതിന് ദൈവം ശക്ത മായ തെളിവ് നൽകിയിട്ടുണ്ട് (യെശയ്യാവ് 1:2-15). അവൻ അവരോട് പാപമാർഗ്ഗം ത്യജിക്കാൻ ആഹ്വാനം ചെയ്തിട്ടുണ്ട് (യെശയ്യാവ് 1:16,17). ഈ ആഹ്വാനം വ്യക്ത മാക്കുന്നത് പ്രത്യാശയ്ക്കു വകയുണ്ടെന്നാണ്. എന്തായാലും മരണശിക്ഷ അർഹി ക്കുന്ന ഒരു കുറ്റവാളിയോട് എന്തിന് അവന്റെ വഴികളെ മാറ്റാൻ പ്രരിപ്പിക്കണം? “പീഡിപ്പിക്കുന്നവനെ നേർവഴിക്കാക്കുവിൻ, അനാഥനു ന്യായം നടത്തിക്കൊടുപ്പിൻ; വിധവയ്ക്കുവേണ്ടി വ്യവഹരിപ്പിൻ” (യെശയ്യാവ് 1:17)? എന്നാൽ “വരുവിൻ നമുക്ക് തമ്മിൽ വാദിക്കാം എന്നു യഹോവ അരുളിച്ചെയ്യുന്നു” എന്ന് ദൈവം പറയുമ്പോൾ (യെശയ്യാവ് 1:18), ദൈവം അവന്റെ ജനങ്ങളുമായി ഇപ്പോഴും സന്ധി ചെയ്യുവാൻ തയ്യാറാണെന്ന് നമുക്കു കാണാൻ കഴിയും. അവരുടെ അവസ്ഥ എത്ര അധഃപതിച്ച തായാലും തിന്മയുടെ വഴികളെ വിട്ട് അനുതപിക്കുവാൻ അവൻ കാത്തിരിക്കുന്നു.

“നിങ്ങളുടെ ചുവന്ന പാപങ്ങൾ വെളുപ്പായിത്തീരും” എന്ന് ദൈവം അവരോട് പറയുന്നു, പാപം എന്തുകൊണ്ടാണ് ചുവപ്പായിരിക്കുന്നത്? കാരണം ചുവപ്പ് എന്നത് “രക്തത്തിന്റെ” (രക്തക്കറ) നിറമാണ്, മനുഷ്യരുടെ കൈകളിൽ അതാണ് പുരണ്ടി രിക്കുന്നത് (യെശയ്യാവ് 1:15), എന്നാൽ വെള്ളയാകട്ടെ, പരിശുദ്ധിയുടെ നിറമാണ്. രക്തക്കറയുടെ അഭാവം. ഇവിടെ, ദൈവം അവരെ മാറ്റാം എന്ന് പറയുകയാണ്. ബെത്ത്ശേബയെ സ്വീകരിക്കയും അവളുടെ ഭർത്താവിനെ നശിപ്പിക്കുകയും ചെയ്ത പാപത്തിനുവേണ്ടി ക്ഷമാപണം ചെയ്ത് ദൈവത്തോടു നിലവിളിച്ചപ്പോൾ ഇപ്രകാ രമുള്ള ഭാഷയാണ് ദാവീദ് രാജാവ് ഉപയോഗിച്ചത് (സങ്കീ. 51:7,14 വായിക്കുക). യെശ യ്യാവ് 1:18 ൽ ദൈവത്തിന്റെ വാദഗതി അവന്റെ ജനങ്ങളോട് ക്ഷമിക്കാം എന്ന ഒരു വാഗ്ദാനമാണ്!

`ദൈവത്തിന്റെ ക്ഷമയ്ക്കുള്ള വാഗ്ദാനം എങ്ങനെയാണ് അവരുടെ വഴികൾ മാറ്റു ന്നതിനുള്ള ഒരു വാദഗതിയായി മാറുന്നത്? (യെശയ്യാവ് 1:18 നെ യെശയ്യാവ് 44:22 - മായി താരതമ്യം ചെയ്യുക).`

അവന്റെ ജനങ്ങൾക്കെതിരെയുള്ള താക്കീതിന്റെ മൂർച്ചയേറിയ വാക്കുകളുടെ ഉദ്ദേശ്യം നാം ഇപ്പോൾ കാണുന്നു. അവൾ അവന്റെ ജനങ്ങളെ തള്ളിക്കളയുന്നതി നല്ല പിന്നെയോ അവരെ അവന്റെ അരികിലേക്ക് തിരികെ കൊണ്ടുവരാനാണ്. ധാർമ്മി കമായി അവരെത്തന്നെ ശുദ്ധീകരിക്കാൻ ജനങ്ങളോടുള്ള അവന്റെ ആഹ്വാനത്തെ പിന്താങ്ങുന്ന ശക്തമായ വാദഗതിയാണ് ക്ഷമിക്കുന്നതിനുള്ള അവന്റെ വാഗ്ദത്തം (യെശയ്യാവ് 1:16,17), അവന്റെ ശക്തിയാൽ രൂപാന്തരപ്പെടുന്നതിന് അവരെ സാദ്ധ്യ മാക്കുന്നത് അവന്റെ ക്ഷമയാണ്. ഇവിടെ നാം “പുതിയ ഉടമ്പടിയുടെ” വിത്തുകൾ കാണുന്നു, ഇത് യിരെമ്യാവ് 21:31-34 ൽ പ്രവചിക്കപ്പെട്ടിരിക്കുന്നു. ഇതിൽ ദൈവവു മായുള്ള ഒരു പുതുഹൃദയ ബന്ധത്തിന്റെ അടിസ്ഥാനമാണ് ക്ഷമാപണം.