---
title:  അശുഭസൂചകമായ പമഗാനം
date:   31/12/2020
---

`യെശയ്യാവ് 5:1-7 - മുകളിലുള്ള വാക്യങ്ങളിലെ പാട്ട് വായിക്കുക. ഈ ഉപമ യുടെ അർത്ഥം എന്താണ്?`

ഉപമയുടെ അർത്ഥം ദൈവം അവസാനം മാത്രമാണ് വിവരിക്കുന്നത്, യെശയ്യാവ് 5:7 ൽ ഒരു ഉപമ ഉപയോഗിക്കുന്നതിലൂടെ, ജനങ്ങൾ അവരുടെ യഥാർത്ഥ അവസ്ഥ അംഗീകരിക്കുന്നതിനായി അവരെത്തന്നെ നിഷ്പക്ഷമായി നോക്കുന്നതിന് അവൻ അവരെ സഹായിക്കുന്നു. ദാവീദ് രാജാവുമായി ദൈവം ഈ സമീപനം വളരെ ഫല പ്രദമായി ഉപയോഗിച്ചു (2 ശമൂവേൽ 12:1-13 കാണുക). ഇതിനെ ഒരു “പ്രേമഗാനം” എന്നു വിളിച്ച്, അവന്റെ ജനങ്ങളോടുള്ള അവന്റെ പ്രേരകശക്തി ദൈവം ആരംഭ ത്തിൽത്തന്നെ വെളിവാക്കുന്നു. സ്നേഹമെന്ന അവന്റെ സ്വഭാവത്തിൽനിന്നുമാണ് അവരുമായുള്ള ബന്ധം ഉടലെടുക്കുന്നത് (1 യോഹന്നാൻ 4:8). ഇതിനു പകരമായി സ്നേഹത്തിന്റെ ഒരു പ്രതികരണം അവൻ പ്രതീക്ഷിക്കുന്നു. എന്നാൽ “മുന്തി രിങ്ങക്കു” പകരം അവന് “കാട്ടുമുന്തിരിങ്ങ” ലഭിക്കുന്നു, എബ്രായ ഭാഷയിൽ ഇതിന് “നാറുന്നവ” എന്നാണ് അർത്ഥം.

`യെശയ്യാവ് 5:4 ൽ “ഞാൻ എന്റെ മുന്തിത്തോട്ടത്തിൽ ചെയ്തിട്ടുള്ളതല്ലാതെ ഇനി അതിൽ എന്തു ചെയ്യാനുള്ളു” എന്ന് ദൈവം പറയുമ്പോൾ എന്താണ് അവൻ അർത്ഥമാക്കുന്നത്?`

അടുത്ത വാക്യങ്ങളിൽ ദൈവം പറയുന്നു: “ആകയാൽ വരുവിൻ; ഞാൻ എന്റെ മുന്തിരിത്തോട്ടത്തോട് എന്തു ചെയ്യും എന്നു നിങ്ങളോട് അറിയിക്കാം; ഞാൻ അതിന്റെ വേലി പൊളിച്ചുകളയും അതു തിന്നു പോകും; ഞാൻ അതിന്റെ മതിൽ ഇടിച്ചുകളയും; അതു ചവിട്ടി മെതിച്ചു പോകും. ഞാൻ അതിനെ ശൂന്യമാക്കും; അതു വള്ളിത്തല മുറിക്കാതെയും കിളയ്ക്കാതെയും ഇരിക്കും; പറക്കാരയും മുള്ളും അതിൽ മുളയ്ക്കും; അതിൽ മഴ പെയ്യിക്കരുതെന്നു ഞാൻ മേഘങ്ങളോടു കല്പ്പിക്കും” (യെശയ്യാവ് 5:5,6).

നാം പാപം ചെയ്യുമ്പോൾ, നമുക്ക് ക്ഷമ ലഭിക്കുന്നതിന് ഒരവസരം നൽകുന്നു (2 പത്രൊസ് 3:9 കാണുക). അവനോട് പ്രതികരിക്കുന്ന ഒരു വ്യക്തിയെയും അവൻ ഒഴിവാക്കുന്നില്ല. സാദ്ധ്യമല്ല എന്ന ഉത്തരം അവൻ ഉടനെ അംഗീകരിക്കുന്നില്ല, കാരണം നാം അജ്ഞരും പാപത്താൽ വഞ്ചിക്കപ്പെട്ടവരുമാണെന്ന് അവൻ അറിയുന്നു. എന്നാൽ ആത്യന്തികമായി നമ്മുടെ തിരഞ്ഞെടുപ്പ് അവൻ അംഗീകരിക്കയും നാം തിരഞ്ഞെടുത്ത വഴിയിൽ തുടരാൻ അവൻ അനുവദിക്കയും ചെയ്യും (വെളിപ്പാട് 22:11 കാണുക).

നാം നിരന്തരമായി അവന്റെ ആത്മാവിലൂടെയുള്ള ആഹ്വാനം നിരസിക്കുകയാ ണെങ്കിൽ, ഒരിക്കലും തിരിച്ചുവരാത്ത അവസ്ഥയിൽ എത്തിച്ചേരും (മത്തായി 12:31,32). ക്രിസ്തുവിൽനിന്ന് മാറിപ്പോകുക എന്നത് അപകടകരമാണ് (എബ്രായർ 6:4-6). കാരണം അവൻ നമ്മുടെ തിരഞ്ഞെടുപ്പവകാശത്തെ മാനിക്കുന്നു.

`ദൈവം അവനെത്തന്നെ നമ്മുടെ പാപങ്ങൾക്കായി യാഗമായി സമർപ്പിച്ചു, അവന്റെ ന്യായപ്രമാണത്തെ നാം ലംഘിച്ചതിന് പ്രായശ്ചിത്തം ചെയ്തു. അധിക മായി എന്താണ് ചെയ്യാൻ കഴിയുക?`