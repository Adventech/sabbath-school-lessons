---
title:  അപകടം വടക്കുനിന്ന്
date:   10/01/2021
---

`അവന്റെ വാഴ്ചയുടെ ആദ്യകാലത്തിൽ എന്ത് ഭീകരമായ പ്രതിസന്ധിയാണ് ആഹാസ് രാജാവ് നേരിട്ടത്? (2 രാജാ. 15:37,38; 2 രാജാ. 16:5,6; യെശ. 7:1,2).`

വടക്കൻ യിസ്രായേലും (എഫയീം) സിറിയയും (അരാം) തെക്കുള്ള ചെറിയ രാജ്യമായ യെഹൂദ്യക്കുമേൽ അക്രമം അഴിച്ചുവിട്ടു. ഇതു സംഭവിച്ചത് ഏദോമ്യരു ടെയും ഫെലിസ്ത്യരുടെയും ആക്രമണത്താൽ ബലഹീനരായിരുന്നപ്പോഴാണ്. മുമ്പ്, യെഹൂദാ യിസ്രായേലിനെതിരെ യുദ്ധം ചെയ്തിട്ടുണ്ട്. എന്നാൽ യിസ്രായേലും സിറി യയും തമ്മിലുള്ള സഖ്യം വലിയൊരു പ്രശ്നം സൃഷ്ടിച്ചിരുന്നു. അസ്സീര്യയുടെ തിഗത്ത് പിലേസർ III (2 രാജാ. 15:19 ൽ പൂൽ എന്നു വിളിക്കുന്നു) എന്ന മഹാ ശക്തിക്കെതിരെ ഉള്ള ഒരു സഖ്യത്തിൽ യെഹൂദയെ നിർബന്ധമായി ചേർക്കണം എന്ന് യിസ്രായേലും സിറിയയും ആഗ്രഹിച്ചിരുന്നതായി തോന്നുന്നു. മഹാവിപ ത്തിന്റെ വെളിച്ചത്തിൽ യിസ്രായേലും സിറിയയും തമ്മിൽ ദീർഘനാളുകളായി നില നിന്നിരുന്ന പോരാട്ടം മാറ്റിവെച്ചു. അവർക്ക് യെഹൂദ്യയെ പിടിച്ചെടുത്ത് ഒരു കൈപ്പാവ ഭരണാധികാരിയെ സ്ഥാപിച്ചാൽ (യെശ. 7:5,6), അവർക്ക് അതിന്റെ ആളും അർത്ഥവും പ്രയോജനപ്പെടുത്താം.

`അവന്റെ ലോകം തകർന്നുകൊണ്ടിരുന്നപ്പോൾ ആഹാസിന്റെ പരിഹാരം എന്താ യിരുന്നു? (2 രാജാ. 16:7-9; 2 ദിന. 28:16).`

അവനെയും അവന്റെ രാജ്യത്തെയും രക്ഷിക്കാൻ കഴിവുള്ള ഏക സുഹൃത്ത് ദൈവമാണെന്നു തിരിച്ചറിയുന്നതിനു പകരം, ആഹാസ് അവന്റെ ശത്രുക്കളുടെ ശ്രതു വായ തിഗത്ത് പിലേസർ III നെ സുഹൃത്താക്കാൻ ശ്രമിച്ചു. യിസ്രായേലിനും സിറിയയക്കുമെതിരെ സഹായത്തിനായുള്ള അവന്റെ അപേക്ഷ അസ്സീരിയ രാജാവ് സന്തോഷത്തോടെ സമ്മതിച്ചു. തിഗലത്ത് പിലേസറിന് ആഹാസിൽനിന്ന് വലിയൊരു കൈക്കൂലി ലഭിക്കുക മാത്രമല്ല, പിന്നെയോ സിറിയയെ കീഴടക്കുന്നതിനുള്ള ഒരു നല്ല ഒഴികഴിവ് ലഭിക്കുകയും ചെയ്തു. അത് അവൻ കൃത്യമായി ചെയ്തു (2 രാജാ. 16:9). സിറിയ-യിസ്രായേൽ സഖ്യത്തിന്റെ ശക്തി തകർക്കപ്പെട്ടു. ഒറ്റനോട്ടത്തിൽ, യെഹൂദയെ രക്ഷിച്ചത് ആഹാസ് ആണെന്ന് തോന്നി.

എന്നിരുന്നാലും, ആഹാസിന്റെ ഭാഗത്തുനിന്നുള്ള ഈ പ്രവൃത്തി, ഒരു ആശ്ചര്യ മായി കാണരുത്. ആ സമയം വരെ യെഹൂദയെ ഭരിച്ച ഏറ്റവും മോശമായ രാജാക്ക ന്മാരിൽ ഒരാളായിരുന്നു അവൻ. (2 രാജാ. 16:3,4; 2 ദിന. 28:2-4 കാണുക).

`ആഹാസ് എപ്രകാരമുള്ളവനായിരുന്നു എന്നതിനെക്കുറിച്ച് നാം വായിക്കുമ്പോൾ, അവൻ എന്തുകൊണ്ട് അപകടത്തോട് അപ്രകാരം പ്രതികരിച്ചു എന്നത് മനസ്സിലാ ക്കാവുന്നതാണ്. ഒരു വ്യക്തിപരമായ നിലയ്ക്ക് നമുക്കായി എന്തു പാഠമാണ് ഇവി ടുള്ളത്? നാം ഇപ്പോൾ ദൈവത്തെ അനുസരിക്കുന്നില്ല എങ്കിൽ, ശരിയായ പരീക്ഷ കൾ വരുമ്പോൾ ആ സമയത്ത് നമുക്ക് അവനിൽ ആശ്രയിക്കുവാനുള്ള വിശ്വാസം ഉണ്ടാകും എന്ന് നമ്മെ ചിന്തിപ്പിക്കുന്നത് എന്താണ്? (യാക്കോബ് 2:22; യിരെ. 12:5).`