---
title:  വേറൊരു ഊഴം
date:   12/01/2021
---

വിശ്വാസത്തിനായുള്ള യെശയ്യാവിന്റെ വിളിയോട് ആഹാസ് പ്രതികരിച്ചില്ല. അതി നാൽ, ദൈവം കരുണയോടെ രാജാവിന് ഒരു അവസരം കൂടി നൽകി. “താഴെ പാതാള ത്തിലോ മീതെ ഉയരത്തിലോ” (യെശ. 7:11) ഒരു അടയാളം കൂടി ചോദിക്കുവാൻ ആവശ്യപ്പെട്ടു. ഇവിടെ ഒരു മനുഷ്യജീവിക്ക് നൽകപ്പെട്ട എക്കാലത്തെയും വലിയ വിശ്വാസത്തിനുള്ള ക്ഷണമാണ് കാണുന്നത്. യാതൊരു ഉപാധിയും ദൈവം വച്ചില്ല. അവരുടെ ഔദാര്യത്തിന്റെ പാരമ്യത്തിലെത്തുമ്പോൾ മാനുഷിക ഭരണാധികാരികൾ ചെയ്യുംപോലെ രാജ്യത്തിന്റെ പകുതി നൽകാം എന്ന രീതിയിലും ദൈവം തന്റെ ദാനത്തെ പരിമിതപ്പെടുത്തിയില്ല. (എസ്ഥർ 5:6; 7:2; മർക്കൊസ് 6:23 കാണുക). അവൻ വിശ്വസിക്കുക മാത്രം ചെയ്താൽ ഒരു ദുഷ്ടനായ രാജാവിനുവേണ്ടി സ്വർഗ്ഗവും ഭൂമിയും ഒന്നാകെ കാലിയാക്കാൻ അവൻ ഒരുക്കവും സന്നദ്ധനുമായി രുന്നു!

`എന്തുകൊണ്ടാണ് ആഹാസ് പ്രതികരിച്ചതുപോലെ ചെയ്തത്? (യെശയ്യാവ് 7:12).`

ആദ്യനോട്ടത്തിൽ, ആഹാസിന്റെ ഉത്തരം ശക്തിയുള്ളതും ആദരണീയവുമായി തോന്നാം. യിസ്രായേല്യർ ചെയ്തതുപോലെ അവൻ ദൈവത്തെ പരീക്ഷിക്കില്ല (പുറ. 17:2; ആവ. 6:16). എന്നാൽ വ്യത്യാസം എന്തെന്നാൽ അവനെ പരീക്ഷിക്കുവാൻ ദൈവം അവനെ ക്ഷണിച്ചു എന്നതാണ് (മലാഖി 3:10 മായി താരതമ്യം ചെയ്യുക). അവനെ പൂർണ്ണമായി കീഴ്പ്പെടുത്തുന്നതും ഉദാരവുമായ ദാനം സ്വീകരിക്കുന്നത് അവനെ പ്രീതിപ്പെടുത്തുമായിരുന്നു, അവന്റെ ക്ഷമയെ പരീക്ഷിക്കില്ല. എന്നാൽ വിശ്വസിക്കുന്നതിൽ അവനെ സഹായിക്കാൻ ദൈവത്തെ പോലും ആഹാസ് അനു വദിച്ചില്ല. വിശ്വാസത്തെ പടിക്കു പുറത്ത് നിർത്തുന്നതിന് അവൻ അവന്റെ ഹൃദയ കവാടം കുറ്റിയിട്ട് കൊട്ടിയടച്ചു.

`യെശ. 7:13 വായിക്കുക. എന്താണ് യെശയ്യാവ് ഇവിടെ പറയുന്നത്? ബാഹ്യമായി ദൈവത്തിന്റെ ക്ഷമ പരീക്ഷിക്കാതിരുന്ന ആഹാസ് വാസ്തവത്തിൽ ദൈവത്തിന്റെ ക്ഷമയെ പരീക്ഷിക്കുകയായിരുന്നു എന്ന് യെശയ്യാവ് ചൂണ്ടിക്കാട്ടി. എന്നാൽ യെശ. 7:11 ന് വിരുദ്ധമായി ഇവിടെ എന്റെ ദൈവം എന്ന് യെശയ്യാവ് ഉപ യോഗിക്കുന്നു എന്ന വസ്തുതയാണ് ഏറ്റവും അസ്വസ്ഥതയുണ്ടാക്കുന്ന കാര്യം. അവിടെ പ്രവാചകൻ രാജാവിനോട് ആവശ്യപ്പെടുന്നത് “നിന്റെ ദൈവമായ” കർത്താ വിനോട് ഒരു അടയാളം ആവശ്യപ്പെടാനാണ്. ആഹാസ് ദിവ്യമായ വാഗ്ദാനം നിര സിച്ചപ്പോൾ, കർത്താവിനെ തള്ളിക്കളയുകയായിരുന്നു. കർത്താവ് യെശയ്യാവിന്റെ ദൈവമായിരുന്നു - ആഹാസിന്റേത് ആയിരുന്നില്ല. ദൈവത്തിന്റെ ദീർഘക്ഷമയെയും നമ്മെ ഏവരെയും രക്ഷയിലേക്ക് കൊണ്ടു വരുവാനുള്ള അവന്റെ സന്നദ്ധതയെയും കുറിച്ച് ഇന്നത്തെ പാഠം നമ്മെ എന്തു പഠിപ്പിക്കുന്നു? പൂർണ്ണമായി കർത്താവിന് കീഴ്പ്പെടാത്തപ്പോൾ ഉള്ള മനുഷ്യ ഹൃദയത്തിന്റെ കാഠിന്യത്തെയും അന്ധതയെയും കുറിച്ചു ഇത് എന്ത് പറയുന്നു? ഒടുവിൽ, അവൻ ആഗ്രഹിച്ചിരുന്ന എന്തെങ്കിലും അടയാളം ദൈവം ആഹാസിന് നൽകിയിരുന്നാൽ പോലും ആഹാസ് അപ്പോൾ വിശ്വസിക്കുമെന്ന് നിങ്ങൾ ചിന്തി ക്കുന്നുണ്ടോ? നിങ്ങളുടെ ഉത്തരം വിശദീകരിക്കുക.`