---
title:  സീയോന്റെ അന്തിമ വിജയം
date:   04/02/2021
---

യെശ. 13-23 ൽ ഒറ്റപ്പെട്ട രാജ്യങ്ങൾക്കെതിരെയുള്ള ദൈവശാസനകളെ തുടർന്ന് യെശ. 24-27 ലോകവ്യാപകമായ തോതിൽ ദൈവത്തിന്റെ ശത്രുക്കളുടെ അന്തിമ തോൽവിയും അവന്റെ ജനത്തിന്റെ വിടുതലും വർണ്ണിക്കുന്നു.

`ഭൂമിയുടെ ശൂന്യതയെക്കുറിച്ചുള്ള യെശ. 24 ലെ വിവരണം എന്തുകൊണ്ടാണ് ക്രിസ്തുവിന്റെ രണ്ടാം വരവിനെ തുടർന്നുള്ള 1000 വർഷങ്ങളിലെ സംഭവങ്ങളുടെ വിവരണംപോലെ ആയിരിക്കുന്നത് (വെളി. 20)?`

യെശ. 13 ലും 14 ലും എന്നപോലെ, അക്ഷരീയ ബാബിലോണിന്റെ ഭാവങ്ങൾ പിന്നീട് വന്ന ശക്തികൾക്കും ബാധകമാണ്. “ബാബിലോണിന്റെ രാജാവ്” പ്രതിനി ധീകരിക്കുന്നത് മനുഷ്യഭരണാധികാരികൾ സാത്താനുമായി സംയോജിക്കുന്നതാണ്. അതിനാൽ ബാബിലോൺ വീണു പോയി (യെശ. 21:9) എന്നു പില്കാലത്ത് ആവർത്തിക്കാം (വെളി. 14:8; 18:2). അങ്ങനെ ഒടുവിൽ ആയിരമാണ്ട് വാഴ്ചയ്ക്ക ശേഷം സാത്താൻ നശിപ്പിക്കപ്പെടുന്നു (വെളി. 20:10). അക്ഷരീയ ബാബിലോണിന്റെ നാശം ന്യായവിധിയുടെ “യഹോവയുടെ ദിവസം” (യെശ. 13:6,9), “യഹോവയുടെ വലുതും ഭയങ്കരവുമായ ദിവസം” (യോവേൽ 2:31; മലാഖി 4:5; സെഫ. 1:7) വരുവാ നിരിക്കുന്നതേയുള്ളൂ.

സമാനമായി, യെശയ്യാവ് 24 ൽ പ്രവാചകന്റെ ദർശനം ആ കാലത്തിന് അനു യോജ്യമായ അവസ്ഥകളിലൂടെ കടന്നുപോകുന്നു. “സൈന്യങ്ങളുടെ യഹോവ... ചന്ദ്രൻ നാണിക്കയും സൂര്യൻ ലജ്ജിക്കയും ചെയ്യും” (യെശ. 24:23). യെശയ്യാവ് സംശയലേശമെന്യേ ചിന്തിച്ചത് ആ ദർശനം അവനറിയാമായിരുന്ന യെരൂശലേമിനെ ബാധിക്കുമെന്നാണ്. എന്നാൽ വെളിപ്പാട് പുസ്തകം വിശദീകരിക്കുന്നത് അത് വാസ്തവത്തിൽ പുതിയ യെരൂശലേമിൽ നിവൃത്തിയാകുമെന്നാണ് (വെളി. 21:2). “നഗരത്തിൽ പ്രകാശിപ്പാൻ സൂര്യനും ചന്ദ്രനും ആവശ്യമില്ല ദൈവതേജസ്സ് അതിനെ പ്രകാശിപ്പിച്ചു, കുഞ്ഞാട് അതിന്റെ വിളക്കാകുന്നു” (വെളി. 21:23).

`ദൈവം വാസ്തവത്തിൽ ദുഷ്ടന്മാരെ നശിപ്പിക്കുന്നുവോ?`

യെശയ്യാവ് 28:21 നോക്കുക. അവിടെ ദൈവത്തിന്റെ നശീകരണ പ്രവൃത്തിയെ “ആശ്ചര്യപ്രവൃത്തിയായി” പറയുന്നു. കാരണം അവൻ അതു ചെയ്യാൻ ആഗ്രഹി ക്കുന്നില്ല, എന്നിരുന്നാലും അത് ഒരു പ്രവൃത്തിയോ ചെയ്തിയോ ആണ്. സ്വയ- നാശത്തിന്റെ വിത്തുകൾ പാപം വഹിക്കുന്നു എന്നത് സത്യമാണ് (യാക്കോബ് 1:15). എന്നാൽ ദൈവത്തിന് ജീവന്റെയും മരണത്തിന്റെയും മേൽ പരമാധികാരം ഉള്ളതു കൊണ്ടും അന്തിമനാശത്തിന്റെ രീതിയും സ്ഥലവും സമയവും അവൻ നിർണ്ണയി ക്കുന്നതുകൊണ്ടും (വെളി. 20), അന്ത്യമായി അവൻ പാപത്തിന്റെ ശാപത്തെ അവ സാനിപ്പിക്കുന്നത് നിഷ്കിയമായാണ് എന്നു വാദിക്കുന്നതിൽ കാര്യമില്ല.

`നാം യെശയ്യാവ് 24-27 ൽ കാണുന്നതാണ് വേദപുസ്തകത്തിലുടനീളം പ്രതിഫ ലിച്ചു കാണുന്നത്, എന്തെന്നാൽ ഇപ്പോഴുള്ള നാശമോ, വേദനയോ, യാതനയോ എന്തുതന്നെ ആയാലും അന്ത്യത്തിൽ ദൈവവും നന്മയും തിന്മയ്ക്കുമേൽ ജയം പ്രാപിക്കും. അങ്ങനെയാകുമ്പോൾ, നമുക്ക് ആ അന്തിമ വിജയത്തിൽ പങ്കാളിയാ കണമെങ്കിൽ നമുക്കു ചെയ്യാവുന്ന ഏക കാര്യം എന്താണ്? (സദൃശ. 3:5-7; റോമർ 10:9).`