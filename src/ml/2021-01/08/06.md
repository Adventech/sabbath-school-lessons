---
title:  വിഗ്രഹാരാധനയുടെ പ്രശ്നം
date:   18/02/2021
---

വിഗ്രഹാരാധന ദൈവവുമായുള്ള ഈടുറ്റതും അന്യാദൃശ്യവുമായ ബന്ധത്തെ നശിപ്പിക്കുന്നു. അത് അവന്റെ സ്ഥാനത്ത് മറ്റെന്തിനെയെങ്കിലും പകരം വെക്കും (പുറ. 20:4,5; യെശ. 42:8). ആയതിനാൽ, പ്രവാചകന്മാർ വിഗ്രഹാരാധനയെ ആത്മീയ "വ്യഭിചാരം' ആയി പ്രതിപാദിക്കുന്നു (യിരെ. 3:6-9; യെഹ. 16:15-19).

`യെശയ്യാവ് 41:29 വായിക്കുക. യെശയ്യാവ് എങ്ങനെയാണ് വിഗ്രഹങ്ങളെ ചിത്രീ കരിക്കുന്നത്? അവിടെ അവൻ അവയെക്കുറിച്ച് എന്താണ് പറയുന്നതെന്ന് നിങ്ങൾ എങ്ങനെ മനസ്സിലാക്കുന്നു? ഏതൊരു വിഗ്രഹത്തെയും, അത് എന്തുതന്നെ ആയാലും, എന്തുകൊണ്ടാണ് ആ വർണ്ണന അത്ര കൃത്യമായിരിക്കുന്നത്?`

അവയുടെ അടയാളങ്ങളിലും രൂപങ്ങളിലും കൂടെയും അവർ ആരാധിച്ചത് ശക്ത മായ ദിവ്യരൂപികളെയാണെന്ന് പുരാതന വിഗ്രഹാരാധികൾ വിശ്വസിച്ചിരുന്നു. മറ്റൊരു ദേവനെ പ്രതിനിധാനം ചെയ്യുന്ന ഒരു വിഗ്രഹത്തെ ആരാധിക്കുന്നത് ഒന്നാം കല്പ നയെ ലംഘിക്കുന്നു “അന്യ ദൈവങ്ങൾ നിനക്ക് ഉണ്ടാകരുത്” (പുറപ്പാട് 20:3). എന്നാൽ ഒരു വിഗ്രഹം സത്യദൈവത്തെ പ്രതിനിധാനം ചെയ്യാൻ ഉദ്ദേശിച്ചുള്ളതാ ണെങ്കിൽ, സ്വർണ്ണകാളക്കുട്ടി ആയിരുന്നതുപോലെ (പുറ. 32:4,5), ദൈവം അത് തന്റെ ഒരു സാദൃശ്യമായി തള്ളിക്കളയുന്നു, കാരണം അവനെ എങ്ങനെ ചിത്രീക രിക്കണമെന്ന് ആർക്കും അറിയില്ല (ആവ. 4:15-19). അവന്റെ അതുല്യമായ മഹത്വ ത്തെയോ മഹിമയെയോ ഒന്നിനും പ്രതിനിധീകരിക്കാൻ ആകില്ല. അങ്ങനെയാകു മ്പോൾ, ഒരു വിഗ്രഹം തന്നെ വേറൊരു ദേവനായി പ്രവർത്തിക്കുന്നു. അതിനെ ആരാധിക്കുന്നത് ഒന്നു രണ്ടും കല്പനകളെ ലംഘിക്കുന്നു.

ദൈവത്തിന്റെ ജനത്തിന് വിഗ്രഹങ്ങൾ ആവശ്യമില്ല, കാരണം അവർക്ക് അവന്റെ ശരിയായ ഷക്കീന സാന്നിധ്യം അവരോടൊത്ത് അവന്റെ ആലയത്തിലുണ്ട്. ഒരു വിഗ്രഹത്തെ ആരാധിക്കുക എന്നാൽ പകരമായി വെക്കുക എന്നാണ്, ആയതുകൊണ്ട് അവന്റെ ശരിയായ സാന്നിദ്ധ്യത്തെ നിഷേധിക്കുന്നു.

`ഇന്ന് ഒരു സഭയെന്ന നിലയിൽ നാം എന്തെല്ലാം തരത്തിലുള്ള വിഗ്രഹാരാധന നേരിടുന്നു? അങ്ങനെയാണെങ്കിൽ അവ എന്താണ്?`

ക്രിസ്ത്യാനികൾ എന്ന് പേര് വഹിക്കുന്ന അനേകരും ദൈവത്തെ കൂടാതെ മറ്റ് ദേവന്മാരെ സേവിക്കുന്നു. നമ്മുടെ സ്രഷ്ടാവ് ആവശ്യപ്പെടുന്നത് നമ്മുടെ പരമ മായ ആരാധനയാണ്. ദൈവത്തോടുള്ള നമ്മുടെ സ്നേഹത്തെ ദുർബലപ്പെടുത്താൻ പ്രവണത കാട്ടുന്ന എന്തും, അല്ലെങ്കിൽ അവന് അർഹതപ്പെട്ടതിൽ ഇടപെടുന്ന എന്തും, അതിനാൽ തന്നെ വിഗ്രഹമായിത്തീരുന്നു. - E.G. White Comments, The SDA Bible Commentary Vol. 2, pp. 1011, 1012.

വിഗ്രഹാരാധന ആകർഷകമായിരുന്നു എന്ന് പുരാതന എഴുത്തുകളിൽ നിന്നും നമുക്കറിയാം, കാരണം അത് ഭൗതീകവാദത്തെ സംബന്ധിക്കുന്നതായിരുന്നു. അവർക്കു ബന്ധപ്പെടുത്താവുന്ന ആരാധന രീതികൾ ഉപയോഗിച്ച്, അവർക്ക് ഫല ഭൂയിഷ്ടിയും സമൃദ്ധിയും നൽകുമെന്ന് അവർ വിശ്വസിച്ചു.