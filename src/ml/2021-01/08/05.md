---
title:  കാരുണ്യവാനായ സഷ്ടാവ്
date:   17/02/2021
---

`എങ്ങനെയാണ് യെശയ്യാവ് 40 ദൈവത്തിന്റെ ശക്തിയുടെയും കരുണയുടെയും കേന്ദ ആശയങ്ങളെ വികസിപ്പിക്കുന്നത്?`

ഈ അദ്ധ്യായത്തിൽ ഉടനീളം, ദൈവത്തിന്റെ ശക്തിയും കരുണയും ഇടകലർത്തി നെയ്തിരിക്കുകയാണ് (ചുവടെ കാണുക), കൂട്ടിയോജിപ്പിക്കുകയും ചെയ്തിരിക്കുന്നു. കാരണം ദൈവത്തിന് അവന്റെ ജനങ്ങളെ രക്ഷിക്കുവാൻ ഇവ രണ്ടും ആവശ്യമാണ്. അവൻ അവരെ രക്ഷിക്കുവാൻ ആഗ്രഹിക്കുന്നു, കാരണം അവൻ കരുണാമയനാണ്: അവന് അവരെ രക്ഷിക്കാനാകും, കാരണം അവൻ ശക്തനാണ്.

- **കരുണ** (യെശ. 40:1-5) ആശ്വാസം, വിടുവിക്കാനായുള്ള കർത്താവിന്റെ വരവ്
- **ശക്തി** (യെശ. 40:3-8) മഹത്വം, മാനുഷിക ബലഹീനതയ്ക്കെതിരെ ശാശ്വതം
- **കരുണ** (യെശ. 40:9-11) വിടുതലിന്റെ സുവാർത്ത, അവന്റെ ജനത്തിന്റെ ഇടയൻ
- **ശക്തി** (യെശ. 40:12-26) അതുല്യനായ സ്രഷ്ടാവ്
- **കരുണ** (യെശ. 27-31) സഷ്ടാവായി, ബലഹീനർക്ക് ബലമേകുന്നു.

അവന്റെ സ്ഥിരതയുടെയും മഹത്വത്തിന്റെയും വെളിച്ചത്തിൽ ദൈവത്തിന്റെ ശക്തി പരിചയപ്പെടുത്തിയശേഷം (യെശ. 40:3-8), യെശയ്യാവ് അവന്റെ അപാര മായ ജ്ഞാനത്തെയും ശക്തിയെയും വിപുലീകരിക്കുന്നു, ഇത് ഭൂമിയെയും അതിലെ നിവാസികളെയും വളരെ ചെറുതായി തോന്നിപ്പിക്കുന്നു (യെശ. 40:12-17). ഇവിടെ ഭൂമിയെയും അതിന്റെ ഭാഗങ്ങളെയും സൂചിപ്പിക്കുന്ന ആലങ്കാരിക ചോദ്യങ്ങളാലും വ്യക്തമായ സാദൃശ്യങ്ങളാലും യെശയ്യാവിന്റെ ശൈലിയെ വ്യക്തമാക്കുന്നു, ഇത് ഇയ്യോബിന് നൽകിയ ദൈവത്തിന്റെ ഉത്തരംപോലെ ഇരിക്കുന്നു (ഇയ്യോബ് 38-41).

`“ദൈവത്തെ ആരോട് ഉപമിക്കും?” എന്ന യെശയ്യാവിന്റെ ആലങ്കാരിക ചോദ്യ ത്തിനുള്ള ഉത്തരം എന്താണ്? (യെശ. 40:18).`

ഇയ്യോബിന് എന്നപോലെ യെശയ്യാവിനും ഉത്തരം വളരെ വ്യക്തമാണ്. ആരെയും തന്നെ, ദൈവത്തോട് സാമ്യപ്പെടുത്താനാകില്ല. എന്നാൽ യെശയ്യാവ് അവന്റെ ചോദ്യം എടുക്കയും അനേകം പുരാതനമായ ആളുകൾ അവരുടെ പ്രവൃത്തികൾ കൊണ്ട് സൂചിപ്പിച്ചതുമായ ഉത്തരത്തെ പ്രതിപാദിക്കുകയും ചെയ്യുന്നു, അതായത് ദൈവം ഒരു പ്രതിമപോലെയാണ് (യെശ. 40:19,20).

ഈ ആശയത്തോട് യെശയ്യാവ് പ്രതികരിക്കുന്നു. ദൈവത്തിന് സാമ്യമായി ഒരു പ്രതിമയെ ഉപയോഗിക്കുക എന്നത് മൗഢ്യം തന്നെയാണ്. എന്നാൽ ജനങ്ങൾക്ക് കാര്യം മനസ്സിലായി എന്ന് ഉറപ്പാക്കുവാൻ, അവൻ ദൈവത്തിന്റെ അതുല്യത വിപു ലീകരിക്കയും അവൻ വിശുദ്ധനായ സൃഷ്ടാവാണെന്നുള്ള (യെശ. 40:21-26) ഉത്തരം നൽകാനാവാത്ത വാദം കൊണ്ടുവരികയും ചെയ്യുന്നു.

`യെശയ്യാവിന്റെ ദൂതിനാൽ സംബോധന ചെയ്യപ്പെടുന്ന ആളുകളുടെ മനോഭാവം എങ്ങനെയാണ് 27-ാം വാക്യം വെളിവാക്കുന്നത്? അതേ മനോഭാവം ഉണ്ടായിരിക്കു ന്നതിൽ നാം ഏതെല്ലാം വിധത്തിൽ കുറ്റക്കാരാണ്?`