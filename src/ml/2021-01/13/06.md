---
title:  നിങ്ങളുടെ സന്തതിയും നിങ്ങളുടെ പേരും നിലനില്ക്കും
date:   25/03/2021
---

`യെശ. 66:22 വായിക്കുക: വാക്യം നമ്മോട് എന്താണു പറയുന്നത്? എന്തു പ്രത്യാ ശയാണ് നമുക്ക് ഇവിടെ കാണാൻ കഴിയുക?`

യെശയ്യാവിലെ ആശ്ചര്യകരമായ വാഗ്ദത്തങ്ങളിൽ ഒന്ന് കാണാൻ കഴിയുന്നത് യെശ. 66:22 ലാണ്. അത് ശ്രദ്ധയോടെ വായിക്കുക. പുതിയ ആകാശത്തിലും പുതിയ ഭൂമിയിലും നമ്മുടെ സന്തതിയും നമ്മുടെ പേരും എന്നേക്കും നിലനില്ക്കും. ഇനി മേലിൽ മാനഹാനിയോ, ഒഴിവാക്കലോ, വെച്ചുപിടിപ്പിക്കലോ, പറിച്ചുമാറ്റലോ, പിഴു തെടുക്കലോ ഇല്ല. ഇവിടെ നമുക്ക് പുതുതാക്കപ്പെട്ട ഒരു ലോകത്തിൽ നിത്യ ജീവന്റെ വാഗ്ദത്തമുണ്ട്. പാപവും മരണവും കഷ്ടപ്പാടും ഇല്ലാത്ത ഒരു ലോകം. ഒരു പുതിയ ആകാശവും പുതിയ ഭൂമിയും നമ്മുടെ ക്രിസ്തീയ വിശ്വാസത്തിന്റെ അന്തിമവും പൂർണ്ണവുമായ പൂർത്തീകരണം. നമുക്കായി ക്രിസ്തു ക്രൂശിൽ നേടി യെടുത്തതിന്റെ പരമമായ അന്ത്യം.

`യെശ. 66:23 ൽ അവതരിപ്പിച്ചിരിക്കുന്നതുപോലെ പുതിയ ആകാശത്തിന്റെയും പുതിയ ഭൂമിയുടെയും ചിത്രീകരണത്തിൽ എന്തുകൊണ്ടാണ് ശബ്ബത്തുകൾക്കൊപ്പം അമാവാസിയും ഉള്ളത്?`

ഈ ബുദ്ധിമുട്ടേറിയ വാക്യത്തെ നോക്കിക്കാണാൻ വിവിധ വഴികൾ ഉണ്ടെങ്കിലും ഒരു സമീപനം ഇതാണ്: യാഗ സമ്പ്രദായം നിലനില്ക്കുന്നതിനുമുമ്പുതന്നെ ദൈവം ശബ്ബത്തിനെ സൃഷ്ടിച്ചു (ഉല്പത്തി 2:2,3). യാഗസമ്പദായം ഒഴികെ അമാവാസി കൾ നിയമാസുസൃത ആരാധന ദിവസങ്ങളായിരുന്നു എന്ന ഒരു സൂചനയും വേദ പുസ്തകത്തിലില്ല. എന്നാൽ ഒരുപക്ഷേ അവ ആരാധനാ ദിവസങ്ങളായിരിക്കാം (എന്നാൽ ആഴ്ചതോറുമുള്ള ശബ്ബത്തുകൾപോലെ വിശ്രമ ദിവസങ്ങളായിരുന്നില്ല). പുതിയ ഭൂമിയിൽ, മിക്കവാറും ജീവവൃക്ഷത്തിന്റെ മാസചകവുമായുള്ള ബന്ധത്തിൽ (വെളി. 22:2).

യെശ. 66:23 ന്റെ പ്രത്യേകമായ അർത്ഥം എന്തായിരുന്നാലും, പ്രധാന കാര്യം നിത്യതയിലുടനീളം ദൈവജനം അവനെ ആരാധിക്കും എന്നതാണ്.

`അതിക്രമക്കാരുടെ ശവങ്ങളെ രക്ഷപ്പെട്ടവർ നോക്കിക്കാണും എന്ന നിഷേധാ ത്മാക ചിത്രത്തോടെ എന്തുകൊണ്ടാണ് യെശയ്യാവ് അവസാനിക്കുന്നത്? (യെശ. 66:24).`

അവന്റെ കാലത്തെ ജനങ്ങൾക്കുള്ള ഒരു ശക്തമായ താക്കീത് എന്ന നിലയിൽ, നശിപ്പിക്കപ്പെട്ട അക്രമികളും ബാബിലോൺ നശീകരണത്തിൽ രക്ഷപ്പെട്ട വിശ്വ സ്തരും തമ്മിലുള്ള വൈരുദ്ധ്യം യെശയ്യാവ് ചുരുക്കമായി അവതരിപ്പിക്കുന്നു. ഇത് എന്നന്നേക്കുമുള്ള യാതന അല്ല - അക്രമികൾ കൊല്ലപ്പെടുന്നു, “തീയാൽ” കൊല്ല പ്പെടുന്നു. പാപികളുടെയും സാത്താന്റെയും നാശവും അഗ്നിപ്പൊയ്കയിലുള്ള മര ണവും (വെളി. 20). അതിനുശേഷം “ഒരു പുതിയ ആകാശവും പുതിയ ഭൂമിയും സൃഷ്ടിക്കുന്നു. വിശുദ്ധമായ ഒരു “പുതിയ യെരൂശലേം” ഇനി കരച്ചിലും നില വിളിയും ഇല്ല. “പഴയതെല്ലാം കഴിഞ്ഞുപോയി” (വെളി. 21:1-4; യെശ. 65:17-19 മായി താരതമ്യം ചെയ്യുക).