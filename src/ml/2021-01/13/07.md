---
title:  കൂടുതൽ പഠനം
date:   26/03/2021
---

പാപത്തിൽനിന്നുള്ള ഭൂമിയുടെ അന്തിമ ശുദ്ധീകരണത്തെക്കുറിച്ച് (Ellen G. White, The Controversy Ended, in The Great Controversy pp. 662-678) വായി ക്കുക.

നിത്യതയിലെ വർഷങ്ങൾ കഴിഞ്ഞുപോകുമ്പോൾ, ദൈവത്തെക്കുറിച്ചും ക്രിസ്ത വിനെക്കുറിച്ചും കൂടുതൽ ധന്യവും മഹത്വകരവുമായ അറിവുകൾ ലഭിച്ചുകൊണ്ടി രിക്കും. ജ്ഞാനം പുരോഗമനപരമായതുപോലെ, സ്നേഹവും ആദരവും സന്തോ ഷവും വർദ്ധിക്കും. മനുഷ്യൻ ദൈവത്തെക്കുറിച്ച് എത്രയധികം പഠിക്കുന്നുവോ; അത്രയധികമായിരിക്കും അവന്റെ സ്വഭാവത്തെക്കുറിച്ചുള്ള അവരുടെ വിസ്മയം. യേശു അവരുടെ മുമ്പിൽ വീണ്ടെടുപ്പിന്റെ സമ്പത്തും സാത്താനുമായുള്ള വൻ പോ രാട്ടത്തിലെ ആശ്ചര്യകരമായ നേട്ടങ്ങളും തുറന്നു കാണിക്കുമ്പോൾ, വീണ്ടെടുക്ക പ്പെട്ടവരുടെ ഹൃദയങ്ങൾ കൂടുതൽ തീക്ഷ്ണമായ ആരാധനയോടെ ആനന്ദിക്കും. അവാച്യമായ ആനന്ദത്തോടെ അവർ സ്വർണ്ണ കിന്നരങ്ങളിൽ കയ്യോടിക്കും; അപ്പോൾ ആയിരക്കണക്കിന് പതിനായിരക്കണക്കിന് ശബ്ദങ്ങൾ ഒത്തുചേർന്ന് സ്തുതി പാടും.

"സ്വർഗത്തിലും ഭൂമിയിലും ഭൂമിക്കു കീഴിലും സമുദ്രത്തിലും ഉള്ള സകല സൃഷ്ടിയും അവയിലുള്ളതൊക്കെയും സിംഹാസനത്തിൽ ഇരിക്കുന്നവനും കുഞ്ഞാ ടിനും തോത്രവും ബഹുമാനവും മഹത്വവും ബലവും എന്നെന്നേക്കും ഉണ്ടാ കട്ടെ എന്നു പറയുന്നത് ഞാൻ കേട്ടു” (വെളി. 5:13).

വൻപോരാട്ടം അവസാനിച്ചിരിക്കുന്നു. പാപിയും പാപവും ഇനിമേലാൽ ഇല്ല. സർവ്വഭൂമിയും ശുദ്ധമായി. സൃഷ്ടിപ്പിലുടനീളം ഐക്യത്തിന്റെയും സന്തോഷത്തി ന്റെയും തുടിപ്പ് മാത്രം. സകലതും സൃഷ്ടിച്ചവങ്കൽനിന്ന് ജീവനും വെളിച്ചവും സന്തോഷവും ഒഴുകുന്നു. അതിസൂക്ഷ്മമായ അണുമുതൽ ഏറ്റവും വലിയ ലോകം വരെ ജീവനുള്ളതും ഇല്ലാത്തതുമായ എല്ലാം തങ്ങളുടെ മങ്ങലില്ലാത്ത സൗന്ദര്യ ത്തിലും തികഞ്ഞ സന്തോഷത്തിലും ദൈവസ്നേഹമാകുന്നു എന്നു പ്രഖ്യാപി ക്കുന്നു. (Ellen G. White, The great Controversy p. 678).

**ചർച്ചയ്ക്കുള്ള ചോദ്യങ്ങൾ:**

`1. എന്തുകൊണ്ടാണ് ഒരു പുതിയ ഭൂമിയിലും ഒരു പുതിയ ആകാശത്തിലുമുള്ള നിത്യ ജീവൻ നമ്മുടെ ക്രിസ്തീയ വിശ്വാസത്തിന്റെ അടിത്തറയാകുന്നത്? ആ വാഗ്ദത്തമി ല്ലെങ്കിൽ നമ്മുടെ വിശ്വാസം എന്തിനു കൊള്ളാം?`

`2. പത്രൊസ് 3:10-14 വായിക്കുക. യെശ. 66 ൽ അവതരിപ്പിച്ചിരിക്കുന്ന അതേ ആശയം ഈ വാക്യങ്ങൾ എങ്ങനെ പ്രതിഫലിപ്പിക്കുന്നു?`

**സംഗ്രഹം:** അത്ഭുത സാധ്യതകളുള്ള ഒരു ദർശനമാണ് യെശയ്യാവ് അവതരിപ്പി ക്കുന്നത്. ദൈവം അവന്റെ വിശ്വാസ സമൂഹത്തെ മാലിന്യം നീക്കി ശുദ്ധമാക്കുക മാത്രമല്ല പിന്നെയോ സകല ജാതികളെയും ഉൾക്കൊള്ളാനായി അവൻ അതിന്റെ അതിർത്തികളെ വിപുലീകരിക്കും, അന്തിമ മായി അവന്റെ സമൂഹത്തിന്റെ പുന:സൃഷ്ടി ഭൂമിയുടെ പുനഃസൃഷ്ടിയിലേക്ക് നയിക്കും. അവിടെ അവന്റെ സാന്നി ദ്ധ്യമായിരിക്കും അവന്റെ ജനങ്ങളുടെ പരമമായ ആശ്വാസം.