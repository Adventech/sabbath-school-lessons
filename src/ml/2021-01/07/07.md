---
title:  കൂടുതൽ പഠനം
date:   12/02/2021
---

“ദൈവത്തിന്റെ നേരിട്ടുള്ള തടസ്സം നില്ക്കലിൽ കൂടി മാത്രമാണ് സൂര്യഘടി കാരത്തിലെ നിഴൽ 10 പടി പിന്നിലേക്ക് പോകുവാൻ കാരണമായത്; ദൈവം അവന്റെ പ്രാർത്ഥന കേട്ടു എന്ന് ഹിസ്കീയാവിനുള്ള അടയാളമായിരുന്നു ഇത്. അതിൻ പ്രകാരം, “ആഹാസിന്റെ ഘടികാരത്തിൽ സൂര്യഗതി അനുസരിച്ച് ഇറങ്ങിപ്പോയിരി ക്കുന്ന നിഴലിനെ ഞാൻ പത്തുപടി പിന്നോക്കം തിരിക്കുമാറാക്കും” (യെശ. 38:8-11) - E.G. White, Prophets and Kings, p. 342.

വിദൂര ദേശത്തുള്ള ഒരു ഭരണാധികാരിയിൽ നിന്നുള്ള ദൂതന്മാരുടെ സന്ദർശനം ഹിസ്കീയാവിന് വാസ്തവത്തിൽ ജീവനുള്ള ദൈവത്തെ അതിയായി പ്രശംസി ക്കുവാനുള്ള ഒരു അവസരമായിരുന്നു. ദൈവത്തെക്കുറിച്ച് അവരോട് പറയുവാൻ അവന് എന്ത് എളുപ്പമായിരുന്നു, ജീവനുള്ള സകലത്തിനെയും നിലനിർത്തുന്നവൻ, മറ്റ് എല്ലാ ആശയും നശിച്ചപ്പോൾ അവന്റെ പ്രീതിയിലൂടെ സ്വന്തം ജീവൻ തിരിച്ചു കിട്ടിയവൻ.

“എന്നാൽ അഹംഭാവവും ദുരഭിമാനവും ഹിസ്കീയാവിന്റെ ഹൃദയത്തെ കീഴ ടക്കി, അങ്ങനെ, ആത്മപ്രശംസയിൽ ദൈവം അവന്റെ ജനത്തെ സമ്പന്നമാക്കിയ നിധികളെല്ലാം മോഹിക്കുന്ന കണ്ണുകൾക്കു മുന്നിൽ തുറന്നുകാട്ടി. ഹിസ്കീയാവ് അവരെക്കുറിച്ച് സന്തോഷിച്ചു തന്റെ ഭണ്ഡാര ഗൃഹവും പൊന്നും വെള്ളിയും സുഗ ന്ധവർഗ്ഗവും പരിമളതൈലവും ആയുധശാലയൊക്കെയും തന്റെ ഭണ്ഡാരത്തിലുള്ള സകലവും അവരെ കാണിച്ചു. തന്റെ രാജധാനിയിലും തന്റെ ആധിപത്യത്തിൽപ്പെട്ട സകലത്തിലും ഹിസ്കീയാവ് അവരെ കാണിക്കാത്ത ഒരു വസ്തുവും ഇല്ലായിരുന്നു” (യെശയ്യാവ് 39:2). ദൈവത്തെ മഹത്വപ്പെടുത്തുവാനല്ല അവൻ ഇത് ചെയ്തത് പിന്നെയോ വിദേശ പ്രഭുക്കന്മാരുടെ മുമ്പിൽ തന്നെത്തന്നെ ഉയർത്തിക്കാട്ടുവാനാണ്.

**ചർച്ചയ്ക്കുള്ള ചോദ്യങ്ങൾ:**

`1. എങ്ങനെയാണ് സാത്താൻ അശ്ശൂര്യനായ രബ്ശേക്കെയെ പോലെ ആകുന്നത്? നീ പാപം ചെയ്തു എന്ന് അവൻ പറയുമ്പോൾ അവൻ സത്യം പറയുകയാണോ (സെഖ ര്യാവ് 3:1) ദൈവം എങ്ങനെ പ്രതികരിക്കുന്നു? (സെഖര്യാവ് 3:2-5 കാണുക) ഈ ആരോപണങ്ങൾക്കെതിരെ നമുക്കുള്ള ഏക പ്രത്യാശ എന്താണ്? (റോമർ 8:1).`

`2. നിങ്ങൾ ക്ഷമിക്കപ്പെടുമ്പോൾ സാത്താൻ ആരോപണങ്ങൾ നിർത്തുന്നുവോ? (വെളി. 12:10 കാണുക) നിങ്ങൾ ക്ഷമിക്കപ്പെട്ടതിനുശേഷം, നിങ്ങളുടെ പാപം മുഖാ ന്തിരം നിങ്ങൾ അവന് അവകാശപ്പെട്ടതാണെന്ന് പറഞ്ഞുകൊണ്ടേയിരിക്കുമ്പോൾ അവന്റെ ആരോപണത്തിന്റെ പ്രകൃതം എന്താണ്? (ആവർത്തനം 19:16-21 കാണുക. വ്യാജം പറയുന്നവന്റെ പ്രമാണം, പകയുള്ള സാക്ഷി).`

**സംഗ്രഹം:** വിശ്വസ്തനായ ഒരു രാജാവിന്റെ നിലവിളിയോടുള്ള പ്രതികരണമായി, ദൈവം അവന്റെ ജനത്തെ രക്ഷിക്കുകയും, അവൻ ആരാണെന്ന് കാണിക്കുകയും ചെയ്തു: ഭൂമിയുടെ വിധി നിർണ്ണയിക്കുന്ന സർവ്വശക്തനായ യിസ്രായേലിന്റെ രാജാവ്; അവന്റെ ജനത്തെ നശിപ്പിക്കാൻ നോക്കുന്നവരെ നശിപ്പിക്കുക മാത്രമല്ല പിന്നെയോ അവൻ മറ്റുള്ളവർക്കായി അവസരങ്ങൾ നൽകുന്നു, അവന്റെ ജനങ്ങ ളായിത്തീരുവാൻ, അവർ എത “ബാബിലോണിയർ” ആയിരുന്നാലും.