---
title:  സൗജന്യമായി എന്തെങ്കിലും വാങ്ങുകയോ?
date:   07/03/2021
---

`ഈ വാക്യം വായിക്കുക: “അല്ലയോ ദാഹിക്കുന്ന ഏവരും... വന്നുവാങ്ങി തിന്നു വിൻ” (യെശ. 55:1) എന്ത് വൈരുദ്ധ്യമാണ് നിങ്ങൾ ഇവിടെ കാണുന്നത്?`

നിങ്ങൾ ആഹാരവുമായി ഒരു വലിയ നഗരത്തിലെ തെരുവിൽനിന്ന് അവിടുള്ള ഭവനരഹിതരോടും വിശുക്കുന്നവരോടും വിളിച്ചു പറയുകയാണ്: “പണമില്ലാത്തവർ വന്ന് വാങ്ങി ഭക്ഷിക്കുക!”. എന്നാൽ അവർക്കു പണമില്ല എങ്കിൽ അവർ എങ്ങനെ വാങ്ങും?

എന്നിരുന്നാലും, യെശയ്യാവ് കൂട്ടിച്ചേർത്തതുപോലെ “ദ്രവ്യവും വിലയും കൂടാതെ” എന്നു ചേർത്താൽ (യെശ. 55:1) കാര്യം വ്യക്തമാകും. ക്ഷമ സ്വീകരിക്കു വാൻ യെശയ്യാവ് ജനങ്ങളോട് ആഹ്വാനം ചെയ്യുന്നു (യെശ. 55:7) സൗജന്യമായി. എന്നിരുന്നാലും, “വാങ്ങുക” എന്ന വാക്ക് ഊന്നിപ്പറയുന്നത് ജനങ്ങളുടെ ആഗ്രഹ ങ്ങളും ആവശ്യങ്ങളും നിറവേറാനായി ദൈവം അവർക്ക് നല്കുന്നത് മൂല്യമുള്ള താണെന്നാണ്; അതിനാൽ, അത് സ്വീകരിക്കുക എന്നതിൽ ഒരു വ്യവഹാരം ഉൾപ്പെ ടുന്നു (വിലയുള്ള എന്തിന്റെയെങ്കിലും കൈമാറ്റം). അവന്റെ ജനങ്ങളുമായുള്ള ഒരു പുനഃസ്ഥാപിക്കപ്പെട്ട ഉടമ്പടി ബന്ധത്തിന്റെ ചട്ടക്കൂടിനുള്ളിൽ ദൈവം ക്ഷമ സൗജ ന്യമായി നല്കുന്നു, എന്നാൽ അത് അവന് സൗജന്യമായതു കൊണ്ടല്ല. അവന്റെ സ്വന്തം ദാസന്റെ രക്തം കുതിർന്ന വിലയാലാണ്.

`നമ്മുടെ രക്ഷയുടെ വില എന്തായിരുന്നു (1 പത്രൊസ് 1:18,19 കാണുക).`

യെശയ്യാവിന്റെ രക്ഷയോടുള്ള സമീപനം എങ്ങനെയാണ് പുതിയ നിയമത്തി ന്റെതുമായി താരതമ്യമാകുന്നത് ( എഫെ. 2:8,9).

യെശയ്യാവ് പഴയനിയമത്തിൽ സുവിശേഷത്തെ സംഗ്രഹിക്കുന്നു, അതാകട്ടെ പുതിയ നിയമത്തിലെ സുവിശേഷം പോലെ തന്നെയാണ്. പ്രവർത്തിയാലുള്ള രക്ഷ എന്ന “പഴയ ഉടമ്പടിക്ക്” കൃപായാലുള്ള രക്ഷ എന്ന “പുതിയ ഉടമ്പടി” ഇവിടെ പകരമാകുന്നില്ല. ആദാമിനോടും ഹവ്വായോടും ദൈവം ഒരു വീണ്ടെടുപ്പുകാരനെ വാഗ്ദാനം ചെയ്തതു മുതൽ (ഉല്പത്തി 3:15), രക്ഷയ്ക്ക് ഒരു മാർഗ്ഗമേ ഉണ്ടായിരു ന്നുള്ളൂ: വിശ്വാസത്താലുള്ള കൃപയാൽ (എഫെസ്യർ 2:8); “ദൈവത്തിന്റെ കൃപാവ രമോ നമ്മുടെ കർത്താവായ യേശുക്രിസ്തുവിൽ നിത്യജീവൻ തന്നെ” (റോമർ 6:23).

നിത്യജീവനുവേണ്ടിയുള്ള വിഫലമായ അന്വേഷണത്തിൽ ധീരമായ സാഹസിക കൃത്യങ്ങൾ ചെയ്ത പുരാതനകാലത്തെ ഗിൽഗാമേഷ് മുതൽ, പുനർജ്ജന്മത്തിൽ വിശ്വസിക്കുന്ന ആധുനിക അഭിനേതാക്കൾവരെ, മനുഷ്യർക്ക് കഴിയാവുന്ന എല്ലാ രീതികളിലും രക്ഷയ്ക്കായി ശ്രമിച്ചിട്ടുണ്ട്, എന്നാൽ എല്ലാം വിഫലമായി. ഇതിനാ ലാണ് അവർ യേശുവിനെയും അവൻ അവർക്കുവേണ്ടി ക്രൂശിൽ നേടിയെടുത്തതി നെയും കുറിച്ച് അറിയേണ്ടത്.

`രക്ഷ ദാനമാണ് അതിനാൽ അത് നേടിയെടുക്കുവാൻ നമുക്ക് ഒന്നും ചെയ്യാനാ കില്ല. നമ്മുടെ പ്രവർത്തികൾ നമ്മെ രക്ഷിക്കാനാകും വിധം ഒരിക്കലും നല്ലതല്ല. എന്നാൽ അതേ സമയത്ത്, നമ്മുടെ സകലതും അതിന് വിലയായും. അതിന്റെ അർത്ഥമെന്ത്? ഉദാഹരണത്തിന് മത്തായി 10:39; ലൂക്കൊസ് 9:23; 14:26; ഫിലി. 3:8 കാണുക).`