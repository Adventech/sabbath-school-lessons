---
title:  സ്നേഹം വളർത്തുന്നു
date:   06/03/2021
---

### ഈയാഴ്ചയിലെ പഠനത്തിനായി വായിക്കുക
യെശ. 55:1-7; 55:6-13; 58:1-12; 58:13,14.

> <p> മനഃപാഠവാക്യം </p>
> “വിശപ്പുള്ളവനോടു നീ താല്പര്യം കാണിക്കയും കഷ്ട ത്തിൽ ഇരിക്കുന്നവനു തൃപ്തിവരുത്തുകയും ചെയ്യുമെങ്കിൽ നിന്റെ പ്രകാശം ഇരു ളിൽ ഉദിക്കും; നിന്റെ അന്ധകാരം മദ്ധ്യാഹ്നം പോലെയാകും” (യെശ. 58:10). ന്റെബാസ്കായിലെ ലിങ്കണിൽ താമസിച്ചിരുന്ന ഒരു യെഹൂദാ കാന്റിനും (ആരാധനയ്ക്ക് നേതൃത്വം നൽകുന്ന ആൾ) അവന്റെ ഭാര്യയ്ക്കും, അശ്ലീലമായതും ഭീഷണിപ്പെടുത്തുന്നതുമായ ഫോൺ വിളികൾ ലഭിച്ചു തുടങ്ങി. അമേരിക്കയിലുള്ള ഒരു മതവൈര്യകൂട്ടമായ ക്യുക്ലക്സ് ക്ലാൻ-ന്റെ നേതാക്കന്മാരിൽ ഒരാളിൽനിന്നാണ് വിളികൾ വരുന്നതെന്ന് അവർ കണ്ടെത്തി. ആളാരാണെന്ന് മനസ്സിലായതുകൊണ്ട് അവർക്കു വേണമെങ്കിൽ അവനെ പോലീസിന് ഏല്പിച്ചു കൊടുക്കാമായിരുന്നു. എന്നാൽ അവർ ഒരു സമൂലമായ സമീപനത്തിന് തീരുമാനിച്ചു. അവൻ ഒരു മുടന്ത നാണെന്നു മനസ്സിലാക്കിയപ്പോൾ, അവർ ഭക്ഷണവുമായി അവന്റെ വീട്ടുപടിക്ക ലെത്തി! അവൻ തികച്ചും അത്ഭുതപ്പെട്ടുപോയി. അവരുടെ സ്നേഹത്തിനുമുമ്പിൽ അവന്റെ വെറുപ്പ് അലിഞ്ഞു. ആ ദമ്പതികൾ തുടർന്നും അവനെ സന്ദർശിച്ചു, സൗഹൃദം വളർന്നു. അവൻ യെഹൂദനാകാം എന്നുവരെ ചിന്തിച്ചു!

**“അന്യായ ബന്ധനങ്ങളെ അഴിക്കുക നുകത്തിന്റെ അമിക്കയറുകളെ അഴുക്കുക; പീഡിതരെ സ്വതന്ത്രരായി വിട്ടയയ്ക്കുക എല്ലാ നുകത്തെയും തകർക്കുക; ഇത ല്ലയോ എനിക്ക് ഇഷ്ടമുള്ള ഉപവാസം?” (യെശ. 58:6,7).**

വിരോധാഭാസമെന്ന് പറയട്ടെ, ലിങ്കണിലെ ദമ്പതികൾ അവരുടെ ഉപവാസം നട ത്തിയത് വിശന്നിരുന്ന ഒരു മർദ്ദകനുമായി അവരുടെ സദ്യ പങ്കുവെച്ചാണ്, അതി ലൂടെ അവന്റെ സ്വന്തം അന്യായ മുൻവിധിയുടെ ചങ്ങലകളിൽനിന്ന് അവനെ സ്വത ന്തനാക്കി.

**യെശയ്യാ പ്രവാചകനാൽ ചിത്രീകരിക്കപ്പെട്ട ഈ പ്രധാന ആത്മീയ തത്വത്തെ ക്കുറിച്ച് നമുക്ക് കൂടുതലായി പഠിക്കാം.**

_ഈ ആഴ്ചയിലെ പാഠം പഠിച്ച് മാർച്ച് 13 ശബ്ബത്തിനുവേണ്ടി നമുക്ക് ഒരുങ്ങാം..._