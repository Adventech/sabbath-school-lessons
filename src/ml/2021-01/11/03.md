---
title:  ഉന്നതമായ വിചാരങ്ങളും വഴികളും
date:   08/03/2021
---

`“ആകാശം ഭൂമിക്കുമീതെ ഉയർന്നിരിക്കുന്നതുപോലെ” (യെശ. 55:9) അവന്റെ വിചാരങ്ങളും വഴികളും നമ്മുടേതിനേക്കാൾ ഉയർന്നിരിക്കുന്നു എന്ന് എന്തു കൊണ്ടാണ് ദൈവം പറയുന്നത്? അതിന്റെ അർത്ഥം എന്താണ്?`

ഏറ്റവും ലളിതമായ വസ്തുക്കളിൽപോലും മർമ്മങ്ങൾ ഒളിഞ്ഞിരിക്കുന്ന പ്രപ ഞ്ചത്തെ സൃഷ്ടിച്ചവനായ ദൈവത്തെ നമ്മുടെ മനസ്സുകൾക്ക് പൂർണ്ണമായി അള ക്കാനോ അവന്റെ വഴികൾ നമ്മുടേതിനേക്കാൾ ഉന്നതമാണെന്ന് മുഴുവനായി ഗ്രഹി ക്കാനോ ആവില്ല എന്നതിന് ചോദ്യമേതുമില്ല. ആയതിനാൽ, അവന്റെ അനന്തമായ മേൽക്കോയ്മയുടെ അറിവ്, അവന്റെ സഹായം താഴ്ചയോടെ സ്വീകരിക്കുന്നതിനെ എളുപ്പമാക്കും (യെശ. 57:15 കാണുക).

യെശ. 55:6-9 വായിക്കുക. നമുക്ക് ഭാവന ചെയ്യാവുന്നതിനും ഉന്നതമാണ് ദൈവ ത്തിന്റെ വിചാരങ്ങളും വഴികളും എന്നതിനെക്കുറിച്ചു ദൈവം സംസാരിക്കുന്ന പശ്ചാ ത്തലം എന്താണ്? നമുക്കു മനസ്സിലാക്കാൻ വളരെ ബുദ്ധിമുട്ടുള്ള എന്ത് കാര്യം ചെയ്യുമെന്നാണ് അവൻ പറയുന്നത്?

പ്രപഞ്ചത്തിലെ എല്ലാ വലിയ മർമ്മങ്ങളിലും വെച്ച്, ഏറ്റവും വലിയത് രക്ഷാ പദ്ധതി ആണെന്നതിൽ സംശയമൊന്നുമില്ല; നമുക്ക് കഷ്ടിച്ചു മനസ്സിലാക്കാൻ കഴി യുന്ന ഒരു മർമ്മം. (എഫെ. 6:19 കാണുക). പ്രപഞ്ച സ്രഷ്ടാവ് മനുഷ്യത്വം ധരിക്കാ നായി താഴേക്കു വരുമെന്നും അദ്ധ്വാനത്തിന്റെയും കഷ്ടപ്പാടിന്റെയും ഒരു ജീവിതം നയിക്കുമെന്നും, പിന്നീടു നമുക്കുവേണ്ടി മരിക്കാൻ മാത്രമായി, പാപത്തിനു യാഗ മായി. ഇതെല്ലാം ചെയ്തത് അവനു നമ്മോടു ക്ഷമിക്കാനും കരുണകാണിക്കാനും മാത്രമായിരുന്നു എന്ന സത്യം ദൈവത്തിന്റെ സൃഷ്ടികളുടെ ഹൃദയങ്ങളെ സകല കാലത്തിലും നിത്യതയോളവും അതീവ സന്തുഷ്ടമാക്കും.

“ദൂതന്മാർ നോക്കിക്കാണാൻ ആഗ്രഹിക്കുന്ന ഒന്നാണ് വീണ്ടെടുപ്പിന്റെ കേന്ദ ആശയം: അതു നിത്യതയുടെ അന്തമില്ലാത്ത നാളുകളിലുടനീളം വീണ്ടെടുക്കപ്പെട്ട വരുടെ ഗാനവുമായിരിക്കും. ഇപ്പോൾ അതേക്കുറിച്ചു ശ്രദ്ധയോടെ ചിന്തിക്കുകയും പഠിക്കുകയും ചെയ്യുന്നത് യോഗ്യമല്ലേ?

“ഈ വിഷയം ഒരിക്കലും തീരാത്തതാണ്. ക്രിസ്തുവിന്റെ അവതാരത്തെയും, അവന്റെ പാപപരിഹാര യാഗത്തിന്റെയും, മദ്ധ്യസ്ഥ പ്രവർത്തനത്തിന്റെയും പഠനം സമയം നിലനില്ക്കുന്നിടത്തോളം കാലം ശുഷ്ക്കാന്തിയുള്ള വിദ്യാർത്ഥിയുടെ മന സ്സിനെ പ്രവർത്തനക്ഷമമാക്കും; അങ്ങനെ സ്വർഗ്ഗത്തിലേക്ക് അതിന്റെ എണ്ണമറ്റ വർഷ ങ്ങളിലേക്ക് നോക്കി, അവൻ ആശ്ചര്യത്തോടെ വിളിച്ചുപറയും, “ദൈവീകത്വത്തിന്റെ മർമ്മം മഹത്വകരമാണ്!” E. G. White, My Life Today, P. 360.

`നിങ്ങൾ ചെയ്തിട്ടുള്ള ചീത്തകാര്യങ്ങൾ നോക്കൂ: നിങ്ങൾ ഉപദ്രവിച്ചിട്ടുള്ള ആളുകൾ, നിങ്ങൾ പറഞ്ഞിട്ടുള്ള നിർദയമായ വാക്കുകൾ, നിങ്ങൾ മറ്റുള്ളവരെ നിരാശരാക്കിയ വിധങ്ങൾ, നിങ്ങളെ സ്വയം നിരാശരാക്കിയത് പറയുകയും വേണ്ട. എന്നിട്ടുകൂടി, യേശുവിലൂടെ, ഇതിനെല്ലാം നിങ്ങൾ ക്ഷമിക്കപ്പെടുകയും, ഇപ്പോൾ തന്നെ, ദൈവസൃഷ്ടിയിൽ പൂർണ്ണമായും നീതിമാനായും നില്ക്കാനാവും. അതൊരു മർമ്മം അല്ലെങ്കിൽ, പിന്നെ എന്താണ്?`