---
title:  രാജാവ് മരിച്ചു. രാജാവ് നീണാൾ വാഴട്ടെ!
date:   03/01/2021
---

`യെശയ്യാവ് 6:1. ഉസ്സീയാ രാജാവിന്റെ മരണത്തെക്കുറിച്ച് സംസാരിക്കുന്നു. 2 ദിന വൃത്താന്തം 26 വായിച്ച് ഉസ്സീയാ രാജാവിന്റെ മരണത്തിന്റെ പ്രാധാന്യം എന്തെന്നു കാണുക?`

രാജാവിന്റെ മരണത്തെ സംബന്ധിച്ച് വ്യത്യസ്ത കാഴ്ചപ്പാടുകൾ നൽകപ്പെടാം.

1. ഉസ്സീയാവിന്റെ വാഴ്ച ദീർഘമായതും സമ്പന്നവും ആയിരുന്നെങ്കിലും “അവൻ ബലവാനായപ്പോൾ അവന്റെ ഹൃദയം അവന്റെ നാശത്തിനായിട്ടു നിഗളിച്ചു' (2 ദിനവൃത്താന്തം 26:16). അവൻ ദൈവാലയത്തിൽ ധൂപം കാട്ടാനും ശ്രമിച്ചു. അഹ രോന്യ പുരോഹിത പിൻഗാമിയല്ലാതിരുന്നതുകൊണ്ട് പുരോഹിതന്മാർ അവനെ തട ഞ്ഞപ്പോൾ കോപം ജ്വലിച്ചു (2 ദിനവൃത്താന്തം 26:18). ദൈവം ഉടൻ തന്നെ തിരു ത്തൽ നിരസിച്ച അവനെ കുഷ്ഠംകൊണ്ട് പ്രഹരിച്ചു. “അവൻ യഹോവയുടെ ആല യത്തിൽനിന്ന് ഭ്രഷ്ടനായിരുന്നതിനാൽ ഒരു പ്രത്യേകശാലയിൽ കുഷ്ഠരോഗിയായി താമസിച്ചു” (2 ദിനവൃത്താന്തം 26:21). അശുദ്ധനായ മാനുഷിക രാജാവ് മരിച്ച അതേ വർഷം നിർമ്മലനും, അമർത്യനും, സ്വർഗ്ഗീയനുമായ ഒരു രാജാവിന്റെ ദർശനം തന്റെ ആലയത്തിൽ യെശയ്യാവ് കണ്ടു എന്നത് എത്ര വിരോധാഭാസമാണ്!
2. ഉസ്സീയാവും യെശയ്യാവും തമ്മിൽ പ്രകടമായ ഒരു വൈരുദ്ധ്യമുണ്ട്. ഉസ്സീ യാവ് വിശുദ്ധിയെ എത്തിപ്പിടിക്കാൻ ശ്രമിച്ചത് ധിക്കാരപൂർവ്വമാണ്. ആയതിനാൽ വിശുദ്ധിയിൽനിന്ന് വേർപെടുത്തപ്പെടുകയും ചെയ്തു. മറുഭാഗത്ത്, യെശയ്യാവാ കട്ടെ, ദൈവത്തിന്റെ വിശുദ്ധി അവനിലേക്ക് എത്തിച്ചേരുവാൻ അനുവദിച്ചു. അവൻ താഴ്ചയോടെ അവന്റെ ബലഹീനത അംഗീകരിക്കയും ധാർമ്മികശുദ്ധിക്കായി കാംക്ഷിക്കയും അതവന് ലഭിക്കയും ചെയ്തു (യെശയ്യാവ് 6:5-7). യേശുവിന്റെ ഉപ മയിലെ ചുങ്കക്കാരനെപ്പോലെ, അവൻ നീതീകരിക്കപ്പെട്ടവനായി. “തന്നെത്താൻ ഉയർത്തുന്നവൻ എല്ലാം താഴ്ത്തപ്പെടും; തന്നെത്താൻ താഴ്ത്തുന്നവൻ എല്ലാം ഉയർത്തപ്പെടും” ( ലൂക്കൊസ് 18:14).
3. അവന്റെ ജനങ്ങളുടെ ധാർമ്മിക അവസ്ഥയും ഉസ്സീയാവിന്റെ കുഷ്ഠരോഗ ബാധിതമായ ശരീരവും തമ്മിൽ പ്രകടമായ ഒരു സാമ്യമുണ്ട്. “അടിതൊട്ടു മുടി വരെ ഒരു സുഖവും ഇല്ല മുറിവും ചതവും പഴുത്ത വണവും മാത്രമേ ഉള്ളൂ” (യെശയ്യാവ് 1:6).
4. ഉസ്സീയാവിന്റെ മരണം (740 ബി.സി.) ദൈവജനത്തിന്റെ നേതൃത്വത്തിലെ ഒരു പ്രധാന പ്രതിസന്ധിയെ കുറിക്കുന്നു. സ്വതന്ത്ര ഭരണാധികാരിയായ ഏതൊരാളി ന്റെയും മരണം ഭരണമാറ്റത്തിൽ അവന്റെയോ അവളുടെയോ രാജ്യത്തെ ക്ഷതമേ ല്പിക്കുന്നു. എന്നാൽ യെഹൂദയാകട്ടെ പ്രത്യേകമായ അപകടത്തിലായിരുന്നു. കാരണം തിഗ്ളത്ത് പിലേസർ III 745 ബി.സി. യിൽ അസ്സീര്യ സിംഹാസനത്തിൽ ഉപവിഷ്ടനായിരുന്നു. ഉടൻ തന്നെ യുദ്ധത്തിൽ ഏർപ്പെടുകയും ചെയ്തു. അങ്ങനെ അവന്റെ രാഷ്ട്രം സമീപ പൗരസ്ത്യ രാജ്യങ്ങളുടെ എല്ലാം സ്വതന്ത്ര നിലപാടിന് ഭീഷണിയായി. ഈ പ്രതിസന്ധി ഘട്ടത്തിലും താനാണ് നിയന്ത്രണത്തിൽ എന്ന് പ്രവാചകനെ കാണിച്ചുകൊണ്ട് ദൈവം യെശയ്യാവിനെ പ്രോത്സാഹിപ്പിച്ചു.

`ശ്രദ്ധയോടെ 2 ദിനവൃത്താന്തം 26:16 വായിക്കുക.`