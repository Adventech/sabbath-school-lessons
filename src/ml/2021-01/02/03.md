---
title:  “ശുദ്ധ, ശുദ്ധ, ശുദ്ധ”
date:   04/01/2021
---

(യെശയ്യാവ് 6:1-4): യെശയ്യാവ് 6 ന്റെ ആദ്യ നാലു വാക്യങ്ങളിൽ എന്താണെന്നു ശ്രദ്ധിക്കുക. വലിയ രാഷ്ട്രീയ കലാപത്തിനിടയിലാണ് രാജാവ് മരിക്കുന്നത്. യെശ യ്യാവിന് ആരാണ് നിയന്ത്രണത്തിലുള്ളത് എന്ന് ഉറപ്പില്ലാതിരുന്നതുകൊണ്ട് ഭയമാ യിരുന്നു.

പിന്നീട് ദർശനത്തിൽ എടുക്കപ്പെട്ടപ്പോൾ, സിംഹാസനത്തിൽ ഇരിക്കുന്ന ദൈവ ത്തിന്റെ ജ്വലിക്കുന്ന മഹിമ അവൻ ഇമവെട്ടാതെ നോക്കിനിന്നു, തിളങ്ങുന്ന സെറാ ഫുകളുടെ ഗാനാലാപവും (“കത്തുന്നവർ”) “ശുദ്ധ, ശുദ്ധ, ശുദ്ധ” എന്ന് ആർപ്പി ടുന്ന ശബ്ദവും തത്ഫലമായുണ്ടായ അവന്റെ കാല്ക്കീഴിലെ പ്രകമ്പനവും അവൻ കേട്ടു. അത് ദൈവാലയത്തെ നിറച്ചപ്പോൾ ആ പുകച്ചുരുളുകൾക്കിടയിലൂടെ അവൻ ഉറ്റുനോക്കി അത് പ്രവാചകനെ സ്തബ്ധനാക്കി. ആരാണ് നിയന്ത്രണത്തിലുള്ള തെന്ന് യെശയ്യാവിന് ഇപ്പോൾ ബോദ്ധ്യമായി.

`ഈ ദർശനത്തിൽ ദൈവം എവിടെയാണ്? (യെശയ്യാവ് 6:1) മറ്റ് ഇടങ്ങളിൽനിന്ന് വിരുദ്ധമായി എന്തുകൊണ്ടാണ് ദൈവം ഇവിടെ യെശയ്യാവിന് പ്രത്യക്ഷപ്പെടുന്നത്? (പുറപ്പാട് 25:8; പുറപ്പാട് 40:34-38 കാണുക).`

യെഹസ്കേൽ 1; ദാനീയേൽ 7:9,10; വെളിപ്പാട് 4,5 എന്നിവിടങ്ങളിൽ അവരുടെ ദർശനങ്ങൾ അവർക്കു ലഭിച്ചപ്പോൾ യെഹസ്കേൽ, ദാനീയേൽ, യോഹന്നാൻ എന്നി വർ നാടുകടത്തപ്പെട്ടവരായിരുന്നു. യെശയ്യാവിനെപ്പോലെ തന്നെ, ദൈവമാണ് ഇപ്പോഴും നിയന്ത്രണത്തിൽ എന്നുള്ള പ്രത്യേകമായ ആശ്വാസവും പ്രോത്സാഹ നവും അവർക്ക് ആവശ്യമായിരുന്നു. യെഹസ്കേലും, ദാനീയേലും വിഗ്രഹാരാ ധകരുടെ രാഷ്ട്രത്തിൽ ബന്ധികളായിരുന്നു. യോഹന്നാനാകട്ടെ ഏകാന്തമായ ഒരു ദ്വീപിലേക്ക് നാടുകടത്തപ്പെട്ടിരുന്നു. പ്രതിസന്ധി ഘട്ടത്തിൽ പോലും അവർക്ക് വിശ്വ സ്തരായി നിലകൊള്ളുന്നതിന് ഈ ദർശനങ്ങൾ സഹായിച്ചു.

“ദൈവത്തിന്റെ മഹത്വവും മഹിമയും യെശയ്യാവ് ദർശിച്ചപ്പോൾ, വിശുദ്ധിയെയും നൈർമല്യത്തെയും കുറിച്ചുള്ള ചിന്തയാൽ അവൻ പൂർണ്ണമായി കീഴ്പെട്ടു. സഷ്ടാ വിന്റെ അതുല്യമായ പൂർണ്ണതയും അവരുടെ അവസ്ഥയും തമ്മിൽ എത്ര പ്രകട മായ വൈരുദ്ധ്യം!” എലൻ ജി. വൈറ്റ് Prophets and Kings p. 307.

യെശയ്യാവിന്റെ ദർശനത്തിൽ ഊന്നിപ്പറഞ്ഞിരിക്കുന്ന ദൈവത്തിന്റെ അത്യുത് കൃഷ്ടമായ വിശുദ്ധി, അവന്റെ ദൂതിന്റെ ഒരു അടിസ്ഥാനഭാവമാണ്. ദൈവം വിശുദ്ധ നാണ്, അവന്റെ ജനങ്ങളിൽനിന്ന് അവൻ വിശുദ്ധി ആവശ്യപ്പെടുന്നു. അവർ അനു സരണത്തിലും വിശ്വാസത്തിലും ജീവിച്ച് പാപം ഏറ്റുപറഞ്ഞ് അവരുടെ ദുർമ്മാർഗ്ഗ ങ്ങളിൽനിന്നു തിരിയണം.

`പ്രതിസന്ധിഘട്ടങ്ങളിൽ ദൈവം നിങ്ങളെയും നിങ്ങളുടെ വിശ്വാസത്തെയും നില നിർത്തിയ വിധങ്ങൾ എണ്ണിയെണ്ണി പറയുക. മറ്റുള്ളവരുമായി പങ്കുവെക്കാവുന്ന ഈ അനുഭവങ്ങളിൽ നിന്നും നിങ്ങൾ എന്തു പഠിച്ചിട്ടുണ്ട്?`