---
title:  ഭയപ്പെടുത്തുന്ന ആഹ്വാനം
date:   07/01/2021
---

`ദൈവം യെശയ്യാവിനെ വീണ്ടും നിയോഗിച്ചപ്പോൾ, അവന്റെ ജനങ്ങൾക്ക് നൽകു വാനായി ഒരു വിചിത്രമായ സന്ദേശം എന്തുകൊണ്ട് നൽകി? (യെശയ്യാവ് 6:9,10).`

യെശയ്യാവ് തെറ്റായി കേട്ടുവെന്നോ അല്ലെങ്കിൽ ആ ദൂത് അപ്രധാനമായിരുന്നു വെന്ന് നാം കരുതാതിരിക്കേണ്ടതിനോ, അവൻ എന്തുകൊണ്ട് ഉപമകളിലൂടെ പഠി പ്പിച്ചു എന്ന് വിശദീകരിക്കുന്നതിന് യേശു ഈ പാഠഭാഗം ഉദ്ധരിച്ചു (മത്തായി 13:13-15). ആരും നശിക്കണമെന്ന് ദൈവം ആഗ്രഹിക്കുന്നില്ല (2 പതാസ് 3:9). യെഹൂദ്യ യിലെ ജനങ്ങൾക്ക് യെശയ്യാവിനെയും ലോകത്തിന് യേശുവിനെയും അയച്ചത് നശി പ്പിക്കുവാനല്ല നിത്യമായി രക്ഷിക്കുവാനാണ്. എന്നാൽ ചിലർ ക്രിയാത്മകമായി പ്രതി കരിക്കുമ്പോൾ, മറ്റുള്ളവർ അവരുടെ പ്രതിരോധത്തിൽ ഉറച്ചുനില്ക്കുന്നു. അവർക്കു മാനസാന്തരപ്പെടുവാൻ കൂടുതൽ അവസരങ്ങൾ ദൈവം നൽകുന്നു. എങ്കിലും അവർ ഹൃദയം കഠിനപ്പെടുത്തുന്നു. ആ അർത്ഥത്തിൽ, ദൈവം അവരുടെ ഹൃദയങ്ങൾ കടുപ്പമാകാൻ അനുവദിക്കുന്നു. നമ്മോടുള്ള ദൈവത്തിന്റെ മാറ്റമില്ലാത്ത സ്നേഹ ത്തോടുള്ള നമ്മുടെ വ്യക്തിപരമായ പ്രതികരണമാണ് സുപ്രധാനമായ ഘടകം.

മോശെ, യെശയ്യാവ്, യിരെമ്യാവ്, യെഹസ്കേൽ അല്ലെങ്കിൽ ക്രിസ്തപോലും ആയിരുന്ന സുവിശേഷകന്മാരുടെ പങ്ക്, ജനം ദൂത് നിരാകരിച്ചാലും ആഹ്വാനം ചെയ്തുകൊണ്ടേയിരിക്കുക എന്നതാണ്. ദൈവം യെഹസ്കേലിനോട് പറഞ്ഞു: “കേട്ടാലും കേൾക്കാഞ്ഞാലും (അവർ മത്സരഗൃഹമല്ലോ) തങ്ങളുടെ ഇടയിൽ ഒരു പ്രവാചകൻ ഉണ്ടായിരുന്നു എന്ന് അവർ അറിയേണം” (യെഹസ്കേൽ 2:5). ദൈവ ത്തിന്റെയും അവന്റെ ദാസന്മാരുടെയും പങ്കെന്ന് പറയുന്നത് ജനങ്ങൾക്ക് ഒരു ന്യായ മായ അവസരം നൽകുക എന്നതാണ്, അങ്ങനെയാകുമ്പോൾ അവർക്ക് ആവശ്യ മായ താക്കീത് ലഭ്യമായിരിക്കും (യെഹസ്കേൽ 3:16-21 താരതമ്യം ചെയ്യുക), അവർ നാടു കടത്തലും നാശവും തിരഞ്ഞെടുത്താൽ പോലും (യെശയ്യാവ് 6:11-13).

`ഈ ആശയങ്ങൾ മനസ്സിൽ വച്ചുകൊണ്ട്, ഫറവോന്റെ ഹൃദയം കഠിനമാക്കുന്ന തിൽ ദൈവത്തിനുള്ള പങ്കിനെ നാം എങ്ങനെ മനസ്സിലാക്കും?`

പുറപ്പാട് 4:21 ൽ ദൈവം പറയുന്നു: “ഞാൻ അവന്റെ ഹൃദയം കഠിനമാക്കും' ഫറവോന്റെ ഹൃദയം കഠിനമാക്കും എന്ന് ദൈവം പറഞ്ഞ 9 പ്രാവശ്യത്തിൽ ഒന്നാ മത്തേതാണ് ഇത്. എന്നാൽ ഫറവോൻ സ്വന്തം ഹൃദയം കഠിനമാക്കിയ 9 സന്ദർഭ ങ്ങളുമുണ്ടായിരുന്നു (ഉദാഹരണത്തിന് പുറപ്പാട് 8:15; 32; കാണുക).

വ്യക്തമായും ഫറവോന് തിരഞ്ഞെടുപ്പവകാശമുണ്ടായിരുന്നു, അല്ലെങ്കിൽ അവന് സ്വന്തം ഹൃദയം കഠിനമാക്കാൻ കഴിയില്ലായിരുന്നു. ദൈവം ഫറവോന്റെ ഹൃദയം കഠിനമാക്കി എന്നു പറയുന്നത് ദൈവം അവനു നൽകിയ അടയാളങ്ങൾ ത്യജിക്കാ നുള്ള അവന്റെ തിരഞ്ഞെടുപ്പുകൾ ആണ്. ആ അടയാളങ്ങളോട് ഫറവോൻ തുറന്ന മനസ്സുള്ളവനായിരുന്നുവെങ്കിൽ, അവയാൽ അവന്റെ ഹൃദയം കഠിനമാകുകയല്ല മൃദുവാകുമായിരുന്നു.

`നിങ്ങളുടെ ഹൃദയം പരിശുദ്ധാത്മാവിനോട് കഠിനപ്പെട്ടതായി തോന്നിയിട്ടുണ്ടോ? എന്തുകൊണ്ടാണ് അങ്ങനെ സംഭവിച്ചതെന്ന് ചിന്തിക്കുക. ആ ചിന്താഗതി ഭയാന കമായി നിങ്ങൾക്ക് അനുഭവപ്പെട്ടില്ലെങ്കിൽ ഇപ്പോൾ നിങ്ങൾ അതിനെ എങ്ങനെ കാണുന്നു? രക്ഷപ്പെടാനുള്ള മാർഗ്ഗം എന്താണ്? (1 കൊരിന്ത്യർ 10:13 കാണുക).`