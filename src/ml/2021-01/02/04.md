---
title:  പുതിയ വ്യക്തിത്വം
date:   05/01/2021
---

സമാഗമന കൂടാരത്തിൽ, പാപപരിഹാര ദിവസത്തിൽ അതിവിശുദ്ധ സ്ഥലത്ത് ദൈവസന്നിധിയിൽ മഹാപുരോഹിതനു മാത്രമേ സമീപിക്കാനാകൂ. അതും ഒരു സംരക്ഷണ ധൂമ മറയ്ക്കുള്ളിൽ, അല്ലെങ്കിൽ അവൻ മരിക്കും (ലേവ്യ. 16:2,12,13). ധൂപം കത്തിച്ചിരുന്നില്ലെങ്കിലും മഹാപുരോഹിതനായിരുന്നില്ലെങ്കിലും, യെശയ്യാവ് ദൈവത്തെ കണ്ടു! ആലയം പുകയാൽ നിറഞ്ഞു (യെശയ്യാവ് 6:4). പാപപരിഹാര ദിവസത്തിൽ ദൈവത്തിന്റെ മഹത്വം പ്രത്യക്ഷപ്പെട്ട മേഘത്തെ അത് ഓർപ്പിച്ചു (ലേവ്യ. 16:2). അവൻ ഭയചകിതനായി (പുറപ്പാട് 33:20 ഉം ന്യായാധിപന്മാർ 6:22,23 ഉം താരതമ്യം ചെയ്യുക). അവന്റെയും ജനത്തിന്റെയും പാപം അംഗീകരിച്ചു കൊണ്ട് യെശയ്യാവ് നിലവിളിച്ചു (യെശയ്യാവ് 6:5). ഇത് പാപപരിഹാരദിവസത്തിൽ മഹാപുരോഹിതന്റെ ഏറ്റുപറച്ചിലിനെ ഓർമ്മപ്പെടുത്തുന്നു (ലേവ്യ. 16:21).

“ദൈവാലയത്തിന്റെ അകത്തളത്തിൽ ദിവ്യസാന്നിദ്ധ്യത്തിന്റെ പൂർണ്ണ വെളിച്ച ത്തിൽ നിന്നപ്പോൾ, അവന്റെ സ്വന്തം അപൂർണ്ണതയിലും അപര്യാപ്തതയിലും ആയി രിക്കുകയാണെങ്കിൽ, അവൻ വിളിക്കപ്പെട്ട ദൗത്യം നേടിയെടുക്കാൻ അവന് ഒരി ക്കലും സാദ്ധ്യമല്ല എന്ന് അവൻ തിരിച്ചറിഞ്ഞു.” എലൻ ജി. വൈറ്റ്, Prophets and Kings p. 308.

`എന്തുകൊണ്ടാണ് യെശയ്യാവിന്റെ അധരങ്ങളെ ശുദ്ധമാക്കാൻ സാറാഫ് ഒരു ജ്വലിക്കുന്ന തീക്കനൽ ഉപയോഗിച്ചത്? (യെശയ്യാവ് 6:6,7).`

പ്രവാചകന്റെ അധരങ്ങൾ സ്പർശിച്ചതിലൂടെ അവന്റെ കുറ്റവും പാപവും മാറ്റ പ്പെട്ടു എന്ന് സാറാഫ് വിശദീകരിച്ചു (യെശ. 6:7). ധാർമ്മിക ശുദ്ധീകരണം ലഭിച്ച തിനാൽ, യെശയ്യാവിന് ഇപ്പോൾ ദൈവത്തിനായി ശുദ്ധമായ സ്തുതി അർപ്പിക്കാൻ കഴിഞ്ഞു.

അഗ്നി അശുദ്ധിയെ കത്തിച്ചുകളയുന്നു (സംഖ്യ 31:23; ലേവ്യ. 6:12 കാണുക). അങ്ങനെ, സാറാഫ് യെശയ്യാവിനെ വിശുദ്ധിയുള്ളതും ശുദ്ധവുമാക്കിത്തീർത്തു. ദൈവാലയത്തിലോ സമാഗമനകൂടാരത്തിലോ യാഗപീഠത്തിൽനിന്ന് കനൽ എടു ക്കുന്നത് ധൂപം കത്തിക്കാനാണ്. മഹാപുരോഹിതൻ ഒരു കലശം നിറയെ കനലു കൾ എടുക്കുന്നു (ലേവ്യ. 16:12,13). എന്നാൽ യെശയ്യാവ് 6 ൽ ധൂപത്തിനു പകരം യെശയ്യാവിന്റെ അധരങ്ങളിലേക്കാണ് കനലുകൾ വെക്കുന്നത്. വിശുദ്ധ അഗ്നി ധൂപം കത്തിച്ച് ദൈവത്തിന്റെ ഭവനത്തെ വിശുദ്ധ സുഗന്ധത്താൽ നിറയ്ക്കുന്നതുപോലെ ഒരു വിശുദ്ധ ദൂതിനെ പരത്തുവാൻ പ്രവാചകനെ ജ്വലിപ്പിക്കുന്നു. അടുത്ത വാക്യ ങ്ങളിൽ ദൈവം യെശയ്യാവിനെ അവന്റെ ജനങ്ങളിലേക്ക് അയച്ചു.

`യെശയ്യാവിന്റെ പ്രതികരണം പ്രാർത്ഥനയോടെ വായിക്കുക (യെശയ്യാവ് 6:5). അടിസ്ഥാന പ്രശ്നത്തിന്റെ ഒരു ഭാവം നാം ഇതിൽ എങ്ങനെ കാണുന്നു, അതാ യത് “ശുദ്ധ, ശുദ്ധ, ശുദ്ധനായ” ഒരു ദൈവത്താൽ സൃഷ്ടിക്കപ്പെട്ട ഒരു പ്രപഞ്ച ത്തിൽ വസിക്കുന്ന പാപികളായ ഒരു ജനത്തെ? (യെശയ്യാവ് 6:3). ഈ പ്രശ്നത്തിന് സാദ്ധ്യമായ ഏക ഉത്തരം എന്തുകൊണ്ടാണ് കൂശേറിയ ക്രിസ്തു ആയത്? ഈ പ്രശ്നം പരിഹരിക്കാൻ ക്രൂശിങ്കൽ എന്തു സംഭവിച്ചു?` 