---
title:  മിഷൻ സ്റ്റോറി
date:   09/01/2026
---

### എന്റെ മുത്തച്ഛന്റെ ദൈവം

(സ്റ്റാനിസ്ലാസ് ന്യൂ കാലിഡോണിയ)

സംസ്കാരം, വിശ്വാസം, പാരമ്പര്യം എന്നിവയാൽ സമ്പന്നമായ ഒരു ക്രിസ്ത്യൻ കുടുംബത്തിലാണ് സ്റ്റാനിസ്ലാസ് വളർന്നത്. എട്ട് കുട്ടികളിൽ രണ്ടാമനായിരുന്നു അദ്ദേഹം, അദ്ദേഹത്തിന്റെ ആദ്യകാല ഓർമ്മകൾ സ്നേഹവും കുടുംബജീവിതത്തിൻ്റെ താളവും കൊണ്ട് നിറഞ്ഞിരുന്നു. എന്നാൽ പിതാവ് ഒരു വാഹനാപകടത്തിൽ മരിച്ചപ്പോൾ ദുരന്തം സംഭവിച്ചു. ആ സമയത്ത്, സ്റ്റാനിസ്ലാസിൻ്റെ അമ്മ ഇളയ സഹോദരനെ ഗർഭിണിയായി രുന്നു.

കുട്ടികളെ സ്വന്തമായി പരിപാലിക്കാൻ കഴിയാതെ വന്നതിനാൽ, അവർ അവരെ അവരുടെ മുത്തശ്ശിമാരുടെ കൂടെ താമസിക്കാൻ അയച്ചു. തന്റെ മുത്തശ്ശിമാരുടെ വീട്ടിലാണ് സ്റ്റാനിസ്ലാസ് ആദ്യമായി ആഴമായ ആത്മീയ ഭക്തിക്ക് സാക്ഷ്യം വഹിച്ചത്. എല്ലാ ദിവസവും രാവിലെ, മെഴുകുതിരി കത്തുന്നതിന്റെ സൗമ്യമായ ഗന്ധവും പ്രാർത്ഥനയിൽ മുട്ടുകുത്തി നിൽക്കുന്ന മുത്തശ്ശിമാരുടെ കാഴ്‌ചയും കേട്ടാണ് അദ്ദേഹം ഉണരുക. വിശ്വസ്തനായ ഒരു പള്ളി പ്രവർത്തകനായ അദ്ദേഹത്തിൻ്റെ മുത്തച്ഛൻ ദൈവത്തെ സേവിക്കുന്നതിനായി തൻ്റെ ജീവിതം സമർപ്പിച്ചിരുന്നു.

എന്നിട്ടും ഒരു ആൺകുട്ടിയായിരിക്കുമ്പോൾ പോലും, സ്റ്റാനിസ്ലാസ് ചിന്തിച്ചു തുടങ്ങി: ദൈവം നല്ലവനാണെങ്കിൽ, അവനെ വളരെയധികം സ്നേഹിച്ച എന്റെ്റെ മുത്തച്ഛനെപ്പോലെയുള്ള ഒരാൾ എന്തിനാണ് ഇത്രയധികം കഷ്ടപ്പെടുന്നത്? ആ നിശബ്ദ സംശയം വരും വർഷങ്ങളിൽ വളർന്നു.

കൗമാരത്തിലെത്തിയപ്പോഴേക്കും സ്റ്റാനിസ്ലാസ് തൻ്റെ വേരുകളിൽ നിന്ന് വളരെ അകന്നുപോയിരുന്നു. പുകവലി, മദ്യപാനം, ഒടുവിൽ മോഷണം എന്നിവയിലേക്ക് തിരിഞ്ഞു. ചെറിയ കലാപങ്ങളായി തുടങ്ങിയത് അവനെ അപകടകരമായ കുറ്റകൃത്യങ്ങളുടെ ജീവിതശൈലിയിലേക്ക് നയിച്ചു. കവർച്ച കളിലും കാർ മോഷണത്തിലും മയക്കുമരുന്ന് കടത്തിലും അവൻ ഉൾപ്പെട്ടു. തെരുവുകൾ അവനെ വ്യത്യസ്‌തമായ ഒരു നിയമസംഹിത പഠിപ്പിച്ചു. ഏറ്റവും ശക്തരായവർ മാത്രം അതിജീവിക്കുന്ന നിയമങ്ങൾ.

പിന്നെ, ഒരു രാത്രി, എല്ലാം മാറി. മദ്യപിച്ച് മോഷ്ടിച്ച കാറിന്റെ ചക്രത്തിന് പിന്നിൽ, സ്റ്റാനിസ്ലാസ് പെട്ടെന്ന് അവൻ്റെ ഹൃദയത്തിൽ നിന്ന് ഒരു ശബ്ദം

കേട്ടു. 'നീ എന്താണ് ചെയ്യുന്നത്? ഇങ്ങനെയാണോ നിൻ്റെ ജീവിതം അവസാനിപ്പിക്കാൻ ആഗ്രഹിക്കുന്നത്?'

ഞെട്ടിപ്പോയ അയാൾക്ക്, ഈ രീതിയിൽ ജീവിക്കാൻ കഴിയില്ലെന്ന് അറിയാമായിരുന്നു. പിറ്റേന്ന് രാവിലെ, കുറ്റകൃത്യങ്ങളിൽ നിന്ന് മാറി വീണ്ടും തുടങ്ങാൻ അവൻ തീരുമാനിച്ചു.

ജീവിതം പുനർനിർമ്മിക്കാൻ അവൻ ജന്മനാട്ടിലേക്ക് മടങ്ങി. അത് എളുപ്പ മായിരുന്നില്ല. ഒന്നര വർഷമെടുത്തു പക്ഷേ സ്റ്റാനിസ്ലാസ് ദൃഢനിശ്ചയം ചെയ്തു. 18 വയസ്സുള്ളപ്പോൾ, അവൻ സൈന്യത്തിൽ ചേർന്നു, പരിശീലനം പൂർത്തിയാക്കി, ഒടുവിൽ സ്ഥിരമായ ജോലി കണ്ടെത്തി.

പിന്നീട്, അവൻ ഒരു സ്ത്രീയെ കണ്ടുമുട്ടി, അവർ ഒരുമിച്ച് ജീവിതം ആരംഭിച്ചു. അവർക്ക് രണ്ട് കുട്ടികളുണ്ടായിരുന്നു, കുറച്ചു കാലത്തേക്ക് എല്ലാം നന്നായി പോയി. എന്നാൽ പഴയ മുറിവുകളും പരിഹരിക്കപ്പെടാത്ത വേദനയും ഉയർന്നുവരാൻ തുടങ്ങി, അത് അവരുടെ ബന്ധത്തിൽ പിരിമുറുക്കം സൃഷ്ടിച്ചു. ഒടുവിൽ, ദമ്പതികൾ വേർപിരിഞ്ഞു.

അധികം താമസിയാതെ, സ്ത്രീയുടെ പിതാവ് സ്റ്റാനിസ്ലാസിനെ വിളിച്ച് അവൾക്ക് മറ്റൊരു അവസരം നൽകണമെന്ന് ആവശ്യപ്പെട്ടു. എന്താണ് പ്രതീക്ഷിക്കേണ്ടതെന്ന് അറിയാതെ അദ്ദേഹം സമ്മതിച്ചു.

അദ്ദേഹത്തിന്റെ പങ്കാളി ഒരു സെവൻത് ഡേ അഡ്വെന്റിസ്റ്റ് കുടുംബത്തിലാണ് വളർന്നത്. അവർ പള്ളിയിൽ നിന്ന് പുറത്തായിരുന്നെങ്കിലും, അവർ ഇപ്പോഴും എല്ലാ ദിവസവും ബൈബിൾ വായിച്ചിരുന്നു. ഒരു ദിവസം, അവർ അവനോട് പറഞ്ഞു, 'എനിക്ക് പള്ളിയിലേക്ക് മടങ്ങണം.'

സ്റ്റാനിസ്ലാസിന്റെറെ മറുപടി, 'എന്തുകൊണ്ട് പാടില്ല? ഞാൻ മറ്റെല്ലാം പരീക്ഷിച്ചു നോക്കിയിട്ടുണ്ട് ഒരുപക്ഷേ ഇപ്പോൾ യേശുവിനെ പരീക്ഷിക്കാ നുള്ള സമയമായിരിക്കാം.'

ഞായറാഴ്‌ച അവൻ പള്ളിയിൽ പോകാൻ തുടങ്ങിയപ്പോൾ, അവൾ ശബ്ദത്തിൽ പള്ളിയിൽ പോകാൻ തുടങ്ങി. ചിലപ്പോൾ, അവൾ അവനോ ടൊപ്പം ചേർന്നു, പക്ഷേ അവൻ ഒരിക്കലും അവളോടൊപ്പം പോയില്ല. എന്നിട്ടും, എന്തോ മാറ്റം സംഭവിച്ചതായി അവൻ ശ്രദ്ധിച്ചു. അവൾ ശാന്തയും സന്തോഷവതിയും ആയിരുന്നു. അവന് വിശദീകരിക്കാൻ കഴിയാത്ത ഒരു സമാധാനം അവളിൽ ഉണ്ടായിരുന്നു.

ഒരു ദിവസം, അവൻ അവളോട് ചോദിച്ചു, 'നീ എന്തിനാണ് ദിവസം മുഴുവൻ പള്ളിയിൽ ചെലവഴിക്കുന്നത്? എൻ്റേത് രണ്ട് മണിക്കൂർ മാത്രമേ നീണ്ടുനിൽക്കൂ.'

അവൾ പുഞ്ചിരിച്ചുകൊണ്ട് പറഞ്ഞു, 'എന്നോടൊപ്പം വരൂ. നിനക്ക് മനസ്സിലാകും.'

അവൻ സമ്മതിച്ചു അവളുടെ പള്ളിയിലെ ആ ആദ്യ ശബ്ദത്ത് ഒരു വഴിത്തിരിവായിരുന്നു. ആ സന്ദേശം അവൻ പ്രതീക്ഷിക്കാത്ത വിധത്തിൽ അവന്റെ ഹൃദയത്തെ സ്‌പർശിച്ചു. യേശുവിനെ അവൻ ഇതുവരെ പൂർണ്ണമായി മനസ്സിലാക്കിയിരുന്നില്ല, പക്ഷേ അവൻ്റെ ഉള്ളിൽ എന്തോ ഒന്ന് ഉണർന്നു.

ബൈബിൾ പഠനം ആരംഭിക്കാൻ പാസ്റ്റർ അവനെ ക്ഷണിച്ചു. സ്റ്റാനിസ്ലാസ് അത് സ്വീകരിച്ചു.

ബൈബിൾ തുറന്നപ്പോൾ, കുട്ടിക്കാലം മുതൽ തന്നെ വേട്ടയാടിയിരുന്ന ചോദ്യങ്ങൾക്ക് ഉത്തരം കണ്ടെത്താൻ തുടങ്ങി. സംശയത്താൽ തകർന്ന ദൈവത്തിന്റെ പ്രതിച്ഛായ പതുക്കെ സുഖപ്പെട്ടു. വർഷങ്ങൾക്ക് മുമ്പ്, മോഷ്ടിക്കപ്പെട്ട ആ കാറിൽ കേട്ട അതേ ശബ്ദം ഇപ്പോൾ വീണ്ടും തന്നോട് സംസാരിക്കുന്നുണ്ടെന്ന് അയാൾ മനസ്സിലാക്കി ഇത്തവണ തിരുവെഴു ത്തിലൂടെ.

ഒരു രാത്രി, ഒരു പഠന സെഷനുശേഷം, അയാൾ ഭാര്യയുടെ നേരെ തിരിഞ്ഞു പറഞ്ഞു, 'എനിക്ക് ഇപ്പോൾ വിശ്വാസമുണ്ടെന്ന് ഞാൻ കരുതുന്നു. വിശ്വസിക്കുക എന്നതിൻറെ അർത്ഥമെന്താണെന്ന് എനിക്ക് ഒടുവിൽ മനസ്സിലായി.' അധികം താമസിയാതെ, അവർ വിവാഹിതരായി സ്നാനമേറ്റു. രണ്ട് വർഷത്തിന് ശേഷം, സ്റ്റാനിസ്ലാസ് ഫിജിയിലെ അഡ്വെൻറിസ്റ്റ് സർവകലാശാലയിൽ ചേർന്നു, അവിടെ അദ്ദേഹം ദൈവശാസ്ത്രത്തിൽ ബിരുദം നേടി. ഇന്ന്, അദ്ദേഹം തന്റെ യാത്ര ആരംഭിച്ച അതേ ദ്വീപായ ന്യൂ കാലിഡോണിയയിൽ ഒരു പാസ്റ്ററായി സേവനമനുഷ്ഠിക്കുന്നു. എന്നാൽ ഇപ്പോൾ, അവൻ തൻ്റെ മുത്തച്ഛൻ്റെ ദൈവത്തെ സേവിക്കുന്നു പാരമ്പര്യം കൊണ്ടല്ല, മറിച്ച് ബോധ്യം, സ്നേഹം, ക്രിസ്‌തുവുമായുള്ള വ്യക്തിപരമായ ബന്ധം എന്നിവയാൽ.

നിങ്ങളുടെ പതിമൂന്നാം ശബ്ബത്ത് കാണിക്ക, പാസ്റ്റർ സ്റ്റാനിസ്ലാസ് വെനെഗേയി പോലുള്ള ആളുകളുടെ ജീവിതത്തിൽ ശാശ്വതമായ സ്വാധീനം ചെലുത്തും. ഇത് വാലിസിൽ ഒരു സ്വാധീന കേന്ദ്രം സ്ഥാപിക്കാൻ സഹായിക്കും, ഇത് അഡ്വെൻ്റിസ്റ്റുകളെ പുതിയ ബന്ധങ്ങൾ കെട്ടിപ്പടുക്കാൻ സഹായിക്കും.