---
title:  शोमरोन्यांची साक्ष
date:   26/10/2024
---

### ह्या आठवड्याकरिता अभ्यास
योहान 4:1-42; यशया 3:26-30, यिर्मया 2:13, जखर्‍या 14:8, यहेज्केल 36:25-27.

> <p>सुवर्णवचन</p>
> “आणि ते स्त्रीला म्हणाले, आता तुझ्या बोलण्यावरुनच आम्ही विश्‍वास धरितो असे नाही, कारण आम्ही स्वतः श्रवण केले असून हा खचीत जगाचा तारणारा आहे हे ओळखले आहे” (योहान 4:42).

शोमरोनी कोण होते? इस्राएलाचे उत्तरेकडचे राज्य अशुर्‍यांनी इ.स. पूर्वी 722 मध्ये गुलाम केले होते. राजकीय स्थिरता राहावी यासाठी, अश्शुर्‍यांनी आपल्या गुलमांना सर्व साम्राज्यात विखुरले होते. तसेच, उत्तरेकडील राज्यांत लोकसंख्या असावी म्हणून इतर राष्ट्रांतून गुलाम आणण्यात आले होते आणि हेच शोमरोनी झाले, ज्यांनी आपला स्वत:चा यहूदी धर्म प्रत्यक्षात व्यवहारात आणला किंवा तशी प्रथा पाडली.

यहूदी व त्यांच्यामधील संबंध चांगले नव्हते. उदाहरणार्थ, जेव्हा यहूदी लोक बाबेलोनवरुन मंदिर पुन्हा बांधण्यासाठी परत आले तेव्हा शोमरोन्यांनी त्यांच्याविरुद्ध कार्य केले. तोपर्यंत, शोमरोनी लोकांनी आपले स्वत:चे मंदिर बांधले होते, गिरीझिम पर्वतावर. परंतु हे मंदिर इ.स. पूर्वी 128 मध्ये यहूदी सत्ताधारी जॉन हायरकॅनस् याने पाडून टाकले.

ख्रिस्ताच्या काळापर्यंत हे शत्रुत्व सुरुच होते. यहूदी लोक शोमरोनामध्ये जायचे होईल तितके टाळत होते. जरी व्यापाराच्या गोष्टी होत असतील, पण इतर देवाणघेवाणीस मनाई होती. यहूदी लोक शोमरोन्यांकडून काहीही उसणे घेत नव्हते किंवा त्यांच्याकडून कुठलाही लाभ मागत नसत. या संदर्भामध्ये, योहान येशू आणि विहीरी जवळील स्त्री यांच्यातील सामन्याची आठवण करतो, आणि सूखार नगरातील शोमरोनी लोक देखील.