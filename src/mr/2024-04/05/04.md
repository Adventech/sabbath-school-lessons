---
title:  “ ‘महाराज, मला हे पाणी द्या’ ”
date:   29/10/2024
---

“मी तुम्हांवर शुद्ध पाणी शिंपडीन, म्हणजे तुम्ही शुद्ध व्हाल; तुमची सर्व मलिनता व तुमच्या सर्व मूर्ति यांपासून मी तुमची शुद्धि करीन. मी तुम्हांस नवे हृदय देईन, तुमच्या ठायी नवा आत्मा घालीन; तुमच्या देहांतून पाषाणमय हृदय काढून टाकीन व तुम्हांस मांसमय हृदय देईन. मी तुमच्या ठायी माझा आत्मा घालीन आणि तुम्ही माझ्या नियमांनी चालाल, माझे निर्णय पाळून त्याप्रमाणे आचरण कराल असे मी करीन” (यहेज्केल 36:25-27).

`यहेज्केल 36:25-27 निकदेमाला व विहीरीजवळील स्त्रीला, येशू ज्या सत्यावर प्रकाश टाकू इच्छित होता ते कसे देतो?`

दोन्ही बाबतीत, येशू या लोकापर्यंत आध्यात्मिक सत्याच्या मार्गाने पोहचण्याचा प्रयत्न करीत होता, जरी त्याने तसे करण्यासाठी नैसर्गिक जगातून उदाहरणे घेतली.

प्रथमत:, येशू काय म्हणतो ते दोघांना समजले नाही. निकदेमाने कसे विचारले, मनुष्याला पुन्हा जन्म घेता येईल काय? म्हणजे, त्याला पुन्हा मातेच्या उदरात जाववेल काय? अगदी स्पष्टपणे निकदेम सांसारिक व पृथ्वीच्या पातळीवर कार्य करीत होता, जरी येशू स्पष्टपणे आध्यात्मिक सत्याकडे निर्देश करीत होता. ही स्त्री, जिने येशूचे पाण्याविषयीचे शब्द प्रत्यक्षात घेतले जेव्हा येशू स्पष्टपणे आध्यात्मिक गोष्टीविषयी बोलत होता.

येशूच्या जीवंत पाण्याच्या देणगीस स्त्रीचा प्रतिसाद “महाराज, मला तहान लागू नये व मला पाणी काढावयास एथवर येण्याचे पडू नये म्हणून ते पाणी मला द्यावे” (योहान 4:15). तिला वाटले की येशू जे पाणी देऊ केले त्यामुळे तिचे विहीरीकडे पाणी भरावयास येणे थांबेल, तसेच इतरांशी सामना करण्याची जोखीम कमी होईल. हे अतिशय विलक्षण आहे की संभाषण येशू पाणी मागत होता त्यावरुन आता स्त्री त्याच्याकडे पाणी मागत आहे याकडे वळले.

`योहान 4:16 वाचा. स्त्रीच्या विनंतीला येशून कसा प्रतिसाद दिला?`

अचानक, येशूने चर्चेचा विषय बदलला आणि स्त्रीस सांगितले जा आणि आपल्या पतीस घेऊन परत ये. अचानकपणे विषय का बदलला? स्त्रीच्या कृतीने सांगितले की ती टाळण्याचा प्रयत्न करीत आहे. येशूला तिचे अंत:करण वाचता आले. आरोग्य मिळण्यासाठी तिला परिस्थितीचा विचार करावाच लागेल. “हा आत्मा देणगी मिळण्यापूर्वी ज्यासाठी तो दीर्घकाळ थांबला होता, त्यासाठी तिला तिच्या पापाची व तिच्या तारणार्‍याची ओळख होणे गरजेचे होते.” - एलन जी. व्हाईट, द डिसाएर ऑफ एजस्, पान 187.