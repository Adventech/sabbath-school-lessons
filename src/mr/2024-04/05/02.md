---
title:  सामन्याचे वातावरण
date:   27/10/2024
---

`योहान 4:1-4 वाचा. पार्श्‍वभूमिची समस्या काय होती ज्याने येशूस शोमरोनामधून जावयास भाग पाडले?`

परुशी लोकांना दिसून आले की येशूचे शिष्य बाप्तिस्मा करणार्‍या योहानाच्या शिष्यांपेक्षा अधिक लोकांचे बाप्तिस्में करीत आहेत. ही परिस्थिती योहानाचे शिष्य व येशूचे शिष्य यांच्यात तणाव निर्माण करणारी होती. योहानाचे शिष्य, अगदी नैसर्गिकपणे, त्यांचा गुरु यांची प्रतिष्ठा व दर्जा यासाठी त्यांना मत्सर वाटत होता (योहान 3:26-30 बरोबर तुला करा). परंतु योहानाचे प्रभावी उत्तर हे होते की त्याची वृद्धि व्हावी व माझा र्‍हास व्हावा (योहान 3:30). कदाचित वाद टाळण्यासाठी येशूने गालीलीला जाण्यासाठी यहूदा सोडले. त्या दोन ठिकाणाहून जाण्यासाठी शोमरोनमधून थेट रस्ता होता, परंतु केवळ तोच एक शक्य असलेला मार्ग नव्हता. जे श्रद्धाळू यहूदी होते ते लांबचा मार्ग घेत असत, पूर्वेकडे पेरीयामधून जात असत, परंतु येशूला शोमरोनामध्ये कार्य करावयाचे होते.

`योहान 4:5-9 वाचा. या संधीचा फायदा घेऊन येशूने विहिरी जवळील स्त्रीशी संभाषण कसे सुरु केले.`

याकोबाची विहीर शेखेमाच्या नंतर लगेचच होती, त्याचवेळी सुखार जेथून ही स्त्री आली होती, ते एक मैलावर होते (1.5 किमी.) येशू विहीरीजवळ बसला त्यावेळी त्याचे शिष्य नगरामधून अन्न विकत घेण्यास गेले होते. विहिरीतील थंड पाणी त्याला घेता येत नव्हते. जेव्हा ही स्त्री पाणी काढण्यासाठी आली, तेव्हा त्याने तिच्याकडे पाणी मागितले.

योहानाच्या 3 र्‍या अध्यायांत हे आश्‍चर्यकारक होते की निकदेम, यहूद्यांचा अधिकारी व गुरुजी, याने येशूकडे येण्यासाठी स्वत:ला नम्र केले. तो रात्री आला कारण लोकांनी त्याला पाहू नये असे त्यास वाटले. परंतु योहान 4 मध्ये दिवसाच्या स्वच्छ प्रकाशात स्त्री स्वत:स लपविते, कदाचित इतर स्त्रियांबरोबर संबंध येणे टाळावे ज्या दिवसाच्या सुरवातीला किंवा दिवसाच्या शेवटी पाणी भरण्यासाठी येत असत जेव्हा उन कमी असे. सरते शेवटी, ती इतका लांबचा पल्ला पार करुन पाणी भरण्यास का जात असे आणि तेही दिवसाच्या मध्यांनात जेव्हा फार ऊन असते? तिचे तेथे असण्याचे कारण काहीही असो, परंतु येशूस भेटण्यामुळे तिचे जीवन बदलणार होते.

पुढे कोणते दृष्य उघड होते? शोमरोनी स्त्रीशी यहूदी गुरुची तुलना ही फारच अप्रतिष्ठेची होती. किती हा विरोधाभास! आणि तरीही, या योग्य संदर्भामध्ये, एक विलक्षण सामना उघड होतो.

`तुमच्या स्वत:च्या संस्कृतीमध्ये अशा काय निषिद्ध (मनाई केलेल्या) गोष्टी आहेत ज्या तुमचे इतरांना साक्ष देणे यास बाधा आणू शकतात? आपण त्यावर वरचढपणा करण्यास कसे शिकावे? शब्बाथ दिवशी आपले उत्तर वर्गांत आणा.`