---
title:  शोमरोन्याची साक्ष
date:   31/10/2024
---

`योहान 4:27-29 वाचा. कोणती आश्‍चर्यकारक कृती स्त्रीने केली?`

येशूच्या स्त्रीबरोबरच्या चर्चेमध्ये शिष्यांच्या येण्याने बाधा निर्माण झाली. जरी तो स्त्रीबरोबर बोलत आहे हे पाहून ते आश्‍चर्यचकित झाले, परंतु त्यांनी त्याला प्रश्‍न विचारला नाही. त्याऐवजी त्यांनी त्यास अन्न खाण्याची विनंती केली.

त्याच समयांत, स्त्रीने आपले पाण्याचे भांडे तेथेच सोडले व ती लगबगीने नगरात गेली आणि येशूबरोबर जो अनुभव तिने घेतला होता तो तिने इतरांना सांगितला.

`योहान 4:30-42 वाचा. या सामन्यानंतर काय घडले आणि शुभवर्तमान कसे पसरवावे याविषयी ते काय शिकविते?`

हे विचित्र वाटते की येशूची कापणी विषयीच्या गोष्टीने नगरामधून परिवर्तन होणार्‍या पुष्कळांच्या गोष्टीत बाधा आणली, परंतु योहानास वाटते की जे घडत आहे ते येशूला कसे समजले ते आम्ही पाहावे. तारणाची योजना शोमरोनी स्त्रीला सांगणे हे त्याच्यासाठी फारच महत्त्वाचे होते, पण जेवण करणे नव्हते. आत्म्याला तारणाकडे घेऊन जाणे हाच त्याचा हेतु होता आणि या प्रसंगाद्वारे तो आपल्या शिष्यांना सर्व लोकांना शुभवर्तमान सांगणे किती तातडीचे आहे हे सांगत होता, त्यांच्याबरोबरही ज्यांना ते आवडत नाहीत.

योहानाच्या शुभवर्तमानामध्ये पुष्कळ उच्च बिंदु आहेत. खात्रीने योहान 4:39-42 त्यात आहेत. पुष्कळ शोमरोन्यांनी स्त्रीच्या साक्षीमुळे विश्‍वास ठेवला: “मी केलेले सर्व त्याने मला सांगितले” (योहान 4:39).

शोमरोन्यांनी येशूला आपल्याबरोबर राहाण्यास सांगितले. याचा परिणाम म्हणजे पुष्कळांनी येशूच्या शब्दावर विश्‍वास ठेवला. “आणि ते त्या स्त्रीला म्हणाले, आता तुझ्या बोलण्यावरुनच आम्ही विश्‍वास धरितो असे नाही, कारण आम्ही स्वत: श्रवण केले असून हा खचीत जगाचा तारणारा आहे हे ओळखले आहे.”

`एका व्यक्तिची साक्षही किती जोरदार असू शकते याविषयी ही गोष्ट आपणास काय सांगते? येशूने तुमच्या जीवनांत जे केले आहे त्यासाठी तुम्ही किती जोरदार साक्षी आहांत?`