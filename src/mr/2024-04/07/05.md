---
title:  थोमाची साक्ष
date:   13/11/2024
---

`योहान 20:19-31 वाचा. थोमाच्या गोष्टीपासून विश्‍वास आणि शंका याविषयी आपण काय शिकतो? थोमाने कोणती मोठी चूक केली?`

त्याच्या पुनरुत्थानानंतर ख्रिस्त आपल्या शिष्यांना भेटला, जेव्हा ते सर्व एकत्र खोलीमध्ये भीतिमुळे बंद झाले होते. थोमा त्यांच्याबरोबर नव्हता. नंतर, त्याला इतर शिष्यांकडून पुनरुत्थानाची माहिती मिळाली, परंतु तो निराश झाला. ते त्याच्या राज्याच्या चित्रामध्ये योग्य बसत नव्हते आणि खात्रीने त्याला आश्‍चर्य वाटले असेल की जेव्हा तो स्वत: तेथे नव्हता तेव्हा येशूने स्वत:स इतरांना का प्रकट केले.

थोमा म्हणाला, “ ‘त्याच्या हातात खिळ्यांचा वण पाहिल्यावांचून खिळ्यांच्या वणांत आपले बोट घातल्यावांचून व त्याच्या कुशीत आपला हात घातल्यावांचून मी विश्‍वास धरणारच नाही’ ” (योहान 20:25).

थोमा आपल्या विश्‍वासाची अट सांगत होता. येशूमध्ये विश्‍वासाचा हा प्रवेश योहानामध्ये पुन्हा-पुन्हा दितो. निकदेमाने येशूला उत्तर दिले, “ ‘म्हातारा झालेला मनुष्य कसा जन्मेल?’ ” (योहान 3:4). विहारीजवळील स्त्रीने विचारले, “ ‘महाराज, पाणी काढावयास आपणाजवळ पोहरा नाही व विहीर खोल आहे; तर ते जीवंत पाणी आपणाजवळ कोठून?’ ” (योहान 4:11). ज्या जमावाला भाकर आणि मासे यांनी जेवू घातले होते त्यांनी विचारले, “ ‘असे चिन्ह आपण कोणते दाखविता?’ ” (योहान 6:30).

“पाहा आणि विश्‍वास ठेवा” ह्याच दृष्टिकोणावर योहानाचे शुभवर्तमान विरोध करते. जेव्हा पुनरुत्थानानंतर येशू थोमाला भेटला, त्याने त्यास ये, पाहा व त्याच्या पुनरुत्थित शरीरास स्पर्श कर असे आमंत्रण दिले, परंतु तो म्हणतो, “ ‘पाहिल्यावांचून विश्‍वास धरणारे ते धन्य.’ ” (योहान 20:29).

“देव कधीच आपणास, पुरेसा पुरावा दिल्याशिवाय विश्‍वास ठेवण्यास सांगत नाही, ज्यावर आपण विश्‍वास ठेवणार आहोत. त्याचे अस्तित्व, त्याचे शील, त्याच्या वचनाची सत्यता, ही सर्व साक्षीद्वारे स्थापित झाली आहेत जी आमच्या कारण देण्याला आवाहन करतात; आणि ही साक्ष विपुल आहे. तरीही देवाने शंका घेण्याची शक्यता कधीही काढून टाकली नाही. आमचा विश्‍वास पुराव्यावरच आधारीत असला पाहिजे, प्रदर्शनावर नव्हे.” - एलन जी. व्हाईट, स्टेपस टू ख्राईस्ट, पान 105.

देवाच्या वचनाद्वारे, उत्पत्तिद्वारे आणि स्वत:च्या अनुभवाद्वारे, आपणास येशूमध्ये विश्‍वास ठेवण्यासाठी विलक्षण असा पुरावा देण्यात आला आहे.

`जर कोणी तुम्हांस विचारले की तुम्ही येशूवर विश्‍वास का ठेवता? तर तुम्ही काय म्हणाल?`