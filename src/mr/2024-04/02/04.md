---
title:  'आंधळ्या मनुष्यास बरे करणे: भाग 1'
date:   08/10/2024
---

`योहान 9:1-16 वाचा. या आंधळ्या मनुष्याच्या आंधळेपणाचे कारण काय होते असे शिष्यांस वाटले आणि येशूने कशी त्यांची चुकीची कल्पना बरोबर केली?`

शिष्यांनी आजार आणि पाप यात संबंध जोडला. जुन्या करारांतील पुष्कळ उतारे त्या दिशेने जाताना दिसतात (निर्गम 20:5, 2 राजे 5:15-27, 2 राजे 15:5 आणि 2 इतिहास 26:16-21 याबरोबर तुलना करा), परंतु ईयोबाच्या गोष्टीने याविषयी इशार्‍याकडे नेले असते की खरोखर असा संबंध नेहमीच घडतो.

येशूने ही बाब सरळ केली, पाप आणि दु:ख यामधील संबंधाचा नकार न करता, परंतु याबाबतीत उच्च हेतुकडे निर्देश करीत: की बरे करण्याद्वारे देवाचे गौरव होईल. या वृत्तांतामध्ये उत्पत्तिच्या गोष्टीचा अगदी जवळचा संबंध आहे, की देवाने पहिल्या मनुष्यास मातीपासून उत्पन्न केले (उत्पत्ति 2:7), ज्याप्रमाणे येशूने चिखल केला यासाठी की आंधळ्या मनुष्यास उदरातून जे मिळाले नाही ते मिळेल.

मत्तय, मार्क आणि लूक यातील चमत्कारांच्या गोष्टींचा एक ठराविक समान साचा आहे: समस्येचे सादरीकरण, व्यक्तिला येशूकडे आणणे, बरे करणे आणि आजार ओळखणे व त्याबरोबर देवाची स्तुती.

योहान 9 मधील गोष्टीमध्ये अनुक्रम योहान 9:7 मध्ये पूर्ण होतो, परंतु योहानाचा नमुनेदारपणा, चमत्काराचे महत्त्व चर्चेचा फारच मोठा मुद्दा होतो, बरा झालेला मुनष्य व धार्मिक पुढारी यांच्यातील दीर्घ संवादाकडे घेऊन जातो. ही विलक्षण चर्चा दोन एकमेकांत गुंतलेल्या विरोधी जोडीच्या विचाराभोवती फिरते - पाप / कार्यें देवाची आणि आंधळेपणा / दृष्टि.

योहान 9:14 पर्यंत कथन करणारा वाचकांस सांगत नाही की येशूने शब्बाथ दिवशी बरे केले, जे प्रथेप्रमाणे आणि पवित्रशास्त्राप्रमाणे नव्हे. शब्बाथ मोडला आहे आणि म्हणून त्याला परुशांनी शब्बाथ मोडणारा असे ठरविले. त्यांचे सार हेच होते की तो देवापासून नाही कारण ते ठाम राहिले की “कारण तो शब्बाथ पाळीत नाही.” दुसरे म्हणाले, पापी माणसाच्याने अशी चिन्हें कशी करवतील (योहान 9:16).

चर्चेला अंतच नव्हता, परंतु मतभेद दिसतच होते. आंधळा मनुष्य येशू कोण आहे याविषयी अधिक न् अधिक स्पष्ट होत होता, परंतु धार्मिक पुढारी अधिक न् अधिक गोंधळून जात होते किंवा आंधळ्याप्रमाणे त्याच्या खर्‍या ओळखीस आंधळे होते.

`आमचा स्वत:चा विश्‍वास आणि प्रथा यामुळे या धोक्यापासून इतकेही आंधळे होऊ नये याविषयी ही गोष्ट आपणास काय सांगते की आपण इतकी महत्त्वाची सत्यें आपल्या डोळ्यांसमोरुन दूर जाताना पाहू?`