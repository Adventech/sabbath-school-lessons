---
title:  दैवीपणाची चिन्हें
date:   05/10/2024
---

### ह्या आठवड्याकरिता अभ्यास
योहान 6:1-15, यशया 53:4-6, 1 करिंथ 5:7, योहान 6:26-36, योहान 9:1-41, 1 करिंथ 1:26-29, योहान 11.

> <p>सुवर्णवचन</p>
> “येशूने तिला म्हटले, पुनरुत्थान व जीवन मीच आहे; जो मजवर विश्‍वास ठेवितो तो मेला असला तरी जगेल; आणि जो जीवंत असून मजवर विश्‍वास ठेवितो तो कधीही मरणार नाही; याचा तू विश्‍वास धरितेस काय?” (योहान 11:25, 26).

बायबल यावर स्पष्ट आहे की येशू ख्रिस्त सार्वकालिक पुत्र आहे, पित्याबरोबर एक न मिळविलेला आणि उत्पन्न न केलेला. येशू हा तोच आहे ज्याने सर्वकाही निर्माण केले (योहान 1:1-3). म्हणून, येशू हा नेहमीच अस्तित्वांत आहे; असा कुठलाच समय नव्हता जेव्हा तो अस्तित्वात नव्हता. जरी येशू या जगात आला व त्याने स्वत:वर मानवी रुप घेतले तरी त्याने नेहमी आपला दैवीपणा ठेवला आणि ठराविक वेळी, येशू बोलला व अशा गोष्टी केल्या ज्याने हा दैवीपणा प्रकट केला.

योहानासाठी हे सत्य महत्त्वाचे होते, म्हणून जेव्हा तो येशूच्या काही चमत्कारांची आठवण करीत होता तेव्हा त्याने त्याचा उपयोग ख्रिस्ताचा दैवीपणा दाखविण्यासाठी केला. येशू केवळ गोष्टीच बोलला नाही तर त्याचे दैवीपण प्रकट केले आणि आपल्या शब्दांना कार्याचा पाठिंबा दिला ज्याने त्याचा दैवीपणा प्रकट केला.

या आठवडी आपण येशूच्या दैवीपणाच्या तीन महान चिन्हांविषयी पाहाणार आहोत. लक्ष वेधण्यासारखे हेच आहे की, प्रत्येक बाबतीत काही लोकांनी चमत्कारावर विश्‍वास ठेवला नाही किंवा त्यांना त्याचे महत्त्व समजले नाही. काही लोकांसाठी, येशूपासून दूर जाण्याचा वेळ होता; इतरांसाठी आंधळेपणा वाढण्यासाठी; आणि इतर काहीसाठी येशूच्या मरणाचा कट करण्याचा समय आणि इतरांसाठी - येशू हा मसीहा आहे यावर विश्‍वास ठेवण्याचा समय.