---
title:  “खरोखर, हाच संदेष्टा आहे”
date:   07/10/2024
---

`योहान 6:14, 15, 26-36 वाचा. लोकांनी त्याच्या चमत्कारास कसा प्रतिसाद दिला आणि येशूने याचा उपयोग तो कोण होता हे शिकविण्यासाठी कसा केला?`

यहूदी लोक पृथ्वीवरील मसीहाची वाट पाहात होते यासाठी की जो त्यांची रोम साम्राज्याच्या जुलमातून त्यांची सुटका करील. लढाईमध्ये दोन गोष्टींचा अतिशय कठीणपणे सामना करावा लागत असे आणि त्या म्हणजे सैन्याला अन्नपुरवठा करणे आणि जे जखमी व मरण पावलेले आहेत त्यांची काळजी घेणे. त्याच्या चमत्काराद्वारे येशूने हेच दाखविले कि तो दोन्हीही करु शकतो.

परंतु त्याच्यासाठी येशू आला नव्हता आणि त्याच्या चमत्काराचा हाच हेतु नव्हता. त्याऐवजी 5000 हजारांना जेवू घालण्याच्या वृत्तांताने येशूला एक संधी उपलब्ध करुन देण्यात आली, हे स्पष्ट करण्याची की येशू हा जीवनाची भाकर आहे, की देव स्वत: स्वर्गांतून खाली आला. तो म्हणाला, “जीवनाची भाकर मी आहे; जो मजकडे येतो त्याला भूक लागणार नाही” (योहान 6:35).

योहानाच्या शुभवर्तमानामध्ये सातपैकी हे पहिले “मी आहे” याचे विधान आहे, “मी आहे” हे काही विधेयाशी (विधिविशेषण) जोडले गेले आहे (“जीवनी भाकर”, योहान 6:35; “जगाचा प्रकाश”, योहान 8:12; “दरवाजा”, योहान 10:7, 9; “उत्तम मेंढपाळ”, योहान 10:11, 14; “पुनरुत्थान व जीवन”, योहान 11:25; “मार्ग, सत्य व जीवन”, योहान 14:6; “खरा द्राक्षवेल”, योहान 15:1, 5). हा प्रत्येक मुद्दा येशू विषयी महत्त्वाचे सत्य सांगतो. “मी आहे” हे विधान निर्गम 3 कडे निर्देश करते, जेथे परमेश्‍वर स्वत:स मोशेसमोर मी महान असावयाचा तोच असणार म्हणून सादर केले (योहान 8:58 बरोबर तुलना करा). येशू हा जो महान असावयाचा तो असणार आहे.

परंतु लोकांनी हे सर्व चुकविले.

“त्यांच्या असामाधानी अंत:करणांनी विचारणा केली का, जर येशू हे सर्व करु शकतो, पुष्कळ अद्भुत कार्याचे ते साक्षीदार होते, तर मग तो आरोग्य, शक्ति आणि संपत्ति आपल्या लोकांना देणार नाही काय, त्यांच्यावर जुलूम करणार्‍यापासून सुटका करणार नाही काय आणि त्यांना सत्ता आणि सन्मान यांत उंचावणार नाही काय? सत्य हे आहे की तो देवापासून पाठविलेला आहे असा त्याचा दावा आहे आणि तरी त्याने इस्राएलांचा राजा होण्याचे नाकारले, जे एक रहस्य आहे ज्याची ते कल्पना करु शकले नाहीत. त्याच्या नाकारण्यास गैरप्रकारे सादर करण्यात आले. पुष्कळांनी सारांश काढला की तो स्वत:च्या दाव्यांचे प्रतिपादन (ठासून सांगणे) करु शकत नाही कारण तो स्वत: त्याच्या सेवाकार्याचे दैवी स्वरुपावर शंका घेतो. म्हणून त्यांनी आपली हृदयें अविश्‍वासाला उघडली आणि सैतानाने जे बी पेरले होते त्याने तसेच फळ दिले. गैरसमज आणि फितुरी.” - एलन जी. व्हाईट, द डिसाएर ऑफ एजस्, पान 385

ते जे सत्य सार्वकालिक जीवनाकडे घेऊन जाते त्याऐवजी त्यांनी जगिक गोष्टीकडे पाहिले. जर आपण दक्ष राहिलो नाही तर आपणा सर्वांस याच सापळ्याचा सामना करावा लागेल.

`आध्यात्मिक गोष्टींच्या ऐवजी आपण ऐहिक गोष्टीमध्ये पडण्यापासून कसे टाळावे?`