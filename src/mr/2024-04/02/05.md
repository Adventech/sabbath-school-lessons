---
title:  'आंधळ्या मनुष्यास बरे करणे: भाग 2'
date:   09/10/2024
---

`योहान 9:17-24 वाचा. पुढार्‍यांनी कोणते प्रश्‍न विचारले, आणि आंधळ्या मनुष्याने कसा प्रतिसाद दिला?`

योहान 9 चा मोठा विभाग हे योहानाचा केवळ एकच भाग असा आहे जेथे येशू हा रंगमंचावर मुख्य अभिनेता नाही, जरी तो खात्रीने चर्चेचा विषय आहे. जसे पापाच्या प्रश्‍नाने गोष्टीची सुरवात झाली (योहान 9:2), परुशांना वाटते की येशू पापी आहे कारण त्याने शब्बाथ दिवशी बरे केले (योहान 9:16, 24); आणि त्यांनी बरे झालेल्या मनुष्याची निंदा केली जसे “तू अगदी पापांत जन्मलास” (योहान 9:34).

एक लक्ष वेधणारा विरोधाभास घडतो. आंधळ्या मनुष्याला अधिक न् अधिक दिसू लागले, केवळ शारिरीकरीतीने नव्हे तर आध्यात्मिकरीतीने देखील, जसे तो आपल्या येशू विषयीच्या आभारामध्ये वाढू लागला आणि अधिक जोरदारपणे त्याच्यावर विश्‍वास ठेवू लागला. या विरुद्ध परुशी, आपल्या समजून घेण्यामध्ये अधिक न् अधिक आंधळे झाले, पहिल्यांदा येशूविषयी त्यांच्यात मतभेद निर्माण झाले (योहान 9:16) आणि नंतर हे माहीत नसताना की तो कोठून आला आहे (योहान 9:29).

त्याचवेळी त्याची या चमत्काराची आठवण योहानाला संधी देते की येशू कोण आहे हे सांगण्याची. योहान 9 मधील चिन्हांचे विषय शुभवर्तमानामधील इतर विषयांना दुभागते. योहान याची पुन्हा खात्री करतो की येशू हा जगाचा प्रकाश आहे (योहान 9:5; याची योहान 8:12 बरोबर तुलना करा). ही गोष्ट येशूचे रहस्यमय मूळ याची हाताळणी करते. तो कोण आहे, तो कोठून आहे, त्याचे सेवाकार्य काय आहे (योहान 9:12, 29) याची योहान 1:14 बरोबर तुलना करा)? आधीच्या चमत्काराच्या वृत्तांतामध्ये, मोशेच्या आकृतीचा जो उल्लेख आला आहे, तो या अध्यायामध्ये दिसतो (योहान 9:28, 29; याची योहान 5:45, 46 आणि योहान 6:32 या बरोबर तुलना करा.) शेवटी, जमावाच्या प्रतिसादाचा विषय आहे. काहीना अंधकार आवडतो पण प्रकाश नाही, त्याचवेळी इतर विश्‍वासामध्ये प्रतिसाद देतात (योहान 9:16-18, 35-41; याची योहान 1:9-16 व 3:16-21 आणि योहान 6:60-71 बरोबर तुलना करा).

धार्मिक पुढार्‍यांचा आध्यात्मिक आंधळेपणा इतका भीतिदायक होता. एका वेळेस आंधळा असलेला मनुष्य (भिकारी) अशी घोषणा करु शकतो, “जन्मांधाचे डोळे उघडिले, असे युगाच्या आरंभापासून कधी ऐकण्यात आले नव्हते. हा देवापासून नसता तर ह्याच्याने काही करवले नसते” (योहान 9:32, 33). आणि तरीही धार्मिक पुढारी, देशाचे आध्यात्मिक मार्गदर्शक, एकेकाळी येशूला प्रथम ओळखणार्‍यापैकी असावयास हवे होते आणि मसीहा म्हणून त्याचा स्वीकार करावयास हवे होते - ते सर्व बळकट पुरावे असताना देखील, ते पाहू शकले नाहीत किंवा खरोखर त्यांना पाहावयास नको होते. आमची अंत:करणे आम्हांस कशी फसवितात याविषयी किती जोदार इशारा !

`1 करिंथ 1:26-29 वाचा. याठिकाणी पौल या वचनांमध्ये जे लिहितो ते योहानाच्या वरील वृत्तांतामध्ये कसे योग्य बसते आणि तेच तत्त्व आज देखील कसे अंमलात येते?`