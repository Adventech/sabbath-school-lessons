---
title:  गालीलांतील सभा
date:   22/12/2024
---

`योहान 21:1-19 वाचा. कोणती महत्त्वाची सत्ये येथे प्रकट करण्यात आली आहेत, विशेषतः देवाची कृपा आणि मानवी नम्रता याविषयी?`

योहान 20 पुस्तकाच्या हेतुसह संपतो, जो समारोप करण्यासाठी तर्कशुद्ध ठिकाण आहे, परंतु पुढे अजून एक अध्याय आहे. 21 व्या अध्यायाची सुरवात काही शिष्य गालीलामध्ये परत येतात याने होते, पेत्र एक रात्र समुद्रावर घालवावी असे सूचित करतो. असे दिसते की जुना समय परत आला आहे, आणि शिष्य पुन्हा त्यांच्या जुन्या व्यवसायावर आहेत, मासे धरणे. परंतु त्या रात्री त्यांना काहीही मिळाले नाही.

अगदी सकाळी, एक रहस्यमय अपरिचित किनार्‍यावरून त्यांना सांगतो की आपली जाळी बोटीच्या उजव्या बाजूला टाका. त्यानंतर त्यांनी पुष्कळ मासे पकडले की त्यांना जाळी ओढता येत नव्हती. हे सर्व त्यांच्या सुरवातीच्या येशूबरोबरच्या सेवाकार्याप्रमाणे होते (लूक 5:1-11 पाहा). योहानाने ताबडतोब येशूला ओळखले व पेत्राला सांगितले, जो ताबडतोब पाण्यात उडी मारतो व किनार्‍याकडे पोहत जातो.

येशू पेत्राला तीन प्रश्‍न विचारतो, जे सर्व त्याच्या गुरुच्या प्रीतिशी संबंधित आहेत. क्रूसावर खिळले जाण्यापूर्वी, पेत्राने ठामपणे सांगितले होते की तो येशूसाठी आपला जीव देईल (योहान 13:37). त्याचवेळेस येशूने तो तीन वेळेस नाकारेल ही भविष्यवाणी केली होती (योहान 13:38). गालीलातील या सभेच्या वेळेस, पेत्र स्वतःस उल्लेखाचा मुद्दा बनवीत नाही, तर येशूला बनवितो: “प्रभो, आपणास सर्व ठाऊक आहे; मी आपणावर प्रेम करितो.” (योहान 21:17).

काही अशी नोंद करतात की येशू अगापावो (रसररिे) या क्रियापदाचा उपयोग करतो, ज्याचा अर्थ प्रीति करणे असा आहे, पेत्राला प्रश्‍न विचारीत असताना (शेवटल्या वेळेचा अपवाद), आणि पेत्राने नेहमी फिलिओ (हिळश्रशे) ने प्रतिसाद दिला, ज्याचा अर्थ प्रीति करणे, परंतु एक मित्र म्हणून. हे हेच सूचित करते की पेत्राला अद्याप उच्चप्रतीची प्रीतिसाध्य करता आली नाही.

खरे पाहिले असता, पेत्राचा प्रतिसाद हा नम्रतेवर केंद्रित होता. पेत्राचे सर्व अपयश त्याच्यासमोर असताना, हे शक्य आहे की तो नम्रपणे “खालचा शब्द” वापरत आहे, स्वतःसाठी फार अधिकचा दावा तो करीत नाही. आणि याच नम्रतेस येशू खात्रीपूर्वक सांगतो, आणि जी अतिशय महत्त्वाची बनते जेव्हा पेत्राच्या सेवाकार्यासाठी नवीकरण होते. यात प्रश्‍न नाही की नम्रता हे सेवाकार्यासाठी फारच मोठी पदवी आहे कारण नंतर केंद्रबिंदु येशू ख्रिस्त बनतो आणि स्वतः नव्हे.

पेत्राचे नवीकरण आणि त्याची सुरवातीच्या मंडळीमध्ये पुढारी म्हणून भूमिका हा सर्वांत बळकट पुरावा आहे की येशू मरणातून उठला आहे. पेत्राचा मोठेपणा स्पष्ट करणे कदाचित कठीण झाले असते जर येशूने, इतर शिष्यांच्या उपस्थितीत त्याचे सेवाकार्यासाठी नवीकरण केले नसते.

`देवाला ओळखण्याचा शोध घेत असताना नम्रताही कोणाहीसाठी महत्त्वाची का आहे? क्रूसाच्या प्रकाशामध्ये, आपणा प्रत्येकास कशाचा अभिमान असावयास हवा?`