---
title:  'येशूच्या जुन्या करारांतील भविष्यवाण्या: भाग 1'
date:   19/11/2024
---

त्याच्या ओळखीविषयी धार्मिक पुढार्‍यांशी चर्चा करीत असताना, येशूने नियमशास्त्राच्या अधिकाराची खात्री दिली. प्रथम पाहाता, असे दिसते की त्याच्यासाठी हे करणे गरजेचे नाही कारण धार्मिक पुढार्‍यांचा नियमशास्त्रांवर विश्‍वास होता. तरीही, येशूने त्यांच्याबरोबर नियमशास्त्राच्या अधिकारावर जोर दिला आणि त्याने हे यासाठी केले की तो कोण होता - मग त्यांची हृदयें कितीही कठीण होती तरी, आणि जरी त्यांनी त्याच्यावर कितीही दोषारोप केला.

त्याचवेळी, योहानाने पुष्कळ जुन्या करारांतील उतारें आणि अप्रत्यक्ष उल्लेखांची नोंद केली आहे जी येशूकडे जुन्या करारातील मसीहाचे अभिवचन याची पूर्णता म्हणून निर्देश करतात.

**नवीन करार आणि जुन्या करारांतील उतारें कसे जोडले गेले आहेत? म्हणजे नव्या करारातील ही वचनें येशूची साक्ष देण्यासाठी याचा कसा उपयोग करतात?**

`योहान 1:23, यशया 40:3`

`योहान 2:16,17; स्तोत्र 69:9`

`योहान 7:38, यिर्मया 2:13`

`योहान 19:36, गणना 9:12`

केवळ योहानच नव्हे, तर पेत्र, पौल, मत्तय, मार्क, लूक आणि नवीन करारातील इतर सर्व लेखक, पवित्र आत्म्याच्या प्रेरणेने, वेळोवेळी यावरच जोर देत आले आहेत की नासरेथच्या येशूचे जीवन, मरण, पुनरुत्थान आणि स्वर्गारोहण जे देवाच्या सिंहासनाजवळ झाले ते सर्व जुन्या करारांतील भविष्यवाण्यांची पूर्णता आहे.

आणि जरी येशू सतत शिष्यांना नियमशास्त्राकडे निर्देश करीत होता, जी त्याच्या सेवाकार्याविषयी सांगत होती - शेवटी केव्हा शिष्यांना समजले की पवित्रशास्त्र त्याचे मरण व पुनरुत्थान याकडे निर्देश करीत होते? हे तेव्हाच समजले जेव्हा तो मेला आणि पुनरुत्थित झाला व त्यांना भेटला तेव्हा. “यास्तव तो मेलेल्यांमधून उठल्यावर त्याच्या शिष्यांस, त्याने असे म्हटले होते, हे आठवले आणि त्यांनी शास्त्रावर व येशूने जे वचन सांगितले होते त्यावर विश्‍वास ठेविला” (योहान 2:22 आणि योहान 20:9 देखील पाहा).