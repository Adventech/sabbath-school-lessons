---
title:  पित्याची साक्ष
date:   06/11/2024
---

योहानाच्या शुभवर्तमानाची सुरवात शब्द (श्रेसेी) याविषयी बोलण्याने होते की तो देवाबरोबर आहे; म्हणजे देव जो पिता याबरोबर असणे (योहान 1:1). जेव्हा शब्द देही झाला आणि पवित्र आत्म्याने येशूविषयी त्याच्या बाप्तिस्म्याच्या वेळी त्याच्या डोक्यावर बसून साक्ष दिली (योहान 1:32-34). परंतु पित्याने देखील येशूच्या पृथ्वीवरील सेवाकार्याच्या काळांत साक्ष दिली.

`योहान 5:36-38 वाचा. पित्याविषयी येशू येथे काय म्हणाला?`

येशू त्याने केलेले कार्य व चमत्कार याबरोबर पित्यास जोडतो. तो अगदीच स्पष्ट आहे की पित्याने त्याला पाठविले आहे आणि त्याच्याविषयी साक्ष देखील दिली आहे.

`मत्तय 3:17, मत्तय 17:5, मार्क 1:11 आणि लूक 3:22 वाचा. (2 पेत्र 1:17, 18 देखील पाहा). येशूविषयी पिता काय म्हणतो?`

येशूच्या बाप्तिस्म्याच्या वेळी, पिता आणि पवित्र आत्मा पुत्राबरोबर एकत्र आले आणि त्यांनी हा महत्त्वाचा प्रसंग अवर्णीय केला: येशूच्या सेवाकार्याची सुरवात. पिता म्हणतो येशू हा त्याचा परमप्रिय पुत्र आहे ज्यामध्ये तो संतुष्ट आहे. परंतु ख्रिस्ताच्या सेवाकार्याच्या महत्त्वाच्या काळांत पिता पुन्हा बोलतो. ह्या वेळेची योहानाच्या शुभवर्तमानात नोंद करण्यात आली आहे.

त्या सेवाकार्याच्या अंतिम दिवसांत गोष्टी कळसास पोहचत होत्या. धार्मिक पुढारी, त्याला थांबविण्यात अयशस्वी ठरत होते (योहान 12:19 पाहा), त्याला मेलेला पाहू इच्छित होते, आता ते अधिक कासावीस झाले होते. लोक त्याच्याविषयी उत्साही होते, विशेषत: अधिक न् अधिक लोकांनी, ज्यांनी त्याला लाजारसाला मरणातून उठविताना त्याची साक्ष देताना पाहिले होते (योहान 2:17, 18), त्यांनी येशूला अनुसरण्यास सुरवात केली होती. ग्रीक देखील, सणासाठी तेथे होते व येशूला पाहू इच्छित होते.

या बिंदुजवळ येशूच्या योहान 12:28 मधील शब्दांच्या प्रतिसादांत, “हे पित्या तू आपल्या नामाचे गौरव कर”, पिता पुन्हा स्वर्गांतून बोलतो, “मी ते गौरविले आहे आणि पुन्हा ही गौरवीन’ (योहान 12:28).

ज्याप्रमाणे आपण आधीच पाहिले आहे की येशूच्या गौरवाची घटिका क्रूस आहे. म्हणून पित्याची येशू विषयीची साक्ष त्या महान देवाच्या कोकर्‍याच्या अर्पणाकडे निर्देश करते जे त्याने जगाच्या पापांसाठी केले. तो त्याच्या पृथ्वीवरील सेवाकार्याचा शेवट होता. आमच्या तर्फे त्याच्या मरणाने आमच्या पापांसाठी पूर्ण शिक्षा भोगली आणि त्याच्यामध्ये, विश्‍वासाद्वारे आपणास ती शिक्षा कधीच भोगावी लागणार नाही.