---
title:  मसीहाविषयी नवीन समज
date:   04/11/2024
---

`योहान 1:32-36 वाचा. याठिकाणी बाप्तिस्मा करणारा योहान येशूविषयी काय म्हणतो की लोक दीर्घकाळ थांबलेल्या मसीहाची अपेक्षा करीत नव्हते?`

यहूदी लोक अशा मसीहाची वाट पाहात होते जो त्यांची रोमच्या सत्तेपासून सुटका करील. दीर्घकाळापासून गुलामगिरीत असलेले, यहूदी यांना विश्‍वास वाटत होता की मसीहा केवळ रोमलाच उलथवून टाकणार नाही तर तो त्यांना एक मोठे व शक्तिशाली राष्ट्र म्हणून स्थापित करील. योहानाचे शब्द, येशूला “देवाचा कोकरा”, म्हणून संबोधतात, जरी ते सरळ त्याच्या प्रायश्‍चित्ताच्या अर्पणाकडे निर्देश करते, ज्याविषयी बहुसंख्य लोकांनी गैरसमज करुन घेतला होता. कदाचित त्यांना ठाऊक नसेल की तो कशाविषयी बोलत आहे.

म्हणून, योहान आपल्या शुभवर्तमानाद्वारे त्यांची मसीहा विषयीची समज बदलून टाकू इच्छित होता. यासाठी की त्यांनी येशूमध्ये भविष्यवाणीची पूर्णता पाहावी जो येणारा राजा आहे व तो काय करील याविषयी. तो एक राजकीय व मिलिटरी पुढारी म्हणून येणार नव्हता तर जगाच्या पापांसाठी स्वत:चे अर्पण करण्यास येणार होता. तो त्याचा हेतु होता. केवळ त्यानंतरच, जेव्हा सर्व पूर्ण होईल, तेव्हाच अंतिम राज्य येईल (ानी 7:18 पाहा).

“जेव्हा येशूच्या बाप्तिस्म्याच्या वेळी, त्याच्याकडे निर्देश करुन म्हटले देवाचा कोकरा, मसीहाच्या कार्यावर नवीन प्रकाश टाकण्यात आला. संदेष्ट्याचे मन यशयाच्या शब्दांकडे वळविण्यात आले, ‘वधावयास नेत असलेल्या कोकराप्रमाणे त्यास आणण्यात आले.’ यशया 53:7.” - एनल जी. व्हाईट, द डिसाएर ऑफ एजस्, पान 136.

योहान 1:31 मध्ये, योहान म्हणतो, “मी त्याला ओळखीत नव्हतो” तर मग योहानाला कसे ठाऊक झाले की येशू मसीहा आहे? याचे उत्तर म्हणजे ज्या परमेश्‍वराने योहानाला पाठविले तो त्याला आधी म्हणाला होता, की “ज्या कोणावर आत्मा उतरताना व राहाताना पाहशील तोच पवित्र आत्म्याने बाप्तिस्मा करणारा आहे. मी पाहिले आहे व व साक्ष दिली आहे की हा देवाचा पुत्र आहे.” (योहान 1:33, 34). दुसर्‍या शब्दांत, देवाने योहानाला प्रकट केले की येशू हा मसीहा आहे.

“तो देवाचे सामर्थ्य व देवाचे ज्ञान असा ख्रिस्त आहे” (1 करिंथ 1:24). येशू हा ख्रिस्त आहे हे ज्ञान स्वत: देवाकडून येते तेही त्याच्या आत्म्याच्या दोषी ठरविण्याच्या सामर्थ्याद्वारे. हा विषय योहानामध्ये पुष्कळवेळेस दिसतो. तारण हे जगिक तत्त्वज्ञान, विज्ञान किंवा उच्च शिक्षण याद्वारे येत नाही. ते केवळ देवाकडूनच विश्‍वासाने व आज्ञाधारकपणाने विश्‍वासाने शरण आलेल्या हृदयांत येशूकडे येते.

`येशू आमचे प्रायश्‍चित्ताचे अर्पण आहे याविषयीचे सत्य आपणांस कसे ठाऊक व्हावे जोपर्यंत ते आपणांस प्रकट केले जात नाही? आणि म्हणून, बायबल माहीत असणे आणि ते येशूविषयी काय शिकविते हे इतके महत्त्वाचे का आहे?`