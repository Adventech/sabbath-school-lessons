---
title:  'आत्म्याची नम्रता: बाप्तिस्मा करणारा योहान पुन्हा साक्ष देतो'
date:   03/11/2024
---

दुसरा धडा वर्णन करतो की बाप्तिस्मा करणार्‍या योहानाच्या साक्षीने पहिले शिष्य आणले - आंद्रिया आणि योहान, पेत्र, फिलिप्प आणि नथनेल - येशूकडे. एकादा अशी अपेक्षा करु शकतो की बाप्तिस्मा करणार्‍याने त्याची साक्ष दिली आणि तो दृष्याबाहेर जाईल असे वाटले, परंतु योहानाच्या शुभवर्तमानामध्ये तो पुष्कळवेळे दिसून येतो.

`योहान 3:25-36 वाचा. बाप्तिस्मा करणारा योहान स्वत:ची येशूबरोबर कशी तुलना करतो?`

बाप्तिस्मा करणार्‍या योहानाचे शिष्य आणि एक अपरिचित यहूदी यांच्यात शुद्धिकरणाविषयी मतभेद निर्माण झाले, बहुतेक बाप्तिस्म्याच्या कार्यक्षमतेविषयी (मार्क 1:4, 5 बरोबर तुलना करा). मनोरंजकपणे, जेव्हा त्याचे शिष्य योहानाकडे आले, यांत शंकाच नाही की प्रश्‍नाची सोडवणूक करण्याकरिता ते योहानाकडे येतात व म्हणतात, “तो बाप्तिस्मा करितो; आणि सर्व लोक त्याजकडे जातात” (योहान 3:36). ते काय म्हणत होते हे समजणे कठीण नाही: त्यांना येशूचा द्वेष वाटत होता -त्यांच्या गुरुसाठी द्वेष आणि स्वत:साठीही द्वेष.

योहानाला द्वेषामध्ये सामील करुन घेणे फारच सोपे होते, परंतु तो तसा झाला नाही कारण त्यास ठाऊक होते की त्याचे कार्य आहे. त्याऐवजी, तो आपल्या शिष्यांस आठवण कयन देतो की त्याने स्वत:स कधीही तो ख्रिस्त आहे असा दावा केला नाही. याउलट, तो त्याच्याकडे निर्देश करण्यासाठी येतो, त्याचा मार्ग नीट करण्यासाठी येतो, त्याच्याविषयी साक्ष देण्यासाठी (योहान 1:6-8).

लग्नाच्या उदाहरणाचा उपयोग करुन, तो स्वत:स वराचा मित्र असे संबोधतो, येशूबरोबर वर म्हणून. वधू हे देवाचे लोक आहेत (होशेय 2:16-23 आणि यशया 63:1-5 बरोबर तुलना करा). नंतर, शब्दांमध्ये जे योहानाची खरी महानता दाखवितात तो म्हणतो, “त्याची वृद्धि व्हावी व माझा र्‍हास व्हावा” (योहान 3:30).

योाहन 3:31-36 येशू आणि योहान यातील तुलना सुरुच ठेवते, त्याच्यापुढे चालणार्‍याच्यावर मसीहाचे श्रेष्ठत्व दाखविते. योहानाची साक्ष येशूकडे निर्देश करते, येथे साक्षीच्या कल्पनेवर पुन्हा जोर देण्यात आला आहे. जो कोणी ती साक्ष मिळवितो आणि येशूमध्ये विश्‍वास ठेवतो त्याला सार्वकालिक जीवन मिळते. जे कोणी त्याला स्वीकारत नाहीत ते देवाच्या क्रोधाखाली असतात. वचन तेच म्हणते देव जगावर प्रीति करतो आणि त्याने आपल्या पुत्राला जगाचे तारण करण्याकरिता पाठविले (योहान 3:16, 17). परंतु देऊ केलेली देणगी जो नाकरतो त्यांना आपल्या स्वत:च्या पापांसाठी शिक्षा भोगावी लागेल - सार्वकालिक मरण.

`देव आणि मानव या दोन्ही समोर आपण नम्रतेचा धडा कसा शिकावा? आत्म्याची नम्रता या योहानाच्या उदाहरणावरुन आपण काय शिकू शकतो?`