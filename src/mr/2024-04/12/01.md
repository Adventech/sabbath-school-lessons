---
title:  'गौरवाची घटिका: क्रूस आणि पुनरुत्थान'
date:   14/12/2024
---

### ह्या आठवड्याकरिता अभ्यास
योहान 18:33-19:5; योहान 19:17-22; योहान 19:25-27; लूक 2:34,35; योहान 20:1-18; 2 करिंथ 15:12-20.

> <p>सुवर्णवचन</p>
> “यावरून पिलात त्याला म्हणाला, तर तू राजा आहेस काय? येशूने उत्तर दिले की मी राजा आहे असे तू म्हणतोस. मी यासाठी जन्मलो आहे व यासाठी जगात आलो आहे की मी सत्याविषयी साक्ष द्यावी. जो कोणी सत्याचा आहे तो माझी वाणी ऐकतो.” (योहान 18:37).

येशूचे क्रूसावर खिळणे आणि पुनरुत्थान योहानाचा कळस आहे. पहिले दहा अध्याय अंदाजे साडेतीन वर्षांचा काळ पूर्ण करतात; अध्याय 11-20, याविरुद्ध, एक ते दोन आठवड्यांचा काळ पूर्ण करते.

चार शुभवर्तमानें येशूचे मरण वेगवेगळ्या प्रकारे सादर करते. जरी त्यांचे वृत्तांत मिळतेजुळते आहेत, प्रत्येक लेखक महत्त्वाच्या मुद्द्यावर जोर देतो जे विशेषप्रकारे शुभवर्तमानाच्या विषयाशी प्रतिध्वनीत होतात. मत्तय पवित्रशास्त्राच्या पूर्णतेवर जोर देतो; मार्क येशूचा बाप्तिस्मा आणि क्रूस यांच्यामधील समांतरतेवर जोर देतो; आणि लूक क्रूसावर लक्ष केंद्रित करतो जसे बरे करणे आणि तारण (क्रूसावरील चोराची गोष्ट).

परंतु योहान क्रूसाला येशूचे सिंहासन असे सादर करतो, विशेषतः घटिकेच्या कल्पनेशी जोडले गेले आहे, ज्याचा उल्लेख असंख्य वेळेस सर्व पुस्तकात करण्यात आला आहे (योहान 7:30, योहान 8:20, योहान 8:20, योहान 12:27). सिंहासनाची ही कल्पना उपहासात्मक चित्र आहे कारण क्रूसावर खिळणे हे अतिशय बदनामीकारक (निंद्य) आणि मरण्याचा लज्जास्पद मार्ग होता जो रोमन लोक वापरत होते. हे विरोधी मुद्दे खोलवर उपहासात्मक चित्र आहे जे योहान सादर करतो: येशू लज्जास्पद स्थितीत मरत होता, परंतु त्याचवेळेस ते, तारणारा म्हणून गौरवी सिंहासनरुढ होणे होते.