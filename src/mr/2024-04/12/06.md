---
title:  येशू आणि मरीया
date:   19/12/2024
---

`योहान 20:11-13 वाचा. येथे काय घडले जे दाखविते की मरीया मग्दालीया हिला रिकाम्या कबरेचा अर्थ का समजला नाही?`

या वचनांत यापूर्वी मरीयेचा उल्लेख ती पेत्र व योहान यांना रिकाम्या कबरेविषयी सांगते येथे आहे (योहान 20:2). ते कबरेकडे पळाले, आणि ती तेथे काही वेळानंतर परत आली. पेत्र आणि योहान यांनी कबरेचे निरीक्षण केल्यानंतर, ते परत गेले. परंतु मरीया परत आली आणि तेथे रडत बसली. यात काही शंका नाही की मागील काही दिवसांत ती फारच रडली होती. आणि आताही ती रडत होती? खाली वाकून तिने, आत पाहिले.

तिला आश्‍चर्य वाटले की, दोन देवदूत सफेद पेहरावात कबरेत होते, येशूचे शरीर ठेवले होते तेथे ते बसले होते. त्यांनी तिला विचारले, “बाई, का रडतेत?” (योहान 20:13). तिचे वेदनादायक उत्तर होते की त्यांनी तिच्या प्रभुला नेले आहे. आणि तिला ठाऊक नाही की त्यांनी त्याला कोठे ठेवले आहे.

`योहान 20:14-18 वाचा. मरीयेसाठी कशाने सर्व काही बदलले?`

अश्रूंनी भरलेल्या डोळ्यांनी, मरीया मागे फिरली व तिने पाहिले की कोणीतरी तिच्या मागे उभे आहे. देवदूताप्रमाणे शब्दांमध्ये, अपरिचिताने विचारले, “बाई, का रडतेस? कोणाचा शोध करितेस?” (योहान 20:15) तिला वाटले ती माळ्याबरोबर बोलत आहे आणि येशूचे शरीर शोधण्यासाठी ती त्याची मदत मागते.

अपरिचित एक शब्द बोलतो. “मरीये.” ह्या एका शब्दाच्या प्रकटीकरणाने जग बदलले. अचानकपणे, आश्‍चर्यचकीत झालेल्या मरीयेने ओळखले की पुनरुत्थित झालेला येशू तिच्याशी बोलत आहे आणि तिने त्याला ओळखले की पुनरुत्थित झालेला येशू तिच्याशी बोलत आहे आणि तिने त्याला ओळखले. येशूने तिला आग्रह केला की तिने त्याला थांबवू नये, कारण त्याला वर पित्याकडे जावयाचे होते. परंतु तिचे काम हेच होते की जाऊन शिष्यांना सांगणे की त्याचे स्वर्गारोहण होत आहे “जो माझा पिता व तुमचा पिता आणि माझा देव व तुमचा देव त्याच्याकडे मी वर जातो” (योहान 20:17). मरीयेने आपले कार्य पूर्ण केले. तिने शिष्यांना सांगितले की तिने प्रभुला पाहिले आहे आणि तिने इतर गोष्टीही सविस्तर रीतीने त्यांना सांगितल्या ज्या त्याने तिला सांगितल्या होत्या (योहान 20:18).

`1 करिंथ 15:12-20 वाचा. पौलाप्रमाणे, जर ख्रिस्त मरणातून उठला नसता तर आपल्या ख्रिस्ती विश्‍वासाला काही अर्थ राहिला असता काय?`