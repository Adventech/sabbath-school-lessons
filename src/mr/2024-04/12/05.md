---
title:  रिकामी कबर
date:   18/12/2024
---

`योहान 20:1-7 वाचा. या वचनांमध्ये जे दाखविण्यात आले आहे त्याविषयी आम्हांस त्याचे महत्त्व काय आहे?`

येशू शुक्रवारी दुपारनंतर मरण पावला व रविवारी सकाळीच उठला. कारण त्याला पुरले तेव्हा शब्बाथ जवळ आला होता (योहान 19:42), पुरण्याची क्रिया लवकर आटोपण्यात आली पण पूर्णपणे नव्हे. तथापि त्यांची येशूवर प्रीति होती, त्याच्या शिष्यांनी शब्बाथ पाळला आणि ते कबरेकडे गेले नाहीत (मार्क 16:1, लूक 23:56 बरोबर तुलना करा). शब्बाथानंतर, काही स्त्रियांनी रविवारी सकाळी सुगंधी द्रव्ये कबरेकडे आणली. परंतु त्यांना धक्का बसला, जेव्हा त्यांनी पाहिले की धोंड एका बाजूला ढकलली आहे, आणि कबर रिकामी आहे.

मरीया मग्दालिया ती एक होती जी कबरेकडे पहाटे लवकरच आली. ती पेत्र आणि योहान यांच्याकडे पळाली व तिने जे पाहिले ते सांगितले. दोघेही तिकडे पळाले. योहान पेत्राच्या पुढे पळाला व प्रथम तेथे पोहोचला. खाली वाकून, त्याने आत पाहिले आणि त्याने रेशमी वस्त्रें पाहिली ज्यामध्ये येशूला गुंडाळण्यात आले होते. परंतु तो आत गेला नाही.

तथापि, पेत्र, आत गेला आणि ती रेशमी वस्त्रें तेथे पडलेली त्याने पाहिली. त्याने येशूच्या चेहर्‍यावर होती ती वस्त्रें देखील पाहिली, परंतु ती इतर वस्त्रांबरोबर नव्हती. त्यांची घडी करून ती बाजूला ठेवली होती.

`योहान 20:8-10 वाचा. चेहर्‍यावर बांधलेली व घडी करून ठेवलेल्या वस्त्रांचा अर्थ काय?`

पेत्र कबरेमध्ये गेल्यानंतर, योहान देखील आत गेला. योहान 20:8 म्हणते की तो आत गेला, पाहिले, आणि विश्‍वास ठेवला. कबरेतील वस्त्रें तेथे पडली होती आणि चेहर्‍यावरचे कापड वेगळे, घडी केलेल्या स्थितीत, बाजूला ठेवले होते, जे योहानाला हा विश्‍वास ठेवण्यास का भाग पाडतो की येशू मरणातून उठला आहे?

या प्रश्‍नाचे उत्तर देण्यासाठी, हा विचार करणे गरजेचे आहे की कबर का रिकामी आहे हे प्रथम पाहिले पाहिजे. अतिशय ठराविक साच्याचे उत्तर म्हणजे कबरेतून प्रेत चोरणारे. परंतु हे उत्तर तीन कारणांसाठी अपयशी ठरते. एक, मत्तय आपणास सांगतो की कबरेवर पहारा होता (मत्तय 17:62-66), जे कबरेतून चोरीस नकार देते. दोन, कबरेतील चोरी करणारे किंमती वस्तुंची चोरी करीत होते, सडलेल्या प्रेताची नव्हे. तीन, कबरेतून चोरी करणारे घाईत असत आणि ते कबरेतील वस्त्रें घडी करून ठेवीत नसत. यात आश्‍चर्य नाही की जेव्हा योहानाने चेहर्‍यावरचे कापड घडी करून बाजूला ठेवलेले पाहिले, तेव्हा त्याने विश्‍वास ठेवला की येशू मरणातून उठला आहे.