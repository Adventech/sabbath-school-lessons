---
title:  विश्‍वास ठेवणे आणि नवा जन्म
date:   26/11/2024
---

`योहान 1:12,13 वाचा. ख्रिस्ती होण्यासाठी येथे कोणत्या पायर्‍यांचे वर्णन केले आहे?`

योहानाने आपले शुभवर्तमान यासाठी लिहिले की आपण येशू मध्ये विश्‍वास ठेवावा व विश्‍वास ठेवण्याद्वारे त्याच्या नामांत आपणास सार्वकालिक जीवन मिळावे (योहान 20:31). योहान 1:12,13 मध्ये ही प्रक्रिया दोन पायर्‍यांत वर्णन करण्यात आली आहे. एक, आपण त्याचा स्वीकार करतो, म्हणजे त्याच्यामध्ये विश्‍वास ठेवतो. दोन, तो आम्हांस देवाची लेकरें होण्याचा अधिकार किंवा सामर्थ्य देतो, 13 व्या वचनात वर्णन केले आहे की ते देवापासून आहेत. म्हणून, येथे मानवी आणि दैवी बाब आहे ख्रिस्ती होण्यासाठी. आपण विश्‍वासाने कृती करावयास हवी, त्यास स्वीकारावे आणि प्रकाशासाठी तयार असावे, कारण तोच एक आहे जो हृदयांस नवचैतन्य देतो.

खरे पाहाता, विश्‍वास हीच देवाची देणगी आहे जी त्याचे वचन ऐकण्याद्वारे येते (रोम 10:17). “येशूमध्ये खरा आणि टिकणारा विश्‍वास हवा असल्यास, जसे वचनामध्ये त्याला सादर करण्यात आले आहे तसे तो आम्हांस ठाऊक हवा” - एलन जी. व्हाईट, कॉमेंटस्, द सेव्हंथ-डे अ‍ॅडव्हेंटिस्ट बायबल कॉमेंट्री, व्हॉल्युम 7, पाने 940.

जो कोणी विश्‍वास ठेवतो किंवा पुत्राचा मसीहा म्हणून स्वीकार करतो त्यास सार्वकालिक जीवन मिळते. योहान देखील येशूने बोललेल्या वचनाचा स्वीकार करणे किंवा विश्‍वास ठेवणे यावर जोर देतो (योहान 5:24,38,47). पालट (परिवर्तन) करणे ही पवित्र आत्म्याची भूमिका आहे (योहान 16:7,8; याची रोम 8:16 बरोबर तुलना करा).

`रोम 8:16 वाचा. येशूमध्ये तारण याविषयी कोणते तत्त्व येथे सापडते?`

विश्‍वास, बायबलचा विश्‍वास, आमच्या हृदयांत पवित्र आत्म्याच्या कार्यावर आधारीत आहे, तो आमच्या विश्‍वासाचा पाया आहे. “विश्‍वास हा... महान आशीर्वाद आहे - डोळे जे पाहातात, व कान जे ऐकतात.” - एलन जी. व्हाईट, एन हेवनली प्लेसस, पान 104. मानवाचा विश्‍वासाकडे येण्याचा मार्ग म्हणतो की आपण पाया शोधावयास हवा, विश्‍वासासाठी परिमाण (मोजमाप) आणि नंतर विश्‍वास ठेवणे. याविरुद्ध, बायबलचा मार्ग म्हणतो की विश्‍वास हा पाया आहे, देवाकडून एक देणगी आहे (इफिस 2:8, 1 करिंथ 1:17-24, 1 करिंथ 2:1-6). आपण विश्‍वासाच्या पायापासून सुरवात करतो, आणि मग येथून आम्ही समज व कृपा यामध्ये वाढत जातो.

`जर कोणीतरी तुम्हांस विचारले की तुमचा विश्‍वास कशावर आधारीत आहे, तुम्ही कसा प्रतिसाद द्याल?`