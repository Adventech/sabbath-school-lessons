---
title:  धिक्कार करणे
date:   28/11/2024
---

“जो त्याजवर विश्‍वास ठेवितो त्याजवर न्यायनिवाड्याचा प्रसंग येत नाही; जो विश्‍वास ठेवीत नाही त्याचा न्यायनिवाडा झालाच आहे; कारण त्याने देवाच्या एकुलत्या एका पुत्राच्या नामावर विश्‍वास ठेविला नाही. न्यायाचा निवाडा हाच आहे की जगात प्रकाश आला आहे आणि मनुष्यांनी प्रकाशापेक्षा अंधाराची आवड धरिली; कारण त्यांची कर्में दुष्ट होती. जो कोणी वाईट कर्में करितो तो प्रकाशाचा द्वेष करितो आणि आपली कर्में सदोष ठरु नयेत म्हणून प्रकाशाकडे येत नाही; परंतु जो सत्य आचरतो तो प्रकाशाकडे येतो; यासाठी की आपली कर्में देवाच्या ठायी केलेली आहेत अशी ती उघड व्हावी” (योहान 3:18-21, याची योहान 1:10 बरोबर तुलना करा).

`लोक न्यायनिवाड्यामध्ये का येतात? योहान 3:18,36; योहान 5:24,38; योहान 8:24; योहान 12:47.`

येशू ख्रिस्ताला नकार देणे, जो जगाचा प्रकाश आहे, आपणास सैतानाच्या शंका व मोह यांस उघड करतो. म्हणजे प्रकाशापासून अंध:काराकडे वळणे.

हवेला बागेच्या मध्यभागी असलेल्या झाडाबरोबर कसे संबंध ठेवावेत याचा प्रकाश देण्यात आला होता. सैतानाने तिच्यावर मोह आणून प्रकाशावर शंका घेण्यास भाग पाडले. तिने देवाच्या वचनाची परीक्षा या कारणासाठी घेतली की प्रीतिचा देव ज्याने जे प्राणी उत्पन्न केले त्यांचा कधीही नाश करणार नाही. तिची जी समज होती त्यावर ती अवलंबून राहिली. सैतानाने (सर्पाने) फळ खाल्ले होते आणि आता त्याला बोलण्याची शक्ति होती. कदाचित सर्पाचे बरोबर असावे. जर मी फळ खाल्ले, तर मी कदाचित देवासारखी होईन! फसवणूक झाली, ती प्रकाशापासून दूर गेली आणि तिच्या पतीने तोच मार्ग धरला.

`मत्तय 4:1-4 वाचा. अरण्यामध्ये ख्रिस्ताने कोणत्या तत्त्वांचा उपयोग केला ज्यामुळे त्याला सैतानाच्या फसवणुकीच्या मोहांचा सामना करता आला?`

ख्रिस्ताजवळ देखील तेच मानवी विचाराचे हत्यार होते ज्याचा आदाम व हवेद्वारे उपयोग करण्यात आला होता, जलप्रलयापूर्वीचे आणि कादेश बर्निया येथे इस्राएल लोकांनी केला होता. त्याला देखील विचारता आले असते की प्रीतिच्या देवाने त्याच्या पुत्राला 40 दिवस व रात्र अन्नपाण्याविना व सुरक्षेशिवाय अरण्यात का सोडले. तो पुत्र आहे हे सिद्ध करण्यासाठी त्याने देखील दगडापासून भाकर बनविण्याचा निश्‍चय केला असता. त्याऐवजी, त्याने देवाचे वचन घेऊन उत्तर दिले. त्याने स्वर्गाच्या गोष्टीच्या पातळीवर कार्य केले, पृथ्वीवरील विचाराच्या पद्धतीप्रमाणे नव्हे. किती सुलभपणे त्याने चुकीच्या निर्णयाचा मार्ग युक्तिवादाने पटवून दिला असता, जे पुष्कळ लोक विश्‍वासाचे लोक देखील, पुष्कळ वेळेस करतात.