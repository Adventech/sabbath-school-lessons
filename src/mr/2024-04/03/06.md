---
title:  पुन्हा-पुन्हा येणारे विषय – गौरव
date:   17/10/2024
---

`योहान 17:1-5 वाचा. जेव्हा येशू म्हणाला, “हे पित्या, वेळ आली आहे; पुत्राने तुझे गौरव करावे म्हणून तू आपल्या पुत्राचे गौरव कर” याचा अर्थ काय?`

कालच्या अभ्यासात आपण पृथ्वीवरील, योहानाच्या शुभवर्तमानातील मानवी रुपरेषा पाहिली ज्यामध्ये संघर्ष आणि लोकांमधील आपसातील संघर्ष पाहिला, जो येशू कोण आहे व तो काय करतो नेहमी याभोवती फिरतो. आजचा अभ्यास दैवी, वैश्‍विक रुपरेषा यावर प्रकाश टाकतो, हे देखील योहानामध्ये सापडते.

प्रस्तावनेची सुरवात त्या वैश्‍विक रुपरेषेबरोबर होते. येशूला देवाचा दैवी पुत्र म्हणून सादर करण्यात आले आहे, जो विश्‍वाचा उत्पन्नर्ता आहे. पुन्हा, जे काही कधी अस्तित्वांत नव्हते परंतु अस्तित्वांत आले ते केवळ येशूद्वारे करण्यात आले. “त्याच्याद्वारे सर्व झाले; आणि झाले असे काहीच त्याजवाचून झाले नाही.” (योहान 1:3). परंतु ते पुढे जाऊन त्याचे मानवी रुपांत येणे याचे गौरव याची नोंद होते (योहान 1:14). योहान गौरव या शब्दाचा उपयोग करतो (डोक्सा (वेुीर) चकाकी, वैभव, ऐश्‍वर्य, प्रसिद्धी, सन्मान) आणि गौरव करणे (डोक्साझो: स्तुती करणे, सन्मान, प्रशंसा करणे, गौरव करणे) हे मानवाकडून सन्मान मिळणे आणि सन्मान किंवा गौरव देवाकडून मिळणे याविषयी बोलते.

योहानामध्ये, येशूला गौरव देण्याची कल्पना त्याची वेळ या संकल्पनेशी जोडली गेली आहे; म्हणजे त्याच्या मरणाची वेळ (योहान 2:4, योहान 7:30, योहान 8:20, योहान 12:23-27, योहान 13:1, योहान 16:33 आणि योहान 17:1 याबरोबर तुलना करा.) क्रूस हा त्याच्या गौरवाचा समय आहे.

ही कल्पना काहीशी विरोधाभासात्मक आहे कारण क्रूसावर खिळणे ही रोम राज्यामधील अतिशय लाजिरवाणी आणि अपमानास्पद अशी शिक्षेची पद्धत होती. हा अलौकिक विरोधाभास आहे, देव क्रूसावर हे स्पष्ट करतो की दैवीपणाबरोबर मानवी गोष्टीचे कथानक गुंफण्यात आले आहे.

मानवाच्या पातळीवर येशू यातनेमध्ये मेला, दुर्लक्षित केलेला गुन्हेगार अशक्तपणात आक्रोश करुन म्हणाला, “माझ्या देवा, तू माझा त्याग का केलास?” ही मानवी, क्रूसाची काळीकुट्ट बाजू विशेषत: मत्तय आणि मार्क यामध्ये सादर करण्यात आली आहे (मत्तय 27:46, मार्क 15:34).

परंतु क्रूसाची गौरवी बाजू विशेषत: लूक आणि योहानमध्ये सादर करण्यात आली आहे (लूक 23:32-47, योहान 19:25-30). हे तारणाचे ठिकाण आहे, तसेच दयेचे आणि जेथे देवाचा पुत्र स्वत:ला त्याच्या पित्याला देतो.

किती उपहासात्मक: देवाचे महान गौरव त्याच्या महान लाजिरवाण्या स्थितीत प्रकट झाले - स्वत:मध्ये जगाची पापें घेणे.

`देव स्वत: क्रूसावर आपणास पापांपासून सोडविण्यासाठी, इतकी कठोर गोष्ट त्याने आपल्यावर घेतली त्याचा अर्थ काय याविषयी विचार करा. पाप खरोखर किती वाईट आहे याविषयी हे आपणास काय सांगते?`