---
title:  प्रारंभी - दैवी चिन्ह
date:   13/10/2024
---

`योहान 1:1-5 वाचा. हे शब्द, शब्द या शब्दाविषयी काय प्रकट करतात, जो येशू ख्रिस्त आहे?`

योहानाचे शुभवर्तमान या आश्‍चर्यकारक विचाराने आरंभ होते; “प्रारंभी शब्द होता, शब्द देवासह होता आणि शब्द देव होता” (योहान 1:1). हे एक सुंदर वाक्य यात खोलवर विचाराचा समावेश आहे जे आपण अभावानेच आत्मसात करु शकतो.

एक, सुवार्तिक उत्पत्ति 1:1 मधील उत्पत्तिची गोष्ट ध्वनित करतो, “प्रारंभी”. विश्‍वाची उत्पत्ति करण्यापूर्वी शब्द अगोदरच होता. म्हणून योहान येशूचे सार्वकालिक अस्तित्व खात्रीलायक करतो.

पुढे, “शब्द देवासह होता.” योहान 1:18 मध्ये, योहान सूचित करतो की तो “पित्याच्या उराशी आहे.” आपण याकडे पाहाण्याचा कसाही प्रयत्न केला की हे खरोखर काय आहे, पण एक गोष्ट खात्रीलायक आहे: की येशू आणि पिता यांचे घनिष्ठ संबंध आहेत.

आणि नंतर तो म्हणतो, “आणि शब्द देव होता.” परंतु शब्द देवासह कसा असू शकेल आणि त्याचवेळी देवसुद्धा? याचे उत्तर ग्रीक भाषेमध्ये सापडते, ग्रीकमध्ये निश्‍चित उपपद आहे, ‘द’ (ींहश) परंतु अनिश्‍चित उपपद नाही, असे “अ/अ‍ॅन” (र, रप) मग आम्हांसाठी महत्त्वाचे काय आहे, ते ग्रीकमधील निश्‍चित उपपद, ‘द’ (ींहश), विशेषतेकडे निर्देश करते, काही विशेष वस्तु किंवा व्यक्ति.

“शब्द देवासह होता” या वाक्प्रचारामध्ये “देव” या शब्दास निश्‍चित उपपद आहे, जे विशिष्ट व्यक्तिकडे निर्देश करते, पिता आणि शब्द पित्याबरोबर होता. “आणि शब्द देव होता” या वाक्प्रचारात, “देव” हा शब्दास उपपद नाही, जे या स्थितीमध्ये, दैवीपणाच्या गुणविशेषाकडे निर्देश करते. येशू देव आहे - पिता नाही, परंतु तो अद्यापही देवाचा दैवी पुत्र आहे, त्र्यैक्य देवातील दुसरी व्यक्ति.

प्रेषित योहान 1:3, 4 साठी ही समज तपासून पाहातो, तो म्हणतो ज्या गोष्टी उत्पन्न केलेल्या आहेत त्या सर्वांचा उत्पन्नकर्ता येशू आहे. जे काही कधी अस्तित्वांत नव्हते पण नंतर अस्तित्वांत आले ते सर्व येशूद्वारे करण्यात आले, जो उत्पन्नकर्ता देव.

“सार्वकालिकतेच्या दिवसापासून प्रभु येशू ख्रिस्त पित्याबरोबर एक होता; ‘तो देवाची प्रतिकृति होता’, त्याची महानता आणि अलौकिकता याची प्रतिमा, ‘त्याच्या गौरवाचा प्रकाश.’ ” - एलन जी. व्हाईट, द डिसाएर ऑफ एजस्, पान 19.

`ख्रिस्ताचा पूर्ण दैवीपणा आपल्या धर्मशास्त्राचा इतका महत्त्वाचा भाग का आहे? जर येशू केवळ उत्पन्न केलेला व्यक्ति असता तर आपण काय ठरविले असते? शब्बाथ दिवशी आपले उत्तर वर्गात आणा आणि यावर चर्चा करण्याची तयारी ठेवा की ख्रिस्ताचा सार्वकालिक दैवीपणा आमच्या विश्‍वासासाठी इतका महत्त्वाचा का आहे.`