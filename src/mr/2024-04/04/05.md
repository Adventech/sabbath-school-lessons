---
title:  फिलिप्प आणि नथनेल
date:   23/10/2024
---

`योहान 1:43-46 वाचा. येशमध्ये असणार्‍या विश्‍वासाविषयी फिलिप्पाचा संदेश काय प्रकट करतो?`

आंद्रिया आणि पेत्राप्रमाणे फिलिप्प देखील बेथसदामधून होता. त्याला आपला मित्र नथनेल भेटला, आणि त्याने त्यास येशूविषयी सांगितले. बाप्तिस्मा करणार्‍या योहानाने येशूला “देवाचा कोकरा” असे संबोधिले होते. आंद्रियाने पेत्राला सांगितले होते की त्याला “मसीहा” सापडला आहे. परंतु फिलिप्प येशूला एक मोशे म्हणून संबोधतो आणि संदेष्ट्यांनी त्याच्याविषयी लिहिले आणि त्याच्या नावात भर टाकतो व त्याला “नासरेथकर येशू” असे म्हणतो. त्याचा नासरेथचा उल्लेखामुळे त्याच्या मित्रांत तीव्र प्रतिक्रिया उमटली.

असे दिसते की नथनेल लहान गांव नासरेथ याच्याविषयी पूर्वग्रहदूषित होता. खरोखर अशा एकाकी पडलेल्या ठिकाणातून राजा येणार नव्हता. पूर्वग्रह अगदी सुलभपणे डोळे आंधळे करते व खरोखर त्याची किंमत काय आहे हे पाहाण्यापासून लोकांना दूर ठेवते. नथनेलबरोबरच्या आधीच्या संभाषणातून, फिलिप्पाने हे ओळखले होते असे दिसते, पूर्वग्रहाची योग्य हाताळणी करणे ही उंचावलेले तत्त्वज्ञान किंवा धर्मशास्त्रीय वाद नव्हे, तर त्या व्यक्तिला वैयक्तिकरीतीने ते सत्य अनुभवण्यासाठी स्वत:ला आमंत्रित करणे. तो फक्त म्हणाला, “ये आणि पाहा.” आणि नथानेलने तेच केले. तो गेला आणि त्याने पाहिले.

`योहान 1:47-51 वाचा. तो कोण होता याविषयी येशूने नथानेलचे मन कसे वळविले आणि नथानेलचा प्रतिसाद काय होता?`

46 आणि 47 वचनांमध्ये जे सुटले आहे ते फारच महत्त्वाचे आहे की नथानेलने फिलिप्पाच्या आमंत्रणास कसा प्रतिसाद दिला. तो उठला व पाहाण्यासाठी गेला. त्याची फिलिप्पाबरोबरची मैत्री त्याच्या पूर्वग्रहापेक्षा घट्ट होती आणि त्याच क्षणापासून त्याचे जीवन बदलणार होते.

येशू नथनेलविषयी चांगले शब्द बोलतो, तो म्हणतो, हा खराखुरा इस्त्राएली आहे, यात कपट नाही (योहान 1:47), नथनेल येशूविषयी जे काही बोलला होता त्याच्या किती विरोधी हे आहे (योहान 1:46). नथनेलने आश्‍चर्याने प्रतिसाद दिला कारण यापूर्वी तो कधीही येशूला भेटला नव्हता.

नंतर येशू त्याला अंजिराच्या झाडाखाली पाहिले आहे असा उल्लेख करतो आणि त्याचे हे लहानसे विधान नथनेलचा पालट करते. येशूने, दैवी दृष्टिद्वारे, नथनेलला प्रार्थना करताना पाहिले होते, तो झाडाखाली सत्याचा शोध करीत होता (एलन जी. व्हाईट यांचे, द डिझायर ऑफ एजस्, पानें 140, 141 पाहा). नंतर नथनेल एक उंचावलेला कबुलीजबाब देतो, येशूला तो गुरुजी म्हणतो, देवाचा पुत्र आणि इस्त्राएलांचा राजा. हे अतिशय लहान दिसणारे प्रकटीकरण महान विश्‍वासाच्या कबुली जबाबाकडे घेऊन जाते याची नोंद घ्या.