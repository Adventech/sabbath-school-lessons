---
title:  बाप्तिस्मा करणार्‍या योहानाची साक्ष
date:   20/10/2024
---

जसे मागच्या आठवड्याचा धडा स्पष्ट करतो की, योहानाच्या शुभवर्तमानाची सुरवात येशू ख्रिस्ताने होते. शब्द, उत्पत्तिपूर्वी त्याच्या सार्वकालिक अस्तित्वांमध्ये. परंतु त्याच प्रस्तावनेमध्ये बाप्तिस्मा करणारा योहान एक साक्षीदार म्हणून पुढे येतो. येशूच्या काळातील काही यहूदी लोक दोन मसीहांची अपेक्षा करीत होते, एक याजकीय व दुसरा राजकीय. योहान स्पष्टपणे शिकवितो की बाप्तिस्मा करणारा योहान या दोन पैकी एकाही मसीहाचा दावा करीत नाही परंतु तो एका खर्‍या मसीहाचा साक्षीदार होता.

`योहान 1:19-23 वाचा. बाप्तिस्मा करणारा योहान आपले सेवाकार्य व जीवितकार्य कसे स्पष्ट करतो?`

धार्मिक पुढार्‍यांनी योहान कोण आहे पाहाण्यासाठी याजकांस व लेव्यांना पाठविले. यहूदीयामध्ये मसीहाच्या अपेक्षा फारच उंचावल्या होत्या, बाप्तिस्मा करणार्‍या योहानासाठी हे स्पष्ट करणे महत्त्वाचे होते की त्याचे त्या अपेक्षेबरोबर त्याचा काय संबंध आहे. तो प्रकाश नव्हता, परंतु तो देवापासून आलेला होता त्याचे कार्य होते की त्याने प्रकाशासाठी साक्ष द्यावी व येणार्‍या मसीहासाठी त्यांची तयारी करावी (योहान 1:6-8). म्हणून त्याने अगदी स्पष्टपणे त्यांना उत्तर दिले की, तो म्हणाला “मी ख्रिस्त नाही” (योहान 1:20).

आणि योहानाने पाण्याने बाप्तिस्मा केला, परंतु ख्रिस्त आत्म्याने बाप्तिस्मा करणार होता (योहान 1:26, 33). योहान त्याच्या वाहणेचा बंद सोडावयास योग्य नाही (योहान 1:27). ख्रिस्त माझ्यापुढे झाला आहे कारण तो माझ्यापूर्वी होता (योहान 1:30). येशू देवाचा पुत्र होता, आणि योहानाने केवळ त्याच्याकडे निर्देश केला (योहान 1:34).

`यशया 40:1-5 आणि योहान 1:23 वाचा. योहान या वचनांचा उपयोग कसा करतो?`

खडबडीत आणि दगडांनी भरलेल्या रस्त्याच्या दिवसांत, सेवकांना रस्त्याचे सपाटीकरण करण्यासाठी राजाच्या पुढे पाठविले जात होते आणि तीव्र वळणे कमी करुन राजासाठी रस्ता सपाट केला जात असे. म्हणून भविष्यवाणीच्या पूर्णतेसाठी, योहान आला यासाठी की लोकांची अंत:करणें येशूसाठी तयार करावीत.

`सेव्हंथ-डे अ‍ॅडव्हेंटिस्ट म्हणून आपण कोणत्याप्रकारे बाप्तिस्मा करणार्‍या योहानाने केली तशीच सेवा आपण करावी? यात समांतर काय आहे?`