---
title:  मसीहा म्हणून ख्रिस्ताचे साक्षीदार
date:   19/10/2024
---

### ह्या आठवड्याकरिता अभ्यास
योहान 1:19-23; यशया 40:1-5, योहान 1:29-37, रोम 5:6, योहान 1:35-39, योहान 1:43-51, योहान 3:1-21.

> <p>सुवर्णवचन</p>
> “येशूने त्याला म्हटले, मी तुला खचीत खचीत सांगतो, नव्याने जन्मल्यांवाचून कोणालाही देवाचे राज्य पाहाता येत नाही’ (योहान 3:3).

प्रश्‍नच नाही की, येशूने लोकांना जोरदार पवित्रशास्त्रीय पुरावे पुरवले यासाठी की त्याच्या दाव्यांस पाठिंबा मिळावा जो तो स्वत: विषयी करीत होता, त्यात “मी तुम्हांस खचीत, खचीत सांगतो, जो विश्‍वास धरितो त्याला सार्वकालिक जीवन आहे” (योहान 6:47).

परंतु यापेक्षाही अधिक आहे: पाण्याचा द्राक्षारस करणे, थोड्या भाकरीतून हजारोंना जेवू घालणे; अधिकार्‍याच्या मुलास बरे करणे, बेथसदा तळ्याजवळील मनुष्यास बरे करणे; जन्मांधाला दृष्टि देणे, लाजारसाला मेलेल्यातून उठविणे. सुवार्तिक वेगवेगळ्या घटनांना व लोकांना बोलावितो - यहूदी, विदेशी, श्रीमंत, गरीब, पुरुष, स्त्री, अधिकारी, सामान्य लोक, शिक्षित आणि अशिक्षित - येशू कोण आहे याची साक्ष देण्यासाठी बोलावतो.

योहान स्वत: पित्याच्या साक्षीकडे निर्देश करतो, आणि पवित्रशास्त्र सर्व येशूच्या ओळखीचा पुरवा देतात.

या आठवड्याची सुरवात बाप्तिस्मा करणार्‍या योहानाच्या जोरदार साक्षीने होते. इतर साक्षीदार देखील मंचावर येतात: आंद्रिया आणि शिमोन पेत्र, फिलिप्प आणि नथनिएल आणि एक अनपेक्षित साक्षीदार, निकदेम परुशी. परंतु दुसरा एक साक्षीदार मागे सावलीत उभा आहे (तो दुसरा शिष्य आंद्रियाबरोबर, योहान 1:35, 40 मध्ये, स्वत: योहान.