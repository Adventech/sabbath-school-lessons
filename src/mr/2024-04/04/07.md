---
title:  अधिक विचार
date:   25/10/2024
---

एलन जी. व्हाईट यांचे, “निकदेमस, ” पानें 167, 168, इन डिसाएर ऑफ एजस्, वाचा.

निकदेमाने “नवीन मार्गाने पवित्रशास्त्राचा अभ्यास केला, सिद्धांतावर चर्चा करण्यासाठी नव्हे, तर शरीरासाठी जीवन मिळावे म्हणून. त्याने स्वत:स पवित्र आत्म्याच्या मार्गदर्शनाखाली समर्पित केले तेव्हा तो स्वर्गीय राज्य पाहू लागला....

“विश्‍वासाद्वारे आपणास देवाची कृपा मिळते; परंतु विश्‍वास आमचा तारणारा नाही. तो काहीही मिळवू शकत नाही. तो एक हात आहे ज्याद्वारे आपण ख्रिस्ताला धरुन राहातो आणि त्याची गुणवत्ता योग्य मानतो, जी पापांसाठी उपाय आहे... पश्‍चात्ताप ख्रिस्ताकडून येतो जशी खरोखर क्षमा येते.

“तर, मग आपले तारण कसे व्हावे? “जसा मोशेने अरण्यात सर्प उंच केला, ’ तसेच मनुष्याच्या पुत्राला उंच करण्यात आले, आणि ज्या प्रत्येकाला सर्पाने दंश केला व फसविले त्याने त्याकडे पाहावे व जगावे. ‘हा पाहा, जगाचे पाप हरण करणारा, देवाचा कोकरा!’ योहान 1:29. जो प्रकाश क्रूसातून चमकतो तो देवाची प्रीति प्रकट करतो. त्याची प्रीति आम्हांस त्याच्याकडे ओढते. जर आपण या ओढण्यास प्रतिकार केला नाही, तर आपण पश्‍चात्तापाने क्रूसाच्या पायाजवळ ओढले जातो त्या पापांसाठी ज्याने तारणार्‍यास क्रूसावर दिले. नंतर देवाचा आत्मा विश्‍वासाद्वारे शरीरामध्ये नवीन जीवन उत्पन्न करते. विचार आणि इच्छा ख्रिस्ताच्या इच्छेच्या आज्ञाधारकपणात आणल्या जातात. हृदय, मन त्याच्या प्रतिकृतिमध्ये नवीन उत्पन्न केले जातात, जे आम्हांमध्ये कार्य करते व सर्वकाही त्याच्या ताब्यात देते. तेव्हा देवाची आज्ञा मनांवर व हृदयांवर लिहिण्यात येते आणि आपण ख्रिस्ताबरोबर म्हणतो, ‘हे माझ्या देवा, तुझ्या इच्छेप्रमाणे करण्यात मला संतोष आहे.’ स्तोत्र 40:8. - एलन जी. व्हाईट, द डिसाएर ऑफ एजस्, पाने 175, 176.

**चर्चेसाठी प्रश्‍न**:

`बाप्तिस्मा करणारा योहान येशूच्या वाटा नीट करण्यासाठी आला. मानवी दृष्टिकोणातून, त्याचे सेवाकार्य किती यशस्वी ठरले याचा न्याय तुम्ही कसा कराल? तसेच, तुम्ही आपल्या उत्तराविषयी विचार करीत असताना, हा महत्त्वाचा प्रश्‍न विचारा: आध्यात्मिक गोष्टीमध्ये “यशाची” तुम्ही कशी व्याख्या कराल?`

`नंतर, बाप्तिस्मा करणार्‍या योहानाने काही प्रामाणिक शंका व्यक्त केल्या (मवरु 11:2, 3; लूक 7:19). त्याच्या प्रश्‍नांसाठी कोणती कारणे आहेत आणि आपल्या विश्‍वासांत दृढ (ठाम) कसे राहावे याविषयी यापासून आपण काय शिकावे?`

`वर्गामध्ये, निकदेमाप्रमाणे असणार्‍या व्यक्तिवर चर्चा करा, जो मंडळीमध्ये खरा पुढारी आहे, ज्याला खरोखर पुष्कळ ज्ञान आहे, तरीही तो आपल्या आध्यात्मिकते विषयी इतका अज्ञानी आहे की ज्याची खरोखर गरज आहे. त्याच्या परिस्थितीमधून आपण कोणते धडे घ्यावे?`