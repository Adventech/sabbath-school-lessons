---
title:  योहानाचे दोन शिष्य
date:   22/10/2024
---

जेव्हा येशू चालत गेला तेव्हा बाप्तिस्मा करणार्‍या योहानाचे दोन शिष्य त्याच्याबरोबर उभे होते. योहानाने घोषणा केली, हा पाहा देवाचा कोकरा!” (योहान 1:36). या दोन शिष्यांनी ख्रिस्ताविषयी योहानाचा संदेश ऐकला होता, जो येणार्‍या मसीहाविषयी जुन्या करारांतील भविष्यवाणी पूर्ण करणार होता. येशूला अनुसरण्यासाठी शिष्यांनी योहानाला सोडले, त्यांनी ओळखले की येशू हा बाप्तिस्मा करणार्‍या योहानापेक्षा महान आहे आणि तो योहानाच्या संदेशाची पूर्णता करणारा आहे.

`योहान 1:35-39 वाचा. येशूविषयी योहानाची साक्ष ऐकल्यानंतर या दोन शिष्यांनी काय केले.`

येशूबरोबर राहाण्याची इच्छा बाळगून, त्या दोघांनी त्याच्याबरोबर दिवस घालविला. कोणास ठाऊक ते कोणत्या आश्‍चर्यकारक गोष्टी शिकले व त्याचा अनुभव घेतला.

त्या अतिशय महान गोष्टी असतील कारण, अगदी थोड्याच काळांत त्यांची इच्छा होती की त्यांनी आपला अनुभव इतरांना सांगावा. आंद्रिया, जो त्या दोनपैकी एक होता, त्याने ताबडतोब आपला भाऊ शिमोन यास शोधले आणि म्हणाला, “आम्हांस मसीहा सापडला आहे (म्हणजे ख्रिस्त)” (योहान 1:41). जेव्हा आंद्रियाने आपल्या भावास येशूकडे आणले, तेव्हा येशूने ताबडतोब दाखविले की तो त्याला ओळखतो, तो म्हणाला, “तू योहानाचा पुत्र शिमोन आहेस; तुला केफा (म्हणजे पेत्र) म्हणतील” (योहान 1:42). येशूने पेत्राला ओळखले व समजून घेतले. यासाठी की येशूला एकादी व्यक्ति ठाऊक आहे आणि योहानाच्या शुभवर्तमानाचा हाच हेतु आहे. (उदा. योहान 2:24, 25 पाहा).

“जर योहान व आंद्रिया यांनी याजक व सत्ताधारी यांच्याप्रमाणे अविश्‍वासूपणा दाखविला असता, तर ते येशूच्या पायांजवळ बसून शिकणारे म्हणून सापडले नसते. ते त्याचकडे एक टीकाकार व त्याच्या शब्दांचा न्यायनिवाडा करणारे म्हणून आले असते... परंतु या पहिल्या शिष्यांनी तसे केले नाही. बाप्तिस्मा करणार्‍या योहानाच्या संदेशामध्ये असणार्‍या पवित्र आत्म्याच्या पाचारणास त्यांनी प्रतिसाद दिला. आता त्यांनी स्वर्गीय शिक्षकाची वाणी ऐकली (ओळखली) ... जुन्या कराराच्या वचनांच्या शिकवणीवर दैवी प्रकाश टाकण्यात आला. पुष्कळ कंगोरे असणारे सत्याचे विषय नवीन प्रकाशांत उभे राहिले.” - एलन जी. व्हाईट, द डिसाएर ऑफ एजस्, पान 139.

योहानाच्या शुभवर्तमानाचा संपूर्ण भर येशू कोण आहे हे प्रकाशात आणणे आहे यासाठी की ही सुवार्ता संपूर्ण जगामध्ये सांगितली जावी.

`कोणत्या प्रकारे ख्रिस्त आणि तुमचा ख्रिस्तामधील विश्‍वास यांनी तुमचे जीवन बदलले? आणखी इतर असे कोणते बदल आहेत जे तुम्ही होताना पाहू इच्छिता?`