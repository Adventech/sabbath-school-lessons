---
title:  मी सत्य आहे
date:   04/12/2024
---

`योहान 1:14,17; योहान 8:32; योहान 14:6; आणि योहान 15:26 वाचा. योहान कसे सत्याचा विचार थेट येशूशी बांधतो?`

योहानाच्या शुभवर्तमानामध्ये पुन्हा न् पुन्हा, सत्य हे येशूशी जोडले गेले आहे, तसेच त्याच्या पित्याशी व पवित्र आत्म्याशी. सत्य येशूबरोबर जोडले गेले आहे, वचन आणि प्रकाशाबरोबर अंधकाराच्या विरोधात (योहान 1:1-14, योहान 3:19-21). आणि असत्य (खोटे) सैतान व पाप याबरोबर जोडले गेले आहे (योहान 8:44-46). तसेच, योहानामधील सत्य हे केवळ मुद्दे आणि आकडेवारी नाही. त्यात अशा गोष्टी समाविष्ट आहेत, परंतु यापेक्षाही अधिक, सत्याच्या कल्पनेमध्ये देवाला आणि त्याच्या इच्छेला विश्‍वासूपणाची नैतिक बाब समाविष्ट आहे.

“असे पुष्कळ आहेत की जे जीवंत देवासाठी आक्रोश करीत आहेत, दैवी उपस्थितीसाठी उत्सुक आहेत. तत्वज्ञानविषयक सिध्दांत किंवा साहित्यिक निबंध, कितीही हुशारीचे असले, तरी ते हृदयाला समाधान देऊ शकत नाही. ठाम विधान आणि मनुष्याचे शोध याला काही किंमत नाही. देवाच्या वचनाला लोकांबरोबर बोलू द्या. ज्यांनी केवळ प्रथा आणि मानवी सिध्दांत ऐकले आहेत आणि नीतिवचनाचा त्याचा आवाज ऐकू द्या ज्याचे शब्द आत्म्याचे नवीकरण करून सार्वकालिक जीवनाकडे घेऊन जातील.” - एलन जी. व्हाईट, ख्राईस्ट ऑब्जेक्ट लेसन्स्, पान 40.

येशूसाठी सत्य काय आहे याविषयी विचार करा. येशू हा लोगोस (शब्द ) आहे, जो शब्द प्रारंभापासून देवाबरोबर होता आणि जे सर्व उत्पन्न करण्यात आले त्याचा उत्पन्नकर्ता कोण होता (योहान 1:1-4). पित्याबरोबर एक, सार्वकालिकतेपासून ते सार्वकालिकतेपर्यंत, येशूमध्ये पित्याचे गुणविशेष आहेत, आणि म्हणून तो “मीच आहे” देखील आहे. त्याचे अस्तित्व कोणाबरोबर किंवा इतर कशाही बरोबर अंकित नाही. आणि जे काही अस्तित्वांत आहे, ते उत्पन्न केलेले आहे, ते केवळ येशूने उत्पन्न केले आणि ते केवळ त्याच्यातच अस्तित्वांत आहे. “कारण आकाशांत व पृथ्वीवर असलेले, दृष्य व अदृष्य असलेले; राजे, अधिपति, सत्ताधीश किंवा अधिकारी असलेले; ते सर्व त्याच्यामध्ये उत्पन्न झाले; सर्व त्याच्याद्वारे व त्याच्यासाठी उत्पन्न झाले; तो सर्वांच्या पूर्वीचा आहे व त्याच्यामध्ये सर्व समाविष्ट होतात” (कलस्सै 1:16:17).

येशू केवळ सत्याचे मूर्त स्वरूप नाही; तर तो सत्य आहे. सत्य ही विचारसरणी किंवा बांधणी नाही. ती व्यक्ति आहे!

सत्य येशू ख्रिस्त, सूर्यासारखा आहे जो जगाला प्रकाश देतो (योहान 8:12). सी. एस. लेवीस यांनी ख्रिस्ती धर्मासाठी जे विधान केले आहे त्याबरोबर हे समांतर आहे: “मी ख्रिस्ती धर्मावर विश्‍वास ठेवतो जसा मी विश्‍वास ठेवतो की सूर्य उगवला आहे, यासाठी नव्हे की मी त्याला पाहातो, पण कारण त्यामुळे मी सर्वकाही पाहातो.” - धर्मशास्त्रविषयक कविता आहे काय?” (सॅमिझडाट युनिव्हर्सिटी प्रेस, 2014), पान 15, ओरिजिनली प्रेसेंटड इन 1944.

येशूद्वारेच, सत्य, आपण आपल्या भोवती असणार्‍या जगाला स्पष्ट करीत आहोत.