---
title:  अधिक विचार
date:   13/12/2024
---

एलन जी. व्हाईठ यांचे, “लेट नॉट युवर हार्ट बी ट्रबल्ड,’ पानें 662-680, इन द डिसाएर ऑफ एजस्, “अ‍ॅडिशनल नोट ऑन (जॉन) चाप्टर 1,’ द एस.डी.ए. बायबल कॉमेंट्री, व्हॉल्युम 5, पानें 911-919 वाचा.

येशू कोण आहे याचे मूल्यमापन करीत असता, त्याच्या विरोधकांनी त्याचा न्याय मानवी दर्जाने केला ‘तुम्ही देह बुद्धीने न्याय करिता,” (योहान 8:15). हे “तोंडदेखला न्याय करू नये” याच्यापेक्षाही वाईट आहे (योहान 7:24). येथे त्यांनी देहाच्या प्रमाणाचा अवलंब केला, पतन पावलेली मानवता पतन पावलेल्या जगांमध्ये, पवित्र आत्म्याच्या सक्तीच्या ताब्याशिवाय (योहान 3:3-7 पाहा). त्यांनी त्याचा “देह” जसा होता तसा पाहिला, परंतु या शक्यतेवर त्यांनी कधीच मनन केले नाही की तो शब्द देही होऊ शकतो (योहान 1:14). ख्रिस्ताला अशा प्रकारच्या मर्यादीत प्रमाणाद्वारे पाहणे हे त्याला जगिक दृष्टिकोनातून मोजण्यासारखे आहे (2 करिंथ 5:16).

“जो कैवारी आहे त्यास ‘सत्याचा आत्मा’ असे संबोधण्यात येेते. त्याचे कार्य सत्य टिकविणे आणि त्याची व्याख्या करणे आहे. तो प्रथम सत्याचा आत्मा म्हणून हृदयांत वसतो, आणि म्हणून तो कैवारी बनतो. सत्यामध्ये समाधान आणि शांति आहे, परंतु खोटारडेपणामध्ये खरी शांती किंवा समाधान सापडत नाही. खोटे सिद्धांत व प्रथा यांच्याद्वारे सैतान त्याची शक्ति मनावर मिळवितो. लोकांना खोट्या दर्ज्याकडे घेऊन जाऊन, तो शीलास बेढब करतो. पवित्रशास्त्राद्वारे पवित्र आत्मा मनाशी बोलतो, आणि हृदयावर सत्य ठसवितो. म्हणून तो चुका उघड करतो, आणि त्यास शरीरातून काढून टाकतो. सत्याच्या आत्म्याद्वारे, जो देवाच्या वचनाद्वारे कार्य करतो, की ख्रिस्त आपल्या निवडलेल्या लोकांना स्वतःकडे जिंकतो.” - द डिसाएर ऑफ एजस्, पान 671.

**चर्चेसाठी प्रश्‍न**:

`सार्वकालिक जीवन म्हणजे देवाला ओळखणे (योहान 17:3). देवाला ओळखणे म्हणजे काय, याविरुद्ध म्हणजे देवाविषयी केवळ काही ठराविक मुद्दे ठाऊक असणे, म्हणजे, तो शक्तिशाली आहे किंवा प्रेमळ आहे किंवा न्यायाचा देव आहे? जर कोणी तुम्हाला विचारले, “तुम्ही देवाला ओळखता का?” तुम्ही काय सांगाल? तुमच्या उत्तराबरोबर येशू कसा योग्य बसतो?`

`प्रत्यक्षात पाहाता, रोजच्या शब्दांमध्ये, “तुझे वचन सत्य आहे” या येशूच्या शब्दांद्वारे काय अंमलात येते? (योहान 17:17).`

`येशूने प्रार्थना केली, ‘तू त्यांस जगातून काढून घ्यावे अशी मी विनंती करीत नाही, तर तू त्यांस वाईटापासून राखावे अशी विनंती करितो,” (योहान 17:15). आमच्या स्वतःच्या जीवनामध्ये ह्या प्रार्थनेचे चांगले उत्तर कसे मिळेल यावर आमची स्वतःची निवड कशी प्रभाव टाकते?`