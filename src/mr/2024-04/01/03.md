---
title:  गालीलामधील दुसरे चिन्ह
date:   30/09/2024
---

त्याच्या पृथ्वीवरील सर्व सेवाकार्यामध्ये येशूने जे चमत्कार केले त्यामुळे लोकांना त्याच्यावर विश्‍वास ठेवण्यास मदत झाली. योहानाने या चमत्कारांची नोंद केली यासाठी की इतरांनी येशूवर विश्‍वास ठेवावा.

`योहान 4:46-54 वाचा. लग्नाच्या मेजवानीच्या चमत्काराशी परत सुवार्तिक का संबंध जोडतो?`

येशूने गालीलामध्ये केलेल्या दुसर्‍या चिन्हाचा वृत्तांत देण्यात, योहान काना येथील लग्नात केलेल्या पहिल्या चिन्हाकडे निर्देश करतो. योहान असे म्हणताना दिसतो की, येशूने जी चिन्हे केली ती तुम्हांस येशू कोण आहे ते समजण्यास मदत करील. नंतर योहान त्यात भर टाकतो, “येशूने यहुदीयातून गालीलात आल्यावर पुन: जे दुसरे चिन्ह केले ते हेच” (योहान 4:54).

प्रथम, येशूने यहूदी अधिकार्‍यास दिलेला प्रतिसाद कदाचित कठोर वाटत असेल. तरीही या अधिकार्‍याने आपल्या मुलाचे बरे करणे यास येशूवर विश्‍वास ठेवण्याचा निकष मानले होते. येशूने त्याचे हृदय वाचले आणि आध्यात्मिक आजाराकडे लक्ष वेधले जो त्याच्या मुलाच्या जीवनास धोकादायक असणार्‍या आजारापेक्षा अधिक गंभीर होता. निळ्या आकाशातून चमकणार्‍या वीजेच्या प्रकाशाप्रमाणे त्या मनुष्याने ताबडतोब ओळखले की त्याची आध्यात्मिक गरीबी यासाठी त्याला त्याच्या मुलाच्या जीवाची किंमत मोजावी लागेल.

हे ओळखणे महत्त्वाचे आहे की ते चमत्कार, त्यात आणि आहेत तसे हे सिद्ध करीत नाहीत की येशू हा मसीहा आहे. इतरांनी देखील चमत्कार केले आहेत. काही खरे संदेष्ट्ये होते, काही खोटे. चमत्कार केवळ जो सर्वश्रेष्ठ आहे त्याचे अस्तित्व प्रकट करतात; ते स्वत: म्हणत नाहीत की तो केवळ देव आहे तो करतो. (सैतान देखील ते “चमत्कार” करु शकतो, जर “चमत्कार” या शब्दाद्वारे आपण म्हणतो सर्वश्रेष्ठ कृती).

अपार दु:खाने अधिकार्‍याने स्वत:स येशूच्या दयेवर सोडले, त्याच्या मुलाला बरे करण्यासाठी त्याच्याकडे याचना केली. येशूचा प्रतिसाद पुर्न-आश्‍वासन देणारा होता. तो म्हणाला, “जा, तुझा मुलगा वाचला आहे” (योहान 4:50). “वाचला आहे” हे क्रियापद ग्रीकमध्ये वर्तमान काळात आहे. त्याचा हा वापर यास “भविष्यातील वर्तमान” असे म्हटले आहे, जेथे भविष्यातील घटना इतक्या ठामपणे बोलली जाते की जशी काही ती आताच घडत आहे. मनुष्य ताबडतोब घरी धावत गेला नाही, परंतु येशूवर विश्‍वास ठेवून, दुसर्‍या दिवशी घरी गेला आणि त्याला दिसून आले की, अगदी त्याच वेळेस जेव्हा येशू ते शब्द बोलला, त्याच्या मुलातून ताप निघून गेला.

येशुमध्ये विश्‍वास ठेवण्याचे किती सामर्थ्यशाली उदाहरण !

`जर आपण एकादा चमत्कार पाहिला, तर आधी आपण कोणती कसोटी (निकष) वापरावी की तो देवाकडून आहे?`