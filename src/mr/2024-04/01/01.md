---
title:  चिन्हें जी मार्ग दाखवितात
date:   28/09/2024
---

### ह्या आठवड्याकरिता अभ्यास
योहान 2:1-11; योहान 4:46-54; योहान 5:1-16; मार्क 3:22, 23; मत्तय 12:9-14; योहान 5:16-47.

> <p>सुवर्णवचन</p>
> “या पुस्तकात लिहिली नाहीत अशी पुष्कळ दुसरीही चिन्हें येशूने आपल्या शिष्यांदेखता केली; येशू हा देवाचा पुत्र ख्रिस्त आहे असा तुम्ही विश्‍वास धरावा आणि विश्‍वास धरुन तुम्हांला त्याच्या नामाने जीवन प्राप्त व्हावे, म्हणून ही वर्णिली आहेत” (योहान 20:30, 31).

योहानाने हे शुभवर्तमान का लिहिले? येशूने केलेल्या चमत्कारावर जोर देण्याची त्याची इच्छा होती किंवा येशूच्या काही ठराविक शिकवणीवर? त्याने जे केले ते लिहिण्यापाठीमागचे कारण काय होते?

पवित्र आत्म्याचे सामर्थ्य आणि प्रभाव याखाली का त्याचे स्पष्टिकरण योहान देतो. तो म्हणतो की जरी ख्रिस्ताच्या जीवनाविषयी पुष्कळ गोष्टी लिहिता येतील (योहान 21:25), ज्या गोष्टी त्याने समाविष्ट केल्या आहेत त्या यासाठी लिहिण्यात आल्या आहेत की, “तुम्ही विश्‍वास धरावा की येशू हा देवाचा पुत्र ख्रिस्त आहे, यासाठी की त्याच्या नामाने तुम्हांला जीवन प्राप्त व्हावे” (योहान 20:31).

या आठवडी आपण येशूच्या सुरवातीच्या काही चमत्कारांचा योहानाचा वृत्तांत पाहाणार आहोत - त्याने पाण्याचा द्राक्षारस केला यापासून ते कोणाच्या तरी अतिशय आजारी मुलास बरे करणे आणि बेथसैदा तळ्याजवळील मनुष्यास बरे करणे.

योहान या सर्व चमत्कारांस “चिन्हें” म्हणतो. याचा अर्थ ते एकाद्या रस्त्यावरचे चिन्ह नव्हे, तर ती एक चमत्कारिक घटना आहे जी खोलवर सत्यतेकडे निर्देश करते; येशू एक मसीहा म्हणून. या सर्व वृत्तांतामध्ये आपण लोकांची उदाहरणे पाहातो ज्यांनी विश्‍वासाने प्रतिसाद दिला आणि त्यांची उदाहरणे आपणास तेच करण्यास आमंत्रित करीत आहेत.