---
title:  श्रीमंत मनुष्य आणि भिकारी लाजार
date:  20/11/2022
---

`लूक १६:१९-३१ वाचा. ही गोष्ट मृत्युनंतरच्या जीवनाचे खरे वर्णन का नाही ?`

काही विद्वान हे सूचित करतात की लूक १६:१९-३१ याचा खरा अर्थ सांगावा, म्हणजे, जसे मनुष्याची मरणातील अवस्था याचे वर्णन करणे. परंतु हा दृष्टिकोण पुष्कळ बायबलमध्ये नसलेल्या सारांशाकडे घेऊन जाईल आणि पुष्कळ परिच्छेदांना विरोध करील ज्याकडे आपण अगोदरच पाहिले आहे.

एक, आपणास ही गोष्ट मान्य करावी लागेल की स्वर्ग आणि नरक इतके जवळ आहेत की त्यांच्या रहिवाशांमध्ये संभाषण होईल (लूक १६:२३-३१ ). आपण हे देखील गृहीत धरले पाहिजे की मृत्युनंतरचे जीवन, त्याचवेळी शरीर कबरेमध्ये पडले आहे, आणि त्यांच्या उर्वरीत गोष्टी आध्यात्मिक आत्म्याच्या शुद्धीत असणार्‍या आकारत आहेत त्यांना “डोळे” “बोटें” “जीभ” आहे आणि त्यांना तहान देखील लागते (लूक १६:२३,२४).

ह्या परिच्छेदामध्ये मानवाची मरणातील अवस्था याचे वर्णन होते, तर मग स्वर्ग हे खात्रीने उल्लासाचे व आनंदाचे ठिकाण नाही कारण तारले गेलेले त्यांचे प्रियजन ज्यांचा नाश झाला आहे त्यांचे न संपणारे दु:ख अगदी जवळून पाहात असतील, आणि त्यांच्याबरोबर संभाषणही करीत असतील (लूक १६:२३-३१). नरकामध्ये प्रिय लेकरू भयंकर यातना भोगीत असताना त्याची आई स्वर्गांमध्ये आनंदी कशी राहू शकेल ? अशा संदर्भामध्ये, देवाचे अभिवचन तेथे दु:ख, रडणे, अश्रू, वेदना नसतील हे पूर्ण होणे शक्यच होणार नाही (प्रकटी २१:४).

कारण अशा असंबद्धतेमुळे, पुष्कळ आधुनिक बायबलचे विद्वान श्रीमंत मनुष्य व लाजर या गोष्टीस एक दाखला म्हणून मानतात ज्यामधून प्रत्येक खुलासा सांगणे खरोखर शक्य नाही. जॉर्ज ई.लॅड, जरी ते अ‍ॅडव्हेंटिस्ट नसले, तरी खात्रीने असे वाटते की जेव्हा ते म्हणतात की ही गोष्ट कदाचित “एक दाखला आहे ज्याचा उपयोग आताच्या यहूदी विचारांसाठी करण्यात आला आणि त्याचा हेतू मृताची मरणावस्था याविषयी शिकविण्यासाठी केलेला नाही.”- जी. ई. लॅड, “एसकॅटॉलॉजी,” इन द न्यू बायबल डिक्शनरी, एडिटड बाय जे. डी. डगलस (ग्रँड रॅपिडस्, चख : ईर्डमॅन्स, १९६२) पान ३८८.

श्रीमंत मनुष्य आणि लाजार यांचा दाखला चांगल्याप्रकारे पोषाख घातलेला “श्रीमंत मनुष्य” आणि “एक भिकारी ज्याचे नांव लाजर होते, ज्याच्या सर्व शरीरावर फोड होते” (लूक १६:१९,२०). हा वृत्तांत शिकवितो की (१) दर्जा आणि सामाजिक ओळख वर्तमानाकाळात भविष्यांतील बक्षिसासाठी निकष नाही, आणि (२) प्रत्येक व्यक्तिचे सार्वकालिक ठिकाण याच जीवनांत ठरविले जाते मरणानंतरच्या जीवनांत ते उलटे केले जाऊ शकत नाही (लूक १६:२५,२६).

`“ ‘परंतु तो त्यास म्हणाला, “जर ते मोशाचे व संदेष्ट्यांचे ऐकत नाहीत तर मेलेल्यामधूनही कोणी उठला तरी त्यांची खात्री होणार नाही’ ” (लूक १६:३१). येशूच्या सामर्थ्यशाली शब्दांमधून आपण आपल्यासाठी कोणता संदेश घ्यावा विशेषत: बायबलचा अधिकार आणि आपण त्यास कसा प्रतिसाद देतो ?`