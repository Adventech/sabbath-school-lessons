---
title:  विरोधी परिच्छेद (उतारें)
date:  19/11/2022
---

### ह्या आठवड्यासाठी अभ्यास
लूक १६:१९-३१; लूक २३:४३, योहान २०:१७, फिलिप्पै १:२१-२४, १पेत्र ३:१३-२०, प्रकटी ६:९-११.

> <p>सुवर्णवचन</p>
> “तुम्ही शास्त्रलेख शोधून पाहाता; कारण त्यांत सार्वकालिक जीवन आपणास प्राप्त होईल असे तुम्ही समजता; तेच मजविषयी साक्ष देणारे आहेत” (योहान ५:३९).

पेत्र आम्हांस इशारा देतो : “तुम्हांमध्ये जी आशा आहे तिची विचारपूस करणार्‍या प्रत्येक इसमाला उत्तर देण्यास नेहमी सिध्द असा” (१पेत्र ३:१५). पौल त्यात भर टाकतो की, “वचनाची घोषणा कर, सुवेळी अवेळी तयार राहा, सर्व प्रकारच्या सहनशीलतेने व शिक्षणाने दोष दाखीव, वाग्दंड कर व बोध कर. कारण ते सुशिक्षण सहन करणार नाहीत, तर त्यांचे कान खाजत असता, ते स्वेच्छाचाराने आपणासाठी शिक्षकांची रास घालतील” (२तीमथ्य ४:२,३) हे प्रकरण असताना, आपण केवळ त्याच परिच्छेदांकडे पाहू नये जी सुलभपणे स्पष्ट करता येतील व आमच्या विश्‍वासाला योग्य बसतील परंतु असे उतारें सर्वसामान्यपणे काहीतरी वेगळे शिकविण्यासाठी वापरले जातात, ज्यावर आपण विश्‍वास ठेवतो त्यापासून.

हे करीत असताना, आपण येशूचे प्रेरणा देणारे उदाहरण अनुसरावे. “ख्रिस्ताने स्वत: सत्याचा एक शब्दही दाबून टाकला नाही, परंतु तो नेहमीच प्रीतिने बोलला... तो कधीही उध्दट झाला नाही, गरजेशिवाय तो कडक शब्द बोलला नाही, संवेदनशील आत्म्याला त्याने कधीच उगीच वेदना दिल्या नाहीत. त्याने कधीच मानवी अशक्तपणाचा धिक्कार केला नाही.”- एलन जी.व्हाईट, द डिझाएर ऑफ एजस्, पान ३५३.

या आठवडी आपण काही वैचित्र्यपूर्ण परिच्छेदांचा अभ्यास करणार आहोत ज्याचा लोक आत्म्याचे नैसर्गिक अविनाशीपणा याला न्याय्य ठरविण्यासाठी उपयोग करतात. या प्रकाशाद्वारे आमच्या स्वत:च्या मनास शक्ति मिळावी आणि जे या महत्त्वाच्या शिकवणीवर प्रश्‍न उपस्थित करतात त्यांना सौम्यपणे उत्तर देण्यास आपणास मदत व्हावी.