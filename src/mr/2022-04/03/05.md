---
title:  “मृतांस तर काहीच कळत नाही”
date:  12/10/2022
---

`ईयोब ३:११-१३; स्तोत्र ११५:१७; स्तोत्र १४६:४; आणि उपदेशक ९:५,१० वाचा. मनुष्याची मरणामधील अवस्था याविषयी या उतार्‍यांकडून आपण काय शिकतो ?`

काही बायबलचे भाष्यकार युक्तिवाद करतात की हे उतारें (ईयोब ३:११-१३; स्तोत्र ११५:१७; स्तोत्र १४६:४; आणि उपदेशक ९:५,१०), कवितेच्या भाषेत लिहिण्यात आले आहेत, आणि त्यांचा वापर मनुष्याची मरणामधील अवस्था स्पष्ट करण्यासाठी करू शकत नाही. हे खरे आहे की काहीवेळेस कविता संदिग्ध असते आणि तिचा सहजपणे गैरसमज होतो, परंतु या वचनांबरोबर ही बाब नाही. त्यांची भाषा स्पष्ट आहे आणि त्यांची विचारसरणी या विषयावर जुन्या कराराच्या शिकवणीबरोबर पूर्ण सुसंगत आहे.

एक, ईयोब ३ मध्ये, या कुटुंब प्रमुखास आपल्या जन्माबद्दल अतिशय वाईट वाटत आहे कारण त्याचे सर्व दु:ख (आपल्या अतिशय वाईट क्षणांमध्ये, त्याला किंवा तिला वाटते की त्यांचा जन्म झाला नसता तर बरे होते ?)  तो ओळखतो की जर त्याच्या जन्माच्या वेळसच त्याचा मृत्यु झाला असता, तर तो निजलेला असता व विश्राम करीत असता (ईयोब ३:११,१३).

स्तोत्र ११५ स्पष्ट करते की मेलेल्यांना काठेे ठेवले जाते एक शांत ठिकाण म्हणून, कारण “मेलेले कोणीही परमेश्‍वराचे स्तवन करीत नाहीत“  (स्तोत्र ११५:१७). हे क्वचित असे वाटत की जसे काही मेलेले, विश्‍वासू, (आणि आभारी) मेलेले, स्वर्गांत असून देवाची उपासना करीत आहेत.

स्तोत्र १४६ प्रमाणे,मनुष्याच्या मानसिक (मनाच्या) कृती मरणाबरोबर थांबलेल्या असतात : “त्याचा प्राण जातो, तो आपल्या मातीस पुन: मिळतो; त्याचा वेळी त्याच्या योजनांचा शेवट होतो” (स्तोत्र १४६:४). मरणाच्या वेळी काय घडते याचे हे बायबलचे परिपूर्ण वर्णन आहे.

उपदेशक ९ त्यात भर टाकतो की “मृतांस तर काहीच काळत नाही” आणि कबरेमध्ये “कारण तेथे काही उद्योग, युक्तिप्रयुक्ति, बुद्धि व ज्ञान यांचे नांव नाही” (उपदेशक ९:५,१०). ही विधानें खात्री देतात की मेलेले शुद्धीत नसतात ही बायबलची शिकवण खरी आहे.

मरणामध्ये शुध्द नसणे या बायबलच्या शिकवणीमुळे ख्रिस्ती लोकांत कुठलीही धास्ती निर्माण होऊ नये. प्रथमत:, सार्वकालिक जळणारा नरक किंवा तात्पुरते मृतात्म्यांच्या पापक्षालनाचे ठिकाण नाही जे तारले गेले नाहीत त्यांच्यासाठी थांबले आहेत. दोन, जे ख्रिस्तामध्ये मेलेले आहेत त्यांच्यासाठी आश्‍चर्यकारक बक्षीस त्यांची वाट पाहात आहे. यात आश्‍चर्य नाही की “विश्‍वासणार्‍यांसाठी, मरण ही क्षुल्लक बाब आहे..... ख्रिस्ती लोकांसाठी, मरण ही केवळ एक झोप आहे, स्तब्धतेचा आणि अंधकाराचा एक क्षण. जीवन हे ख्रिस्ताबरोबर देवामध्ये लपले आहे, आणि ‘जेव्हा ख्रिस्त, जो आमचे जीवन आहे, तो येईल, तेव्हा तुम्ही देखील त्याच्याबरोबर गौरवामध्ये उठाल.” योहान ८:५१,५२; कलस्सै ३:४.” - एलन जी. व्हाईट, द डिझाएर ऑफ एजस्, पान ७८७.

`ख्रिस्तामध्ये झोपलेल्यांविषयी विचार करा. ते मरणामध्ये आपले डोळे बंद करतात आणि, मग ते कबरेमध्ये १,५०० वर्षें असो किंवा पांच महीने असो, त्यांच्यासाठी ते सारखेच आहे. पुढील गोष्ट जी त्यांना ठाऊक असेल ती म्हणजे ख्रिस्ताचे परत येणे. तर मग एका अर्थी, एखादा असा युक्तिवाद कसा करू शकतो की, मेलेल्यांना आपण जे जीवंत आहोत, त्यांच्यापेक्षा चांगले आहे ?`