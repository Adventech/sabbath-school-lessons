---
title:  आत्मा देवाकडे परत जातो
date:  11/10/2022
---

`उत्पत्ति २:७ आणि उपदेशक १२:१-७ वाचा. ह्या बायबलच्या दोन उतार्‍यामध्ये तुम्हांला कोणता विरोधाभास पाहावयास मिळतो ? मनुष्याची मरणामधील अवस्था अधिक  चांगल्या प्रकारे समजण्यासाठी ते आपणास कशी मदत करतात ? (उत्पत्ति ७:२२ देखील पाहा.)`

ज्याप्रमाणे आपण आधीच पाहिले आहे की, बायबल आपणास शिकविते की मानवप्राणी जीवधारी आहे (उत्पत्ति २:७), आणि जेव्हा शरीर मरते तेव्हा आत्म्याचे अस्तित्व संपते (यहेज्केल १८:४,२०).

परंतु “आत्म्याविषयी” काय ? शरीराच्या मरणानंतर देखील तो जागृत असतो ? पुष्कळ ख्रिस्ती लोक यावर विश्‍वास ठेवतात, आणि ते उपदेशक १२:७ याचा हवाला देऊन आपला दृष्टिकोण योग्य आहे हे सांगण्याचा प्रयत्न करातात, जे म्हणते, “तेव्हा माती पूर्ववत मातीस मिळेल; आणि देवाने दिलेला आत्मा त्याजकडे परत जाईल.” परंतु हे विधान असे सूचित करीत नाही की मेलेल्याचा आत्मा देवाच्या उपस्थितीत जागृत (शुद्धीत) राहातो.

उपदेशक १२:१-७ नाट्यमयरीतीने वाढत जाणार्‍या वयाच्या प्रक्रियेचे वर्णन करते, मरणाबरोबर कळसास पोंहचते. वचन ७ मरणाचा उल्लेख एक उत्पत्ति प्रक्रियेच्या उलटे आहे असे करते जसे उत्पत्ति २:७ मध्ये सांगितले आहे. ज्याप्रमाणे आधीच सांगितले आहे, की उत्पत्ति आठवड्याच्या सहाव्या दिवशी “परमेश्‍वर देवाने जमीनीतील माती घेऊन त्यापासून मनुषय घडिला, आणि त्याच्या नाकपुड्यांत प्राणवायु फुंकिला, आणि मनुष्य जीवधारी प्राणी बनला” (उत्पत्ति २:७). परंतु आता, उपदेशक १२:७ आपणास सांगते की “तेव्हा माती पूर्ववत् मातीस मिळेल; आणि देवाने दिलेला आत्मा त्याजकडे परत जाईल.” म्हणून, जो प्राणवायु देवाने आदामाच्या नाकपुड्यांत फुंकला आणि त्याने तो इतर मनुष्याप्राण्यांना देखील दिला आहे, देवाकडे परत जाईल, किंवा दुसर्‍या शद्बांत, तो त्यांच्यात आणि त्यांच्याद्वारे तरंगणे थांबवील.

आपण ध्यानांत ठेवले पाहिजे की उपदेशक १२:७ सर्व मानवाच्या मरणाच्या प्रक्रियेचे वर्णन करिते आणि मग तो धार्मिक आहे की दुष्ट आहे यात फरक करीत नाही. जर जे सर्व मरतात त्यांचे आरोपित आत्में जागृत अवस्थेमध्ये देवाच्या उपस्थितीत राहातात, तर मग दुष्टांचे आत्में देवाबरेाबर आहेत काय ? ही कल्पना पवित्रशास्त्राच्या शिकवणीशी सुसंगत नाही. कारण तीच मरणाची प्रक्रिया मानव आणि पशु या दोघांबरोबरही घडते (उपदेशक ३:१९,२०), मरण हे दुसरे काहीही नसून जीवधारी मनुष्याचे अस्तित्व नसणे आहे. ज्याप्रमाणे स्तोत्रकर्त्याने म्हटले आहे, “तू आपले तोंड लपवितोस तेव्हा ते व्याकुळ होतात; तू त्यांचा श्‍वास काढून घेतोस तेव्हा ते मरून मातीस मिळतात“ (स्तोत्र १०४:२९).

`आपण पुष्कळवेळेस म्हणतो की मरण हे जीवनाचा एक भाग आहे. ते इतके चुकीचे का आहे ? मरण हे जीवनाच्या विरूद्ध आहे, जीवनाचा शत्रु. मग कोणती मोठी आशा, या वचनात सापडते : “शेवटला शत्रु जो मृत्यु तो नाहीसा केला जाईल” (१करिंथ १५:२६)?`