---
title:  “जो जीवात्मा पाप करितो तो मरेल”
date:  10/10/2022
---

`यहेज्केल १८:४,२० आणि मत्तय १०:२८ वाचा. मनुष्याच्या आत्म्याचा स्वभाव कसा आहे हे समजण्यासाठी ही वचनें आपणास कशी मदत करतात ?`

या पापी जगांत मानवाचे जीवन अशक्त (नाजूक, क्षीण) आणि क्षणभंगुर आहे (यशया ४०:१-८). पापामुळे जे दूषित झाले नाही ते स्वभावाने सार्वकालिक असते. “ह्या प्रकारे एका मनुष्याच्याद्वारे पाप जगांत आले आणि पापाच्या द्वारे मरण आले; आणि सर्वांनी पाप केल्यावरून सर्व मनुष्यांत पाप पसरले” (रोम ५:१२). मरण हा पापाचा नैसर्गिक परिणाम आहे, जो येथील सर्व जीवनांवर प्रभाव टाकतो.

या बाबतीत, बायबलचे दोन महत्त्वाचे विचार आहेत. एक म्हणजे मानवप्राणी आणि प्राणी दोघेही मरतात. जसे शलमोन राजाने म्हटले आहे, “मानवपुत्रांवर प्रसंग येतात तसेच पशुंवरही येतात; दोघावरही एकच प्रसंग येतो; हा मरतो तसाच तोही मरतो; त्या सर्वांचा प्राण सारखाच आहे; पशूपेक्षा मनुष्य काही श्रेष्ठ नाही;..... सर्व एकाच स्थानी जातात; सर्वांची उत्पत्ति मातीपासून आहे व सर्व पुन्हा मातीस मिळतात.” (उपदेशक ३:१९,२०).

दुसरा विचार असा आहे की मनुष्याचे शारीरिक मरण त्याचे किंवा तिचे जीवंत आत्मा म्हणून अस्तित्व समाप्त होते (इब्रीमध्ये नेफिश). उत्पत्ति २:१६,१७ मध्ये, देवाने आदाम आणि हवेला इशारा दिला होता की जर बर्‍यावाईटाच्या ज्ञान करून देणार्‍या झाडाचे फळ खावून पाप केले, तर ते मरतील.

या इशार्‍याचा प्रतिध्वनी होत असता, परमेश्‍वराने हा मुद्दा यहेज्केल १८:४,२० मध्ये पुन्हा सांगितला : “जो जीवात्मा पाप करील तो मरेल.” ह्या विधानामध्ये दोन मुख्य परिणाम आहेत. एक म्हणजे की सर्व मानवप्राणी पापी आहेत, आपण सर्वजण न टाळता येणार्‍या वाढण्याच्या व मरण्याच्या प्रक्रियेत आहोत (रोम ३:९-१८,२३). दुसरा परिणाम म्हणजे हा बायबलचा विचार आत्म्याला नैसर्गिक अविनाशीपण आहे या प्रसिध्द मतास निष्फळ बनविते. जर आत्मा अमर आहे आणि जीवंत असा मरणानंतर दुसर्‍या जगांत अस्तित्व करतो, तर मग आपण खरोखर मरत नाही, होय ना ?

याविरूद्ध, मरणाच्या या द्विधा मन:स्थिती बाबत की तो शरीर सोडून न राहाणारा आत्मा आहे मग तो सुखलोकांत जात असेल किंवा मृतांच्या पाप क्षालनाच्या ठिकाणी किंवा नरकांत सुद्धा जात असेल त्यावर बायबलकडे उपाय आहे. खरोखर उपाय हाच आहे की जे ख्रिस्तामध्ये मरण पावले त्यांचे अंतिम पुनरूत्थान. ज्याप्रमाणे येशूने जीवनाची भाकर या प्रवचनात म्हटले आहे की, “जो कोणी पुत्राला पाहून त्याजवर विश्‍वास ठेवितो त्याला सार्वकालिक जीवन प्राप्त व्हावे; त्याला शेवटल्या दिवशी मी उठवीन” (योहान ६:४०)

`दुसर्‍या येण्याची खात्री, जी ख्रिस्ताच्या पहिल्या येण्याद्वारे निश्‍चित करण्यात आली आहे (आणि सरतेशेवटी, ख्रिस्ताच्या पहिल्या येण्याशिवाय दुसर्‍याला काय अर्थ आहे? ) ती आपण ज्या सर्वांवर विश्‍वास ठेवतो त्याच्यासाठी इतकी महत्त्वाची का आहे ? त्याच्या येण्याच्या अभिवचनाशिवाय आपल्याला दुसरी कोणती आशा आहे ?`