---
title:  मानवाचा स्वभाव समजणे
date:  08/10/2022
---

### ह्या आठवड्यासाठी अभ्यास
उत्पत्ति १:२४-२७; उत्पत्ति २:७,१९; मत्तय १०:२८; उपदेशक १२:१-७; १राजे २:१०; १राजे २२:४०.

> <p>सुवर्णवचन</p>
> “मग परमेश्‍वर देवाने, जमिनीतील मातीचा मनुष्य घडिला व त्याच्या नाकपुड्यांत प्राणवायु फुंकिला; तेव्हा मनुष्य जीवधारी प्राणी झाला” (उत्पत्ति २:७)

देवाचे शब्द “तुम्ही खास मराल” (उत्पत्ति २:१६, १७) आणि सैतानाचे विरोधी वचन “तुम्ही खरोखर मरणार नाही ! ” (उत्पत्ति ३:४) या मधील तणाव केवळ एदेन बागेपुरताच मर्यादीत नव्हता. त्याचा प्रतिध्वनी संपूर्ण इतिहासांत होत आहे.

पुष्कळ लोक सैतानाचे शब्द देवाच्या शब्दांशी सुसंगत करण्याचा प्रयत्न करतात. त्यांच्यासाठी, हा इशारा, की “तुम्ही खास मराल” हा केवळ नाशवंत शरीरासाठी आहे, त्याचवेळी हे वचन की “तुम्ही खरोखर मरणार नाही” या अमर आत्मा याचा अप्रत्यक्ष उल्लेख आहे.

परंतु हा दृष्टिकोण काम करीत नाही. उदाहरणार्थ, देवाचे आणि सैतानाचे विरोधी शब्द सुसंगत होतील काय ? असा काही क्षुल्लक आत्मा आहे काय जो शुद्धीत असताना शारीरिक मरणातून निभावतो ? यासाठी पुष्कळ तत्त्वज्ञानी आणि विज्ञान यांनी या प्रश्‍नाचे उत्तर देण्याचा प्रयत्न केला आहे. परंतु, आपण जे बायबलवर-आधारीत ख्रिस्ती लोक आहोत, आपण हे ओळखले पाहिजे की केवळ सर्वसमर्थ देवच, ज्याने आम्हांस उत्पन्न केले, तोच आम्हांस पूर्णपणे ओळखतो (स्तोत्र १३९ पाहा). म्हणून, आम्हांला त्याच्या वचनातून, पवित्रशास्त्र, आपणास या महत्त्वाच्या प्रश्‍नांसाठी उत्तरें सापडू शकतील.

या आठवडी आपण पाहाणार आहोत की जुना करार मानवी स्वभावाची कशी व्याख्या करतो आणि मरणामध्ये मनुष्याची अवस्था.