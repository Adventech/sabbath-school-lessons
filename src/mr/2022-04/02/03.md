---
title:  सर्पाद्वारे फसवणूक
date:  03/10/2022
---

`उत्पत्ति ३:१-७ वाचा. देवाचे शब्द आणि सैतानाचे शब्द यातून निवड करीत असताना हवेने कोणत्या निकषाचा उपयोग केला ?`

उत्पत्ति ३ हे मोहाच्या मानसशास्त्राचे एक अगदी स्पष्ट उदाहरण आहे. देवाने आदाम आणि हवेला स्पष्ट इशारा दिला होता की जर त्यांनी बर्‍यावाईटाचे ज्ञान करून देणार्‍या झाडाचे फळ खाल्ले तर ते खास मरतील (उत्पत्ति २:१६-१७). सर्पाचे रूप घेऊन, सैतानाने वकृत्वातील पुष्कळ डावपेच वापरून हवेला फसवून पापांत ओढले.

एक, त्याने देवाच्या ठराविक मनाईस सामान्यकृत केले. त्याने तिला विचारले, “तुम्ही बागेतल्या कोणत्याही झाडाचे फळ खाऊ नये असे देवाने तुम्हांस सांगितले हे खरे काय ?”  (उत्पत्ति ३:१). हवेने सांगितले की ही मनाई केवळ एका ठराविक झाडाविषयी आहे, कारण त्यांनी ते खाल्ले किंवा स्पर्श देखील केला तर ते खास मरतील.

नंतर, सैतानाने देवाच्या विधानाला विरोध केला. त्याने तिला ठामपणे सांगितले की, “तुम्ही खरोखर मरणार नाही !” (उत्पत्ति ३:४).

आणि शेवटी, सैतानाने देवाला दोष दिला की त्याने तुम्हा दोघां नवरा-बायकोपासून जाणूनबुजून आवश्यक ज्ञान लपविले आहे. फसविणार्‍याने पुढे वादविवाद केला की, “कारण देवाला हे ठाऊक आहे की तुम्ही त्याचे फळ खाल त्याच दिवशी तुमचे डोळे उघडतील, आणि तुम्हांस बरेवाईट कळू लागून तुम्ही देवासमान व्हाल” (उत्पत्ति ३:५).

हवेचे कुतुहल तिला सैतानाच्या मोहक भाषणाकडे घेऊन गेले. तेथे तिला जबरदस्तीने हा निर्णय घ्यावा लागला की देवाने मनाई केलेल्या आज्ञेशी विश्‍वासू राहावयाचे की सैतानाच्या मोहक प्रलोभनास आपलेसे करावयाचे. देवाच्या शब्दांवर अविश्‍वास दाखवून, तिने आपल्या स्वत:च्या भावनांचा उपयोग केला - तिने प्रायोगिक तत्त्वाचा, वैयक्तिक निरीक्षणाचा - दोन्ही संघर्षपूर्ण विधानामध्ये निवड करण्याचा प्रकार निवडला.

एक, तिने आहाराच्या दृष्टिकोणातून पाहिले, “ते झाड आहारासाठी चांगले होते.” दोन, सौंदर्याच्या दृष्टिकोणातून, तिने पाहिले की “ते दिसण्यात चांगले आहे.” तीन, तर्कशास्त्राच्या विश्‍लेषणातून, “ते झाड एखाद्याला ज्ञानी बनविण्यास योग्य होते.” म्हणून, तिच्या स्वत:च्या मनांमध्ये, सर्पाचे शब्द ऐकण्यासाठी खरोखर चांगले कारण होते आणि मनाई केलेल्या झाडाचे फळ खावे असे तिला वाटले. दुर्दैवाने तिने हेच केले.

काही लोक वादविवाद करतात की सर्व प्रकारचे ज्ञान असणे योग्य आहे, जोपर्यंत आपण “त्यातील जे चांगले आहे” ते धरून ठेवतो (१थेस्सल ५:२१). परंतु आदाम आणि हवेचे एदेन बागेतील दु:खद अनुभव दाखवितो की ज्ञान आपल्या स्वत:मध्ये, फारच हानिकारक आहे. अशा काही गोष्टी आहेत की त्या खरोखर, आपणास ठाऊक नसणेच बरे आहे.

`हा वृत्तांत आपणास आपली पापमय निवड युक्तिवादाने व न्याय ठरविणे हे किती सोपे आहे याविषयी काय शिकविते ?`