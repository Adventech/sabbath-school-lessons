---
title:  विधानें तणावामध्ये
date:  02/10/2022
---

हे जग, जसे ते परमेश्‍वराकडून आले, ते परिपूर्ण होते (उत्पत्ति१:३१). मरण हा आदाम आणि हवा यांच्यासाठी माहीत नसलेला अनुभव होता. या संदर्भामध्ये, देव एदेन बागेत आला व त्याने इशारा दिला : “बागेतील वाटेल त्या झाडाचे फळ यथेच्छ खा; पण बर्‍यावाईटाचे ज्ञान करून देणार्‍या झाडाचे फळ खाऊ नको; कारण ज्या दिवशी त्याचे फळ तू खाशील त्या दिवशी तू खास मरशील“ (उत्पत्ति २:१६,१७).

`उत्पत्ति २:१६,१७ एदेनाच्या परिपूर्णतेमध्ये स्वतंत्र इच्छेची वास्तविकता कशी दाखविते ? म्हणजे, जर ते स्वतंत्रपणे निवड करू शकत नव्हते तर आदाम आणि हवेला देवाला इशारा देण्याची गरज का वाटली?`

देवाकडून या इशार्‍याच्या काही काळानंतर, सैतानाने सर्पाचे रूप घेतले व एदेनात प्रवेश केला. हवेने सर्पाला आनंदाने मनाई केलेले फळ खाताना पाहिले ते ही न मरता. “त्याने स्वत: ते मनाई केलेले फळ खाल्ले होते” (एलन जी. व्हाईट, पॅट्रिआर्कस् अँड प्रॉफेटस्, पान ५४), आणि त्याला काहीही झाले नाही.

`उत्पत्ति ३:१-४ वाचा. स्वत:स हवेच्या ठिकाणी ठेवून, ते शब्द तुम्हांस मन बदलणारे का वाटले ?`

मानवी तर्कशास्त्राच्या दृष्टिकोणातून, सैतानाचा वादविवाद देवाच्या शब्दांपेक्षा अधिक पटवून देणारा वाटला. प्रथम, नैसर्गिक जगामध्ये असा कोणताही पुरावा नव्हाता की पाप आणि मरण अस्तित्वांत आहे. दोन, सर्प खरोखर मनाई केलेले फळ खात होता आणि त्याचा आनंद घेत होता. तर मग हवेने तसे करण्यापासून स्वत:स का रोखावे ? देवाची आज्ञा फारच मर्यादा घालणारी आणि अर्थहीन वाटत होती.

दुर्देवाने, दोन संघर्षामधील विधानांतून निवड करण्यात, हवेने तीन मूळ तत्त्वांकडे दुर्लक्ष केले : (१) आध्यात्मिक गोष्टींचे मूल्यमापन करण्यासाठी मानवी कारण हा नेहमीच सुरक्षित मार्ग नाही; (२) देवाचे शब्द आपणास अतार्किक आणि अर्थहीन वाटेल, परंतु ते नेहमीच बरोबर व विश्‍वासाहार्य असते; आणि (३) काही गोष्टी वाईट आणि चुकीच्या नसतात, परंतु देवाने त्या आज्ञाधारकपणाची कसोटी म्हणून निवडलेल्या असतात.

आपणास जाणीव झाली पाहिजे की हवेचा एदेन बागेतील अनुभव ही समयामध्ये एकच बाब नाही. प्रत्यक्ष दिवशी आणि प्रत्यक्ष क्षणी आपणास देवाचे वचन (कदाचित ते पुष्कळजनासाठी अप्रसिद्ध असेल) आणि आपल्या भोवती असणार्‍या मोहक आकर्षक संस्कृतीमधून निवड करण्याची गरज असते. आपल्या निवडीचे सार्वकालिक परिणाम असतील.

`असे काय मार्ग आहेत की बायबलची स्पष्ट शिकवण जगाच्या मार्गांच्या संघर्षात येते ?`