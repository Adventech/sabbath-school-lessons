---
title:  पापमय जगांत मरण
date:  01/10/2022
---

### ह्या आठवड्यासाठी अभ्यास
उत्पत्ति २:१६,१७; उत्पत्ति ३:१-७; स्तोत्र ११५:१७; योहान ५:२८,२९; रोम ५:१२; २करिंथ ५:२१.

> <p>सुवर्णवचन</p>
> “ह्या प्रकारें एका मनुष्याच्याद्वारे पाप जगांत आले आणि पापाच्या द्वारे मरण आले; आणि सर्वांनी पाप केल्यावरून सर्व मनुष्यांत मरण पसरले” (रोम ५:१२).

ख्रिस्त हा दैवी प्रतिनिधी होता ज्याच्याद्वारे देवाने विश्‍व व हे जग अस्तित्त्वांत आणले (योहान १:१-३,१०; कलस्सै १:१६; इब्री १:२). परंतु जेव्हा देवाने हा विशेष आदर ख्रिस्ताला दिला आणि घोषणा केली की ते एकत्रपणे या जगाची निर्मिती करतील, तेव्हा “लुसिफराला येशू ख्रिस्ताचा द्वोष व मत्सर वाटला” (एलन जी.व्हाईट, द स्टोरी ऑफ रिडम्पशन, पान १४) आणि त्याने त्याच्याविरूद्ध कट केला.

स्वर्गांतून काढून टाकल्यामुळे, सैतानाने ठरविले की “तो पृथ्वीवर आदाम आणि हवेचा आनंद नष्ट करील” आणि त्याद्वारे “स्वर्गाला दु:ख देईल.“ त्याने कल्पना केली की “जर त्याने त्यांना (आदाम आणि हवा) आज्ञाभंगासाठी फसविले, तर देव काहीतरी योजना करील ज्याद्वारे त्यांना क्षमा मिळेल, आणि नंतर तो आणि पतन पावलेले दूत प्रमाणिकपणे त्यांच्याबरोबर देवाची दया वाटून घेतील.”- द स्टोरी ऑफ रिडम्पशन, पान २७. सैतानाच्या डावपेचाची पूर्ण कल्पना असल्यामुळे, देवाने आदाम आणि हवा यांना इशारा दिला होता की त्यांनी सैतानाच्या मोहांना बळी पडू नये (उत्पत्ति २:१६,१७). याचा अर्थ जेव्हा जग हे परिपूर्ण आणि निर्दोष असताना देखील, मानवासाठी स्पष्ट बंधनें अनुसरण्यासाठी होती.

या आठवडी आपण आदाम आणि हवा यांच्या पतनावर प्रकाश टाकू या, या जगावर पापाने आणि मरणाने ताबा कसा मिळविला, आणि देवाने कसे एदेन बागेतच मानवासाठी आशेचे बीज पेरले.