---
title:  पापाचे परिणाम
date:  05/10/2022
---

`उत्पत्ति ३:७-१९ आणि रोम ५:१२ यावर आधारीत, पापाचे मुख्य परिणाम काय होते ?`

सर्पाच्या मन वळविणार्‍या संभाषणाने आकर्षिक झालेली, हवा हिला ती जो मार्ग अनुसरत आहे त्याचे दीर्घ-काळापर्यंत होणारे परिणाम याची तिने अपेक्षा केली नव्हती. त्यामध्ये मनाई केलेल्या फळ खाण्याची कृती इतकी महत्त्वाची नव्हती की जे ती प्रत्यक्षांत सादर करीत होती. अशा प्रकारच्या आज्ञाभंगाच्या कृतीकडून, हवेने देवावरील आपली निष्ठा तोडली आणि सैतानाबरोबर नवीन खोटी निष्ठा बनविली.

उत्पत्ति ३ आदाम आणि हवेच्या पतनाचे वर्णन करते आणि त्याच्या काही अत्यंत दु:खद परिणामांचेही. धर्मशास्त्राच्या दृष्टिकोणातून, ते परमेश्‍वराविषयीच्या भीतीने घाबरले होते आणि त्यांनी स्वत:स त्याच्यापासून लपविले (उत्पत्ति ३:८). मानसिक घडामोडींच्या आकलनातून, त्यांना स्वत:ची लाज वाटत होती आणि ते एकमेकांस दोष देऊ लागले (उत्पत्ति ३:७,९-१३). शारीरिक स्थितीपासून त्यांना घाम येईल, त्यांना वेदना होतील, आणि शेवटी ते मरतील (उत्पत्ति ३:१६-१९). आणि पर्यावरणीय दृष्टिकोणातून, नैसर्गिक जग निकृष्टवस्थेत पोंहचेल (उत्पत्ति ३:१७,१८).

एदेन बाग यानंतर सुंदर आणि आनंदी ठिकाण राहिले नाही जसे ते पूर्वी होते. ज्याप्रमाणे ते झडणारी फुलें आणि गळणारी पानें यांचे साक्षीदार बनले जे कुजण्याचे प्रथम चिन्ह होते, आदाम आणि त्याची सहकारी फारच रडले, आता मनुष्य आपल्या मृतासाठी रडतो त्यापेक्षा अधिक. अशक्त आणि नाजूक फुलांचे मरण हे खरोखर दु:खाचे कारण होते; परंतु ज्यावेळेस चांगल्या झाडांनी आपली पानें टाकून दिली. तेव्हा त्या दृष्याने वेगवेगळ्या प्रकारे मनांमध्ये कठोर वास्तविकता आणली की मरण हे प्रत्येक सजीव गोष्टीचा भाग आहे.”- एलन जी. व्हाईट, पॅट्रिआर्कस अँड प्रॉफेटस्, पान ६२.

आदाम आणि हवेला ताबडतोब मरण आले नाही, या अर्थाने की ते जगण्याचे थांबले, परंतु त्याच दिवशी त्यांच्या मरणाच्या शिक्षेवर शिक्कामोर्तब झाले. परमेश्‍वर आदामास म्हणाला, “तू आपल्यास निढळाच्या घामाने भाकर मिळवून खाशील व अंती पुन्हा मातीला जाऊन मिळशील; कारण तीतून तुझी उत्पत्ति आहे, तू माती आहेस आणि मातीला परत जाऊन मिळशील” (उत्पत्ति ३:१९). खरोखर पतनामुळे मानवजातिवर दु:खद परिणाम आले. प्रेषित पौल स्पष्ट करतो की “ह्या प्रकारें एका मनुष्याच्याद्वारे पाप जगांत आले आणि पापाच्याद्वारे मरण आले; आणि सर्वांनी पाप केल्यावरून सर्व मनुष्यांत पाप पसरले” (रोम ५:१२).

दु:खद आणि वेदनादायक वास्तविकता ही आहे की मानवजातिने युगानयुग याचा अनुभव घेतला आहे, आपण आज एदेनात जे घडले त्याचा अनुभव घेत आहोत. आपण किती आभार मानले पाहिजेत की येशूमुळे व क्रसामुळे आपणास सार्वकालिक जीवनाची आशा आहे अशा जगांत जेथे पुन्हा पापाचा शिरकाव होणार नाही.

`आपण हवेच्या दु:खद अनुभवावर प्रकाश टाकीत असताना, आपण आपल्या स्वत:च्या पापमय कृतींच्या परिणामांविषयी त्यांतून काय धडे शिकवित ?`