---
title:  शुभवर्तमानाचे पहिले अभिवचन
date:  06/10/2022
---

`उत्पत्ति ३:१५,२१ वाचा. सर्व मानवजातिसाठी या वचनांतून कोणती आशा सापडते ?`

उत्पत्ति ३ पतनानंतर जगावर आलेल्या भीतिदायक दु:खद घटनेचे वर्णन करते. सर्वकाही बदलले, आणि आदाम आणि हवा विरोधाभास पाहात होते पूर्वी जग कसे होत आणि आता काय बनले.

परंतु त्यांच्या वैफल्य आणि निराशेमध्ये, देवाने त्यांना वर्तमानासाठी व भविष्यासाठी आश्‍वासन दिले. एक, त्याने सर्पाला मसीहाच्या आशेच्या शब्दांमध्ये शाप दिला. त्याने घोषणा केली की “आणि तू व स्त्री, तुझी संतति व तिची संपत्ती यामध्ये मी परस्पर वैर स्थापीन; ती तुझे डोके फोडील, व तू तिची टांच फोडिशील” (उत्पत्ति ३:१५) “शत्रुत्व” हा शब्द (इब्रीमध्ये ईबाह (शूलरह)) केवळ दीर्घकाळ चालणार्‍या वैश्‍विक संघर्षालाच (बरे आणि वाईट) सूचित करीत नाही, तर पापाच्या वैयक्तिक तिटकार्‍याला देखील, जी देवाच्या कृपेने मानवाच्या मनांमध्ये रोवली आहे. स्वभावाप्रमाणे, आपले पूर्णपणे पतन झाले आहे (इफिस २:१,५) आणि “पापाचे गुलाम” (रोम ६:२०). तथापि, जी कृपा ख्रिस्ताने प्रत्येक मानवाच्या जीवनांत पेरली आहे ती आपल्यामध्ये सैतानाविरोधात शत्रुत्व निर्माण करते. आणि हे ते “शत्रुत्व” आहे, ती एदेनातून दैवी देणगी आहे, जी आपणास त्याची तारणाची कृपा स्वीकारण्यास संमति देते. या परिवर्तन करणार्‍या कृपेशिवाय आणि नूतनीकरणाच्या सामर्थ्याशिवाय, मानवजात सैतानाची गुलाम होतच राहील, त्याचे आमंत्रण स्वीकारण्यासाठी सेवकास सदैव तयार असले पाहिजे.

परमेश्‍वराने पुढे मसीहाचे अभिवचन स्पष्ट करण्यासाठी प्राण्यांच्या अर्पणांचा वापर केला (उत्पत्ति ३:२१ पाहा). “जेव्हा आदामाने, देवाच्या विशेष मार्गदर्शनाद्वारे, जेव्हा पापासाठी अर्पण केले, त्याच्यासाठी ही एक अतिशय वेदनादायक विधी होती. त्याचा हात जीव घेण्यासाठी उचलला गेला असेल, जे केवळ देवच देऊ शकतो, आणि पापासाठी अर्पण करू शकतो. ती पहिलीच वेळ होती जेव्हा तो मरणाचा साक्षीदार झाला होता. ज्यावेळेस त्याने रक्ताळलेल्या बळीला पाहिले, जो मरणाच्या यातनेने तडफडत होता, तेव्हा त्याने विश्‍वासाने देवाच्या पुत्राकडे पाहावयाचे होते, ज्याची बळीने पूर्व कल्पना करावयाची होती, जो मानवाचे अर्पण म्हणून मरणार होता.”- एलन जी व्हाईट, द स्टोरी ऑफ रिडम्पशन, पान ५०.

`२करिंथ ५:२१ आणि इब्री ९:२८ वाचा. एदेनामध्ये पहिल्यांदा जे प्रकट करण्यात आले होते त्याविषयी ही वचनें काय शिकवितात ?`

हे ठाऊक असताना की शेवटी ते मरणार आहेत (उत्पत्ति ३:९,२२-२४), आदाम आणि हवेने एदेन बाग सोडला, परंतु त्यांनी नग्न अवस्थेत सोडले नाही किंवा त्यांच्या स्वत:च्या अंजिराच्या-पानांच्या वेष्टनांसह (उत्पत्ति ३:७). देवाने स्वत: “त्यांच्यासाठी चर्मवस्त्रे” बनविली, आणि त्याने त्यांना ती लेवविली (उत्पत्ति ३:२१), त्याच्या पवित्रतेच्या परिधानाचे चिन्ह (जखर्‍या ३:१-५, लूक १५:२२ पाहा), तथापि, फार आधी, अगदी प्रारंभापासून, एदेनामध्ये, मानवाला शुभवर्तमान प्रकट करण्यात आले.