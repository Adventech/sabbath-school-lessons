---
title:  तुम्ही खरोखर मरण नाही
date:  04/10/2022
---

`उत्पत्ति ३:४ वाचा. असे पुष्कळ वेगवेगळे मार्ग काय आहेत की ही लबाडी युगानयुगांपासून हिची पुनरावृत्ती होत आहे ?`

ह्या लबाडीचे एक शक्तिशाली प्रकटीकरण आत्मा अविनाशी (अमर) आहे या सामान्य विश्‍वासांत दिसून येते. हे मत पुष्कळ पुरातन धर्म आणि तत्त्वज्ञानाचा पाया आहे. पुरातन इजिप्तमध्ये, प्रेत कुजू नये म्हणून विशिष्ट रसायने लावून ते ठेवले जात असे त्यास चालना मिळाली आणि प्रेतक्रियेनंतर शिल्पशास्त्राचा उपयोग करण्यात आला, जो आपण पिरॅमिडमध्ये बघतो.

हा सिद्धांत ग्रीक तत्त्वज्ञानाचा एक महत्त्वाचा खांब बनला. उदाहरणार्थ, प्लाटाचे प्रजासत्ताक, सोक्रेटसने ग्लॉकॉन यास विचारले : “तुला याची जाणीव नाही काय की आपला आत्मा अमर आहे आणि त्याचा कधीच नाश होत नाही ?” प्लॅटोच्या फेडोमध्ये, सोक्रेटसने याच आवाजात युक्तिवाद केला आहे, तो म्हणतो की “आत्मा अमर आहे आणि त्याचा नाश होत नाही, आणि आमचे आत्में खरोखर मृतलोकांत अस्तित्वांत असतील.” या तत्त्वज्ञानाच्या विचारसरणीने बहुतेक पाश्‍चिमात्य संस्कृतीस आकार दिला आणि प्रेषितनंतरच्या ख्रिस्ती धर्मामध्ये देखील. परंतु त्याची सुरूवात फारच आधी, एदेन बागेमध्ये सैतानाबरोबर झाली.

एदेनातील मोहाच्या गाभ्यामध्ये, सैतानाने हवेस आश्‍वासन दिले, की “तुम्ही खरोखर मरणार नाही !” (उत्पत्ति ३:४). यास जोरदार व निश्‍चित विधानाने, सैतानाने आपले शब्द देवाच्या शब्दांवर ठेवले.

आत्मा अमर आहे याच्या विरोधांत, ही वचनें काय शिकवितात, आणि या लबाडीस उघड करण्यासाठी त्यांचा कसा उपयोग करावा ? (स्तोत्र ११५:१७; योहान ५:२८,२९; स्तोत्र १४६:४; मत्तय १०:२८; १करिंथ १५:५१-५८).

सैतानाचा नैसर्गिक आत्म्याच्या अमरत्वाचा सिद्धांत तसाच राहिला, आजच्या आपल्या आधुनिक जगांत देखील, पुस्तकें, चित्रपट, आणि टी.व्ही. मालिका यामधून आताही ही कल्पना प्रोत्साहित केली जात आहे की जेव्हा आपण मरतो, तेव्हा अगदी सामान्यपणे दुसर्‍या शुद्धीत असलेल्या स्थितीमध्ये जातो. हे किती दुर्देवी आहे की ही चूक आपल्या कितीतरी ख्रिस्ती व्यासपीठावरून गाजविल्या जात आहेत. यांत विज्ञानाचा देखील समावेश झाला आहे. अमेरिकेमध्ये एक संस्था आहे जी एक तंत्रज्ञान विकसित करण्याचा प्रयत्न करीत आहे की जी, असा दावा करते की, ती आपणास मृत व्यक्तिशी संपर्क करण्यास समर्थ करील, जे असा विश्‍वास धरतात की ते आताही जीवंत आहेत परंतु ते पीएमपी (झचझ) म्हणून अस्तित्वांत आहेत, म्हणजे “मरणानंतरची व्यक्ति” ह्या चुकीबरोबर जी इतकी अस्तित्वांत आहे, त्यात आश्‍चर्य नाही की मानवी इतिहासाच्या अंतिम घटनांमध्ये ह्या फसवणूकीची फार महत्त्वाची भूमिका असेल.

`तुमच्या स्वत:च्या संस्कृतीमध्ये कोणत्याप्रकारे ही लबाडी प्रकट केली जात आहे ? आमच्या भावना काय सांगतात या ऐवजी आपण देवाच्या वचनावर का अवलंबून असावे ?`