---
title:  ख्रिस्ताचे मन
date:  13/12/2022
---

काही लोकांचा असा विश्‍वास आहे की वातावरण बदलामुळे एखाद्या व्यक्तिचे परिवर्तन होते. होय, आपण अशी ठिकाणें व परिस्थिती टाळली पाहिजे की जी मोहांत पडण्यासाठी अधिक असुरक्षित आहे (स्तोत्र १:१, नीति ५:१-८). परंतु आमची मोह आणि पापाबरोबरची समस्या तेव्हाच सोडविली जाईल जेव्हा आपल्या हृदयाचे (मनाचे) परिवर्तन होईल. ख्रिस्ताने समस्येच्या गाभ्याला स्पर्श केला जेव्हा तो म्हणाला, “ ‘कारण आंतून म्हणजे मनुष्याच्या अंत:करणातून दुष्ट विचार निघतात; जारकर्में, चोर्‍या, खून, व्यभिचार, लोभ, दुष्टपणा, कपट, कामातुरपणा, दुष्टदृष्टि, शिव्यागाळी, गर्व, मूर्खपणा’ ” (मार्क ७:२१-२२). याचा अर्थ असा की आमचे अंत:करणांत परिवर्तन होण्याची गरज आहे यासाठी की आमचे वर्तन बदलून जावे.

`खालील वचनें वाचा : १करिंथ २:१६; स्तोत्र २४:३,४; रोम १२:२; फिलिप्पै ४:८ आणि कलस्सै ३:२. खिस्ताचे हृदय (मन) असणे म्हणजे काय ?`

परमेश्‍वराने अभिवचन दिले आहे की “नवीन कराराखाली” तो आपले धर्मशास्त्र त्यांच्या अंतर्यामी ठेवीन; मी ते त्यांच्या हृदयपटावर लिहीन (यिर्मया ३१:३१-३३, याची तुलना इब्री ८:८-१०, इब्री १०:१६ बरोबर करा). मग यात आश्‍चर्य नाही की डोंगरावरील प्रवचनामध्ये, ख्रिस्ताने देवाच्या आज्ञांचा अर्थ रूंद व खोल केला विचार व उद्देशाच्या पातळीपर्यंत पोहंचविले (मत्तय ५:१७-४८ पाहा). यासाठी की आपणास देवाच्या परिवर्तन करणार्‍या कृपेद्वारे मोहांवर विजय मिळविता यावा आणि विचारांच्या व हेतुच्या पातळीपर्यंत, आपण पापमय विचार थांबवावे या अभिवचनावर हक्क सांगावा.

आपला स्वभाव नेहमीच पापमय राहील जोपर्यंत येशू येत नाही. परंतु जर आपण ख्रिस्तामध्ये आहोत, तर आपण पूर्णपणे त्याच्या धार्मिकतेने पांघरले गेलो आहेत. जरी आपण अद्याप परिपूर्ण नसलो, तरी आपण अगोदरच त्याच्यामध्ये परिपूर्ण आहोत असे मानले जाते (फिलिप्पै ३:१२-१५). “जेव्हा आपण ख्रिस्ताबरोबर एक होतो, तेव्हा आपणास ख्रिस्ताचे अंत:करण मिळते. शुद्धता आणि प्रीति शीलामध्ये प्रकाशते, नम्रता व सत्यता जीवनाचा ताबा घेते. चेहर्‍याचे सर्व भाव बदलून जातात. ख्रिस्त आत्म्यामध्ये राहात असताना परिवर्तनाचे सामर्थ्य त्यातून निघते, आणि बाह्य स्वरूप शांती आणि आनंद यांची साक्ष देते जी अंतर्यांमात वास करते.” - एलन जी. व्हाईट , सलेक्टड मेसेजस, बुक १, पान ३३७.

केवळ रोजच्या समर्पणाद्वारे, रोज स्वला मेल्याद्वारे, रोज निश्‍चितपणे केलेल्या प्रयत्नाद्वारे, विश्‍वासाद्वारे, येशूशी आज्ञाधारक राहिल्याने आपल्या जीवनामध्ये अशाप्रकारचे परिवर्तन येते.

`जर तुम्ही आपले पापी विचार करणे थांबविले तर तुमचे जीवन कशासारखे होईल याची कल्पना करा. तुमचे जीवन किती वेगळे होईल? असा कोणता अपेक्षित मार्ग आहे की हा तुमचा अनुभव व्हावा ?`