---
title:  “ ‘पूर्ण झाले आहे !’ ”
date:  01/11/2022
---

`योहान १९:१-३० वाचा. “ ‘पूर्ण झाले आहे’ ” या येशूच्या विधानामध्ये आम्हांसाठी कोणता महत्त्वाचा संदेश आहे ?`

शेवटी, ख्रिस्तासाठी, मानवजातिसाठी, आणि संपूर्ण विश्‍वासाठी ते महत्त्वाचे क्षण आले. खोलवर यातनेबरोबर, त्याने अंध:कारच्या शक्तिविरूद्ध संघर्ष केला. शांतपणे त्याने गेथशेमाने बागेमधून आपला मार्ग बनविला, त्याच्या अन्यायी खटल्याद्वारे, आणि कॅलव्हरीच्या डोंगरावर. दुष्ट दूत त्याच्यावर ताबा मिळविण्याचा प्रयत्न करीत होते. येशू क्रूसावर टांगला गेला असताना,चोर, याजक, शास्त्री, परूशी, वडील त्याची थट्टा करीत म्हणत होते ”त्याने दुसर्‍यांचे तारण केले; त्याला आपला स्वत:चा बचाव करवत नाही; तो इस्राएलांचा राजा आहे; त्याने आता वधस्तंभावरून खाली यावे, म्हणजे आम्ही त्याजवर विश्‍वास ठेवू” (मत्तय २७:४२)

ख्रिस्ताने वधस्तंभावरून खाली येऊन स्वत:चा बचाव केला असता काय ? होय, त्यास हे शक्य होते पण असे करण्याची त्याची इच्छा नव्हती. त्याची सर्व मानवजातिसाठी असणारी बिनशर्त प्रीति, त्यात त्या थट्टा करणार्‍यांचाही समावेश होता, सर्व काही सोडून देण्यास मनाई करीत होती. खरे पाहिले असता, “हे थट्टा करणारे त्यांच्यामधलेच होते ज्यांना तारण्यासाठी तो मरत होता; आणि म्हणून तो क्रूसावरून खाली आला नाही व स्वत:चा बचाव केला नाही, कारण त्याला ठोकण्यात आलेल्या खिळ्यांद्वारे नव्हे, तर त्यांना त्याची तारण्याची इच्छा याद्वारे त्याला धरून ठेवण्यात आले.”- ऑल्फ्रेड प्लमर, अ‍ॅन एक्सजिटिकल, कॉमेंटरी ऑन द गॉस्पल अकॉडिंग टू एस. मॅथ्यू (लंडन : एलियट स्टॉक, १९१०), पान ३९७.

ख्रिस्ताच्या दु:ख सहन करण्यामध्ये, येथे, येशू सैतानाच्या राज्याचा पराभव करीत होता, जरी सैतानानेच या घटना प्रवृत्त केल्या होत्या ज्या क्रूसाकडे घेऊन गेल्या, त्यात यहूदाच्या विश्‍वासघाताचा समावेश आहे (योहान ६:७०; योहान १३:२,२७). “तथापि, एका अर्थी सुवार्ता सांगणारा हे सांगण्याचा प्रयत्न करीत नव्हता, की येशूचे मरण हे दोन्ही सैतानाची कृती आणि अशी कृती ज्यामध्ये येशूने सैतानावर विजय मिळविला.”-  जॉर्ज ई. लॅड, ए थियॉलॉजी ऑफ द न्यू टेस्टामेंट, ीर्शीं.शव. (केंब्रिज, णघ : लटरवर्थ प्रेस, १९९४), पान १९२.

“पूर्ण झाले आहे” असा क्रूसावरून आक्रोश करीत असताना (योहान १९:३०), ख्रिस्त केवळ हेच सूचित करीत नाही की त्याच्या यातनांचा शेवट झाला आहे, तर विशेषकरून त्याने सैतानाविरूद्ध व त्याच्या दुष्ट शक्तिविरूद्ध वैश्‍विक - इतिहासातील महान संघर्ष जिंकला आहे. “तारणार्‍याच्या विजयाने सर्व स्वर्गास आनंद झाला. सैतानाचा पराभव झाला, आणि त्याला ठाऊक झाले की तो आपले राज्य हरला आहे.”- एलन जी. व्हाईट, द डिझाएर ऑफ एजस्, पान ७५८.

येथील हा आश्‍चर्यकारक विरोधाभासाचे आकलन करणे कठीण आहे : अगदीच अपमानकारक स्थितीमध्ये देवाच्या पुत्राचा विजय झाला आहे, आमच्यासाठी व विश्‍वासाठी, अतिशय महान आणि अतिशय गौरवी विजय.

`पाप किती वाईट आहे याविषयी विचार करा ज्याने भरपाई करण्यासाठी ख्रिस्ताचे मरण ओढवले. हे सत्य आम्हांस याविषयी काय शिकविते की देवासमोर आमची योग्यता मिळविण्यासाठी आमची कार्यें किती निरूपयोगी आहेत ? सरते शेवटी, ख्रिस्ताने जे आमच्यासाठी अगोदरच केले आहे त्यात भर घालण्यासाठी आम्ही काय करावे ? तुमचे उत्तर शब्बाथ दिवशी वर्गांत आणा.`