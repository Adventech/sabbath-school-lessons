---
title:  तो आमच्यासाठी मरण पावला
date:  02/11/2022
---

`योहान ३:१४-१८ आणि रोम ६:२३ वाचा. ख्रिस्ताच्या मरणाने आम्हांसाठी काय साध्य केले आहे याविषयी ही वचनें काय शिकवितात?`

जेव्हा येशू बाप्तिस्म्यासाठी यार्देन नदीवर आला, बाप्तिस्मा करणार्‍या योहानाने उद्गार काढले, “ ‘ हा पाहा, जगाचे पाप हरण करणारा, देवाचा कोकरा !” (योहान १:२९). हे विधान ओळखते की ख्रिस्त प्रातिनिधिक स्वरूपाच्या विरूद्ध देवाचा कोकरा आहे ज्याला जुन्या करारातील सर्व खरी अर्पणें दर्शवितात.

परंतु प्राण्यांचे अर्पण स्वत: पापें दूर करू शकत नव्हते (इब्री १०:४). ते केवळ अटीवर क्षमाशीलता पुरवीत होते जी ख्रिस्ताच्या भविष्यातील क्रूसावरील अर्पणाच्या प्रभावीपणावर अवलंबून होती. “जर आपण स्वत:ची पापें पदरी घेतो, तर तो विश्‍वासू व न्यायी आहे म्हणून आपल्या पापांची क्षमा करील, व आपल्याला सर्व अधर्मापासून शुध्द करील” (१योहान १:९)

`योहान ३:१६,१७ वाचा. ह्या वचनांमधून आम्ही कोणती महान आशा घ्यावी, विशेषत: जेव्हा आपण योग्यपणे विचार करतो की आपण जे काही केले आहे त्यासाठी दोषी ठरण्यास पात्र आहोत ?`

याचा अर्थ काय याविषयी विचार करा, येशू, ज्याने हे विश्‍व उत्पन्न केले (योहान १:१-३), त्याने स्वत:स आपल्या प्रत्येकासाठी, अर्पण म्हणून देऊ केले, हे सर्व यासाठी की आपणास दोष लावण्यात येऊ नये ज्यासाठी आपणास न्यायाने दोष लावण्यात आला असता. शुभवर्तमानाचे हे एक फार मोठे अभिवचन आहे.

येशू ख्रिस्ताने घोषणा केली की “ ‘देवाने जगावर एवढी मोठी प्रीति केली की त्याने आपला एकुलता एक पुत्र दिला’ ” आमच्यासाठी मरण्यासाठी (योहान ३:१६). परंतु आपण हे कधीच विसरू नये की ख्रिस्ताने स्वत:स आमच्यासाठी स्व-इच्छेने देऊ केले (इब्री ९:१४). मार्टिन लुथर यांनी क्रूसाचा उल्लेख “एक वेदी म्हणून केला आहे ज्यावर ख्रिस्त, अमर्यादीत प्रीतिच्या अग्निने जळाला जी त्याच्या हृदयामध्ये तेवत होती, आपले शरीर व रक्त यांचे जीवंत आणि पवित्र अर्पण पित्याला सादर केले तीव्र मध्यस्थीने, उच्च आक्रोशाने, आणि गरम व उत्सुकतेच्या अश्रूंनी (इब्री ५:७).” - लुथर्स वर्क्स, व्हॉल्युम. १३ (सेंट लुईस, चज : कॉनकॉरडिया पब्लिशिंग हाऊस, १९५६), पान ३१९. ख्रिस्त एकदाच सर्वांसाठी मरण पावला (इब्री १०:१०) आणि एकदाच सर्वकाळांकरिता (इब्री १०:१२), कारण त्याचे अर्पण सर्वांना - विपुल आहे आणि ते आपले सामर्थ्य कधीच हरवत नाही.

आणि यापेक्षा अधिक आहे : “जर एकाही आत्म्याने त्याच्या कृपेच्या शुभवर्तमानाचा स्वीकार केला असता, तर त्या एकाला तारण्यासाठी, ख्रिस्ताने आपले कष्टाचे व अपमानाचे आणि लाजिरवाणे मरणाचे जीवन निवडले असते.”- एलन जी. व्हाईट, द मिनिस्ट्री ऑफ हिलींग, पान १३५.

`योहान ३:१६ पुन्हा वाचा, त्यांतील “जगावर” आणि “जो कोणी” या शब्दांच्या ठिकाणी तुमचे स्वत:चे नांव घाला. प्रत्येक क्षणाक्षणाला, विशेषत: जेव्हा पाप करण्याचा मोह होईल, तेव्हा हे अद्भुत अभिवचन तुमचे व्हावे म्हणून तुम्ही कसे शिकाल ?`