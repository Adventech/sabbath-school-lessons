---
title:  मी देवाला पाहीन
date:  16/10/2022
---

`ईयोब १९:२५-२७ वाचा आणि याची तुलना योहान १:१८ व १तीमथ्य ६:१६ बरोबर करा. केव्हा आणि कोणत्या परिस्थितीमध्ये ईयोब “देवाला पाहाण्याची” अपेक्षा धरीत आहे ?`

जीवन प्रामाणिक (न्याय्य) नाही. विशेषत: हे आपण तेव्हा पाहातो जेव्हा “चांगले” लोक दु:ख भोगतात आणि “अधार्मिकांची” वृद्धी होते (स्तोत्र ७३:१२-१७ आणि मलाखी ३:१४-१८ पाहा). उदाहरणार्थ, ईयोब हा “सात्विक आणि सरळ” आणि तो “देवाला भिऊन वागे व पापापासून दूर राही” (ईयोब १:१). असे असताना देखील, देवाने सैतानास त्याच्यावर वेगवेगळ्या उध्वस्त करणार्‍या मार्गांनी संकटे आणण्याची परवानगी दिली. शारीरिकरीतीने, त्याचे शरीर वेदनादायक आजाराने भरून गेले (ईयोब २:१-८). धनदौलतीच्या बाबतीत, त्याचे बहुतेक सर्व पशुधन आणि मालमत्ता संपुष्टात आली (ईयोब १:१३-१७). त्या घराण्याबाबत, तर त्याने आपले नोकर व आपली स्वत:ची लेकरें देखील गमावली (ईयोब १:१६,१७). आणि भावनात्मकरीतीने, त्याच्या मित्रांनी त्याला घेराव घातला आणि त्याच्यावर दोष लावला की तो निर्लज्ज पापी आहे आणि तो ज्याचा सामना करीत आहे त्यास तो पात्र आहे (ईयोब ४:१-५,२७, ईयोब ८:१-१२, ईयोब ११:१-२० इ.). त्याच्या स्वत:च्या पत्नीने देखील, त्यास सल्ला दिला की, “तुम्ही अजून सत्व धरून राहिला आहां काय ? देवाचे नांव सोडून द्या आणि मरून जा !“ (ईयोब २:९).

ईयोबाला जाणीव झाली नाही की तो देव आणि सैतान यांच्यामधील वैश्‍विक संघर्षाचे भूकंपकेंद्र झाला आहे. त्या आलेल्या संकटांच्या संघर्षामुळे, ईयोबाने आपल्या जन्मदिवसाला शाप दिला आणि त्याने इच्छा प्रकट केली की मी जन्मलो नसतो तर बरे होते (ईयोब ३:१-२६). तरीही, त्याचा देवाशी अटीविना असलेला विश्‍वासूपणा हा या शब्दांमध्ये चांगल्याप्रकारे व्यक्त करण्यात आला आहे. “ ‘ तो मला ठार मारणार तरी मी त्याची आस धरीन’ ” (ईयोब १३:१५). त्याचे जीवन लवकरच समाप्त होईल अशी कल्पना करून, त्याने आपले आश्‍वासन पाळले, की मृत्यु हाच काही शेवट नसेल. अगदी ठाम निश्‍चयाने तो म्हणाला की कदाचित तो मरून जाईल, परंतु एके दिवशी माझा उध्दारक अंती पृथ्वीवर उभा राहील आणि तो, ईयोब स्वत: देवाला देहविरहित पाहिल (ईयोब १९:२५-२७). “ही पुनरूत्थानाची न चुकणारी झलक आहे.”- द एस.डी.ए. बायबल कॉमेंट्री, व्हॉल्युम ३, पान ५४९.

इतक्या मोठ्या दु:खद प्रसंगामध्ये किती गौरवी आशा ! आजार आणि वेदना, आर्थिक दिवाळखोरी, सामाजिक दुषणें, आणि भावनात्मक बिघाड भोवती असताना, ईयाब तरीही अपेक्षा करीत आहे की एकेदिवशी तो उठेल आणि त्याच्या प्रिय तारणार्‍यास पाहील. खरे पाहिले असता, ईयोबाचे पुनरूत्थानाविषयीचे विधान त्याच आश्‍वासनाने भरले आहे जे बर्‍याच शतकानंतर मार्थाच्या येशूला बोललेल्या शब्दांत सापडते : “तो शेवटल्या दिवशी पुनरूत्थानसमयी पुन्हा उठेल हे मला ठाऊक आहे” (योहान ११:२४). ईयोब, मार्थाप्रमाणे, आपले अभिवचनावर विश्‍वासाने हक्क सांगणार होता, जरी, ईयोबाप्रमाणे नसले, तरी मार्थाला लवकरच सामर्थ्यशाली प्रायोगिक तत्त्वाचा पुरावा तिच्या विश्‍वासाबद्दल मिळणार होता.

`जीवनाच्या कठोर अप्रामाणिक स्थितीमध्ये आपण देवावर विश्‍वास ठेवण्यास कसे शिकावे?`