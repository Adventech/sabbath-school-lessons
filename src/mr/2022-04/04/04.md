---
title:  पृथ्वीवर अधोभागांतून
date:  18/10/2022
---

`स्तोत्र ७१ वाचा. जेव्हा दावीदाने देवाला विचारले की तो त्याला “पृथ्वीच्या अधोभागांतून पुन: वर आणील” याद्वारे तो काय सूचित करतो (स्तोत्र ७१:२०) ?`

स्तोत्र ४९ मध्ये आपण पुनरूत्थानामधील आशा याचे हृदयस्पर्शी व्यक्तत्व पाहिले, जे मूर्खाच्या खोट्या आश्‍वासनाच्या विरूद्ध आहे ज्याने आपल्या संपत्तीवर भरवसा ठेवला, स्तोत्र ७१ मध्ये, दावीद देवाकडून सुरक्षा आणि आशा मागतो, त्याचवेळी शत्रुंच्या घेरावात असताना आणि खोटे दोष लावणारे भोवती असताना, जे म्हणत होते की देवाने त्याला सोडून दिले आहे (स्तोत्र ७१:१०,११).

या सर्व संकटामध्ये, दावीदाला समाधान आणि आश्‍वासन मिळते व भूतकाळांत देवाने त्याची कशी काळजी घेतली याची तो आठवण करतो. एक, त्याला जाणीव होते की देवाने त्याला जन्मापासून उंचाविले आहे एवढेच नव्हे तर आईच्या उदरांतून बाहेर काढले आहे (स्तोत्र ७१:६). नंतर, तो हे कबूल करतो की देवाने त्याला त्याच्या तरूणपणापासून शिकविले आहे (स्तोत्र ७१:१७).

देव त्याचा खडक व दुर्ग आहे या खात्रीबरोबर, दावीद त्याची विनवणी करतो, “मला नेहमी थारा सांपडावा म्हणून मजसाठी निवासाचा खडक हो” (स्तोत्र ७१:३).  “उतार वयांत माझा त्याग करू नको; माझी शक्ति क्षीण होत चालली असता मला सोडू नको” (स्तोत्र ७१:९). “हे देवा, मजपासून दूर असू नको; हे माझ्या देवा, माझ्या सहाय्यासाठी त्वरा करा” (स्तोत्र ७१:१२). आणि नंतर दवीद त्यात भर टाकतो, “तू आम्हांस बहुत व भारी संकटें भोगावयास लाविली, तरी तू आमचे पुनरूज्जीवन करिशील, आणि पृथ्वीच्या अधोभागातून पुन्हा वर आणिशील” (स्तोत्र ७१:२०).

“पृथ्वीच्या अधोभागांतून” हे वक्तव्य वास्तविकपणे स्तोत्रकर्त्याचे भविष्यातील शारीरिक पुनरूत्थान हे अप्रत्यक्षपणे समजून घ्यावे. परंतु संदर्भ दावीदाची घोर निराशेच्या स्थितीचे अंलकारिक वर्णन करताना त्यास झुकते माप देताना दिसते, जसे काही पृथ्वी त्याला गिळून घेत आहे (स्तोत्र ८८:६ आणि स्तोत्र १३०:१ बरोबर तुलना करा). म्हणून, आपण म्हणू शकू की “ते मुळांत अलंकारिक भाषण आहे, परंतु ते शारीरिक पुनरूत्थानाचा इशारा देत आहे.” - अँड्रयुस स्टडी बायबल, पान ७२६, स्तोत्र ७१:२० वरील टीप.

शेवटी, हे आकलन करणे महत्त्वाचे आहे की, आमची परिस्थिती कोणतीही असो, देव तेथे आहे, तो काळजी घेतो, आणि शेवटी, आपली आशा या जीवनांत सापडत नाही तर येणार्‍या जीवनांत सापडते. येशूमध्ये सार्वकालिक जीवन आमच्या पुनरूत्थानानंतर जेव्हा तो येईल.

`आम्हांस प्रत्येकाला निराशेचे काही भयंकर क्षण आले आहेत. तर मग कसे परमेश्‍वराच्या मार्गांवर लक्ष केंद्रित करणे की देव भूतकाळांत तुमच्याबरोबर होता हे तुम्हांस कसे विश्‍वासामध्ये आणि भरवशामध्ये, त्या क्षणांमध्ये पुढे नेते जेव्हा तो फारच दूर आहे असे दिसते ?`