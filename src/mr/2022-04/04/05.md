---
title:  “तुझे मृत जीवंत होतील”
date:  19/10/2022
---

`यशया २६:१४,१९ वाचा. ज्यांचा कायमचा नाश होईल (यशया २६:१४; मलाखी ४:१ देखील पाहा) आणि ज्यांना सार्वकालिक जीवन मिळेल या दोन्हीमध्ये कोणता विरोधाभास आहे (यशया २६:१९) ?`

यशयाचे पुस्तक देवाचे वैभव आणि मानवाचा नाजुकपणा यात महत्त्वाचा विरोध सादर करते (यशया ४० पाहा). जरी आपण गवतासारखे आहोत जे सुकते आणि फूल कोमेजते, पण आमच्या देवाचे वचन सर्वकाळ कायम राहाते (यशया ४०:६-८). आम्ही मानव पापमय असताना देखील, देवाची उध्दार करण्याची कृपा सर्व मानवांसाठी उपलब्ध आहे आणि ती विदेशांना देखील परिणामकारक होते जे त्याचा करार धरून ठेवतात व शब्बाथाचे पालन करतात (यशया ५६).

यशयाच्या पुस्तकामध्ये, पुनरूत्थानाची आशा महत्त्वपूर्णरीतीने मोठी करण्यात आली आहे. त्याचवेळेस, आधीचा बायबलचा पुररूत्थानाचा अप्रत्यक्ष उल्लेख अधिक वैयक्तिक दृष्टिकोणातून व्यक्त करण्यात आला होता (ईयोब १९:२५-२७, स्तोत्र ४९:१५, स्तोत्र ७१:२०), यशया संदेष्टा स्वत:चा आणि कराराच्या समाजाच्या विश्‍वासणार्‍यांचा समावेश करून त्याच्याविषयी बोलतो (यशया २६:१९).

यशया २६ दुष्टांचा स्पष्ट शेवट आणि धार्मिकांचा स्पष्ट शेवट यातील विरोधाभास सांगतो. एका बाजूला, दुष्ट मृत अवस्थेत राहातील, त्यांना पुन्हा जीवनांत आणले जाणार नाही, विशेषकरून “दुसर्‍या मरणानंतर” (प्रकटी २१:८). त्यांचा पूर्णपणे नाश केला जाईल, आणि त्यांची आठवण कायमची नाश केली जाईल (यशया २६:१४).

हा उतारा त्या शिकवणीस अधोरेखित करतो की मरणानंतर असे जीवंत आत्में नाहीत जे जगत राहातील. दुष्ट लोकांच्या अंतिम नाशाविषयी बोलत असताना, जे नंतर येते, परमेश्‍वर त्याविषयी इतर ठिकाणी म्हणतो की दुष्टांना पूर्णपणे जाळण्यात येईल, “त्यांचे मूळ किंवा फांदी” काहीच राहू देणार नाही (मलाखी ४:१).

दुसर्‍या बाजूने, मेलेले धार्मिक आपले धन्यावादित बक्षिस घेण्यासाठी मरणातून उठविले जातील. यशया २५ यावर प्रकाश टाकते की परमेश्‍वर देव “मृत्यु कायमचा नाहीसा करतो”आणि “सर्वांच्या मुखावरील अश्रु पुसितो” (यशया २५:८). यशया २६ मध्ये आपणास पुढील शब्द सापडतात : “तुझे मृत जीवंत होतील, माझ्या (लोकांची) प्रेतें उठतील. मातीस मिळालेल्यानो, जागृत व्हा, गजर करा : कारण तुजवरील दहिंवर, हे प्रभाताचे जीवनदायी दहिंवर आहे; भूमि प्रेतें बाहेर टाकील” (यशया २६:१९). सर्व पुनरूत्थित धार्मिक परमेश्‍वराने सर्व लोकांसाठी तयार केलेल्या मेजवानीत आनंदाने भाग घेतील (यशया २५:६). शेवटचे पुनरूत्थान सर्व युगांतील धार्मिकांना एकत्र आणतील, त्यांत तुमचे प्रियजन जे आधीच ख्रिस्तात झोपी गेले आहेत त्यांचा समावेश असेल.

`कल्पना करा की आपणास कोणतीही आशा नाही, कोणतेही आश्‍वासन नाही, असे कुठलेही कारण नाही की असा विचार करावा की आमचे मरण हे दुसरे-तिसरे काहीच नसून आमच्यासाठी सर्व गोष्टींचा शेवट आहे. आणि त्यापेक्षाही वाईट म्हणजे, ज्या कोणाला आम्ही ठाऊक होतो ते सर्व गेले आहेत, आणि लवकरच असे होईल की आपण कधी अस्तित्वांतच नव्हतो आणि आमच्या जीवनाचा काहीच अर्थ नव्हता. आम्हांला असलेल्या आशेबरोबर हे भविष्य कसे विरोध करते ?`