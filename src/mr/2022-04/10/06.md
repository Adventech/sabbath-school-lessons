---
title:  बायबलचा दृष्टिकोण
date:  01/12/2022
---

`१ योहान ५:३-१२ वाचा. जे ख्रिस्तामध्ये आहेत “सार्वकालिक जीवन” केवळ त्यांच्यासाठीच आहे यास प्रेषित योहान मर्यादीत का करतो ?`

बायबलचे तत्त्व मानवाचे अविनाशीपण अटीवर अवलंबून आहे - याविरूद्ध बायबलमध्ये नसलेला सिद्धांत की आत्म्याचे नैसर्गिक अविनाशीपण - यास १ योहान ५:११,१२ मध्ये स्पष्ट करण्यात आले आहे. या महत्त्वाच्या परिच्छेदाच्या अर्थाचे आकलन करण्यासाठी, आपण हे ध्यानांत ठेवले पाहिजे की केवळ त्र्यैक्य देवालाच “अविनाशीपण” आहे (१तीमथ्य ५:१५,१६) आणि तोच केवळ जीवनाचा उगम आहे (स्तोत्र ३६:९, कलस्सै १:१५-१७, इब्री १:२).

जेव्हा आदाम आणि हवा यांच्या पतनाद्वारे पापाचा जगांत प्रवेश झाला (उत्पत्ति ३), तेव्हा ते आणि त्यांची सर्व वंशावळ (त्यांत आमचाही समावेश आहे) शारीरिक मरणाच्या शापाखाली आलो आणि सार्वकालिक जीवनाचे बक्षिस आम्ही गमावले. परंतु आमच्या प्रेमळ देवाने मानवासाठी तारणाची योजना अंमलात आणली यासाठी की आपणास सार्वकालिक जीवन मिळावे, जे जीवन प्रारंभापासून त्यांचे असावयास हवे होते. जसे पौलाने लिहिले : “आम्ही प्रेमामध्ये त्याच्या दृष्टीने पवित्र व निर्दोष व्हावे म्हणून त्याने सृष्टीच्या स्थापनेपूर्वी आपल्याला ख्रिस्तामध्यें निवडिले” (इफिस १:४).

प्रेषित पौल स्पष्ट करतो की “जसे एका मनुष्याच्याद्वारे (आदाम) पाप जगांत आले, आणि पापाच्याद्वारे मरण आले,” तसेच “एका मनुष्याच्याद्वारे, येशू ख्रिस्त,” तसेच कृपेने नीतिमत्त्वाच्या योगें सर्वकाळचे जीवन सर्व मानवप्राण्यांसाठी उपलब्ध करण्यात आले (रोम ५:१२-२१), पौल येथे खर्‍या आदामासाठी असंदिग्धरीतीने उल्लेख करतो ज्याने पाप आणि मरण या जगांत आणले. बायबलमध्ये कोणीही कशाचाही अर्थ खर्‍या आदामाशिवाय लावू शकत नाही ज्याने, आज्ञा मोडून, पाप व मरण आपल्या जगांत आणले.

म्हणून, प्रेषित योहान म्हणतो, “ती साक्ष हीच आहे की देवाने आपल्याला सार्वकालिक जीवन दिले आहे आणि हे जीवन त्याच्या पुत्रामध्ये आहे. ज्याला तो पुत्र आहे त्याला जीवन आहे; ज्याला देवाचा पुत्र नाही त्याला जीवन नाही” (१ योहान ५:११,१२).

सर्व चित्र येशूच्या विधानामधून स्पष्ट होते : जो काणी पुत्राला पाहून त्याजवर विश्‍वास ठेवितो त्याला सार्वकालिक जीवन प्राप्त व्हावे; त्याला शेवटल्या दिवशी मी उठवीन” (योहान ६:४०), आणि “येशून म्हटले, पुनरूत्थान व जीवन मीच आहे, जो मजवर विश्‍वास ठेवितो तो मेला असला तरी जगेल” (योहान ११:२५).

याचा अर्थ सार्वकालिक जीवन ही देवाची ख्रिस्ताद्वारे देणगी आहे, आता ती सुरक्षित ठेवण्यात आली आहे परंतु तिचा पूर्ण उपभोग धार्मिकांच्या शेवटल्या पुनरूत्थानानंतर घेता येईल. याचा सारांश अगदी सोपा आहे : तर सार्वकालिक जीवन जे ख्रिस्तामध्ये आहेत केवळ त्यांनाच देण्यात येईल, तर मग जे त्याच्यामध्ये नाहीत त्यांना सार्वकालिक जीवन नाही (१योहान ५:११,१२). याविरूद्ध, आत्म्याचे नैसर्गिक अविनाशीपण या सिध्दांताद्वारे सार्वकालिक जीवन देण्यात आले - मग ते स्वर्गाचे असो किंवा नरकाच असो - सर्व मानवप्राण्यांसाठी, त्यांनाही जे ख्रिस्तामध्ये नाहीत. ही कितीही प्रसिद्ध शिकवण असली, तरी ती बायबलची नाही.