---
title:  अविनाशी किडा
date:  27/11/2022
---

मार्क ९:४२-४८ याची यशया ६६:२४ बरोबर तुलना करा.

`“त्यांचा किडा मरत नाही“ (मार्क ९:४८) या वक्तव्यास तुम्ही कसे समजावे ?`

काही याचा अर्थ एकवचनी नाम “किडा” असा काढतात (मार्क ९:४८) अप्रत्यक्षपणे दुष्टांच्या शरीरांतून कदाचित आत्मा निघून गेला आहे, की मरणानंतर तो, नरकांत उडत जातो, जेथे तो कधीच मरत नाही आणि सार्वकालिक यातना भोगतो.

परंतु हा खुलासा बायबलचे मत बेशुध्द मरणावस्था यावर प्रकाश टाकीत नाही; ते या परिच्छेदाचे जुन्या कराराची पार्श्‍वभूमि याकडे दुर्लक्ष करते. वास्तविक पाहाता, “एकवचनी ‘किडा” हे सर्वसामान्यपणे ‘किड्यांसाठी” वापरले जाते - त्याचा अर्थ एक किडा नव्हे. याचा उल्लेख म्हणजे जे किडे कुजलेल्या शरीरावर आपली गुजराण करतात.” - रॉबर्ट जी. बॅचर अँड युजिन ए. निदा, अ ट्रान्सलेटर्स हँड बुक ऑन द गॉस्पल ऑफ मार्क (लंडन : युनायटेड बायबल सोसायटी, १९६१), पान ३०४.

मार्क ९:४८ मध्ये, येशू यशया ६६:२४ चा उल्लेख करीत आहे, ज्याला असे वाचावे, “ज्या मनुष्यांनी मजविरूद्ध बंड केले त्यांची प्रेतें ते बाहेर जाऊन पाहातील, कारण त्यांस लागलेली कीड कधी मरावयाची नाही; त्यास लागलेला अग्नि कधी विझावयाचा नाही; सर्व मानवजातीस त्यांची किळस येईल” (यशया ६६:२४).

हे घाबरवणारे अलंकारिक दृष्य लढाईच्या मैदानाचे देवाच्या शत्रुंबरोबरचे चित्र जे मरून जमीनीवर पडले आहेत आणि नाश पावत आहेत ते दाखविते. जी शरीरें अग्नीने भस्म झाली नाहीत ती किड्यांनी कुजवली आहेत, किंवा कदाचित पहिल्यांदा किड्याद्वारे आणि नंतर अग्निने. कसेही पाहिले असता, आरोपित आत्म्यावर असा कुठलाही उल्लेख नाही की तो शरीराच्या नाशापासून सुटला आहे आणि उडत नरकांत जात आहे.

परंतु मग त्या “किड्यांविषयी” काय जे कधीच मरत नाहीत ? यशया ६६:२४ ची अलंकारिक भाषा (मार्क ९:४८ मध्ये वापरली आहे) असे कुठेही सूचित करीत नाही की ते किडे अविनाशी आहेत. (अविनाशी किडे?) यावर जोर देण्यात आला आहे की किडे आपले नाश करण्याचे कार्य अर्धवट सोडत नाहीत. दुसर्‍या शब्दांत, ते दुष्टांची शरीरं नष्ट करीतच जातात जोपर्यंत त्या शरीराचा नाश होत नाही. याविरूद्ध, देवाची विश्‍वासू लेकरें आनंदाने “ ‘नवे आकाश व नवी पृथ्वी,’ ” यांत राहातील आणि अगदी देवाच्या उपस्थितीत उपासना करतील (यशया ६६:२२,२३). अशा प्रकारचे गंतव्य मनांत ठेवून, यात आश्‍चर्य नाही की येशू म्हणाला की हे कोणासाठी तरी फार चांगले आहे की त्याने किंवा तिने शरीराच्या एखाद्या महत्त्वाच्या अवयवाशिवाय देवाच्या राज्यांत प्रवेश करावा - हात किंवा पाय, किंवा डोळ्याशिवाय देखील यापेक्षा की परिपूर्ण शरीर असावे जे किडे आणि अग्नि यांनी नाश केले जाईल (मार्क ९:४२-४८).

`शेवटी, आपले पूर्णपणे तारण होईल किंवा पूर्णपणे नाश होईल. मधला कुठलाही रस्ता नाही. एकतर आपणास सार्वकालिक जीवन मिळेल किंवा आपण सार्वकालिक नाशाचा सामना करणार आहोत. आज निर्णय घेण्यासाठी तुमच्याकडे कोणत्या निवडी आहेत ? सार्वकालिक जीवन किंवा सार्वकालिक नाश - ही वास्तविकता - तुमच्या निवडीवर कसा प्रभाव टाकते ?`