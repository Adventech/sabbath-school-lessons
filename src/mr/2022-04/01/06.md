---
title:  अविश्‍वास पसरविणे
date:  29/09/2022
---

`उत्पत्ति १२ वाचा. हा अध्याय आपणास स्वर्गांतून पृथ्वीपर्यंत पसरलेल्या बंडखोरीविषयी काय शिकवितो ?`

लुसिफराचे पतन हा काय साधा कल्पनांचा संघर्ष नव्हता. प्रकटीकरण १२ आपणास सांगते की स्वर्गामध्ये मोठी लढाई सुरू झाली एका बाजूला लुसिफर व त्याचे दूत व दुसर्‍या बाजूला ख्रिस्त व त्याचे देवदूत. या उतार्‍यामध्ये, लुसिफराला “एक मोठा अजगर,” “जुनाट साप”, ‘दियाबल’ व ‘सैतान’ ” आणि “सर्व जगाला ठकविणारा” (प्रकटी १२:९,१०) असे म्हटले आहे. ख्रिस्ताचा उल्लेख “मीखाएल” असा करण्यात आला आहे (प्रकटी १२:७), ज्याचा अर्थ “जो देवासमान आहे.”

अप्रत्यक्षपणे उल्लेखाच्या आधारावर “आद्य देवदूत मीखाएल” (यहूदा ९), काही अर्थ सांगणारे असा विश्‍वास ठेवतात की तो केवळ एक देवदूत आहे. परंतु दानीएलाच्या पुस्तकामध्ये, प्रत्येक महत्त्वाचा दृष्टांत ख्रिस्ताबरोबर व त्याच्या सार्वकालिक राज्याबरोबर कळसास पोंहचतो - ज्याप्रमाणे पाषाण हात न लावता तुटला (दानी २:३४, ४५), ज्याप्रमाणे मनुष्याचा पुत्र (दानी ७:१३) . जसा गणांचा अधिपती आणि राजराजेश्‍वर (दानी ८:११,२५), आणि अधिपती जो मीखाएल (दानी १२:१). म्हणून, परमेश्‍वराच्या देवदूतासमान म्हणजे प्रभु स्वत: (निर्गम ३:१-६, प्रेषित ७:३०-३३) इ. मीखाएल म्हणजेच तीच दैवी व्यक्ति (ख्रिस्त स्वत:).

प्रकटीकरण १२ आम्हांस सद्या सुरू असलेल्या संघर्षाचा सर्वसाधारण दृष्टिकोण पुरविते, जो (१) जो स्वर्गांत सुरू झाला त्यात लुसिफर आणि स्वर्गांतील एक-तृतीयांश देवदूतांचे बंड, (२)  ख्रिस्ताची क्रूसावरील निर्णायक विजयाची परिसीमा, आणि (३) आताही देवाच्या अंतिम-काळातील अवशिष्ट लोकांविरूध्द सुरू आहे.

या संघर्षाच्या सुरूवातीवर प्रकाश टाकताना, एलन जी. व्हाईट स्प्ष्ट करतात की, “देवाने त्याच्या महान दयेमुळे आतापर्यंत लुसिफराचे फारच सहन केले आहे. त्याला त्याच वेळेस त्याच्या उच्च पदावरून कमी करण्यात आले नाही जेव्हा त्याने प्रथमच असंतुष्टपणा पसरविण्याचा प्रयत्न केला, तेव्हाही नाही जेव्हा त्याने एकनिष्ठ देवदूतांसमोर खोटे दावे सादर करण्यास सुरूवात केली. दीर्घकाळपर्यंत त्याला स्वर्गांत ठेवण्यात आले. पुन्हान् पुन्हा त्याला पश्‍चात्ताप व समर्पण या अटीवर क्षमा देऊ करण्यात आली.”- एलन जी. व्हाईट, द ग्रेट काँट्रोव्हर्सी, पानें ४९५, ४९६.

आपणास ठाऊक नाही की किती काळ ती लढाई स्वर्गांत सुरू होती. त्याची तीव्रता आणि समयकाळ याकडे लक्ष न देता, या संपूर्ण संघर्षाची अतिशय महत्त्वाची बाब म्हणजे सैतान आणि त्याचे दूत “त्यांचे काही चालले नाही, आणि स्वर्गांत त्यांचे ठिकाणही आणखी सापडले नाही“ (प्रकटी १२:८, लूक १०:१८ देखील पाहा). होय, समस्या ही होती की, ते येथे, या पृथ्वीवर आले.

`कोणत्या प्रकारे आपण या लढाईची वास्तविकता या पृथ्वीवर घडताना पाहात आहोत ? या लढाईमध्ये आपल्या शत्रुवर विजय मिळविण्यासाठी आमची एकमेव आशा कोणती आहे ?`