---
title:  उत्पत्ति, प्रीतिची अभिव्यक्ति
date:  25/09/2022
---

निसर्ग आपल्या सद्य स्थितीमध्ये एक संदिग्ध संदेश देतो की बरे आणि वाईट दोन्ही एकत्र राहातात. गुलाबाची झाडें सुंदर आणि सुगंध देणारे गुलाब उगवतात परंतु त्यांना हानिकारक आणि वेदना देणारे काटें असतात. एक अमेरिकन पक्षी टाऊकान र्(ींेीलरप) आपल्या सुंदरतेने प्रभाव टाकतो आणि नंतर इतर पक्षांच्या घरट्यावर हल्ला करून आणि त्यांची अशक्त पिल्ली खावून टाकून त्रेधा उडवितो. मानवप्राणी देखील, जे एकाक्षणी दयाळूपणाची क्षमता असलेले असतात, तर दुसर्‍याच क्षणी ते दुष्ट, तिरस्कार करणारे, आणि हिंसक देखील असतात. यात आश्‍चर्य नाही की गहू आणि तण याच्या दाखल्यामध्ये, दास आपल्या शेताच्या धन्याला विचारतो की, “महाराज, आपण आपल्या शेतामध्ये चांगले बी पेरिले ना ? मग त्यांत निदन कोठून आले ?” (मत्तय १३:२७). आणि घरधन्याने उत्तर दिले, “हे काम कोणा वैर्‍याचे आहे” (मत्तय १३:२८).  त्याप्रमाणे, देवाने विश्‍वाची निर्मिती परिपूर्ण अशी केली, परंतु शत्रुने रहस्यमय पापाच्या बीजाने ते बिघडविले.

`१योहान ४:८,१६ वाचा. “देव प्रीति आहे” याची खात्री काय, जे आपणास त्याच्या कृतीशील कार्याचे गुणविशेष सांगतात ?`

“देव प्रीति आहे” (१योहान ४:८,१६) ही वस्तुस्थिती कमीतकमी तीन मूळ परिणाम दाखविते. एक, प्रीति आपल्या स्वभावानुसार स्वत:स बंद करून अस्तित्वांत राहू शकत नाही परंतु ती व्यक्त करता आली पाहिजे. (कोणत्या प्रकारची प्रीति व्यक्त करता येत नाही ?) देवाची प्रीति त्र्यैक्य देवाच्या तीन व्यक्तिंमध्ये आंतरीकरीतीने वाटली गेली आहे, आणि बाह्यरीतीने त्याच्या सर्व प्राणिमात्रांच्या त्याच्या संबंधामध्ये. दोन, जे काही देव करतो ते त्याच्या कोणत्याही अटीविना व न बदलणार्‍या प्रीतिची अभिव्यक्ति आहे. यांत त्याचे कृतीशील कार्य, त्याच्या तारणाच्या कृती, आणि त्याच्या दंडात्मक न्यायनिवाड्याचा समावेश आहे. खरे पाहिले असता, “देवाची प्रीति त्याच्या न्यायामध्ये व्यक्त करण्यात आली आहे तितकीच त्याच्या दयेमध्येही. न्याय हा त्याच्या सिंहासनाचा पाया आहे आणि त्याच्या प्रीतिचे फळ.“- एलन जी. व्हाईट, द डिझाएर ऑफ एजस्, पान ७६२. आणि तिसरे, कारण देव हा प्रीति आहे आणि जे काही तो व्यक्त करतो ती त्याची प्रीति आहे, तो पापाचा उत्पादक होऊच शकत नाही, जे त्याच्या स्वत:च्या शीलाच्या थेट विरोधात आहे.

परंतु देवाला खरोखर हे विश्‍व निर्माण करण्याची गरज होती काय? त्याच्या सार्वभौमत्वाच्या दृष्टिकोणातून, एखादा म्हणेल “नाही,” कारण तो त्याच्या स्वतंत्र इच्छेचा निर्णय होता. परंतु त्याच्या प्रेमळ स्वभावाच्या दृष्टिकोणातून, त्याला एक विश्‍व हवे होते त्याची प्रीति व्यक्त करण्याचे एक साधन म्हणून, आणि हे किती आश्‍चर्यकारक आहे की त्याने जीवनाचे काही आकार उत्पन्न केले, जसे मानवप्राणी, त्याच्या प्रीतिला केवळ प्रतिसाद देणारेच नव्हे तर प्रीति देण्यासाठी व व्यक्त करण्यासाठीही, केवळ त्याच्यावरच नव्हे तर इतरांवरही. (मार्क १२:३०,३१ देखील पाहा.)

`उत्पन्न केलेल्या जगाकडे पाहा. त्यामध्ये कोणत्याप्रकारे तुम्ही देवाच्या प्रीतिचे प्रतिबिंब पाहाता, पापाने केलेला नाश असतानाही ? देवाच्या प्रीतिच्या अभिव्यक्तिमधून जी उत्पत्तिमध्ये प्रकट करण्यात आली आहे. यामधून आपण आशेचे धडे घेण्यास कसे शिकावे ?`