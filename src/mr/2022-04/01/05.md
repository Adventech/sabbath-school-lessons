---
title:  गर्विष्ठपणाची किंमत
date:  28/09/2022
---

पवित्रशास्त्रामध्ये, आपण दोन प्रकारचे वरचढ विषय किंवा हेतु पाहातो जे एकमेकांशी स्पर्धा करीत आहेत. एक सालेम, सीनाय पर्वत, यरूशलेम हा विषय, आणि दुसरा नवे यरूशलेम, जे देवाच्या राज्याचे प्रतिनिधीत्व करते. दुसरा विषय बाबेल आणि बाबेलोन याचा आहे, जो सैतानाचे विरोध करणारे राज्य म्हणून उभे राहाते. पुष्कळवेळेस देवाने त्याच्या लोकांना विधर्मी (भ्रष्ट) बाबेलोनमधून बाहेर पडून वचनदत्त देशात त्याची सेवा करण्यास बोलविले.

उदाहरणार्थ, आब्राम (नंतर आब्राहाम) ज्याला ऊर देशातून कनान देशात जावयास सांगितले (उत्पत्ति ११:३१-१२:९). त्यांच्या दीर्घ गुलामगिरीनंतर, यहुदी लोकांनी बाबेलोन सोडले आणि ते यरूशलेमास परतले (एज्रा २). आणि प्रकटीकरणाचे पुस्तक, देवाच्या लोकांना अंतिम-काळातील बाबेलोनमधून बाहेर पडण्यास सांगितले (प्रकटी १८:४) सीनाय पर्वतावर त्याच्याबरोबर राहण्यास आणि नवीन यरूशलेमात बोलविले (प्रकटी १४:१; प्रकटी २१:१-३,१०).

`यशया १४:१२-१५ वाचा. स्वर्गांत असताना लुसिफराच्या गर्विष्टपणाचे दूरगामी परिणाम या विश्‍वावर व जगावर कसे आणले गेले ?`

बायबलमध्ये, बाबेलोन हे नगर एक शक्ति म्हणून थेट देव आणि त्याचे राज्य याच्या विरोधात उभे राहाते; आणि बाबेलोनचा राजा (विशेषकरून अप्रत्यक्षपणे नबुखद्नेस्सचा उल्लेख) गर्व आणि हट्टीपणा याचे प्रतीक बनला. देवाने नबुखद्नेस्सरास प्रकट केले होते की बाबेलोन हे त्या मोठ्या पुतळ्याचे केवळ एक सोन्याचे शिर आहे ज्यानंतर दुसरी साम्राज्यें येणार आहेत. (दानी २:३७,३८). देवाच्या प्रकटीकरणाला आव्हान देण्यासाठी, राजाने एक संपूर्ण सोन्याची मूर्ती बनविली - एक असे प्रतीक की त्याचे राज्य कायमचे राहील - आणि प्रत्येकाने त्याची उपासना करण्याची गरज आहे (दानी ३). ज्याप्रमाणे सोरेच्या राजाच्या बाबतीत झाले (यहे. २८:१२-१९), बाबेलोनचा राजा देखील लुसिफराचा प्रतीक बनला.

यशया १४:३-११ गर्विष्ठ (मगरूर) आणि बाबेलोनचा जुलमी राजा याच्या पतनाचे वर्णन करते. नंतर, यशया १४:१२-१५, ऐतिहासिक राज्याकडून स्वर्गीय दालनाकडे वळते आणि अधारेखित करते की अशाच प्रकारच्या गर्विष्ठ व हट्टीपणाच्या स्वभावामुळे लुसिफराचे मूळात पतन झाले. वचन आपणास स्पष्ट करते की लुसिफराने योजना आखली की तो आपले सिंहासन देवाच्या तारांगणाहून उच्च करील व “मी परात्परासमान होईल“ (यशया १४:१४). ही एका नव्या व विरोधी स्थितीची सुरूवात होती ज्यामध्ये देवाची नि:स्वार्थी प्रीति आणि सहकार्य यास लुसिफराच्या स्वार्थी आणि स्पर्धेने आव्हान देण्यात आले. देव स्वत: काय आहे याविषयी दोष देण्यास शत्रु घाबरला नाही आणि त्याने ही लबाडी इतर देवदूतांमध्ये पसरवली. येथे विश्‍वामध्ये दुष्टाईचे रहस्यमय मूळ आहे.

`आपले पद आणि साध्य केलेल्या गोष्टी याविषयी गर्विष्ठ असणे व बढाई मारणे का सोपे आहे ? अशा प्रकारच्या सापळ्यांत अडकण्यापासून वधस्तंभ आपल्यासमोर ठेवल्यास त्यात पडण्यापासून कसा बचाव होईल ?`