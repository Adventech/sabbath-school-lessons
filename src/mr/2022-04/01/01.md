---
title:  परिपूर्ण विश्‍वामध्ये बंडखोरी
date:  24/09/2022
---

### ह्या आठवड्यासाठी अभ्यास
१योहान ४:८;१६; १योहान ४:७-१६; यहेज्केल २८:१२-१९, यशया १४:१२-१५; प्रकटी १२.

> <p>सुवर्णवचन</p>
> “हे देदीप्यमान तार्‍या, प्रभातपुत्रा, तू आकाशांतून कसा पडलास ! राष्ट्रांस लोळविणार्‍या, तुला धुळीत कसे टाकिले !”  (यशया १४:१२).

पुष्कळ विचारवंतांनी दुष्टाईचे मूळ स्पष्ट करण्याचा प्रयत्न केला आहे. काही सूचित करतात की दुष्टाई नेहमीच अस्तित्वांत होती कारण, त्यांच्या दृष्टिकोणातून, चांगल्याचे तेव्हाच कौतुक होते जेव्हा ते दुष्टाईच्या विरोधात असते. इतर विश्‍वास ठेवतात की जगाची उत्पत्ति परिपूर्ण करण्यात आली परंतु, कसेतरी, दुष्टाई उगवली. उदाहरणार्थ, ग्रीकदंतकथेमध्ये, दुष्टाईची सुरूवात तेव्हा झाली जेव्हा पँडोरा नावांच्या स्त्रीने अतिउत्सुकतेने एक बंद पेटी उघडली आणि त्यातून जगातील सर्व दुष्टाई बाहेर पडली (ही दंतकथा, त्या बंद पेटीमध्ये दडलेल्या दुष्टाईचे मूळ स्पष्ट करू शकले नाही).

या विरूद्ध बायबल आपणास शिकविते की आमचा प्रेमळ देव सर्वसमर्थ आहे (१ इति २९:१०,११) आणि परिपूर्ण आहे (मत्तय ५:४८). तो जे सर्वकाही करतो त्याच्याप्रमाणेच परिपूर्ण असते (अनुवाद ३२:४), त्यात त्याने आपले जग कसे निर्माण केले याचा समावेश आहे. तर, मग, परिपूर्ण जगामध्ये दुष्टाई आणि पाप कसे आले ? उत्पत्ति ३ प्रमाणे, आदाम आणि हवेचे पतन यांनी पाप, दुष्टाई आणि मरण येथे आणले.

परंतु हे उत्तर दुसरा प्रश्‍न निर्माण करते. पतन होण्यापूर्वी देखील, दुष्टाई अस्तित्वांत होती, ती “सर्पाने” प्रकट केली, ज्याने हवेला फसविले (उत्पत्ति ३:१-५). म्हणून, आपणास मागे जावयास हवे, पतनाच्या पूर्वी देखील, यासाठी की आपणास दुष्टाईचा उगम व मूळ सापडावे ज्याने आपल्या वर्तमानातील जगण्यावर अंमल चालविला आहे आणि काही वेळेस ते अतिशय दु:खाचे असते.