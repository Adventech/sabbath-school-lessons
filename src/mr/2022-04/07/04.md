---
title:  त्याच्याबरोबर अनेक उठले
date:  08/11/2022
---

“तेव्हा, पाहा, पवित्रस्थानातील पडदा वरपासून खालपर्यंत फाटून दुभागला, भूमि कांपली, खडक फुटले, थडी उघडली, आणि निजलेल्या पवित्र जनांतील बहुत जणांची शरीरें उठली; ते पुनरूत्थानानंतर थड्यातून निघून पवित्र नगरात गेले आणि बहुतांस दिसले” (मत्तय २७:५१-५३).

`हा अनमोल असा वृत्तांत येशूचे पुनरूत्थान आणि त्यामळे काय साध्य झाले याविषयी आम्हांस काय शिकविते ?`

येशूच्या मरणास भूमिकंपाने अधोरेखित केले (मत्तय २७:५०,५१) आणि दुसर्‍याने त्याच्या पुनरूत्थानास अधोरेखित केले (मत्तय २८:२). ज्या क्षणाला येशू मरण पावला, “भूमी कांपली, खडक फुटले, थडी उघडली, आणि निजलेल्या पवित्र जनांतील बहुत जणांची शरीरें उठली; ते त्याच्या पुनरूत्थानानंतर थड्यातून निघून पवित्र नगरात गेले आणि बहुतांस दिसले.” (मत्तय २७:५१-५३). ह्या संतांना गौरवीपणे उठविण्यात आले जे ख्रिस्ताच्या स्वत:च्या पुनरूत्थानाचे साक्षीदार होते आणि ते जे शेवटल्या पुनरूत्थानाच्या वेळी उठविले जातील त्यांचे नमुना असे होते. म्हणून, येेशूच्या पुनरूत्थानाच्या बरोबर नंतर, पुष्कळ यहूदी लोकांना त्याच्या पुनरूत्थानाचा शक्तिशाली पुरावा देण्यात आला आणि त्याला त्यांचा तारणारा म्हणून स्वीकारावयासाठी,जे पुष्कळांनी केले, त्यांत पुष्कळ याजकांचा समावेश होता. (प्रेषित ६:७ पाहा.)

“त्याच्या सेवाकार्याच्या काळांत, येशूने मेलेल्यांना जीवनांत उठविले. नाईन येथील विधवेच्या मुलास उठविले, आणि अधिकार्‍याची मुलगी आणि लाजारस. परंतु यांना अविनाशीपणा देण्यात आला नाही. त्यांना उठविण्यात आल्यानंतर देखील ते मरणाचे अंकित होते. परंतु जे कोणी ख्रिस्ताच्या पुनरूत्थानाच्या वेळी कबरेतून उठविण्यात आले ते सार्वकालिक जीवनासाठी उठविण्यात आले. ते त्याच्याबरोबर मरणावर व कबरेवर विजय याचे पारितोषिक म्हणून स्वर्गाला गेले ...,. ते नगरामध्ये गेले आणि बहुतांस दिसले, ख्रिस्त मरणातून उठला आहे अशी त्यांनी घोषणा  केली आणि आम्ही त्याच्याबरोबर उठलो आहोत. तसेच पुनरूत्थानाचे पवित्र सत्य अविनाशी बनविण्यात आले.”- एलन जी.व्हाईट, द डिसाएर ऑफ एजस्, पान ७८६.

मानवी दृष्टिकोणातून बोलताना, मुख्य याजक आणि वडील यांना फार लाभ होता. त्यांच्याकडे राष्ट्रांचे धार्मिक शक्ति (अधिकार) होते आणि त्यांच्याकडे रोमी अधिकाराला (सत्तेला) आणि समुदायाला समजावण्याचा अधिकार होता जो त्यांच्या योजनेत त्यांना मदत करणारा होता,. परंतु ते विसरले की ‘’ ‘मानवी राज्यावर परात्पर देवाची सत्ता आहे व तो ते पाहिजे त्यास देतो’ ” (दानी ४:३२).

`आता गोष्टी कितीही वाईट झाल्या तरी, आपण आपल्यासाठी देवाच्या अंतिम विजयावर का विश्‍वास ठेवू नये जरी आपण आजही या पतन पावलेल्या जगांत संघर्ष करीत आहोत ?`