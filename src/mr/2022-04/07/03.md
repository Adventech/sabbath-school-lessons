---
title:  “तो उठला आहे !”
date:  07/11/2022
---

ख्रिस्ताचा सैतान आणि त्याच्या दुष्ट शक्ति यावरील विजय क्रूसावर सुरक्षित करण्यात आला आणि मोकळ्या कबरेने खात्रीलायक करण्यात आला. “जेव्हा ख्रिस्तास कबरेत टाकण्यात आले, तेव्हा सैतान विजयी झाला. तेव्हा तो अशी आशा धरण्यास धजला की तारणारा पुन्हा आपले जीवन घेणार नाही. त्याने प्रभुच्या शरीरावर हक्क सांगितला, आणि आपले सुरक्षा रक्षक कबरेभोवती ठेवले, की ख्रिस्तास कैदेत ठेवू शकेल. जेव्हा स्वर्गींय संदेशवाहक आले तेव्हा त्याचे दूत पळून गेले  यावरून तो अतिशय रागवला. जेव्हा त्याने पाहिले की ख्रिस्त विजयी असा उठला आहे, तेव्हा त्यास ठाऊक झाले की त्याच्या राज्याचा शेवट होईल, आणि शेवटी तो मरेल.”- एलन जी. व्हाईट, द डिझाएर ऑफ एजस्, पान ७८२. आणि जरी खिस्ताचे मानवी रूप मेले, तरी त्याचे दैवीपण मेले नाही. त्याच्या दैवीपणामध्ये, ख्रिस्तामध्ये मरणाचे बंधन तोडण्याचे सामर्थ्य आले.

`मत्तय २८:१-६; योहान १०:१७,१८; आणि रोम ८:११ वाचा. येशूच्या पुनरूत्थानामध्ये कोणाचा अगदी थेट समावेश होता ?`

त्याच्या शोमरोन-पेरीया येथील सेवाकार्याच्या काळांत, येशूने म्हटले की त्याच्या स्वत:कडे त्याचे जीवन घेण्याचे आणि पुन्हा देण्याचे सामर्थ्यं आहे (योहान १०:१७,१८). मार्थाला तो म्हणाला, “पुनरूत्थान व जीवन मीच आहे” (योहान ११:२५). दुसरे उतारें त्याच्या पुनरूत्थानाविषयी देवाचे कृत्य असे म्हणतात (प्रेषित २:२४, रोम ८:११, गलती १:१, इब्री १३:२०). परमेश्‍वराचा सामर्थ्यशाली देवदूत देखील या गौरवी घटनेत सामील होता (मत्तय २८:१.२).

त्याचवेळी, मत्तय २८:११-१५ पुढार्‍यांचे येशूविरूद्ध लढणे याची निष्फळता आणि मूर्खपणा प्रकट करतो. रोमी शिपायांनी या पुढार्‍यांना “जे सर्व घडले होते ते सांगितले” (मत्तय २८:११). या वृत्तांतामध्ये ही कल्पना की पहार्‍यावरील शिपायांनी पुनरूत्थान पूर्णपणे पाहिले. जर नाही, मर मग त्यांच्या शब्दांचा अर्थ काय ? स्वर्गातून देवदूत खाली आला, त्याने धोंड बाजूला सरकवली, त्यावर तो बसला, आणि शिपायांना भोवळ आली ? पुढील गोष्ट जी त्यांना ठाऊक होती ती म्हणजे रिकामी कबर ? कदाचित, जेव्हा रोमी शिपाई बेशुद्ध होते, तेव्हा देवदूताने येशूचे शरीर नेले?किंवा कदाचित शिष्यांनी केले असेल ? किंवा इतर कोणीतरी चोरले असेल ? जे काही घडले, येशूचे शरीर, गेले होते.

स्वर्गांतून देवदूत खाली आला, लोक भीतीने बेशुध्द झाले, आणि कबर रिकामी असणे हे धार्मिक पुढार्‍यांची मानसिक शांतता बिघडवण्यास पुरेसे होते. परंतु “त्यांनी शिपायांना पुष्कळ पैसे दिले” (मत्तय २८:१२) की त्यांनी शांत राहावे हेच सूचित करते की शिपायांनी त्यांना जे काही सांगितले त्यामुळे ते फारच अस्वस्थ झाले होते. आणि त्यांनी त्यांना काय सांगितले, होय, येशूचे पुनरूत्थान.

`काही या कल्पेनेची थट्टा करतात की ख्रिस्ताचे पुनरूत्थान पाहाणारे प्रथम लोक रोमी होते का ? कोणत्याप्रकारे हे सत्य जे काही येणार होते त्यास दर्शक म्हणून; शुभवर्तमान विदेशांकडे जात होते.`