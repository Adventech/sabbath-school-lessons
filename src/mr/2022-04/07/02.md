---
title:  सीलबंद कबर
date:  06/11/2022
---

ख्रिस्ताच्या क्रूसावरील मरणाने त्याचे सेवाकार्य संपले असे वाटते (अपयशी ठरले असे सुध्दा वाटले). यहूदाने तारणार्‍याचा विश्‍वासघात करावा म्हणून सैतान त्यास प्रवृत्त करण्यास (फूस लावण्यात) यशस्वी ठरला (लूक २२:३,४; योहान १३:२६,२७). येशूला अटक करण्यात आल्यानंतर, “सर्व शिष्य त्याला सोडून पळाले” (मत्तय २६:५६), आणि पेत्राने त्याचा तीन वेळेस नकार केला (मत्तय २६:६९-७५). आता येशू घाव घालून कापलेल्या कबरेत पडला होता, एक मोठ्या व सीलबंद पाषाणाने त्यास बंद करण्यात आले होते, त्यावर रोमी सैन्याचा पहारा होता (मत्तय २६:५७-६६), आणि त्याच्यावर सैतानी शक्तिने नजर ठेवण्यात आली होती. “जर शक्य असते तर, सैतानाने ख्रिस्तास कबरेमध्ये बंद करून ठेवले असते.”- एलन जी.व्हाईट, मॅन्सस्क्रिप्ट रिलिजस्, व्हॉल्युम १२, पान ४१२.

त्याच्या पृथ्वीवरील सेवाकार्याच्या काळांत, ख्रिस्ताने केवळ त्याचे क्रूसावरचे मरण याचीच भविष्यवाणी केली नव्हती तर त्याच्या पुनरूत्थानाची देखील. पूर्वेकडील भाषेचा उपयोग करून - ज्यामध्ये दिवसाचा थोडासा भाग देखील संपूर्ण दिवस मानला जातो - येशूने उल्लेख केला की “जसा ‘योना तीन दिवस व तीन रात्री मोठ्या माशाच्या पोटांत होता.” तसा मनुष्याचा पुत्र तीन दिवस व तीन रात्री पृथ्वीच्या पोटांत राहील.” (मत्तय १२:३९,४०). दुसर्‍या एका प्रसंगी येशूने अधोरखित केले की तो मारला जाईल परंतु तिसर्‍या दिवशी तो पुन्हा उठेल (मत्तय १६:२१; मत्तय १७:२२.२३; मत्तय २०:१७-१९). मुख्य याजक आणि परूशी या विधानांविषयी सावध होते आणि अशी पावलें उचलली होती की त्यांना आशा वाटत होती की त्याचे पुनरूत्थान रोखले जाईल.

`मत्तय २७:६२-६६ वाचा. ह्या कृती कशा काय जगाला नंतर येशूच्या पुनरूत्थानाचे अधिक पुरावे उपलब्ध करून देणार होते ?`

येशूला कबरेमध्ये बंद करून ठेवण्याचे सर्व सुरक्षा उपाय घेण्यात आले होते त्यामुळेच त्याचा मरणावर विजय झाला आणि दुष्टांचा समुदाय अधिक लक्ष केंद्रित करणारा होता कारण सर्व खबरदारी आणि उपाय जे शत्रुंनी योजिले होते त्याद्वारे ते प्रयत्न करीत होते की ते कधीच घडू नये.

या लोकांनी खात्रीने येशूच्या चमत्काराविषयी ऐकले असेल; त्यांनी त्यांतील काही पाहिले होते. आणि तरीही, त्यांना वाटत होते की कबरेवरील पाहार्‍यामुळे त्याला थांबविता येईल, ज्या एकाने इतके सारे चमत्कार केले होते, त्याला पुनरूत्थानापासून थांबविण्यासाठी ?

आणखी, त्यांनी कबरेभोवती पहारा बसविला होता या कारणाने काय ? यासाठी की शिष्यांनी त्याचे शरीर चोरून नेऊ नये म्हणून आणि नंतर असा दावा करू नये की येशू मरणातून पुनरूत्थित झाला आहे ? जेव्हा लोक विचारतील, “उठविला गेलेला येशू कोठे आहे?” आणि ते म्हणतील : “यासाठी आमच्या शब्दावर विश्‍वास ठेवा.”

जर दुसरे काही नाही, तर त्यांच्या कृती प्रकट करीत होत्या की मुख्य याजक येशूला किती भीत होते, त्याच्या मरणानंतर देखील. कदाचित, खोलवर त्यांच्या अंत:करणामध्ये, त्यांना भीति वाटत होती की तो सरतेशेवटी पुनरूत्थित होणारच आहे.