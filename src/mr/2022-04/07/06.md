---
title:  “महानिद्रा घेतलेल्यांतले प्रथम फळ”
date:  10/11/2022
---

`१करिंथ १५:२० वाचा, अनुवाद २६:१-११ च्या प्रकाशामध्ये. कोणत्या अर्थाने पौल पुनरूत्थित ख्रिस्ताला “महानिद्रा घेतलेल्यांतले प्रथम फळ” असा उल्लेख करतो ?`

“प्रथम फळाचे” अर्पण करणे ही पुरातन इस्राएलांची कृषि प्रथा होती ज्याला खोलवर धार्मिक महत्त्व होते. देव हा कृपाळू पुरवठा करणारा आहे याची ही पवित्र ओळख होती, ज्याने आपल्या कारभार्‍यांना जमीन दिली होती जिथे पिकें वाढली होती व कापणीसाठी तयार होती (निर्गम २३:१९, निर्गम ३४:२६, लेवीय २:११-१६, अनुवाद २६:१-११). प्रथम फळ सूचित करते की कापणीची केवळ सुरूवातच होत नाही तर ती पिकाची गुणवत्ता देखील प्रकट करते.

वेन ग्रुडम म्हणतात त्याप्रमाणे, “ख्रिस्ताला प्रथम फळ” म्हणण्याद्वारे (ग्रीकमध्ये अपारचे (ररिीलहश), पौल कृषिमधून अलंकाराचा वापर करतो हे सूचित करण्यासाठी की आपण ख्रिस्तासारखे होऊ. ज्याप्रमाणे “प्रथम फळ” किंवा पिकलेल्या पिकाचा प्रथम स्वाद दाखवितो की उर्वरीत पीक कसे असेल, तसेच ख्रिस्त ‘प्रथम फळ’ म्हणून दाखवितो की आमची पुनरूत्थित शरीरें कशाप्रमाणे असतील जेव्हा, देवाची अंतिम ‘कापणी,” तो आम्हांस मरणातून उठवील आणि आम्हांस त्याच्या उपस्थितीत आणील.”-सिसटमॅटिक थियॉलॉजी (ग्रँड रॅपिडस्, चख : झाँडरवन, १९९४), पान ६१५.

याची आठवण करणे योग्य आहे की येशू कबरेतून गौरवी मानवी शरीराने बाहेर आला, परंतु तरीही तो त्याच्या क्रूसावर दिलेल्याचे व्रण घेऊन जात होता (योहान २०:२०,२७). याचा अर्थ हा आहे काय की देवाची जी उठविली गेलेली लेकरंें आहेत ती त्याप्रमाणेच आपल्या स्वत:च्या दु:खाचे शारीरीक खूणा बाळगणार आहेत ? प्रेषित पौलाच्या बाबतीत, त्याच्या गौरवी शरीरामध्ये “तो कांटा” घेऊन राहाणार आहे काय ? (२करिंथ १२:७) आणि “प्रभु येशूच्या खुणा” (गलती ६:१७) ?

त्याच्या मरणापर्यंत, पौल “ख्रिस्ताच्या गौरवाची चिन्हें आपल्या शरीरावर, डोळ्यांत घेऊन चालणार होता, जो स्वर्गीय प्रकाशाने अंध:कारमय झाला होता (प्रेषित ९:१-९ पाहा).”- एलन जी. व्हाईट, द स्टोरी ऑफ रिडम्पशन, पान २७५. परंतु याचा अर्थ असा नाही की तो किंवा इतर कोणीही गौरवीपणे पुनरूत्थित झालेला आपल्या स्वत:च्या दु:खाच्या खुणा घेऊन उठविला जाईल (१करिंथ १५:५०-५४ बरोबर तुलना करा). ख्रिस्ताच्या बाबतीत, “क्रूरपणाच्या खुणा तो नेहमीच बाळगील. खिळ्याचा प्रत्येक ठसा मनुष्याच्या अद्भुत तारणाची गोष्ट सांगेल आणि त्याचे प्रिय मोल ज्याद्वारे ते विकत घेण्यात आले.”- एलन जी.व्हाईट, अरली राईटिंग्स्, पान १७९. त्याच्या खूणा आम्हांस याची खात्री देते की आमच्या सर्व खुणा कायमच्या गेल्या आहेत.

`ख्रिस्त आपल्या क्रूसावर दिलेल्याच्या खुणा कायमच्या बाळगील. देवाची आमच्यासाठी असलेली प्रीति याविषयी ते काय प्रकट करते आणि आमचे तारण करण्यासाठी काय किंमत मोजावी लागली ? त्र्यैक देवाने आमचे तारण करण्यासाठी किती मोठी गुंतवणूक केली आहे, हे ते कसे दाखविते ?`