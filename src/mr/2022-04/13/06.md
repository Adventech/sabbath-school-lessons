---
title:  दुसरे मरण
date:  22/12/2022
---

देव मानवाच्या इतिहासाला अंतिम-समयाच्या कळसाकडे घेऊन जात आहे. १००० वर्षांच्या काळाच्या शेवटी सर्व मेलेल्या दुष्टांना त्यांच्या कबरेमधून उठविण्यात येईल की शेवटी त्यांना त्यांची दंडात्मक शिक्षा मिळेल (प्रकटी २०:५,११-१५). आणि नंतर, जेव्हा सर्व न्यायनिवाड्याची प्रक्रिया पूर्ण होईल आणि नंतर त्यामध्ये कशाचीही भर टाकण्यात येणार नाही, दुष्ट देवाचा न्याय कबूल करतील. “महान संघर्षाचे सर्व दृष्टिकोण ध्यानांत ठेवून, सर्व विश्‍व, प्रामाणिक आणि बंडखोरी करणारे दोन्हीही, एक सुरांत घोषणा करतील : “तुझे मार्ग न्याय व सत्य आहेत, हे संताच्या राजा.” आणि सैतान स्वत: “नमन करील व आपल्या शिक्षेचा न्याय कबूल करील.”- एलन जी. व्हाईट, द ग्रेट काँट्रोव्हर्सी, पानें ६७०, ६७१.

`मलाखी ४:१; प्रकटी २०:१४,१५; आणि प्रकटी २१:८ वाचा. “अग्निचे सरोवर” आणि “दुसरे मरण”  किती प्रभावी असेल ?`

सैतानाचे व त्याच्या दूतांचा अंतिम नाश व दुष्टांचा नाश या विश्‍वाला पापापासून आणि त्याच्या परिणामांपासून शुध्द करील, आणि तरीही, दुष्टांचा अंतिम नाश देवाच्या प्रीतिचे कृत्य आहे, केवळ संतांसाठी नाही तर दुष्टांसाठीही. ते देवाच्या उपस्थितीत राहण्याऐवजी मरण पसंत करतील कारण जो पापासाठी “गिळणारा अग्नि आहे (इब्री १२:२९).

“ते (नाश पावलेले) त्या पवित्र ठिकाणापूसन पळून जाण्यास आतुर असतील. ते नाशाचे स्वागत करतील, यासाठी की त्यांना त्याच्या मुखापासून लपता येईल जो त्यांचे तारण करण्यासाठी मरण पावला. दुष्टांच्या अंतिम मुक्कामाचे ठिकाण त्यांनी स्वत:च त्यांच्या निवडीद्वारे निश्‍चित केले आहे. त्यांचे स्वर्गामध्ये नसणे हे त्यांनी स्वयंस्फूर्तपणे केले आहे आणि देवाच्या बाबतीत ते न्याय आणि दयाळूपणाचे आहे.”- एलन जी.व्हाईट, द ग्रेट काँट्रोव्हर्सी, पान ५४३.

तथापि, पाप आणि पापी यांचा अंतिम सर्वनाश - जसे नरकामध्ये सर्वकाळ यातना भोगणे हे बायबलमध्ये नसलेल्या सिध्दांताच्या विरूद्ध आहे - ते न्याय आणि प्रमाणात दुष्ट लोकांनी जे काही केले आहे त्यास शिक्षा पुरविते. ते याची देखील खात्री देते की पापाला सुरूवात होती व शेवटही असेल. नंतर संपूर्ण विश्‍व त्याच्या मूळ परिपूर्णतेकडे परत येईल, जसे पाप, दुष्टाई, आणि आज्ञाभंजकपणा पूर्वी रहस्यमयरीतीने व कुठल्याही नैतिकतेशिवाय उद्भवले.

परमेश्‍वराचा धन्यवाद करा की तो, आमचा “पवित्र न्यायाधीश” असताना (२तीमथ्य ४:८), तो योग्य निर्णय घेईल की धार्मिकांना अविनाशीपणा देणे आणि दुष्टांना सार्वकालिक नाश देणे.

`देव शेवटी प्रत्येकाचे तारण करील या कल्पनेबरोबर चूक काय आहे ? ती इतकी वाईट कल्पना का आहे ?`