---
title:  “ ‘त्याला मी उठवीन’ ”
date:  15/11/2022
---

त्याच्या एका चमत्कारामध्ये, येशूने थोडी भाकर आणि मासे यांनी ५,००० लोकांना खाऊ घातले (योहान ६:१-१४). तेथे असलेला लोकसमुदाय त्याला राजा म्हणून घोषित करणार आहे हे तो समजला (योहान ६:१५), येशू आपल्या शिष्याबरोबर गालील समुद्राच्या दुसर्‍या बाजूला बोटीतून गेला. परंतु दुसर्‍या दिवशी लोकसमुदाय त्याच्या पाठीमागे तेथे गेला, तेथे त्याने जीवनी भाकर यावर जोरदार संदेश दिला, आणि सार्वकालिक जीवनाची देणगी यावर त्याने विशेष जोर दिला (योहान ६:२२-५९).

`योहान ६:२६-५१ वाचा. सार्वकालिक जीवनाची देणगी आणि धार्मिकांचे शेवटले पुनरूत्थान याची येशूने कशी सांगड घातली ?`

त्याच्या संदेशामध्ये, येशूने सार्वकालिक जीवनाविषयी तीन मूळ विचार अधोरेखित केले. एक, त्याने स्वत:ची ओळख “कारण जी स्वर्गांतून उतरते व जगाला जीवन देते ती देवाची भाकर होय” (योहान ६:३३, ५८), असे म्हटले. त्याने घोषणा केली की “ ‘ जीवनाची भाकर मी आहे ग्रिीकमध्ये इगो इमी (शसे शळाळर्)ें (योहान ६:३५,४८) येशू स्वत:स “मी जो असावयाचा तोच असणार” असे जुन्या करारात सादर केले. दोन, येशूने स्पष्ट केले की सार्वकालिक जीवन त्याच्यामध्ये सुरक्षित आहे : “जो कोणी मजकडे येतो” आणि “जो मजवर विश्‍वास ठेवितो” त्याला हा आशीर्वाद मिळेल (योहान ६:३५,३६). आणि शेवटी, येशूने अविनाशीपणाची देणगी अंतिम पुनरूत्थानबरोबर जोडली, आपल्या श्रोत्यांना तीन वेळेस आश्‍वासन दिले की “ ‘त्याला शेवटल्या दिवशी मी उठवीन’ ” (योहान ६:४०,४४,५४).

येशूने हे अद्भुत अभिवचन देखील दिले : “ ‘मी तुम्हांस खचीत खचीत सांगतो, जो विश्‍वास धरितो त्याला सार्वकालिक जीवन आहे’ ” (योहान ६:४७). म्हणून, सार्वकालिक जीवनाची देणगी ही आधीच वर्तमानातली वास्तविकता आहे. परंतु याचा अर्थ असा नव्हे की विश्‍वासणारा कधीच मरणार नाही, कारण की हे वक्तव्य “त्याला उठवीन” (योहान ६:४०) असे गृहीत धरणे की एखादा मेल्यानंतर पुन्हा जीवंत होणे.

चित्र स्पष्ट आहे. ख्रिस्ताशिवाय, कोणालाही सार्वकालिक जीवन नाही. परंतु, येशूचा स्वीकार केल्यानंतर देखील आणि सार्वकालिक जीवनाचे आश्‍वासन असताना देखील, आता आपण विनाशीच राहाणार आहोत आणि, म्हणून नैसर्गिक मरणाचे ताबेदार आहोत. दुसर्‍या येण्याच्यावेळी, येशू आमचे पुनरूत्थान करील आणि नंतर तेथेच, तो आम्हांस अविनाशीपणाची देणगी देईल जी अगोदरच आमची आहे. देणगीची खात्री देण्यात आली आहे, याचे कारण आत्म्याचे नैसर्गिक अविनाशीपण नाही,तर कारण येशूची पवित्रता जी त्याच्यावरील विश्‍वासाद्वारे आमच्याकडे येते.

`येशूच्या शब्दांवर मनन करा की जो कोणी त्याजवर विश्‍वास ठेवितो, त्याला सार्वकालिक जीवन मिळेल (आताच) ! हे अद्भुत अभिवचन आपणास ह्या वर्तमानातील वेदनादायक वास्तविकतेची हाताळणी करण्यास कशी मदत करील, जरी केवळ तात्पुरते, विनाशीपण ?`