---
title:  देवाच्या मंदिरामध्ये
date:  26/12/2022
---

काही लोक स्वर्ग हे देवाचे पवित्रस्थान आहे असे बोलतात. परंतु प्रकटीकरणाचे पुस्तक त्याला एक ठराविक पवित्रस्थान/मंदिर म्हणून उल्लेख करतात तेही नव्या यरूशेलमामध्ये, जेथे देवाचे सिंहासन आणि काचेचा समुद्र स्थित आहे (प्रकटी ४:२-६, प्रकटी ७:९-१५, प्रकटी १५:५-८). तेथे संतांचा मोठा समुदाय सर्व राष्ट्र, वंश, लोक व भाषा यातून देवाची सर्वकाळ उपासना करतील (प्रकटी ७:९-१७).

`प्रकटी ७:९-१५ आणि प्रकटी २१:३,२२ यांची तुलना करा. आपण कसे तारले गेलेल्यांचा मोठा समुदाय देवाची “रात्रंदिवस मंदिरामध्ये” सेवा करीत आहे ह्या वर्णनास सुसंगत करावे (प्रकटी ७:१५) या विधानाबरोबर की योहानाने नव्या यरूशेलमामध्ये “कुठलेही मंदिर पाहिले नाही (प्रकटी २१:२२) ?`

स्वर्गीय पवित्र स्थान/मंदिर हे नेहमीच असे ठिकाण आहे जेथे स्वर्गीय लोक देवाची उपासना करतात. परंतु पापाचा जगात प्रवेश झाल्यामुळे, पवित्रस्थान असे ठिकाण बनले जेथून मानवासाठी तारण देऊ करण्यात आले. “जेव्हा पापाची समस्या सुटेल, तेव्हा स्वर्गीय पवित्रस्थान पुन्हा एकदा आपले मूळ कार्य करील. प्रकटीकरण २१:२२ मध्ये, प्रकटीकरणकर्ता योहान अहवाल सादर करतो की त्याने नगरामध्ये कुठेच मंदिर पाहिले नाही. परंतु त्याचा असा अर्थ आहे काय की तेथे परमेश्‍वराचे मंदिर नाही जेथे त्याचे लोक येऊन त्याच्याबरोबर विशेष सहभागिता करू शकतील ? कधीच नाही !“- रिचर्ड एम. डेव्हिडसन, “द सँकचुरी : ‘टु बिहोल्ड द ब्युटी ऑफ द लॉर्ड,” इन आर्थर स्टेली, शव., द वर्ड : सर्चिंग, लिव्हिंग, टीचिंग, व्हॉल्युम १ (सिलव्हर स्प्रिंग, चऊ :)  बिबलिकल रिसर्च इंस्टिस्ट्युट, २०१५), पान ३१.

प्रकटीकरणाचे पुस्तक याकडे विशेष ध्यान देते की ज्याची उपासना होत आहे आणि ते ज्याची उपासना करीत आहेत. स्वर्गीय उपासना देव आणि कोकरा याच्यावर केंद्रित आहे (प्रकटी ५:१३, प्रकटी ७:१०). नेहमीच, आणि असेच असावे म्हणून, ख्रिस्त हा उपासनेचा केंद्रबिंदु आहे.

उपासना करणारे ते आहेत “जे मोठ्या संकटातून येतात ते हे आहेत; ह्यांनी  ‘आपले झगे’ कोकर्‍याच्या ‘रक्तात धुवून’ शुभ्र केले आहेत” (प्रकटी ७:१४). ते देवाच्या तारणाच्या आणि परिवर्तन करणार्‍या सामर्थ्याचे साक्षीदार आहेत. ते देवाला स्तुती गातात कारण तो कोण आहे आणि त्याने त्यांच्यासाठी काय केले.

`प्रकटी २१:३ असे म्हणते, ”पाहा,’ देवाचा ‘मंडप’ मनुष्यांजवळ आहे, त्यांजबरोबर ‘देव आपली वस्ती करील’ : ते त्याचे लोक होतील, आणि देव स्वत: ‘त्यांजबरोबर राहील.” हे वचन इतर पुष्कळ परिच्छेदांवर प्रकाश टाकते (यिर्मया ३२:३८, यहेज्केल ३७:२७, जखर्‍या ८:८, इब्री ८:१०). आता याचा आपल्यासाठी काय अर्थ आहे, येथे पृथ्वीवर असताना, की देव आमचा देव असेल, आणि आपण त्याचे लोक असू ? आता आपण हे अद्भुत सत्य कसे जगावे ?`