---
title:  अधिक विचार
date:  30/12/2022
---

एलन जी.व्हाईट यांचे, “द काँट्रोव्हर्सी एंडड,”  पानें ६७४-६७८, इन द ग्रेट काँट्रोव्हर्सी : “द अर्थ मेडन्यू,” पानें १३३-१४५; “हेवन इज ए स्कूल,” पानें १४६-१५८; “इट विल नॉट बी लाँग,” पानें १५९-१६६; “हेवन कॅन बिगिन नॉऊ,”  पानें १६७-१७६; “द म्युजिक ऑफ हेवन,” पानें १७७-१८४; ए कॉल फॉर अस टू बी देअर,” पानें १८५-१९२, इन हेवन.

“ख्रिस्ताचा क्रूस तारलेल्यांचे सर्व सार्वकालिकतेपर्यंत विज्ञान आणि गायन असणार आहे. ख्रिस्ताच्या गौरवामध्ये ते ख्रिस्ताचे क्रूसावरील मरण पाहातील. हे कधीच विसरले जाणार नाही की ज्याच्या सामर्थ्याने अगणित जगें उत्पन्न केली व वर धरण्यात आली या अंतराळाच्या विशालतेमध्ये, देवाचा प्रिय, स्वर्गाचा सर्वोच्च अधिकार, ज्याला करूब आणि चकाकणारा सेराफ यांना पाहाण्यात आनंद मिळतो - स्वत:स नम्र केले यासाठी की पतन पावलेल्या मनुष्यास उंचवावे; यासाठी की त्याने पापाचा दोष व लाज सहन करावी, आणि त्याच्या पित्याचे लपलेले मुख पाहावे, जोपर्यंत दु:खी झालेल्या जगाने त्याचे हृदय तोडावे आणि त्याचे जीवन कॅलव्हरीच्या क्रूसावर ठेचले जावे. सर्व जगांचा उत्पन्नकर्ता, सर्व युगांचा मध्यस्थ, ज्याने आपले सर्व गौरव बाजूला ठेवावे आणि स्वत:चा अपमान करून घ्यावा प्रीतिपासून ते मनुष्यापर्यंत सर्व विश्‍वाचे आश्‍चर्य आणि प्रेम जागृत करावे.”- एलन जी. व्हाईट, द ग्रेट काँट्रोव्हर्सी, पान ६५१.

“महान संघर्ष संपला आहे. पाप आणि पापी आता नाहीत. संपूर्ण विश्‍व स्वच्छ आहे. सर्व विशाल उत्पत्तिमधून सुसंगतपणाची व आनंदाचा एकच ठोका ऐकू येतो. ज्याने सर्व निर्माण केले त्यापासून, सर्व जीवन आणि प्रकाश आणि आनंद वाहातो, सर्व अमर्याद अंतराळाच्या राज्यांतून. अगदी लहानशा अणुपासून ते महान जगापयर्ंत, सर्व गोष्टी, सजीव आणि निर्जिव, त्यांच्या छाया नसलेल्या सुंदरता आणि परिपूर्ण आनंदामध्ये, घोषणा करते की देव प्रीति आहे.”- एलन जी. व्हाईट, द ग्रेट काँट्रोव्हर्सी, पान ६७८.

**चर्चेसाठी प्रश्‍न**:

`१) पुष्कळ ऐहिकवादी ख्रिस्ती लोक आपले जीवन असे जगतात की जसे काही हे जग सर्वकाळ टिकेल (लूक १२:१६-२१). आपण आपला पृथ्वीवरील ध्येयवाद स्वर्गीय प्राथमिकतेबरोबर कसे संतुलित करावे ? लूक १२ मध्ये ज्याविषयी येशूने इशारा दिला होता त्याविरूध्द आपण कशी सुरक्षा करावी ?`

`२) जर स्वर्गाची सुरूवात येथेच होते, तर आपण आपली घरें सुधारण्यासाठी व आपली वैयक्तिक जीवनें स्वर्गीय तत्त्वांची लहान अभिव्यक्ति बनविण्यासाठी काय करावे ?`

`३) रविवारच्या अभ्यासाच्या शेवटच्या विचारलेल्या प्रश्‍नावर मनन करा. जे सार्वकालिक जीवनामध्ये विश्‍वास ठेवीत नाहीत त्यांच्या निराशावादापाठीमागे काय तत्त्वज्ञान आहे ? त्याचवेळी, हे काही लोक “आनंदाने” जगताना दिसतात, भविष्यांतील कोणतीही आशा व्यक्त केल्याविना. ते असे करतात याविषयी तुम्हांस काय वाटते ? म्हणजे, ते युक्तिवादाने जगणे कसे पटवून देतात, तेही समाधानाने, या जीवनाच्या पलिकडे कुठल्याही अभिवचनाशिवाय ?`