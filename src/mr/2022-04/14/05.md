---
title:  यापुढे मरण व अश्रु नाहीत
date:  28/12/2022
---

आत्म्याचे अमरत्व याचा सिध्दांत, जळणार्‍या अग्नीच्या नरकामध्ये सर्वकाळ दु:ख भोगणे, याला बायबलची शिकवण “यापुढे मरण, दु:ख, रडणे नाही यास विरोध करते (प्रकटी २१:४). जर नरकामध्ये सर्वकाळांकरिता जळत राहाणे खरे असते, तर मग “दुसरे मरण” पाप आणि पापी यांना विश्‍वातून कायमचे काढून टाकू शकली नसती, तर त्यांना सार्वकालिक नरकामध्ये दु:ख आणि रडणे भोगण्यासाठी मर्यादीत करण्यात आले असते. आणि पुढे : या बाबतीत विश्‍व पुन्हा कधीच त्याच्या मूळ परिपूर्णतेस आणले गेले नसते. परंतु देवाची स्तुती करू या की बायबल याचे पूर्णपणे वेगळे चित्र चित्रित करते !

`यशया २५:८, प्रकटी ७:१७, आणि प्रकटी २१:४ वाचा. या वर्तमानातील संकटे आणि दु:ख असताना हे परिच्छेद आपणास कोणते समाधान आणि आशा आणते ?`

जीवन हे फारच कठीण, अन्यायी, आणि क्रूर आहे. काही लोक, जे आपल्यासाठी इतके प्रिय होते त्यांना क्रूरपणे मरणाने काढून नेले. किंवा काही लोक गूढपणे आमच्या जीवनांत येतात, आमच्या भावना चोरतात, आणि नंतर अशा प्रकारे निघून जातात जसे काही कधीच घडले नाही. ज्यांच्यावर आम्ही प्रेम केले आणि विश्‍वास टाकला ते जेव्हा विश्‍वासघात करतात ते किती भयंकर आहे.

असे काही क्षण आहेत जेव्हा, भग्न हृदयाने, आपणास असे वाटले की हे जीवन जगण्यास योग्य आहे काय ? आपल्या दु:खाची पर्वा न करता, तरीही, देव नेहमीच आमच्या गालांवरून ओघळणारे अश्रू जितके पुसता येतील तितके पुसतो. परंतु आमचे काही ओझ्याने भरलेले अश्रू त्या गौरवी दिवसापर्यंत तसेच ओघळत राहातील जेव्हा मरण, दु:ख आणि रडणे अस्तित्व राहाणार नाही (प्रकटी २१:१-५).

आपण असा विश्‍वास ठेवावा की अंतिम न्यायनिवाड्यामध्ये देव प्रत्येक मानवाला न्यायाने व प्रीतिने वागवील. जे आमचे प्रियजन ख्रिस्तामध्ये झोपी गेले आहेत त्यांना मरणातून उठविण्यात येईल यासाठी की त्यांनी सार्वकालिक जीवनांत आमच्याबरोबर असावे. जे सार्वकालिक जीवनास अयोग्य आहेत ते शेवटी अस्तित्वांत राहाणारे नाहीत, ज्यांना ‘अप्रिय” स्वर्ग किंवा सर्वकाळ जगत राहाणार्‍या नरकांत राहावे लागणार नाही. आमचे मोठे समाधान यातच असणार आहे की देव प्रत्येकाला न्यायाने वागवील. जेव्हा मरण निश्‍चितपणे अस्तित्वांत राहाणार नाही, तेव्हा तारले गेलेले आनंदाने घोषणा करतील, “ ‘ अरे मरणा, तुझा विजय कोठे ? अरे मरणा, तुझी नांगी कोठे ?“ (१करिंथ १५:५४,५५).

परमेश्‍वराने अभिवचन दिले आहे की नवे आकाश व नवी पृथ्वी यामध्ये, “पूर्वीच्या गोष्टी कोणी स्मरणार नाहीत, त्या कोणाच्या ध्यानांत येणार नाहीत’ ” (यशया ६५:१७). याचा अर्थ हा नव्हे की स्वर्ग हे स्मृतिभ्रंश झालेले ठिकाण असेल, तर भूतकाळ स्वर्गांमध्ये असणार्‍या आनंदास क्षीण करू शकणार नाही.

`असा कोण आहे की ज्याने येथे मानवी अस्तित्वाचा अन्यायी नाश उपभोगला नाही ? विशेषत: त्या वाईट काळामध्ये, आपण देवाच्या चांगुलपणात व प्रीतित जितके शक्य होईल तितके, भरवसा ठेवण्यास कसे शिकावे ?`