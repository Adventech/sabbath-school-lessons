---
title:  नाईन येथील विधवेचा मुलगा
date:  25/10/2022
---

बायबल म्हणते की येशू “सत्कर्में करीत व सैतानाच्या सत्तेखाली असलेल्या सर्वांस बरे करीत फिरत असे; कारण देव त्याच्याबरोबर होता” (प्रेषित १०:३८). होय, सर्व शुभवर्तमानें या संपूर्ण वृत्तांताने भरली आहेत की येशू पुष्कळ गरीबवंतांची व दु:खितांची सेवा करीत फिरत होता, आणि म्हणूनच नंतर पुष्कळ यहूद्यांनी विश्‍वास ठेवला की येशू हा अभिवचनीत मसीहा होता.

“ तेथे अशी गांवे होती ज्यामध्ये कुठल्याही घरांत कोणीही आजाराने कण्हत नव्हते, कारण तो त्या मार्गाने गेला आणि त्याने सर्व आजार्‍यांना बरे केले. त्याला दैवी अभिषेक झाला आहे याचा त्याच्या कार्याने पुरावा दिला. प्रीति, दया, आणि करूणा (सहानुभूती) त्याच्या जीवनाच्या कृत्याच्या प्रत्येक कृतीमधून प्रकट होत होती; मनुष्याच्या लेकरांसाठी त्याचे हृदय सौम्य सहानुभूतीने भरले होते. त्याने मनुष्याचे रूपधारण केले, यासाठी की त्याने मनुष्याच्या गरजांपर्यंत पोंहचावे. सर्वांत गरीब व नम्र देखील त्याच्याकडे येण्यास घाबरत नव्हता. लहान लेकरें देखील त्याच्याकडे आकर्षित होत होते.”- एलन जी.व्हाईट, स्टेपस् टू ख्राईस्ट, पानें ११, १२.

`लुक ७:११-१७ वाचा. या पुनरूत्थानामध्ये काय घडले आणि काल जे पाहिले त्यात काय घडले यामध्ये महत्त्वाचा फरक काय आहे ?`

गालीलातील त्याच्या सेवाकार्याच्या काळात, येशूने आजार्‍यांना बरे केले आणि भूतें काढली. एखादा, तो आणि अनुयायी नाईनच्या फाटकाकडे येत असताना जेव्हा एक मरणयात्रा त्या गेटमधून चालली होती. त्या उघड्या पेटीमध्ये एका विधवेचा एकुलता मुलगा होता, जी तिचे दु:ख आनावर होऊन रडत होती. त्या दु:ख करणार्‍या मातेसाठी त्याचे हृदय दयेने भरले, येशू तिला म्हणाला, “ ‘रडू नको.’ ” मग जवळ जाऊन त्याने तिरडीस स्पर्श केला आणि तो म्हणाला, मुला मी तुला सांगतो, ऊठ. तेव्हा मेलेला ऊठून बसला व येशूने त्यास “त्याच्या आईच्या हवाली केले”  (लूक ७:१३-१५). येशूच्या उपस्थितीने सर्व दृष्य संपूर्णपणे बदलून गेले, आणि पुष्कळ लोक जे या चमत्काराचे साक्षी होते त्यांना वाटले की काहीतरी आश्‍चर्यकारक घडले आहे असेच केवळ नव्हे तर कोणीतरी विशेष व्यक्ति त्यांच्यामध्ये आहे (ते त्याला “एक मोठा संदेष्टा” असे म्हणू लागले.)

सारफथ येथील विधवा (१राजे १७:८-१४) आणि शूनेमकरीण स्त्री (२ राजे ४:१८-३७) दोघींनाही मदतीची विनंती केली - एलीया आणि अलीशा कडून, परंतु नाईन येथील स्त्रीला तिने मदतीची विनंती न करताही मदत करण्यात आली. याचा अर्थ देव आमची काळजी घेतो जेव्हा आम्ही काही करू शकत नाही किंवा त्याला मदत मागण्यासाठी स्वत:स अयोग्य ठरवितो. येशूने समस्या पाहिली आणि ती सोडविली - येशूच्या सर्व सेवाकार्यांत हे इतके नमुनेदार होते.

`खर्‍या धर्मांत अनाथ आणि विधवा यांची चिंता वाहाणे याचा समावेश आहे (याकोब १:२७). जर, जाहीरपणे, आपणास येशूप्रमाणे चमत्कार करता आला नाही, तर मग आमच्या भोवती जे दु:खित आहेत तर त्यांची सेवा करण्यासाठी आम्ही काय काय करावे ?`