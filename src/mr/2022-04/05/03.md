---
title:  दोन जुन्या करारांतील प्रकरणें
date:  24/10/2022
---

`१राजे १७:८-२४ आणि २राजे ४:१८-३७ वाचा. या दोन पुनरूत्थानामध्ये तुम्हांस कोणता सारखेपणा आणि फरक दिसतो ?`

इब्री ११ मध्ये, आपण वाचतो की विश्‍वासाने “स्त्रियांना त्यांची मृत माणसें पुनरूत्थानाने जीवंत झालेली अशी मिळाली” (इब्री ११:३५). हे प्रकरण दोन पुनरूत्थानाबाबतीत या वचनांमध्ये दाखविण्यात आले आहे.

एक, (१राजे १७:८-२४ पाहा) इस्राएलामध्ये मोठ्या धर्मभ्रष्टतेच्या काळांत घडले, जे आहाब राजा आणि त्याची विधर्मी पत्नी ईजबेल यांच्या प्रभावाखाली घडले. ज्याप्रमाणे भयंकर दुष्काळ सर्व देशाला उध्वस्त करीत होता, तेव्हा देवाने एलीयाला आज्ञा केली की सारफथ नगरांत जाऊन राहा, जे नगर इस्राएलाच्या बाहेर होते. तेथे त्याची भेट एका गरीब विधवेशी झाली जी तिच्यासाठी व तिच्या मुलासाठी शेवटचे भोजन तयार करणार होती - आणि मरणार होती. परंतु त्यांची जिवितें पीठ आणि तेल यांच्या चमत्काराद्वारे राखली गेली, जे दुष्काळ संपेपर्यंत संपले नाही. काही काळानंतर तिचा मुलगा आजारी पडला आणि मरण पावला. निराशेमध्ये, आईने एलीयास विनवणी केली, ज्याने परमेश्‍वराकडे आक्रोश केला. “मग परमेश्‍वराने एलीयाचा शब्द ऐकला आणि बालकाचा प्राण त्याच्या ठायी पूर्ववत येऊन तो पुनरूपि जीवंत झाला” (१राजे १७:२२).

दुसरे पुनरूत्थान (२राजे ४:१८-३६ पाहा) शूनेम येथे घडले, एक लहान गांव गिलबोवा पर्वताच्या दक्षिणेस होते. अलीशाने एका गरीब विधवेला तिचे कर्ज भागविण्यासाठी तेलाच्या चमत्काराने पुष्कळ भांडी भरली (२राजे ४:१-७). नंतर, शूनेममध्ये, तो एका प्रतिष्ठित विवाहीत स्त्रीस भेटला जिला लेकरें नव्हती. संदेष्ट्याने तिला सांगितले की तिला पुत्र होईल, आणि भविष्य केल्याप्रमाणे घडले. मूल वाढत गेले आणि त्याची प्रकृती चांगली होती, परंतु एकेदिवशी तो आजारी पडला आणि मरण पावला. शूनेमकरीन स्त्री कार्मेल डोंगरावर गेली आणि तिने अलीशास तिच्याबरोबर तिच्या मुलाला बघण्यासाठी येण्यास सांगितले. अलीशाने कळकळीने परमेश्‍वराची प्रार्थना केली, आणि शेवटी ते मूल पुन्हा जीवंत झाले.

या स्त्रियांची पार्श्‍वभूमि वेगवेगळी होती परंतु त्यांचा तोच तारणारा विश्‍वास होता. पहिल्या विधवा स्त्रीने अतिशय कठीणकाळामध्ये एलीया संदेष्ट्याची काळजी घेतली जेव्हा त्याच्यासाठी संपूर्ण इस्राएलमध्ये कोणतीही सुरक्षित जागा नव्हती. शूनेम येथील स्त्रीने आणि तिच्या पतिने अलीशा संदेष्ट्यासाठी विशेष खोली बांधली जेथे अलीशा संदेष्टा ज्या भागातून प्रवास करताना तेथे राहू शकेल. जेव्हा दोन लेकरें मरण पावली, तेव्हा त्यांच्या विश्‍वासू मातांनी देवाच्या संदेष्ट्याला विनवणी केली आणि त्यांची लेकरें पुन्हा जीवंत होतानाचा आनंद त्यांनी पाहिला.

`ह्या महान गोष्टी आहेत, परंतु या प्रत्येक दोन वृत्तांतामधून, कितीतरी इतर अशा गोष्टींचा शेवट इतका चमत्कारिक झाला नाही ? ही दु:खद वस्तुस्थिती शेवटल्या काळातील अभिवचन दिलेल्या पुनरूत्थानाशी आमचा विश्‍वास इतका केंद्रस्थानी कसा आहे याविषयी काय शिकविते ?`