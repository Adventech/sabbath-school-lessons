---
title:  क्रूसापूर्वीची पुनरूत्थानें
date:  22/10/2022
---

### ह्या आठवड्यासाठी अभ्यास
यहूदा ९, लूक ९:२८-३६, १राजे १७:८-२४, लूक ७:११-१७, मार्क ५:३५-४३, योहान ११:१-४४.

> <p>सुवर्णवचन</p>
> “येशूने तिला म्हटले, पुनरूत्थान व जीवन मीच आहे; जो मजवर विश्‍वास ठेवितो तो मेला असला तरी जगेल; आणि जो जीवंत असून मजवर विश्‍वास ठेवितो तो कधीही मरणार नाही; याचा तू विश्‍वास धरितेस काय” (योहान ११:२५, २६).

जुन्या करारातील पुनरूत्थानाविषयी जे उल्लेख आतापर्यंत आपण पाहिले ते सर्व मोठ्याप्रमाणांत वैयक्तिक अपेक्षेवर आधारीत होते (ईयोब १९:२५-२७, इब्री ११:१७-१९, स्तोत्र ४९:१५, स्तोत्र ७१:२०) आणि भविष्यांतील अभिवचनांवर (दानी १२:१, २, १३). तथापि, आपल्याकडे देखील प्रेरित नोंद आहे, अशा बाबी ज्यामध्ये प्रत्यक्ष लोकांना मरणातून उठविण्यात आले.

पहिले पुनरूत्थत्तन हे मोशेचे होते (यहूदा ९, लूक ९:२८-३६). इस्राएलांच्या राज्याच्या काळांत सारफथ येथील विधवेच्या मुलाला उठविण्यात आले (१राजे १७:८-२४) आणि शूनेमकरणीचा पुत्र (२राजे ४:१८-३७) त्याला देखील मरणातून उठविले. ख्रिस्त, ज्यावेळेस येथे पृथ्वीवर शारीरिकरीतीने होता, तेव्हा त्याने नाईन येथील विधवेच्या मुलास उठविले (लूक ७:११-१७), याईराची कन्या (लूक ८:४०-५६), आणि नंतर लाजारस (योहान ११). केवळ मोशेचा अपवाद, या सर्व लोकांना विनाशी असे उठविण्यात आले जे शेवटी पुन्हा मरणार होते. ह्या गोष्टी बायबलची ही शिकवण की मेलेले शुद्धीत नसतात याची खात्री देतात (ईयोब ३:११-१३; स्तोत्र ११५:१७; स्तोत्र १४६:४; उपदेशक ९:५,१०). या कुठल्याही वृत्तांतामध्ये, इतर कुठल्याही बायबलच्या पुनरूत्थानाच्या वर्णनामध्ये, कुठेही जीवनानंतरच्या अनुभवाचा उल्लेख नाही.

या आठवडी आपण त्या पुनरूत्थानावर अधिक जवळून प्रकाश टाकणार आहोत जे ख्रिस्ताचे स्वत:चे मरण आणि पुनरूत्थान याच्या पूर्वी झाले आहे.