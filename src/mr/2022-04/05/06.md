---
title:  लाजारस
date:  27/10/2022
---

`योहन ११:१-४४ वाचा. लाजरसाचा आजार आणि मरण याद्वारे कोणत्या अर्थाने येशूला “गौरविण्यात” आले (योहन ११:४) ?`

येथे देखील, येशू मरणाविषयी बोलताना झोपेचा एक रूपक म्हणून उपयोग करतो. “ ‘आपला मित्र लाजर निजला आहे. मी त्याला झोपेतून उठवावयास जातो’ ” (योहान ११:११). तेव्हा काहींनी विचार केला की तो खर्‍या झोपेविषयी बोलत आहे (योहन ११:११-१३), येशूने अगदी स्पष्टपणे सांगितले की “लाजर मेला आहे” (योहान ११:१२-१४). खरे पाहिले असता, जेव्हा येशू बेथानी येथे आला, तेव्हा लाजारसाला मरून चार दिवस झाले होते; त्याचे मृत शरीर आधीच कुजत चालले होते (योहान ११:१७,३९). ज्यावेळी शरीर वाईटरीतीने सडण्यास सुरूवात होते त्याची दुर्गंधी येते, मग यात प्रश्‍नच नाही की : ती व्यक्ति मेलेली आहे.

या संदर्भामध्ये, जेव्हा येशूने मार्थाला सांगितले, “तुझा भाऊ पुन्हा उठेल” (योहन ११:२३), तिने अंतिम पुनरूत्थानाविषयी निग्रहाने पुन्हा सांगितले. परंतु येशूने घोषणा केली की “पुनरूत्थान व जीवन मीच आहे; जो मजवर विश्‍वास ठेवितो तो मेला असला तरी जगेल; आणि जो जीवंत असून मजवर विश्‍वास ठेवितो तो कधीही मरणार नाही; याचा तू विश्‍वास धरितेस काय?” (योहान ११:२३-२६). येशू आणखी म्हणाला, “तू विश्‍वास धरशील तर देवाचे गौरव पाहाशील” (योहन ११:४०). मार्थाने विश्‍वास ठेवला, आणि तिने आपल्या भावाच्या पुनरूत्थानामध्ये देवाचे गौरव पाहिले.

बायबल म्हणते की देवाच्या शब्दाने जीवन उत्पन्न झाले (उत्पत्ति १:२०-३०, स्तोत्र ३३:६), आणि त्याच्या शब्दांद्वारे जीवनाची पुर्नरूपत्ति होऊ शकते, ज्याप्रमाणे लाजारसाच्या बाबतीत घडले. लहान प्रार्थनेनंतर, येशूने आज्ञा केली की, “लाजरा, बाहेर ये !” (योहन ११:४३). अगदी तिथेच आणि तेव्हा या लोकांनी जीवन-देणारे देवाचे सामर्थ्य पाहिले, तेच सामर्थ्य ज्याने तो बोलल्यानंतर आपले जग अस्तित्वांत आले, आणि त्याच सामर्थ्याद्वारे या युगाच्या शेवटी तो मेलेल्यांना पुनरूत्थानामध्ये पुन्हा जीवनांत परत आणील.

लाजारसाला मरणातून उठविण्याद्वारे, येशूने सिद्ध केले की त्याच्याकडे मरणाचा पराभव करण्याचे सामर्थ्य आहे, जे आपल्यासारख्या प्राण्यांसाठी, जे शेवटी मरतात - खरोखर हे देवाच्या गौरवाचे किती महान प्रकटीकरण आहे ?

`योहन ११:२५,२६ वाचा. एका ओळीमध्ये, येशू विश्‍वासणार्‍यांच्या मरणाविषयी बोलतो, आणि दुसर्‍या ओळीत तो विश्‍वासणारे कधीच मरणार नाही याविषयी बोलतो. येशू येथे आम्हांस काय शिकवितो, आणि मरण ही बेशुध्द झोप आहे हे समजणे ख्रिस्ताचे शब्द समजण्यासाठी इतके महत्त्वाचे का आहे ? आपण कबरेसाठी बनलो आहेत, हे त्याचे शब्द आम्हांसाठी इतकी मोठी आशा का देऊ करते ?`