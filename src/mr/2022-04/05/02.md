---
title:  मोशेचे पुनरूत्थान
date:  23/10/2022
---

`यहुदा ९ आणि लूक ९:२८-३६ वाचा. मोशेच्या शारीरिक पुनरूत्थानाविषयी ह्या वचनांमध्ये तुम्हांला कोणते पुरावे सापडतात ?`

ग्रीकमधील काही चर्च फादर्सनी, अलेक्झांड्रियामधील, असा युक्तिवाद केला की जेव्हा मोशे मरण पावला, तेव्हा दोन मोशे दिसले होते :  एक आत्म्यामध्ये जीवंत होता, आणि दुसरा शरीराने मेला होता; एक मोशे देवदूतांबरोबर स्वर्गाला वर जात होता, तर दुसर्‍यास मूठमाती देण्यात आली. (पाहा ओरिजन, हेमिलिस ऑन जोशवा २:१; क्लेमेंट ऑफ अ‍ॅलेक्झांड्रिया, स्ट्रॉमाटा ६:१५). आत्म्याविषयी ही तात्पुरती गृहीत धरलेली गोष्ट शरीराचे पुरणे यामधील फरक त्यांच्यासाठी अर्थपूर्ण आहे जे ग्रीक विचार आत्मा अमर आहे यावर विश्‍वास ठेवतात त्यांच्यासाठी आहे, परंतु ही कल्पना बायबलमध्ये नाही. यहूदा ९ मोशेच्या शरीराच्या पुनरूत्थानाच्या बायबल शिकवणीची खात्री देते, कारण हा वाद “मोशेच्या शरीराचा होता” आणि कोणत्याही जीवंत असणार्‍या आत्म्याविषयी नव्हता.

अनुवाद ३४:५ -७ आपणास सांगते की मोशे १२० वर्षांचा असताना मरण पावला आणि परमेश्‍वराने त्याला मवाब देशातील खोर्‍यांत गुप्त ठिकाणी मूठमाती दिली. परंतु मोशे फार दीर्घकाळ कबरेमध्ये राहिला नाही. “ख्रिस्ताने स्वत:, आपल्या देवदूतांबरोबर ज्यांनी त्याला पुरले होते, त्यांच्याबरोबर स्वर्गांतून खाली येऊन निजलेल्या संतास कबरेतून बोलविले.... अगदी पहिल्याच वेळी ख्रिस्त मेलेल्यास जीवन देणार होता. जसे जीवनाचा अधिपती आणि चमकणारे देवदूत कबरेकडे येत होते, तसेच सैतान देखील आपल्या श्रेष्ठत्वासाठी जागृत झाला....ख्रिस्त सैतानाबरोबर संघर्षामध्ये शिरला नाही ...परंतु ख्रिस्ताने सर्व काही आपल्या पित्यास सांगितले, तो म्हणाला, ‘प्रभु तुला धमकावो.’यहूदा ९ .... पुनरूत्थान सर्वकाळाकरिता निश्‍चित करण्यात आले. सैतान आपल्या शिकारीपासून लुटला गेला; मेलेले धार्मिक पुन्हा जीवंत होतील.” - एलन जी. व्हाईट, पॅट्रिआर्कस् अँड प्रॉफेटस्, पानें ४७८-४७९.

मोशेच्या पुनरूत्थानाचा स्पष्ट पुरावा त्याच्या रूपांतराच्या वेळी सापडला. तेथे मोशे एलीया संदेष्ट्याबरोबर दिसला, ज्याला मरण न पाहाता स्वर्गांत घेण्यात आले होते (२राजे २:१-११). मोशे आणि एलीया यांनी येशूबरोबर संभाषण केले (लूक ९:२८-३६ पाहा). “आणि पाहा, मोशे व एलीया हे दोघेजण त्याजबरोबर संभाषण करीत होते; ते तेजोमय दिसले; आणि तो जे आपले निर्याण यरूशलेमांत पूर्ण करणार होता त्याविषयी ते बोलत होते” (लूक ९:३०,३१). मोशेचे दिसणे, हे ख्रिस्ताच्या येण्याचा विजय पाप आणि मरणावरचा याचा पुरावा आहे, ते येथे न चुकणार्‍या अटींनी सांगण्यात आले आहे. ते मोशे आणि एलीया होते, त्यांचे “आत्में” नव्हते (सरतेशेवटी, एलीया मेला नव्हता), जो तेथे येशूला दिसला होता.

`मोशेला पृथ्वीवरील कनानांत प्रवेश करू देण्यात आला नाही (अनुवाद ३४:१-४) परंतु त्यास स्वर्गीय कनानात घेतले गेले. हे आपणास देवाविषयी काय शिकविते की देव कसा “आपण ज्याची काही मागणी किंवा कल्पना करितो त्यापेक्षा आपल्यामध्ये कार्य करणार्‍या शक्तीने फारच फार करावयास जो शक्तिमान आहे” (इफिस ३:२०)?`