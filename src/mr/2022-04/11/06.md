---
title:  बतावणी (सोंग) आणि इतर उपस्थिती
date:  08/12/2022
---

भूतविद्येप्रमाणेच सैतानाचे मेलेल्यांचे सोंग घेणे आणि इतर सैतानी उपस्थिती आहे. ही बतावणी (सोंग) कुटुंबाच्या मेलेल्या सदस्याच्या रूपात असू शकते, किंवा मित्र किंवा कोणीही. शारीरिक दिसणे आणि आवाज दोन्हीही मेलेल्यांच्या प्रमाणेच असतात. सैतानाच्या ह्या सर्व फसवणुकी त्यांची फसवणुक करण्यासाठी वापरण्यात येतील जे घट्टपणे देवाच्या वचनांत रोवले गेले नाहीत. एलन जी. व्हाईट इशारा देतात की, “प्रेषित, ज्यांचे लबाडी करणार्‍या आत्म्यांनी सोंग घेतले आहेत त्यांना ते पृथ्वीवर असताना पवित्र आत्म्याने लिहावयास सांगितले त्याला विरोध करण्यास बनविले.”- द ग्रेट कँट्रोव्हर्सी, पान ५५७. आणि पुढे, “फसवणुकीच्या कळसाच्या महान कृतीच्या नाट्यामध्ये, सैतान स्वत:स ख्रिस्त म्हणून प्रकट करील.” - द ग्रेट कँट्रोव्हर्सी, पान ६२४.

`२करिंथ ११:१४,१५ आणि इफिस ६:१०-१८ वाचा. आशा सैतानी फसवणुकी विरूध्द आमची सुरक्षा काय असावी ?`

प्रेषित पौल आम्हांस इशारा देतो की “कारण आपले युध्द रक्तमासांबरोबर नव्हे, तर सत्ता, अधिकार, या अंधकारमय जगाचे अधिपती, आकाशातला दुरात्मासमूह ह्याबरोबर आहे” (इफिस ६:१२). या फसवणुकीविरूद्घ आमची सुरक्षा केवळ “देवाची संपूर्ण शस्त्रसामग्री घेतल्याद्वारेच होईल” (इफिस ६:१३) जसे इफिस ६:१३-१८ मध्ये वर्णन करण्यात आले आहे.

सैतानाचे सोेंग आणि प्रकट होणे फारच भीतिदायक व फसवणुकीचे असेल, परंतु ज्यांना देवाचा आश्रय मिळाला आहे त्यांना कोणीही बहकवू शकणार नाही आणि जे देवाच्या वचनांत मुळावलेले आहेत. तत्त्वाच्या दृष्टिकोणातून, जे बायबलच्या तत्त्वांवर विश्‍वास ठेवतात की मानवप्राण्याचे अविनाशीपण अटींवर आहे त्यांना ठाऊक आहे की कुठलेही प्रकट होणे किंवा मेलेल्यांशी संपर्क याचा उगम सैतानापासून आहे आणि देवाच्या सामर्थ्यशाली कृपेने त्याचा अस्वीकार करण्याची गरज आहे. पुन्हा, मग ते प्रकट होणे किती ही शक्तिशाली, परिवर्तन करणारे, व खरे दिसणारे असो, आपण नेहमीच या शिकवणीवर ठाम असावे की मेलेले कबरेमध्ये महानिद्रेत आहेत.

कल्पना करा की आपल्या प्रियजनांना हरवणे आणि नंतर विश्‍वास ठेवणे की तोच प्रियजन तुम्हांला प्रकट झाला आहे. आणि तो आपले प्रेम तुम्हाला व्यक्त करतो. आणि ते सांगतात की आम्ही तुम्हांला किती मुकलो आहोत. आणि अशा गोष्टी सांगतील की, होय, ज्या त्यांना ठाऊक आहेत. आणि म्हणतील की ते आता चांगल्या ठिकाणी आहेत. जर एखादी व्यक्ति जे बायबल शिकविते त्यामध्ये पूर्णपणे रोवले गेले नसतील की मनुष्याची मरणावस्था काय असते, तर मग विचार करा की किती सुलभपणे तो किंवा ती या फसवणुकीस बळी पडतील, विशेषत: कारण त्यांना यावर विश्‍वास ठेवायचा आहे.

`“देवाची संपूर्ण शस्त्रसामग्री धारण करणे” म्हणजे याचा अर्थ काय ? रोजच्या जीवनांत, प्रत्यक्षपणे, आपण आपल्या जीवनाच्या प्रत्येक भागांत हे कस करावे, केवळ शेवटल्या - काळांतील फसवणुकीच्या हाताळणीबाबतच नव्हे ?`