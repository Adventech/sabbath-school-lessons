---
title:  वेश्येचा न्याय झाला
date:   17/04/2025
---

`प्रकटी १९:१-९ वाचा. दोन गोष्टी एकाच वेळी साजर्‍या होत आहेत: वेश्येचा शेवट आणि ख्रिस्ताचा त्याच्या वधूबरोबरचा विवाह. हे कसे शक्य आहे की दोन्ही घटना खरोखर देवाचे धार्मिक आणि प्रेमळ शील यांचे प्रदर्शन आहे?`

अप्रामाणिकपणा (व्यभिचार) फारच वेदनादायक किंमतीने येतो. याचे परिणाम लेकरांच्या व इतरांच्या जीवनांत येतात. अतिशय सहनशील पति-पत्नी यांना कालांतराने समजते की परत फिरणे शक्य नाही, भूतकाळातील विवाहाला पुन्हा तारता येत नाही. जेव्हा आपले जग अशा बिंदुजवळ येईल जेव्हा अंत:करणें खोलवर कठीण होतील त्यानंतर पश्‍चात्ताप असणार नाही, इतिहास पुढे सुरु ठेवण्यासाठी कुठलाच मुद्दा अस्तित्वांत राहाणार नाही आणि पापाचे बेफाम (अर्निबंध) दु:ख सुरुच राहील. जरी जे हरवले आहे त्यावर हृदय खिन्न होईल, पण ज्यांनी या जगाच्या पापाच्या योजनेखाली दु:ख सहन केले आहे ते शेवटी सर्व संपले म्हणून उत्सव साजरा करतील - आणि मग जग देवाने प्रारंभी जसे रचले होते तसे पुन्हा केले जाईल. यावेळेस देवापासून दूर जाणे नाही, कारण आपण कठीण मार्गाने शिकलो आहोत, म्हणजे देवाचे बरोबर होते की आम्ही त्याच्यापासून विभक्त झाल्याने उध्वस्त होतो.

`प्रकटी २१:१-४ वाचा. येथे विवाहाची कल्पना म्हणजे काय, आणि ती पूर्णपणे आशा आणि अभिवचन यांनी भरलेली का आहे? या वचनांत सादर केल्याप्रमाणे आमच्या आशेचे आश्‍वासन काय आहे?`

“विवाह, जन्मभरासाठी बंधन आहे, हे ख्रिस्त आणि त्याची मंडळी यांच्यामधील बंधन आहे. जी मनोवृत्ती ख्रिस्त मंडळीसाठी प्रकट करतो तीच मनोवृत्ती पति आणि पत्नीने एकमेकांसाठी प्रकट केली पाहिजे.” - एलन जी. व्हाईट, टेस्टिमोनिज फॉर द चर्च, व्हॉल्युम ७, पान ४६.

मानवजातीने त्याला नाकारल्यामुळे ख्रिस्ताने कल्पनेपलिकडल्या वेदना सहन केल्या आणि जी प्रीती त्यास मिळावयास हवी होती ती इतर दैवतांना दिली. आणि तरीही, त्याने स्वत:स आपल्यासाठी दिले, आणि आमच्या अप्रामाणिकपणासाठी व्यभिचारासाठी स्वत:स देऊन खंडणी भरली यासाठी की, जर आम्ही पश्‍चात्ताप केला आणि त्यापासून परत फिरलो, तर आम्हांस सार्वकालिक जीवनाचे अभिवचने आहे.

`१ पेत्र १:१८,१९ वाचा. या वचनात आम्हांस काय सांगण्यात आले आहे जे आम्हांस शेवटचे आश्‍वासन देते जे चित्र प्रकटीकरण २१:१-४ मध्ये रेखाटण्यात आले आहे?`