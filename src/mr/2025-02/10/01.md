---
title:  कोणावर शेवट आला आहे
date:   31/05/2025
---

### ह्या आठवड्याकरिता अभ्यास

प्रकटी ६ः१२-१७; मत्तय २४ः३६-४४; उत्पत्ति ६ः१-८; २ पेत्र २ः४-११; उत्पत्ति १८ः१७-३२; दानी. ७ः९,१०.

> <p>सुवर्णवचन</p>
> “या गोष्टी दाखल्याच्या रूपाने त्यांस घडल्या; आणि ज्या आपणांवर युगांचा शेवट आला आहे त्या आपल्या बोधासाठी त्या लिहिल्या आहेत. यास्तव आपण उभे आहों असे ज्यास वाटते त्याने पडू नये म्हणून सांभाळावे” (१ करिंथ १०ः११,१२).

बायबल हे देवाच्या लोकांच्या वृत्तांताने भरले आहे जे भविष्यातील घटनाकडे निर्देश करते आणि ते महत्त्वाच्या किल्या धरते जे आपणास वर्तमानातील सत्य समजण्यास मदत करते. खरे पाहाता, त्यातील काही वृत्तांत शेवटल्या दिवसांतील घटनांची पूर्वछाया आहे जी आश्‍चर्यकारकपणे सविस्तर देण्यात आली आहे, दानीएल आणि प्रकटीकरण यातील भविष्यवाणी समजण्यासाठी ते आपणास रुंद पाया स्पष्टपणे पुरविते.

कोणाचेही सद्सद्विवेकबुद्धीचे वैयक्तिक स्वातंत्र्याचे उल्लंघन न करता, देवाने अशाप्रकारे घटनांस उत्तेजन दिले की ज्या पूर्णपणे संदेष्ट्यांनी शेवटल्या दिवसांत काय घडेल सांगितले त्यास योग्य बसतात. काही महत्त्वाच्या गोष्टी स्पष्ट आहेत, कारण नवीन करार त्यांचा उल्लेख करतो विशेषतः शेवटल्या दिवसांतील घटनांचे वर्णन करताना ः सदोम आणि गमोरा, महाप्रलय, आणि इत्यादि. इतरांसाठी बारकाईने विचार करण्याची आणि शोध घेण्याची गरज आहे यासाठी की त्यातून सत्य काढावे जे आपणास देवाच्या वचनांत दिले आहे.

पुढील काही आठवड्यामध्ये, आपण काही महत्त्वाच्या गोष्टींमधून शोध घेणार आहोत यासाठी की ते दुसरे येणे, न्यायनिवाडा, अंतिम संकटें आणि अधिक याविषयी काय बोलतात. आणि, त्या सर्वांमधून, आपण ख्रिस्त मध्यवर्ती आहे हे पाहातो, कारण तो पाया हवाच आहे आणि तसेच आपल्या सर्व भविष्यवाणींच्या प्रयत्नाचा अंतिम हेतु आहे.