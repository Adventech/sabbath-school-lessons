---
title:  अधिक विचार
date:   06/06/2025
---

एलन जी. व्हाईट यांचे, “द फ्लड,” पानें १०१,१०२ इन पॅट्रिआर्कस् अँड प्रॉफेटस् वाचा.

“मुख्य याजक स्वतःस किंवा त्याच्या लोकांस सैतानाच्या दोषापासून वाचवू शकत नाही. तो असा दावा करीत नाही इस्राएल लोक चुकांपासून स्वतंत्र आहेत. मलीन पोषाखामध्ये, लोकांच्या पापांचे दर्शक म्हणून, जे तो त्यांचा प्रतिनिधी म्हणून स्वतःवर घेतो, तो देवदूतासमोर उभा राहतो, त्यांच्या पापांची कबुली देतो, आणि तरीही त्यांचा पश्‍चात्ताप व नम्रता याकडे निर्देश करतो आणि पापक्षमा करणार्‍या तारणार्‍याच्या अवलंबून राहतो. विश्‍वासामध्ये तो देवाच्या अभिवचनांवर दावा सांगतो....

“जे परमेश्‍वराचा शोध घेतात त्यांच्या विरुद्ध सैतानाचे दोष त्यांच्या पापांच्या असंतोषातून येत नाही. तर तो त्यांच्या दोषी शीलात आनंद करतो; कारण त्याला ठाऊक आहे की केवळ त्यांच्या देवाच्या आज्ञा मोडण्याद्वारे तो त्यांच्यावर सत्ता गाजवू शकतो. त्याचे दोष त्याच्या ख्रिस्ताबरोबरच्या शत्रुत्वांतूनच उगम पावतात. तारणाच्या योजनेद्वारे, येशू मानवी कुटुंबावर असलेली त्याची पकड तोडतो आणि मानवाला त्याच्या सत्तेखालून सोडवितो....

“त्याच्या स्वतःच्या शक्तिने, मनुष्य शत्रुच्या दोषाचा सामना करू शकत नाही. पापाने-बरबटलेल्या पोषाखांत, आपले दोष कबुल करून, तो देवासमोर उभा राहातो. परंतु येशू, आमचा वकील म्हणून, आपल्या प्रभावी याचिकेने आमच्या सर्वांतर्फे जे पश्‍चात्ताप करतात व विश्‍वासाने स्वतःस त्याच्याकडे सोपवितात. तो त्यांच्या कारणांसाठी विनवणी करतो आणि क्रूसाच्या महान युक्तिवादाद्वारे, त्यांच्या दोष देणार्‍यांना नेस्तनाबूत करतो. देवाच्या आज्ञांशी त्याचा परिपूर्ण आज्ञाधारकपणा यामुळे त्याला स्वर्गांत व पृथ्वीवर सर्व अधिकार देण्यात आला आहे, आणि तो आपल्या पित्याकडून दोषी मनुष्यासाठी दया आणि समेटासाठी दावा करतो.” - एलन जी. व्हाईट, प्रॉफेटस् अँड किंग्स, पानें. ५८३-५८६.

**चर्चेसाठी प्रश्‍न:**

`येशूने आपल्या शिष्यांस सांगितले की ते या जगांत आहेत पण या जगाचे नाही. (योहान १५ः१९, योहान १७ः१४-१६ पाहा). आम्ही जगाला जिंकण्याच्या जबाबदारीत समतोल कसा राखावा या गरजेबरोबर की स्वतःस जगाच्या कलंकापासून राखणे हे आहे” (याकोब १ः२७).`

`नोहाच्या जलप्रलयाच्या आधीची सार्वजनिक सेवा महान संघर्षाच्या कार्याविषयी काय शिकविते? कोणत्याप्रकारे आज आपण तीच भूमिका वठवीत आहोत?`

`स्वर्गांतून येणार्‍या अग्निने दुष्ट भस्म होण्यापूर्वी (जसे त्याने सदोमाबरोबर केले), देव त्यांना मरणातून उठवितो आणि त्यांच्याबरोबर कार्य करण्यासाठी काही काळ सैतानास परवानगी देतो (प्रकटी २०ः७-९). अशा कोणत्या कारणांचा तुम्ही विचार करू शकता की देव सर्वकाही बरोबर करण्यापूर्वी ही गरजेची शेवटली पायरी आहे?`

`आपण या आठवडी आपण अभ्यास केलेल्या गोष्टी विचारांत घेता, तुम्ही आपल्या स्वतःच्या जीवनासाठी कोणती सावधगिरी बाळगाल? या गोष्टी आपणास ख्रिस्तामधील आमच्या आशेविषयी काय शिकवितात?`