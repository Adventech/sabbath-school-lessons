---
title:  हा मी आहे, मला पाठीव
date:   11/05/2025
---

पुष्कळ वर्षांपूर्वी, एका मंडळीने बंद पडलेले तळघर पुन्हा नवीन करण्याचे ठरविले व त्याचा उपयोग नवीन सहभागिता हॉल म्हणून ठरविले. सर्वांत प्रथम त्यांनी जी एक गोष्ट केली ती म्हणजे नवीन लाईट लावले, त्यांना वाटले की अशाप्रकारे ती जागा अधिक सुंदर दिसेल. त्यांनी लाईट लावल्यानंतर ती जागा अधिकच वाईट दिसू लागली, कारण प्रखर दिव्यांना आपल्या त्रुटी (दोष) प्रकट करण्याचा एक मार्ग असतो.

यशयाच्या देवाच्या सिंहासनाच्या आश्‍चर्यकारक दृष्टांताने त्याच्यातील उणीवामुळे दु:खांत टाकले. “हाय हाय! माझे आता वाईट झाले, का तर मी अशुद्ध ओठांचा मनुष्य आहे आणि मी अशुद्ध ओठांच्या लोकांत राहातो; आणि सेनाधीश परमेश्‍वर, राजाधिराज ह्यास मी आपल्या डोळ्यांनी पाहिले” (यशया ६:५). आपणास देखील तसेच वाटले पाहिजे जर आपणास अचानक देवाच्या समक्षतेत घेऊन जाण्यात आले. प्रकाश हा आपली कारणे मिटविण्यासाठी पुष्कळ प्रखर होता. देवाच्या समक्षतेत, आपणास जाणीव होते की आपण हरवले आहोत. यशया जीवनभरासाठी आश्‍चर्यात होता.

`यशया ६:६-८ वाचा. यशयाला ठाऊक होते की पाप म्हणजे आपण “अपूर्ण” आहोत. पापाचे वेतन मरण आहे. परंतु आपणास पापाच्या परिणामामध्ये ठेवण्याऐवजी, प्रीतिचा देव आपणास जवळ ओढतो. या भेटीतून काय निष्पण्ण झाले आणि ती महत्त्वाची का होती?`

जेव्हा साराफदूताने वेदी जवळील इंगळ चिमट्याने घेऊन तो यशयाच्या ओठांस लावला तेव्हा यशया आपल्या पापापासून शुद्ध झाला. ही धुपाची वेदीसारखी होती. जेथे मध्यस्थी केली जात होती आणि ती देवाच्या लोकांसाठी होती (प्रकटी ८:३,४ पाहा). त्याच्या पापांची क्षमा करण्यात आली, आणि आता त्याला देवाच्या समक्षतेत उभे राहाण्यास योग्य असे समजण्यात आले - परंतु, त्यापेक्षा अधिक म्हणजे, त्याला देखील जगासाठी देवाच्या प्रतिनिधी म्हणून कार्य देण्यात आले.

मनोरंजकपणे पाहिले असता, “साराफ” हा शब्द याचा अर्थ “जळत राहाणारा.” बाप्तिस्मा करणार्‍या योहानाच्या सेवेचे येशूने योहान ५:३५ मध्ये केलेले वर्णन - “ ‘तो प्रदीप्त झालेला व प्रकाश देणारा दीप होता. आणि तुम्ही त्याच्या प्रकाशांत काही वेळ आनंद करावयास मान्य झाला.’ ” जरी, होय, योहान प्रकाशांत काही वेळ आनंद करावयास मान्य झाला.’ ” जरी, होय, योहान स्वत: देखील पापी होता व त्यालाही कृपेची आणि तारणाची गरज होती आणि त्याची सेवा केवळ त्या एकाकडेच निर्देश करीत होती जो कृपा आणि तारण आणणार होता.

येशू पित्याचे गौरवाचे एक परिपूर्ण प्रतिनिधित्व म्हणून आला आणि देवाने एक संदेष्टा पाठविला, एक पापी, त्याने तेच कार्य केले जे स्वर्गांतील साराफदूत करतो.

`जेव्हा यशयाला ठाऊक झाले की त्याला पापापासून शुद्ध करण्यात आले आहे त्यानंतरच तो म्हणाला, “हा मी आहे! मला पाठीव” (यशया ६:८). आपल्यापैकी प्रत्येकजण, आमची पापें येशूच्या रक्ताने शुद्ध करण्यात आली आहेत, असा यशयाप्रमाणे कसा प्रतिसाद देईल?`