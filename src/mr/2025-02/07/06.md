---
title:  लुसिफराचे पतन
date:   15/05/2025
---

असे दिसते की हे ग्रहण करणे कठीण आहे की एकवेळेस लुसिफराने पाखर घालणार्‍या करुबाचे पद भूषविले होते, देवाच्या सिंहासनानंतर उच्च पदावर तो बसला होता. खात्रीने त्याच्या पदामुळे देवाचे गौरव विश्‍वाला प्रकट करण्यास मदत झाली असती. त्याऐवजी, त्याने आपले स्वत:चे गौरव करण्याचा विचार केला, त्याच्या उत्पन्नकर्त्याचे गौरव नव्हे; किंवा अधिक स्पष्टपणे, तो ही कल्पना करु लागला की त्याच्यामुळे त्याला वेगळेपणा देण्यात येत नाही.

`यहेज्केल २८:१३-१७ आणि यशया १४:१२-१४ वाचा. लुसिफराचे पतन कशामुळे झाले? हे परिच्छेद यांची प्रकटीकरण १४:१-१२ बरोबर तुलना करा. लुसिफराचे पतन आणि ख्रिस्तामध्ये मानवाचे उच्च पद यातील विरोध कसा आपणास हे समजण्यास मदत करतो की प्रकटीकरण १४ मध्ये काय घडत आहे?`

लक्ष द्या की लुसिफरास कसे पवित्र डोंगरावरुन हटविण्यात आले, त्याचवेळी तारण पावलेले देवाच्या कोकर्‍याबरोबर सीनाय पर्वतावर उभे राहातील. लुसिफर एकवेळेस एदेनात होता; मानव वंश देखील एकदा तेथे होता, परंतु सैतानाच्या नशीबाच्या विरुद्ध, मानवजात ख्रिस्ताद्वारे सुखलोकांत पुनरुज्जिवित करण्यात येत आहे (प्रकटी २३:१-३ पाहा).

या संदर्भामध्ये, एलन जी. व्हाईट यांचा पुढील उतारा फारच सूचनात्मक आहे: “स्वर्गांमध्ये आनंदोत्सव होईल, सैतान व त्याचे दूत यांच्यामुळे स्वर्गांतील जी जागा खाली होती ती परमेश्‍वराच्या तारण झालेल्या लोकांनी भरुन काढली जाईल.” - अ‍ॅडव्हेंट रिव्ह्यु अँड सॅब्बाथ हेराल्ड, मे २९, १९००.

आणि ते तेथे स्वर्गांमध्ये आहेत, कारण केवळ शुभवर्तमानामुळे. खरे पाहिले असता, शुभवर्तमानाचा विषय, तारणाचा विषय, तपशीरवारपणे सिंहासनाच्या दालनात प्रकटीकरण ४ व ५ मध्ये सापडतो. उदाहरणार्थ, देवदूत मोठ्या वाणीने म्हणाले, “ ‘तू पुस्तक घ्यावयास व शिक्के फोडावयास योग्य आहेस; कारण तू वधिला गेला होतास; आणि तू आपल्या रक्ताने सर्व वंश, भाषा, लोक व राष्ट्रें यातले इसम आमच्या देवासाठी विकत घेतले आहेत’ ” (प्रकटी ५:९). शुभवर्तमानाचे किती महान चित्र: मानवाच्या तारणासाठी येशूचे मरण.

लक्षांत घ्या की, पहिल्या देवदूताच्या संदेशाची भाषा कशी प्रकाशित होते, ज्यामध्ये आम्हांस “सार्वकालिक सुवार्ता” गाजविण्यास बोलाविले आहे... जे पृथ्वीवर राहातात - प्रत्येक राष्ट्र, वंश, भाषा आणि लोक” (प्रकटी १४:६). ख्रिस्ताने जगासाठी जे काही केले त्याच्या पूर्णतेचे किती जोरदार सादरीकरण. पृथ्वीच्या इतिहासामध्ये असा कुठलाही मानव नाही की ज्याच्यासाठी ख्रिस्त मरण पावला नाही. प्रत्येक व्यक्तिस त्याविषयी शिकण्याची गरज आहे आणि ते स्वीकारण्याची निवड केली पाहिजे.

`मंडळी म्हणून आणि वैयक्तिकरीतीने आमची भूमिका काय आहे, यासाठी लोकांना ठाऊक व्हावे की ख्रिस्ताने त्यांच्यासाठी काय केले आहे?`