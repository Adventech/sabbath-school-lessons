---
title:  दोन करुब
date:   12/05/2025
---

ज्यावेळेस आमच्या पहिल्या माता-पित्याला एदेन बागेतून हाकलून लावण्यात आले, देवाने मसीहाची आशा देऊ केली (उत्पत्ति ३:१५). नंतर त्याने एदेनाच्या पूर्वेकडे शक्तिशाली चिन्ह स्थापन केले: दोन करुब, आणि त्या दोघांमध्ये प्रखर चमकणारा प्रकाश. हे दृष्य फारच जवळून कराराच्या कोशासारखे दिसते, देवाच्या सिंहासनाचे दर्शक (निर्गम २५:१८).

`उत्पत्ति ३:२१-२४ वाचा. करुबांना कोणते काम देण्यात आले होते - आणि का?`

करुबांना खात्रीने पाप्यांना जीवनी झाडापासून दूर ठेवण्याची जबाबदारी देण्यात आली होती (उत्पत्ति ३:२२), ते आशेचे दर्शक, अभिवचनाचे दर्शक देखील होते की, एके दिवशी मानवाला सुखलोकांत पुनरुज्जीवित करण्यात येईल. “एदेन बाग मानवाला त्यातून बाहेर काढण्यात आल्यानंतर पुष्कळ काळ पृथ्वीवर होता. पतन पावलेल्या पीढीला त्याकडे पाहाण्यास परवानगी देण्यात आली होती जे त्यांचे निष्पाप घर होते, त्यांच्या प्रवेशद्वारावर त्यांना केवळ राखण करणारे देवदूतच दिसत होते. करुब फाटकाचे रक्षण करीत असताना दैवी गौरव प्रकट करण्यात आले. येथे आदाम आणि त्याची लेकरे देवाच्या उपासनेसाठी आली. येथे त्यांनी आज्ञाधारकपणाची वचनांचे पुन्हा नवीकरण केले ज्याचे त्यांनी उल्लंघन केले होते आणि त्यांना एदेन सोडावे लागले होते... परंतु अंतिम वेळेस पूर्व परिस्थितीत आणताना, जेव्हा नवे आकाश व नवी पृथ्वी येईल’ (प्रकटी २१:१), तेव्हा तिचे असे पुर्नरुज्जीवन करण्यात येईल की ती प्रारंभापेक्षाही अधिक गौरवशाली होईल.” - एलन जी. व्हाईट, पॅट्रिआर्कस् अँड प्रॉफेटस्, पान ६२.

उत्पत्ति ३:२४ मधील शब्दरचना देखील मनोरंजक आहे: बायबल सूचित करते की देवाने करुबांना एदेनबागेच्या पूर्वकडे “ठेवले” आणि मूळ इब्री शब्दाचा उपयोग केला जो शाकन (डहरज्ञशप) आहे, जो निवास मंडपासाठी” पवित्र मूळ शब्द आहे (निर्गम २५:९, गणना ३:२६ पाहा). जेथे देवाची उपस्थिती त्याच्या लोकांत होती. जरी सामान्य शब्द शेकाईना (डहशज्ञळपरह) देवाच्या उपस्थितीसाठी होता, तरी तो बायबलमध्ये सापडत नाही, या शब्दाच्या आधारावर त्याचे भाषांतर बहुतेक वेळेस “निवास मंडप” असे केले आहे. शाकान (डहरज्ञशप) या शब्दाचे खरे भाषांतर. “देवाने करुबांना एदेनबागेच्या पूर्वेकडे ठेवले.”

बायबलमध्ये, करुब हे देवाच्या समक्षतेशी जोडले गेले आहेत (१ इतिहास १३:६, स्तोत्र ८०:१, आणि यशया ३७:१६ पाहा), विशेषत: त्याच्या सिंहासनाबरोबर, ते ठिकाण जेथे त्याचे नाम गाजविले जाते. आपणही गोष्ट ध्यानांत ठेवण्यास विसरु नये की २४ वडील जे प्रकटीकरण ४ व ५ मध्ये देवाच्या सिंहासनाजवळ असतात ते त्याची स्तुती गातात व ज्याने सर्वकाही उत्पन्न केले तो राज्य करण्यास योग्य आहे अशी घोषणा करतात (प्रकटी ४:११). हे आपणास सिंहासनाच्या दालनातील दृष्य समजण्यास मदत करील आणि क्षमा पावलेले पापी म्हणून आमची भूमिका आमच्या उत्पन्नकर्त्याबरेाबर काय आहे ते सांगते.