---
title:  रुथ आणि एस्तेर
date:   07/06/2025
---

### ह्या आठवड्याकरिता अभ्यास

रूथ १ः१-५-२०; ईयोब १ः६-११; मत्तय ४ः८,९; एस्तेर ३ः१-१४; प्रकटी १२ः१४-१७.

> <p>सुवर्णवचन</p>
> “राजाने एस्तेर राणी अंगणात उभी आहे असे पाहिले तेव्हा त्याची तिजवर कृपादृष्टि झाली आणि राजाने आपल्या हाती असलेला सुवर्ण दंड पुढे केला. तेव्हा एस्तेरने जवळ जाऊन राजदंडाच्या टोकास स्पर्श केला.” (एस्तेर ५ः२).

या आठवडी आपण त्या गोष्टींचा शोध घेणार आहोत ज्या शेवटल्या दिवसांतील घटनांचे पूर्वसंकेत देतात. प्रत्यक्ष जीवनातील घटना आणि लोक यांचा वापर करून देव आम्हांस गोष्टी त्याच्या दृष्टिकोनातून पाहाण्यास मदत करतो आणि आपणास हे समजण्यास मदत करते की नंतर येणार्‍या भविष्यवाणीचे कसे स्पष्टीकरण करावे, ज्या आपणास आपला विश्‍वास बळकट करण्यासाठी मदत व्हावी म्हणून देण्यात आल्या आहेत.

आमचे लक्ष दोन महत्त्वाच्या स्त्रियांकडे वळते ज्यांच्या गोष्टींनी अगणित पिढ्यांच्या हृदयांस स्पर्श केला आहे ः रूथ आणि एस्तेर. यातील एक अशी विधवा जिचे सर्वकाही हिरावून घेण्यात आले होते व दयाळू बवाजाला भेटल्यानंतर तिला आशा मिळाली, तिचा नातेवाईक तारणारा. त्यांचा विवाह ख्रिस्ती लोकांसाठी एक प्रसिद्ध प्रेमकथा ठरली कारण ज्याप्रकारे ती ख्रिस्ताची आम्हांसाठी प्रीति म्हणून प्रकाशते. दुसरी एक तरूण वयांतील मुलगी जी परदेशात राहात होती आणि तिच्या लोकांचा नाश होणार आहे याची योजना तिला ठाऊक होते आणि ती स्वतःस नाट्याच्या मुख्य रंगमंचावर पाहाते जो त्यांना वाचविण्यासाठी उघडला जातो.

भविष्यवाणीमध्ये, होय, स्त्री ही देवाच्या मंडळीचे जोरदार चिन्ह आहे, देव आपल्या लोकांचा कसा सन्मान करतो यावर अधिक प्रकाश टाकतो. या दोन स्त्रियांच्या बायबल वृत्तांताकडे पाहू या, ज्यांचे जीवन देवाच्या वचनांमध्ये परिस्थितीने अजरामर झाले आहे, आणि त्यांच्या अनुभवांतून आपण कुठलेही धडे घेण्याचा प्रयत्न करू या.