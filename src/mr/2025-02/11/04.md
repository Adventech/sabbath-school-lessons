---
title:  बवाज एक सोडवणूक करणारा म्हणून
date:   10/06/2025
---

बवाज खोलवर रूथच्या प्रेमात पडला आणि तिच्याशी लग्न करण्याची इच्छा जाहीर केली, परंतु त्यात एक महत्त्वाचा अडथळा होता ः आणखी एक जवळचा नातेवाईक होता त्याचा देखील स्त्रीवर व जमिनीवर हक्क होता. जर आपण बवाजाला ख्रिस्तासारखा आहे असा विचार करतो, तर ही स्थिती महान संघर्षामधील एक समस्या पणाला लागली आहे असे प्रकट करतो. ख्रिस्त आम्हांवर प्रीति करतो, परंतु एक “जवळचा नातेवाईक” आहे त्याचा देखील दावा आहे ः तो सैतान आहे.

`खालील परिच्छेद सैतानाच्या मानवजातिवरील दाव्याविषयी काय प्रकट करते? (ईयोब १ः६-११; मत्तय ४ः८,९; यहूदा १ः९ आणि लूक २२ः३१).`

जेव्हा सैतान स्वर्गीय सभेमध्ये आला, तेव्हा त्याने देवाला सांगितले की तो “मी पृथ्वीवर इकडेतिकडे हिंडून फिरून आलो” (ईयोब १ः७) आणि जेव्हा देवाने त्याला विचारले की त्याचा धार्मिक मनुष्य याकडे तुझे लक्ष गेले काय, सैतानाने दावा केला की तो त्याचाच एक आहे, हेच सूचित करीत होता की ईयोबाचे हृदय खरोखर तुझे (तुझ्याकडे) नाही. म्हणजे, तो देवाचे भय काय फुकट बाळगितो कारण तू त्याच्याबरोबर चांगला आहेस. त्याचबरोबर चांगले राहणे सोड आणि पाहा की खरोखर इयोबाची एकनिष्ठता कोणाबरोबर आहे?

यहूदामध्ये, आपण एका प्रसिद्ध, गोष्टीचा थोडक्यात उल्लेख पाहतो जी इस्राएलमध्ये घडते ः देवाने मोशेची उत्तरक्रिया केल्यानंतर (अनुवाद ३४ः६), नंतर त्याचे पुनरुत्थान करण्यात आले. आपणास याची सविस्तर माहिती नाही, पण वचन स्वतः म्हणते की त्यांनी मोशेच्या शरीरासाठी झगडा केला, असे सूचित करते की सैतान त्याच्यावर कसला तरी हक्क सांगत होता.

“पहिल्या वेळेस ख्रिस्त मेलेल्यास जीवन देऊ करणार होता. जसे जीवनाचा राजा आणि चमत्कार कबरेजवळ आले, तोच सर्वश्रेष्ठ आहे याची सैतानास जाणीव झाली. तो आपल्या दुष्ट दूतांबरोबर झगडा करण्यासाठी उभा राहिला व हा प्रदेश माझा स्वतःचा आहे असा दावा त्याने केला. त्याने फुशारकी मारली की देवाचा सेवक आता कैदी बनला आहे. त्याने घोषणा केली की मोशेदेखील देवाच्या आज्ञा पाळू शकणार नाही; कारण त्याने यहोवाचे असणारे गौरव स्वतःस घेतले होते - हेच ते पाप होते ज्याने सैतानास स्वर्गांतून हाकलून दिले होते - आणि पाप केल्याद्वारे तो सैतानाच्या अधिपत्याखाली आला होता.” - एलन जी. व्हाईट, पॅट्रिआर्कस् अँड प्रॉफेटस्, पान ४७८. स्पष्टपणे, ख्रिस्ताने सैतानाचा दावा फेटाळला, आणि मोशेस उठविण्यात आले (मत्तय १७ः३ पाहा).

रूथ ४ः१-१२ मध्ये, बवाज बेथलहेमाच्या फाटकापर्यंत प्रवास करतो - असे नगर जेथे ख्रिस्त आमचा एक जवळचा नातेवाईक म्हणून प्रवेश करणार होता. वडीलजन जमले, आणि शेवटी जोड्यांची आदलाबदल करण्यात आली (मालकी हक्काचे चिन्ह).

गावाच्या वेशीजवळ सर्व समस्या सोडविण्यात येत असत ः हे एक प्रकारे न्यायनिवाड्याचे दृष्य होते. हे दानीएल ७ः१३,१४,२२,२६,२७ याचे न्यायनिवाड्याचे दृष्य प्रकाशित करीत होते. आपण न्यायनिवाड्याची ही महत्त्वाची बाब सोडून देऊ नये ः न्यायनिवाडा “संताच्या बाजूने” झाला परंतु केवळ ख्रिस्तानेच आमच्यासाठी किंमत मोजली, जसे बवाजाने आपल्या वधूसाठी मोजली.