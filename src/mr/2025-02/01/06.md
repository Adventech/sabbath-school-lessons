---
title:  अलंकारिक किंवा अगदी तंतोतंत
date:   03/04/2025
---

भविष्यवाणीच्या विद्यार्थ्यांची एक मुख्य समस्या म्हणजे बायबलची भाषा तंतोतंत घ्यावी की अलंकारिकरीतीने ठरवावी. जर लेखक अलंकारिक भाषा वापरत असेल तर एकाद्याने कसे ठरवायचे, आणि एकाद्याला कसे ठाऊक असावे की ते चिन्ह (दर्शक) काय सादर करते? हे करण्याचा महत्त्वाचा मार्ग म्हणजे हे पाहाणे की संपूर्ण बायबलमध्ये ती संख्या, ते चिन्ह, कसे वापरण्यात आले आहे, याविरुद्ध हे की वर्तमान काळांत हे चिन्ह कसे वापरण्यात आले. उदाहरणार्थ, काही दानीएल ७ मध्ये अस्वलाचे चिन्ह वापरलेले पाहातात जे रशियाकडे निर्देश करते, कारण ती प्रतिमा आज वेळोवेळी रशियाचे चिन्ह म्हणून वापरली जाते. ही पूर्ण किंवा सुरक्षित मार्ग नाही, चिन्हांच्या भविष्यवाणी स्पष्ट करण्याचा.

**खालील वचनांकडे पाहा, बायबलला त्याचा स्वत:चा टीकाकार बनू द्या (स्वत:च्या शब्दांची व्याख्या करु द्या). प्रत्येक बाबतीत, भविष्यवाणीच्या चिन्हास वचनांस सामान्य असे काय आहे आणि ते काय सादर करते असे बायबल म्हणते?**

`दानी. ७:७, दानी. ८:३, दानी. ७:२४`

`प्रकटी १:१६, इफिस ६:१७, इब्री ४:१२`

`प्रकटी १२:१; प्रकटी २१:२; इफिस ५:३१,३२; यिर्मया ६:२`

साधा नियम पाळल्यामुळे हे की बायबलला त्याचे स्वत:चे शब्द स्पष्ट करण्यास परवानगी द्यावयास हवी, भविष्यवाणींच्या दर्शकापाठीमागे असलेले रहस्य लगेच निघून जाईल. उदाहरणार्थ, आपणास दिसते की शिंगाचे चिन्ह राजकीय सत्ता किंवा राष्ट्रास सादर करते. आणि होय, स्त्री हे मंडळीचे चिन्ह आहे. येथे आपण स्पष्टपणे पाहातो की बायबल स्वत:स स्पष्ट करते.

आता ज्याचे उत्तर द्यावयाचे ते म्हणजे, देव सरळ बोलण्याऐवजी चिन्हांत का बोलतो? का, उदाहरणार्थ, पेत्र गूढपणे रोमचा बाबेलोन म्हणून १ पेत्र ५:१३ मध्ये का उल्लेख करतो?

अशी पुष्कळ कारणें असतील की देवाने भविष्यवाणीमध्ये चिन्हांद्वारे संवाद साधण्याचे का ठरविले. नवीन करारातील मंडळीच्या बाबतीत, उदाहरणार्थ, जर प्रकटीकरणाच्या पुस्तकाला सरळ रोम असे नाव देण्यात आले असते जसे वाईट कृत्यें करणारे ज्यात इतकी दुष्टाई आहे, तेथे असलेला मंडळीचा अत्यंत वाईट छळ यापेक्षाही वाईट असते. कारणें काहीही असोत, आपण विश्‍वास ठेवावा की चिन्हें काय आहेत हे आम्हांस समजावे अशी देवाची इच्छा आहे.

`जरी काही चिन्हें आणि भविष्यवाणी रहस्यमय राहिल्या, तरी जे आपणास समजते त्यामुळे आपल्या विश्‍वासास बळकटी मिळते त्यावर कसे लक्ष केंद्रित करावे?`