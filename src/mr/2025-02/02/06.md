---
title:  सर्प
date:   10/04/2025
---

प्रकटीकरणाच्या पुस्तकात उपासना हा महत्त्वाचा विषय आहे. वाईट कृत्य करणारा व उपासनेची चुकीची पद्धत शक्य करणारा त्यास “श्‍वापद” असे म्हणण्यात आले आहे (प्रकटी १३:२-४), आणि या पतन पावलेल्या चेरेबाचे (सर्पाचे) वर्णन हा अपघात नव्हे, ते आपणास स्पष्टपणे मागे एदेनाकडे निर्देश करते, जेथे सर्पाने सुख लोकांत प्रवेश केला व उत्पन्नकर्त्या विरुद्ध आदाम आणि हवेला बंड करण्यासाठी मन वळविले.

`उत्पत्ति ३:१-५ याची प्रकटी १२:१-९ बरोबर तुलना करा. या प्रत्येक वृत्तांतामध्ये काही सामान्य विषय काय आहेत? उत्पत्तिमधील सर्पाच्या प्रस्तावनेच्या सविस्तर माहितीमध्ये काही विषय आपणास समजण्यास कशी मदत करतात जे आधी स्वर्गांतील लढाईस कारणीभूत ठरले ज्याचा उल्लेख प्रकटीकरणात केला आहे?`

पवित्रशास्त्रामध्ये असे दोन वृत्तांत आहेत ज्यामध्ये सैतानाने संपूर्ण जगास बहकवून टाकले. उत्पत्तिमध्ये, तेव्हा जेव्हा दोनच लोक अस्तित्वांत होते; आणि नंतर प्रकटीकरण १२ आणि १३ मध्ये दिलेला वृत्तांत, ज्यामध्ये सैतानास “जो सर्व जगास ठकविणारा” म्हणून ओळखण्यात आले आहे (प्रकटी १२:९) आणि जो समुद्र श्‍वापदाला सत्ता देतो यासाठी की “तेव्हा सर्व पृथ्वी” आर्श्‍चय करीत त्या श्‍वापदामागून गेली (प्रकटी १३:२,३). बायबल भविष्यवाणीमध्ये एक विषय सापडला आहे तो म्हणजे महान संघर्षाचे न बदलणारे स्वरुप. देवाचे शील आणि वचन बदलत नाही आणि सैतानाची महत्त्वाकांक्षाही.

सुदैवाने, कारण महान संघर्षाचे स्वरुप बदलत नाही आणि कारण भविष्यवाणीच्या वचनांमध्ये आपणाकडे स्पष्ट उल्लेखाचे मुद्दे आहेत, ख्रिस्ती लोक चांगली छाननी करुन प्रथेमधून जातात आणि हे ओळखतात की आध्यात्मिक अडचण कोठे आहे. देव नेहमीच तो जो आहे तोच राहाणार आणि सैतानाविषयीही हेच खरे आहे. सैतान कदाचित हजारों सोंगे घेईल, परंतु हजारो वर्षांचा मानवाच्या पतनाचा इतिहास, प्रकटीकरणामध्ये भविष्यवाणीच्या दृष्यांत जोडून चित्रित करण्यात आला आहे, ते हेच प्रदर्शित करते की तो कधीच आपल्या एदेनातील खेळातील योजनेपासून दूर जात नाही. देवाने आपणास ज्ञान व चाणाक्षपणाचे अभिवचन दिले आहे (याकोब १:५), आणि पवित्रशास्त्राच्या खात्रीने शस्त्रसज्ज केले आहे, आपण सैतानाच्या लबाडीला बळी पडू नये. दुर्दैंवाने, पुष्कळजण त्याला बळी पडले आहेत, आणि पुष्कळ - अगदी बहुसंख्य - बळी पडतील.

`काही काळात संस्कृती कशी बदलते याचा विचार करा. समाजाचे माप-दंड बदलतात; ज्या गोष्टी कधी स्वीकारण्यायोग्य होत्या त्या अस्वीकाहार्य होतात आणि त्याचप्रमाणे महान संघर्षामधील अधोरेखित केलेले विषय व अभिनेते बदलत नाहीत, यात ख्रिस्ती लोकांनी कोणत्या गोष्टी सांस्कृतिक बदलाचे चित्राचे परीक्षण करीत असताना विचारात घ्यावे? उदाहरणार्थ जसे मूळ लबाडी जी सैतानाने सांगितली, जसे तुम्ही खरोखर मरणार नाही आणि तुम्ही देवासमान व्हाल: हे असे सांगण्यात आलेले आज तुमच्या संस्कृतीमध्ये तुम्हांस कोठे सापडते?`