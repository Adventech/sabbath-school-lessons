---
title:  स्तोत्र ५
date:   21/05/2025
---

`स्तोत्र ५ वाचा. या कार्यामध्ये, दावीद या दोन्हीमध्ये अतिशय तीव्र असा विरोधाभास दाखवितो, ज्यांचा नाश झाला आहे आणि ज्यांचे तारण झाले आहे. या स्तोत्राची तुलना प्रकटीकरण १४ः१-१२ या वचनांच्या भाषेबरोबर करा. तुम्हांस कोणता सारखेपणा दिसतो, आणि हे तुमच्या समजण्यास कशी माहिती पुरविते की देवाच्या अंतिम-दिवसांतील अवशिष्ट चळवळीचा आपण एक भाग आहोत?`

याकडे लक्ष देणे सूचनात्मक आहे की दावीद जोर देऊन सांगतो की दुष्टाई “देवाबरोबर राहू शकत नाही” (स्तोत्र ५ः४). निवासमंडपाचा मुद्दा हा होता की देव आपल्या लोकांमध्ये राहील, आणि हेच ख्रिस्ताच्या राज्यांत देखील खरे आहे (प्रकटी २१ः३ पाहा). जे देवाच्या सिंहासनाकडे जाऊ इच्छितात त्यांचे तारण झालेले असावे.

याची देखील नोंद घेणे योग्य आहे की दावीद स्तोत्र ५ः७ मध्ये उपासनेच्या कृतीचे वर्णन करतो, जो महान संघर्षामध्ये पणाला लागलेला मूळ विषय आहे. प्रकटीकरण १३ “उपासनेचा” उल्लेख सहा वेळेस करते आणि तीन देवदूतांचा संदेश जगाला “त्याची उपासना करण्यास व ज्याने ते उत्पन्न केले” त्यास बोलाविते. दाविद आपणास सांगतो की तो देवाची “भीती” बाळगतो आणि अवशिष्टांचा संदेश जगाला बोलावितो की “देवाची भीति बाळगा व त्याचे गौरव करा, कारण त्याची न्यायनिवाडा करावयाची घटिका आली आहे.” (प्रकटी १४ः७).

प्रकटीकरण १४ मधील तारण पावलेले त्यांच्या तोंडात “असत्य” आढळले नाही हे देखील लक्षात घ्या (प्रकटी १४ः५); ते सत्य बोलणारे होेते ज्यांचे शब्द आणि कृती यातून देवाचे पवित्र शील प्रकाशित होते. दावीदाप्रमाणे, दुष्ट लोक, “त्यांच्या तोंडात सत्य आढळले नाही.” (स्तोत्र ५ः९).

हे एक आश्‍चर्यकारण दृष्य होते की योहान प्रकटीकरणाच्या या महत्त्वाच्या भागात सादर करीत आहे ः केवळ पाप्यांना मरणापासून मागे ओढण्यात आले आणि त्यांना देवाच्या समक्षतेत उभे राहण्याची संधी मिळाली. त्यांनी हा हक्क कमावला नाही; तर तो त्यांना देवाच्या कोकर्‍याद्वारे देण्यात आला - मनुष्याचा धार्मिक पुत्र - तेथे त्यांच्याबरोबर उभा राहातो. त्यांच्या पापांची क्षमा करण्यात आली आहे, तारण केले; आता त्यांना स्वतःचा दोष वाहण्याची गरज नाही (स्तोत्र ५ः१० बरोबर तुलना करा), कारण देवाच्या कोकर्‍याने त्यांच्यासाठी सहन केले (यशया ५३ः१२ आणि २ करिंथ ५ः२१ बरोबर तुलना करा).

एकदा का देवाचे नाव तुमच्या हृदयांवर कोरण्यात आले, म्हणजे मग तुम्हाला शांत राहणे कठीण आहे. देवाचे लोक एक शेवटची दयेची संधी “मोठ्या वाणीने” देऊ करतील. (प्रकटी १४ः७). “परंतु तुझा आश्रय करणारे सारे हर्ष करोत; त्यांचे तू रक्षण करीतोस म्हणून ते सदा गजर करोत; ज्यांस तुझे नाम प्रिय आहे ते तुझ्याठायी उल्लास पावोत” (स्तोत्र ५ः११).

`न्यायनिवाड्यामध्ये पवित्र व परिपूर्ण देवासमोर उभे राहणे आणि तुम्ही केलेले प्रत्येक कृत्य त्याच्यासमोर पूर्णपणे उघड करण्यात आले. ही अपेक्षा तुम्हांस ख्रिस्ताच्या धार्मिकतेच्या गरजेविषयी काय सांगते?`