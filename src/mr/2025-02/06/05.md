---
title:  मंदिरामध्ये येशू
date:   07/05/2025
---

तारणाच्या गोष्टीमध्ये पूर्णपणे तणाव आहे. आपण ज्या सहभागितेचा आनंद त्याच्याबरोबर एकदा उपभोगला देव त्याचे पुनरुज्जीवन करु इच्छितो आणि आपल्या जवळ येण्यासाठी जो आतुर आहे. परंतु पाप्यांना त्याच्या उपस्थितीत आणणे म्हणजे त्यांचा नाश करणे. “कारण तू दुष्टाईची आवड धरणारा देव नाहीस; दुर्जनाला तुझ्याजवळ थारा नाही” (स्तोत्र ५:४). त्याचवेळी, दावीद देखील लिहितो की, “मी तर तुझ्या अपार कृपेने तुझ्या मंदिरात येईन; तुझी भीड धरुन तुझ्या पवित्रस्थानाकडे तोंड करुन दंडवत घालीन” (स्तोत्र ५:७).

`हाग्गय २:७-९ वाचा. नवीन मंदिर बांधीत असताना, हाग्गय संदेष्ट्याने आश्‍चर्यकारक वचन दिले: नवीन मंदिर जुन्यापेक्षा अधिक गौरवशाली असेल. त्या भविष्यवाणीचा अर्थ काय?`

जेव्हा शलमोनाने पहिले मंदिर समर्पित केले, याजक पवित्रस्थानातून बाहेर आले तेव्हा परमेश्‍वराचे मंदिर मेघाने व्यापिले. त्या मेघामुळे याजकांस सेवाचाकरी करण्यास उभे राहवेना, कारण परमेश्‍वराच्या तेजाने परमेश्‍वराचे मंदिर भरुन गेले. (१ राजे ८:१०,११). जेव्हा दुसरे मंदिर समर्पित करण्यात आले, तेव्हा कराराचा कोश, जो देवाच्या सिंहासनास सादर करतो, तो तेथे नव्हता कारण यिर्मयाने तो लपविला होता. यावेळेला देवाच्या खर्‍या उपस्थितीने मंदिर भरले नव्हते. हे हृदय खिन्न करणारे होते. मग हाग्गयाचे वचन शक्यतो कसे खरे ठरणार होते?

दुसर्‍या मंदिरामध्ये येशू, ज्याला देवाने मनुष्यरुपात पाठविले, तो स्वत: तेथे, रक्त-मांसामध्ये उपस्थित होता. देव स्वत: पडद्यामागून बाहेर आला आणि आपल्यापैकी एक झाला आणि या तुटलेल्या जगांत आम्हांशी एक झाला. कारण देवाचा पुत्र आता मनुष्याचा पुत्र होता, आपण त्याचा चेहरा पाहू शकत होतो, त्याचा आवाज ऐकत होतो आणि त्याची साक्ष, उदाहरणार्थ, जेव्हा त्याने अशुद्ध महारोग्यास स्पर्श केला तेव्हा तो बरा झाला (मत्तय ८:३). त्याच्या दिशेकडे जवळ आणण्याऐवजी, देवाने आपल्याला त्याच्याजवळ आणले आपल्याकडे येऊन. तो वैयक्तिकरीतीने, आपल्याकडे खाली आला. यात आश्‍चर्यच नाही की बायबल येशूविषयी म्हणते: “ ‘पाहा, कुमारी गर्भवती होऊन पुत्र प्रसवेल व त्याला इम्मानुएल म्हणतील; या नावाचा अर्थ, आम्हांबरोबर देव असा आहे’ ” (मत्तय १:२). याचा अर्थ काय याविषयी विचार करा: या विश्‍वाच्या उत्पन्नकर्त्याने आम्हांमध्ये राहाणेच केवळ ठरविले नाही तर आम्हांसाठी मरणे देखील.

`क्रूस हा देवाच्या प्रीतिचे महान प्रकटीकरण आहे. असे दुसरे कोणते मार्ग आहेत की ज्याद्वारे आपण देवाची खरी प्रीति पाहू व अनुभवू शकतो?`