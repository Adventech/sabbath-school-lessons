---
title:  द्राक्षारस आणि रक्त
date:   28/05/2025
---

`स्तोत्र ७५ वाचा. मत्तय २६ः२६-२९ आणि प्रकटीकरण १४ः९-१२ देखील वाचा. हे स्तोत्र न्यायनिवाड्यामध्ये काय काय पणास लागले आहे याविषयी काय प्रकट करते आणि ही इतर वचनें हे विषय समजण्यास कशी मदत करतात?`

असा काही विचार आहे की हे स्तोत्र सन्हेरीबच्या सैन्याच्या चमत्कारीक नाश यावर गायिले पाहिजे होते (२ इतिहास ३२,२ राजे १९) - एक गोष्ट अशी जी दुष्टांच्या प्रकटीकरण २० मधील अंतिम नाशाकडे निर्देश करते. देवाचे लोक त्यांच्या पवित्र राजाबरोबर पवित्र नगरीत आहेत जेव्हा दुष्टाईच्या सैन्याने त्यांना घेराव घातला, आणि नंतर त्यांचा देवाने स्वतः नाश केला.

न्यायनिवाड्यामध्ये देव एक गोष्ट बरोबर करील ती म्हणजे सत्तेचा गैरवापर जो आपल्या पतन पावलेल्या जगात घडला. पतन पावलेले मानव आता दुसर्‍यासाठी जगत नव्हते किंवा देवाच्या गौरवासाठीही नाही तर फक्त स्वतःसाठी. आज, आपण पुष्कळ मार्गांनी, अशा परिणामांबरोबर जगत आहोत ज्याच्या निवडीवर आपण विश्‍वास ठेवला आहे की विश्‍वामध्ये काही अर्थ नाही किंवा नैतिक दर्जाचा कोणताही हेतु नाही. जर त्यात काही अर्थ असता, तर तत्वज्ञानी फ्रेड्रिक निट्शे यांनी जोर दिला की आपण स्वतः त्याचा शोध घ्यावयास हवा आणि असे ढोंग करा की जसे काही विश्‍व आमच्या कल्याणासाठी अस्तित्वात आहे. प्रत्येक व्यक्ति अशाप्रकारे वर्तन करते की तो किंवा ती देव आहे.

कोणी योग्य कारणाने विचारील ः की हे तत्वज्ञान स्वतः निट्शेसाठी कसे कार्य करते? खरोखर, फार चांगले नाही. तो वेडसर झाला व इटलीच्या रस्त्यावर घेरी येऊन पडला जेव्हा तो एका मनुष्याला घोड्याला मारण्यापासून थांबविण्याचा प्रयत्न करीत होता. त्यानंतरही पुढील ११ वर्षें तो वेडसर स्थितीमध्ये राहिला व १९०० मध्ये मरण पावला.

प्रश्‍न (समस्या) कितीही वाईट असो, विश्‍वासणारे म्हणून आपणास आठवण करून देण्यात येत आहे की आपण आशेने जगावे आणि वर्तमानातील घटनांनी भविष्याचा न्याय करू नये. संस्कृतीचे खांब पडताना पाहत असताना निराश होणे सोपे आहे, ज्यांची हृदयें व मनात देव नाही किंवा ज्यांचा दृष्टिकोण बायबलमध्ये सापडत नाही. आता आपण अशा काळात राहात आहोत ज्यामध्ये नैतिक मूल्य किंवा मूळ गोष्ट जसे मानवी लिंग, पुरुष आणि स्त्री यावर हल्ला होत आहे, जगाच्या काही भागांत. काही प्रकारची अनैतिकता अशा गोष्टी ज्याविषयी बोलणे पुष्कळ लोकांसाठी लज्जास्पद आहे, खाजगीमध्ये देखील, त्या आता सार्वजनिक ठिकाणीही कौतुकाचा विषय आहे. अशाप्रकारे गोष्टी वाईट होत आहेत.

`जरी आता आपण आपला भाग केला पाहिजे व इतरांसाठी जीवन सुकर केले पाहिजे, ह्याची नेहमी आठवण ठेवणे महत्त्वाचे का आहे की आताच्या जगाचा संपूर्ण नाश होणार आहे आणि त्याचा अलौकिक पुर्न-निर्माण होईल जेव्हा शेवटी, सर्व गोष्टी बरोबर केल्या जातील?`