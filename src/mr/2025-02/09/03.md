---
title:  गोंधळ असताना आशा
date:   26/05/2025
---

स्तोत्रसंहितेच्या पुस्तकातील बहुतेक भाषा ही दर्शकाची (चिन्हांची) आहे, परंतु जेव्हा ती भाषा शेवटी आमच्या ग्रहाच्या पुर्नरचनेकडे निर्देश करते, तेव्हा आपल्याकडे असे कोणतेही कारण नाही की ती केवळ चिन्हांची भाषा आहे. स्तोत्र ४६ आपणास आठवण करून देते की नैसर्गिक पृथ्वी ख्रिस्ताच्या येण्याद्वारे तिच्यावर फारच परिणाम होईल. परंतु हे केवळ पाषाण आणि समुद्रच नसेल ज्यावर परिणाम होईल; तर पृथ्वीच्या इतिहासाचा वैभवी कळस म्हणजे जगिक राज्यांचा नाश होणे आहे - मानवी शासनाची दुःखद पद्धत ज्याने हजारों वर्षांच्या काळांत फारच दुःख दिले आहे.

शेवटी, त्या सर्व सत्ता, आणि सर्व दुष्टाई आणि दुःख जे त्यांनी मानवजातिवर आणले, त्याचा पूर्णपणे शेवट होईल.

`यिर्मया ४ः२३-२६ वाचा. हे आपणास या जगाच्या शेवटाविषयी काय सांगते, तोपर्यंत जोपर्यंत “नवे आकाशा व नवी पृथ्वी येत नाही” (प्रकटी २१ः१)?`

बायबलची भविष्यवाणी आपणास दाखविते की या जगाचे काय होणार. दानीएल ७ मधील दृष्टांत, उदाहरणार्थ, आपणास दाखवितो की वादळी समुद्रामधून जगातील राष्ट्रें उदयास येतील. संघर्षाचे वारे आणि लढाया सर्व जगभर पसरेल, एकामागून एक जगिक राज्यें निर्माण होतील, आणि त्यापैकी एकही मानवजातीसमोर असणारी समस्या सोडवू शकणार नाही. जगिक पुढार्‍यांवर विश्‍वास ठेवणे धाडसाचे ठरेल कारण त्यांनी नेहमीच आपल्यासारखे पापी आणि स्वार्थी असल्याचे सिद्ध केले आहे.

दानीएलास दाखविण्यात आलेल्या राज्यांपैकी देवाच्या लोकांसाठी एकही सुरक्षित घर म्हणून सिद्ध झाले नाही (जरी काही इतरांपेक्षा चांगली होती). परंतु आपले नागरिकत्व तर स्वर्गीय आहे तेथून प्रभु येशू ख्रिस्त हा तारणारा असा येईल, याची आपण वाट पाहातो (फिलिप्पै ३ः२०), आणि त्यांच्या डोक्यावर असलेल्या चांदण्यावर नीलमण्याच्या सिंहासनासारखे काही दिसत होते (यहेज्केल १ः२६ पाहा). येशूने शिकविले की आपण ख्रिस्ताच्या येण्याच्या जवळ येत असताना हे जग अधिक अव्यवस्थितपणाकडे जाईल (मत्तय २४), पण आपण विश्‍वास धरून ठेवावा, मग आपल्या ग्रहाची स्थिती काहीही असो, कारण आपणास ठाऊक आहे की देवाचा जगावर अजूनही ताबा आहे, आणि तो आपले अभिवचन पूर्ण करील ः “राष्ट्रें खवळली, राज्यें डळमळली; त्याने गर्जना केली तो पृथ्वी विरघळून गेली. सेनाधीश परमेश्‍वर आम्हांबरोबर आहे; याकोबाचा देव आमचा आश्रय आहे.” (स्तोत्र ४६ः६,७). थोड्या काळांसाठी, गोष्टी चांगल्या जाणार नाहीत. दीर्घकाळासाठी? येशूचे आभार मानू या - ही इतर सर्व बाब आहे.

`यात शंकाच नाही की, आपले जग गोंधळलेले आणि ताबा सुटलेले असे दिसते. उदाहरणार्थ, दानीएल ७ ची भविष्यवाणी आपणास हे दाखविण्यास मदत करते की जर आपण विश्‍वासू राहिलो तर शेवटी आपल्यासाठी सर्व गोष्टी कशा चांगल्या होतील?`