---
title:  पश्‍चात्तापाचे कार्य
date:   23/06/2025
---

योनाकडे निनवेच्या लोकांसाठी एक फारच ठळक सदेश होता. “आणि योना पहिल्या दिवशी नगरात प्रवेश करता झाला. नंतर तो आक्रोश करून म्हणाला, “चाळीस दिवसांचा अवकाश आहे, मग निनवे धुळीस मिळेल.” (योना ३ः४). हे अगदी स्पष्ट दिसते ः ते ठिकाण धुळीस मिळाले. सरतेशेवटी, ते शब्द संदेष्ट्याच्या परमेश्‍वराकडून थेट नव्हते काय?

तरीही निनवेचे काय झाले?

`योना ३ः५-१० वाचा. हा भविष्यवाणी का पूर्ण झाली नाही?`

होय, सर्व नगराने पश्‍चात्ताप केला, आणि भाकित केलेला नाश परत फिरविण्यात आला, काही काळाकरिता. “त्यांचा नाश टाळण्यात आला, इस्राएलांच्या देवास संपूर्ण विधर्मी जगात उंचावण्यात आले व सन्मान केला गेला, आणि त्याच्या आज्ञांचा आदर करण्यात आला. त्यानंतर पुष्कळ वर्षांनी निनवे शेजारील राष्ट्रांचे शिकार बनले कारण ते देवाला विसरले आणि ते गर्वाने फुगले.” - एलन जी. व्हाईट, प्रॉफेटस अँड किंग्स, पान २७१.

आपण देखील शेवटल्या दिवसांत अशीच कशाची तरी अपेक्षा करू शकतो, पतन पावलेल्या जगांसाठी अंतिम संदेश? होय आणि नाही. म्हणजे, सर्व जगांत, पुष्कळ लोक पाचारण स्वीकारतील, ‘तुम्ही तिच्या पापांचे वाटेकरी होऊ नये आणि तुम्हाला तिच्या पीडांतील कोणतीही पीडा होऊ नये म्हणून ‘तिच्यातून निघा.” (प्रकटी १८ः४). जगांत सर्व ठिकाणी लोक ठाम भूमिका घेतील आणि श्‍वापदाच्या विरोधात उभे राहतील आणि “देवाच्या आज्ञा पाळतील व येशूवरील विश्‍वास धरून राहतील” (प्रकटी १४ः१२). हे लोक, जसे निनवेत होते तसे, ज्या नाश पावणार्‍यावर न्यायनिवाडा पडणार होता त्यांना सोडून देतील किंवा त्यांचा बचाव करतील.

काही भविष्यवाणी, जसे देवाची घोषणा की निनवेचा नाश होईल ही अटीवर अवलंबून होती. (निनवेचा नाश होईल जर लोक त्यांच्या दुष्टाईपासून मागे फिरणार नाहीत (यिर्मया १८ः७-१० पाहा). तरीही, भविष्यवाणी ह्या अटींवर येत नाही. त्या पूर्ण होणार असतात, मग मानवी प्रतिसाद काहीही असो. ख्रिस्ताच्या पहिल्या व दुसर्‍या येण्याच्या मसीहाच्या भविष्यावाणी, श्‍वापदाची खूण, पीडांचा वर्षाव, शेवटल्या काळातील छळ, ह्या अटींवर अवलंबून नाहीत; त्या पूर्ण होतील मग मानव काहीही करो. मानव काय करतो, आणि जी निवड ते करतील, ते ठरवील की अंतिम घटनांमध्ये कोणत्या बाजूला असतील, संदेष्ट्याने भाकित केले आहे, त्या उघड होतील.

`तुम्ही आता कोणता निर्णय घेत आहात तो तुम्हास हे निश्‍चित करण्यासाठी मदत करील की तुम्ही कोणती निवड कराल जेव्हा देवाची उपासना किंवा मूर्तीची याचा प्रश्‍न जगाला पडेल?`