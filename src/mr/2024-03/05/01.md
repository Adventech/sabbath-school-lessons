---
title:  समुद्राभोवतीचे चमत्कार
date:   27/07/2024
---

### ह्या आठवड्याकरिता अभ्यास
“मार्क 4:35-41, स्तोत्र 104:1-9, मार्क 5:1-42, गणना 27:17.

> <p>सुवर्णवचन</p>
> “परंतु त्याने त्याला येऊ दिले नाही, तर त्याला म्हटले, तू आपल्या घरी स्वकीयांकडे जा व प्रभूने तुजवर दया करुन तुजसाठी केवढी मोठी कार्यें केली हे त्यांस सांग” (मार्क 5:19).

येशूचे सेवाकार्य मोठ्या प्रमाणात गालीलांत केंद्रित झाले होते. विशेषत: गालील समुद्र आणि त्याच्या भोवती, हा समुद्र 13 मैल (21 किलोमीटर) लांब व 8 मैल (13 किलोमीटर) रुंद आहे. त्या भागामध्ये पाण्याचा हा फारच मोठा साठा होता आणि जवळ राहाणार्‍या लोकांसाठी जीवनाचे केंद्र होते.

मार्क 4 चा शेवट येशू आणि त्याचे शिष्य गालील समुद्राच्या पलिकडे जातात याने होतो. वादळ येते आणि येशू ते वारा आणि लाटा यांच्याशी बोलण्याद्वारे शांत करतो. मार्क 6 देखील अशाच दृष्याने संपतो, पण यावेळेस येशू बोटीत असणार्‍या शिष्यांकडे पाण्यावर चालत जातो. या दृष्यांच्या मध्ये पाण्यावर येशूचे अनेक चमत्कार आहेत जे जमिनीवर केले होते आणि त्याच्या शिष्यांची पहिली मिशनरी कृत्यें. ह्या गोष्टी या आठवड्याच्या अभ्यासाचा विषय आहे.

या नाट्यमय गोष्टींचे सर्व समावेशक भूमिका हीच आहे की वाचकांना हे ठाऊक व्हावे की येशू कोण आहे. हा तोच आहे ज्याने वादळ शांत केले, भूतें काढली, त्याच्या वस्त्रांस स्पर्श केलेल्या स्त्रीस बरे करणे, मेलेल्या मुलीस जीवंत केले, आपल्या स्वत:च्या जन्मगांवी भाषण केले, आपल्या शिष्यांना सुवार्तेच्या कार्यासाठी पाठविले, थोडी भाकर व मासे याने खाऊ घातले आणि पाण्यावर चालला - सामर्थ्याचे अलौकिक प्रदर्शन ज्यामुळे शिष्य जवळ आले व त्यांना समजले की तो देवाचा पुत्र आहे.