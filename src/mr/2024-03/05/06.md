---
title:  वेगळ्या प्रकारचा मसीहा
date:   01/08/2024
---

`मार्क 6:34-52 वाचा. येशू आणि त्याचे शिष्य यांना कोणत्या समस्येचा सामना करावा लागला, व तो कसा सोडविण्यात आला ?`

शिष्य आपल्या कार्यावरुन परत आल्यानंतर ते येशूबरोबर गालील समुद्राच्या पूर्व किनार्‍यावर एकांत ठिकाणी विश्रांतीसाठी गेले, परंतु 5,000 लोकांचा मोठा समुदाय त्या ठिकाणी त्यांच्यासमोर आला. येशूने पाहिले की ते मेंढपाळाशिवाय मेंढरें असे आहेत तो संपूर्ण दिवस त्यांना शिकवीत गेला.

सायंकाळी शिष्यांनी शिफारस केली की लोकांना अन्नाचा शोध घेण्यासाठी पाठवावे, परंतु येशू त्यांना लोकांना खावयास देण्यास सांगतो हा संवाद (मार्क 6:35-38) स्पष्ट करतो की शिष्य मानवी दृष्टिकोणातून विचार करीत होते की ही समस्या कशी सोडवावी. तरीही, येशू चमत्कारीकरीतीने समस्या सोडवितो व त्यांना दोन मासे व पांच भाकरीने जेऊ घालतो.

या गोष्टीतील गुणवैशिष्ट्ये येशूच्या दिवसांतील मसीहाचा प्रसिद्ध दृष्टिकोण दाखवितात. अपेक्षा ही होती की मसीहा इस्राएल लोकांना त्यांच्या शत्रुपासून सोडविल आणि धार्मिकता व शांती आणील. वाळवंटासारख्या ठिकाणामध्ये मोठ्या संख्येने असलेले लोक आपल्याबरोबर बंडासाठी मिलिटरी सूचितार्थ ठेवत होते (योहान 6:14,15; प्रेषित 21:38 बरोबर तुलना करा).

या कल्पनेच्या उल्लेखाद्वारे की येशू लोकांना “मेंढपाळाशिवाय मेंढरें” असे पाहातो यास बळकटी मिळते, गणना 27:17 वचनाचा एक भाग, जेथे मोशे देवाला सांगतो की त्याच्यानंतर इस्राएलांसाठी पुढार्‍याची नेमणूक कर. अशाप्रकारचा देवाच्या लोकांसाठी मेंढपाळाविषयी वाक्प्रचार जुन्या करारांत इतरत्र सापडतो, विशेषत: या उल्लेखाबरोबर की इस्राएलांसाठी पुढारी किंवा राजे यांची कमतरता आहे (1 राजे 22:17; 2 इतिहास 18:16; यहेज्केल 34:5,6 याबरोबर तुलना करा).

तरीही, येशूने त्यांच्या खोट्या अपेक्षा पूर्ण केल्या नाहीत. याऐवजी त्याने आपल्या शिष्यांस दूर पाठविले आणि समुदायास जाण्यास सांगितले आणि रोमविरुद्ध बंड करण्याऐवजी त्याने काय केले ? तो प्रार्थना करण्यासाठी डोंगरावर गेला - लोक ज्याची अपेक्षा करीत होते ते त्याने केले नाही.

मसीहा एक राजा म्हणून या प्रसिद्ध दृष्टिकोणाच्या ऐवजी, जो इस्राएलांची सुटका करतो, तो लोकांना पापाच्या गुलामगिरीतून सुटका करावयास आला. त्याचे पाण्यावरुन चालणे शिष्यांना हेच प्रदर्शित करते की तो, खरोखर सृष्टीचा प्रभू आहे. परंतु तो राज्य करण्यासाठी नव्हे तर पुष्कळांसाठी आपले जीवन खंडणी म्हणून देण्यास आला (मार्क 10:45).

`भविष्यवाणीची बरोबर समज असण्यासाठी ही गोष्ट आपणास काय सांगते व ते का महत्त्वाचे आहे ? जर ख्रिस्ताच्या पहिल्या येण्याची चुकीची समज यामुळे काही नाशाकडे ओढले गेले, तर मग त्याच्या दुसर्‍या येण्याच्या चुकीच्या समजामुळे कितीतरी अधिक असेच होईल ?`