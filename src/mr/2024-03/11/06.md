---
title:  तू कोण आहेस ?
date:   12/09/2024
---

`मार्क 14:60-72 वाचा. पेत्राने जे केले या विरुद्धच्या घटनांना येशूने कसा प्रतिसाद दिला याची तुलना करा. या फरकांमधून आपण कोणते धडे शिकावे ?`

मार्क 14:53-59 याचे वर्णन करते की येशूला सनेंद्रिनसमोर आणण्यात आले व खटल्याचा पहिला भाग सुरु झाला. ही निराशेची कृती होती. पुन्हा न् पुन्हा, पुढारी येशू विरुद्ध दोष लावीत होते. शुभवर्तमानाचे लेखक याची नोंद घेतात की कसे लोक खोटं बोलत होते आणि साक्षीदारांचे एकमत होत नव्हते.

शेवटी, मुख्य याजक उठले आणि थेट येशूशी बोलले. प्रथम येशूने प्रतिसाद दिला नाही. नंतर मुख्य याजकाने त्याला म्हटले, मी तुला जीवंत देवाची शपथ घालून विचारतो (मत्तय 26:63) पाहा आणि त्याला थेट प्रश्‍न विचारला, देवाचा पुत्र ख्रिस्त तो तू आहेस काय (मसीहा ?) येशूने मोकळ्या मनाने व उघडपणे कबूल केले की होय तोच आहे आणि नंतर त्याने दानीएल 7:13,14 चा उल्लेख केला, मनुष्याचा पुत्र देवाच्या उजव्या हाताला बसला आहे आणि मेघांवर आरुढ होऊन येत आहे. मुख्य याजकासाठी हे फारच होते, तो आपला झगा फाडतो आणि येशूला दोषी ठरविण्याची मागणी करतो, जी सभा ताबडतोब देते. पुढारी येशूवर थुंकू लागले, त्याचे तोंड बंद करुन लाथाबुक्क्यांनी मारु लागले व त्याला अंर्तज्ञानाने बोलण्यास सांगू लागले.

ज्यावेळेस येशू आतमध्ये होता व त्याची परीक्षा घेतली जात होती व तो विश्‍वासाने साक्ष देत होता, तेव्हा पेत्र बाहेर होता व चुकीचा अहवाल देत होता. ही मार्कमधील सहावी आणि शेवटीच सँडविच गोष्ट आहे, आणि या ठिकाणी विशेषत: उपरोधिकपणाकडे निर्देश करण्यात आला आहे. येथे दोन समांतर भूमिका आहेत, येशू आणि पेत्र, विरोधी कृती करीत आहेत. येशू विश्‍वासू साक्ष देतो, तर पेत्र खोटी साक्ष देतो. तीन वेळेस पेत्राला सेवकाने किंवा उभे राहिलेल्या लोकांनी त्याला हटकले आणि प्रत्येक वेळेस त्याने येशूशी आपला संबंध आहे हे नाकारले, याच प्रक्रियेमध्ये शाप दिला व शपथही घेतली.

याच घटकेला कोंबडा दुसर्‍यांदा आरवला आणि पेत्राला लगेच येशूची भविष्यवाणी आठवली की त्याच रात्री तो आपल्या प्रभूला तीन वेळेस नाकारेल. त्याचा बांध तुटला व तो रडू लागला. येथे लक्षणीय उपरोधिकपणा आहे - त्याच्या खटल्याच्या शेवटी, येशूचे डोळे बांधण्यात आले आणि मारण्यात आले व “अंर्तज्ञानाने बोलण्यास सांगितले !” या मागची कल्पना हीच होती की त्याची निंदा करावी व त्याला कोणी मारले हे कळू नये. तरीही, ज्यावेळेस ते हे करीत होते, तेव्हा खाली अंगणामध्ये पेत्र येशूचा नकार करीत होता, येशूची एक भविष्यवाणी पूर्ण करीत होता. तसेच, येशूचा नकार करण्यामध्ये, पेत्र हेच स्पष्ट करीत होता की येशू हा मसीहा आहे.

`कोणाला तरी तुम्ही आशेचे असे कोणते शब्द द्याल ज्याला, येशूला अनुसरायचे आहे, परंतु तसे करण्यात तो कधी कधी अयशस्वी होतो ? आपल्या पैकी कोण नाही, कधी कधी, येशूला जे हवे आहे ते अनुसरण्यात अयशस्वी होतो ?`