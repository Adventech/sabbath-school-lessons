---
title:  गेथशेमाने
date:   10/09/2024
---

`मार्क 14:32-42 वाचा. गेथशेमाने बागेत येशूने काय प्रार्थना केली आणि त्या प्रार्थनेचे उत्तर कसे मिळाले ?`

भिंतीचे यरुशलेम नगर सोडल्यानंतर जेथे त्यांनी वल्हांडण सणाचे भोजन केले, येशू आणि त्याचे शिष्य किद्रोन दरीपलीकडे जैतुनाच्या डोंगराच्या उतरणीवरील बागेत आले. गेथशेमाने याचा अर्थ तेल काढणे, हेच सूचित करते की त्या भागामध्ये जैतुनाचे तेल काढण्याचा घाणा होता. प्रत्यक्ष ठिकाण ठाऊक नाही कारण रोमने इ.स. 70 मध्ये जेव्हा वेढा घातला तेव्हा जैतुनाच्या डोंगरावरील सर्व झाडें तोडून टाकली.

येशू बागेत प्रवेश करीत असताना, त्याने आपल्या शिष्यांना तेथेच सोडले आणि पेत्र, याकोब व योहान पुढे गेला, परंतु नंतर तो त्यांनाही सोडतो आणि एकटाच पुढे जातो. हे जागेचे अंतर सूचित करते की येशू अधिक न् अधिक एकटा होत आहे ज्याप्रमाणे तो येणार्‍या दु:खाचा सामना करीत आहे.

येशू तो दु:खाचा प्याला त्याच्यापासून दूर करावा म्हणून प्रार्थना करीत आहे, परंतु जर ती देवाची इच्छा असेल (मार्क 14:36). तो आरामिक शब्द अब्बा, याचा उपयोग करतो, ज्याचा अर्थ “बापा” (पित्या) जसे मार्कने भाषांतर केले आहे. या शब्दाचा अर्थ “डॅडी” नाही, जसे काहीनी सूचित केले आहे. आपल्या पित्याला बोलावण्यासाठी ज्या शब्दाचा वापर मुलाने केला आहे तो अबी होता (रेमंड इ. ब्राऊन, द डेथ ऑफ मेसाया, अँकर बायबल रेफरन्स लायब्ररी (न्यूयॉर्क : डबल डे, 1994), व्हॉल्युम 1, पानें 172,173). तथापि, अब्बा या शब्दाचा वापर, “बापा” कुटुंबाची जवळीक दाखविते, जी नाहीशी होऊ नये.

येशूने कशासाठी प्रार्थना केली तर दु:खाचा प्याला दूर व्हावा, परंतु तो स्वत:स देवाच्या इच्छेशी समर्पित करतो (प्रभूच्या प्रार्थनेबरोबर तुलना करा मत्तय 6:10). हे अगदी स्पष्ट होते की उर्वरीत तीव्र भावनेची गोष्ट हीच की येशूच्या प्रार्थनेला देवाचे उत्तर नाही असे होते. तो दु:खाचा प्याला त्याजपासून दूर करणार नाही कारण त्या अनुभवाद्वारे जगाला तारण देऊ करण्यात आले आहे.

जेव्हा तुम्ही कठीण परिस्थितीचा सामना करता, तेव्हा तुम्हांला पाठिंबा देणारे मित्र उत्तेजन देणारे असतात. फिलिप्पै 4:13 मध्ये, पौल जो एक त्याला शक्ति देतो त्याच्याद्वारे सर्व गोष्ट करतो याविषयी बोलतो. पुष्कळ फिलिप्पै 4:14 विसरतात. जेथे प्रेषित म्हणतो, “तथापि माझ्या संकटांत तुम्ही माझे सहभागी झाला हे ठीक केले.” गेथशेमाने बागेत येशूची हीच इच्छा होती. तीन वेळेस तो शिष्यांकडून सांत्वन मिळविण्यास आला. तीन वेळेस ते झोपले होते. शेवटी, तो त्यांना उठवितो यासाठी की त्याच्याबरोबर त्यांनी संकटाचा सामना करण्यास जावे. तो तयार होता, ते नव्हते.