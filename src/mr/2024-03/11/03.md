---
title:  प्रभू भोजन
date:   09/09/2024
---

`मार्क 14:22-31 आणि निर्गम 24:8 वाचा. या वृत्तांतामध्ये ख्रिस्ती विश्‍वासासाठी कोणते मोठे महत्त्व सापडेल ?`

मार्क 14:12 नोंद घेते की हा बेखमीर भाकरीचा पहिला दिवस होता, जेव्हा वल्हांडणाचा यज्ञपशु मारीत असत. भोजन गुरुवारी सायंकाळी होते.

प्रभू भोजनावेळी, येशूने नवीन विधी घालून दिला. हे स्थित्यंतर यहूदी वल्हांडण सणाच्या उत्सवापासून आणि तो थेट इस्राएलांचे इजिप्त सोडणे आणि सीनाय पर्वतावर देवाच्या कराराचे लोक होणे याशी जोडला गेला आहे. निर्गम 24:8 मध्ये, करारावर शिक्का मारत असता, मोशेने अर्पणाचे रक्त लोकांवर शिंपडले आणि तो म्हणाला, “परमेश्‍वराने ह्या सर्व आज्ञांच्या शर्तीवर तुम्हांशी जो करार केला आहे त्याचे हे रक्त होय.”

हे लक्षणीय आहे की प्रभू भोजनामध्ये, ज्याची येशूने येथे स्थापना केली, त्या वल्हांडण सणाच्या भोजनाच्या कोकराचा उपयोग केला नाही. याचे कारण म्हणजे येशू हा देवाचा कोकरा आहे (योहान 1:29 बरोबर तुलना करा). प्रभू भोजनाची भाकर त्याचे शरीर सादर करते. नवीन करार (यिर्मया 31:31-34 बरोबर तुलना करा) येशूच्या रक्ताबरोबर शिक्का मारुन बंद करण्यात आला, आणि त्याला हे सादर करते. तो म्हणतो, “माझे ‘ हे कराराचे रक्त’ आहे, हे बहुतांकरिता ओतिले जात आहे” (मार्क 14:24).

आणि नंतर, ह्या सर्वांमध्ये, येशूने भविष्यवाणी केली की त्याचे शिष्य त्याचा त्याग करतील. तो जखर्‍या 13:7 चे उदाहरण देतो, जी तलवार मेंढपाळावर पडते आणि मेंढरे पांगतात याविषयी बोलते. येशू मेंढपाळ आहे आणि त्याचे शिष्य मेंढरे आहेत. हा कठोर आणि निराशेचा संदेश आहे. परंतु येशू एक आशेचा शब्द जोडतो, त्याच्या पुनरुत्थानाच्या भविष्यवाणीचा पुर्नच्चार करतो. परंतु तो म्हणतो की शिष्यांपूर्वी तो गालीलांत जाईल. त्या भविष्यवाणीचा उल्लेख येशूच्या कबरेजवळ असणार्‍या तरुणाने केला, मार्क 16:7 मध्ये आणि म्हणून त्याला विशेष वजन आहे.

परंतु या सर्वांचा स्वीकर करणे शिष्यांसाठी फारच कठीण होते, विशेषत: पेत्राला, जो वाद घालत होता की सर्वजण सोडून जातील, पण तो जाणार नाही. परंतु येशूने गंभीर भाषेमध्ये पुढे सांगितले की आणि भविष्यवाणी केली की कोंबडा आरवण्यापूर्वी पेत्र त्याचा तीन वेळेस नकार करील. ही भविष्यवाणी येशूच्या खटल्याच्या दृष्यांमध्ये महत्त्वाची भूमिका निभावेल आणि पेत्राचा नकार; म्हणून तो देखील येथे महत्त्वाची भूमिका निभावेल.

`कुठल्याही वेळी तुम्ही देवाला वचन दिले आहे की तुम्ही काही कराल किंवा करणार नाही आणि त्याचा शेवट ते करण्यात किंवा न करण्यात गेला तर तुम्ही त्यापासून काय शिकाल ?`