---
title:  उत्तम गुंतवणूक
date:   20/08/2024
---

`मार्क 10:17-31 वाचा. विश्‍वास आणि शिष्यत्वाची किंमत याविषयी कोणते महत्त्वाचे धडे याठिकाणी प्रकट करण्यात आले आहेत? मग तो कोणीही - श्रीमंत किंवा गरीब असो.`

मनुष्याचे येशूकडे येणे त्याचा प्रामाणिकपणा व आदर सूचित करते. तो पळत येतो, त्याच्यासमोर गुडघ्यावर उभा राहातो व प्रश्‍न विचारतो जो प्रत्येक मनुष्याच्या मार्गासाठी मध्यवर्ती आहे - सार्वकालिक जीवन मिळविण्यासाठी काय करावे लागेल ? दहा आज्ञेच्या दुसर्‍या पाटीद्वारे येशूने प्रतिसाद दिला. पुन्हा, हा मनुष्य आपल्या कल्पना शक्तिद्वारे सांगतो की त्याने त्या सर्व पाळल्या आहेत, अगदी त्याच्या तरुणपणापासून.

चारही शुभवर्तमानापैकी, केवळ मार्कच याची नोंद घेतो की येशूने या मनुष्यावर प्रीति केली. मनुष्याच्या ध्येयवादाविषयी काहीतरी आकर्षित करणारे होते. परंतु येशूने त्याच्या प्रामाणिकपणाची परीक्षा घेतली व त्याला सर्वकाही विकून त्याला अनुसरण्यास सांगितले. हा मनुष्य दु:खी होऊन तेथून निघाला कारण त्याच्याकडे फारच संपत्ती होती. खरे पाहाता, तो खरोखर आज्ञा पाळीत नव्हता. त्याने पहिली आज्ञा मोडली, त्याच्या जीवनात त्याने देवाच्यावर काहीतरी ठेवले. त्याची श्रीमंतीच त्याचा ध्येयवाद होता.

श्रीमंती किती भुरळ पाडणारी आहे हे त्याने स्पष्ट केले आणि उंटासारख्या मोठ्या प्राण्याला सुईच्या लहान छिद्रातून जाणे सोपे होईल पण श्रीमंत मनुष्याला स्वर्गांत प्रवेश करणे कठीण होईल.

येशूच्या शब्दांद्वारे शिष्य आश्‍चर्यचकित झाले आणि त्यांना वाटले की मग कोणाचे तारण होईल. मार्क 10:27 मध्ये येशू महत्त्वाची ओळ बोलतो. “मनुष्यांस हे असाध्य आहे, परंतु देवाला नाही. ‘देवाला सर्व काही साध्य आहे.”

मार्क 10:27 गोष्ट संपविण्यासाठी सुंदर ठिकाण आहे असे दिसते: तुम्ही स्वत:च्या प्रयत्नांनी स्वर्गाला जाऊ शकत नाही, कारण तारण होण्यासाठी देवाच्या कृपेची गरज आहे.

परंतु नंतर पेत्र पुटपुटला की तो आणि त्याच्या मित्रांनी येशूला अनुसरण्यासाठी सर्व काही सोडले आहे. येशूने प्रतिसाद दिला की त्यांनी त्याला अनुसरण्यासाठी जे काही सोडले आहे ते काहीच नाही, पण याविरुद्ध तुम्हांस काय मिळेल, आता आणि “येणार्‍या युगामध्ये.”

येथे मुद्दा आहे : ते ख्रिस्ताचे मरणच आहे जे मानवाचा दोष दूर करतात, आणि नंतर ख्रिस्ताची कृपा आणि त्याचे पुनरुत्थान ही आहेत जी त्याच्या आज्ञेस आज्ञाधारकपणा बहाल करते.

`रोम 6:1-11 वाचा. ही वचनें आमच्या जीवनांत देवाची कृपेची सत्यता कशी प्रकट करतात, आम्हांस नीतिमान बनविण्यासाठी व त्याच्यामध्ये आम्हांस नवीन लोक बनविण्यासाठी ?`