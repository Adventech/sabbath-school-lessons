---
title:  अधिक विचार
date:   27/09/2024
---

एलन जी. व्हाईट यांचे, “द लॉर्ड इस रिझन,” पानें 779-787; “गो टीच ऑल नेशन्स्”, पानें 818-828, इन डिसाएर ऑफ एजस्.

“विश्‍वासणार्‍यांसाठी ख्रिस्त पुनरुत्थान व जीवन आहे. आमच्या तारणार्‍यामध्ये जे जीवन पापांद्वारे हरवले पुर्नस्थापित होईल; कारण त्याच्या स्वत:मध्ये जीवन आहे तो ज्याला हवे त्याला देतो. त्याला अधिकार देण्यात आला आहे की त्याने अविनाशीपण द्यावे. जे जीवन त्याने मानवजातीसाठी दिले, ते पुन्हा घेऊन, मानवजातीला देतो. ‘मी आलो आहे तो त्यांना जीवनप्राप्ति व्हावी व ती विपुलपणे व्हावी म्हणून आलो आहे.’ ‘परंतु मी देईन ते पाणी जो कोणी पिईल त्याला कधी तहान लागणार नाही; जे पाणी मी त्याला देईल ते त्याजमध्ये सार्वकालिक जीवनासाठी उपळत्या पाण्याचा झरा असे होईल.’ ‘जो माझा देह खातो व माझे रक्त पितो त्याला सार्वकालिक जीवन आहे; त्याला शेवटल्या दिवशी मी उठवीन.’ योहान 10:10; 4:14; 6:54.

“विश्‍वासणार्‍यांसाठी, मरण ही एक क्षुल्लक गोष्ट आहे. ख्रिस्त तिच्याविषयी बोलतो ती जशी काही क्षणभरासाठी आहे. ‘जर कोणी माझे वचन पाळील तर तो कधीही मरणार नाही.’ ख्रिस्ती लोकांसाठी, मरण ही एक झोप आहे, शांततेचा व अंधकाराचा एक क्षण. जीवन जे ख्रिस्ताबरोबर देवामध्ये लपले आहे आणि “जेव्हा ख्रिस्त, आपले जीवन जो ख्रिस्त आहे तो प्रकट होईल तेव्हा तुम्हीही त्याजबरोबर गौरवांत प्रकट व्हाल.’ योहान 8:51,52; कलस्सै 3:4.” - एलन जी. व्हाईट, द डिसाएर ऑफ एजस्, पाने 786, 787.

नास्तिक इतिहासकार देखील, जे पुनरुत्थानाच्या सत्यतेचा स्वीकार करीत नाहीत, कबूल करतात की येशू केवळ मारलाच गेला नाही तर त्याच्या मरणानंतर पुष्कळ लोक दावा करितात की त्यांनी पुनरुत्थित येशूला पाहिले आहे आणि याचा परिणाम त्यांनी गाभ्यातून सुरवात केली व ती ख्रिस्ती मंडळी बनली. काही, ते असा दावा का करतात याचे स्पष्टिकरण करण्याचा प्रयत्न करीत असता, म्हणाले की येशूला जुळे भाऊ होते किंवा आधीच्या शिष्यांनी त्यांचा भ्रम केला, अशा विचाराने की त्यांनी येशूला पाहिले. इतर म्हणाले की येशू खरोखर मेला नाही तर केवळ बेशुद्ध होता, व नंतर तो शुद्धीवर आला. इतर काही लोक म्हणाले एलियन्स (परग्रहावरील लोक) खाली आले व त्याचे शरीर घेऊन गेले. या सर्व वादविवादाकडे पाहिले असता ते काम करीत नाहीत असे दिसते, क्लिफोर्ड गोल्डस्टेन, रिझन : फायडिंग होप इन द एम्पटी टुंब (नामपा, इडाहो : पॅसिफिक प्रेस, 2021).

**चर्चेसाठी प्रश्‍न**:

`येशूच्या पुनरुत्थानाविषयी शिष्य खोटे का बोलले ? आपल्याला जे ठाऊक आहे त्यापासून त्यांना तिरस्कार, बहिष्कार आणि छळ यांचा त्यांच्या विश्‍वासासाठी सामना करावा लागला. ही गोष्ट तयार करुन त्यांना काय फायदा झाला ?`

`येशूच्या पुनरुत्थानाचा असा कोणता पुरावा आहे जो तुम्हांस फार खात्रीपूर्वक वाटेल ? तुमच्या वर्गांमध्ये तुमची कारणें सांगा.`

`येशूचे पुनरुत्थान जी मोठी आशा आम्हांस देऊ करते त्यावर मनन करा. 1 करिंथ 15 वाचा. पौल येशूच्या पुनरुत्थानावर किती महत्त्व टाकतो ?`