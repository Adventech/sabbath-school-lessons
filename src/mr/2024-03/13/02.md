---
title:  पुनरुत्थानांत आनंद करणे
date:   22/09/2024
---

`मार्क 15:42-16:6 वाचा. येथे काय घडत आहे आणि ही गोष्ट पुनरुत्थानाच्या वृत्तांताशी इतकी सुसंगत का आहे ?`

सर्व शुभवर्तमानाच्या लेखकांचे एकमत आहे की ज्या दिवशी येशू मरण पावला त्या दिवसास “तयारीचा दिवस” म्हणून ओळखतात (मत्तय 27:62; मार्क 15:42; लूक 23:54; योहान 19:14,31,42). बहुतेक भाष्यकार हे समजतात की हा गुरुवारी सूर्यास्त ते शुक्रवारी सूर्यास्ताचा उल्लेख आहे. येशू शुक्रवारी दुपारी मरण पावला आणि सूर्यास्तापूर्वी लवकरच त्यास पुरण्यात आले.

शब्बाथ दिवशी, प्रभूने कबरेत विसावा घेतला, आणि येशूच्या सर्व शिष्यांनी विश्रांती घेतली. “आणि आज्ञेप्रमाणे त्यांनी शब्बाथ दिवशी विश्रांती घेतली” (लूक 23:56), एक विचित्र कृती जर, खरे पाहिले असता, येशूने त्यांच्या मनांत चौथी आज्ञा पाळावी हे बंधन कमी केले.

शनिवारी रात्री, स्त्रियांनी सुगंधी द्रव्यें आणली आणि रविवारी सकाळी ज्या कबरेकडे गेल्या यासाठी की पुरण्याची प्रक्रिया त्यांच्या इच्छेप्रमाणे ठराविकपणे पूर्ण करावी. होय, येशू तेथे नव्हता !

दुसर्‍या शतकाच्या सुरवातीला, ख्रिस्ती लोकांनी या वस्तुस्थितीचे महत्त्व जाणले की येशू रविवारी उठला. हे रविवारच्या पवित्रपणासाठी आधार बनले. परंतु नवीन करार हेच शिकविते काय ?

`कलस्सै 2:10-12 वाचा. येशूच्या पुनरुत्थानाचे नवीन करारातील स्मारक काय ?`

बायबलमध्ये असा एकही शब्द नाही जो रविवारच्या पवित्रपणास पुनरुत्थानाचे स्मारक म्हणून इशारा देते. ते स्मारक बाप्तिस्मा आहे. “तर मग आपण त्या मरणांतील बाप्तिस्म्याने त्याजबरोबर पुरले गेलो; यासाठी की ज्याप्रमाणे ख्रिस्त पित्याच्या गौरवाने मेलेल्यांतून उठविला गेला त्याप्रमाणेच आपणही जीवनाच्या नाविन्यांत वागणूक करावी.” (रोम 6:4).

रविवारी उपासनेच्या बाबतीत खोटा सिद्धांत असताना देखील अ‍ॅडव्हेंटिस्ट म्हणून आपण रविवार सकाळच्या येशूच्या पुनरुत्थानांत आनंद केला पाहिजे. येशू मरणावर विजयी झाला आहे, आणि त्याचे पुनरुत्थान आमची खात्री आहे.

> <p></p>
> “आपल्या प्रभु येशू ख्रिस्ताचा पिता देव धन्यवादित असो. सदाजीवी आशा प्राप्त होण्यासाठी आणि अविनाशी, निर्मळ व न कामेजणारे वतन मिळण्यासाठी, त्याने आपल्या महादयेनुसार आपल्याला मेलेल्यांतून येशू ख्रिस्ताच्या उठण्याच्याद्वारे पुन्हा जन्म दिला” (1 पेत्र 1:3).

`येशूच्या पुनरुत्थानाविषयी पौलाने दिलेली खात्री पाहा. आपणास देखील ती खात्री कशी मिळावी?`