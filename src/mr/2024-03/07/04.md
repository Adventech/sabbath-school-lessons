---
title:  डोंगर आणि समुदाय
date:   13/08/2024
---

`मार्क 9:1-13 वाचा. एके रात्री येशूबरोबर पेत्र, याकोब व योहान यांनी काय पाहिले ?`

मार्क 9:1 मध्ये, येशूने भविष्यवाणी केली की काही जे त्याच्याबरोबर उभे आहेत ते देवाचे राज्य सत्तेमध्ये येईपर्यंत मरणाचा अनुभव घेणार नाहीत. ती भविष्यवाणी काही दिवसांतच पूर्ण झाली जेव्हा त्याने पेत्र, याकोब व योहान यांना उंच पर्वतावर एकटेच नेले. तेथे त्याने त्यांच्यासमोर दिव्य रुप धारण केले स्वर्गीय राज्याच्या गौरवामध्ये.

एलीया आणि मोशे स्वर्गांतून उतरले व त्यांनी येशूशी संभाषण केले. लूक नोंद करतो की ते येशूच्या प्रस्थानाविषयी बोलत होते (ग्रीकमध्ये एक्सोडोस) जो ते यरुशलेमामध्ये लवकरच साध्य करणार होता (लूक 9:30,31). म्हणून, हे गौरवाचे दृष्य येशूच्या येणार्‍या क्रूसावरील मरणाशी जोडले गेले आहे (मार्क 9:9 बरोबर तुलना करा). जेव्हा शिष्य त्याला क्रूसावर जाताना पाहातील तेव्हा ते त्यांना आशा देईल.

दुसर्‍या सकाळी पर्वतावरुन खाली येताना, शिष्यांनी येशूला एलीयाविषयी तो प्रथम आला म्हणून विचारले. कदाचित ही कल्पना त्या अपेक्षेशी जोडली गेली आहे की मसीहा येण्यापूर्वी एलीया येईल (मलाखी 4:5,6 बरोबर तुलना करा). येशूने उत्तर दिले एलीया अगोदरच आला आहे. बाप्तिस्मा करणार्‍या योहानाचा उल्लेख. ज्याप्रमाणे त्यांनी योहानाला ठार मारले, त्याचप्रमाणे येशू देखील त्यांच्या हातून मारला जाईल, परंतु तो तीन दिवसानंतर पुन्हा उठेल.

गौरवाच्या रात्रीनंतर, पर्वताखालचे दृष्य हा दु:खदायक गोंधळ होता (मार्क 9:14-29 पाहा). नऊ शिष्यांचा सामना अशुद्ध-आत्मा लागलेल्या मुलाशी झाला ज्याला ते बरे करु शकले नाहीत. जेव्हा येशू दृष्याच्या ठिकाणी आला, सर्वजण त्याला पाहाण्यासाठी पळाले. गोष्ट सैतानाची शक्ति मुलावर असल्याचे उघड करते. असे दिसते की येशूने सैतानाच्या स्थितीची सविस्तर माहिती घेण्यास बराच वेळ घेतला. हे एका पित्यासाठी भयंकर होते, तो म्हणाला, “आपल्याने काही करवेल तर आम्हांवर करुणा करुन आम्हांला सहाय्य करा” (मार्क 9:22).

येशूने ताबडतोब शंकेच्या व्यक्तत्वावर बोट ठेवले. प्रभूचा प्रतिसाद कमी शब्दांत दिला आहे, “याचा अर्थ काय, आपल्याने काही करवेल?” (मार्क 9:23). अचानकपणे, आकशातून वीज गोळीप्रमाणे आली, पित्याने पाहिले की केवळ त्याच्या मुलालाच समस्या नाही तर त्याला देखील अविश्‍वासूपणाची समस्या आहे आणि त्याच्या अविश्‍वासाचा परिणाम म्हणजे त्याचा मुलगा बरा होणार नाही. अगतिक झालेला पिता स्वत:स येशूच्या दयेवर सोपवितो व हे स्मरणात राहाणारे शब्द त्याच्या तोंडातून बाहेर पडतात, “मी विश्‍वास धरितो; माझा अविश्‍वास काढून टाकण्यास मला सहाय्य करा” (मार्क 9:24). येशू मुलाला बरे करतो.

`कोणत्या परिस्थितीमध्ये, जर असेल तर तुम्ही अशाप्रकारे आक्रोश केला असेल, “मी विश्‍वास धरतो, माझ्या अविश्‍वासास सहाय्य करा?” त्या अनुभवांतून तुम्ही काय शिकलांत ?`