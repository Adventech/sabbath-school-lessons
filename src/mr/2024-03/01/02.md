---
title:  अपयशी मिशनरी
date:   30/06/2024
---

`प्रेषित 12:12 वाचा. प्रेषितांची कृत्यें या पुस्तकात मार्कची ओळख कशी करून देण्यात आली आहे?`

असे दिसते की मार्काचे शुभवर्तमान या पुस्तकाचे लेखक बहुतेक करून योहान मार्क आहेत, प्रेषित 12 मधील घटना घडल्या तेव्हा तो एक तरुण मनुष्य होता, बहुतेक इ. स. 40 च्या मध्यांत. 12 व्या वचनामध्ये त्याची ओळख मरीया या या स्त्रीचा पुत्र अशी करण्यात आली आहे. ती स्त्री मंडळीची एक श्रीमंत सहाय्य करणारी होती आणि तिच्या घरी प्रार्थना सभा होत असत, त्यामुळे ती प्रेषित 12 मध्ये प्रसिद्ध आहे. बंदिवासातून पेत्राच्या सुटकेची गोष्ट आणि त्यानंतरच्या कृती आणि नंतर हेरोदाचे मरण हे सर्व आश्‍चर्यकारक, आणि हास्याने भरलेले असे पेत्र व राजा यांच्यामध्ये होते. योहान मार्क खरोखर या गोष्टीमध्ये कुठलीही भूमिका निभावत नाही, परंतु त्याची या वेळेची ओळख त्याला नंतरच्या शौल आणि बर्णबा यांच्या बरोबरच्या संबंधांसाठी तयार करते.

`प्रेषित 13:1-5,13 वाचा. योहान मार्क, शौल आणि बर्णबा यांच्याशी कसा जोडला गेला, आणि त्याचे परिणाम काय होते?`

प्रेषितांची कृत्यें 13 वा अध्याय शौल आणि बर्णबा यांच्या पहिल्या मिशनरी फेरीचे वर्णन करतो, याची सुरवात इ. स. 46 मध्ये झाली. योहान मार्क याचा उल्लेख 50 व्या वचनापर्यंत झालेला नाही, आणि त्याची भूमिका केवळ मदतनीस किंवा सेवक म्हणून आहे. या तरुण मनुष्याविषयी दुसरा उल्लेख 13 व्या वचनापर्यंत करण्यात आलेला नाही, जेथे थोडा उल्लेख आहे की तो यरुशलेमास परत आला.

त्याच्या परत येण्यासाठी कुठलेही कारण देण्यात आलेले नाही आणि त्याच्या भावनांचे कुठलेही वर्णन करण्यात आलेले नाही आणि कशामुळे त्याने आपला मिशनरी प्रयत्न सोडून दिला याचीही कल्पना करता येत नाही, यात शंकाच नाही हे सर्व संकटे आणि आव्हाने यांनी भरले होते. एलन जी. व्हाईट सूचित करतात की, “मार्क भीती आणि निराशा याने भरून गेला होता, परमेश्‍वराच्या कार्यासाठी पूर्ण अंतःकरणाने वेळ देण्याचा हेतु क्षणभर डळमळला. कठीण प्रसंगासाठी उपयोगी न पडलेला, तो संकटे व उपासमार यामुळे निराश झाला.” - द अ‍ॅक्टस ऑफ द अपॉसल्स, पान 169. थोडक्यात, गोष्टी त्याच्यासाठी फारच कठीण झाल्या आणि म्हणून त्याला त्यातून बाहेर पडावयाचे होते.

`अशा वेळेची आठवण करा जेव्हा तुम्ही कशापासून तरी माघार घेतली होती - किंवा तुम्ही पूर्णपणे अपयशी ठरला होता - जेव्हा तुम्ही ख्रिस्ती जीवन जगत होता. त्या अनुभवातून तुम्ही काय शिकलांत?`