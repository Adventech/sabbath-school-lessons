---
title:  संदेशवाहक
date:   02/07/2024
---

`मार्क 1:1-8 वाचा. या वचनांमधील व्यक्ति कोण आहेत, आणि ते काय म्हणतात व करतात?`

या वचनांमध्ये तीन मुख्य व्यक्ति आहेत: येशू ख्रिस्त, याचा उल्लेख मार्क 1:1 मध्ये आहे; देव जो पिता; मार्क 1:2 मध्ये सूचित करण्यात आले आहे; आणि बाप्तिस्मा करणारा योहान, संदेशवाहक व भाषण देणारा जो या परिच्छेदाच्या शेवटच्या भागाचा मुख्य विषय आहे.

मार्क 1:2,3 मध्ये जुन्या करारातील एक उदाहरण आहे ज्याचा उपयोग मार्क गोष्टीमध्ये पुढे काय घडेल याचे वर्णन करण्यासाठी सादर करतो. मार्क जे काही उदाहरण देतो ते या तीन परिच्छेदामधील वाक्प्रचारांच्या सुसंगतपणासाठी करतो: निर्गम 23:20, यशया 40:3 आणि मलाखी 3:1.

`निर्गम 23:20, यशया 40:3, मलाखी 3:1 वाचा. या तीन परिच्छेदांमध्ये काय साम्य आहे?`

निर्गम 23:20 हा देवदूताचा उल्लेख आहे ज्याला देव इस्राएल लोकांना कनान देशास आणण्यासाठी त्यांच्या पुढे पाठवील. यशया 40:3 देव त्यांना अरण्यात दर्शन देईल याविषयी बोलते आणि त्याच्यासमोर महामार्ग तयार करील. मलाखी 3:1 परमेश्‍वराचा संदेेशवाहक त्याच्यापुढे त्याचा मार्ग तयार करण्यास जाईल याविषयी बोलते. हे सर्व परिच्छेद प्रवासाविषयी बोलत आहेत.

यशयामधील वचन बाप्तिस्मा करणार्‍या योहानाच्या सेवाकार्याबरोबर पुष्कळ प्रकारे जोडले गेले आहे आणि याचा मुख्य झोत परमेश्‍वराच्या मार्गावर आहे. मार्कच्या शुभवर्तमानामध्ये, प्रभू येशू प्रवासावर आहे. जलद गतीने जाणारी गोष्ट या प्रवासाची भावना वाढवतो, जो प्रवास क्रूसाकडे घेऊन जाईल आणि आमच्यासाठी त्याचे त्यागाचे मरण.

परंतु तो क्रूसापर्यंत पोहचण्यापूर्वी पुष्कळ काही घडावयास हवे. प्रवास नुकताच सुरू झाला आहे. आणि मार्क आपणास त्याविषयी सर्व सांगणार आहे.

मार्क 1:2,3 मधील जुन्या करारातील उदाहरणाबरोबर राहात असता, बाप्तिस्मा करणारा योहान पश्‍चात्ताप करण्यासाठी बोलावत आहे, म्हणजे पापांपासून परत फिरणे, आणि देवाकडे परत फिरणे (मार्क 1:4). पुरातन संदेष्टा एलीयाप्रमाणे पेहराव केलेला (2 राजे 1:8 बरोबर तुलना करा), मार्क 1:7,8 मध्ये तो म्हणतो जो त्याच्या नंतर येणार आहे तो त्याच्यापेक्षा सामर्थ्यवान आहे. त्याचे विधान की त्याच्या वाहाणांचा बंद लवून सोडावयास मी योग्य नाही हे दाखविते की त्याचा उंचावलेल्या येशूविषयीचा दृष्टिकोण काय आहे.