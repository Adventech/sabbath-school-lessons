---
title:  अधिक विचार
date:   05/07/2024
---

एलन जी. व्हाईट यांचे, “द व्हाईस इन द विल्डरनस.” पाने 97-108, इन द डिसाएर ऑफ एजस; आणि “हेराल्ड ऑफ द गॉस्पल,” पानें 166-176, इन द अ‍ॅक्टस् ऑफ द अपॉसल्स वाचा.

हे किती आश्‍चर्यकारक आहे की प्रकटी 14:6,7, पहिल्या देवदूताचा संदेश, मार्क 1:15 मधील येशूच्या सुवार्ता संदेशाशी किती समांतर आहे.

पहिला देवदूत शेवटल्या दिवसांमध्ये दुसर्‍या येण्याच्या तयारीसाठी जगाला सार्वकालिक सुवार्ता आणतो. येशूच्या संदेशाप्रमाणे, देवदूताच्या अंतिम-काळातील सुवार्तेमध्ये तेच तीन घटक आहेत जे खालील तक्त्यांत स्पष्ट केले आहेत:

| मार्क 1 | विभागणी | प्रकटीकरण 14 |
| --- | --- | --- |
| समयाची पूर्णता (दानीएल 9) | समय भविष्यवाणी | न्यायनिवाड्याची घटिका |
| राज्य जवळ आले आहे | कराराचे अभिवचन | सार्वकालिक सुवार्ता |
| पश्‍चात्ताप, विश्‍वास  | पाचारण शिष्यत्वासाठी | देवाची भीति बाळगा, गौरव द्या व नमन करा. |

पहिल्या देवदूताचा संदेश ख्रिस्त-येण्यापूर्वीच्या न्यायनिवाड्याची घोषणा करतो, ज्याची सुरवात 1844 मध्ये झाली आणि ज्याची भविष्यवाणी दानी 8ः14 च्या 2300 दिवसांच्या भविष्यवाणीत केली होती. न्यायनिवाडा देवाचे राज्य त्याच्या छळ झालेल्या लोकांपर्यंत आणतो (दानी 7:22). पहिल्या देवदूताचा भीति बाळगणे, गौरव देणे व देवाची उपासना करणे हे शिष्यत्त्वासाठी पाचारण आहे, शेवटल्या काळांतील जगांसाठी ते नेमिले आहे यासाठी की प्रकटी 13 मधील श्‍वापदाची सत्ता खोट्या देवाला सादर करील व त्याची भीति बाळगण्यास, गौरव देण्यास, उपासना करण्यास सांगील.

ज्याप्रमाणे मार्ग 1 मधील येशूचा संदेश दृढपणे सुवार्ता गाजविण्याच्या सुरवातीला दानीएलाच्या भविष्यवाणींशी जोडला गेला होता, तसेच पहिल्या देवदूताचा संदेश पृथ्वीच्या इतिहासाच्या शेवटी दानीएलाशी जोडला जाईल.

**चर्चेसाठी प्रश्‍न**:

`मार्क 1:1-13 मध्ये बाप्तिस्मा करणारा योहान व येशू यांची तुलना करा विरोधाभास दाखवा. ज्याप्रमाणे त्यांना सादर करण्यात आले आहे त्यापासून आपण कोणते विशेष धडे शिकतो?`

`बाप्तिस्म्याच्या अर्थावर विचार करा. रोम 6:1-4 आणि योहान 3:1-8 वाचा, आणि त्यांची तुलना मार्क 1:9-13 मधील येशूच्या बाप्तिस्म्याशी करा. कोणती समांतरता व विरोधाभास तुम्हांस दिसतो? बाप्तिस्म्याचा अर्थ अधिक स्पष्टपणे समजण्यासाठी हे तुम्हांस कसे मदत करते?`

`मार्क 1:14,15 मधील येशूच्या सांगण्यानुसार शुभवर्तमान आणि प्रकटी 14:6,7 मधील पहिल्या देवदूताचा संदेश याची तुलना करा व विरोधाभास दाखवा, तुमचे कार्य आज तुम्हांस चांगल्याप्रकारे दिसण्यासाठी व हा संदेश समजण्यासाठी कशी मदत करील?`