---
title:  येशूच्या सांगण्यानुसार शुभवर्तमान
date:   04/07/2024
---

`मार्क 1:14,15 वाचा. येशूने गाजविलेले शुभवर्तमानाच्या संदेशाचे तीन भाग कोणते?`

मार्क येथे येशूचा साधा व थेट संदेशाचा सारांश सांगतो. त्याचे तीन भाग खालील तक्त्यामध्ये स्पष्ट केले आहेत:

| विभागणी | घटक |
| --- | --- |
| समयाची भविष्यवाणी | समय पूर्ण झाला |
| कराराचे अभिवचन | देवाचे राज्य जवळ आले आहे |
| शिष्यत्वासाठी पाचारण | पश्‍चात्ताप करा व शुभवर्तमानावर विश्‍वास ठेवा |

ज्या समयाच्या भविष्यवाणीचा येशू उल्लेख करीत आहे ती दानीएल 9:24-27 मधील 70 सप्तकांची भविष्यवाणी आहे. या भविष्यवाणीची पूर्णता येशूच्या बाप्तिस्म्यामध्ये सापडते, जेथे त्याचा पवित्र आत्म्याबरोबर अभिषेक झाला आहे आणि तो आपल्या सेवाकार्यास आरंभ करतो (प्रेषित 10:38). 70 सप्तकांची आश्‍चर्यकारक भविष्यवाणी खालील तक्त्यामध्ये स्पष्ट करण्यात आली आहे:

![Chart](https://sabbath-school-resources-assets.adventech.io/mr/ss/2024-03/01/chart.png)

या भविष्यवाणीमध्ये, एक दिवस एका वर्षासाठी आहे (गणना 14:34, यहेज्केल 4:6). भविष्यवाणीची सुरवात इ. स. पूर्वी 457 मध्ये झाली जेव्हा पारसी राजा अर्तहशहस्त याने फर्मान जारी केले, यरुशलेमाच्या जीर्णोद्वाराचे कार्य पूर्ण करणे (एज्रा 7 पाहा).

भविष्यवाणीची 69 सप्तकें इ. स. 27 पर्यंत पोहचतात, हाच समय जेव्हा येशूचा बाप्तिस्मा झाला व पवित्र आत्म्याबरोबर अभिषेक झाला व त्याच्या सेवाकार्याचा आरंभ झाला.

त्याचे क्रूसावरील मरण साडे-तीन वर्षानंतर येणार होते.

शेवटी, सत्तराव्या सप्तकाचा शेवट इ. स. 34 मध्ये येणार होता जेव्हा स्तेफनास धोंडमार करण्यात आला आणि शुभवर्तमानाचा संदेश विदेशी व यहूदी यांच्याकडे जाण्यास सुरवात झाली.

`70 सप्तकांच्या भविष्यवाणीचा अभ्यास भूतकाळात तुम्ही केव्हा केला होता? ही भविष्यवाणी ठाऊक असणे तुमचा विश्‍वास वाढण्यास कशी मदत करते, केवळ येशूमध्येच नव्हे तर भविष्यवाणीच्या शब्दांच्या विश्‍वासावर?`