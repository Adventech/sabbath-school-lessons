---
title:  येशूचा बाप्तिस्मा
date:   03/07/2024
---

`मार्क 1:9-13 वाचा. येशूच्या बाप्तिस्म्यावेळी कोण हजर होते आणि काय घडले?`

योहानाने येशूचा यार्देन नदीत बाप्तिस्मा केला. आणि जसा येशू पाण्यातून बाहेर आला, त्याने पाहिले की स्वर्ग उघडला गेला आहे आणि पवित्र आत्मा त्याच्यावर कबूतराप्रमाणे उतरत आहे. तो स्वर्गांतून देवाची वाणी ऐकत आहे, “तू माझा पुत्र, मला परमप्रिय आहेस, तुजविषयी मी संतुष्ट आहे” (मार्क 1:11).

ह्या घटना येशूच्या बाप्तिस्म्याच्या महत्त्वाकडे निर्देश करतात. पिता, पुत्र आणि पवित्र आत्मा हजर आहेत, सर्व एकत्र मिळून येशूच्या सेवाकार्याच्या आरंभाची खात्री करीत आहेत. या घटनेच्या महत्त्वाचे प्रतिध्वनी मार्क 15 मधील क्रूसाजवळील दृष्यांत सापडतील. पुष्कळ असे गोष्टीचे सारखेच घटक दृष्यांमध्ये पुन्हा येतील.

आत्म्याने येशूला अरण्यात नेले. “नेले” हा शब्द (र्वीेींश) ग्रीक शब्द इकबालो (शज्ञलरश्रश्रे) यापासून आला आहे, हाच समान शब्द भूतें घालविण्यासाठी मार्क शुभवर्तमानात वापरण्यात आला आहे. येथे आत्म्याची उपस्थिती येशूच्या जीवनातील पवित्र आत्म्याचे सामर्थ्य स्पष्ट करते. प्रभू आपल्या सेवाकार्याचा प्रवास सुरु करीत आहे आणि लगेचच त्याचा सैतानाशी सामना झाला. या दृष्यामधील संघर्षाची भावना 40 दिवसांच्या मोहांच्या संदर्भाने प्रदर्शित झाली, हिंस्त्र प्राण्यांची उपस्थिती, आणि देवदूतांनी येशूची सेवा केली.

मार्कच्या शुभवर्तमानाचे सुरवातीचे दृष्य अगदी वेगळे होते ते म्हणजे येशूला दैवी आणि मानवी रुपांत सादर करण्यात आले. दैवीपणाच्या बाजूला: तोच ख्रिस्त आहे, मसीहा (मार्क 1:1), प्रभूची घोषणा संदेशवाहकाद्वारे झाली (मार्क 1:2,3), योहानापेक्षा सामर्थ्यशाली (मार्क 1:7), परमप्रिय पुत्र ज्याच्यावर पवित्र आत्मा उतरतो (मार्क 1:10,11). परंतु मानवीपणाच्या बाजूला, आपण खालील गोष्टी पाहतो: त्याचा बाप्तिस्मा योहानाद्वारे झाला (ख्रिस्ताद्वारे योहानाचा नव्हे, मार्क 1:9), त्यास आत्म्याने अरण्यात नेले (मार्क 1:12), सैतानाने मोह आणले (मार्क 1:13), हिंस्त्र प्राण्यासोबत (मार्क 1:13), आणि देवदूतांनी सेवा केली (मार्क 1:13).

हा विरोधाभास का? हे ख्रिस्ताच्या आश्‍चर्यकारक सत्याकडे निर्देश करते, आमचा प्रभू आणि तारणारा, आमचा देव, आणि तरीही मानवप्राणी, आमचा बंधू आणि आमचे उदाहरण. या कल्पनेभोवती आम्ही आमचे मन पूर्णपणे कसे गुंडाळावे? आपण करु शकत नाही. परंतु ते आम्ही विश्‍वासावर स्वीकारतो आणि आम्हाला हे सत्य आम्हास काय प्रकट करते याचे आश्‍चर्य करतो की देवाची मानवासाठी प्रीति काय आहे.

`देवाच्या आश्‍चर्यकारक प्रीतिविषयी हे आपणास काय सांगते की, जरी येशू देव होता, तरी त्याने आमचे तारण करण्यासाठी आमचा मानवीपणा त्याने स्वतःवर घेतला?`