---
title:  शुभवर्तमानाचा प्रारंभ
date:   29/06/2024
---

### ह्या आठवड्याकरिता अभ्यास
प्रेषित 13:1-5,13; प्रेषित 15:36-39; मार्क 1:1-15; यशया 40:3; दानी 9:24-27.

> <p>सुवर्णवचन</p>
> “योहान धरला गेल्यावर येशू गालीलांत जाऊन देवाच्या राज्याची सुवार्ता गाजवीत असे म्हणाला, समय पूर्ण झाला आहे व देवाचे राज्य जवळ आले आहे; पश्‍चात्ताप करा, व सुवार्तेवर विश्‍वास ठेवा” (मार्क 1:14,15).

मार्कचे शुभवर्तमान कोणी लिहिले, व ते का लिहिण्यात आले? कुठलेही शुभवर्तमान आपल्या लेखकाच्या नावाची नोंद करीत नाही. जे अगदी जवळ येते ते म्हणजे योहान, या प्रिय शिष्याच्या संदर्भामध्ये (योहान 21:20,24 पाहा).

तरीही, अगदी सुरवातीच्या समयापासून, प्रत्येक अधिकृत शुभवर्तमान एकतर प्रेषिताशी संबंधित आहे (मत्तय, योहान) किंवा प्रेषिताच्या सहकार्‍यासोबत. उदाहरणार्थ, लुकाचे शुभवर्तमान पौलाशी संबंधित आहे (कलस्सै 4:14, 2 तीमथ्य 4:11, फिलिप्पै 1:24 पाहा). मार्कचे शुभवर्तमान पेत्राबरोबर जोडले गेले आहे (1 पेत्र 5:13 पाहा).

जरी मार्कचा लेखक आपले नांव वचनामध्ये देत नाही, तरी पूर्वीच्या मंडळीच्या प्रथा सूचित करतात की मार्कच्या शुभवर्तमानाचे लेखक योहान मार्क होता, काही वेळेस पौल व वर्णवा यांचा प्रवासातील सहकारी (प्रेषित 13:2,5) आणि नंतर पेत्राचा सहकारी (1 पेत्र 5:13).

पवित्रशास्त्रांत सांगितल्याप्रमाणे मार्कविषयी शिकणे ही या आठवडी पहिली पायरी असेल, त्यात आपण त्याचे सुरवातीचे अपयश व नंतर त्यातून सुधारणा ही पाहाणार आहोत. नंतर आपला अभ्यास मार्कच्या सुरवातीच्या भागाकडे वळणार आहे यात गोष्ट ज्या दिशेने जात आहे ते पाहाणार आहोत आणि नंतर मागे वळून पाहाणार आहोत की हा अपयशी ठरलेला आणि नंतर सुधारलेला मिशनरी असे वचन का लिहितो.