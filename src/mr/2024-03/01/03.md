---
title:  दुसरी संधी
date:   01/07/2024
---

`प्रेषित 15:36-39 वाचा. पौलाने योहान मार्कला का नाकारले, आणि बर्णबाने त्याला दुसरी संधी का दिली?`

पौलाने या तरुणाला नाकारले याचे कारण प्रेषित 15:38 मध्ये देण्यात आले आहे. मार्क त्यांच्यातून निघाला आणि त्याने सुवार्तेचे कार्य पुढे चालविले नाही. पौलाची प्रवृत्ती सडेतोडपणाची होती. सुवार्तेचे जीवन विशेषतः पुरातन जगामध्ये, अतिशय कठीण व आव्हानात्मक होते (2 करिंथ 11:23-28 बरोबर तुलना करा). असे आव्हानात्मक कार्य आणि परिस्थिती याचे ओझे पुढे नेण्यासाठी पौल त्याच्या सुवार्तिक सहकार्‍यांच्या मदतीवर अवलंबून होता. त्याच्या दृष्टिकोणातून, जो इतक्या लवकर इतक्या निराधारपणे सोडून जातो त्याला सुवार्तिकांच्या गटामध्ये राहण्यास पात्र (योग्य) नाही कारण ते दुष्टाईच्या शक्तिविरुद्ध हातोहात लढत असतात.

बर्णबाने असहमती दर्शविली. त्याने मार्कमध्ये क्षमता पाहिली आणि या तरुणाला मागे सोडावे अशी त्याची इच्छा नव्हती. पौल आणि बर्णबा यांच्यामध्ये योहान मार्क याच्यावरून फारच मोठे मतभेद निर्माण झाले की त्यांचे मार्ग वेगवेगळे झाले. पौलाने आपल्याबरोबर जाण्यासाठी सीलास यास बरोबर घेतले, आणि बर्णबाने मार्कला घेतले.

प्रेषितांचे कृत्ये बर्णबाने त्याच्याबरोबर जाण्यासाठी मार्कची निवड का केली याचे स्पष्टीकरण देत नाही. खरे पाहिले असता, ह्या परिच्छेदामध्ये हे शेवटचे ठिकाण आहे जेथे ह्या दोन मनुष्यांचा उल्लेख आहे. परंतु मनोरंजकपणे पाहिले असता, हे शेवटचे ठिकाण नव्हे जेथे नवीन करारामध्ये मार्कचा उल्लेख झाला आहे.

`कलस्सै 4:10, 2 तीमथ्य 4:11, फिलिमोन 24, आणि 1 पेत्र 5:13 वाचा. ही वचनें मार्कच्या सुधारणेविषयी कोणती सविस्तर माहिती सूचित करते?`

मार्कमध्ये आश्‍चर्यकारकपणे परिवर्तन झालेले दिसते. ह्या सर्व परिच्छेदांमध्ये, पौल मार्कचे त्याच्यासाठी व सुवार्तेसाठी मोल सूचित करतो. पौल त्यास आपला सह-कामदार असा समजतो आणि तीमथ्यास सांगतो की मार्कला त्याच्याबरोबर घेऊन ये. पेत्राचे 1 पत्र सूचित करते की पेत्राचे मार्कबरोबर जवळचे संबंध होते. पौल आणि पेत्र यांची पुस्तकें इ.स. 60 च्या पूर्वाधात लिहिली आहेत, प्रेषित 15च्या अनुभवाच्या जवळजवळ 15-20 वर्षे आधी. मार्क स्पष्टपणे आपल्या अपयशामधून बाहेर पडला, त्याचा नातेवाईक बर्णबा याने जो विश्‍वास त्याच्यावर टाकला होता त्याद्वारे खरोखर पात्र ठरला.

`अशा वेळेचा विचार करा जेव्हा तुम्ही किंवा तुमचा मित्र याला दुसरी संधी मिळाली. त्या अनुभवाने तुम्हांस कसे बदलले आणि ज्यांनी तुम्हाला मदत केली? त्याने तुमच्या सुवार्तेच्या कार्यात तुमच्यामध्ये कसे बदल घडवून आणले?`