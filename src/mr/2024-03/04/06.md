---
title:  वाढणार्‍या बियांचा दाखला
date:   25/07/2024
---

`मार्क 4:26-29 वाचा. या दाखल्याचा मूळ उद्देश काय आहे?`

मार्क याचे बहुतेक शुभवर्तमान यामध्ये मत्तय किंवा लूक किंवा दोन्हीही मध्ये समांतरता आहे. परंतु या दाखल्याबरोबर असे काही नाही. तो मार्कमध्ये एकमेव आहे. या लहान दाखल्याचा झोत वाढण्याच्या प्रक्रियेशी आहे. येशू सूचित करतो की याप्रमाणे देवाचे राज्य कार्य करते. मानवाला भूमिका निभवायची आहे, परंतु खरी वाढ हे देवाचे कार्य आहे. ही न संपणारी प्रक्रिया नव्हे. ही गोष्ट आकस्मिकपणे बियांची वाढ झाल्यावर संपते. तसेच, ख्रिस्ताचे दुसरे येणे अचानकपणे आमच्या जगाचा इतिहासाचा शेवट होईल.

`मार्क 4:30-32 वाचा. मोहरीच्या दाण्याच्या दाखल्याचा महत्त्वाचा जोर काय आहे?`

दाखल्याचा जोर यावर आहे की काहीतरी अगदी लहान वाढून कसे काहीतरी महाकाय होते. मोहरीचा दाणा अगदी एक ते दोन मिलिमिटर व्यासाचे असतात. (.039 ते .079 इंच). याठिकाणी ज्या रोपाचे वर्णन केले आहे ते बहुतेक काळी मोहरी असावी, ज्याचे लहान बी असतात (700 पेक्षा अधिक बिया एका ग्रॅममध्ये). तसेच हे जगातील सर्वात लहान बी नाही, ते अगदीच लहान असतात, विशेषतः तुलनात्मकरीतीने पाहिले असता जे झाड ते निर्माण करतात, जे जवळजवळ तीन मीटर (दहा फूट) वाढते. येशू याची देखील नोंद घेतो की पक्षी त्यांच्या फांद्यामध्ये आपली घरटी बनवितात. हा शेवटचा उल्लेख स्तोत्र 104:12 चा ओझरता उल्लेख आहे, तसेच दानीएल 4:10-12 बरोबर देखील अप्रत्यक्ष उल्लेख आहे. स्तोत्रसंहिता 104 देवाच्या जग उत्पन्न करणाच्या सामर्थ्याविषयी बोलते, आणि दानीएल 4 नबुखदनेसरास एक मोठा वृक्ष म्हणून सादर करते ज्यामध्ये सर्व जगाला सावली व अन्न सापडते.

येशू येथे तो मुद्दा सांगतो की देवाचे राज्य, ज्याची सुरवात अगदी लहान झाली, ते मोठे व प्रभावी होईल. येशूच्या काळातील लोकांनी कदाचित धुळीने भरलेल्या रस्त्याकडे गालीलीहून आपल्या शिष्यांबरोबर येताना पाहात असतील, परंतु समयाने दाखविले आहे की त्याचे कृपेचे राज्य जगांमध्ये विस्तारीत होताना दिसत आहे.

> <p></p>
> “सर्व राष्ट्रांस साक्ष व्हावी म्हणून राज्याची ही सुवार्ता सर्व जगात गाजवितील; तेव्हा शेवट येईल” (मत्तय 24:14).

`जेव्हा येशूने भविष्यवाणी केली तेव्हा “मंडळी” कशी होती याचा विचार करा. हे असे विशिष्ट व विश्‍वासाची खात्री करणारे असे का होते?`