---
title:  पृथ्वीवरील कर्तव्य व स्वर्गीय परिणाम (निष्पत्ती)
date:   28/08/2024
---

`मार्क 12:13-27 वाचा. येथे काय घडत आहे आणि येशू कोणती सत्यें शिकवितो ?`

धार्मिक पुढारी येशूला कशामध्ये तरी पकडण्याचा प्रयत्न करीत होते की त्याचा उपयोग त्याला दोष देण्यात होईल, मग तो रोम शासनाविरुद्ध असो किंवा लोकांविषयी असो. या संघर्षामध्ये कर देण्याचा प्रश्‍न पुढे आला. या समयी व ठिकाणी, कर देण्यास नकार देणे याचा अर्थ रोम शासनाविरुद्ध बंड, एक गंभीर गुन्हा.

जे कैसराचे आहे ते कैसराला देणे आणि ज्या गोष्टी देवाला देणे आहेत त्या देवाला द्या हे येशूचे उत्तर याने त्याला सापळ्याच्या बाहेर ठेवले आणि विश्‍वासणार्‍यांची सरकारशी काय जबाबदारी आहे याच्या सविस्तर सूचना पुरविल्या. “त्याने घोषणा केली की जर तुम्ही रोम शासनाच्या सुरक्षेखाली राहात आहात, तर त्यांनी त्या सत्तेला ज्या पाठिंब्याचा ती दावा करते ते दिले पाहिजे. जोपर्यंत याचा उच्च कर्तव्याशी संघर्ष होत नाही. परंतु त्याचवेळी शांतीपूर्णरीतीने देशाच्या नियमाच्या अधीन असताना, त्यांनी सर्ववेळी प्रथम आपली निष्ठा देवाला द्यावी.” - एलन जी. व्हाईट, द डिसाएर ऑफ एजस्, पान 602.

यापुढे जो प्रश्‍न येतो तो म्हणजे मृतांचे पुनरुत्थान. सदूकी हा याजकीय गट होता ज्यांनी केवळ मोशेची पाच पुस्तके यांनाच पवित्रशास्त्र म्हणून स्वीकारत होते. मृतांच्या पुनरुत्थानावर त्यांचा विश्‍वास नव्हता. जे दृष्य त्यांनी येशूला सादर केले ते तात्पुरते गृहीत धरलेले होते. त्यात सात भाऊ व एक स्त्री यांचा समावेश होता. मोशेच्या नियमाप्रमाणे जेव्हा एक मनुष्य निपुत्रिक मरतो, तेव्हा त्याचा भाऊ त्याच्या विधवेशी लग्न करु शकतो की त्यांची संपत्ती कुटुंबातच राहावी आणि त्या एकत्र येण्यामधून जी लेकरें जन्म घेतील ती कायदेशीरपणे मेलेल्या मनुष्याची असतील (अनुवाद 25:5-10).

पुनरुत्थानाच्या तत्त्वाला महत्त्व न देण्याचा प्रयत्न करीत असताना, सदूक्यांनी नैतिक पेचप्रसंगाकडे निर्देश केला की पुनरुत्थानामध्ये ती स्त्री कोणाची पत्नी असेल. येशूने दोन प्रकारच्या युक्तिवादाने त्यांचा सामना केला, पवित्रशास्त्राचा व देवाच्या सामर्थ्याचा उल्लेख केला. एक तो पुनरुत्थानामधील देवाच्या सामर्थ्याचे वर्णन करतो आणि सूचित करतो की स्वर्गांमध्ये विवाह होणार नाहीत. नंतर तो पुनरुत्थानाच्या तत्त्वाला उचलून धरतो व निर्गम 3:1-22 द्वारे आवाहन करतो, जेथे देव सूचित करतो की तो आब्राहाम इसहाक व याकोब यांचा देव आहे. येशू सूचित करतो की याचा अर्थ त्यांना उठविण्यात येईल; जर तो आब्राहाम, इसहाक व याकोब यांचा देव आहे तर ते मृत राहाणार नाहीत, जे आता मृत आहेत.

`जर कोणीतरी तुम्हांस विचारले, “तुम्हांस देवाचे सामर्थ्य ठाऊक आहे काय ?” तुम्ही काय उत्तर द्याल आणि का ?`