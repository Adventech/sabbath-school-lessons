---
title:  कोण म्हणाले तुम्ही ते करु शकता ?
date:   27/08/2024
---

`मार्क 11:27-33 वाचा. धार्मिक पुढार्‍यांनी येशूसमोर कोणते आव्हान आणले, आणि त्याने कसा प्रतिसाद दिला ?`

मंदिर शुद्ध केल्यानंतर दुसर्‍या दिवशी, धार्मिक पुढार्‍यांचा व त्याचा मंदिराच्या अंगणात सामना झाला, त्याला विचारण्यात आले की दोन दिवसांपूर्वी त्याने ते कोणत्या अधिकाराने केले. ते सत्य शोधण्याचा प्रयत्न करीत नव्हते तर त्याला सापळ्यात अडकविण्याचा प्रयत्न करीत होते. जर तो म्हणाला की त्याचा अधिकार देवापासून आहे, तर ते त्यास नकार देतील की एका खेड्यातील सुताराला इतका अधिकार असेल. जर त्याने कबूल केले की त्याचा अधिकार मानवापासून आहे, तर ते त्याला मूर्ख म्हणून सोडून देतील.

परंतु येशूला त्यांचा सापळा दिसून आला व म्हणाला की तो त्यांच्या प्रश्‍नाचे उत्तर देईल जर त्याने विचारलेल्या प्रश्‍नाचे उत्तर ते देतील तर. त्याने विचारले की बाप्तिस्मा करणार्‍या योहानाचा बाप्तिस्मा देवापासून होता की मनुष्यापासून. त्याचवेळी, पुढार्‍यांना दिसून आले की त्यांना सापळ्यात पकडण्यात आले आहे. जर ते म्हणाले की देवाकडून, तर येशू म्हणेल, “तुम्ही त्याच्यावर का विश्‍वास ठेवला नाही ?” जर ते म्हणाले मनुष्यापासून तर त्यांना लोकांची भीति वाट होती. म्हणून, ते खोटं बोलले व म्हणाले आम्हांला माहीत नाही. यामुळे येशूला त्यांच्या प्रश्‍नाच्या उत्तरास नकार देण्याची संधी मिळाली.

`मार्क 12:1-12 वाचा. येशूने उत्तर देण्याचे कसे टाळले, आणि त्याचा परिणाम काय झाला ?`

येशू द्राक्षमळ्याच्या दाखल्याविषयी सांगतो, धन्याने, एका माळ्यास आपला मळा सोपवला. जी गोष्ट येशू सांगत आहे त्याचा यशया 5 मधील द्राक्षमळ्याच्या दाखल्यांत मोठी समानता आहे, जेथे देव अविश्‍वासू इस्राएलाविरुद्ध दोष लावतो. प्रत्येकजण समांतरता ओळखतो. विशेषत: धार्मिक पुढारी.

ही गोष्ट अगदी अनपेक्षितपणे उघड होते जसे माळी कोणतेही फल धन्यास देण्यास नकार देतो. त्याऐवजी, ते त्याच्या सेवकाशी गैरवर्तन करतात व ठार मारतात. शेवटी, धनी आपल्या प्रिय पुत्रास पाठवितो, ज्याचा त्यांनी सन्मान करावा अशी त्याची इच्छा असते, परंतु असे होत नाही. ते कारण देतात की जर त्यांनी पुत्राला ठार मारले, तर द्राक्षमळा त्यांचा होईल. त्यांचा तर्क लक्षणीय आहे आणि त्यांच्यावर येणारा न्यायनिवाडा समर्थन करणारा असेल.

या गोष्टीमध्ये, येशू धार्मिक पुढार्‍यांना एक गंभीर इशारा देत आहे की त्यांची पावलें कोणत्या दिशेला जात आहेत. याप्रकाशामध्ये पाहाता, त्याचा दाखला भविष्यातील प्रेमळ इशारा आहे. त्यांच्यासाठी अद्यापही वेळ झाली नाही की त्यांनी बदलावे व काही ठराविक न्याय टाळवेत. काही पश्‍चात्ताप करतील, बदलतील आणि येशूचा स्वीकार करतील. इतर करणार नाहीत.