---
title:  जयोत्सवाने प्रवेश
date:   25/08/2024
---

`मार्क 11:1-11 आणि जखर्‍या 9:9,10 वाचा. येथे काय घडत आहे ?`

या गोष्टीचा अर्धा भाग येशू आपल्या दोन शिष्यांना जवळील गांवातून त्याच्यासाठी गाढव आणावयास पाठवितो यासाठी की त्यावर बसून तो यरुशलेमांत प्रवेश करु शकेल. या वृत्तांतावर इतका वेळ का खर्च करण्यात आला ?

याचे उत्तर दुपदरी आहे. एक, ते येशूच्या भविष्यवाणीचे सामर्थ्य स्पष्ट करते, त्याच्या येण्याचा मोठेपणा वाढावा आणि त्याची जोडणी देवाच्या इच्छेशी व्हावी. दोन, गोष्टीचे हे स्वरुप जखर्‍या 9:9,10 शी जोडले जाते, जे राजाविषयी बोलते जो गाढवावर बसून यरुशलेमांत जाईल. ते शलमोनाचा गाढवावर बसून यरुशलेमांत प्रवेश याची आठवण करुन देते (1 राजे 1:32-48), जेव्हा अदोनी याने सिंहासन बळकावण्याचा प्रयत्न केला आणि दावीदाने आज्ञा केली की ताबडतोब शलमोनाचा राज्यभिषेक व्हावा.

“ख्रिस्ताच्या जन्माच्या आधी पाचशे वर्षें, जखर्‍या संदेष्ट्याने इस्राएलाच्या येणार्‍या राजाविषयी भविष्यवाणी केली. आता ती भविष्यवाणी पूर्ण होणार होती. ज्याने इतक्या दीर्घकाळापर्यंत राजकीय सन्मानास नकार दिला होता तो आता यरुशलेमांस दावीदाच्या सिंहासनाचा अभिवचनीत वारस म्हणून येत आहे.” - एलन जी. व्हाईट, द डिसाएर ऑफ एजस्, पान 569.

यरुशलेम हे पर्वतीय क्षेत्रामध्ये 2,400 फूट उंचीवर वसलेले आहे (अंदाजे 740 मीटर). येशूच्या दिवसांत त्याची लोकसंख्या कदाचित 40,000 - 50,000 असावी. परंतु वल्हांडण सणाच्या वेळेस ही फुगत असे. हे नगर केवळ 250 एकरांत वसले आहे, परंतु पर्वतावरील मंदिराने त्यापैकी जवळजवळ 37 एकर जागा व्यापली आहे. सुंदर मंदिर नगरावर वर्चस्व ठेवते.

येशूने पूर्वेकडून प्रवेश केला, जैतुनाच्या डोंगरावरुन खाली उतरला आणि सुवर्ण दरवाज्याने प्रवेश करुन मंदिराच्या डोंगरावर गेला (तो दरवाजा आता विटांनी बंद केला आहे). संपूर्ण नगर त्याच्या प्रवेशाने ढवळून निघाले, प्रत्येकाने त्याच्या दर्शकात्मक कृतीचे महत्त्व ओळखले. जो लोक समुदाय येशू बरोबर होता तो मोठ्याने ओरडला “होसान्ना” या शब्दाचा मूळ अर्थ “आता तारण कर” परंतु अखेरीस येणे म्हणजे “देवाची स्तुती करा.”

गुप्त ठेवण्यासाठी समय, ज्याविषयी येशूने जवळजवळ सर्व मार्कमध्ये भर दिला आहे, तो निघून गेला. आता येशू उघडपणे यरुशलेमांत प्रवेश करता झाला, त्याने राजाला शोभेल अशा चिन्हात्मक कृतीचा उपयोग केला. त्याने मंदिरात प्रवेश केला, परंतु कारण आता दिवस बुडत आला होता, त्याने सभोवती पाहिले व बारा शिष्यांबरोबर बेथानी येथे विश्रांतीसाठी गेला. जे बंड किंवा दंग्यात बदलले असते ते त्याच्या शांतपणाच्या विसाव्यात बदलले, परंतु पुढचा दिवस वेगळा असेल.

`गाढवावर बसून जाणे ही कल्पना नम्रतेच्या कल्पनेस जागृत करते. हा इतका महत्त्वाचा गुण का आहे, विशेषत: ख्रिस्ती लोकांसाठी ? क्रूसाच्या प्रकाशामध्ये, आमच्याकडे काय आहे, ज्याचा आम्हांला अभिमान असेल ?`