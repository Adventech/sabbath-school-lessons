---
title:  शापित झाड आणि शुद्ध मंदिर
date:   26/08/2024
---

`मार्क 11:12-26 वाचा. येथे दिलेल्या घटनांचे महत्त्व काय आहे ?`

सकाळी, बेथानीवरुन येत असताना, यरुशलेमापासून 2 मैलावर (तीन किलोमीटरपेक्षा थोडे अधिक) येशूला भूक लागली. पानांनी भरलेले अंजिराचे झाड पाहून, तो त्याकडे गेला की काही प्रथम फळ मिळेल. ही कृती चोरी आहे असे समजण्यात येणार नव्हते कारण जुन्या कराराच्या नियमाप्रमाणे, एकाद्याला भूक लागली असेल तर तो आपल्या शेजार्‍याच्या शेतातून किंवा बागेतून फळ खाऊ शकतो (लेवीय 19:9, लेवीय 23:22, अनुवाद 23:25). परंतु त्याला तेथे फळ मिळाले नाही आणि तो झाडास म्हणाला, “यापुढे कोणी तुझे फळ कधीही न खावो.” (मार्क 11:14). ही येशूसाठी फार विचित्र व अनिश्‍चित अशी कृती होती, परंतु त्यानंतर काय घडले ते यापेक्षाही अधिक लक्षणीय होते.

पुढे जे घडले ते विदेशांच्या मंदिरात घडले, जेथे अर्पणें विकली जात होती (नुकतीच कैफाने याची सुरवात केली होती). येशूने सर्व विक्रेत्यांना मंदिरातून बाहेर काढले यासाठी की शांत प्रार्थना पुन्हा पुन्हा परतेल. ही कृती जे मंदिराचे प्रमुख होते त्यांच्यावर थेट अपमान होता.

येशू जुन्या कराराचे दोन उतारे अपवित्र वाहतुकीचा धिक्कार म्हणून जोडतो. तो यावर जोर देतो की मंदिर हे सर्व लोकांसाठी प्रार्थनेचे घर आहे (यशया 56:7), यात विदेशांचाही समावेश आहे. नंतर तो म्हणतो की पुढार्‍यांनी मंदिरास लुटारुंची गुहा बनविले आहे (यिर्मया 7:11). नंतर, या आश्‍चर्यकारक दिवसाच्या शेवटी, येशू आपल्या शिष्यांसह नगर सोडतो (मार्क 11:19).

पुढील सकाळी, नगराकडे परत जाताना (मार्क 11:20-26 पाहा), अंजिराचे झाड पाहून शिष्य आश्‍चर्यचकित झाले कारण झाड मूळापासून सुकून गेले होते. येशू प्रार्थना व क्षमाशीलता याविषयी धडा बनवितो की काय घडले याच्या स्पष्टिकरणात. या सर्वांचा अर्थ काय ?

या दोन गोष्टी मार्कमध्ये चौथी सँडविच गोष्ट आहे (3 रा धडा पाहा). अशा गोष्टींमध्ये, समांतर भूमिकेबरोबर नाट्यमय अलंकार येतो, विरोधी कृती करताना किंवा विरोधी भूमिका समांतर कृती करते. या गोष्टीमध्ये अंजिराचे झाड आणि मंदिर समांतर उभे आहे. येशू झाडाला शाप देतो पण मंदिराचे शुद्धिकरण करतो, विरोधी कृती. परंतु उपरोधिकपणा हा आहे की धार्मिक पुढारी आता येशूला मारण्याचा कट करीत आहेत, आणि ती कृती मंदिराच्या सेवेच्या महत्त्वाचा शेवट करील, जे येशूमध्ये पूर्ण झाले.

`तुमच्या जीवनांतील कोणत्या गोष्टी येशूने शुद्ध करण्याची गरज आहे ? हे कसे घडेल ?`