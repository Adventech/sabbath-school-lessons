---
title:  मानवी प्रथा विरुद्ध देवाची आज्ञा
date:   04/08/2024
---

`मार्क 7:1-13 वाचा. कोणती संबंधित सत्यें येथे सादर केली आहेत ?`

आपण कल्पना करु शकतो की शब्बाथ शाळेमध्ये या उतार्‍याचा अभ्यास करणारी मुले घरी येऊन आपल्या आईला सांगतात की जेवणापूर्वी हात धुण्याची गरज नाही कारण येशूने असे सांगितले आहे. तथापि, ही गोष्ट आरोग्याविषयी नाही.

येशूच्या दिवसांत, त्या देशांतील पुष्कळ लोक विधीच्या शुद्धतेविषयी फारच चिंतित असायचे. दोन करारांच्या मधल्या काळांत, हात धुण्याची कल्पना सामान्य मनुष्यापर्यंत विस्तारीत करण्यात आली यासाठी की त्यांनी विधीमध्ये शुद्ध असावे, जरी हे नियम मूलत: जुन्या करारातील याजकानांच लागू होते (निर्गम 30:17-21). हा विचार मनांत ठेवून धार्मिक पुढार्‍यांनी शिष्यांविषयी येशूकडे तक्रार केली.

येशूने त्याला विचारलेल्या प्रश्‍नाचे थेट उत्तर दिले नाही. त्याऐवजी, त्याने शिष्यांचा बचाव करताना दुहेरी-प्रतिसाद दिला. एक, त्याने यशयाचा कडक शब्दांतील उतारा सांगितला जेथे राष्ट्र देवाचा आदर केवळ शब्दांनी करतात म्हणून धिक्कार केला आहे, परंतु त्यांचे हृदय त्याच्यापासून फार दूर आहे (यशया 29:13). यशयामधील हा उतारा दैवी आज्ञेऐवजी मानवी प्रथा त्या जागी घालतो याबद्दल दोष देतो.

येशूच्या उत्तराचा दुसरा भाग यशयाचा उतारा बाजूला ठेवतो. प्रभू आपला बाप व आपली आई यांचा मान राख ही आज्ञा सांगतो (निर्गम 20:12) म्हणजे वृद्धपकाळांत त्यांची काळजी घेणे - परंतु धार्मिक प्रथा याविरुद्ध होत्या जेथे कोणीतरी देवाला काहीतरी देतो (देणगी), व तिचा उपयोग स्वत:साठी करतो, परंतु वृद्ध असलेल्या आई-वडिलांच्या गरजा पुरवण्यास नकार देतो. आपण या सामन्याची कल्पना करु शकतो: “बाबा, मला क्षमा करा. मला तुम्हांला मदत करावयास आवडले असते, पण मी पैसे मंदिरासाठी दिले.”

अशाप्रकारच्या ढोंगीपणास येशू कशाशीही तडजोड न करता हल्ला करतो. त्यांनी मानवी प्रथा देवाच्या वचनावर ठेवल्या होत्या आणि असे करुन त्यांनी पाप केले होते.

म्हणून परुशांच्या प्रश्‍नाला उत्तर काय होते ? येशूचा प्रतिसाद सूचित करतो की त्यांचे हाताचे शुद्धिकरण यावर जोर देणे खात्रीलायक वाटत नाही जसे ते देवाच्या इच्छेप्रमाणे गरजेचे आहे. त्याऐवजी, त्याचा प्रतिसाद देवाच्या आज्ञेला स्पष्टपणे पाठिंबा देतो मानवी प्रथांना नव्हे. (मार्क 1:44; मार्क 7:10,11; मार्क 10:3-8; आणि मार्क 12:26, 29:31 देखील पाहा).

`आपल्या देखील काही “प्रथा” असतील ज्या कदाचित देवाच्या आज्ञांबरोबर संघर्ष करीत असतील ? जर असे आहे, तर त्या काय असतील ?`