---
title:  “तू यहूद्यांचा राजा आहसे काय ?”
date:   15/09/2024
---

`मार्क 15:1-15 वाचा. कोणत्या प्रकारच्या उपरोधिकपणाची परिस्थिती येथे उद्भवली ?`

पाँटियस पिलात हा इ.स. 26 पासून इ.स. 36 पर्यंत यहूदाचा गव्हर्नर होता. तो दयाळू पुढारी नव्हता आणि त्याच्या पुष्कळ कृत्यांनी देशांतील नागरीकांमध्ये असंतोष होता (लूक 13:1 बरोबर तुलना करा). येशूच्या यहूदी न्यायाचा परिणाम ईश्‍वर निंदेसाठी मरणदंडाची शिक्षा असा झाला. परंतु रोम सत्तेखाली, यहूदी लोक लोकांना बहुतेक बाबतीत शिक्षा देऊ शकत नव्हते, आणि म्हणून, त्यांनी येशूला दोषारोपणासाठी पिलाताकडे आणले.

पिलातासमोर येशू विरुद्ध लावलेल्या दोषाचा उल्लेख नाही, परंतु याचा अंदाज लावणे शक्य आहे की तो पिलाताने येशूला विचारलेल्या लहान प्रश्‍नावर आधारीत आहे : “तू यहूद्यांचा राजा आहेस काय ?” (मार्क 15:2). जुन्या कराराच्या काळांत, इस्राएल लोक आपल्या राजांना अभिषेक करीत असत; म्हणून हे पाहाणे कठीण नाही की मसीहा (अभिषिक्त) हा शब्दास कलाटणी देण्यात आली आणि सम्राटाच्या स्पर्धेमध्ये राजा म्हणून आदर देण्याचा दावा करण्यात आला. म्हणून, न्यायसभेसमोर जो दोष आणला तो ईश्‍वरनिंदेचा होता त्याचवेळी गव्हर्नर समोर जो दोष आणला गेला तो राजद्रोहाचा होता जो मृत्युकडे घेऊन जाणार होता.

उपरोधिकपणा हाच आहे की येशू हा मसीहा व यहूद्यांचा राजा दोन्हीही आहे. त्याचा ईश्‍वरनिंदा व राजद्रोह याचा दोषारोप चुकीचा होता; त्याऐवजी त्याला आदर आणि उपासना मिळावयास हवी होती. तरीही, येशू आताही दयेने वर्तन करीत होता. पिलाताला त्याचा प्रतिसाद, “तू म्हणतोस तसेच” (मार्क 15:2), ते स्वत:ला गुंतवून न घेणारे होते. त्याने त्या पदवीस नकारही दिला नाही की त्याची पुष्टीही केली नाही. याचा प्रतिसाद कदाचित असे सूचित करतो की तो राजा आहे पण वेगळ्या प्रकारचा (योहान 18:33-38 बरोबर तुलना करा).

मार्क 15:6 कथेमध्ये प्रथेची ओळख करुन देते की वल्हांडण सणाच्या वेळेला एका कैद्यांस सोडून देणे. मार्क 15:9 मध्ये, पिलाताने विचारले की तुमच्यासाठी “यहूद्यांच्या राजाला” सोडावे काय आणि कदाचित तो व्यंगात्मकपणे बोलला असेल, पण खरोखर उपरोधिकपणा त्याच्या विरुद्ध खेळत होता.

मार्क 15:9,10 क्षमता व अक्षमता याचा अभ्यास आहे. पिलात समजला की धार्मिक पुढारी येशूच्या विरुद्ध आहेत कारण त्यांच्यात द्वेष भरला आहे, पण त्याला ते समजले नाही, जमावाला विचारण्याद्वारे, तो धार्मिक पुढार्‍यांच्या हातचे खेळणे बनला. त्यांनी जमावाला पेटविले आणि येशूला क्रूसखांबी देण्याची मागणी केली. पिलात मागे सरला. वधस्तंभावर खिळणे हा मरणाचा इतका भयंकर प्रकार होता, विशेषत: ज्याला निर्दोष असे मानण्यात आले. हे किती वेदनादायक व्यंगात्मक होते की विधर्मी गव्हर्नरची मसीहाला सोडण्याची इच्छा होती. त्याचवेळी धार्मिक पुढार्‍यांना त्याला क्रूसावर खिळावे अशी इच्छा होती.

`जमावाच्या मागे जाण्यापासून तुम्हांस काय रोखते जेव्हा तसे करण्यासाठी मोठा दबाव आहे ?`