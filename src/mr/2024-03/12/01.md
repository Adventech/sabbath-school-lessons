---
title:  परीक्षा घेऊन क्रूसावर खिळणे
date:   14/09/2024
---

### ह्या आठवड्याकरिता अभ्यास
“मार्क 15, लूक 13:1, स्तोत्र 22:18, योहान 20:24-29, योहान 1:1-3, दानी 9:24-27.

> <p>सुवर्णवचन</p>
> “तिसर्‍या प्रहराच्या शेवटी येशू मोठ्याने आरोळी मारुन म्हणाला, ‘एलोई, एलोई, लमा सबकतनी ?’ माझ्या देवा, माझ्या देवा, तू माझा त्याग का केला ?” (मार्क 15:34)

मार्क 15 तीव्र भावनेच्या कथेचे हृदय आहे. ते येशूवरील खटला, त्याचा धिक्कार, शिपयांद्वारे निंदा, त्याचे क्रूसावर खिळणे आणि नंतर त्याचे मरण व पुरणे यास सादर करते. या अध्यायातील घटना पूर्ण आणि सविस्तर अशा सादर करण्यात आल्या आहेत, याचे कारण म्हणजे लेखकाची इच्छा आहे की वस्तुस्थितीने स्वत: बोलावे.

या संपूर्ण अध्यायामध्ये, उपरोधिकपणा महत्त्वाची भूमिका करतो. याच कारणामुळे, उपरोधिकपणा काय आहे याची स्पष्ट व्याख्या कळण्यास मदत होते.

उपरोधिकपणामध्ये तीन गोष्टी सामावलेल्या असतात : (1) दोन प्रकारचे अर्थ, (2) दोन्ही गोष्टी एकमेकांच्या संघर्षात किंवा विरोधात असतात, आणि (3) कोणाला तरी उपरोधिकपणा दिसत नाही आणि त्याला कळत नाही की काय चालले आहे आणि ठाऊक नसते की त्याला किंवा तिला त्याचे परिणाम भोगावे लागणार आहेत.

या आठवडी, पिलाताच्या प्रश्‍नामधून, “तू यहूद्यांचा राजा आहेस काय ?” निंदा करणार्‍या शिपायांसाठी, क्रूसावरचे चिन्ह आणि निंदा करणार्‍या धार्मिक पुढार्‍यांसाठी, “त्याने दुसर्‍यांचे तारण केले, त्याला स्वत:चा बचाव करता येत नाही,” त्याचवेळी शिमोन नावांचा कोणी एक कुरेनेकर अनपेक्षितरीतीने समोर येतो, हा अध्याय वेदनादायक व्यंगाने भरला आहे जो तथापि येशूच्या मरणाविषयी व त्याचा अर्थ काय याविषयी शक्तिशाली सत्यें प्रकट करतो.