---
title:  येशूच्या सेवाकार्यातील एक दिवस
date:   06/07/2024
---

### ह्या आठवड्याकरिता अभ्यास
मार्क 1:16-45, योहान 1:29-42, मार्क 5:41, लूक 6:12, लेवीय 13

> <p>सुवर्णवचन</p>
> “येशूने त्यांस म्हटले, माझ्यामागे या, म्हणजे तुम्ही मनुष्यें धरणारे व्हाल असे मी करीन” (मार्क 1:17).

प्रत्येक शुभवर्तमान येशूच्या सेवाकार्याची सुरवातीची ओळख एका विशिष्ट प्रकारे करते.

मत्तय, येशू शिष्यांना पाचारण करतो आणि नंतर डोंगरावरील प्रवचन देतो असे सादर करतो.

लूक, येशू शब्बाथ दिवशी नासरेथमधील सभास्थानात त्याचे पहिले भाषण करतो अशी गोष्ट सांगतो.

योहान, सुरवातीला पाचारण केलेल्या काही शिष्यांची आठवण करतो आणि काना येथील लग्न, जेथे येशूने आपला पहिला चमत्कार केला.

मार्कचे शुभवर्तमान, चार शिष्यांना केलेल्या पाचारणाची आठवण करतो आणि कफर्णहूम येथील शब्बाथाचे वर्णन करतो व त्यानंतर काय घडले.

“येशूबरोबरचा हा शब्बाथ” मार्कच्या पुस्तकाच्या आरंभी वाचकांना येशू कोण आहे याची जाणीव देतो. या आठवड्याच्या धड्याच्या संपूर्ण भागामध्ये, त्याच्या फारच थोड्या शब्दांची नोंद झाली आहे; शिष्यांना छोटेस पाचारण, भूताला आज्ञा, इतर ठिकाणी भेट देण्याची योजना, आणि कुष्ठरोग्यास बरे केले व त्यास सूचना दिली त्याने जाऊन स्वतःस शुद्ध होण्याकरिता याजकास दाखवावे. याठिकाणी कृतीवर भर दिला आहे, विशेषतः बरे होणार्‍या लोकांसाठी. शुभवर्तमानाच्या लेखकांना ताबडतोब हा शब्द वापरण्यास आवडते कारण ते येशूच्या जलदकृतीची हालचाल स्पष्ट करते.