---
title:  “माझ्यामागे या”
date:   07/07/2024
---

`मार्क 1:16-20 वाचा. येशूने शिष्य म्हणून पाचारण केलेली मनुष्यें कोण होती, आणि त्यांचा प्रतिसाद काय होता?`

मार्क 1 मध्ये येशूचे पुष्कळ शब्द नोंद करण्यात आलेले नाहीत. तरीही, मार्क 1:17 मध्ये त्याचे दोन मासेमारी करणार्‍यांना शब्द आहेत, शिमोन, नंतर ज्याला “पेत्र” असे म्हणण्यात येणार होते आणि त्याचा भाऊ, आंद्रिया. ही दोन मनुष्यें गालील समुद्राच्या किनारी उभी राहून जाळें टाकीत होते.

येथे बोट किंवा मासे धरण्यासाठी लागणार्‍या इतर कुठल्याही साहित्याचा उल्लेख नाही, हे कदाचित असे सूचित करते की ही दोन मनुष्यें आर्थिक बाबतीत चांगली नव्हती. मार्क 1:19-20 मध्ये, याकोब आणि योहान त्यांचे वडील व सेवक यांच्याबरोबर बोटीत होेते, जे सूचित करते की ते पेत्र आणि आंद्रिया यांच्यापेक्षा आर्थिक बाबतीत चांगले होते. लूक सूचित करतो की पेत्राकडे बोट होती आणि खरे पाहिले असता, याकोब व योहान, पेत्र आणि आंद्रिया यांचे भागीदार होते (लूक 5:1-11 पाहा). परंतु मार्कचे शुभवर्तमान कदाचित दोन-दोन भावांच्या जोडीमधील विरोधाभास सादर करीत असेल, आणि तो फरक स्पष्ट करण्यासाठी, येशू दोघांनाही शिष्यत्त्वासाठी बोलावीत आहे, ज्यांच्याकडे कमी साधनें आहेत व ज्यांच्याकडे अधिक साधने आहेत.

येशूचे या मनुष्यांना पाचारण हे साधे, थेट व भविष्यात्मक आहे. तो त्यांना त्याच्यामागे येण्यासाठी पाचारण करतो - म्हणजे, त्याचे शिष्य होण्यासाठी. तो सूचित करतो की जर त्यांनी त्याच्या पाचारणास प्रतिसाद दिला, तर तो त्यांना माणसे धरणारे करण्याचे कार्य हाती घेईल.

`ह्या मनुष्यांनी ताबडतोब सर्वकाही सोडून (मार्क 1:16-20) येशूच्यामागे का गेले यावर मनन करा.`

योहानाचे शुभवर्तमान हे चित्र अधिक पूर्णपणे भरते (योहान 1:29-42 पाहा). असे दिसते की हे बंधु बाप्तिस्मा करणार्‍या योहानाचे अनुयायी होते आणि येशू हा “जगाचे पाप हरण करणारा देवाचा कोकरा” (योहान 1:29) हे गाजविताना त्यांनी त्याला ऐकले होते. ते येशूला भेटले आणि त्यांनी येशूबरोबर यार्देन नदी जवळ वेळ घालविला. तसेच, त्यांचा सेवाकार्यासाठी येशूच्या पाचारणाचा स्वीकार ही काही गंमत नव्हती किंवा अविचारीपणे केलेले धाडस नव्हते. त्यांनी यावर पूर्ण विचार केला होता.

परंतु मार्कने अधिक सविस्तरपणे का लिहिले नाही? त्याचप्रमाणे, येशूचे सामर्थ्यावर जोर देण्यासाठी. तो बोलावतो, आणि तयार असलेले मासे धरणारे उत्तर देतात, आणि त्यांचे जीवन आणि जग, त्यानंतर कधीच यासारखे राहिले नाही.

`येशूच्या मागे येण्यासाठी तुम्हांला काय सोडून देण्यास सांगितले आहे? (विशेषतः जर तुम्ही कशाचाही विचार करू शकत नसाल तर, तुमच्या उत्तराच्या सूचितार्थाविषयी विचार करा.)`