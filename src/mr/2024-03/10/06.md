---
title:  मनुष्याच्या पुत्राचे येणे
date:   05/09/2024
---

`मार्क 13:24-32 वाचा. कोणती मोठी घटना येथे वर्णन करण्यात आली आहे.`

मार्क 13:24-32 मध्ये एक महान घटनेचे वर्णन करण्यात आले आहे ती दुसरी-तिसरी काही नसून येशू ख्रिस्ताचे वैभवाने परत येणे आहे, सूर्य, चंद्र व तारे यात चिन्हे होतील. नवीन करार या भविष्यवाणींनी भरला आहे ज्या या अद्भुत घटनेकडे निर्देश करते. 1 थेस्सल 4:13-18 मध्ये प्रेषित पौल सविस्तर वर्णन करीत आहे. जेथे तो जे ख्रिस्तामध्ये झोपी गेलेले आहेत त्यांच्याविषयी बोलत आहे, जे जीवंत केले जातील आणि जीवंत संतांबरोबर ख्रिस्ताला भेटण्यासाठी वर आकाशात जातील. 1 करिंथ 15 मध्ये, प्रेषित सविस्तरपणे मृतांच्या पुनरुत्थानाच्या सत्यतेविषयी बोलतो, जे ख्रिस्ताच्या परत येण्याच्या वेळी घडेल.

2 पेत्र 3:3-13 मध्ये, पेत्र महान दिवसाचे वर्णन करतो, हे देखील स्पष्ट करतो की प्रभू आपल्या वचनांविषयी विलंब करीत नाही, परंतु त्याची इच्छा आहे की सर्व लोकांनी पश्‍चात्ताप करावा आणि प्रकटीकरणामध्ये ख्रिस्ताच्या येण्याची वेगवेगळी वर्णनें आहेत (प्रकटी 1:7, प्रकटी 6:12-17, प्रकटी 14:14-20 आणि प्रकटी 19:11-21 पाहा). नवीन कराराची सततची शिकवण हीच आहे की ख्रिस्ताचे परत येणे वैयक्तिक, प्रत्यक्ष, दृष्य, आणि स्पष्टपणे असेल. तो येईल तेव्हा प्रत्येकजण त्याला पाहील.

“ही पीढी” आणि “तो दिवस” किंवा “ती घटिका” म्हणजे काय ? या शब्दांमुळे पुष्कळ लोक गोंधळात पडले आहेत कारण ज्या पीढीबरोबर येशू बोलला ती मरुन दीर्घकाळ लोटला आहे.

या उतार्‍यासाठी अनेक उपाय सूचित करण्यात आले आहेत. काही असा युक्तिवाद करतात की “पीढी’ हा शब्द एक वंशाच्या लोकांसाठी वापरण्यात आला आहे, याबाबतीत यहूदी. याचा अर्थ यहूदी वंशाचा तो येण्यापूर्वी नाश होणार नाही. दुसरा उपाय म्हणजे त्या पीढीच्या लोकांसाठी बोलते जे पाहातात की सर्व चिन्हें पूर्ण झाली आहेत जी येशू येण्यापूर्वी घडणार नाहीत.

परंतु मार्क 13:30 मध्ये एक साधा उपाय देण्यात आला आहे, येशू “हा” शब्द वापरतो जसे “ह्या पीढीमध्ये” आणि मार्क 13:32 “तो” शब्द वापरतो जसे “तो दिवस घटिका.” मार्क 13 मध्ये, “हा” शब्द (हाऊटोस, हॉटे, टाऊटो) 1-13 वचनांमध्ये फार अधिक वेळेस दिसतो, जो यरुशलेमाच्या नाशाकडे घेऊन जातो. “तो” शब्द अध्यायाचा शेवटचा भागास स्पष्ट करते.

म्हणून, “ही पीढी” बहुतेक करुन पहिल्या शतकातील पीढीचा उल्लेख आहे, ज्यांनी यरुशलेमाचा नाश पाहिला, ज्याप्रमाणे मार्क 13:30 वर्णन करते. तथापि, मार्क 13:32 ख्रिस्ताच्या दुसर्‍या येण्याचा उल्लेख करते, जे अजूनही भविष्यांत आहे आणि पहिल्या शतकापासून फार दूर आहे. परिणामी, मार्क 13:32 “तो” या शब्दाचा वापर करते व त्या घटनांविषयी बोलते जे पहिल्या शतकापासून फारच दूर आहे.