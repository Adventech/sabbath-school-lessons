---
title:  दगडावर दगड राहाणार नाही
date:   02/09/2024
---

`मार्क 13:1-13 वाचा. येशूच्या मंदिराच्या विधानाबद्दल शिष्यांचा प्रतिसाद काय होता, आणि येशूने त्यांना दिलेल्या उत्तराचे महत्त्व काय?`

आपण नोंद केल्याप्रमाणे, मंदिराची इमारत खरोखर आश्‍चर्यकारक इमारत होती. जोसेफस नोंद करतो की इमारतीच्या दक्षिण बाजूला असलेल्या राजाच्या द्वार मंडपास 162 खांब होते, त्यांतील प्रत्येक खांबाला विळखा घालण्यासाठी तीन माणसांना हाताला हात धरुन विळखा घालावा लागत असे (अँटीक्विटीस, 15.11.5-413-414). येशू म्हणतो ते सर्व खाली पाडले जातील. अशाप्रकारची ह्या आश्‍चर्यकारक इमारती विषयीची भविष्यवाणी ऐकणार्‍याला वाटेल की जगाचा शेवट आहे.

“जसे ख्रिस्ताचे लक्ष या वैभवी मंदिराकडे आकर्षिले गेले, तर ज्यांचा अस्वीकार झाला आहे त्यांचे न उच्चारलेले विचार काय असतील ! त्याच्यासमोर असलेले दृष्य खरोखर सुंदर होते, परंतु त्याने दु:खाने म्हटले, मला सर्व दिसते. इमारती खरोखर अद्भुत होत्या. तुम्ही या भिंतीकडे पाहात असता वाटेल की त्या नाश पावणार्‍या नाहीत; परंतु माझे शब्द ऐका : एक दिवस असा येईल की जेव्हा ‘जो पाडला जाणार नाही, असा येथे दगडावर दगड राहाणार नाही.’ ” - एलन जी. व्हाईट, द डिसाएर ऑफ एजस्, पान 627.

शिष्यांना जाणून घ्यायची इच्छा होती की येशूने केलेली भविष्यवाणी कधी पूर्ण होईल. म्हणून, मार्क 13:4 मध्ये, एक लहान गट - पेत्र, याकोब, योहान व आंद्रिया - त्याला त्या समयाविषयी विचारत आहेत. त्यांना माहीत असावयास हवे होते की या गोष्टी केव्हा घडतील आणि त्या घडण्याविषयीची चिन्हें काय.

मार्क 13:5-13 मध्ये लक्षणीय काय आहे तर येशू आपला बहुतेक वेळ यरुशलेमाच्या पतनाचे वर्णन करण्यात घालवीत नाही तर तो आपल्या शिष्यांना इशारा देतो की त्यांनी आपल्या सेवाकार्यामध्ये सुरवातीची ख्रिस्ती मंडळी स्थापन करण्याची अपेक्षा धरावी. ते सोपे आहे असे ऐकण्यास वाटत नव्हते.

खरे पाहाता, त्यांचा छळ होणार होता, त्यांना न्यायालयात उभे करण्यात येणार होते आणि काहीना ठार मारण्यात येणार होते. परंतु या सर्वांतून, येशू सूचित करतो की अजून वेळ आली नाही. ते गलबला असलेल्या घटनांनी फसविले जाणार नव्हते. पुढे, पवित्र आत्मा त्यांना योग्य वेळी बोलण्यासाठी शब्द देणार होता, जरी कुटुंब आणि मित्र त्यांना वाळीत टाकणार होते.

या प्रस्तावनेच्या शब्दांतून बाहेर येऊन येशूची भविष्यवाणी अशी की देवाच्या लोकांनी गलबला व संकटे यांना घाबरायचे नाही. त्यांनी दक्ष असावयास हवे कारण देवाचा आत्मा या सर्व संकटामधून बाहेर काढणार आहे.

`तुमचा संकटाविषयी स्वत:चा अनुभव काय आहे जो येशूला अनुसरण्यामुळे येतो ? जर तुम्हांला असा अनुभव नसेल, तर असे मागण्याची गरज आहे तर तुम्ही खरोखर त्याला अनुसरता ?`