---
title:  शब्बाथाचा धनी
date:   16/07/2024
---

मार्क 2:23,24 मध्ये, परुशांनी शिष्यांना शब्बाथ मोडल्याबद्दल दोष दिला. यहूदी प्रथेप्रमाणे, शब्बाथ दिवशी काम करण्याच्या 39 पद्धतीवर बंदी घालण्यात आली होती, जी परुशांच्या मनांमध्ये, शिष्यांनी जे काही केले त्याचा समावेश आहे.

`मार्क 2:23-28 वाचा. परुशांनी दिलेल्या दोषाबद्दल येशूने त्याचा सामना कसा केला?`

येशूने याचे उत्तर दावीदाने पवित्र भाकर खाल्ली या गोष्टीने दिले (1 शमुवेल 21:1-6). शब्बाथ दिवशी पवित्र भाकर काढण्यात आली होती; म्हणून, दावीदाचा प्रवास शब्बाथ दिवशी तातडीच्या सुटकेने झाला. येशू युक्तिवाद करतो की जर दावीद आणि त्याची मनुष्यें पवित्र भाकर खाऊन नीतिमान ठरू शकतात, तर मग येशूचे शिष्य कणसें तोडून व खावून नीतिमान ठरू शकतात.

येशू पुढे असे देखील सूचित करतो की शब्बाथाची उत्पत्ति मानवाच्या लाभासाठी केली आहे, याच्या उलट नाही, आणि त्याच्या दाव्याचा आधार हा आहे की तो शब्बाथाचा धनी आहे.

`मार्क 3:1-6 वाचा. शब्बाथ हा मानवासाठी उत्पन्न केला आहे हा येशूचा मुद्दा ही गोष्ट कशी स्पष्ट करते?`

पुन्हा शब्बाथावरून धार्मिक पुढार्‍यांबरोबर येशूचा मतभेदाचा सामना होतो. (लक्ष द्या, की तरीही, मतभेद हे शब्बाथ दिवस कोणता आहे यावर नव्हते.) जर शब्बाथ दिवशी येशूने कोणाला बरे केले तर त्याबद्दल धार्मिक पुढार्‍यांना येशूला दोष द्यावयाचा होता. त्यांचा सामना करण्यास येशू कधीही लाजला नाही. त्याने चांगले करणे किंवा हानी पोहचवणे, जीवन वाचविणे किंवा ठार मारणे यामध्ये विरोधाभास निर्माण केला. त्याच्या प्रश्‍नाचे उत्तर सरळ आहे: चांगले करणे व जीव वाचवणे हे शब्बाथ दिवशी करावयाच्या कृतीमध्ये अगदी फारच योग्य आहे.

येशू मनुष्याला बरे करण्यासाठी पुढे येतो, त्याच्या विरोधकांना याचा राग येतो, जे ताबडतोब त्याला संपविण्याची योजना बनविण्यास सुरु करतात. ह्या गोष्टीचा उपरोधिकपणा हा आहे की शब्बाथ मोडल्याबद्दल जे येशूला पकडू इच्छित होते ते स्वतःच त्याच दिवशी त्याच्या मरणाची योजना बनवून शब्बाथ मोडीत होते.

`या वृत्तांतामधून शब्बाथ पालनाची कोणती तत्त्वें आपण घेऊ शकतो आणि आजच्या आधुनिक युगामध्ये शब्बाथ पालनामध्ये कोणत्या आव्हांनाचा सामना करतो?`