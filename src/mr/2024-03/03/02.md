---
title:  एका पक्षघाती मनुष्याला बरे करणे
date:   14/07/2024
---

`मार्क 2:1-12 वाचा. जेव्हा पक्षघाती मनुष्यास येशूकडे आणण्यात आले तेव्हा तो काय शोधीत होता, आणि त्यास काय मिळाले?`

मनुष्य पक्षघाती होता; त्याच्या चार मित्रांना त्याला येशूकडे आणावे लागले. त्यांनी घरावरील छप्पर काढल्यानंतर त्याला खाली येशूसमोर सोडण्यात आले, मार्क 2:5 याची नोंद करते की येशूने त्यांचा विश्‍वास पाहिला. विश्‍वास पाहता (दृष्य) येऊ शकतो काय? प्रीतिप्रमाणे, तो कृतीमध्ये दृष्य होतो, ज्याप्रमाणे मित्रांची चिकाटी येथे उघडपणे स्पष्ट करण्यात आली आहे.

या मनुष्याची खरी गरज शारीरिक होती. तरीही, जेव्हा तो येशूच्या समक्ष आला, येशूने पहिले शब्द जे उच्चारले तो पापांच्या क्षमेचा उल्लेख आहे. हा मनुष्य संपूर्ण दृष्यामध्ये एक शब्दही बोलत नाही. त्याऐवजी, जे धार्मिक पुढारी होते त्यांनी शब्द त्यांना ईश्‍वर निंदा वाटले, देवासाठी मानहानीकारक, आणि विशेषाधिकार वाटला जो केवळ देवाचाच आहे.

येशू आक्षेप घेणार्‍यावर त्यांच्या स्वतःच्या पद्धतीनेच भेटतो, शास्त्र्यांच्या त्याच ठराविक शैलीचा उपयोग करतो ज्यास “लहान ते मोठा” वादविवाद असे म्हणण्यात आले आहे. असे एक म्हणण्याची गोष्ट आहे की मनुष्याची पापें क्षमा करण्यात आली आहेत; ही खरोखर दुसरी गोष्ट आहे की पक्षघाती मनुष्याला चालायला लावणे. जर येशू देवाच्या सामर्थ्याने मनुष्याला चालवू शकतो, तर मग त्याचा पापांची क्षमा करण्याच्या दाव्यास निश्‍चितपणा मिळतो.

`मीखा 6:6-8 वाचा. ही वचनें आपणास कशी स्पष्ट करतात की येशू आणि पुढारी यांच्यामध्ये काय चालले आहे?`

खरोखर कशाची गरज आहे हे धार्मिक पुढार्‍यांच्या नजरेतून सुटले आहे: न्याय, दया, आणि नम्रपणे देवासमोर चालणे. देवाविषयी त्यांच्या समजेस सुरक्षित ठेवण्यासाठी ते इतके झपाटले गेले होते की ते त्यांच्या डोळ्यांसमोर देवाचे कार्य करणे याविषयी आंधळे झाले होते. असे काहीही सूचित करीत नव्हते की या मनुष्यांनी येशूविषयी आपले मन बदलले आहे जरी त्याने त्यांना भरपूर पुरावे दिले की तो देवापासून आहे, केवळ याद्वारेच नव्हे की तो त्यांचे मन वाचू शकतो तर त्यांच्या उपस्थितीमध्ये पक्षघाती मनुष्यास बरे करू शकतो की ते त्यास नाकारू शकत नाहीत.

`ही मनुष्यें ज्या जाळ्यात सापडली ते टाळण्यासाठी आपण कसे दक्ष असावे: धार्मिक प्रकारांनी इतके झपाटले जाणे की खरोखर खर्‍या धर्मांत कशाची गरज आहे हे त्यांच्या नजरेतून सुटले (याकोब 1:27 पाहा)?`