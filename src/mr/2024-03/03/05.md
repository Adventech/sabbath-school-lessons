---
title:  'सँडविच गोष्ट: भाग 1'
date:   17/07/2024
---

`मार्क 3:20-35 वाचा. ह्या परिच्छेदामध्ये दोन गोष्टी एकत्र गुंफल्या आहेत या दोन्ही गोष्टीत तुम्हांस काय संबंध सापडतो?`

हा परिच्छेद मार्कमध्ये पहिली “सँडविच गोष्ट” आहे, येथे एका गोष्टीला सुरवात होते व नंतर त्यात दुसर्‍या गोष्टीने अडथळा निर्माण होतो, ज्यामध्ये पहिली गोष्ट नंतर पूर्ण होते.

बाहेरची गोष्ट ही आहे की येशूचे नातेवाईक त्याच्यावर दोष लावण्यास तयार आहेत कारण त्यांना वाटत होते की तो शुद्धीवर नाही (मार्क 3:21). आतली गोष्ट शास्त्र्यांविषयी आहे जे यरुशलेममधून आहेत व येशूवर दोष लावीत आहेत की त्याने सैतानाबरोबर संगनमत केले आहे (आजचा अभ्यास आतील गोष्टीवर प्रकाश टाकतो जी मार्क 3:22-30 मध्ये सापडते.)

मार्क 3:22 मध्ये, शास्त्री येशूवर दोष ठेवतात की त्याचे बरे करण्याचे सामर्थ्य सैतानापासून येते. येशू प्रथम एका प्रश्‍नाने प्रतिसाद देतो: “सैतान सैतानास कसा काढून टाकील?” याच्यात काही अर्थ नाही की सैतान स्वतःविरुद्ध कार्य करील. पुढे जाऊन येशू विभाजनाविषयी बोलत आहे राज्य, घर, आणि स्वतः सैतान यांच्यामध्ये, हे दाखवून की त्यांच्यातील विभाजन त्यांच्या यशासाठी किती हास्यास्पद (मूर्खपणाचे) आहे. परंतु नंतर प्रभु बाजी उलटवून एका शक्तिशाली मनुष्याला बांधून यासाठी की त्याचे घर लुटता येईल. या शेवटच्या उदाहरणामध्ये, येशू चोर आहे व सैतानाच्या घरात प्रवेश करीत आहे, अंधकाराच्या राजपुत्राला बांधून ठेवीत आहे यासाठी की गुलामांची सुटका करावी.

`मार्क 3:28-30 वाचा. क्षमा न होणारे पाप काय आहे व त्याचा अर्थ काय?`

क्षमा न होणारे पाप म्हणजे पवित्र आत्म्याविरुद्धचे पाप, पवित्र आत्म्याच्या कार्याला सैतानाचे कार्य म्हणणे. मार्क 3:30 मध्ये येशू कारण सांगतो याची नोंद घ्या मार्क 3:28,29 मधील त्याचे विधान आहे कारण शास्त्री लोक म्हणतात की त्याच्यामध्ये अशुद्ध आत्मा आहे पण प्रत्यक्षात त्याच्यात पवित्र आत्मा आहे. जर तुम्ही पवित्र आत्म्याच्या कार्याला सैतानाचे कार्य म्हणता, तर तुम्ही पवित्र आत्म्याचे ऐकणार नाही कारण कोणीही त्याच्या किंवा तिच्या योग्य मनांमध्ये सैतानाचे मार्गदर्शन अनुसरण्यास तयार होणार नाही.

`तुम्ही “क्षमा न होणारे पाप” केले आहे अशी भीति का असते जी हे प्रकट करते की तुम्ही ते केले नाही? तुम्ही केले नाही ही भीतिच त्याचा पुरावा का आहे?`