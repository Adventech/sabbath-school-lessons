---
title:  'सँडविच गोष्ट: भाग 2'
date:   18/07/2024
---

`मार्क 3:20,21 वाचा. कोणत्या अनुभवामुळे येशूच्या कुटुंबाची विचारसरणी झाली की त्याची शुद्ध गेली आहे?`

मानसिक अस्थिरतेचा दोष फारच गंभीर गोष्ट आहे. नमुनेदारपणे पाहिल्यास तो अशा अनुभवातून उद्भवतो जेव्हा ती व्यक्ति त्याच्या किंवा तिच्या स्वतःच्या सुरक्षेसाठी धोका बनते. येशूच्या कुटुंबाला त्याच्याविषयी असे वाटले कारण तो इतका व्यस्त होता की तो थोडा वेळ काढून जेवायला देखील थांबत नव्हता. ते त्याचा ताबा घेण्यासाठी निघाले, आणि तेथेच सँडविचची बाहेरील गोष्ट पुढे येते, जी आतील गोष्ट शास्त्र्यांच्या दोषाविषयी ज्यांनी येशूवर दोष लावला की तो सैतानाबरोबर संगनमत करतो.

या सँडविच गोष्टीच्या आतील व बाहेरील गोष्टीमध्ये एक विचित्र समांतरता समोर येते. असे दिसते की येशूचे स्वतःचे कुटुंबाचा दृष्टिकोण शास्त्र्यांप्रमाणेच समांतर होता. कुटुंब म्हणते तो वेडा आहे. शास्त्री लोक म्हणत होते की तो भूतांच्या अधिकार्‍याच्या सहाय्याने भूतें काढितो.

`मार्क 3:31-35 वाचा. येशूच्या कुटुंबाला काय हवे आहे, आणि तो कसा प्रतिसाद देतो?`

हे दृष्य कदाचित विचित्र दिसते. जर तुमची आई किंवा कुटुंबातील इतर सदस्य भेटावयास आले, तर तुम्ही भेटणार नाही काय? समस्या ही होती की त्यावेळेस येशूचे कुटुंब देवाच्या इच्छेशी सुसंगत नव्हते. येशूने ते सत्य ओळखले, आणि या परिच्छेदामध्ये तो कुुटुंबाची पुर्नव्याख्या करतो. जे देवाची इच्छा पूर्ण करतात ते त्याचे बंधु-भगिनी, आई आहेत. तो देवाचा पुत्र आहे, आणि जे देवाच्या इच्छेबरोबर सहमत होतात ते त्याचे कुटुंब बनतात.

मार्कच्या दोन सँडविच गोष्टी एकत्रितपणे फार खोलवर व्यंगात्मक आहेत. आतील गोष्टीमध्ये, येशू म्हणतो की जे घर स्वतःविरुद्धच विभाजीत झाले आहे ते कधीही टिकत नाही. प्रथम पाहाता, असे दिसते की बाहेरील गोष्टी, येशूचे स्वतःचे घर-त्याचे कुटुंब-स्वतःविरुद्धच विभागले आहे! परंतु येशूने ही गुंगवणारी समस्या कुुटुंबाची पुर्नव्याख्या करून सोडविली. त्याचे खरे कुटुंब तेच आहे जे त्याच्याबरोबर देवाची इच्छा पूर्ण करते.

संपूर्ण इतिहासामध्ये पुष्कळवेळेस, ख्रिस्ती लोक आपल्या स्वतःच्या नातेवाईकांपासून दूर केलेले दिसतात. हा कठीण अनुभव आहे. मार्क मधील हा उतारा प्रकट करतो की येशू देखील त्याच अडचणीतून गेला. ते कशासारखे आहे हे त्यास समजते आणि ज्यांना असे वाटते की तो वेदनादायक दुरावा आहे त्याचे समाधान करते.