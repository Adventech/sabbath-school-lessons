---
title:  लेवीस पाचारण आणि उपासाचा प्रश्‍न
date:   15/07/2024
---

`मार्क 2:13-22 वाचा. लेवी कोण होता, अल्फीचा पुत्र, (याकोब) आणि त्याला येशूचा शिष्य होण्यासाठी आक्षेप का घेण्यात आला?`

येशूच्या दिवसांत कर गोळा करणारे स्थानिक किंवा रोमी शासनामध्ये सरकारी सेवक होते. यहूदीयामधील यहूदी लोकांत ते कुप्रसिद्ध होते कारण त्यांनी पुष्कळवेळेस करापेक्षा अधिक गोळा केले होते आणि ते आपल्या देशवासियापेक्षा अधिक श्रीमंत झाले होते. धार्मिक नियमांवर यहूदी भाष्य, मिशनाह ट्रॅकटेट तोहोरॉथ असे म्हणते, की “जर कर गोळा करणारा एकाद्या घरामध्ये शिरला (तर त्यांत जे काही असेल) ते अशुद्ध बनते.”

म्हणून, हे आश्‍चर्यचकित करणारे नाही की शास्त्र्यांनी त्यास पाठिंबा न देता चौकशी केली, “तो कर गोळा करणार्‍याबरोबर व पाप्यांबरोबर का जेवतो?”

येशूने त्यांच्या प्रश्‍नाला कसा प्रतिसाद दिला? त्याने ते अस्वीकार केले नाही. त्याऐवजी, त्याने ते त्यांच्याच माथी मारले, हेच सूचित केले की जे लोक, आजारी आहेत, त्यांना डॉक्टरची गरज आहे, जे आरोग्यदायी आहेत त्यांना नाही. त्याद्वारे तो आध्यात्मिक डॉक्टरची गरज दाखवितो, जो एक जो पापाने-आजारी असलेल्यास बरे करतो. आणि जेथे आजारी आहेत तेथे डॉक्टरने जाऊ नये काय?

मार्क 2:18-22 एक नवीन विषय निवडिते. ते म्हणजे या पांच गोष्टीमधून एक मध्यवर्ती गोष्ट जी वादविवादात सापडली आहे. मागील भाग लेवीने दिलेल्या मेजवानीने संपली, तर ही पुढील गोष्ट उपासाच्या प्रश्‍नाभोवती फिरते. यात चौकशी करण्यात आली आहे की येशूचे शिष्य उपवास का करीत नाहीत पण बाप्तिस्मा करणारा योहान व परुशी हे करतात. येशूने दाखल्याद्वारे किंवा उदाहरणाद्वारे प्रतिसाद दिला ज्यामध्ये तो आपली उपस्थिती लग्नाच्या मेजवानीशी तुलना करतो. हे खरोखर अतिशय विचित्र लग्न होते जर सर्व पाहुणे मंडळींनी उपास केला असता. परंतु येशूने एका दिवसाची भविष्यवाणी केली जेव्हा वरास घेऊन जाण्यात येईल, जो क्रूसाचा अप्रत्यक्ष उल्लेख होता. तेव्हा उपास करण्यासाठी पुष्कळ वेळ असेल.

येशू दोन उदाहरणासह पुढे जातो जे त्याची शिकवण व धार्मिक पुढार्‍यांची शिकवण यातील विरोधाभास अधोरेखित करते - जुन्या पोषाखावर नवीन कपडा आणि कोणी नवा द्राक्षारस जुन्या बुधल्यांत घालीत नाही. ख्रिस्ताची शिकवण आणि धार्मिक पुढार्‍यांची शिकवण यातील विरोधाभास दाखविण्याचा किती मनोरंजक मार्ग. हे दाखविते की शिक्षकांचे मार्ग किती भ्रष्ट झाले आहेत. जर लोक दक्ष नसतील तर खरा धर्म देखील अंधकारामध्ये बुडला जाऊ शकतो.

`येशूच्या दिवसांत असल्याप्रमाणे आज असे कोण आहेत ज्यांच्याकडे कर गोळा करणार्‍याप्रमाणे पाहिले जाते? त्यांच्या बाबतीत आम्ही आमचे विचार कसे जुळवून घेतो?`