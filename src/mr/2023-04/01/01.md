---
title:  'आम्हांसाठी देवाचे जीवितकार्य: भाग 1'
date:   30/09/2023
---

### ह्या आठवड्याकरिता अभ्यास
उत्पत्ति 3:9-15; उत्पत्ति 28:15; निर्गम 29:43, 45; मत्तय 1:18-23; योहान 1:14-18; योहान 3:16; योहान 14:1-3.

> <p>सुवर्णवचन</p>
> “परमेश्‍वर देवाने आदामास हाक मारुन म्हटले, तू कोठे आहेस?” (उत्पत्ति 3:9)

जीवितकार्याचे मूळ आणि हेतु केवळ देवामध्येच सापडतो. जीवितकार्याची सुरवात आब्रामाच्या पाचारणाबरोबर झाली नाही (उत्पत्ति 12:1-4) किंवा निर्गमाबरोबर (निर्गम 12:31-42). त्याची सुरवात पृथ्वीवर येशू ख्रिस्ताबरोबर देखील झाली नाही (मत्तय 1:18-25) किंवा पौलाच्या मिशनरी प्रवासाने (प्रेषित 13:4-14:26). हे जीवितकार्य स्वत: देवाबरोबरच सुरु झाले, जेव्हा त्याने हे विश्‍व अस्तित्वात आणले आणि नंतर मानवजात निर्माण केली (उत्पत्ति 1:26, 27).

पवित्रशास्त्रामध्ये, आपण असा देव पाहातो जो हेतुपूर्वक आपल्या लेकरापर्यंत पोहचतो व त्यांच्याबरोबर राहाण्याची इच्छा बाळगतो. सुरवातीपासूनच, त्याने आदाम आणि हवा यांच्याबरोबर संबंध स्थापन केले. पापाचा प्रवेश झाल्यानंतर देखील, तो आपले जीवितकार्य सुरु ठेवतो, परंतु आता त्याचे संबंध मानवजातिबरोबर पुर्नस्थापित करण्यासाठी. शेवटी, देवाचे जीवितकार्य पूर्ण होईल (प्रकटी 21, 22), म्हणून आपणांस जगाला सार्वकालिक सुवार्ता गाजविण्यासाठी प्रेरणा मिळाली पाहिजे (प्रकटी 14:6, 7).

कुठल्याही जीवितकार्याच्या प्रयत्नांचा पाया, उत्पन्नकर्त्या बरोबरच्या संबंधाबरोबर केंद्रित असला पाहिजे आणि त्याचे जीवितकार्य याचे स्वरुप व गुणविशेष याची योग्य समज असावयास हवी, परंतु आपण देवाचे जीवितकार्य समजण्यापूर्वी, हे अतिशय गरजेच आहे की आपण जीवितकार्याच्या देवाला समजून घ्यावे.