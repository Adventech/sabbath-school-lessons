---
title:  देव जो आपल्यापर्यंत पोंहचतो
date:   01/10/2023
---

देवाने आम्हांस आपल्या प्रतिरुपाचा व आपल्याशी सदृश असे उत्पन्न केले. त्याने आपणास परिपूर्ण जग दिले आणि त्याचा हेतु होता की आपण त्याच्याबरोबर परिपूर्ण संबंधात जगावे, असा संबंध जो त्याच्या अतिशय मौल्यवान विशेषतेमध्ये केंद्रित आहे: प्रीति. परंतु ती प्रीति खरी असण्यासाठी, देवाने आम्हांस दुसरी एक अतिशय मौल्यवान विशेषत: (देणगी) दिली: स्वतंत्र विचार करण्याची बुद्धि - निवड करण्याचे स्वातंत्र्य की कोणता मार्ग अनुसरावा. होय, देवाने आदाम आणि हवेला आज्ञा मोडण्याचे परिणाम किती भयंकर व प्राणघातक होतील याच्या स्पष्ट सूचना दिल्या होत्या (उत्पत्ति 2:16, 17). दुसर्‍या बाजूने, सैतानाने फसवणुकीद्वारे हवेचा पिच्छा पुरवून बरे आणि वाईट याचे ज्ञान करुन देणार्‍या झाडाचे फळ खाण्यासाठी तिच्यावर भुरळ घातली, परंतु कुठलाही नकारात्मक परिणाम न दाखवता. त्याएवेजी त्याने असा दावा केला की ते “देवासारखे होतील, त्यांना बरे आणि वाईट कळेल” (उत्पत्ति 3:5). दुर्दैवाने, हवेने फळ खाण्याची निवड केली आणि आदामासही फळ दिले, त्याने देखील तीच निवड केली. परिपूर्ण उत्पत्ति, पापाने डागाळली गेली.

त्या क्षणाने देवाची मूळ योजना व नवीन पृथ्वीसाठी त्याचा असलेला हेतु पूर्णपणे बदलून गेला. तारणाचे कार्य, जे “जगाच्या स्थापनेपूर्वी” ज्याची रचना करण्यात आली होती (इफिस 1:4), आता त्याची अंमलबजावणी व्हावयाची होती.

`उत्पत्ति 3:9-15 वाचा. पतन झाल्यानंतर आदाम आणि हवेला देवाचे पहिले शब्द काय होते आणि ते विधान आजही धर्मशास्त्रीय दृष्टिने इतके महत्त्वाचे का आहे?`

होय, देवाला नक्की ठाऊक होते की ते कोठे आहेत. भीतिच्या दडपणाखाली असल्यामुळे ते आदाम आणि हवाच होते ज्यांना काय चालले आहे हे पाहाण्याची गरज पडली, परंतु त्यांना सामना करण्याची देखील गरज होती यासाठी की त्यांना त्यांच्या पापाचे भयानक परिणाम समजावेत. सैतानाचा देखील पराभव करण्याची गरज होती. त्यासाठी, देवाने नंतर आपले जीवितकार्य सादर केले: तारणाची योजना (उत्पत्ति 3:14, 15 पाहा) - “जगाचा त्याच्या स्वत:बरोबर समेट करण्यासाठी” एकमेव आशा (2 करिंथ 5:19).

आपणास बारकाईने लक्ष देण्याची गरज आहे, सामना होण्यापूर्वी आणि समेटाच्या अभिवचनापूर्वी, देव पतन पावलेल्या मानवजातीला शोधीत आला. आशाहीन परिस्थिती दिसत असताना देखील, देव आवश्यकतेप्रमाणे त्याच्या प्रश्‍नामधून आदामासमोर दोन विषय मांडतो: आमची पतन पावलेली स्थिती आणि त्याचे जीवितकार्याचे स्वरुप. आपण हरवलो आहोत आणि आपणास तारणाची अत्यंत गरज आहे. केवळ तोच एक आहे जो आपणास शोधतो याच निश्‍चयाने की आमचे तारण व्हावे आणि त्याने आम्हांबरोबर राहावे.

`संपूर्ण इतिहासभर, देव आम्हांस विचारत आहे: “तू कोठे आहेस?” तुमच्या स्वत:च्या अनुभवामध्ये, याचा तुमच्यासाठी काय अर्थ आहे आणि तुम्ही त्यास कसे उत्तर दिले आहे?`