---
title:  अधिक विचार
date:   06/10/2023
---

“आमच्या तारणासाठीची योजना नंतर विचारात आणली नाही, योजना जी आदामाच्या पतनानंतर तयार करण्यात आली. हे एक रहस्याचे प्रकटीकरण होते जे सार्वकालिक काळांपासून गुप्त ठेवण्यात आले होते. ’ रोम 16:25. जे गूज आता प्रकट झाले होते ते युगानयुगापासून देवाच्या सिंहासनाचा पाया होते. अगदी प्रांरभापासून देवाला आणि ख्रिस्ताला ठाऊक होते की सैतान बंड करील आणि बंड करणार्‍याच्या फसवणूकीच्या शक्तिद्वारे मनुष्याचे पतन होईल. पाप अस्तित्वांत असावे अशी आज्ञा देवाने कधीच दिली नाही, परंतु त्याने त्याचे अस्तित्व पाहिले आणि तातडीच्या भयंकर स्थितिस तोंड देण्यासाठी तयारी केली. जगासाठी त्याची प्रीति इतकी महान होती, की त्याने आपला एकुलता एक पुत्र देण्याचा करार केला, ‘यासाठी की जो कोणी त्याजवर विश्‍वास ठेवील त्याचा नाश होऊ नये तर त्याला सार्वकालिक जीवन प्राप्त व्हावे. ’ योहान 3:16. ” एलन जी. व्हाईट, द डिसाढर ऑफ एजस्, पान 22.

“ख्रिस्ताने आपल्या शिष्यांना सांगितले नाही की त्यांचे कार्य सोपे असेल. . . . परंतु त्यांना एकट्यानेच झगडा करावा लागेल. त्याने त्यांस आश्‍वासन दिले की तो त्यांच्याबरोबर असेल; आणि जर ते विश्‍वासाने पुढे गेले, तर ते सर्व सामर्थ्यवानाच्या ढालीखाली पुढे जातील. . . जोपर्यंत ते त्याचे वचन पाळतील आणि त्याच्याबरोबर संबंध ठेवून कार्य करतील, ते अयशस्वी होणार नाहीत. सर्व राष्ट्रांत जा, अशी आज्ञा त्याने केली. ग्रहावर जेथे कोठे वस्ती असेल त्या दूरवर भागात जा आणि खात्री असू द्या की माझी उपस्थिती तुम्हांबरोबर तेथेही असेल. विश्‍वासाने आणि भरवशाने कार्य करा; कारण अशी वेळ कधीच येणार नाही जेव्हा मी तुम्हांला सोडून देईन. मी तुम्हांबरोबर नेहमी राहीन, तुमचे कर्तव्य करण्यासाठी सहाय्य करीन, तसेच मार्गदर्शन, समाधान, पवित्रीकरण, तुमचा जीव वाचवीन, शब्द बोलण्यासाठी यश देईन जे इतरांचे लक्ष स्वर्गांकडे वळवील. ” - एलन जी. व्हाईट, द अ‍ॅक्टस् ऑफ द अपॉसल्स्, पान 29.

**चर्चेसाठी प्रश्‍न**:

`1. पतन पावलेल्या मानवासाठी देवाचे पहिले शब्द “तू हे काय केलेस?’ किंवा “तू माझ्या आज्ञा का मोडल्यास?” हे नव्हते, तर त्याऐवजी पहिले शब्द होते, “तू कोठे आहेस?” याचा अर्थ काय आहे याचा विचार करा. देवाचा आमच्यासाठी व आमच्या प्रियजनांसाठी ह्या सत्याचे समाधान काय आहे?`

`2. देव स्वत: येशूच्या रुपांत या जगांत आमचे तारण करण्यासाठी आला याचा अर्थ काय यावर विचार करा. क्रूसावरील ख्रिस्त हे सेवाकार्याचा देव म्हणून देवाचे अंतिम प्रकटीकरण आहे. हे आपणास त्याच्या शीलाविषयी काय सांगते?`

`3. कार्य देवाचे आहे. म्हणून, तो लोकांना कार्यासाठी सामग्री व सामर्थ्य देईल. या सत्याच्या प्रकाशात जेव्हा तुम्ही जगांतील सुवार्तेच्या आव्हानाकडे पाहाता, तेव्हा तुम्ही अडचणी किंवा भीतिच्या भावना यांची हाताळणी कशी करता?`