---
title:  देव जो पुन्हा आमच्यासाठी परत येईल
date:   05/10/2023
---

`योहान 14:1-3 वाचा. पवित्रशास्त्रांत सापडलेल्या अंतिम काळांतील संदेशाबरोबर हे कोणत्याप्रकारे जोडले गेले आहे?`

त्याच्या पृथ्वीवरील सेवाकार्याच्या काळात, ख्रिस्ताचे एक अतिशय अनमोल अभिवचन, धन्यवादित आशा, पुन्हा एकवार आम्हांबरोबर अनंतकाळापर्यंत असण्याची इच्छा प्रकाशित होते. येशूने खात्रीने सांगितले की, “मी पुन्हा येऊन तुम्हांस आपल्या जवळ घेईन; यासाठी की जेथे मी आहे तेथे तुम्हीही असावे” (योहान 14:3).

प्रेषित योहान म्हणतो त्याप्रमाणे, शेवटी हे अभिवचन प्रत्यक्षात उतरेल. “आणि मी राजासनांतून आलेली मोठी वाणी ऐकली. ती म्हणाली: ‘पाहा’, देवाचा ‘मंडप’ मनुष्याजवळ आहे, त्यांजबरोबर ‘देव आपली वस्ती करील;’ ‘ते त्याचे लोक होतील’ आणि देव स्वत: ‘त्यांजबरोबर राहील. ’ (प्रकटी 21:3).

“तारणाचे कार्य पूर्ण होईल. ज्या ठिकाणी पाप वस्ती करीत होते, तेथे देवाची कृपा अधिक प्रमाणात वस्ती करील. पृथ्वी स्वत: ज्या क्षेत्रावर सैतान आपला दावा सांगत होता, ती केवळ खंडणी नव्हे तर उंचावणे आहे. . . . येथे, जेथे देवाचा पुत्र मानवाबरोबर निवास मंडपात राहिला; जेथे गौरवी राजा राहिला, दु:ख सहन केले आणि मरण पावला - येथे, जेव्हा तो सर्व गोष्टी नवीन करील, तेव्हा देवाचा निवासमंडप मनुष्याबरोबर असेल. . . आणि युगानयुग तारण पावलेले प्रभुच्या प्रकाशात चालतील, त्याच्या शब्दातीत देणगीसाठी ते त्याची स्तुती करतील, - इम्मॅन्युएल, ‘आम्हांबरोबर देव. ” - एलन जी. व्हाईट, द डिझाएर ऑफ एजस्, पान 26.

येथे आपणास तारणाचे अतिशय सुंदर चित्र सापडते. कार्याचा देव शेवटी त्याच्या लेकरांबरोबर सार्वकालिकरीतीने राहाण्याची इच्छा पूर्ण करील. या संधीचा प्रत्यक्ष भाग होणे किती जबरदस्त असेल !

**आठवड्याचे आव्हान**: ह्या संपूर्ण तिमाहीमध्ये तुम्हां सर्वांना हेतुपूर्वक देवाच्या कार्यामध्ये सहभागी होण्यासाठी आमंत्रित केले जाईल. ही आपणास पाहाण्यासाठी व अनुभव घेण्यासाठी एक संधी असेल कार्याचा देव तुमच्या जीवनांत कार्य करीत आहे. वैयक्तिक प्रकाशासाठी या क्षणाचा लाभ घ्या आणि तुम्ही जे काही शिकलांत ते आपल्या वर्गांत प्रत्येक आठवडी सांगण्यासाठी तयार राहा. यांत भर म्हणजे, हे आव्हान तुम्हांला देवाच्या कार्यामधील तुमचा सहभाग वाढविण्यासाठी उत्तेजन देईल.

`आव्हान: देवाच्या कार्याचा भाग बनण्यासाठी देवाने तुमचे अंत:करण उघडावे म्हणून येणार्‍या आठवड्यात प्रत्येक दिवशी प्रार्थना करा.`

`आव्हान स्वीकारा: तुमच्या जीवनातील कोणीतरी ज्याचे नाव तुम्हांस ठाऊक नाही त्याचे नाव माहीत करुन घ्या असे शेजारी, सहकारी, दुकानदार, बस ड्रायव्हर, साफसफाई कामगार इ. त्याच्यासाठी किंवा तिच्यासाठी रोज प्रार्थना करा.`