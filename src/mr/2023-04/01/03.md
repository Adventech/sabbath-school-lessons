---
title:  आम्हांबरोबर असण्यासाठी देव आतुरला आहे
date:   02/10/2023
---

`उत्पत्ति 17:7, उत्पत्ति 26:3 आणि उत्पत्ति 28:15 वाचा. ह्या वचनांमध्ये आब्राहाम आणि त्याचे वंशज यांच्यावर देवाच्या अभिवचनाचा केंद्रबिंदु काय होता?`

जुन्या कराराच्या कथनाप्रमाणे, देव त्याच्या मिशनरी स्वभावाप्रमाणे त्याचा हेतु पूर्ण करण्यासाठी त्याचे प्रयत्न सुरुच ठेवतो. उदाहरणार्थ, जलप्रलयानंतर बाबेलच्या लोकांनी एका ठिकाणी एकत्र येऊन नगर बांधण्याचे ठरविले आणि एक बुरुज जो स्वर्गापर्यंत पोहचेल. देवाने हस्तक्षेप केला आणि त्यांच्या भाषेमध्ये गोंधळ निर्माण केला, हेतु हाच की त्यांना पृथ्वीच्या पाठीवर पांगवावे (उत्पत्ति 11:1-9). नंतर त्याने आपले सेवाकार्य विस्तारले, आब्रामाला पाचारण केले (जो नंतर आब्राहाम झाला) जो सर्व जगासाठी त्याच्या आशीर्वादाचे माध्यम बनणार होता (उत्पत्ति 12:1-3). आब्राहाम आणि त्याच्या वंशजांना देवाने दिलेली अभिवचने अनेक होती, परंतु एक सर्वांत वर उभारुन आले. पुष्कळ वेळेस देवाने त्याची त्यांना घोषणा केली: “मी तुमचा देव होईन. ” “मी तुम्हांबरोबर असेन. ” “मी तुमच्याबरोबर आहे” (उत्पत्ति 17:7, 8; उत्पत्ति 26:3; उत्पत्ति 28:15 पाहा).

इतिहास पुढे जात असताना, योसेफाचा शेवट इजिप्तमध्ये झाला, परंतु तो देवाच्या लोकांसाठी तारणाचे माध्यम ठरला. योसेफाच्या अनुभवाच्या प्रत्येक पावलामध्ये - त्याच्या आयुष्याच्या अतिशय कठीण क्षणांमध्ये देखील - बायबल खात्रीपूर्वक सांगते की, “परमेश्‍वर त्याच्याबरोबर होता” (उत्पत्ति 39:2, 21, 23). पिढ्यान्पिढ्या नंतर त्याच्या सेवाकार्याच्या पूर्णतेसाठी, देवाने मोशेला फारोकडे त्याच्या लोकांना इजिप्तच्या गुलामगिरीतून सोडविण्यासाठी पाठविले. मोशे “सेवा करीत” असणार्‍या काळांत, देव त्याला म्हणाला: “नि:संशय मी तुजबरोबर असेल” (निर्गम 3:12). वेळोवेळी, याव्हेने खात्रीपूर्वक सांगितले की तो त्याच्या लोकांबरोबर राहू इच्छितो.

निर्गम 29:43, 45 वाचा. जुन्या करारातील निवास मंडपाचा एक मुख्य हेतु काय होता? आपल्या लेकरांबरोबर राहाण्यासाठी देवाने वेगळ्या मार्गाचा अवलंब करण्याचे ठरविले. त्याने मोशेला खात्रीपूर्वक सांगितले की त्याची इस्राएल लोकांमध्ये राहाण्याची इच्छा आहे तेही निवासमंडप बांधण्याद्वारे आणि एक फारच हेतुपूर्वक पद्धत स्थापन करुन जी पुढे जाऊन त्याच्या अंतिम कार्याच्या माध्यमाकडे निर्देश करील: येशू ख्रिस्त. “विविध प्रकारची अर्पणे, आणि यहूदी पद्धतीचे याजकपण, हे स्थापन करण्यात आले ज्याद्वारे ख्रिस्ताचे मरण व मध्यस्तीचे कार्य सादर करण्यात येईल. त्या सर्व विधींना काही अर्थ काही मोल नव्हते, त्या केवळ ख्रिस्ताशी संबंधित होत्या. ” - एलन जी. व्हाईट, अ‍ॅडव्हेंट रिव्ह्यु अँड हेराल्ड ऑफ द सॅब्बाथ, डिसेंबर 17, 1872.

`असे काय मार्ग आहेत ज्याद्वारे तुम्ही आपल्या जीवनात देवाचे वास्तव्य अनुभवता?`