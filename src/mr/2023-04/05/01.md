---
title:  सेवाकार्य टाळण्यासाठी कारणें
date:   28/10/2023
---

### ह्या आठवड्याकरिता अभ्यास
योना 1-4; नहूम 1:1; 2 राजे 17:5, 6; स्तोत्र 24:1; याकोब 1:27; यशया 6:1-8.

> <p>सुवर्णवचन</p>
> “तेव्हा मी प्रभुची वाणी ऐकली ती अशी, मी कोणाला पाठवू? आमच्यासाठी कोण जाईल? तेव्हा मी म्हणालो, हा मी आहे, मला पाठीव. ” (यशया 6:8).

ज्या प्रत्येकाला कार्यासाठी बोलावले आहे तो आब्राहामासारखा नम्र नाही. योना हा उदाहरण आहे (योना 1-4 वाचा). देवाने योनाला बोलाविले यासाठी की त्याने निनवे विरुद्ध आक्रोश करावा, हे नगर आजच्या आधुनिक इराकमध्ये वसले आहे, ते यरुशलेमापासून 560 मैलांवर आहे, एका महिन्याचा प्रवास. योनाने जाण्यास नकारच दिला नाही - तर तो विरुद्ध दिशेला पळाला. तो याफोस येथे गेला, त्याने तार्शिशला जाण्याचे तिकिट काढले, आताचे दक्षिण स्पेन. 2, 000 मैलांच्या बोटीने प्रवासास कमीतकमी एक महिना लागला असता, जे हवामानावर अवलंबून होते. अश्शूराच्या राजाशी सामना करण्याची इच्छा नसताना, योना महिन्याचा उपयोग त्याला निनवेला जाण्यासाठी करावयाचा होता. देवाचा मनुष्य, त्याने हे का केले?

निनवेचे लोक कुप्रसिद्ध दुष्ट होते, जे लोक त्यांची दुष्टाई व क्रूरता यासाठी ओळखले जात होते आणि ज्यांनी इस्राएल व यहूदा यांच्यावर हल्ला केला होता. तरीही, देवाने योनाला निनवेला जाण्यासाठी बोलावले आणि तरीही, देवाने योनाला निनवेला जाण्यासाठी बोलावले आणि मोठ्या दुष्टाई विरोधात आक्रोश करावयास सांगितला (योना 1:2). येथील शब्दरचना अगदी तशीच आहे जशी देवाने आब्राहामाबरोबर सदोम आणि गमोरासाठी वापरली होती, उत्पत्ति 18:20, 21 मध्ये. आपण पाहाणारच आहोत की योना आब्राहाम नव्हता.

योनाच्या कृतीद्वारे आपण काय शिकावे विशेषत: कार्य न करण्यासाठी आपण जी कारणे देतो?