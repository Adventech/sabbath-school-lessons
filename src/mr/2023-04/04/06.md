---
title:  देवाच्या इच्छेला समर्पित होणे
date:   26/10/2023
---

`उत्पत्ति 12:1-9 वाचा. देवाच्या इच्छेला समर्पित होण्याविषयी ही वचनें आपणास काय शिकवितात, जरी समोरील मार्ग स्पष्ट दिसत नसेल?`

आब्राहामाचा एक विशेष गुण होता तो म्हणजे देवाच्या इच्छेला समर्पित होणे. आब्राहामाचे देवाबरोबरचे सर्व अनुभव त्याच्या समर्पणाशी संबंधित होते.

त्याचे पाचारण: आब्राहामाला स्वर्गांतून एक आव्हानात्मक पाचारण मिळाले: “परमेश्‍वराने आब्राहामास सांगितले, तू आपला देश, आपले गणगोत्र व आपले पितृगृह सोडून मी दाखवीन त्या देशांत जा” (उत्पत्ति 12:1). जेव्हा त्याने स्वर्गांतून वाणी ऐकली, तेव्हा त्याची पहिली प्रतिक्रिया वाणीकडे दुर्लक्ष करणे असेल, त्याला वाटले असेल की तो त्याचा भ्रम आहे. किंवा त्याने संदेशाला आव्हान दिले असते, तो असे काहीतरी म्हणाला असता, मला जायला नको आहे; मला येथे आवडते. “मी दाखवीन त्या देशांत” हे जाणार्‍या ठिकाणाचे कदाचित विचित्र वर्णन आहे असे दिसते ! परंतु त्याने पाचारण स्वीकारले. त्याने आपली इच्छा देवाच्या इच्छेशी समर्पित केली आणि आपले पितृगृह व देश सोडला: “परमेश्‍वराच्या आज्ञेप्रमाणे आब्राम निघून गेला” (उत्पत्ति 12:4).

देशाची निवड: लोटाचे चाकर आणि आब्राहामाचे चाकर यांच्यात भांडणतंटा सुरु झाला, परंतु आब्राहाम हा असा मनुष्य नव्हता जो आपल्याच रक्त-मांसाबरोबर भांडेल. तो पुन्हा देवाच्या इच्छेस समर्पित झाला, ज्याने पुन्हा त्यास आशीर्वादीत केले: “लोट आब्राहामापासून विभक्त झाल्यावर परमेश्‍वर आब्रामाला म्हणाला, तू आहेस तेथून उत्तरेकडे, दक्षिणेकडे, पूर्वेकडे, व पश्‍चिमेकडे दृष्टि लावून पाहा; जो हा सर्व देश तुला दिसत आहे तो तुला व तुझ्या संतानाला मी कायमचा देईन” (उत्पत्ति 13:14, 15).

सदोम आणि गमोरा यांचा नाश: जेव्हा देवाने आब्राहामाला या दोन नगरांचे भविष्य सांगितले, तेव्हा आब्राहामाने पूर्ण प्रतिने, ही नगरे वाचविण्याचा प्रयत्न केला. कारण तेथे नगरांमध्ये दहा धार्मिक लोग देखील नव्हते. नगरांचा नाश झाला. आब्राहाम देवाच्या इच्छेला समर्पित झाला आणि या नगरांसाठी देवाचा न्याय स्वीकार केला.

देव आब्राहामाचा उपयोग करु शकला कारण तो सर्व परिस्थितीत देवाशी समर्पित राहिला. आज आपल्याबरोबर असेच असावयास हवे.

`आव्हान: आमच्या शहरांमध्ये योग्यप्रकारे व प्रभावीपणे सुवार्ता गाजविण्यात आम्हांस अडचणींचा सामना करावा लागतो. देवाने हस्तक्षेप करावा म्हणून आपणास विनवणी करण्याची गरज आहे.`

`आव्हान स्वीकारा: अशा कोणाला तरी संपर्क करण्याचा मार्ग शोधा जो तुमच्याप्रमाणेच कठीण परिस्थितीमुळे प्रभावित झाला आहे. त्या व्यक्तिला सांगा की तुम्ही त्याच्यासाठी प्रार्थना करीत आहात आणि देवाला सांगा की मला दाखीव की मदत करण्यासाठी मी काय करावे.`