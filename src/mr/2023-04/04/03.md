---
title:  आब्राहामाची सर्वांसाठी प्रीति
date:   23/10/2023
---

`उत्पत्ति 18:16-33 वाचा. आब्राहामाने कोणत्याप्रकारे सर्व लोकांसाठी त्याची प्रीतिची महान गुणवत्ता कुठलाही वंश, जाति किंवा लोक यांच्यात भेदभाव न ठेवता अंमलात आणली?`

आब्राहामाचा दुसरा गुण उत्पत्ति 18 मधून घेण्यात आला आहे तो म्हणजे लोकांसाठी त्याची प्रीति, त्यांच्यासाठीही ज्यांना तो वैयक्तिकरीतीने ओळखत नव्हता. आमच्या सर्वांसाठी हा एक फार मोठा धडा आहे. सदोम आणि गमोरा येथील लोक पापी होते, त्याच्या मूल्यांपासून फारच दूर, परंतु त्याचे हृदय त्या सर्वांसाठी प्रीतिने भरुन गेले होते. त्यामध्ये कुठलाही वंश, लिंग, भाषा किंवा धर्म याविषयी आकस नव्हता.

नंतर, देवाने आब्राहामाला तो सदोम आणि गमोरा यांचा अग्नीने नाश करणार आहे हा निर्णय कळविला. “मग परमेश्‍वर म्हणाला, सदोम व गमोरा यांचा बोभाट फार झाला आहे व त्यांचे पाप फार भारी आहे, म्हणून त्यांच्या पातकांचा बोभाटा माझ्या कानी आला आहे, तशीच त्यांची करणी आहे की काय हे पाहावयास मी खाली जातो; तसे नसेल तर मला कळून येईल” (उत्पत्ति 18:20, 21).

फारच नम्रतेने आणि गंभीरपणे, आब्राहामाने आपली विनंती देवासमोर ठेवली: “या प्रकारची कृति तुजपासून दूर राहो. धार्मिकाची आणि दुष्टाची सारखीच गति होई असा दुर्जनाबरोबर सज्जनाचा वध करणे तुजपासून दूर राहो; सर्व जगाचा नियंता न्याय करणार नाही काय?” (उत्पत्ति 18:25).

त्याच्या प्रीतिद्वारे, आब्राहामाची आशा होती की या नगरांमधील सर्व लोकांचे तारण व्हावे, केवळ धार्मिक नव्हे, खात्रीने, आब्राहामाला ठाऊक होते की त्या ठिकाणी राहाणारे लोक किती नीच व दुष्ट होते. त्या लोकांविषयी व त्यांच्या प्रथांविषयी त्याने काय गोष्टी ऐकल्या होत्या कोणास ठाऊक? आणि आपणास त्यांच्याविषयी जे ठाऊक आहे, जे पुढील अध्यायात प्रकट करण्यात आले आहे, ज्यामध्ये लोक आणि लोट यांच्या घराबाहेरील जमावाविषयी सांगितले आहे (उत्पत्ति 19:1-11), हे फार दुष्ट लोक होते.

तरीही आब्राहाम, देवाची प्रीति त्याला स्वत:ला ठाऊक असताना, त्याने त्यांच्यातर्फे विनंती केली. आब्राहामाला ठाऊक होते की मानव देवाकडे पश्‍चात्ताप करुन नेहमीच परत फिरु शकतो. आब्राहामासाठी, या नगरांतील रहिवाशी तारले जाणे ही पश्‍चात्ताप करण्यासाठी त्यांच्याकडे आणखी एक संधी असेल.

शेवटी, आब्राहामाने ही विनंती मानवासाठी देवाची प्रीति काय आहे ह्या वैयक्तिक आधारावर केली. तो स्वत: पाप्यांवर मोठी प्रीति करीत होता, आणि त्याला ठाऊक होते की जोपर्यंत जीवन आहे, तोपर्यंत तारणाची आशा आहे.

`आमच्या प्रार्थनामय जीवनांत मध्यस्थतीची प्रार्थना इतकी महत्त्वाची का आहे? गरजेमध्ये इतरांसाठी प्रार्थना करणे आम्हांस आध्यात्मिकरीतीने वाढण्यास कशी मदत करते आणि पाप्यांसाठी देवाच्या प्रीतिची सत्यता अधिक कशी अनुभवता येते?`