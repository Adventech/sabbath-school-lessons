---
title:  आदरातिथ्याची देणगी
date:   22/10/2023
---

`उत्पत्ति 18:1-15 वाचा. पाहुण्यांना प्रतिसाद म्हणून आब्राहामाने आदरातिथ्याचे कोणते घटक दाखविले?`

कडक उन्हाच्या दिवशी दुपारी आब्राहाम आपल्या तंबूच्या दाराजवळ बसला होता. त्याचे हे वर्तन नेहमीपेक्षा वेगळे होते. उन्हाळ्याच्या दिवसांत त्यावेळी, जेव्हा सूर्य आग ओकीत होता, तेव्हा सर्वजण सांवलीसाठी व ताज्या हवेसाठी पाहात होते, परंतु कदाचित, आब्राहाम उष्णता सहन करीत होता यासाठी की जर कोणी त्या ठिकाणाहून जात असेल तर त्याला मदत करावी.

तेथे असताना, त्याने तीन प्रवाशांना पाहिले. कदाचित त्याची ही सवय असावी की अनोळखी लोकांचे आदरातिथ्य करावे. आणि म्हणून आब्राहामाने त्यात पुढाकार घेतला: वचन असे म्हणते की तो त्यांच्याकडे पळत गेला. म्हणजे, हा मुद्दा महत्त्वाचा आहे: ते त्याच्याकडे येण्यापूर्वी आब्राहामाने त्यांना भेटण्यासाठी पुढाकार घेतला.

“थोडे पाणी आणू द्या; तुम्ही आपले पाय धुवून ह्या झाडाखाली टेका; मी थोडी भाकर आणितो तिचा आपल्या जीवास आधार करा, मग पुढे जा; यासाठीच तुमचे या आपल्या दासाकडे येणे झाले असावे. ते म्हणाले, तू म्हणतोस ते कर” (उत्पत्ति 18:4, 5).

आब्राहाम आपल्या कार्याविषयी सावध होता, ते म्हणजे प्रत्येकाला देवाचे ज्ञान सांगणे यासाठी की हे जग चुकीची धर्मश्रध्दा, मूर्तिपूजा व अनेक देवतांच्यावर विश्‍वास असणार्‍या व्यक्ति यामध्ये गंगून गेले होते. ज्याप्रमाणे आपण या घटनेमध्ये पाहातो, त्याचे कार्य पूर्ण करण्याचा मार्ग आदरातिथ्याद्वारे अनोळखी लोकांची ताबडतोब सेवा करणे, जसे काही ते आताच क्षितिजावर दिसले आहेत.

त्याचवेळी आब्राहामाच्या “मोठ्या घराण्यात 1000 पेक्षा अधिक लोक होते, त्यांतील पुष्कळ कुटुंबाचे प्रमुख होते आणि पुष्कळांचे विधर्मातून परिवर्तन झाले होते. अशा घराण्यासाठी व त्यावर नियंत्रण ठेवण्यासाठी घट्ट हाताची गरज होती. कुठलेही कमजोर, डळमळीत (अस्थिर) पद्धत पुरेसी नव्हती. . . . . आब्राहामाचा प्रभाव त्याच्या स्वत:च्या घराण्यापलिकडेही पसरला होता. जेथे कोठे त्याने आपला तंबू ठोकला, त्याने त्याच्या बाजूलाच अर्पणासाठी व भक्तिसाठी वेदी बांधली. जेव्हा तंबू काढण्यात येत असे, वेदी तेथेच राही; आणि पुष्कळ भटकणारे कनानी लोक, ज्यांचे देवाविषयीचे ज्ञान त्याचा सेवक आब्राहाम याच्या जीवनाद्वारे मिळविण्यात आले होते, ती वेदी त्याठिकाणी यहोवाला अर्पण करण्यासाठी सोडण्यात येत असे. ” एलन जी. व्हाईट, एज्युकेशन, पान 187.

अगदी आरंभापासून, ह्या मनुष्यास समजले होते की देवाने त्याला कार्यासाठी पाचारण केले आहे, आणि त्याचे वचनदत्त देशाला जाणे हे केवळ सुटीसाठी नव्हते तर जे त्याच्या भोवती होते त्यांना आशीर्वाद म्हणून तो जात होता, आणि त्याच्या संतानाद्वारे सर्व जगाला.

`आब्राहामाच्या आदरातिथ्याच्या उदाहरणाचे कोणत्या तत्त्वाचे तुमच्या स्वत:च्या जीवनांत अनुकरण कराल?`