---
title:  आब्राहामाची प्रार्थनेची मनोवृत्ती
date:   24/10/2023
---

`उत्पत्ति 18:23-32 आणि याकोब 5:16 वाचा. मध्यस्थीच्या प्रार्थनेच्या सामर्थ्याविषयी हे आपणास काय शिकविते?`

आब्राहाम आणि देव यांच्यातील संवाद एकप्रकारे, मध्यस्थीच्या प्रार्थनेचे, प्रतिनिधित्व करणे आहे. आब्राहामाला या अध्यायामध्ये देवासमोर सदोम आणि गमोरा येथील लोकांसाठी मध्यस्थी करणारा म्हणून सादर करण्यात आले आहे. तो त्यांच्यातर्फे विनंती करीत होता; म्हणजे तो त्यांच्यातर्फे एक दर्शक, एक चिन्ह म्हणून कृती करीत होता, जसे येशू पित्यासमोर आमचा मध्यस्थ आहे. आमचे कार्य आज तेव्हाच यशस्वी होईल जेव्हा आपण अशाप्रकारच्या प्रार्थनेने पुढे जाऊ.

आब्राहाम सदोम आणि गमोरा यांच्या रहिवाशांवर प्रीति करण्यास शिकला होता आणि जी इतर नगरें जवळ होती. यामुळेच त्याची प्रार्थना प्रामाणिक आणि खरी होती. तो आधीच काही राजांच्या विरुद्ध लढला होता ज्यांनी सदोम आणि गमोराच्या राजांना हरविले होते. आब्राहामाच्या विजयानंतर, सदोमाचा राजा, बेरा, मलकी सदेकाबरोबर आब्राहामास भेटण्यास आला. बेराने आपल्या लोकांस त्यांच्या घरी जाण्यास सांगितले: “माणसे मला दे आणि धन तू ठेव”(उत्पत्ति 14:21). हे हेच सूचित करते की या राजाची आपल्या लोकांसाठी किती प्रीति होती. आब्राहामाची एक महान गुणवत्ता म्हणजे प्रीति, त्याची सदोम आणि गमोरा येथील राजावर प्रीति होती आणि त्याने त्यांच्यासाठी व त्याच्या लोकांसाठी प्रार्थना केली. “नाश पावणार्‍या लोकांसाठी प्रीति यामुळे आब्राहामाच्या प्रार्थनेस प्रेरणा मिळाली. “ - एलन जी. व्हाईट, पॅट्रिआर्कस् अँड प्राफेटस्, पान 140.

आब्राहामाने प्रार्थनेमध्ये नम्रता आणि अथक प्रयत्न याचा उपयोग केला. देवाने पहिली विनंती स्वीकारल्याबरोबर, नगरामध्ये जर 50 धार्मिक लोक असतील तर नगर तारले जाईल, याबरोबर त्याने आपली मध्यस्थी सुरुच ठेवली.

आपले कार्य प्रार्थनेशिवाय, मध्यस्थीच्या प्रार्थनेशिवाय, कधीच यशस्वी होणार नाही. कोणाला तरी भेटल्यानंतर, संदेश दिल्यानंतर किंवा शास्त्राभ्यास दिल्यानंतर, जे लोक आपल्या संपर्कात आहेत त्यांच्यासाठी आपण प्रार्थना केली पाहिजे. आपण ज्या लोकांशी संपर्क केला आहे त्या लोकांच्या हृदयांस स्पर्श करण्यास देव या प्रार्थनेबाबत सावध असतो. ते आपले शब्द किंवा वकृत्व नाही जे आमच्या मित्रांत किंवा ओळखीच्या माणसात परिवर्तन घडवतील - तर तो पवित्र आत्मा आहे. म्हणून कुठल्याही कार्यामध्ये ज्यामध्ये आम्ही सहभागी आहोत, त्यातील प्रत्येक व्यक्तिसाठी आपण वैयक्तिकरीतीने प्रार्थना करावी.

`रोम 8:34 आणि इब्री 7:25 वाचा. येशू आम्हांसाठी काय करतो याविषयी हे आपणांस काय सांगतात आणि इतरांसाठी आमची स्वत:ची मध्यस्थीची भूमिका अधिक चांगल्याप्रकारे समजण्यासाठी हे सत्य आपणास कशी मदत करते?`