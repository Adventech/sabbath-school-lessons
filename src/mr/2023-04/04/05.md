---
title:  आब्राहामाचे कार्य
date:   25/10/2023
---

`उत्पत्ति 19:1-29 वाचा. आब्राहामाचे आदरातिथ्य, प्रीति आणि प्रार्थना यांच्या मनोवृत्तीचा परिणाम काय झाला?`

वचन आम्हांस सदोम नगरात लोटाच्या स्थितीविषयी एक मनोरंजक सूचना देते: “लोट सदोमाच्या वेशीत बसला होता” (उत्पत्ति 19:5). याचा अर्थ तो नगरातील महत्त्वाचा व्यक्ति होता, निश्‍चितपणे सरकारी अधिकारी असावा, कारण वेशीत बसणे हा अधिकारी, न्यायाधीश व राजे यांचा विशेषाधिकार होता (2 शमु. 19:8, यिर्मया 38:7, रुथ 4:1).

उत्पत्ति 19 हा अध्याय उत्पत्ति अध्याय 18 आणि आब्राहामाची देवदूतांबरोबरची गोष्ट याबरोबर जवळजवळ समांतर आहे. आब्राहाम आणि लोट हे प्रवेशद्वाराजवळ किंवा वेशीत बसत असत (उत्पत्ति 18:1, उत्पत्ति 19:), आब्राहाम आणि लोट दोघेही अनोळखी माणसांना आपल्या घरी पाहुणचारासाठी आमंत्रित करीत असत  (उत्पत्ति 18:3-4; उत्पत्ति 19:2). आब्राहाम आणि लोट आपल्या पाहुण्यासाठी जेवण तयार करीत असत (उत्पत्ति 18:4-8; उत्पत्ति 19:3). त्याच्या चुका काहीही असोत, असे दिसते की लोटामध्ये काही चांगले गुण होते.

“तेव्हा परमेश्‍वराने सदोम व गमोरा यांवर गंधक व अग्नि यांचा वर्षाव आकाशातून केला; आणि ती नगरे आणि ती सर्व तळवट, त्या नगरातले सर्व रहिवासी आणि तेथे जमिनीत उगवलेले सर्व काही यांचा त्याने विध्वंस केला” (उत्पत्ति 19:24, 25).

या वृत्तांताच्या वेळेस सदोम आणि गमोरा नगरामध्ये किती लोक राहात होते हे आपणास ठाऊक नाही, परंतु या हजारों लोकांमधून केवळ चौघांनीच नगर सोडले आणि केवळ तीन वाचले गेले. उत्पत्तिच्या जलप्रलयाविषयीही तसेच आहे. आपण ठाऊक नाही की तेव्हा किती लोक जीवंत होते, परंतु आपणास ठाऊक आहे की पुष्कळ वाचले गेले नाहीत.

सदोमाचे जे थोडे रहिवासी वाचले त्यांचा आमच्या स्वत:च्या कार्यावर सूचित परिणाम आहे: सर्वांचेच तारण होणार नाही. आम्हांस प्रत्येकाप्रमाणे येशूचा व त्याची तारणाची योजना याचा स्वीकार करावा लागेल, परंतु प्रत्येक व्यक्तिला निवड करण्याची मुभा आहे. आमचे काम हेच आहे की जितके शक्य होईल तितक्यांना येशूसाठी निवड करण्यास सांगणे. आपण आपले कार्य करीत असताना, देव पवित्र आत्म्याद्वारे आम्हांस सहाय्य करतो, परंतु तो कधीही कोणाच्या इच्छेविरुद्ध जाणार नाही. निवड करण्याची इच्छा म्हणजे, शेवटी आपण काहीही करु, आपण कितीही प्रार्थना केली, तरी तारण प्रत्येक व्यक्तिच्या निवडीप्रमाणे येईल.

`जेव्हा आपण कार्य करतो तेव्हा आपल्याला पाहिजे तसे परिणाम दिसत नाहीत तेव्हा निराश न होण्यास कसे शिकावे?`