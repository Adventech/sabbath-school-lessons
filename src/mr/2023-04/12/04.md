---
title:  मर्दखयाची विश्‍वासू साक्ष
date:   19/12/2023
---

ते परदेशात राहात असताना, लवकरच किंवा नंतर, मर्दखय आणि एस्तेर यांना, जर त्यांना देवाशी विश्‍वासू राहावयाचे असेल तर, संकटांचा सामना करावा लागणार होता. ही, निश्‍चितपणे, मर्दखयसाठी चिंतेची बाब होती.

`एस्तेर 3:1-15 वाचा. येथे काय घडले, आणि का?`

एस्तेर 3 र्‍या अध्यायामध्ये, आपण शिकतो की अहश्‍वेरोश राजाने हामानाचा सत्कार केला व त्याला अधिकाराचे उच्च पद दिले. प्रत्येकास सांगण्यात आले की हामानास मुजरा करावा. परंतु आपण वाचतो की: “पण मर्दखय काही त्यास नमन अथवा मुजरा करीत नसे” (एस्तेर 3:2). मर्दखय या मनुष्यास नमन करीत नसे याचे बायबल कुठलेही कारण देत नाही. परंतु आपणास ठाऊक आहे का. तो एक विश्‍वासू यहूदी होता. मर्दखय हा अगाग याच्या वंशजाला आदरांजली वाहाण्यास तयार नव्हता, अमालेकी, जे त्याच्या लोकांचे निर्गमापासून शत्रु होते. (अनुवाद 25:19). विश्‍वासू यहूदी अमालेकीसमोर कसा गुडघ्यावर येऊन नमन करणार? किंवा त्याबाबतीत, परमेश्‍वराशिवाय कोणाची उपासना करणार?

“नंतर राजाचे जे सेवक राजद्वारांत होते त्यांनी मर्दखयास विचारिले की तू राजाज्ञेचे का उल्लंघन करितोस?” (एस्तेर 3:3). त्याने कसा प्रतिसाद दिला याची सविस्तर माहिती आपल्याकडे नाही, पण पुढील वचन म्हणते की “आपण यहूदी आहों असे त्याने त्यांस सांगितले होते. ” (एस्तेर 3:4). खात्रीने त्या प्रतिसादामध्ये, मर्दखयास स्पष्टीकरण देण्याची संधी होती की आकाश व पृथ्वी यांच्या उत्पन्नकर्त्या देवाचा उपासक म्हणून, तो कुठल्याही पापी मनुष्याची उपासना करणार नाही. यांत शंका नाही की काही मर्यादेपर्यंत मर्दखयाने आपल्या विश्‍वासाविषयी साक्ष दिली, एक विश्‍वास जो त्याने इतक्या बळकटपणे धरून ठेवला होता जो त्यालाही, आणि दुर्देवाने इतरांनाही संकटात आणणार होता.

“दानीएल त्याचे मित्र आणि मर्दखयपासून, बाबेलोनच्या राजाच्या   न्यायालयातील नैतिक अंधःकारामध्ये प्रखर प्रकाश दाखविण्यात आला. ” - एलन जी. व्हाईट, अ‍ॅडव्हेंट रिव्ह्यु अँड सब्बाथ हेराल्ड, मे 13, 1884.

जेव्हा हमानाने यहूदी लोकांचा नाश करण्याचे ठरविले, त्यांचे वर्णन त्याने ‘हामान अहश्‍वेरोश राजास म्हणाला, आपल्या साम्राज्यातील सर्व प्रांतातून राहाणार्‍या देशोदेशींच्या लोकांमध्ये पांगलेले व विखरलेले एक राष्ट्र आहे; त्या लोकांचे कायदे इतर सर्व लोकांच्या कायद्यांहून भिन्न आहेत. ते राजाच्या कायद्यांप्रमाणे चालत नाहीत म्हणून त्यांस राहू देणे राजाच्या हिताचे नाही”’ (एस्तेर 3:8). ज्या लोकांच्या प्रथा वेगळ्या आहेत आणि  जे राजाच्या कायद्यांप्रमाणे चालत नाहीत? छळासाठी परिपूर्ण कृती.

`आज देखील, असे काय मार्ग आहेत, ज्याप्रमाणे आपली देखील मर्दखयप्रमाणे परीक्षा घेतली जाईल? आपण कसा प्रतिसाद द्यावा?`