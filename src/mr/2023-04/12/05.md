---
title:  या असल्याच प्रसंगासाठी
date:   20/12/2023
---

`एस्तेर 4:1-14 वाचा. या योग्यवेळी एस्तेरने स्वतःस ती यहूदी आहे असे ओळखणे का महत्त्वाचे होते?`

जेव्हा मर्दखयने मदतीसाठी एस्तेरशी संपर्क साधला, तेव्हा तिला अहश्‍वेरोश राजाशी विवाह करून बरीच वर्षें लोटली होती, परंतु पारसी साम्राज्यामध्ये एक कायदा होता की कोणीही राजाच्या सिंहासनापर्यंत राजाकडून आमंत्रण आल्याशिवाय जाऊ शकत नव्हता. जो कोणी या नियमाचा अनादर करीत होता तो मृत्युला आमंत्रण देत होता. एस्तेरला ही जोखीम ठाऊक असतानाही, ती विना आमंत्रणाची सिंहासनाच्या दालनात गेली.

मर्दखयच्या विश्‍वासाने एस्तेरचा विश्‍वास जागृत करण्याचा प्रयत्न केला. एस्तेरच्या पुस्तकाचे हृदय मर्दरखयचे एस्तेरला बोलणे सापडते: “तेव्हा त्याने त्याच्या हस्ते एस्तेरस सांगून पाठविले की तू राजमंदिरात आहेस म्हणून तू यहूदी लोकांतून वांचून राहाशील असे तुझ्या मनास वाटू देऊ नको. तू या प्रसंगी गप्प राहिलीस तरी दुसर्‍या कोठूनही यहूद्यांची सुटका व उद्धार होईलच, पण मग तुझा व तुझ्या बापाच्या घराण्याचा नाश होईल; तुला या असल्याच प्रसंगासाठी राजपद प्राप्त झाले नसेल कशावरून?” (एस्तेर 4:13-14).

तिच्या लोकांसाठी तिची प्रीति यास मर्दखयाच्या आवाहानाने एस्तेरच्या विश्‍वासास कसोटीला टाकले. ती यहूदी आहे हे मर्दखयाशिवाय इतर कोणासही ठाऊक नव्हते, आणि एकदा का तिने यामध्ये सामील होण्याचा निर्णय घेतला तेव्हा तिने आपले जीवन या मार्गावर टाकण्यास मागे-पुढे पाहिले नाही.

तिचा देवावरील विश्‍वास खंबीर होता, आणि तिला ठाऊक होते की देवाच्या मदतीशिवाय तिला यश मिळणार नाही. मर्दखयला तिने दिलेल्या उत्तराने तिचा विश्‍वास प्रकट झाला: “जा, शूशन येथील सर्व यहूदी जमवा; माझ्याकरिता उपास करा; तीन दिवस व तीन रात्री अन्नोदक सेवू नका; मीही आपल्या दासींसह तसाच उपास करीन, असल्या स्थितीत नियमाविरुद्ध मी आत राजाकडे जाईन; मग मी मेल्ये तर मेल्ये”’ (एस्तेर 4:16). मर्दखयने ही माहिती ताबडतोब शूशनमधील सर्व यहूदी समाजास कळविली, आणि ते उपास व प्रार्थना करीत असताना, एस्तरने स्वतःस त्या धोकादायक क्षणासाठी तयार केले. “तिसर्‍या दिवशी एस्तेर राणी आपली राजकीय वस्त्रें धारण करून राजमंदिराच्या आतल्या चौकात जाऊन राजमंदिरासमोर उभी राहिली; राजा राजमंदिरात सिंहासनासमोर राजद्वाराजवळ बसला होता. राजाने एस्तेर राणी अंगणात उभी आहे असे पाहिले तेव्हा त्याची तिजवर कृपादृष्टि झाली आणि राजाने आपल्या हाती असलेला सुवर्णदंड पुढे केला. तेव्हा एस्तेरने जवळ जाऊन राजदंडाच्या टोकास स्पर्श केला. ” (एस्तेर 5:1, 2).

`यहूद्यांसाठी अशा परिस्थितीमध्ये जसे वर वर्णन केले आहे, प्रार्थनेबरोबर निश्‍चितपणे उपासही साथ देतो. म्हणजे, जरी त्यांनी स्वतःच्यातर्फे कृती केली, तरी प्रार्थना ही त्यांच्या प्रतिसादास मध्यवर्ती होती. कोणता स्पष्ट धडा आपण यातून घ्यावा?`