---
title:  अधिक विचार
date:   13/10/2023
---

सर्व राष्ट्रांना साक्षी व्हावे. “तारणार्‍याचे शब्द, ‘तुम्ही जगाचा प्रकाश आहात, ’ मुद्दा हाच आहे की त्याने आपल्या अनुयायांना जगभरात कार्य करण्यासाठी वचनबद्ध केले आहे. ज्याप्रमाणे सूर्याची किरणे ग्रहाच्या अति दुर्गम भागापर्यंत पोहचतात, तसेच देवाने असा आकार दिला आहे की सुवार्ता या ग्रहावरील प्रत्येक व्यक्तिपर्यंत पोहचली पाहिजे. जर ख्रिस्ताची मंडळी आपल्या प्रभुचा हा हेतु पूर्ण करीत असते, तर जे अंध:कारात बसले आहेत त्या प्रत्येकावर प्रकाश पाडता आला असता आणि एवढेच नव्हे तर प्रत्येक भाग आणि मृत्युच्या छायेतही; सर्वांनी एकत्र येणे आणि आपली जबाबदारी झटकणे आणि क्रूस न उचलणे याऐवजी मंडळीच्या सभासदांनी सर्व भागांत जावे, त्यांच्याद्वारे ख्रिस्ताचा प्रकाश त्यांच्यावर पाडला जावा, त्याने आत्म्याच्या तारणासाठी जे केले तसे त्यांनी करावे आणि ‘राज्याची ही सुवार्ता’ अति वेगाने सर्व जगांमध्ये घेऊन जावी.

“सर्व राष्ट्रांमधून मासोदेनियाच्या बोलावण्याचा आवाज येत आहे, ‘येथे येऊन आम्हांस मदत करा. ’ देवाने आम्हांसमोर क्षेत्र खुले केले आहे. स्वर्गीय देवदूत मनुष्याबरोबर सहकार्य करीत आहेत. तरतूद आम्हांसमोर जात आहे आणि मानवी प्रयत्नांबरोबर दैवी सामर्थ्य कार्य करीत आहे. ते खरोखरच आंधळे आहेत ज्यांना परमेश्‍वर कार्य करीत आहे हे दिसत नाही आणि ते खरोखर बहिरे आहेत ज्यांना त्याच्या मेंढरांसाठी खर्‍या मेंढपाळाचा आवाज ऐकू येत नाही. काहींनी देवाचे पाचारण ऐकले आणि प्रतिसाद दिला. प्रत्येक पवित्र हृदय आता प्रतिसाद देवो, जीवन-देण्याचा संदेश गाजविण्याद्वारे. जर पुरुष आणि स्त्रिया नम्रतेने आणि विश्‍वासूपणे देवाने दिलेले त्यांचे काम करतील, तर दैवी सामर्थ्य पुष्कळांना सत्याकडे आणण्यासाठी प्रकट होईल. त्यांच्या प्रयत्नांचे परिणाम अद्भुत असतील. ” एलन जी. व्हाईट, अ‍ॅडव्हेंट रिव्ह्यु अँड सॅब्बाथ हेराल्ड, नोव्हेंबर 14, 1912.

**चर्चेसाठी प्रश्‍न**:

`1. समाजामध्ये मंडळीच्या प्रभावाची विश्‍वासनीयता मुख्यत: याद्वारे ठरविली जाते की आपण ख्रिस्ताचे शरीर म्हणून - आपल्या स्वत:च्या जीवनामध्ये देवाची प्रीति त्याच्या कार्याच्या पूर्णतेत सोदाहरण कशी दाखवतो. तुम्ही वैयक्तिकरीतीने, या आव्हानास कसा प्रतिसाद देता?`

`2. तुमची मंडळी तुमच्या अ‍ॅडव्हेंटिस्ट नसणार्‍या शेजार्‍यांकडून कशी पाहिली व समजली जाते याविषयी तुम्ही कसा विचार करता? तुम्हांस कसे ठाऊक होते? जर हेतु सकारात्मक असेल, तर त्याला अधिक बळ देण्यासाठी तुम्ही काय कराल? जर ते नकारात्मक असेल, तर ते बदलण्यासाठी तुम्ही काय कराल?`

`3. “सार्वकालिक सुवार्ता” जगासाठीच्या आमच्या कार्यासाठी केंद्रियस्थानी असावी हे इतके महत्त्वाचे का आहे? कोणती अंतिम आशा आपण कोणासाठीही, कुठेही सादर करावी, जी आमच्या महान आशेवर केंद्रित नाही कारण शुभवर्तमान, येशूने क्रूसावर आम्हांसाठी काय केले याची सुवार्ता?`