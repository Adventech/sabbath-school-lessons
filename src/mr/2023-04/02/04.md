---
title:  'सार्वकालिक सुवार्ता: कार्याचा संदेश'
date:   10/10/2023
---

`प्रकटी 14:6, 7 वाचा. “सार्वकालिक सुवार्तेमध्ये” देवाच्या कार्याच्या कोणत्या बाबी तुम्ही ओळखू शकता ज्या तीन देवदूतांपैकी पहिल्या देवदूताने सादर केली आहे?`

पवित्रशास्त्रामध्ये हीच एक जागा आहे जेथे “सार्वकालिक” आणि “सुवार्ता” हे शब्द जोडले गेले आहेत. शुभवर्तमान ही कृपेची सुवार्ता आहे जी येशू ख्रिस्ताद्वारे सर्वांना देऊ करण्यात आली आहे. तो आपल्या जगात आम्हांस “कृपा आणि सत्य” दाखविण्यास आला (योहान 1:14). तो पापविरहित जीवन जगला आणि क्रूस खांबावर आमच्या पापाची शिक्षा म्हणून आमचा मध्यस्थ बनून बलिदान केले (यशया 53:4, 5; 1 पेत्र 3:18). तो जीवंत झाला, स्वर्गांस परत गेला, पित्याने त्यास उंचावले आणि आज तो स्वर्गीय पवित्रस्थानात आमच्यासाठी मध्यस्थी करीत आहे (प्रकटी 1:18, प्रेषित 2:33, इब्री 7:25). लवकरच तो आपले महान अभिवचन पूर्ण करील - वैभवाने व गौरवाने परत येईल आणि शेवटी 1000 वर्षांच्या काळानंतर देवाचे राज्य या पृथ्वीवर स्थापित करील (योहान 14:1-4, प्रेषित 1:11, प्रकटी 21:1-4). सार्वकालिक सुवार्तेच्या या सर्व आवश्यक सत्य आहेत.

तरीही, सत्य हे आहे की हा संदेश सार्वकालिक आहे, लक्षणीय आहे. केवळ एकच सुवार्ता आहे जी आमचे तारण करु शकते. ती तोपर्यंत तशीच राहील जोपर्यंत देवाचे कार्य पूर्णपणे साध्य होत नाही. यापुढे दुसरी सुवार्ता कधीच नसणार. फसवणूक करणार्‍या शिकवणी आणि तत्त्वे येतील आणि जातील (इफिस 4:14), परंतु तारणाचा संदेश, सार्वकालिक सुवार्ता, बदलणार नाही आणि जे विश्‍वास ठेवतील व आज्ञेमध्ये जगतील त्यांना बक्षीस मिळेल (अनुवाद 5:33, रोम 2:6 पाहा).

तेच कार्य जे पहिल्या शिष्यांना देण्यात आले होते तेच आज आपणास देण्यात आले आहे. आपण ख्रिस्तासाठी प्रत्येक ठिकाणी शिष्य बनिवणे सुरुच ठेवले पाहिजे, परंतु कोणत्या प्रकारचे शिष्य? चांगले, विश्‍वासू, पूर्णपणे समर्पित, लोकांवर प्रीति करणारे? हे गुण आवश्यक आहेत, परंतु ते पुरेसे नाहीत. आपण असे शिष्य बनवावे जे शिष्यत्वाच्या सर्व बायबलच्या घटकांवर केंद्रित असतील (लूक 9:23, योहान 13:34, 35; 2 करिंथ 5:17) व त्यांचा हेतु एकच असेल: प्रभु, येशू ख्रिस्त याच्या दुसर्‍या येण्यासाठी इतरांना तयार करणारे व स्वत:ची तयारी करणारे.

“न्यायनिवाड्याची घोषणा प्रिकटी 14:6, र्7ें ही ख्रिस्ताच्या दुसर्‍या येण्याची सूचना आहे की त्याचे येणे जवळ आहे आणि ह्या घोषणेस सार्वकालिक सुवार्ता म्हटले आहे. म्हणून ख्रिस्ताचे दुसरे येणे गाजविणे, ते जवळ असल्याची घोषणा करणे, हे सुवार्तेच्या संदेशाचे आवश्यक भाग आहे म्हणून दाखविणे. ” - एलन जी. व्हाईट, ख्राईस्ट ऑब्जेक्ट लेसन्स, पानें 227, 228.

`न्यायनिवाड्याची कल्पना “सार्वकालिक सुवार्तेस” कशी पहिल्या देवदूताच्या संदेशात जोडली गेली आहे? न्यायनिवाड्याच्या कल्पनेस सुवार्ता केंद्रस्थानी का आहे?`