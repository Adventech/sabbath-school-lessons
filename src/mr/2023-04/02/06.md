---
title:  'जग: कार्याचे क्षेत्र'
date:   12/10/2023
---

`प्रकटी 7:9, 10 वाचा. देवाच्या कार्यासाठी भौगोलिकदृष्टिने दूरवर पोहचण्यासाठी हे वचन काय सूचित करते?`

या आठवड्याचा धडा हेतुपूर्वक कार्याची दोन महत्त्वाची वचनें यावर चर्चा करीत आहे जी महान कार्याच्या शिष्य बनविण्याच्या केंद्रस्थानावर जोर देत आहे आणि सार्वकालिक सुवार्तेचा संदेश. मनोरंजकपणे, दोन्ही वचनामध्ये एक सर्वसामान्य जोडणारा मुद्दा आहे: कार्य “कोठे” आहे. ते असे वाचतात: “यास्तव तुम्ही जाऊन सर्व राष्ट्रांतील लोकांस शिष्य करा. ” (मत्तय 28:19), “पृथ्वीवर राहाणारे जन म्हणजे प्रत्येक राष्ट्र, वंश, भाषा व लोक” (प्रकटी 14:6).

दुसर्‍या शब्दांत, ख्रिस्ताची सुवार्ता प्रत्येक जन, राष्ट्र, वंश व लोक यांच्यापर्यंत पोहाचवयास हवी. सुवार्तेचा प्रभाव हा आहे की ज्यांचे तारण झाले आहे त्यांना एक महान बंधुप्रीतित एकत्र करणे. अनुसरण्यासाठी आपल्याकडे एकच नमुना आहे आणि तो म्हणजे ख्रिस्त. जर आपण येशूमध्ये असलेले सत्य स्वीकारले, तर राष्ट्रीय ना आवड व द्वेष मोडून काढला जाईल आणि सत्याचा आत्मा आमची अंत:करणे एकत्र करील.

जेव्हा येशू म्हणाला, “तुम्ही माझे साक्षी व्हाल” (प्रेषित 1:8), तेव्हा त्याच्या मनामध्ये तीन वेगवेगळे भौगोलिक भाग होते:

क्षेत्र 1: “तुम्ही यरुशलेमांत माझे साक्षी व्हाल. ” त्यावेळेस, त्याचे शिष्य यरुशलेमाच्या फार जवळ होते. म्हणून, येशू मूलभूतपणे म्हणत होता, “देवाबरोबर तुमचा अनुभव वाटून घ्या जे लोक तुमच्या जवळ आहेत. कार्याची सुरवात घरात होते, कुटुंबाबरोबर, शेजार्‍यांबरोबर, मित्रांबरोबर. कार्याचे हे मूळ ठिकाण आहे.

क्षेत्र 2: नंतर तो पुढे म्हणतो: “सर्व यहूदियात व समेरियामध्ये” आमच्या कार्यामध्ये त्यांचा देखील समावेश आहे जे काही मार्गाने जवळ आहेत, परंतु त्याचवेळेस ते आपल्यापासून काही अंतरावर आहेत. या गटामध्ये तेच लोक असतील जे कदाचित आपण बोलतो तीच भाषा बोलत असतील - त्या लोकांची संस्कृतीही सारखीच असेल, परंतु आपण जी सत्यता जगतो किंवा इतरांना सांगतो तसे ते करीत नसतील. हे आपले पुढचे कार्याचे ठिकाण आहे.

क्षेत्र 3: यापलिकडे ख्रिस्त म्हणाला: “जगाच्या शेवटापर्यंत. ” देवाचे कार्य आपणास प्रत्येक ठिकाणी असलेल्या व्यक्तिपर्यंत पोहचण्यासाठी बोलावीत आहे, राष्ट्रें, लोकांचे गट, भाषा आणि वंश. हे आमचे कार्य करण्याचे अंतिम ठिकाण आहे.

`आव्हान: ज्या समाजामध्ये तुम्ही राहाता त्यासाठी या आठवडी प्रत्येक दिवशी प्रार्थना करा. देवाने त्या ठिकाणी तुम्हांस विशेष कारणास्तव ठेवले आहे.`

`आव्हान स्वीकारा: तुमच्या क्षेत्रातील लोकसंख्येचा अभ्यास करा (कोणत्या प्रकारचे लोक तुमच्या सभोवती राहातात) - वंश आणि धार्मिक पार्श्‍वभूमि, ज्येष्ठ, तरुण, गरीब, धनाढ्य, भाषा आणि इ. तुम्ही त्यांच्यासाठी प्रीतिची वाहिनी कशी होऊ शकता कसे ते देवाला विचारा.`