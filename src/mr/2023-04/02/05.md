---
title:  'देवाचे लोक: कार्याची वाहिनी'
date:   11/10/2023
---

संपूर्ण इतिहासामध्ये, देवाचे असे लोक होते ज्यांनी विश्‍वासूपणे त्याचे शील सादर केले आणि आज्ञाधारकपणे त्याचे हेतु अनुसरले. देवाचे लोक ते आहेत ज्यांना पाचारण करण्यात आले आहे आणि ज्यांनी त्याची कृपा मिळविण्यासाठी त्याचे आमंत्रण स्वीकारले आहे. ते सर्वजण आणि तसेच ते भविष्यातही - त्याचे कार्य पूर्ण करण्यासाठी देवाचे साधन असतील.

`उत्पत्ति 12:1-3 आणि अनुवाद 7:6, 11, 12 वाचा. जुन्या करारामध्ये त्याच्या लोकांसाठी देवाचा मूळ हेतु काय होता?`

आब्राहाम आणि त्याच्या पिढ्यांनबरोबर देवाच्या कराराचा विशिष्ट होता. त्यांना बोलाविले, उत्पन्न केले आणि देवाचे कार्य करण्यासाठी प्रतिनिधी म्हणून नेमले - राष्ट्रांना आशीर्वादाचे प्रवाह (अनुवाद 28:10, यशया 49:6 बरोबर तुलना करा). तथापि, त्यांची निवड देवाबरोबरच्या कराराच्या संबंधामध्ये झाली होती, त्याचा आधार विश्‍वास आणि आज्ञाधारकपणाच्या अटीवर अवलंबून होता. (उत्पत्ति 22:16-18; निर्गम 19:5, 6; अनुवाद 28:1, 2; 2 इतिहास 7:14). भोवतालच्या राष्ट्रांना इस्त्राएलांकडे आकर्षित करणे, ही प्रक्रिया जुन्या करारामध्ये देवाच्या “कार्याचे डावपेच” होते.

नव्या करारामध्ये, देवाचे कार्य पुढे सुरु राहिले. पुनरुत्थित प्रभु आणि तारणारा आता नूतनीकरण केलेले “कार्याचे डावपेज” यांची सुरुवात करणार होता (मत्तय 28:18-20, प्रेषित 1:8 पाहा). ज्यामध्ये ख्रिस्ताचे शिष्य - जी मंडळी आहे - तिने कार्यासाठी संपूर्ण जगांत जावे, जुन्या इस्त्राएलांप्रमाणे नव्हे, जग त्यांच्याकडे आले. सेवाकार्याची सुरुवात मंडळीबरोबर झाली नाही. याविरुद्ध, मंडळी अस्तित्वांत आहे कारण देवाचे कार्य अद्याप पूर्ण व्हावयाचे आहे आणि तो आपल्या मंडळीचा उपयोग ते पूर्ण करण्यासाठी करीत आहे.

तरीही, एक प्रश्‍न राहातोच: मंडळीचे कार्य काय आहे? ज्याने मंडळी अस्तित्वात आणली त्याप्रमाणेच काय: “मनुष्याचा पुत्र ‘हरवलेले शोधावयास’ व तारावयास आला” (लूक 19:10). जरी मंडळीमधील आपण कोणीही कोणाचे तारण करु शकत नाही, तरीही आपण इतरांना जो केवळ एक तारण देतो, येशू ख्रिस्त याच्याकडे निर्देश करावयास हवे व ते आपण करु शकतो.

“ख्रिस्ताच्या मंडळीचे कार्य नाश पावणार्‍या पाप्यांचे तारण करणे आहे. मानवाला देवाची प्रीति ठाऊक करुन देणे आणि त्यांना त्या प्रीतिच्या कार्यक्षमतेवर ख्रिस्तासाठी जिंकणे. ” - एलन जी. व्हाईट, टेस्टिमोनिज फॉर द चर्च, व्हॉल्युम 3, पाने 381. किती मोठी संधी आणि किती मोठी जबाबदारी !

`जशी हवा आपल्या जीवानासाठी आहे तसे मंडळीसाठी देवाचे कार्य आहे. हवेशिवाय, आपण मरतो. कार्याशिवाय मंडळी मरते. आपल्या मंडळीचे जीवन टिकविण्यासाठी, वैयक्तिकरीतीने, तुम्ही काय करु शकता?`