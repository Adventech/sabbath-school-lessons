---
title:  'त्र्यैक्य देव: कार्याचे मूळ'
date:   08/10/2023
---

पवित्रशास्त्रामध्ये देवाचे कार्य म्हणून येशू हा पुढे आणि मध्यवर्ती आहे जो तारणाचा एकमेव मार्ग आहे. ख्रिस्ताने स्वत: घोषणा केली: “मार्ग, सत्य व जीवन मीच आहे; माझ्याद्वारे आल्यावांचून पित्याजवळ कोणी जात नाही. ” (योहान 14:6). परंतु येशू त्याच्या सेवाकार्यासाठी त्र्यैक्य देवाचा मध्यवर्तीपणा सांगतो यासाठी की आपणास समजण्यास मदत व्हावी.

प्रत्येक गोष्ट जी ख्रिस्ताने केली ती स्वर्गीय पित्यासाठी किंवा पित्यापासून होती (योहान 4:34, योहान 5:30, योहान 12:45 पाहा). तरीही, आपण नेहमी ध्यानांत ठेवावे की येशूचे कार्य तो जगांत आला तेव्हापासून सुरु झाले नाही. ते त्याला पित्याकडून जगाच्या उत्पत्तिपूर्वी मिळाले होते (इफिस 1:4, 1 पेत्र 1:20 बरोबर तुलना करा).

म्हणून, देवाने मानवापर्यंत पोहचण्याची योजना त्याने आपल्या ग्रहाचा पाया घालण्यापूर्वी केली, आणि तो हेतुपूर्वक मानवाच्या इतिहासात प्रवेश करता झाला यासाठी की त्याचा हेतु पूर्ण व्हावा.

पुत्राने जग उत्पन्न केले (योहान 1:3) आणि “जेव्हा काळाची पूर्णता झाली तेव्हा (गलती 4:4), आपला पुत्र येथे पाठवून आपली प्रीति प्रदर्शित केली (योहान 3:16, 17). पुत्र आला, क्रूसावर मरण पावला आणि मरणावर विजय मिळविला. नंतर, पित्याने पाठविलेला, आत्मा येथे आला (योहान 14:26, योहान 16:7), जगाची खात्री करील (योहान 16:8-11) आणि आज पित्याचे व पुत्राचे कार्य पुढे चालवून देवाच्या लोकांना सामर्थ्य देऊन कार्यासाठी बाहेर पाठवील (योहान 14:26; योहान 16:13, 14).

`योहान 20:21, 22 वाचा. कार्य आपले मूळ पिता, पुत्र आणि पवित्र आत्मा यांच्यात सापडते व ते आपल्या कार्यास आकार देते याची समज कशी असावी?`

जरी “त्र्यैक्य” हा शब्द बायबलमध्ये सापडत नाही, तरी कार्यावर प्रकाश टाकणारे पुरावे, त्र्यैक्य देवामधील तीनही व्यक्ति यात सहभागी आहेत असे अनेक आहेत. उदाहरणार्थ, त्याच्या पुनरुत्थानानंतर, ख्रिस्त आपल्या शिष्यांना भेटला आणि त्यांना अभिवचन दिले: “पाहा, माझ्या पित्याने वचन दिलेली देणगी मी तुम्हांकडे पाठवितो; तुम्ही वरुन सामर्थ्ययुक्त व्हाल तोपर्यंत या नगरांत राहा” (लूक 24:49). येथे आपणास त्र्यैक्य देवाच्या कार्याची सत्यता एका ओळीत सापडते: पित्याचे अभिवचन, अभिवचन पूर्ण करण्याचे पुत्राचे आश्‍वासन आणि स्वत: अभिवचन, पवित्र आत्मा येईल (लूक 3:16; प्रेषित 1:4, 5, 8 पाहा).

याद्वारे आपण शिकतो की कार्य आमचे नाही. ते त्र्यैक्य देवाचे आहे आणि ते अपयशी होणार नाही.

`पिता, पुत्र आणि पवित्र आत्मा हे मनुष्याचे तारण करण्याच्या कार्यांत सहभागी आहेत. हा विचार तुम्हांस इतका समाधानकारक का वाटतो?`