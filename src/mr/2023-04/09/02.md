---
title:  नबुखद्नेस्सर
date:   26/11/2023
---

सेव्हंथ-डे-अ‍ॅडव्हेंटिस्ट म्हणून आपण “अमर्यादीत प्रायश्‍चित” यावर विश्‍वास ठेवतो. याचा अर्थ, काही ख्रिस्ती लोकांच्या विरोधात, आपण विश्‍वास ठेवतो की ख्रिस्ताचे मरण सर्व मानवजातिसाठी होते, केवळ एका विशेष गटासाठी नाही ज्यांना देवाने तारणासाठी राखून ठेवले आहे. कारण देवाची “इच्छा आहे की सर्व मनुष्यांचे तारण व्हावे व त्यांनी सत्याच्या पूर्ण ज्ञानास पोंहचावे” (1 तीमथ्य 2:4), येशूने स्वतःस अर्पण असे देऊ केले “तोच आपल्या पापांबद्दल प्रायश्‍चित आहे; आणि आपल्याच पापांबद्दल केवळ नव्हे तर सर्व जगाच्याही पापांबद्दल आहे” (1 योहान 2:2). आणि म्हणूनच प्रत्येकाला “त्याने सृष्टीच्या स्थापनेपूर्वी आपल्याला ख्रिस्तामध्ये निवडिले” (इफिस 1:4), परंतु प्रत्येकजण त्याला निवडीत नाही. आणि म्हणूनच, बायबलमध्ये आपणास वेगवेगळ्या प्रकारच्या लोकांचे वृत्तांत सापडतात जे देवासाठी पोहचलें आहेत.

`दानीएल 4 वाचा. राजाला याठिकाणी काय झाले, आणि तारण जगातील अतिशय शक्तिशाली मनुष्याकडे येत आहे याविषयी हे आपणास काय सांगते?`

हे बायबलमधील एक ठळक उदाहरण आहे की देव शक्तिशाली अविश्‍वासणार्‍यापर्यंत कसा पोंहचतो हे नबुखद्नेस्सर राजाच्या गोष्टीत सांगितले आहे. देवाचा न्यायनिवाडा त्याच्यावर आला अगदी इस्राएलांच्या राजांसारखा (उदा. 2 राजे 32:25, 26; 1 राजे 14:21-31; 1 शमुवेल 28 पाहा). नबुखदनेस्सराविषयी बायबलचा वृत्तांत, तो आपल्या शुद्धीत आला आणि त्याने उत्पन्नकर्त्या देवाला ओळखले, हे हेच दाखविते की देव श्रीमंत व शक्तिशाली लोकांचीही चिंता वाहातो, तसेच अशक्त व गरजवंत. 37 व्या वचनामध्ये, पृथ्वीवरील सर्वांत शक्तिशाली मनुष्याने घोषणा केली की “आता मी नबुखदनेस्सर स्वर्गाच्या राजाचे स्तवन करितो, त्याचा जयजयकार करितो, व त्याचा महिमा वर्णितो; कारण त्याची सर्व कृत्यें सत्य आहेत, त्याचे सर्व मार्ग न्याय आहेत; जे अभिमानाने चालतात त्यांस त्याला नीचावस्थेत लोटिता येते” (दानी 4:37). जर सर्व श्रीमंत, शक्तिशाली आणि गर्विष्ठ जे आपल्यामध्ये विनाशी आहेत त्यांना जर हे सत्य समजले तर किती बरे होईल.

या गोष्टीपासून आपण काय शिकावे? एक, देव वचनबद्ध विश्‍वासणार्‍यांचा उपयोग करतो, जसे दानीएल, शक्तिशाली अविश्‍वासणार्‍यापर्यंत पोहचण्यासाठी एक पूल. दोन, शक्तिशाली अविश्‍वासणार्‍यापर्यंत पोहचण्यासाठी देव साक्ष देण्याच्या प्रक्रियेत थेट हस्तक्षेप करतो. देवाने नबुखद्नेस्सरास नम्र केले त्याचा गर्व व हट्टीपणा यापासून. आणि जरी ही अतिशय नाट्यमय गोष्ट होती, परंतु असे अनेक मार्ग आहेत ज्याद्वारे श्रीमंत, शक्तिशाली व गर्विष्ठ यांना खाली आणले जाते.

`जरी आपण जगाच्या दर्जाप्रमाणे श्रीमंत आणि शक्तिशाली नाही, तरी आपण दक्ष राहून या राजाने जो हट्टीपणा प्रकट केला तो टाळावा? आपण विचार करतो त्यापेक्षा तो स्वभाव असणे का सोपे आहे?`