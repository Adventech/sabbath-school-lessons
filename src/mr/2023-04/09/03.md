---
title:  नामान
date:   27/11/2023
---

ख्रिस्त सर्वांसाठी मरण पावला, मग त्यांची पार्श्‍वभूमि श्रीमंती, वांशिकता, किंवा त्यांचा दर्जा कोणताही असो. देव न थांबता सर्व मानवजातिला आपल्याकडे ओढतो, ज्यामध्ये त्या व्यक्तिंचा समावेश आहे जे ख्रिस्ती नसलेले शक्तिशाली लोक जे जगामध्ये प्रसिद्ध आहेत (एलन जी. व्हाईट, द अ‍ॅक्टस् ऑफ द अपॉसल्स, पान 416 पाहा).

`2 राजे 5:1-19 वाचा. परमेश्‍वरासाठी लोकांपर्यंत पोंहचणे याविषयी आपण या गोष्टीतून काय घेतो?`

2 राजे 5:17-19 मध्ये, देवाने नामानाला कोडातून बरे केल्यानंतर त्याने देवाला दोन वेगळ्या विनंत्या केल्या. पहिली, त्याने दोन खेचरांच्या ओझ्याची माती इस्राएलमधून सीरिया याठिकाणी नेण्यासाठी मागितली यासाठी की जीवंत देवाची उपासना करावी. तो म्हणतो, “आपला सेवक परमेश्‍वराशिवाय दुसर्‍या कोणत्याही देवास होमबली अर्पिणार नाही की यज्ञ करणार नाही. ” (2 राजे 5:17). जरी नामान आता स्पष्टपणे आता केवळ खर्‍या देवाचा विश्‍वासणारा होता, त्याची पहिली विनंती दाखविते की विधर्मी प्रभाव अजूनही त्याच्या विचारांवर होता. सीरिया सैन्याचा सेनापति इस्राएलांच्या देवाला दैव मानत होता जो त्या देशाच्या मातीत अतिशय आदरास पात्र होता. जरी नामानाने हे सत्य ओळखले की इस्राएलांच्या देवापेक्षा दुसरा कुठलाही देव नाही, तरी त्याने पूर्णपणे स्वतःस त्या मतातून बाहेर काढले नव्हते की देव, काही ठराविक साधनांद्वारे, इस्राएलांच्या देशाशी जोडला गेला आहे. म्हणून, तो स्वतःच्या देशामध्ये इस्राएलांच्या मातीवर उपासना करू इच्छित होता.

नामानाची दुसरी विनंती त्याच्या विश्‍वासाचा प्रामाणिकपणा दाखविते. जरी त्याने स्वर्गातील देवाची सेवा करण्याचा निश्‍चय केला, तरी त्यास जाणीव होती की त्याच्या स्वतःच्या मूर्तीपूजक देशामध्ये ह्या निश्‍चयाचे पालन करणे कठीण होते. त्यात भर म्हणजे, सीरियाचा राजा अजूनही रिम्मोन देवाची उपासना करीत होता. आणि नामानाचे पद असे होते की त्याला राजाचा संरक्षक म्हणून सेवा द्यावी लागत होती. त्याचवेळी नामानाचा हेतु हा नव्हता की त्याच्या पृथ्वीवरील राजाचे कर्तव्य सोडून द्यावे, त्याची इच्छा नव्हती की त्याने रिम्मोन देवासमोर मान वाकवून उपासना करावी. आपले हृदय त्याने यहोवाला शरण केले असताना, नामानाची इच्छा नव्हती की मूर्तीपूजेस मान्यता द्यावी आणि विधर्मी देवाची उपासना करावी. त्याला असेही वाटत नव्हते की अलीशाकडे अशी बातमी जावी की तो असे करीत आहे.

अलीशाने नामानाच्या विनवणीस असा प्रतिसाद दिला “आता सुखाने मार्गस्थ हो” (2 राजे 5:19). “हे शब्द नामानाच्या जाण्याच्या  विनंतीस मान्यताही देत नाहीत आणि अमान्यही करीत नाहीत. त्याने सुखाने जावयाचे होते, मनांत शंका घेऊन किंवा बैचेन होऊन अनिश्‍चितेत जावयाचे नव्हते. देव त्याच्याबरोबर दयाळू होता, आणि त्याला देवाची उपासना आणि ज्ञान यांत आनंद व शांती शोधावयची होती. नामान हा नवीन पालट झालेला होता, नैतिकतेचा विचार करणारा मनुष्य, जो शक्ति आणि ज्ञान यांच्यात वाढत गेला असता जर तो सापडलेल्या नवीन-विश्‍वासाला धरून राहिला असता. नवीन पालट झालेल्यांना देव पायरी-पायरीने मार्गदर्शन करीत असतो, आणि त्यास योग्य क्षण ठाऊक आहे की त्याला ठराविक गोष्टीमध्ये सुधारणेसाठी कधी बोलवावयाचे आहे. हे तत्त्व जे आत्म्यांच्या तारणासाठी श्रम करितात त्यांनी नेहमी लक्षात ठेवले पाहिजे. ” - द एस. डी. ए. बायबल कॉमेंट्री, व्हॉल्युम 2, पान 878.

`लोकांना फार लवकर पुढे ढकलू नये म्हणून या गोष्टीतून आपण कोणते धडे शिकतो, विशेषतः जे ख्रिस्तेतर पार्श्‍वभूमितून आले आहेत?`