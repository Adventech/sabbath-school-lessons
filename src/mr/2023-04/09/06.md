---
title:  शक्तिमानांसाठी कार्य
date:   30/11/2023
---

येशूला ठाऊक होते की शक्तिमानाबरोबर कशी मैत्री करावी. यातील पुष्कळ लोक त्याचे कौतुक करीत होते व त्याचा आदर करीत होते आणि त्याचवेळी, पुष्कळजण त्याचा तिरस्कार करीत होते. बायबलमधील श्रीमंत लोक जे येशूकडे मदतीसाठी आले खात्रीने त्यांना जाणीव झाली की तो त्यांची चिंता वाहातो. तसेच, पुष्कळ धनवान आणि शक्तिशाली लोक येशूकडे उघडपणे त्याचवेळेस आले नाहीत; येशू खरोखर देवाचा पुत्र आहे याची खात्री होईपर्यंत ते थांबले. निकदेम आणि अरिमथाईकर योसेफ या दोघांचीही बाब एकच होती.

`मत्तय 27:57-60 (मार्क 15:43-47), लूक 23:50-53, आणि योहान 19:38-42 देखील पाहा) वाचा. हा वृत्तांत आपणास काय सांगतो की परमेश्‍वराने श्रीमंत मनुष्याचा उपयोग कसा केला जो स्पष्टपणे येशूद्वारे प्रभावित झाला होता?`

या वेळेपर्यंत आपण अरिमथाईकर योसेफ याविषयी काहीच ऐकले नव्हते. अचानकपणे हा श्रीमंत मनुष्य प्रकाशात येतो, कुठून आला ठाऊक नाही, आणि त्याचा उपयोग भविष्यवाणी पूर्ण होण्यास मदत व्हावी म्हणून करण्यात आला. देव त्याच्या हेतुसाठी श्रीमंत मनुष्याचा उपयोग करून घेत राहील व त्याने तो केला आहे. म्हणून, आपण त्यांच्यासाठी कार्य केले पाहिजे.

सुरवात कोठे करावी हा शक्तिशाली लोकांबरोबर मैत्री करण्याचा अतिशय कठीण टप्पा आहे. सर्वसामान्यपणे, त्यांचा पाठलाग करणे बरे नाही; त्यांना तुमच्याकडे येऊ द्या. येशूने हेच केले; ते त्याचा संदेश, बरे करणे व देवाकडून सामर्थ्य याचे साक्षीदार झाले. त्यांचा दृष्यांपाठीमागे पालट झाला व त्यांना पटले की तो खरोखर देवाचा पुत्र आहे.

शक्तिशाली लोक खर्‍या सेवाकार्यात भागीदार होण्याचा प्रयत्न करतात त्याची कारणे अनेक आहेत. काहीतरी चांगले करण्यामध्ये त्यांचा सहभाग असावा असे त्यांस वाटते जसे लोकांचे जीवन बदलणे. हा एक मार्ग त्यांना ठाऊक आहे जो त्यांचेही जीवन बदलू शकतो. हा धनवान आणि शक्तिशाली यांच्यासाठी एक मार्ग आहे की जी मदत त्यांना हवी आहे ती मिळावी आणि सार्वजनिकपणे त्याची वाच्यताही होऊ नये.

दुसरा टप्पा खरे सेवाकार्य सुरु करणे हा धनवान आणि शक्तिशाली यांच्यासाठी एक प्रवेश मार्ग आहे की त्यांनी देवाच्या सेवाकार्याचा एक भाग व्हावे. तुमच्या समाजामध्ये असलेल्या धनवान आणि शक्तिशाली यांच्यासाठी काही वेळ काढून त्यांच्या जीवनांत गुंतवणूक करा.

`आव्हान: तुमच्या रोजच्या प्रार्थनेमध्ये कोणाचा तरी समावेश करा ज्याच्याकडे सत्तेची शक्ति आहे, तो विश्‍वासणारा नाही, आणि तो असा कोणी आहे जो तुमच्या संपर्कात वेळोवेळी येईल.`

`आव्हान स्वीकारा: जो सत्तेमध्ये आहे त्याला एक पत्र लिहा किंवा ई-मेल करा - ज्याला तुम्ही कदाचित कधीही भेटला नसाल - आणि त्याला किंवा तिला सांगा की तुम्ही त्यांच्यासाठी प्रार्थना करीत आहात.`