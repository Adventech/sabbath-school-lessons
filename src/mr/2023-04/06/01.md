---
title:  सेवाकार्यासाठी प्रेरणा आणि तयारी
date:   04/11/2023
---

### ह्या आठवड्याकरिता अभ्यास
लूक 24:1-12; लूक 24:36-49; प्रेषित 1:12-26; इब्री 10:24, 25; प्रेषित 2:1-41; 1 करिंथ 11:1.

> <p>सुवर्णवचन</p>
> “त्याने त्यास म्हटले, मी तुमच्याबरोबर असताना तुम्हांस सांगितलेली माझी वचनें हीच आहेत की मोशाचे नियमशास्त्र, संदेष्ट्ये, व स्तोत्रे यांत मजविषयी जे लिहिलेले आहे ते सर्व पूर्ण होणे अवश्य आहे. ” (लूक 24:44).

पौलाने फिलिप्पैकरांस लिहिले: “कित्येक हेव्याने व वैरभावाने ख्रिस्ताची घोषणा करितात आणि कित्येक मित्रभावाने करितात; मी सुवार्तेसंबंधी प्रत्युत्तर देण्यास नेमलेला आहे हे ओळखून ते ती प्रीतिने करितात; पण इतर आहेत ते माझी बंधने अधिक संकटांची व्हावी अशा इच्छेने तट पाडण्याकरिता दुजाभावाने ख्रिस्ताची घोषणा करितात. यापासून काय होते? निमित्ताने असो किंवा खरेपणाने असो, सर्व प्रकारे ख्रिस्ताची घोषणा होते हेच; यात मी आनंद करितो व करणारच” (फिलिप्पै 1:15-18).

शक्तिशाली शब्द ! मग ती “निमित्ताने असो किंवा खरेपणाने असो, “ ख्रिस्ताची घोषणा होते - आणि यातच पौलाला आनंद होता. आदर्शरीतीने, मिशन कार्यासाठी, ख्रिस्ताची घोषणा करणे याविषयी आपला हेतु, सुवार्ता घेऊन इतरांपर्यंत पोहचणे, हे प्रीतितून यावयास हवे, सत्यातून यावयास हवे -आणि स्वार्थी महत्त्वाकांक्षा, शत्रुत्व किंवा झगड्यातून नव्हे.

ख्रिस्ताची घोषणा करण्यासाठी काही प्रेरणा आहेत काय, आणि असे करण्याची तयारी करण्यासाठी काही मार्ग आहेत काय?

या आठवडी आपण सुरवातीच्या मंडळीमधील काही घटना पाहू या ज्या आम्हांस मिशन कार्याच्या महत्त्वाच्या भागाबद्दल मार्गदर्शन करतील.