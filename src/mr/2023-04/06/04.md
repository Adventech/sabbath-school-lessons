---
title:  थांबणे आणि मिशन कार्य
date:   07/11/2023
---

लूक 24 येशूचे स्वर्गाला जाणे याने संपते (लूक 24:50-53). परंतु गोष्टीचा शेवट तो नाही. लेखक, लूक, पुढे प्रेषितांची कृत्यें हे पुस्तक लिहिणे सुरु ठेवतो. येशूचे स्वर्गारोहण होण्यापूर्वी, त्याने शिष्यांना एक कार्य सोपविले, एक अभिवचन आणि ताबडतोब सूचना दिल्या की “वरुन येणार्‍या सामर्थ्यासाठी” यरुशलेमांत थांबावे (लूक 24:49; तसेच प्रेषित 1:4-8 देखील पाहा).

येशूने शिष्यांना यरुशलेमांत थांबवण्यासाठी सूचना दिल्या की जोपर्यंत तो त्याचे अभिवचन पूर्ण करीत नाही की पित्याने दिलेले वचन पाठवीन (पवित्र आत्मा), जो त्यांना यरुशलेम, यहूदा, शोमरोन व त्यापलिकडे साक्ष देण्यासाठी सामर्थ्य देईल.

`प्रेषित 1:12-26 वाचा. थांबले असताना आता शिष्य काय करीत होते, ज्यांची संख्या आता, स्त्री आणि पुरुष, 120 झाली होती?`

येशूने शिष्यांना एक स्पष्ट कार्य दिले होते: त्यांनी त्याच्यासाठी जगात जाऊन साक्ष द्यावयाची होती. म्हणून ते थांबले असताना, त्यांनी दोन प्रकारे त्यांच्या कार्यासाठी तयारी केली. एक, लूक म्हणतो ते एकत्रितपणे प्रार्थना व विनंती करीत राहिले. त्यांच्या मनांमध्ये येशूने त्यांना दिलेल्या कार्याविषयी कोणताही प्रश्‍न नव्हता आणि त्या प्रत्येकाने कार्याचा स्वीकार केला होता. यामुळे त्यांना प्रार्थनेमध्ये एक होण्यासाठी उत्तेजन मिळाले. ते कशाविषयी प्रार्थना करीत होते हे लूक आपणास सांगत नाही, परंतु हे निश्‍चित होते की ते ज्ञान, शक्ति व धैर्य यासाठी प्रार्थना करीत होते यासाठी की त्यांनी एकत्रितपणे कार्य पूर्ण करावे. आमच्यासाठी किती मोठे उदाहरण.

ते थांबले असताना त्यांनी दुसरी गोष्ट जी केली ती म्हणजे कार्यासाठी शास्त्रशुद्धपणे तयारी करणे. यहूदाने येशूला त्याच्यावर कारवाई करण्यासाठी धरुन दिले होते आणि नंतर त्याने आत्महत्या केली. यामुळे त्या बारामध्ये एक जागा मोकळी झाली. म्हणून ते थांबले, शिष्यांनी देवाचे मार्गदर्शन मागितले व त्याच्या ठिकाणी दुसर्‍याची निवड केली. परिणामत: शिष्य स्वत:स व्यवस्थित करीत होते व त्यांच्या कार्याला सुरु करण्यासाठी योजना करीत होते. हे निर्णय घेण्यासाठी, पेत्राने पुढारीपणाची भूमिका निभावली. कोणीही त्याच्या या योजनेला आव्हान दिले नाही; त्या सर्वांना त्यामध्ये देवाचे ज्ञान दिसले. त्यांच्यामध्ये एक समज होती आणि एक विश्‍वास होता की देव त्यांच्यामध्ये कृती करीत आहे आणि कार्य करीत आहे आणि त्यांच्यामध्ये फिरत आहे. त्यांचा थांबण्याचा समय आळशीपणाचा नव्हता, परंतु हेतुने भरलेला व कार्यासाठी कृती करण्याचा होता.

आपण पवित्र आत्म्याचा वर्षाव होण्यासाठी थांबलो असताना यासाठी की देवाचे महान कार्य पूर्ण करण्यासाठी मदत मिळावी, आपण एकमेकांना उत्तेजन देण्यासाठी एकत्र आले पाहिजे (इब्री 10:24, 25). देवाच्या पवित्र आत्म्यासाठी प्रार्थना करावी. आपण स्वत:ची योग्य मांडणी केली पाहिजे आणि देवाच्या अग्रक्रमाबरोबर आमची मंडळी गेली पाहिजे - हरवलेल्यांचे तारण.

`तुम्ही परमेश्‍वरावर अवलंबून राहाण्यास कसे शिकाल आणि त्याचवेळी आपला विश्‍वास सोडणार नाही? त्याचवेळी, तुम्ही थांबले असताना तुम्ही आपला वेळ चांगल्याप्रकारे कसा उपयोगात आणाल, ज्याप्रमाणे शिष्यांनी याठिकाणी केले?`