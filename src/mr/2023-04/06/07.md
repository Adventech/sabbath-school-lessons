---
title:  अधिक विचार
date:   10/11/2023
---

आमचे मिशन कार्य येशूने आमच्यासाठी काय केले आणि तो आमच्या जीवनांत करीत आहे त्यासाठी खोलवर प्रीति व आभार प्रदर्शन यातून यावयास हवी. दुसरी कुठलीही प्रेरणा दिशाभूल करणारी आहे. वचनामध्ये बुडून राहाणे आणि वचनाबरोबर सुसंगतपणे राहाणे ही लोकापर्यंत पोहचण्यासाठी व सुवार्तेसाठी यशाची किल्ली आहे.

“आमचे जीवन ख्रिस्ताच्या जीवनाबरोबर बांधले गेले पाहिजे; आपण त्याच्याकडून घेतले पाहिजे, त्याचा भाग घेतला पाहिजे, जी जीवनी भाकर आहे जी स्वर्गांतून खाली येते, कायम ताज्या असलेल्या झर्‍यातून घेणे, जो सतत त्याच्या विपुल खजिन्यातून देतो. जर आपण परमेश्‍वराला सतत आपल्यासमोर ठेवले, आमच्या हृदयाला त्याचे आभार मानू दिले व स्तुती करु दिली, तर आपल्या धार्मिक जीवनांत सतत ताजेपणा असेल. आमच्या प्रार्थना देवाबरोबर संभाषणाचा आकार घेईल जसे आम्ही मित्राशी बोलत आहोत. तो आपली रहस्यें वैयक्तिकरीतीने आपणास सांगील. नेहमी आपल्याकडे येशूच्या उपस्थितीच्या गोड आनंदाचा सुवास येईल. नेहमी आमची अंत:करणे आतल्या-आत जळत राहातील जसा तो आम्हांबरोबर सहभागितेत येईल जसे त्याने हनोखाबरोबर केले. जेव्हा सत्यामध्ये हा ख्रिस्ती लोकांचा अनुभव असेल, तेव्हा त्याच्या जीवनामध्ये साधेपणा, विनयशीलता, नम्रपणा व हृदयाचा साधेपणा दिसेल, तो येशूबरोबर एकत्र आहे हे तो सर्वांस दाखवील आणि त्याच्याविषयी शिकेल. ” - एलन जी. व्हाईट, ख्राईस्ट ऑब्जेक्ट लेसन्स, पानें 129, 130.

“जे जीवन स्वार्थामध्ये केंद्रित आहे त्या जीवनात वाढ किंवा फलद्रूपता नाही. जर तुम्ही ख्रिस्ताला वैयक्तिक तारणारा म्हणून स्वीकारले आहे, तर तुम्ही स्वत:स विसरावयास हवे आणि इतरांना मदत करण्याचा प्रयत्न केला पाहिजे. ख्रिस्ताच्या प्रीतिविषयी बोला, (इतरांना त्याच्या स्व-त्याग मरणाबद्दल सांगा जे त्यांच्यासाठी व त्यांच्यातर्फे होते). . . तुम्हांला ख्रिस्ताचा आत्मा मिळत असताना - इतरांसाठी आत्म्याची नि:स्वार्थ प्रीति व परिश्रम मिळेल - तुमची वाढ होईल आणि तुम्ही फळ द्याल. . . तुमचा विश्‍वास वाढेल, तुमचा दोषारोप खोलवर जाईल. तुमची प्रीति परिपूर्ण केली जाईल. ” - ख्राईस्ट ऑब्जेक्ट लेसन्स्, पाने 67, 68.

**चर्चेसाठी प्रश्‍न**:

`1. फिलिप्पैकरांस पत्र यामधील पौलाचे शब्द कित्येक हेव्याने व वैरभावाने ख्रिस्ताची घोषणा करितात हे तुम्ही कसे समजता? आपण याची खात्री कशी करावी की आम्ही स्वत: ते करण्याचे दोषी नाही?`

`2. देव आणि देवाची प्रीति याविषयी तुमचा प्रत्यक्ष स्वत:चा वैयक्तिक अनुभव काय आहे? म्हणजे, तुमच्या स्वत:च्या अनुभवाच्या आधारावर, तुम्ही इतरांना प्रामाणिकपणे व सचोटीने देवाचा चांगुलपणा व प्रीति याविषयी सुवार्ता सांगाल काय? तुमची साक्ष काय असेल?`

`3. परमेश्‍वरावर विसंबून राहाण्यामध्ये तुमचा अनुभव काय आहे आणि त्याने तुम्हांस त्याच्यावर विश्‍वास ठेवणे याविषयी काय शिकविले आणि तसेच सर्वसामान्य विश्‍वासाबद्दल?`