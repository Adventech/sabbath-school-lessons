---
title:  भविष्यवाणीचा पाया
date:   06/11/2023
---

`लूक 24:26-49 वाचा. येथे काय घडले आणि प्रेषितांसाठी हा अनुभव इतका महत्त्वाचा का होता?`

हे मनोरंजक आहे की प्रथम शिष्यांनी भीतिमुळे विश्‍वास ठेवला नाही. येशूला पाहिल्यानंतर आणि याची खात्री पटल्यानंतर की तो खरोखर जीवंत आहे, आनंदामुळे त्यांस ते खरे वाटले नाही (लूक 24:41). तुम्हांला कधी वाटले आहे काय की काहीतरी सत्य वाटण्यासाठी चांगले आहे? हा शिष्यांचा आणि इतर जे वरच्या खोलीत बसले होते त्यांचा अनुभव होता.

जर येशूने त्यांना केवळ याच अनुभवाबरोबर सोडले असते तर, मग जेव्हा तो विभक्त झाला, तेव्हा त्यांचा विश्‍वास कदाचित टिकला नसता. काळ लोटला असता तसे अनुभवाचे सामर्थ्य कोमेजले असते; ते विसरले असते किंवा सुरु केले असते, कदाचित त्यांनी प्रश्‍नचिन्ह उभे केले असते. म्हणून, येशू आपल्या जखमा दाखवून आणि त्यांच्यासमोर मासा खाऊन थांबला नाही. त्याऐवजी नंतर त्याने त्यांस शास्त्रलेखात नेले आणि त्याच्या कार्यासाठी व सेवेसाठी भविष्यवाणीचा पाया दाखविला. म्हणजे, त्यांचा त्याच्या बरोबरचा अनुभव कितीही मोठा असू द्या, येशूची इच्छा होती की त्यांचा विश्‍वास देवाच्या वचनांत मुळावला जावा.

“मी तुमच्या बरोबर असताना तुम्हांस सांगितलेली माझी वचनें हीच आहेत की मोशाचे नियमशास्त्र, संदेष्ट्यें व स्तोत्रें यांत मजविषयी जे लिहिलेले आहे ते सर्व पूर्ण होणे अवश्य आहे” (लूक 24:44).

येथे देखील, आपणास साक्ष देण्यासाठी जोरदार प्रेरणा सापडते, कार्यासाठी: देवाचे वचन. येशूला ठाऊक होते की शिष्यांचा अनुभव बळकट करण्यासाठी, त्यांना हे समजण्याची गरज होती की त्याला मरावे का लागले आणि त्याच्या पुनरुत्थानाचा अर्थ काय हे दर्शविणे. त्यांनी आपला जगिक दृष्टिकोण राजकीय आणि पृथ्वीवरील राज्यें यांच्यावरुन काढून पापावरील उपाय आणि ख्रिस्ताचा मरणावरील विजय यावर टाकण्यात यावा. इस्राएलासाठी राजकीय सार्वभौमत्व साध्य करणे यापेक्षा सुवार्ता कितीतरी अधिक होती. त्यामुळे ख्रिस्ताचा सैतानावरील विजय प्रकट झाला आणि याची खात्री झाली की एके दिवशी जगातील सर्व दुष्टाईचा नाश केला जाईल, यासाठी की पृथ्वी नवी उत्पन्न केली जाईल आणि देव आपल्या लोकांमध्ये असेल. त्याने “त्यांचे मन उघडिले” (लूक 24:45) यासाठी की त्यांना सत्याचे आकलन व्हावे, जे त्यांनी जगाला सांगावयाचे आहे.

येशू बरोबरचे आमचे अनुभव त्याच्या वचनाच्या पायाशिवाय टिकणार नाहीत. त्यात भविष्यवाण्या ज्या इतिहासाकडे निर्देश करतात आणि घटना ज्या तिथपर्यंत पोहचवितात यांचा समावेश आहे आणि त्यांत ख्रिस्ताच्या पहिल्या व दुसर्‍या येण्याचा समावेश आहे. ही सत्ये निश्‍चितपणे समजली, तर आपणास सेवाकार्यासाठी प्रेरणा मिळेल व आपण तयार असू.

`ज्या भविष्यवाण्या ख्रिस्ताकडे निर्देश करतात त्यांत तुम्ही किती चांगल्याप्रकारे मुळावलेले आहात. त्याचे पहिले व दुसरे येणे दोन्हीही विशेषत: शेवटच्या दिवसांमध्ये, आपण देवाच्या वचनांत मुळावलेले का असावयास हवे, त्यांत भविष्यवाण्यांचा समावेश आहे आणि विशेषत: मिशन कार्यासाठी, त्यांना समजणे इतके का महत्त्वाचे आहे?`