---
title:  निर्वासित आणि परदेशातून आलेली व्यक्ति
date:   21/11/2023
---

परदेशातून आलेले लोक आणि निर्वासित यांचा विषय हा गरमागरम वादाचा मुद्दा आहे, विशेषत: याचे कारण म्हणजे आज त्यांची संख्या फारच वाढली आहे. मग ती लढाईद्वारे, नैसर्गिक आपत्तिद्वारे किंवा अधिक चांगल्या आर्थिक भविष्याच्या आशेसाठी, लाखों लोकांना जगाच्या वेगवेगळ्या भागातून घरामधून काढून दिले आहे आणि त्यांना मदतीची फारच गरज आहे.

मत्तय 2:13, 14 मध्ये, येशू एक निर्वासित होता. त्याचे पृथ्वीवरील माता-पिता, मरीया आणि योसेफ, यांना जबरदस्तीने बेथलेहेमातून रात्रीच्या वेळी पळून जावे लागले आणि इजिप्तमध्ये आसरा घ्यावा लागला यासाठी की हेरोदाच्या खूनी हातापासून सुटका व्हावी. बायबल त्यांच्या इजिप्तमधील अनुभवाविषयी काहीच सांगत नाही, परंतु याची कल्पना करणे कठीण नाही कारण त्यामध्ये त्याचे आव्हान होते, कदाचित आज निर्वासितांना ज्या आव्हानांचा सामना करावा लागतो तीच असावीत. खरे पाहिले असता, जसे येशूच्या कुटुंबाने परदेशामध्ये आसरा मिळविला त्याबरोबर समांतर, आज पुष्कळ मुस्लिम, बौद्ध, हिंदु, ख्रिस्ती आणि जे धर्माला मानीत नाहीत असे लोक ज्यांनी नवीन देशात आश्रय मिळविला आहे.

सर्वसामान्यपणे बोलताना, आपल्या स्वत:च्या संस्कृतीमधून लोकांना मित्र बनविणे सोपे आहे तसेच भाषाद्वारेही कारण सर्वसाधारणपणे आपल्या सर्व गोष्टी सारख्याच असतात. हे अधिक आव्हानात्मक आहे की जे परदेशातून आलेले आहेत, निर्वासित आहेत त्यांच्याशी एका पातळीवर येऊन संवाद साधणे कारण ते आपल्यापेक्षा वेगळे दिसतात, जे आपली भाषा बोलत नाहीत. ते आपल्यासारखी धार्मिक मूल्यें जपत नाहीत, आणि आपल्याप्रमाणे अन्न सेवन करीत नाहीत. शुभवर्तमान आम्हांस आमच्या वांशिक, राष्ट्रीय आणि संस्कृती यांच्या समाधानकारक स्थितीच्या बाहेर येण्यास सांगत आहे आणि जे गरजवंत आहेत त्यांच्यापर्यंत पोहचण्यास सांगत आहे, मग ते आमच्यापासून कितीही वेगळे असोत.

`अनुवाद 10:19, स्तोत्र 146:9, रोम 12:13 आणि लेवीय 23:22 वाचा. या ठिकाणी आपल्यासाठी आठवण ठेवण्यासारखा कोणता महत्त्वाचा विषय आहे?`

आपण परदेशी लोक आणि निर्वासित यांची सेवा कशी करावी? हे कठीण आहे, कारण काही देशांमध्ये राजकीयदृष्टीने हे बरोबर नाही की या लोकांत मिसळणे किंवा त्यांना मदत करणे. तरीही, आपल्याकडून जे होईल ते करावे, जेव्हा आपण या लोकांची सेवा करतो, जे अतिशय कठीण काळातून गेले असतील आणि आमच्या मदतीची त्यांंना प्रतिक्षा असेल. म्हणून, आपल्याला जितकी मदत करता येईल तितकी करावी.

प्रार्थनेने सुरवात करा, नंतर परदेशी आणि निर्वासित यांची माहिती गोळा करा. पुष्कळ ठिकाणी संस्था आहेत त्या त्यांची काळजी घेतात. तुम्ही यापैकी एकाद्या संस्थेबरोबर तुम्ही कामाची सुरवात करु शकता किंवा तुमची स्थानिक मंडळीची शब्बाथ शाळा परदेशी व निर्वासित यांच्यासाठी सेवाकार्य सुरु करु शकतात.

`जरी ती रक्कम कितीही लहान असली, तर कोणत्याही परदेशी किंवा निर्वासिताला मदत करण्यासाठी काय करु शकता?`