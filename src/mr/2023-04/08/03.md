---
title:  केवळ ख्रिस्ताची पद्धत
date:   20/11/2023
---

**खालील गोष्टी गरजवंतास सेवाकार्य याविषयी काय शिकवितात?**

`योहान 5:1-9`

`मार्क 1:23-28`

कशी सेवा करावी याबाबतीत एलन जी. व्हाईट येशूच्या पद्धतीच्या पांच-पायर्‍यांची प्रक्रिया पुरवितात, विशेषत: जे गरजवंत आहेत त्यांच्यासाठी: “ख्रिस्ताची पद्धतच लोकांपर्यंत पोहचण्यासाठी खरे यश देते. तारणारा लोकांमध्ये राहिला जो एक त्यांच्या चांगल्याची इच्छा धरतो. त्याने आपली करुणा त्यांच्यावर दाखविली, त्यांच्या गरजा भागविल्या आणि त्यांचा विश्‍वास संपादन केला. नंतर तो त्यांना म्हणाला, “माझ्या मागे या. “ - द मिनिस्ट्री ऑफ हिलींग, पान 143.

एक, जे मदतीशिवाय आहेत आपण त्यांच्यात राहावे, त्यांची ओळख करुन घेण्यात वेळ खर्च करावा आणि चांगले करण्याच्या हेतुने त्यांच्या गरजा समजावून घ्याव्यात. येशूने तळ्याजवळ पंगू मनुष्याबरोबर काय केले ते पाहा. येशू तेथेच होता, आजारी, आंधळे, पांगळे, लखवा मारलेले यांच्याबरोबर” (योहान 5:3).

दोन, आपण त्यांना सहानुभूती दाखवावयास हवी. काही बाबतीत हे आव्हानात्मक असू शकेल कारण अविश्‍वास आणि कारण काहीवेळेस लोक दयेचा वापर करुन त्यांचा विश्‍वास संपादन करतात यासाठी की  नंतर त्यांचा गैरफायदा घेता येईल. तरीही, देव आपणास सहानुभूति दाखविण्यास बोलावित आहे तेही त्यांच्याकडून कशाचीही अपेक्षा न करता.

तिसरी पायरी त्यांच्या गरजा भागवा. यामध्ये शब्दांपेक्षा अधिकचा समावेश आहे. एक मित्र किंवा अपरिचित यांच्या गरजा भागविण्यासाठी कृतीची गरज आहे. येशू पंगू मनुष्याशी बोलला, त्याने त्याला विचारले काय हवे आहे आणि नंतर त्याच्यातर्फे त्याने चमत्कार केला. “अशुद्ध आत्मा” लागलेल्या मनुष्याच्या गोष्टीमध्ये, येशूने परिस्थितीचा संपूर्ण ताबा घेतला, असहाय्य मनुष्यासाठी केले जे तो स्वत:साठी करु शकला नाही.

चार, चौथी पायरी त्यांचा विश्‍वास संपादन करणे आहे. जेव्हा आपण लोकांची सेवा करतो, जेव्हा आपण त्यांना मदत करतो, तेव्हा ते आपल्यावर विश्‍वास ठेवायला शिकतील आणि ऐकतील. म्हणून जेव्हा आपण येशू ख्रिस्ताविषयी त्यांच्याशी बोलू, ते ऐकण्यासाठी पुढे येतील. त्यांना केवळ शारीरिकरीतीने बरे करावे अशी येशूची इच्छा नव्हती; तर त्यांना त्याच्यामध्ये सार्वकालिक जीवन मिळावे अशी होती (योहान 10:10 पाहा).

शेवटची पायरी त्यांना येशूकडे घेऊन येणे, या कृतीसाठी विश्‍वासाची गरज आहे, तुमच्याकडून आणि ज्यांना तुम्ही मदत केली त्यांच्याकडून.

`सर्वसामान्यपणे, येशूने ज्याप्रकारे चमत्कार केले तसे आपण करु शकत नाही. तरीही असे काय मार्ग आहेत की ज्यांना मदतीची गरज आहे त्यांची सेवा करु शकू?`