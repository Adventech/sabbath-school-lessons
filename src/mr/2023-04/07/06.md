---
title:  चांगल्या शोमरोनीची गोष्ट आज
date:   16/11/2023
---

शास्त्र्याला चांगले उत्तर दिले याबद्दल शाबासकी देताना येशू म्हणाला, “हेच कर’ म्हणजे ‘वाचंशील’ (लूक 10:28), आणि त्याने मनुष्याच्या हृदयाच्या मूळ गाभ्याला स्पर्श केला. योग्य उत्तरे देणे हे शास्त्र्यासाठी सोपे होते, परंतु 2, 000 हजार वर्षांपूर्वी ह्या गोष्टी करणे ही एक समस्या होती - आणि आज आपल्या पुष्कळासाठी ती एक समस्या आहे. शास्त्री येशूला जाळ्यात पकडावयास पाहात होता आणि आपले ज्ञान दाखवू इच्छित होता. त्याने लगेच पुढील प्रश्‍न विचारला; “माझा शेजारी कोण?” (लूक 10:29).

`लूक 10:30-37 वाचा. या गोष्टीमधील येशूच्या अर्थाचा सारांश तुम्ही कसा सांगू शकाल?`

आपल्या भोवती असे लोक आहेत काय ज्यांना इतरांकडून अन्यायाची वागणूक मिळते? त्यांना मदत करण्यासाठी आपल्याला जे काही करता येईल ते आपण केले काय?

हे खरे आहे की काही वेळेस पास्टर्स, वडील आणि सभासद त्यांना मदत करीत नाहीत जे गरजवंत आहेत. काहीवेळेस इतर विश्‍वासातील लोक समाजातील लोकांच्या मदतीला येतील पण आपण नाही. आपण दयाळू असण्याविषयी कदाचित बोलत असू; तरीही, इतर लोक गरजवंताची मदत करीत असतील ज्यांची आपण विचारपूसही करीत नाही. जर आमच्या विश्‍वासाला काही अर्थ आहे तर, आपण पुढे होऊन जे गरजवंत आहेत त्यांची मदत केली पाहिजे.

येशूने चांगल्या शोमरोनीच्या गोष्टीचा शेवट ज्या व्यक्तिस मदतीची गरज होती त्याचा खरा शेजारी त्या तीनपैकी कोण होता?

“म्हणून हा प्रश्‍न, ‘माझा शेजारी कोण’? याचे उत्तर देण्यात आले. ख्रिस्ताने दाखवून दिले की आमचा शेजारी म्हणजे केवळ तोच नव्हे जो आपल्या मंडळीमधील किंवा विश्‍वासामधील आहे. याचा जाति, रंग किंवा समाजातील विशिष्ट घटक याबरोबर कुठलाही संबंध नाही. आमचा शेजारी तोच आहे ज्याला आमच्या मदतीची गरज आहे. आमची शेजारी तीच प्रत्येक व्यक्ति आहे जी संकटाद्वारे जखमी झाली आहे व व्याधीने ग्रासला आहे. आमचा शेजारी तोच प्रत्येक व्यक्ति आहे जी देवाची मालमत्ता आहे. ” - एलन जी. व्हाईट, द डिसाएर ऑफ एजस्, पान 503.

`आव्हान: तुमच्यापेक्षा जो कोणी वेगळा आहे त्याच्यासाठी रोज प्रार्थना करा किंवा एकादा व्यक्ति तुम्हांला वैयक्तिकरीतीने आवडत नाही.`

`आव्हान स्वीकारा: तुमच्या माहितीतील तीन व्यक्तिंची यादी करा (जे अ‍ॅडव्हेंटिस्ट नाहीत); त्यांची गरज ओळखा (भावनिक, शारीरिक, सामाजिक) आणि विचार करा की जे गरजवंत आहेत त्यांना तुम्ही वैयक्तिकरीतीने कशी सेवा द्याल. त्यांच्यासाठी येणार्‍या आठवड्यामध्ये तुम्ही प्रत्यक्षपणे काय कराल?`