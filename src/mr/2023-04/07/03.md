---
title:  येशूची पद्धत आणि प्रतिसाद
date:   13/11/2023
---

बायबल सांगते की शास्त्री येशूची परीक्षा घेण्यासाठी आला, परंतु येशूला ठाऊक होते की त्याचे हेतु काय आहेत. होय, देवाला आमच्या हृदयाची ओढ आणि इच्छा ठाऊक आहे, आपल्याला ठाऊक आहे त्यापेक्षा अधिक आणि निश्‍चितपणे आपणास जे प्रश्‍न विचारतात त्यांचे हृदय व हेतु ठाऊक नसतात, होय ना?

काही वेळेस इतर धर्माचे लोक आपणास आपल्या विश्‍वासाविषयी प्रश्‍न विचारतात. उदाहरणार्थ, आमचे मुस्लिम मित्र आम्हांस येशूच्या दैवीपणा संबंधित प्रश्‍न विचारतात, जसे “बायबलमध्ये कोठे येशू असे म्हणाला आहे की तो देव आहे?” किंवा “तुम्ही एक देव आहे असे का म्हणता जेव्हा त्र्यैक्य देवामध्ये तीन व्यक्ति आहेत?” जरी हे चिथावणी देणारे प्रश्‍न दिसतात, तरी येशूसाठी हृदयापासून येणारी गरज खरी असू शकते आणि ती एकतर खोलवर ओढीचे प्रतिनिधित्व करते किंवा जे प्रश्‍न विचारतात त्यांची शून्यता दिसून येते. आपणास त्यांचे हृदय ठाऊक नाही; ते ठाऊक असण्याची गरज नाही. आपण केवळ इतरांची सेवा उत्तमरीतीने करण्याची गरज आहे, मग त्यांचे खोलवर हेतु काहीही असोत.

`मत्तय 26:56, प्रेषित 17:11, 1 करिंथ 15:3 आणि 2 तीमथ्य 3:16 वाचा. लूक 10:26 मधील येशूचा शास्त्र्याला प्रतिसाद याला समजण्यासाठी ही वचनें आम्हांस कशी मदत करतात?`

काही वेळेस आम्हांला उत्तरें हवी असतात, परंतु त्यांना शोधण्यासाठी आपण स्वत:ला कामाला लावीत नाही. येशू म्हणाला: “नियमशास्त्रांत काय लिहिले आहे? तू काय वाचितोस?” (लूक 10:26). येशूने शिकण्याच्या एका अतिशय महत्त्वाचा बाबीकडे निर्देश केला. इतर आम्हांला जे सांगतात केवळ तेच ऐकण्याच्या ऐवजी, आपणास पवित्रशास्त्र स्वत: वाचण्याची गरज आहे (देवाचे वचन). उत्तरे आधीच तेथे आहेत, आणि पवित्र आत्मा आमच्या हृदयांवर कार्य करतो आम्हांवर हे ठसविण्यासाठी की आपणास काय करावयाची गरज आहे.

देवाने आम्हांस त्याचे वचन दिले आहे. त्यामध्ये, ज्याची आपणास गरज आहे ती सर्व सत्यें सापडतील हे ठाऊक होण्यासाठी की आपण कसे जगावे आणि इतरांशी कसे वर्तन करावे याविषयी आणि आपण “सार्वकालिक जीवन कसे मिळवावे” याविषयी. खात्रीने, शिक्षक व पाळक यांच्यासाठी भूमिका आहे, परंतु शेवटी त्या सत्यासाठी आपण बायबलकडे जावे. “तुझे वचन माझ्या पावलांकरिता दिवा व माझ्या मार्गावर प्रकाश आहे” (स्तोत्र 119:105). हे वचन केवळ कविता नाही; हे पवित्र सत्य आहे, जे आपणास देवाच्या वचनाकडे निर्देश करते आणि त्याचे विश्‍वासणार्‍यांसाठी महत्त्व काय आहे.

`येशू, देवाचा शब्द देही झाला, तो नेहमी लोकांना परत लिहिलेल्या शब्दांकडे परत निर्देश करतो. बायबलचे महत्त्व याविषयी याने आपणास काय सांगावे आणि आपण का तत्त्वज्ञान व धर्मशास्त्राचा युक्तिवाद नाकारावा जो बायबलवरील आमचा विश्‍वास कमी करितो?`