---
title:  जेथे तुम्ही आहांत तेथून सुरवात करणे
date:   19/10/2023
---

`प्रेषित 1:8 वाचा. जेव्हा सांगण्याचे काम करीत होता किंवा जगाला त्याचे साक्षी होत असताना येशूने कोणते तत्त्व सादर केले?`

येशूने हे तत्त्व स्थापित केले यासाठी की आपणांस त्याच्या शिष्यांप्रमाणे कृती करण्याची कशी गरज आहे हे दाखविणे, ज्यांच्याकडे इतरांना सांगण्यासाठी सुवार्ता होती. सत्य सांगणे म्हणजे इतरांची खात्री पटविणे नव्हे की ते चूक आहेत, परंतु याविषयी आहे की प्रकटीकरण 14:6-12 यामधील तीन देवदूतांचा संदेश येशूला कसे चित्रित करतो हे सांगणे आहे.

प्रेषित 1:8 मध्ये, येशूच्या शब्दांत काही तत्त्वें आहेत.

एक, “तुम्ही यरुशलेमांत माझे साक्षी व्हाल. “ ज्याप्रमाणे आपण पाहिले आहे (परंतु त्याची उजळणी करणे योग्य आहे), ज्याठिकाणी आपण राहातो त्या ठिकाणी आपण त्याचे साक्षी असावयास हवे. यामध्ये कदाचित आपल्या घराचा, आपल्या मंडळीचा, आपल्या शेजार्‍यांचा व आपल्या समाजाचा समावेश असेल. आपण जेथे कोठे आहोत तेथे प्रथम आपण त्याचे साक्षी होण्याची गरज आहे, ज्या भागामध्ये त्याने आपणास ठेवले आहे - घर किंवा काम आणि आपल्या जवळ असणार्‍या लोकांना साक्ष असावे. ते कदाचित आपले कुटुंब असेल किंवा नातेवाईक असतील, मंडळीमधील लोक, कामातील सहकारी, शेजारी आणि समाज असेल.

पुष्कळवेळेस लोकांना दुसर्‍या देशामध्ये जाण्याची गोडी असते आणि परदेशी संस्कृतीमध्ये देवाचे साक्षी व्हावेसे वाटते, परंतु ते आता आपल्या सभोवती असणार्‍या लोकांना साक्ष देऊ शकत नाहीत. आपण जेथे आहोत तेथून सुरवात करावी आणि परमेश्‍वर मार्गदर्शन करील त्याप्रमाणे तेथून पुढे जावे.

पुढे, “सर्व यहूदीयांत व शोमरोनांत आणि जगाच्या शेवटा पर्यंत” (प्रेषित 1:8). पुन्हा, येशू सत्यतेची खात्री देतो की साक्ष देण्यामध्ये सांस्कृतिक हद्द ओलांडण्याचा समावेश आहे. आपण आहोत तेथून आरंभ करुन, कदाचित आपणास दुसर्‍या भागामध्ये जाण्यासाठी पाचारण होईल तेथे वेगवेगळे सामाजिक, वांशिक आणि धार्मिक गट असतील, जरी मी एकाद्या वांशिक किंवा भाषिक लोकांच्या गटाचा असेन, तर मला साक्ष देणे सोपे जाईल कारण मला कमीतकमी सांस्कृतिक अडचणी पार कराव्या लागतील. जगाच्या काही भागामध्ये केवळ एक जमात किंवा टोळी मंडळी बनण्यामध्ये सादर होते. तरीही, येशूचे महान कार्य आपणांस सांगते की त्याचे साक्षी म्हणून, आपल्या सुखाच्या स्थितीतून बाहेर पडून आणि आपला पुरवठा अशा लोकांच्या गटासाठी जमा करणे महत्त्वाचे आहे. त्यांना देखील येशूच्या संदेशाची गरज आहे.

`आव्हान: अशा लोकांच्या गटांना ओळखून त्यांची यादी तयार करा व तुमच्या समाजामध्ये विशेष गरज दाखवा, ज्यांच्याकडे जाण्यासाठी मंडळीने अद्याप प्रयत्न केले नाहीत.`

`आव्हान स्वीकारा: भविष्यामध्ये संधी मिळावी म्हणून प्रार्थना करण्यास सुरवात करा यासाठी की विशेष गरजा घेऊन लोकांसाठी कार्यांत सामील व्हा.`