---
title:  सेवेकार्यासाठी देवाचे पाचारण
date:   14/10/2023
---

### ह्या आठवड्याकरिता अभ्यास
उत्पत्ति 11:1-9, उत्पत्ति 12:1-3, दानीएल 9:24-27, मत्तय 1:21, उत्पत्ति 12:10-13, प्रेषित 8:1-4, प्रेषित 1:8.

> <p>सुवर्णवचन</p>
> “पवित्र आत्मा तुम्हांवर येईल तेव्हा तुम्हांस सामर्थ्य प्राप्त होईल आणि यरुशलेमांत, सर्व यहूदीयांत, शोमरोनात व पृथ्वीच्या शेवटापर्यंत तुम्ही माझे साक्षी व्हाल” (प्रेषित 1:8).

काहीवेळेस देव आपणास आमच्या समाधानाच्या स्थितीतून बाहेर काढतो आणि आपणास त्याचे साक्षी बनवितो. काही वेळेस हा बदल त्याचा हेतु साध्य करण्यासाठी उपयोगात आणला जातो, जसे लोकांना बाबेलच्या बुरुजापासून पांगविण्यासाठी हे करण्यात आले त्याचे हे उदाहरण. या पांगविण्याचा अर्थ लोकांनी पृथ्वी भरणे आणि तसेच परमेश्‍वराचा हेतु या साधनाद्वारे साध्य करण्यात आला जो मनुष्यांनी प्रतिबंधित करण्याचा प्रयत्न केला. ” - एलन जी. व्हाईट.

पॅट्रिआर्कस् अँड प्रॉफेटस्, पान 120. त्याचवेळी आब्राहाम आपले घरदार, गणगोत सोडून दुसर्‍या देशास गेला (उत्पत्ति 12) साक्ष देण्याचे एक साधन म्हणून. येशूचे शिष्य केवळ त्यांच्याच स्वत:च्या लोकांत कार्य करीत होते तेथून ते दुसरीकडे गेले (प्रेषित 3) इतर लोकांमध्ये कार्य करण्यासाठी (प्रेषित 8:1-4). प्रेषित 1:8 मध्ये, येशूने सुवार्तेचे तत्त्व घालून दिले: त्यांनी स्थानिकांमध्ये सुरवात केली, यरुशलेम आणि यहूदा नंतर ते शोमरोनांत आणि शेवटी, पृथ्वीच्या शेवटापर्यंत गेले.

परंतु जरी आपण आपला देश सोडला नाही, तरीही देवाची इच्छा आहे की आपण आपल्या सभोवती असणार्‍या लोकांपर्यंत पोहचावे. जेव्हा यरुशलेमातील मंडळी आत्मसंतुष्ट होत होती, तेव्हा तिचे सभासद पांगले गेले. जरी छळ झाला आणि लोकांना दु:ख सहन करावे लागले, तेव्हा या दुर्दैवी घटना सर्व जगामध्ये सुवार्ता पसरिवण्यासाठी साधन बनल्या.