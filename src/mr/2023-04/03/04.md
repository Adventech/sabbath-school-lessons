---
title:  आब्राहामाचे पाचारण
date:   17/10/2023
---

देवाचे पाचारण असे होते, देवाने आज्ञा केल्याप्रमाणे आब्राहामने देशात प्रवेश केला. तरीही, अगदी सुरवातीपासून त्याच्यासाठी गोष्टी चांगल्याप्रकारे घडत गेल्या नाहीत असे दिसते. देवाने सांगितलेल्या ठिकाणी तो पोहचला, परंतु बायबलाप्रमाणे, “कनानी लोक त्या देशात होते” (उत्पत्ति 12:6) - विधर्मी लोक त्यांची क्रूरता व हिंसा यासाठी प्रसिद्ध होते. यात शंका नाही की आब्राहाम तेथे पोहचल्याबरोबर, परमेश्‍वराने त्यास दर्शन दिले व म्हणाला, “तुझ्या वंशजांना मी हा प्रदेश देईन” (उत्पत्ति 12:7). यात शंका नाही की आब्राहामाला धैर्याची गरज होती.

तरीही, त्याच्यासाठी गोष्टी चांगल्या घडल्या नाहीत, म्हणजे सुरवातीला.

`उत्पत्ति 12:10-13:1 वाचा. पुढे त्याच्याबरोबर कोणत्या गोष्टी घडल्या आणि देवाच्या या माणसाने कोणत्या चुका केल्या?`

हे त्याच्यासाठी किती निराशाजनक असेल: आपल्या देशात अतिशय समृध्दीचे आणि समाधानकारक जीवन जगत असताना, केवळ जायचे, “हे ठाऊक नसताना की तो कोठे जात आहे” (इब्री 11:8). आणि सर्वांत प्रथम त्याला ज्या गोष्टीचा सामना करावा लागला ती म्हणजे दुष्काळ ! हा दुष्काळ इतका वाईट होता की देवाने त्याला ज्या ठिकाणी वस्ती करावयास सांगितले होते ते ठिकाण सोडणे आणि कुठेतरी दुसरीकडे जाणे आणि त्यानंतर गोष्टी अधिकच वाईट झाल्या.

“इजिप्तमध्ये राहात असताना, आब्राहामाने पुरावा दिला की तो देखील मानवी अशक्तपणा आणि अपरिपूर्णता यापासून स्वतंत्र नाही. सारा ही त्याची पत्नी होती ही वस्तुस्थिती त्याने लपविली, त्याने दैवी चिंतेवर अविश्‍वास दाखविला, मोठा विश्‍वास आणि धैर्य याची कमतरता पुष्कळ वेळेस आणि उमदेपणाने त्याच्या जीवनांत सिद्ध केले.

आब्राहामाच्या अविश्‍वासूपणामुळे, साराला फार मोठ्या संकटात टाकले गेले. इजिप्तच्या राजाला, तिच्या सुंदरतेविषयी माहिती देण्यात आली, याच कारणामुळे तिला राजवाड्यात नेण्यात आले, तिला आपली पत्नी बनविण्याचा त्याचा विचार होता. परंतु परमेश्‍वराने, त्याच्या महान कृपेने, राजाच्या घराण्यावर न्यायनिवाडा पाठवून साराचे संरक्षण केले. ” - एलन जी. व्हाईट, पॅट्रिआर्कस् अँड प्रॉफेटस्, पान 130.

कोणी कधीही म्हटलेले नाही की सेवाकार्याचे काम सोपे आहे, आणि लबाड बोलून, फसवणूक करुन, आब्राहामाने गोष्टी अधिक वाईट केल्या. सुदैवाने, देव हा सहनशीलतेचा देव आहे आणि त्याने त्याच्या सेवकाच्या चुकामुळे त्यास सोडून दिले नाही, जी दुर्दैवाने आब्राहामाने केलेली एकच चूक नव्हती. हे ठाऊक असणे किती समाधानकारक आहे की आमच्या चुका असताना देखील, जर आपण परमेश्‍वराबरोबर विश्‍वासांत व समर्पणात राहिलो, जसा आब्राहाम राहिला, तर केवळ आमच्या चुका, पाप आणि आमचे दोष यांची क्षमा करण्यात येईल, परंतु परमेश्‍वर तरीही आपणांस त्याच्या सेवाकार्यासाठी उपयोग करुन घेईल.

`आब्राम इजिप्तमध्ये आहे या गोष्टीपासून आपण कोणते धडे घ्यावे?`