---
title:  सर्व जगांसाठी आशीर्वाद बनणे
date:   16/10/2023
---

`उत्पत्ति 12:1-3 वाचा. कोणत्याप्रकारे आब्रामास देवाच्या सूचना या कार्यासाठी पाचारण होते?`

देवाने आब्रामास सांगितले (नंतर त्याने त्याचे नाव आब्राहाम ठेवले) की आपला देश व लोकांना सोड व दुसर्‍या देशात जा. हा सर्व देवाच्या योजनेचा एक भाग होता की आब्राहामाचा उपयोग या पृथ्वीवर त्याची दैवी योजना पूर्ण करण्यासाठी एक माध्यम म्हणून उपयोग करणे होते. आणि आब्राहाम गेला, देवाच्या शब्दाप्रमाणे. जर देवाची तुमच्यासाठी योजना आहे, तर ते कदाचित् तुम्ही आपले कुटुंब (नातेवाईक) व तुमचे लोक सोडून एकाद्या ठिकाणी जावे ते पाचारण असू शकते यासाठी की त्याची सेवा करण्यासाठी तो मार्ग मोकळा करीत आहे, यासाठी की तुम्ही इतरांसाठी आशीर्वाद ठरावे.

**खालील वचने वाचा. प्रत्येक वचन देवाच्या कराराविषयी काय सांगते, आम्हांसाठी त्याचे अभिवचन?**

`उत्पत्ति 3:15`

`उत्पत्ति 17:19`

`गणना 24:17`

`यशया 9:6`

`दानीएल 9:24-27`

`मत्तय 1:21`

वरील वचनाद्वारे, हे स्पष्ट होते की देव त्याचे अभिवचन पूर्ण करणार होता, जे एदेन बागेत देण्यात आले होते, ते म्हणजे पापाच्या समस्येवर उपाय म्हणून कोणीतरी येईल. हा उपाय, येशू ख्रिस्त जो मसीहा, जो आब्राहाम आणि इसहाक यांच्या वंशावळीतून येणार होता (साराद्वारे). इब्री 11:9 म्हणते इसहाक व याकोब हे देवाने आब्राहामाला दिलेल्या अभिवचनाचे आशीर्वाद म्हणून वारस होते.

आपणास ठाऊक नाही की याविषयी आब्राहामास खरोखर किती ठाऊक होते किंवा त्याला समजले की कसे त्याच्याद्वारे अभिवचनाचे बीज निघेल, परंतु तो विश्‍वासाने बाहेर पडला. “आब्राहामाला पाचारण झाल्यावर जे ठिकाण त्याला वतन असे मिळणार होते त्यात ‘निघून जाण्यास’ तो विश्‍वासाने मान्य झाला; आणि आपण कोठे जातो हे ठाऊक नसतानाही तो निघून गेला” (इब्री 11:8). आम्हांसाठी किती मोठे उदाहरण !

`समजा देवाने तुम्हांला पाचारण केले आहे, जा. कोठे जावयाचे “ठाऊक नाही. ” तुम्ही कसा प्रतिसाद द्याल व का?`