---
title:  आपल्या समाधानकारक स्थितिच्या पलिकडे जाणे
date:   15/10/2023
---

इतरापर्यंत पोहचण्यासाठी, देवाचा आम्हांसाठी हेतु हाच आहे की आम्ही आपल्या समाधानकारक स्थितितून बाहेर पडावे. आमची स्वत:ची जागा आणि वंश न सोडण्याची इच्छा किंवा सामाजिक स्थिती आपणास लोभीपणाकडे घेऊन जाऊ शकते किंवा दुष्टाईकडे देखील. हा धोका एक धडा आहे जो बाबेलच्या गोष्टीतून घेतला आहे.

`उत्पत्ति 11:1-9 वाचा. लोकांचे हेतु काय होते? त्यांना काय करावयास पाहिजे होते आणि देवाने ते निष्फळ का केले?`

बाबेलच्या बुरुजाजवळची लोकांची ही गोष्ट त्यांची मोठी महत्त्वाकांक्षा प्रकट करते. ते एक स्मारक म्हणून उभारलेली रचना बांधण्याची योजना करीत होते - एक नगर व बुरुज जो जगामध्ये कुठेही अस्तित्वात नव्हता: “चला, आपणांसाठी एक नगर निर्माण करुन गगनचुंबित शिखराचा एक बुरुज बांधू; ह्या रीतीने आपले नांव करु” (उत्पत्ति 11:4).

आज देखील लोक कितीतरी वेळेस असे करण्याचा प्रयत्न करतात? मग ते राजकारण, चित्रकला, व्यवसाय किंवा धर्म असो, त्यामुळे काही फरक पडत नाही. असेही लोक आहेत जे स्वत:चे नाव मोठे करु इच्छितात. शेवटी, त्यांचे प्रयत्न किती निरर्थक व अर्थहीन आहेत (उपदेशक 2:1-11 पाहा).

उत्पत्ति 11:4 मध्ये बायबल म्हणते की या लोकांना एक बुरुज बांधावयाचा होता यासाठी की त्यांना पृथ्वीच्या पाठीवर पांगावे लागू नये. त्यांच्या स्वत:च्या स्वार्थी कारणासाठी त्यांना एकत्र राहावयाचे होते, परंतु देवाची योजना दुसरी होती.

या कामासाठी हे लोक एकत्र आले होते, परंतु “परमेश्‍वर म्हणाला, ‘पाहा, हे लोक एक आहेत, ह्या सर्वांची भाषाही एकच आहे आणि हा ह्यांच्या करणीचा केवळ आरंभ आहे; तर हे जे काही करण्याचे योजितील ते करण्यास ह्याना कशानेही अटकाव होणार नाही” (उत्पत्ति 11:6). लोकांची ही महत्त्वाकांक्षी योजना खरोखर, दुष्ट होती.

जरी पवित्रशास्त्र याविषयी स्पष्टपणे बोलत नाही, एलन जी. व्हाईट म्हणतात की त्यांनी देवाच्या अभिवचनावर विश्‍वास ठेवला नाही की तो पुन्हा पाण्याने पृथ्वीचा नाश करणार नाही (उत्पत्ति 9:14, 15). त्यांच्या स्वत:च्या सुरक्षेसाठी त्यांनी हेतुपूर्वकपणे बांधण्याचे ठरविले पण देवाच्या वचनावर विश्‍वास ठेवला नाही. शेवटी त्यांचे हेतु काहीही असोत, देवाला ठाऊक होते की त्यांचे हेतु शुद्ध नाहीत तर ते स्वार्थी महत्त्वाकांक्षेने भरलेले आहेत आणि म्हणून त्याने त्यांना त्यांचे ध्येय गाठण्यापासून परावृत्त केले.

`तुम्ही एका गटाचे किंवा वांशिक समाजाचा एक भाग आहात जे स्वत:मध्येच फार समाधानी आहेत? कोणत्याप्रकारे तुम्ही शक्यतो इतरांबरोबर बांधले गेले आहात जे तुमच्या वंशाचे भाग नाहीत किंवा राष्ट्रीयत्त्वाचे नाहीत?`