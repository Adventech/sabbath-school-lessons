---
title:  अरीयपगांत पौल
date:   04/12/2023
---

तो कोठेही असला तरी, पौलाला, त्याचे कार्य देवाने दिलेले होते, तो सुवार्ता गाजविणार होता. म्हणून, त्याने अथनैमध्ये तेच करण्याचा प्रयत्न केला.

`प्रेषित 17:18-21 वाचा. पौलाच्या बोलण्यास व प्रश्‍न विचारण्यास बाजारांत असलेल्या लोकांनी कोणत्या वेगवेगळ्या प्रकारे कृती करून प्रतिसाद दिला?`

अगदी स्पष्टपणे, त्याच्या “विदेशी देवांनी” बाजाराच्या ठिकाणी पौलाने या लोकांवर प्रभाव टाकला (प्रेषित 17:18) आणि म्हणून त्यांनी त्याला अरीयपगांत नेले, नगराचा एक भाग जेथे कायदेशीर व धार्मिक बाबींचा निवाडा होत असे, जरी असे दिसत नसले तरी की पौल कुठल्याही कायदेशीर बाबीचा सामना करीत आहे. असे दिसते की त्याला व त्याच्या “नवीन तत्वांची” सुनावणी होईल (प्रेषित 17:19). पौलाची वाक्पटुता, तीव्र भावना व हुशारी याच्याकडे दुर्लक्ष करणे कठीण आहे, जरी तो अशा कल्पना पुढे आणीत होता ज्या या लोकांसाठी अतिशय विचित्र दिसत होत्या.

प्रेषित 17:21 म्हणते की अथनै येथील लोकांनी नवीन कल्पना याविषयी बोलणे व ऐकणे याशिवाय काहीही केले नाही. लूक त्यांना त्यांच्या आळशीपणाबद्दल दोष देत होता काय? कदाचित नाही. त्याऐवजी तो त्यांच्या निदर्शनास आणून देत होता की ते अनुभवी विचारवंत आहेत आणि युक्तिवाद करणारे आहेत. सरतेशेवटी, ग्रीकांनी सोक्रेटस्, प्लॅटो आणि अरिसटॉटल यांना जन्म दिला, जे तत्वज्ञानी होते त्यांचा प्रभाव आज देखील आमच्या दिवसांवर आहे. शतकानुशकें अथनै बौद्धिकता आणि तत्वज्ञानाचे विचार याचे केंद्र मानले जात असे. जरी यांतील काही विचारवंत देवाला न मानणारे (नास्तिक) नव्हते, खात्रीने आज जसे आपण नास्तिकतेबद्दल विचार करतो, त्यांच्या तत्वज्ञानाच्या पुष्कळ कल्पना ख्रिस्ती धर्माच्या शिकवणीपासून वेगळ्या होत्या. उदाहरणार्थ, हे कठीण आहे की, एपिकुरियन्स आणि स्टॉइकस् यांच्या तत्वज्ञानामध्ये पुनरुत्थित मसीहाला जागा सापडणे कठीण आहे.

अथनैमध्ये, पौलाची अपेक्षा होती की पवित्र आत्मा त्याचे ज्ञान व वाक्पुटता याचा उपयोग करून घेईल, जे त्याने गमालियल याच्या हाताखाली शिक्षण घेत असताना मिळविले. परंतु प्रत्यक्षांत पाहाता अथनैच्या रस्त्यांवर पवित्र आत्म्याने पौलाच्या शिक्षणाचा अधिक उपयोग करून घेतला. “त्याचे अतिशय विद्वान श्रोते देखील त्याचा युक्तिवाद ऐकून आश्‍चर्यचकित होत असत. त्याने स्वतःस त्यांची कला, साहित्य व धर्म याबरोबर ओळख असल्याचे दाखवून दिले. ” एलन जी. व्हाईट, द अ‍ॅक्टस् ऑफ द अपॉसल्स, पान 237.

`पौलाचा अथनै येथील तत्वज्ञानी आणि विधर्मी यांच्याबरोबरच्या अनुभवानंतर, त्याने करिंथकरांस लिहिले की “कारण येशू ख्रिस्त, म्हणजे वधस्तंभावर खिळलेला येशू ख्रिस्त याशिवाय तुम्हांमध्ये दुसरे काही जमेस धरू नये असा मी निश्‍चय केला” (1 करिंथ 2:2). ख्रिस्त आमच्या संदेशासाठी किती मध्यवर्ती आहे याविषयी कोणते धडे आहेत मग आपण कोणालाही संदेश देत असू?`