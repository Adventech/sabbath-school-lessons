---
title:  अधिक विचार
date:   29/12/2023
---

“तारणाची महान योजना याचा परिणाम म्हणजे जगाला परत देवाच्या मर्जीत आणणे. जे काही सर्व पापांद्वारे हरवले होते ते पुर्नस्थापित झाले. केवळ मनुष्य नाही तर पृथ्वीचेही तारण झाले, जे आज्ञाधारक आहेत त्यांचे सार्वकालिक गृह. सहा हजार वर्षें सैतानाने पृथ्वीवर ताबा टिकविण्यासाठी संघर्ष केला. आता देवाचा मूळ हेतु त्याच्या उत्पत्तिमधला पूर्ण झाला. ‘परात्पर देवाचे संत आता राज्य घेतील आणि ते त्यांच्याकडे अनंतकाळ, सार्वकालिकरीतीने राहील. ” एलन जी. व्हाईट, पॅट्रिआर्कस अँड प्रॉफेटस, पान 342.

परंतु ते प्रत्यक्षात येण्यापूर्वी, हे आमचे कर्तव्य आहे की आम्ही त्याच्या कार्यात देवाबरोबर भागीदार व्हावे यासाठी की जगाला इशार्‍याचा संदेश द्यावा यासाठी की लोकांनी स्वीकार करावा आणि देवाच्या पुर्ननिर्मितीच्या अभिवचनाचा भाग व्हावे.

“पुष्कळ कामकर्‍यांनी कार्य करावे हे पाहाण्यासाठी मी आतुर झालो आहे, ज्या कोणाला आमच्या विश्‍वासाच्या पुराव्याविषयी ठाऊक नाही. पुष्कळांना तीन देवदूतांचा संदेश ऐकण्याद्वारे मोठा प्रकाश मिळाला आहे आणि आता त्यांनी हा संदेश जगाच्या सर्व भागांत गाजवावा. मी माझा भाग करावा अशी माझी इच्छा आहे आणि इतरांसाठी मार्ग उघडला जावा यासाठी की त्यांनी सत्याचा प्रकाश पुढे न्यावा. परमेश्‍वर आपणास शस्त्रसामग्री धारण करण्यासाठी मदत करो. विश्‍वासणार्‍यांनी जगाला शेवटचा इशारा देण्यासाठी पवित्र कार्यांत एक व्हावे. ” - एलन जी. व्हाईट, लेटर 390, 1907 (प्रकाशित न झालेले).

या संपूर्ण तिमाहीमध्ये आपण देवाच्या जीवितकार्याच्या संबंधित विविध दृष्टिकोण आणि विषयांचा अभ्यास केला. या आठवडी आपण प्रकटीकरणातील समजण्यासाठीच्या किल्लीचा शोध घेतला की देवाबरोबरच्या पुर्नस्थापनेचा संबंध कशासारखा दिसतो, आणि कार्याच्या पूर्णतेचा दृष्टांत याबरोबर कळसास पोहचतो - पृथ्वीची पुर्ननिर्मिती आणि पुर्नस्थापना. त्याचवेळी हे देखील खरे आहे की पापाचा नाश आणि दुःख हे पृथ्वीच्या इतिहासातले अतिशय भयानक दिवस असतील, देव आमची दृष्टि या नाशाच्या पलिकडल्या समयात लावतो आणि पृथ्वीच्या पुर्नस्थापनेच्या अभिवचनामध्ये समाधान आणि उत्तेजन पुरवितो.

**चर्चेसाठी प्रश्‍न**:

`1. “सार्वकालिक सुवार्ता” काय आहे? ती “सार्वकालिक” का आहे? आणि ती जे शिकविते ते आमच्या मिशन कार्यासाठी मुलभूत का आहे?`

`2. आमचा तीन देवदूतांच्या संदेशावर इतका जोर का आहे? तुम्ही या युक्तिवादास कसा प्रतिसाद देता की आम्हांस आपली दृष्टी येशूवर केंद्रित करण्याची गरज आहे आणि जे “नकारात्मक” समजले जाते अशा कशावर नाही, या संदेशाप्रमाणे, ज्यामध्ये फार कडक इशार्‍यांचा समावेश आहे?`

`3. या तिमाहीमध्ये मिशन कार्याचे महत्त्व याविषयी चांगल्याप्रकारे समजण्यास कशी मदत झाली परंतु तुम्ही आणि तुमची मंडळी यामध्ये कशी चांगल्याप्रकारे सहभागी होऊ शकेल, यासाठीच आपणास पाचारण करण्यात आले आहे?`