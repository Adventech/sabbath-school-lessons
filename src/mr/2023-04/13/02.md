---
title:  'प्रकटीकरण: देवाचे शेवटल्या - दिवसांतले कार्य'
date:   24/12/2023
---

प्रकटीकरणाच्या सुरवातीच्या ओळी सूचित करतात की हे पुस्तक देवाच्या कार्यावर केंद्रित आहे.

`प्रकटीकरण 1:1-7 वाचा. कोणत्याप्रकारे तुम्ही पाहता की पुरावे जे प्रकटीकरण देते ते शेवटल्या दिवसांतील देवाच्या कार्यावर केंद्रित आहेत?`

येशू हा प्रकटीकरणाचा उगम आणि केंद्रबिंदु आहे हे पहिल्या वचनांनी प्रकट केल्यानंतर, प्रकटीकरण 1:4, 5 त्र्यैक देवाच्या तिन्हीही व्यक्तिंना निर्देश करते की, जे एकत्रितपणे मानवाच्या तारणासाठी कार्य करीत आहेत. पिता हा सार्वकालिक आहे जो होता व आहे व येणार आहे. पवित्र आत्मा जो पहिल्या शतकातील मंडळ्यांबरोबर जोरदार रीतीने कार्य करीत आहे, त्याला नाव देण्यात आले. नंतर योहान येशू ख्रिस्ताच्या दर्जाची आठवण करतो - “विश्‍वासू साक्षी” “मेलेल्यांमधून प्रथम जन्मलेला” (प्रकटी 1:5), ज्याच्याकडे या ग्रहाचा कायदेशीर मालकीहक्क आहे. या पृथ्वीवर राज्य स्थापन करण्याचा सैतानाचा प्रयत्न उध्वस्त झाला आहे. सैतानावर देवाचा विजय यात भर म्हणजे, आमच्या उत्पन्नकर्त्याने रक्त सांडले ज्यामुळे आमचा दोष आणि लाज धुतली जाते.

`प्रकटी 1:6 आणि 1 पेत्र 2:9 वाचा. या वचनांतील तारण पावलेले यांना दिलेल्या उपाधि काय दर्शवितात?`

देवाच्या कार्याचा केंद्रबिंदू नाश पावणार्‍या लोकांना केवळ सुरक्षिततेकडे ओढणे एवढाच नाही. देवाचे तारण एक नवा व सन्माननीय दर्जा देऊ करते, कारण देवाचे प्रतिरूप आमच्यामध्ये पुर्नस्थापित करण्यात आले. तारण पावेलेले राजे बनले कारण आपण विश्‍वाच्या राजाचे येशूच्या सांडलेल्या रक्ताद्वारे रक्तसंबंधी आहोत. आता, राजकीय कुटुंबाचे सदस्य म्हणून, आपण राजकीय कुटुंबाच्या कार्यात जोडले जातो यासाठी की इतर मानवप्राण्यांचे तारण व्हावे. हे आम्हांस याजक बनविते! ख्रिस्ताने आपली मंडळी नेमली एक “राज्य” आणि तिच्या वैयक्तिक सभासदांना “याजक” राज्याचे सदस्य होणे म्हणजे याजक होणे.

प्रकटी 1:7 मध्ये, आपणास कार्याची निकड दिसते. येशू येत आहे, आणि राष्ट्रें आक्रोश करतील कारण त्यांचा नाश झाला आहे. जे देवापासून दुरावले आहेत त्यांच्यासाठी तो आतुर झाला आहे.

प्रकटीकरणाचे पुस्तक, मानवप्राण्यांसाठी देवाच्या कार्याने उघडते.

आपण देवाद्वारे केवळ उत्पन्न केलेलेच नव्हे, तर त्याच्याद्वारे आमचे तारण झाले आहे आणि तेही इतके आश्‍चर्यकारक मोल देऊन. हे सत्य आम्हांस इतकी आशा का देते, मग आपली वर्तमानातली स्थिती काहीही असो.