---
title:  अधिक विचार
date:   15/12/2023
---

“ज्या कोणाला यहूद्यांनी विधर्मी असे म्हटले त्यांच्यामध्ये असे लोक होते ज्यांना पवित्रशास्त्रामधील मसीहाविषयीच्या भविष्यवाणींची इस्राएलांमधील शिक्षकांपेक्षा चांगली समज होती. त्यांच्यामध्ये काही होते त्यांना पापांपासून मुक्ति देणारा येणार आहे अशी आशा होती. तत्वज्ञानी लोकांनी इब्री आर्थिक बाबींच्या रहस्याचा अभ्यास करण्याचा प्रयास केला. परंतु यहूदी लोकांच्या हटवादीपणामुळे प्रकाश पसरण्यास अडथळा आला. ” - एलन जी. व्हाईट, द डिसाएर ऑफ एजस्, पान 33.

“प्रभू येशू, महान तारणारा, ह्या आत्म्यांसाठी मरण पावला. तो त्यांना त्यांच्या मतभेदातून बाहेर काढील, तो त्यांची सहानुभूति जागृत करील, तो त्यांची अंतःकरणे सौम्य करील, तो त्यांच्या आत्म्यांना सत्याची सुंदरता व सामर्थ्य प्रकट करील. देव कार्य करणारा खरा धनी आहे आणि विनाशी मनुष्य नव्हे; आणि तरीही तो मनुष्यांना त्याचे प्रतिनिधी म्हणून पाचारण करतो यासाठी की त्यांच्याद्वारे तो जे अंधःकारात आहेत त्यांना प्रकाश द्यावा. देवाची अनमोल रत्नें सर्व मंडळ्यांमध्ये आहेत आणि हे आपल्यासाठी नाही की आपण जे धार्मिक जग आहे त्याचा सरळ धिक्कार करावा, परंतु सहानुभूतिने व प्रीतिने, जसे येशूमध्ये सर्व सत्य आहे तसे त्यास सादर करावे. मनुष्यामध्ये धर्मनिष्ठा आणि समर्पण दिसावे, त्यांच्यामध्ये ख्रिस्तासारखे शील दिसावे आणि ते सत्याकडे वळतील. . . त्यांनी ख्रिस्तास उंचावयास हवे, जो जगाचा तारणारा आहे; त्यांनी जीवनी वचन उंच धरावयास हवे. ” - एलन जी. व्हाईट, अ‍ॅडव्हेंट रिव्ह्यु अँड सब्बाथ हेराल्ड, जानेवारी 17, 1893.

**चर्चेसाठी प्रश्‍न**:

`1. तुम्ही ज्या भागामध्ये राहाता तेथील काही आताच्या गरजा काय आहेत ज्या तुम्हांला आणि तुमच्या मंडळीला त्या आत्म्यांपर्यंत पोहचण्याची संधी देईल ज्यांना आपणास ठाऊक आहे ते सत्य ठाऊक नाही?`

`2. जे इतर विश्‍वासाचे आहेत त्यांच्या बाबतीत वरील एलन जी. व्हाईट यांच्या शब्दांकडे पाहा: “देवाची अनमोल रत्नें सर्व मंडळ्यांमध्ये आहेत, आणि हे आमच्यासाठी नाही की आम्ही धार्मिक म्हणविणार्‍या जगाचा सरळ धिक्कार करावा. ” दुसर्‍या शब्दांत, आपण लोकांना त्यांचा चुकीचा मार्ग कसा दाखवावा त्याचवेळी आपण लोकांस वैयक्तिकरीतीने कमी लेखू नये?`

`3. “तरी मनुष्याचा पुत्र येईल तेव्हा त्याला पृथ्वीवर विश्‍वास सापडेल काय?” (लूक 18:8). या प्रश्‍नाद्वारे येशू काय म्हणतो? विश्‍वास आणि निष्ठा यांत काय फरक आहे? जेव्हा ख्रिस्त परत येईल तेव्हा ज्या लोकांची निष्ठा बरोबर आहे त्यांचा विश्‍वास पोकळ (शून्य, रिकामा) का सापडेल?`