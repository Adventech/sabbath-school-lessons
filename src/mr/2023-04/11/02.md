---
title:  पलिकडील प्रदेशांत कार्य
date:   10/12/2023
---

आपण वाचतो की येशूने आपल्या शिष्यांस गनेसरेतास नेले (मत्तय 14:34) “आणि तेथून सोर व सीदोन प्रांतात नेले” (मत्तय 15:21). त्याने त्यांस गालीलीमधून ह्या विधर्मी प्रदेशांत का नेले? त्याने आपल्या शिष्यांस त्या विदेशी प्रदेशाच्या सीमेवर क्षेत्रिय सहलीसाठी नेले यासाठी की त्यांनी प्रत्यक्ष जागेवर, शिकावे, जे ते सुलभपणे गालीलीमध्ये शिकले नाहीत. त्यांच्या शिष्यांना तो हे धडे शिकवू इच्छित होता यासाठी की ते त्यांना लोकांच्या सर्व गटांपर्यंत पोंहचण्यास त्यांच्या पाचारणास मदत करतील, त्यात शहरी लोकांचाही समावेश होता.

`शास्ते 3:1-6, 1 राजे 5:1-12, आणि 1 राजे 11:1-6 वाचा. ही वचनें आपणांस या नगरांची पार्श्‍वभूमि थोडक्यात समजण्यासाठी कशी मदत करतात?`

शास्ते 3:1-6 मधून, आपण पाहातो की या पूर्वीच्या लोकांचा उपयोग देवाने इस्राएलांच्या विश्‍वासाची परीक्षा पाहाण्यासाठी केला. दुर्देवाने, देवाचे लोक त्या परीक्षेत नापास झाले, उदाहरण म्हणून ही घटना: “ते त्यांच्या मुलींशी विवाह करू लागले, आपल्या मुली त्यांच्या मुलांस देऊ लागले आणि त्यांच्या देवांची भक्ति करू लागले. ” (शास्ते 3:6). म्हणून, अगदी सुरवातीपासून, हे लोक इस्राएलांसाठी अडखळण होते.

1 राजे 5:1-11 मध्ये, आपण सीदोन येथील लोक व इब्री यांच्यातील घट्ट संबंध पाहातो. जरी एका पातळीवर, त्यांचे आर्थिक संबंध दोघांनाही लाभकारी होते, यात शंका नाही की इब्री लोक त्यांच्या व्यापारातील भागीदारांबरोबर विधर्मीपणा आणि मूर्तीपूजा याद्वारे नकारात्मक दृष्टिने प्रभावीत होते.

1 राजे 11:1-6 प्रकट करते की तो प्रभाव किती नकारात्मक झाला: शलमोन राजाने सीदोनी राजकन्येबरोबर विवाह केला, जिने त्याला बहकविले. “सिदोन्यांची देवी अष्टोरेथ हिच्या नादी शलमोन लागला. ” (1 राजे 11:5).

तरीही, विधर्मी आणि मूर्तीपूजा यांचा इतिहास ठाऊक असताना, आणि त्यांचा नकारात्मक प्रभाव निवडलेल्या राष्ट्रावर असताना, तरीही येशूने आपल्या शिष्यांना या ठिकाणी आणले. याप्रकारे त्याने त्यांना विभक्त शहरी संस्कृती कार्यामध्ये आणण्यास पुढाकार घेतला, त्यांच्या पूर्वग्रहाचा व हटवादाचा सामना केला आणि त्याच्या अनुयायांसाठी सर्व शहरी कार्यासाठी तसेच सर्व संस्कृती व राष्ट्रीयता यांच्यासाठी नमुना बनविला.

शहरांतील अ‍ॅडव्हेंटिस्ट सुवार्तिकांना पुष्कळ आव्हानांचा सामना करावा लागतो, त्यामध्ये आरोग्य आणि वातावरणाशी संबंधित लोकांचा समावेश आहे. दुसरे म्हणजे त्यांत उच्च राहणीमान असणारे, जातियवादी, हटवादी, राष्ट्रप्रेमी आणि धार्मिक स्वातंत्र्य आणि अभिव्यक्ति यावर मर्यादा आणणारे यांचा समावेश आहे. तथापि, या अडचणी असताना देखील, आपण शहरांसाठी कार्य केले पाहिजे.

`जे शहरी भागात सेवा करीत आहेत त्यांना मदत करण्यासाठी तुम्ही काय कराल?`