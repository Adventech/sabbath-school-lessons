### बोलणे थांबवा आणि काहीतरी करण्यास सुरवात करा!

काही वर्षांपूर्वी, आपल्या एका अ‍ॅडव्हेंटिस्ट मासिकाने एका भयंकर दलदलीविषयी एक दाखला प्रकाशित केला. लोक रस्त्याने त्यातून जात असताना, ते त्यात पडत असत. त्यांच्या मरणाचा आक्रोश जवळील सर्व गावांत ऐकला जात असे. ते भयंकर होते.

लोकांनी गावात सभा भरविली. खरे पाहिले असता, त्यांनी पुष्कळ गावात सभा भरविल्या. पुष्कळ सिद्धांत आणि पेपर सादर करण्यात आले व कारण काय असावे याचे विश्‍लेषण करण्यात आले आणि काहीवेळेस त्यावरील उपाय सुचविण्यात आले. परंतु सभा बोलविणे आणि बोलणे याशिवाय काहीच करण्यात आले नाही. वर्षांनुवर्षें, चर्चा सुरु राहिल्या. लोकांनी या विषयावर प्रबंध लिहिले. पाहुणे व्याख्याते आणण्यात आले. जेवणासाठी पैसे उभारण्यासाठी मोठमोठे सेल लावण्यात आले की इतका वेळ मिटींग बसून आपल्या वेळेचा त्याग करणार्‍यांसाठी अन्न पुरविले जावे. कालांतराने, सभा भरविण्यासाठी ध्वनिरोधक खोली बांधण्यात आली यासाठी की चाललेल्या चर्चेमध्ये मरणार्‍याचा आक्रोश ऐकू येऊ नये. परंतु जे अडचणीत होते त्यांना मदत करण्यासाठी कोणीही काहीही केले नाही. आणि कोणीही लोकांना त्या दलदलीपासून वाचविण्यासाठी काहीही केले नाही. ते केवळ बोलत राहिले.

तुमची सर्व मंडळी आणि विशेषतः तुमचा शब्बाथ शाळेचा वर्ग ह्या गावातील लोकांसारखा नसावा. आपण प्रार्थना करण्यासाठी, विचार करण्यासाठी, सांगण्यासाठी व चर्चेसाठी आपल्या वेळेवर प्रीति करतो. परंतु आपणास या पलिकडे जाण्याची उत्सुकता आहे आणि खरोखर जे आपल्या भोवती आहेत त्यांच्यासाठी काहीतरी करावे. आपण आपल्या  समाजांमध्ये आणि जगामध्ये वेगळेपण दाखवावयास हवे. कार्य पूर्ण व्हावे अशी आमची इच्छा आहे आणि तसेच येशूनेही परत यावे अशी आमची इच्छा आहे.

या तिमाहीची शब्बाथ शाळेची अभ्यासाची मार्गदर्शिकेची रचना अशी करण्यात आली आहे की बाहेर तेथे जाऊन काहीतरी करावे. आपण पुष्कळ बायबलमधील अद्भुत गोष्टींचे परीक्षण करणार आहोत. आपण वेगवेगळी अद्भुत उदाहरणें आणि अनुभव वाचणार आहोत. आपण अशा उपलब्ध असणार्‍या पुरवठ्याविषयी शिकणार आहोत जे आपल्या शेजार्‍यापर्यंत पोंहचण्यास आपणास मदत करील. (विशेषतः त्यांच्यापर्यंत ज्यांची पार्श्‍वभूमी ख्रिस्ती नाही). परंतु ते केवळ आपणास प्रेरणा देणारे व स्पष्ट करणारे मार्ग असतील. परंतु याचा खरा केंद्रबिंदु, खरे हृदय, प्रत्येक धड्याचे हेच असेल की प्रत्येक गुरुवारी आपण काय सांगणार आहोत - बाहेर पडणे आणि खरोखर काहीतरी करणे हे आव्हान.

आपण धर्मशास्त्रीय दृष्टिकोण देणार आहोत आणि ज्याद्वारे तुम्हांला कार्य करता येईल अशी साधने व कल्पना पुरविणार आहोत. आणि प्रत्येक गुरुवारचा धड्याचा भाग आव्हानाच्या प्रगतीचा बारकाईने अभ्यास करील. त्याची सुरुवात जे सोपे आहे त्याने होईल. आणि जसजशी तिमाही पुढे जाईल, त्यात मार्मिकपणा येईल (इतकाही नव्हे) व आव्हानास वाढवील. आम्ही प्रत्येकाने हे आव्हान स्वीकारावे हे ध्येय आहे, पवित्र आत्म्याने मार्गदर्शन करावे म्हणून प्रार्थना करा, आपण जे शिकलो त्याची अंमलबजावणी करा, आणि पुढील आठवडी काही मिनिटे सर्व कसे पार पडले यावर खर्च करा. ही फुशारकी मारण्याची वेळ नव्हे, परंतु सांगण्याची वेळ आहे - दोन्ही काय चांगले झाले काय नाही. आपण सांगत असताना, गट कल्पना पुढे आणील. प्रार्थनेची यादी वाढेल (वैयक्तिक आणि सार्वजनिक).

शेवटी, आमची इच्छा आहे की ही तिमाही स्मरणात राहावी, परंतु यादगार विचार, गोष्टी किंवा धर्मशास्त्रीय कल्पना नव्हे. ह्या तेथे असतीलच - पुष्कळ असतील. परंतु आमची इच्छा अशी आहे की आपण या तिमाहीकडे मागे वळून पाहाणार आहोत अशा वेळेपर्यंत जेव्हा पवित्र आत्मा आमचे नम्र प्रयत्न घेईल आणि देवाचा आदर व गौरव यासाठी सेवाकार्याचे चमत्कार घडवील.

ग्लोबल मिशनची केंेद्रे प्रथम जनरल कॉन्फरन्सने 1980 साली स्थापन केली. त्याचे कार्य जनरल कॉन्फरन्स ऑफिसच्या मार्गदर्शनाखाली चालविले जाते. सध्या अशी सहा केंद्रे आहेत. त्यांचा हेतु हा आहे की जेथे जगामध्ये ख्रिस्ती लोक नाहीत त्याठिकाणी विश्‍वासणार्‍यांचा एक गट बनवून मंडळीला अधिक प्रभावीपणे मदत करावी.

हे लिखाण होत असता, या केंद्राचे डायरेक्टर (पेत्रास बहादूर, रिचर्ड एलोफर, क्लेबर गोंझालविस, क्लिफमाँड शेमीरुदीन, डग वेन, एमी व्हिटसेट, ग्रेग व्हिटसेट), यांना सहाय्यक गॅरी क्रॉस (डायरेक्टर, अ‍ॅडव्हेंटिस्ट मिशन), होमर ट्रेकारटीन (रिटायर्ड डायरेक्टर, ग्लोबल मिशन सेंटर), आणि जेफ स्कॉगिन्स (ग्लोबल मिशन प्लॅनिंग डायरेक्टर) यांनी एकत्रितपणे शब्बाथ शाळेच्या धड्यांचे लिखाण केले. अधिक माहितीकरिता, कृपाकरून येथे जा www.GlobalMissionCenters.org.