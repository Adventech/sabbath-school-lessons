---
title:  अर्पणें आणि उपासना
date:   24/01/2023
---

बायबल आपणास उपासनेची नियमावली देत नाही. परंतु असे दिसते की उपासनेच्या सभेमध्ये कमीतकमी चार गोष्टी असतात. नवीन करारामध्ये या यादीमध्ये अभ्यास/संदेश, प्रार्थना, संगीत आणि दशमांश आणि अर्पणे यांचा समावेश आहे.

एका वर्षातून तीन वेळेस, इस्राएल लोकांचे सर्व पुरुष (आणि कुटुंबे) यांनी यरूशलेमामध्ये परमेश्‍वरासमोर हजर व्हावयाचे होते. आणि “त्यांनी रिक्तहस्ते परमेश्‍वरासमोर जाऊ नये” (अनुवाद 16ः16). दुसर्‍या शब्दांत, उपासनेच्या अनुभवाचा एक भाग म्हणजे दशमांश परत करणे व अर्पणें देणे. बेखमीर भाकरीचा सण, सप्तकांचा सण, आणि मंडपाचा सण यावेळेस देवाची लेकरें आपला दशमांश व अर्पणे घेऊन येत असत. ही कल्पना करणे कठीण आहे की कोणीतरी त्या सणांसाठी रिक्तहस्ते येईल.

दुसर्‍या शब्दांत, पूर्वीच्या इस्राएल लोकांना आपला दशमांश व अर्पण देणे हा त्यांच्या उपासनेचा केंद्रिय भाग होता. उपासना, खरी उपासना, ही केवळ शब्द, गायनें, प्रार्थना यांनी देवाला धन्यवाद व आभार व्यक्त करावयाचा नसतो, तर तो धन्यवाद व आभार व्यक्त करण्यासाठी आपली अर्पणें परमेश्‍वराच्या मंदिरात आणावयाची आहेत. त्यांनी ती मंदिरात आणली; आपण ती शब्बाथ दिवशी चर्चमध्ये आणतो (कमीतकमी असा एक मार्ग जेव्हा आपण आपला दशमांश व अर्पणे परत करतो), उपासनेची एक कृती.

`1 इतिहास 16ः29; स्तोत्र 96ः8,9; आणि स्तोत्र 116ः16-18 वाचा. आपल्या स्वतःच्या उपासनेच्या अनुभवाला येथे व्यक्त केलेली तत्वें आपण कशी अंमलात आणतो?`

देवाची लेकरें म्हणून, ज्या आपणास या पृथ्वीवर त्याच्या व्यवसायाचे व्यवस्थापन करण्याची जबाबदारी दिली आहे हा एक विशेषाधिकार आहे, एक संधी, आणि आपले अर्पण आणण्याची एक जबाबदारी. जर देवाने आपणास वाढविण्यासाठी लेकरें दिली आहेत, तर आपण शब्बाथ शाळा आणि उपासनेची भक्ति यामध्ये दशमांश आणि अर्पणे आणण्याचा आनंद त्यांच्याबरोबर उपभोगला पाहिजे. काही ठिकाणी, लोक आपला दशमांश ऑनलाईन किंवा इतर मार्गांनी परत करतात. आपण कसेही केले तरी, दशमांश आणि अर्पणें परत करणे हा देवाबरोबर आमच्या उपासनेच्या अनुभवाचा एक भाग आहे.

`उपासनेचा एक भाग म्हणून दशमांश व अर्पणें परत करणे या भूमिकेबरोबर तुमचा स्वतःचा अनुभव काय आहे? तुमच्या देवाबरोबरच्या संबंधावर या रीतिचा काय प्रभाव पडतो?`