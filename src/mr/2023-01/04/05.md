---
title:  देव आपल्या अर्पणांची नोंद घेतो
date:   25/01/2023
---

`मार्क 12ः41-44 वाचा. आपण श्रीमंत असो किंवा नसो, या गोष्टीपासून आपण कोणता बोध घ्यावा? हे आपणास कोणते तत्त्व शिकविते आणि ते आपण आपल्या उपासनेच्या अनुभवास कसे लागू करावे?`

येशू आणि त्याचे शिष्य मंदिराच्या भांडाराजवळ बसलेले असताना तो लोक आपल्या देणग्या घेऊन येताना पाहत होता. तो इतका जवळ होता की एका विधवेने दोन टोल्या टाकल्या. तिच्याजवळ जे काही होते ते सर्व तिने टाकले. परंतु येशूने तिचा हेतु ओळखला. तिचा विश्‍वास होता की मंदिरातील उपासना ही देवाबरोबरची भेट आहे, आणि ती टिकविण्यासाठी ती फार आतुर झाली होती. तिला जे करता येत होते ते तिने केले आणि तिची कृती सर्वकाळांसाठी तिच्या आठवणीचे स्मारक होते आणि सार्वकालिकतेमध्ये तिचा आनंद होता. तिच्या देणगीबरोबर तिचे हृदयही होते; त्याची किंमत करण्यात आली, त्या नाण्याच्या किंमतीने नव्हे, तर देवाच्या प्रीतिने आणि त्याच्या कार्यांतील गोडीने ज्याने हे कृत्य करावयास चालना दिली.” - एलन जी. व्हाईट, काऊन्सल्स ऑन स्टुवर्डशिप पान 175.

दुसरा अतिशय महत्त्वाचा मुद्दा म्हणजे येशूने केवळ याच देणगीसाठी आज्ञा दिली होती - मंडळीला देणगी जी त्याचा लवकरच धिक्कार करणार होती, एक मंडळी जी आपल्या पाचारणापासून व सेवाकार्यापासून फारच दूर जाणार होती.

`प्रेषित 10ः1-4 वाचा. रोमी जमादारास स्वर्गीय देवदूताने का भेट दिली? त्याच्या कोणत्या दोन कृतींची स्वर्गांमध्ये नोंद घेण्यात आली?`

वरवर पाहता, केवळ आपल्या प्रार्थनाच स्वर्गात ऐकली जात नाही, तर आमच्या देणगीच्या हेतुची देखील नोंद केली जाते. हा परिच्छेद कर्नेल्य हा फार दानधर्म करणारा होता असे सांगते. “कारण जेथे तुमची संपत्ति आहे तेथे तुमचे चित्तही असणार.” (मत्तय 6ः21). कर्नेल्याच्या हृदयातून त्याच्या देणग्या आल्या. त्याने येशूविषयी अधिक शिकण्याची तयारी दाखविली. प्रार्थना आणि गरीबांसाठी व वृद्धांसाठी आश्रम हे फारच जवळ जोडले गेले आहेत आणि आमची देवावर असलेली प्रीति दर्शविते व तसेच आमच्या सहकार्‍यासही - देवाच्या नियमशास्त्राची दोन महान तत्वें ः “तू आपला देव परमेश्‍वर याजवर पूर्ण मनाने, पूर्ण जिवाने, पूर्ण शक्तीने व पूर्ण बुद्धीने प्रीति कर; आणि जशी आपणावर तशी आपल्या शेजार्‍यावर प्रीति कर” (लूक 10ः27). पहिले प्रार्थनेमध्ये प्रकट करण्यात आले आहे, दुसरे गरीबांसाठी मदत करणे.