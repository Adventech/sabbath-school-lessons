---
title:  प्रामाणिक किंवा विश्‍वासू दशमांश
date:   19/01/2023
---

`1 करिंथ 4:1,2 वाचा. देवाची लेकरे आणि त्याच्या आशीर्वादांचे कारभारी म्हणून, आपणास कशाप्रकारचे लोक होण्यास सांगितले आहे ?`

मग, आपल्या दशमांशाबरोबर विश्‍वासू असणे म्हणजे काय ? या आठवडी आपण दशमांशाच्या पुष्कळ कायदेशीर घटकांची उजळणी केली आहे :

1. रक्कम - जो आपल्या मिळकतीचा किंेवा वाढीव कमाईचा एक दशमांश किंवा 10 टक्के आहे.
2. भांडारात आणणे - ज्या ठिकाणावरुन सुवार्तिकांना (पाळक वर्ग) वेतन दिले जाते.
3. आपल्या कमाईच्या प्रथम फळाने देवाचा सन्मान करणे.
4. योग्य हेतुसाठी वापर करणे - शुभवर्तमानाच्या मदतीसाठी.

मंडळीचे सभासद म्हणून ही आपली जबाबदारी आहे की पहिल्या तीन गोष्टी उचलून धरणे; ही भांडाराच्या व्यवस्थापकाची जबाबदारी आहे की दशमांशाची रक्कम योग्यरीतीने वापरली जाते किंवा नाही.

आणि, आमच्या अर्पणापासून वेगळा, दशमांश हा आमच्या बाजूने मुखत्यारीचा नाही. एक दशमांश आणि भांडार दोन्हीही आमच्या जाबदारीचा भाग आहे. आपण त्याचा मापदंड ठरवू शकत नाही; पण देव ठरवू शकतो. जर मी माझ्या मिळकतीचा पूर्ण 10 टक्के परत करु शकत नाही, “तर मी खरोखर दशमांश देत नाही; आणि जर मी तो 10 टक्के मी भांडारात आणत नाही.” तरीही मी दशमांश देत नाही.

`मत्तय 25:19-21 वाचा. देवाच्या रकमेचा आमच्या व्यवस्थापनाचा हिशोब देण्यास केव्हा बोलावण्यात आले आहे ? जे आर्थिक बाबतीत विश्‍वासू आहेत त्यांना काय म्हणण्यात आले आहे ?`

“आपला सगळा दशमांश तुम्ही भांडारात आणा” (मलाखी 3:10), ही देवाची आज्ञा आहे. आभारासाठी किंवा औदार्यासाठी कुठलेही आवाहन करण्यात आले नाही. ही केवळ साध्या प्रामाणिकपणाची बाब आहे. दशमांश परमेश्‍वराचा आहे; आणि जे त्याचे स्वत:चे आहे ते तो आपणास परत करण्यास सांगत आहे.” - एलन जी. व्हाईट, एज्युकेशन, पान 138. देवासाठी व्यवस्थापन करणे हा एकमेव विशेषाधिकार आहे - आणि जबाबदारी सुद्धा. तो आपणास आशीर्वाद देतो व टिकवून ठेवतो आणि केवळ एक दशमांश मागतो, आणि तो याचा उपयोग जे सुवार्ता गाजविण्याच्या कार्यात आहेत त्यांच्यासाठी करतो, जसे त्याने पूर्वीच्या इस्राएलांच्या काळात लेवी वंशासाठी केले होते.

`काही असा युक्तिवाद करतात की त्यांचे दशमांशाचे पैसे कसे वापरले जातात हे त्यांना आवडत नाही आणि म्हणून ते आपला दशमांश किंवा पैसे इतर कुठेही पाठवितात. देवाने असे कोठे म्हटले आहे की, “सगळा दशमांश भांडारात आणा, परंतु जर तुमची खात्री असेल की भांडार त्याचा उपयोग योग्यरीतीने करीत आहे” ?`