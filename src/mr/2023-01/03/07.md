---
title:  अधिक विचार
date:   20/01/2023
---

एलन जी. व्हाईट यांचे टेस्टिमोनिज फॉर द चर्च व्हॉल्युम 9, पाने 245-252 यामधील अतिशय सर्वसमावेशक दशमांशाचे दस्तावेज वाचावे. काऊन्सल्स् ऑन स्टुवर्डशिप सेक्शन खखख पाने 65-107 याचा अभ्यास करावा.

“जर आपल्या लोकांचा सर्व दशमांश परमेश्‍वराच्या खजिन्यात आला असे व्हावयास हवे, तर असा आशीर्वाद मिळेल की पवित्र हेतुसाठी देणग्या आणि अर्पणे दहापटीने वाढतील आणि तसेच देव आणि मनुष्य यांच्यामधील मार्ग उघडा ठेवला जाईल.” - एलन जी. व्हाईट, टेस्टिमोनिज फॉर द चर्च, व्हॉल्युम 4, पान 474. हे आश्‍चर्यकारक विधान आहे. जर आपण सर्व विश्‍वासू दशमांश देणार असू तर देव आपणास असा आशीर्वाद देईल की आमचा अर्पणांचा निधी 1,000 टक्क्यांनी वाढेल.

“मलाखी याच्या तिसर्‍या अध्यायामध्ये देवाने मनुष्याबरोबर केलेला करार सापडतो. येथे परमेश्‍वर भाग ठरवून देतो ज्यावर तो कृतीकरुन जे विश्‍वासूपणे, दशमांश व अर्पणे देतात त्यांच्यावर मोठ्या देणग्यांचा वर्षाव करील.” - एलन जी. व्हाईट, अ‍ॅडव्हेंट रिव्ह्यु अँड सॅब्बाथ हेराल्ड, डिसेंबर 17,1901.

“आपण सर्वांनी आठवण ठेवली पाहिजे की देवाचा आमच्यावर असलेला हक्क इतर सर्व हक्कांच्या वर असतो. तो आपणास विपुल प्रमाणात देतो, आणि जो करार त्याने मनुष्याबरोबर केला आहे तो हा की त्याच्या मिळकतीचा एक दशमांश देवाला परत करण्यात येईल. परमेश्‍वर आपल्या कारभार्‍यास आपला खजिना दयाळूपणे सोपवितो, परुंतु एक दशमांशाचा तो म्हणतो; हा माझा आहे. ज्या प्रमाणात देवाने आपली संपत्ती मनुष्याला दिली आहे, म्हणून मनुष्याने आपल्या सर्व गोष्टींचा दशमांश विश्‍वासूपणे देवाला परत करावयास हवा. ही स्पष्ट योजना येशू ख्रिस्ताने स्वत: केली आहे.” - एलन जी. व्हाईट, टेस्टिमोनिज फॉर द चर्च, व्हॉल्युम 6, पान 384

**चर्चेसाठी प्रश्‍न**:

`पूर्वीच्या इस्राएल लोकांच्या काळात दशमांशाच्या प्रथेचा उगम झाला नाही या कल्पनेवर अधिक मनन करा. देवासमोर आमच्या बाजूने या बंधनाची अखंडता समजण्यासाठी हा मुद्दा कसा मदत करील ?`

`वर्गांमध्ये, सोमवारच्या अभ्यासाच्या शेवटी आलेल्या प्रश्‍नावर चर्चा करा. लोकांनी आपला दशमांश इतरत्र पाठविण्याचे ठरविले तर काय होईल याचा विचार करा. आमच्या मंडळीचे काय होईल? आपल्याकडे चर्च तरी असेल काय ? या वृत्तीविषयी चुकीचे काय आहे जी म्हणते, बरं इतर सर्व गोष्टींच्या विरुद्ध माझा दशमांश इतका थोडा आहे, त्याची चिंता करु नका. जर प्रत्येकाने असाच विचार केला तर काय ?`

`दशमांश देण्याद्वारे तुम्ही काय शिकला आणि काय अनुभव घेतला हे इतरांना सांगा. या प्रथेविषयी तुम्ही इतरांना काय शिकवाल ?`