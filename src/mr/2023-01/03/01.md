---
title:  दशमांशाचा करार
date:   14/01/2023
---

### या आठवड्यासाठी अभ्यास
उत्पत्ति 14:18-20; मलाखी 3:10; अनुवाद 12:5-14; लेवीय 27:30; 1 राजे 17:9-16; 1 करिंथ 4:1,2.

> <p>सुवर्णवचन</p>
> “सेनाधीश परमेश्‍वर म्हणतो, माझ्या मंदिरात अन्न असावे म्हणून सगळा दशमांश तुम्ही भांडारात आणा, म्हणजे मी आकाशकपाटे उघडून जागा पुरणार नाही एवढा आशीर्वाद तुम्हांकरिता वर्षितो की नाही याविषयी माझी प्रतीति पाहा.” (मलाखी 3:10).

उत्पत्ति 14 मध्ये, आब्राम हा यशस्वी सोडवणुकीच्या मोहिमेवरुन परतला होता. ज्यामध्ये त्याने आपला पुतण्या लोट याची सुटका केली होती. लोटाचे कुटुंब आणि इतर लोकांना सदोमातून नेण्यात आले होते. सदोमाच्या राजाने या सुटकेबद्दल आभार मानले व आब्रामाला त्या लढाईतील सर्व लूट देऊ केली. आब्रामाने ती केवळ नाकारलीच नाही तर त्याच्याकडे जे काही होते त्याचा त्याने मलकीसदेकास दशमांश दिला.

आब्रामाच्या दशमांशाच्या अनुभवानंतर ताबडतोब, परमेश्‍वर म्हणाला, “ ‘आब्रामा भिऊ नको; मी तुझी ढाल आहे; मीच तुझे परम पारितोषिक आहे.’ (उत्पत्ति 15:1). परमेश्‍वर आब्रामास म्हणत होता की, “काळजी करु नको. मी तुझा संरक्षक आणि देणारा असेन.” पुष्कळ काळानंतर, इस्राएल लोक कनान देशात प्रवेश करण्याच्या तयारीत असताना मोशे त्यांना म्हणाला, “ ‘ वर्षानुवर्ष तुझ्या शेतातल्या पेर्‍यापासून जे काही उत्पन्न होईल त्याचा दशमांश अवश्य वेगळा काढून ठेव.... अशाने तू आपला देव परमेश्‍वर याचे भय निरंतर बाळगण्यास शिकशील’ ” (अनुवाद 14:22,23)

एलन जी. व्हाईट यांनी लिहिले आहे की : “मनुष्यांनी देवाला धार्मिक हेतुसाठी देणग्या देण्याची गरज होती मोशेला ठराविक पद्धत देण्यात येण्यापूर्वी, अगदी आदामाच्या काळापर्यंत मागे.” टेस्टिमोनिज फॉर द चर्च, व्हॉल्युम 3, पान 393.

आज या सर्वांचा आपल्यासाठी काय अर्थ आहे ?