---
title:  दशमांश म्हणजे दहावा भाग
date:   15/01/2023
---

शब्दकोश दशमांशाची परिभाषा “कशाचा तरी दहावा भाग” किंवा “10 टक्के” असे सांगते. ही व्याख्या बायबलच्या गोष्टीमधून घेतल्याचे दिसते. दशमांश म्हणजे आपले उत्पन्न (कमाई) किंवा जे अधिक आहे त्याचे 10 टक्के परत करणे, देवाला. आपणास हे ठाऊक आहे की आपल्याकडे जे काही आहे ते त्याचे आहे हे प्रथम ध्यानात ठेवावे. दशमांशाचा कायदा सीनाय पर्वतावर इस्राएलांना देण्यात आला होता याचा अर्थ दशमांश पवित्र आहे आणि तो देवाचा आहे (लेवीय 27:30,32 पाहा). देव केवळ त्याचे 10 टक्के मागतो. आमचे उपकारस्तुतीचे अर्पण त्यापासून वेगळे आहे व दशमांशापेक्षा वेगळे आहे. दशमांश ही आपल्या ख्रिस्ती बंधनाची कमीत कमी साक्ष आहे. बायबलमध्ये इतर कुठल्या ही ठिकाणी असे नमूद करण्यात आले नाही की देवाचा भाग 10 टक्क्यांपेक्षा कमी आहे.

`उत्पत्ति 14:18-20 आणि इब्री 7:1-9 वाचा. मलकीसदेकास भेटण्यास आब्रामाचा प्रतिसाद काय होता ? इतिहासामध्ये ही प्रथा मागे किती दूरवर गेली आहे याविषयी हे आपणास काय शिकविते ?`

दशमांशाचा प्रथम उल्लेख बायबलमध्ये उत्पत्तिच्या 14 व्या अध्यायात करण्यात आला आहे. जी आपणास आब्राम मलकीसदेकास भेटतो याची गोष्ट सांगते. बायबलमध्ये दशमांशाचा शेवटचा उल्लेख देखील याच गोष्टीच्या पुर्नउच्चाराने होतो, परंतु “दहावा भाग” व “दशमांश” हे शब्द परिवर्तनीय म्हणून वापरले आहेत (इब्री 7:1-9 पाहा). इब्री गोष्टीमध्ये याची नोंद घ्या की मलकीसदेक किंवा ख्रिस्त हे दोघेही लेवी वंशातून नव्हते, म्हणून दशमांश लेवीच्या निवडी आधी येतो. दशमांश ही सर्वस्वी यहूदी प्रथा नव्हती आणि इब्री लोकांबरोबर तिचा उगम सीनाय पर्वतावर झाला नाही.

`उत्पत्ति 28:13,14,20-22 वाचा. देवाने याकोबाला काय काय करण्याचे अभिवचन दिले आणि याकोबाचा देवाला काय प्रतिसाद होता ?`

जेव्हा याकोबाने घर सोडले, आपला भाऊ एसाव याच्यापासून तो पळून जात होता, एका रात्री त्याला स्वप्न पडले एक मोठी शिडी पृथ्वीपासून वर आकाशाला जाऊन पोहचली होती. देवदूत त्यावरुन वर-खाली जात-येत होते आणि देव वर उभा होता आणि तो याकोबाबरोबर राहील असे अभिवचन त्याने त्याला दिले व एके दिवशी तो त्याला परत घरी आणील. या एका तरुण मनुष्याला खरा परिवर्तनाचा अनुभव आला व तो म्हणाला, “तर परमेश्‍वर माझा देव खरा.... आणि जे अवघे तू मला देशील त्याचा दशमांश मी तुला अवश्य देईन” (उत्पत्ति 28:21,22).

`दशमांश, शब्बाथाप्रमाणे असे काहीतरी नाही जे पूर्वीच्या इस्राएल लोकांबरोबर कायदेशीरपणे किंवा धार्मिक पद्धत म्हणून उदयास आला हे समजणे इतके महत्त्वाचे का आहे ? जे आपण क्रूसानंतर राहात आहोत, त्यांनी या सत्यापासून, आपल्यासाठी कोणता संदेश घ्यावा ?`