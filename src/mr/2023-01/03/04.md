---
title:  दशमांशाचा हेतु
date:   17/01/2023
---

`लेवीय 27:30 आणि गणना 18:21, 24 वाचा. दशमांशासोबत काय करण्याचा देवाचा हेतु होता ?`

कारण देव सर्वांचा मालक आहे (स्तोत्र 24:1), खरोखर त्याला पैशाची अजिबात गरज नाही, परंतु कारण दशमांश त्याचा आहे, म्हणून तो आपणास सांगतो की त्याचे काय करावयाचे, म्हणजे त्याचा दशमांश शुभवर्तमान कार्याच्या मदतीसाठी वापरावयाचा आहे आणि म्हणून, पाळक वर्गाची गरज देवाच्या दशमांशामधून भागवायची आहे.

लेवी वंश - जुन्या करारातील पाळकीय (याजकीय) सेवा करणारा वर्ग - त्यांना मोठी मालमत्ता देण्यात येत नसत, जसे इतर वंशांना देण्यात येत असे. लेव्यांना काही ठराविक नगरे दिली जात असत, त्यात आश्रयाच्या नगरांचा समावेश होता, त्याभोवती असणारी जमीन वैयक्तिक बगीच्यासाठी देण्यात असे. इतरांच्या दशमांशाद्वारे त्यांना मदत केली जात असे, आणि ते स्वत: देखील आपल्या मिळकतीचा दशमांश देत असत.

`प्रेषित 20:35 वाचा. येथे कोणता संदेश आहे, आणि तो दशमांशाच्या प्रश्‍नाशी कसा संबंधित आहे ?`

दशमांश हा महत्त्वाचा आहे काय कारण तो देवाबरोबर भरवशाचे संबंध स्थापन करण्यास मदत करतो. आपल्या कमाईचा एक दशमांश घेणे आणि “देऊन टाकणे” (तांत्रिकरितीने देखील तो देवाचाच आहे) ही खरोखर विश्‍वासाची कृती आहे आणि तिचा उपयोग केल्याद्वारे तुमचा विश्‍वास वाढेल.

उदाहरणार्थ, शेवटल्या काळाविषयी विचार करा, जेव्हा जे विश्‍वासू आहेत त्यांना विकत घेता येणार नाही व विकता येणार नाही, ज्याप्रमाणे प्रकटीकरण 13,14 मध्ये सांगण्यात आले आहे (11 वा धडा पाहा). देवामध्ये असा भरवसा वाढविणे आणि त्याच्या पुरवठ्यामध्ये आणि सामर्थ्यामध्ये आणि प्रीतिमध्ये हे अतिशय महत्त्वाचे आहे जेव्हा असे दिसते की जसे काही सर्व जग तुमच्या विरुद्ध आहे. विश्‍वासूपणे दशमांश देणे खात्रीने तो भरवसा वाढविण्यास मदत करील. त्या आधी देखील, देवावर भरवसा ठेवण्यास शिकणे हे आमच्या सर्वांसाठी किती महत्त्वाचे आहे, मग आमची स्थिती काहीही असो.

आर्थिक विश्‍वासूपणासाठी दुसरे मोठे कारण म्हणजे देवाचे ठोस (निश्‍चित) आशीर्वाद ज्यांचे अभिवचन देण्यात आले आहे ते सुलभतेने मिळणे. दशमांशाच्या कराराचा एक भाग म्हणून, देवाने आशीर्वादाचे अभिवचन दिले आहे ते इतके मोठे आहे की ते ठेवण्यासाठी आपल्याकडे भरपूर जागा सापडणार नाही. आमच्याकडे असणार्‍या अधिक मधून, आपण इतरांना मदत करु शकतो.

`“घेण्यापेक्षा देणे ह्यात धन्यता आहे” (प्रेषित 20:35). हे महान सत्य तुम्ही कोणत्या प्रकारे अनुभवले आहे ?`