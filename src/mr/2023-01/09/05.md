---
title:  हनन्या आणि सप्पीरा
date:   01/03/2023
---

मंडळीचा सभासद असणे हा एक उत्सुकतेचा समय होता. पन्नासाव्या दिवशी पवित्र आत्म्याच्या महान वर्षावानंतर, प्रेषित सामर्थ्याने शुभवर्तमान गाजवीत होते आणि हजारों लोक मंडळीमध्ये सामील होत होते.

“आणि त्यांनी प्रार्थना केल्यावर ज्या जागेमध्ये ते जमले होते ती कंपित झाली; आणि ते सर्व पवित्र आत्म्याने पूर्ण होऊन देवाचे वचन धैर्याने बोलू लागले. तेव्हा विश्‍वास धरणार्‍यांचा समुदाय एकदिलाचा व एक जिवाचा होता. कोणीही आपल्या मालमत्तेतील काही आपले आहे असे म्हणत नसे, तर त्यांचे सर्व पदार्थ सामाईक होते.” (प्रेषित 4:31,32).

हनन्या आणि सप्पीरा यांच्यासाठी सुरुवातीच्या मंडळीचा भाग असणे हा विशेषाधिकार होता, त्याची वाढ होताना पाहाणे, आणि इतक्या ठळकपणे पवित्र आत्म्याचे प्रकटीकरण पाहाणे. “त्यांच्यातील कोणालाही उणे नव्हते, कारण जमिनीचे किंवा घरांचे जितके मालक होते तितक्यांनी ती विकून टाकून विकलेल्या वस्तूंचे मोल आणून प्रेषितांच्या चरणी ठेवावे; मग जसजशी कोणाला गरज लागत असे तसतसे प्रत्येकाला वाटून देण्यात येत असे” (प्रेषित 4:34,35).

या वातावरणामध्ये हनन्या व सप्पीरा काय घडत आहे यामुळे प्रभावित झाले आणि त्याचा एक भाग बनावा अशी त्यांची इच्छा होती, त्यांनी आपली काही मिळकत विकण्याचे ठरविले आणि मंडळीमध्ये देण्याचा निश्‍चय केला. येथपर्यंत, सर्वकाही चांगले होते.

`प्रेषित 5:1-11 वाचा. कोणते अतिशय वाईट होते असे तुम्हांस वाटते, पैशाचा काही भाग मागे ठेवणे किंवा त्याविषयी खोटे बोलणे ? इतकी कठोर शिक्षा का ?`

प्रथम, असे दिसते की ते कार्यासाठी देण्याच्या इच्छेशी प्रामाणिक होते. तरी, “नंतर, हनन्या आणि सप्पीराने लोभीपणाच्या भावनांना बळी जाऊन पवित्र आत्म्याला खिन्न (दु:खी) केले. त्यांनी दिलेल्या वचनाचा त्यांना लवकरच पश्‍चात्ताप वाटू लागला आणि लवकरच त्यांनी आशीर्वादाचा गोड प्रभाव हरवला ज्यांनी त्यांची अंत:करणे उबदार केली होती या इच्छेबरोबर की ख्रिस्ताच्या कार्यातर्फे मोठ्या गोष्टी कराव्यात.” एलन जी. व्हाईट, द अ‍ॅक्टस् ऑफ द अपॉसल्स, पान 72. दुसर्‍या शब्दांत, जरी त्यांनी चांगल्या हेतून सुरुवात केली होती, पण त्यांच्या लोभीपणाने त्यांना अशी आघाडी तयार करण्यास सांगितले आणि ते खरोखर जे नाहीत ते ढोंग करण्यास सांगितले.

`“यावरुन सर्व मंडळीला व हे ऐकणार्‍या सर्वांस मोठे भय प्राप्त झाले” (प्रेषित 5:11). या घटनेनंतर, खात्रीने लोक आपला दशमांश परत करण्यात अतिशय दक्ष झाले असतील. परंतु हा दु:खद वृत्तांत याचा बायबलमध्ये दशमांश देण्यात विश्‍वासूपणा याविषयी इशारा म्हणून समाविष्ट करण्यात आला नाही. त्याऐवजी, ते आपणास लोभीपणा कोठे घेऊन जातो याविषयी काय शिकविते ?`