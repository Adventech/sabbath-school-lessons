---
title:  लोभीपणापासून सावध असा
date:   25/02/2023
---

### या आठवड्यासाठी अभ्यास
यशया 14:13-14, इफिस 5:5, यहोशवा 7, योहान 12:1-8, प्रेषित 5:1-11, 1 करिंथ 10:13.

> <p>सुवर्णवचन</p>
> “संभाळा, सर्व प्रकारच्या लोभापासून दूर राहा; कोणाला पुष्कळ संपत्ति असली तर ती त्याचे जीवन होते असे नाही” (लूक 12:15)

लोभीपणाची परिभाषा अशी करण्यात आली आहे, धन-संपत्तिसाठी अमर्याद इच्छा किंवा संपत्ति जी खरोखर तुमची नाही. लोभीपणा म्हणजे मोठा व्यवहार आहे, अतिशय मोठा, खरे पाहिले असता, त्यात लबाडी, चोरी किंवा खून करणे नाही. हे इतके हानिकारक आहे की देवाला त्याच्या महान नैतिक आज्ञेमध्ये याविरुद्ध इशारा देण्याची निवड करावी लागली. 

“आपल्या शेजार्‍याच्या घराचा अभिलाष करु नको, आपल्या शेजार्‍याच्या स्त्रीचा अभिलाष करु नको, आपल्या शेजार्‍याचा दास, दासी, बैल, गाढव अथवा त्याची कोणतीही वस्तु यांचा अभिलाष करु नको” (निर्गम 20:17)

लोभीपणास नेहमीच अतिशय दुष्ट पापात गणले गेले आहे जे एकाद्यास देवाच्या राज्याबाहेर ठेवील. “अनीतीमान मनुष्याला देवाच्या राज्याचे वतन मिळणार नाही हे तुम्हांस ठाऊक नाही काय ? फसूू नका; जारकर्मी, मूर्तिपूजक, व्यभिचारी, चैनबाज, पुंमैथुनकारी, चोर, लोभी, मद्यपी, चहाड व वित्तहरण करणारे यांस देवाच्या राज्याचे वतन मिळणार नाही” (1 करिंथ 6:9,10).

लोभीपणा तेथे जारकर्मी, मूर्तिपूजा, व्यभिचारी, चैनबाजी यांच्याबरोबर आहे ? वचन हेच सांगते आणि या आठवडी आपण याच्या उदाहरणाकडे पाहू या की ते किती वाईट आहे आणि त्यावर मात करण्यासाठी आपण काय करावे.