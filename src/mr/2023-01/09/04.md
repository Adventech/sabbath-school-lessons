---
title:  यहूदाचे हृदय
date:   28/02/2023
---

बायबलमधील एक अतिशय दु:खद गोष्ट म्हणजे यहूदा इस्कोर्रेत. ह्या मनुष्याला इतर 11 लोकांबरोबर जगाच्या इतिहासामध्ये संधी असती : येशूबरोबर ती सर्व वेळ राहाणे आणि स्वत: गुरुकडून थेट सार्वकालिक सत्ये शिकणे. हे किती वाईट आहे की पुष्कळ लोकांना ज्यांना काहीही मिळाले नाही तर यहूदासारखी ती संधी त्यांना मिळाली असती तर त्यांचे तारण झाले असते. आपणास ठाऊक आहे की यहूदा, आता सार्वकालिक नाशाकरिता ठेवण्यात आला आहे.

काय घडले ? याचे उत्तर एका शब्दांत सापडू शकेल : लोभीपणा, त्याच्या हृदयाची इच्छा.

`योहान 12:1-8 वाचा. मरीयेने काय केले की ज्यामुळे मेजवानीच्या वेळेस सर्वांचे लक्ष इतके आकर्षिले गेले ? यहूदाची प्रतिक्रिया कशी होती ? का ? येशूचा प्रतिसाद काय होता ?`

तारणार्‍याने यहूदाची लोभीपणासाठी सौम्यपणे कानउघडणी केल्यानंतर त्याने मेजवानी सोडली आणि तो थेट मुख्य याजकाच्या महालात गेला, जेथे येशूचे शत्रु एकत्र जमले हाते. विश्‍वासघाताने त्याने येशूला त्यांच्या हाती सोपविण्याचे ठरविले ते ही मरीयेच्या देणगीपेक्षा कितीतरी कमी किंमतीला. (मत्तय 26:14-16 पाहा.)

यहूदास काय झाले ? इतक्या अद्भुत संधी असताना देखील, कितीतरी दुर्मिळ संधी असताना, त्याने इतके दुष्ट कृत्य का करावे ? एलन जी. व्हाईट म्हणतात त्याप्रमाणे, यहूदाची “महान गुरुवर प्रीति होती, आणि त्याच्याबरोबर राहाण्याची त्याची इच्छा होती. त्याच्या शीलामध्ये बदल व्हावा अशी त्याची इच्छा होती आणि जीवनसुद्धा आणि येशूबरोबर तो स्वत: जोडला गेल्याद्वारे त्याला हा अनुभव येण्याची आशा होती. तारणार्‍याने यहूदाला झिडकारले नाही. त्याने त्याला 12 मध्ये जागा दिली. त्याने सुवार्तिकाचे काम करावे असा भरवसा त्याने त्याजवर टाकला. त्याने त्यास आजार्‍यांना बरे करण्याचे व भूते काढण्याचे सामर्थ्य दिले, परंतु यहूदा स्वत: ख्रिस्ताला समर्पित करण्याच्या बिंदुपर्यंत कधीच आला नाही.” - द डिझायर ऑफ एजस्, पान 716.

शेवटी, आपल्या सर्वांमध्ये शीलाची कमतरता (उणीव) आहे की, जर आपण शरण गेलो, तर देवाचे जे सामर्थ्य आम्हांमध्ये कार्य करते त्याद्वारे आपण मात करु. परंतु यहूदा पूर्णपणे ख्रिस्ताला कधीच शरण गेला नाही आणि लोभीपणाचे पाप, ज्यावर तो ख्रिस्ताच्या सामर्थ्याने मात करु शकला असता, त्या ऐवजी त्यानेच त्याच्यावर मात केली, ज्याचा परिणाम फारच दु:खद झाला.

आमच्यापैकी कोण एका गोष्टीसाठी किंवा दुसर्‍या गोष्टीसाठी लोभीपणाशी संघर्ष केला नसेल काय ? या बाबतीत, त्याने पैशाचा लोभ धरला आणि तो लोभीपणा, हृदयाची समस्या होती, जे त्याला चोरी करण्याकडे घेऊन गेले (योहान 12:6), शेवटी ते त्याला येशूचा विश्‍वासघात करण्याकडे घेऊन गेले.

किती भीतिदायक धडा आमच्या सर्वांसाठी की लोभीपणा किती मोठा धोका आणू शकतो. जी लहान गोष्ट आहे असे दिसते, हृदयाची एक साधी इच्छा, संकटाकडे आणि सार्वकालिक नाशाकडे घेऊन जाते.