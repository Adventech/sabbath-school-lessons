---
title:  अधिक विचार
date:   03/03/2023
---

यरीहोच्या विजयामध्ये, आखान हा एकटाच मनुष्य नव्हता की ज्याने इस्राएल छावणीमध्ये सोने-रुपे वाहून नेले. यहोशवाने सर्व मनुष्यांना सांगितले की सोने-रुपे, पितळेची भांडी आणि लोखंड देवाच्या भांडारात परत आणा (यहोशवा 6:19,24). सर्वकाही जाळून टाकण्यात येणार होते. आखान, हा एकच मनुष्य होता ज्याने स्वत:साठी काहीतरी ठेवले होते. “लाखो इस्राएलामधून तो केवळ एकच मनुष्य होता ज्याने, त्या पवित्र विजयाच्या तासात आणि न्यायनिवाड्याच्या तासात, देवाची आज्ञा मोडण्याचे धाडस केले. आखानाचा लोभीपणा शिनार येथील महागडा पोषाख पाहून चेतवला गेला; जेव्हा त्याने त्याला मरणाच्या समोरासमोर आणले त्याने त्यास “बाबेलोनचा चांगला पोषाख” म्हटले. एका पापाने दुसर्‍या पापाकडे नेले आणि जे सोने-रुपे परमेश्‍वराच्या भांडारासाठी समर्पित केले होते ते गिळंकृत केले - त्याने देवाला कनान प्रदेशाच्या प्रथम फळाची चोरी केली.” - एलन जी. व्हाईट, पेट्रिआर्कस् अँड प्रोफेटस्, पान 496.

पौलाच्या शेवटल्या दिवसांतील चिन्हांतील यादीमध्ये, पहिल्या दोन गोष्टी आपली वृत्ती पैसा आणि संपत्ति याकडे आहे याचा समावेश आहे. “शेवटल्या काळी कठीण दिवस येतील हे समजून घे : कारण मनुष्ये स्वत:वर प्रेम करणारी, पैशावर प्रेम करणारी (लोभ)” अशी होतील. (2 तीमथ्य 3:1,2)

**चर्चेसाठी प्रश्‍न**:

`1 तीमथ्य 6:6-10 वाचा. “संतोषसहित असलेली सुभक्तित तर मोठाच लाभ आहे. आपण जगात काही आणिले नाही, आपल्याच्याने त्यातून काही नेववत नाही; आपल्याला अन्न-वस्त्र असल्यास तेवढ्याने तृप्त असावे; परंतु जे धनवान होऊ पाहातात ते परीक्षेत, पाशांत आणि मनुष्यांस नाशात व विध्वंसात बुडविणार्‍या अशा मूर्खपणाच्या व बाधक वासनात सापडतात. कारण द्रव्याचा लोभ सर्व प्रकारच्या वाईटाचे मूळ आहे; त्याच्या पाठीस लागून कित्येक विश्‍वासापासून बहकले आहेत; आणि त्यांनी स्वत:स फार खेदांनी भोसकून घेतले आहे.” वर्गांमध्ये, ज्यांनी स्वत:स पैशाच्या प्रेमाच्या कारणाने “भोसकले आहे (आणि इतरांनाही),” त्यांच्याविषयी बोला. अशी पुष्कळ उदाहरणें आहेत, आहेत की नाहीत ? आपणास योग्य संतुलन कसे सापडेल, हे ठाऊक असताना की आपणास पैशांची गरज आहे परंतु त्याचवेळेस पौलाने इशारा दिलेल्या सापळ्यात अडकू नये ?`

`पैशाशिवाय, इतर कोणत्या गोष्टी आहेत, ज्याचा आपण लोभ धरु शकतो ?`

`कशासाठी तरी कायदेशीर इच्छा धरणे आणि लोभीपणा यांत काय फरक आहे ? केव्हा कायदेशीर इच्छा लोभीपणामध्ये बदलते ?`