---
title:  कर्जाच्या समस्या
date:   29/01/2023
---

`अनुवाद 28ः1,2,12 वाचा. कर्जाच्या बाबतीत देवाचे त्याच्या लेकरांसाठी कोणता आदर्शवाद (ध्येयवाद) आहे? त्यांनी हा आदर्श कसा गाठावा? आणि जरी हा संदर्भ आपल्यापेक्षा फारच वेगळा आहे, तरी आता आपल्यासाठी त्यातून कोणती तत्त्वें आम्ही घ्यावी?`

अभ्यास असे दाखवितो की मूलतः अशी तीन कारणें आहेत ज्यामुळे लोक आर्थिक अडचणीत सापडतात. आणि ते याठिकाणी मोठ्या पुनरावृत्तीने नोंद केले आहेत.

एक म्हणजे अज्ञान. पुष्कळ लोक, शिक्षित असलेले देखील, आर्थिक दृष्टिने अज्ञानी आहेत. ते कधीच बायबलच्या तत्वांना किंवा पैशांच्या ऐहिक तत्वांच्या व्यवस्थापनाला उघड झाले नाहीत. परंतु आशा आहे हा धडा त्यांना या तत्वांचा साधा आराखडा पुरवील आणि तो कसा अंमलात आणावा हे सांगेल.

आर्थिक अडचणीसाठी दुसरे कारण म्हणजे हावरटपणा किंवा स्वार्थीपणा. जाहिराती आणि वैयक्तिक इच्छा यांच्या प्रतिसादांत, लोक खरोखरचं त्यांच्या साधनांपलीकडे जगतात. ते कधीही त्यांना जे परवडते त्यात जगत नाहीत, चालत नाहीत किंवा तसा पोषाख घालत नाहीत. यापैकी पुष्कळ लोकांना वाटते की ते दशमांश देण्यासाठी फारच गरीब आहेत. याचा परिणाम म्हणून, ते आपले जीवन देवाचे ज्ञान आणि आशीर्वादाचे अभिवचन याशिवाय जगतात (मलाखी 3ः10,11; मत्तय 6ः33 पाहा). या लोकांसाठी देखील आशा आहे, परंतु त्यासाठी हृदय परिवर्तन होण्याची गरज आहे आणि समाधानाचा आत्मा हवा. 

तिसरे कारण लोक स्वतःस आर्थिक अडचणीमध्ये पाहतात ते म्हणजे वैयक्तिक दुर्देव. त्यांना कदाचित गंभीर आजाराचा अनुभव आला असेल तेही पुरेशा आरोग्य विम्याशिवाय. ते कदाचित आपल्या विवाहीत सहकार्‍याच्या खर्चिक सवयीमुळे अडचणीत आले असतील. कदाचित एखाद्या नैसर्गिक आपत्तीमुळे त्यांचे सर्वकाही नाहीसे झाले असेल किंवा कदाचित त्यांचा जन्म आणि वाढ अत्यंत गरीबीच्या स्थितीत झाली असेल. ह्या सर्व लोकांसाठीही आशा आहे, जरी त्यांचा मार्ग अधिक कठीण असला, तरी त्यांच्या अडचणींवर मात करता येईल. ख्रिस्ती मित्राच्या मदतीने कदाचित बदल घडून येईल, सल्ला आणि किंवा देवाच्या लोकांचा सल्ला, चांगल्या शिक्षणाबरोबर कठीण परिश्रम आणि देवाचा आशिर्वाद व पुरवठा.

कारण काहीही असो, मग ती स्वतःची चूक जरी असली, तरी कर्ज कमी होऊ शकते. तरीही, जे कर्जामध्ये आहेत त्यांनी आपल्या जीवनामध्ये काही बदल करावयास हवेत, त्यांचे खर्च करणे आणि त्यांचा आर्थिक अग्रक्रम बदलावयास हवा.

`1 तीमथ्य 6ः6-9 वाचा. पौल येथे काय सांगत आहे जे आपण सर्वांनी सावधपणे करण्याची गरज आहे? या शब्दांचा तुमच्यासाठी काय अर्थ आहे, आणि कोणत्याप्रकारे तुम्ही वचन जे आम्हांस शिकवीत आहे ते चांगल्याप्रकारे अंमलात आणाल?`