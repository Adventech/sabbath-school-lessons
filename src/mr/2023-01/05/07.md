---
title:  अधिक विचार
date:   03/02/2023
---

कर्ज कमी करण्याच्या तीन पायर्‍यांची प्रक्रिया खरे पाहिले असता एलन जी. व्हाईट यांच्या लिखाणाच्या एका पानावर सापडली आहे. मुद्दा अधोरेखित करण्यासाठी त्यावर जोर देण्यात आला आहे.

“निश्‍चय करा की दुसरे कर्ज कधीच काढणार नाही. कर्जात बुडण्यापूर्वी स्वतःसाठी हजारो गोष्टींना नकार द्या. हा तुमच्या जीवनाचा शाप आहे, म्हणजे कर्जात जाणे. देवी रोगाप्रमाणे त्यास टाळा.

“गंभीरतेने देवाबरोबर करार करा की त्याच्या आशिर्वादाने तुम्ही तुमचे कर्ज फेडाल आणि नंतर कुठल्याही मनुष्याचे कुठलेही देणे लागू नका, भाजी-भाकर खावून जगा... गांगरून जाऊ नका, निराश होऊ नका, किंवा परत फिरु नका, तुमच्या स्वादास नकार द्या, प्रबळ इच्छेच्या मौजमजेस नकार द्या, तुमचा पैसा वाचवा व तुमचे कर्ज फेडा.

“जितक्या लवकर ते फेडता येईल तितके ते फेडा. जेव्हा तुम्ही पुन्हा एकदा स्वतंत्र मनुष्य म्हणून उभे राहाता, कुणाचेही काही देणे लागत नाही, तेव्हा तुम्ही फार मोठा विजय मिळविला आहे.” - काऊन्सल्स ऑन स्टुवर्डशिप, पान 257.

तुम्हांस जर कर्जमुक्त व्हावयाचे असेल तर ही अधिकची मदत घ्या, हे मुद्दे उपयोगात आणा.

अंदाजपत्रक तयार करा. साधे अंदाजपत्रक तयार करा व तुमच्या सर्व कमाईची नोंद ठेवा आणि खर्च व खरेदी याची तीन महीने नोंद ठेवा. पुष्कळांना हे पाहून आश्‍चर्य झाले आहे की त्यांनी गरज नसलेल्या वस्तुंवर किती पैसा खर्च केला आहे.

क्रेडिट कार्ड नष्ट करा. कुटुंबाच्या कर्जाचे क्रेडीट कार्ड हे एक महत्त्वाचे कारण आहे. ते वापरणे किती सोपे आहे आणि देणे किती कठीण आहे. जर तुम्हाला असे दिसते की प्रत्येक महिन्याला कार्डाने रक्कम देणे दूर करू शकत नाही किंवा तुम्ही त्याचा वापर अशा वस्तु खरेदी करण्यासाठी केला ज्या तुम्ही इतर वेळेस खरेदी केल्या नसत्या, तुम्हांला, किंवा तुमच्या वैवाहिक जीवनाला किंवा दोन्हीला उद्धवस्त करण्याअगोदर तुमचे क्रेडीट कार्ड नष्ट करा.

काटकसरीच्या उपायास सुरुवात करा. काहीवेळेस आपणास याची जाणीव होत नाही की आपण आपल्या महिन्याच्या खर्चावर किती बचत करावी, ज्या काही वस्तु आपण खरेदी करतो त्याविषयी सावध असावे. त्या लवकरच त्यात भर टाकतात.

**चर्चेसाठी प्रश्‍न**:

`कर्जाची रक्कम जी पुष्कळ देशांनी व वैयक्तिकरीतीने घेण्यात आली आहे ती प्रचंड प्रमाणात आहे. तुमचा स्वतःचा कर्जाबरोबरचा अनुभव काय आहे आणि कर्जाने तुमच्यासाठी व इतरांसाठी निर्माण केलेल्या समस्या काय आहेत?`

`सर्वसामान्यपणे आर्थिक समस्या आणि कर्जाचे व्यवस्थापन करणे यामध्ये सभासदांना मदत करण्यासाठी तुमची स्थानिक मंडळी काय करीत आहे?`

`जगाच्या आकर्षणापासून स्वतःला सुरक्षित ठेवण्यासाठी बायबलची कोणती अभिवचनें यावर तुम्ही हक्क सांगू शकता आणि आर्थिक धोक्याचा हावरटपणा तुमच्यासमोर उभा राहतो?`