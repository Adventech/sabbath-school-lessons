---
title:  देवाच्या कुटुंबासाठी उपलब्ध असलेला पुरवठा
date:   03/01/2023
---

देवाच्या लेकरांसाठी त्याची सर्वांत मोठी देणगी म्हणजे येशू ख्रिस्त, जे आपणास क्षमाशीलतेची शांती, रोजच्या जगण्यासाठी कृपा आणि आध्यात्मिक वाढ आणि सार्वकालिक जीवनाची आशा आणतो.

“देवाने जगावर एवढी प्रीति केली की त्याने आपला एकुलता एक पुत्र दिला, यासाठी की जो कोणी त्याजवर विश्‍वास ठेवितो त्याचा नाश होऊ नये तर त्याला सार्वकालिक जीवन प्राप्त व्हावे.” (योहान 3:16). “जितक्यांनी त्याचा स्वीकार केला तितक्यास, म्हणजे त्याच्या नामावर विश्‍वास ठेवणार्‍यांस त्याने देवाची मुले होण्याचा अधिकार दिला.” (योहान 1:12).

मग, तारण ही मूळ देणगी आहे. कारण या देणगी शिवाय देवाकडून आपणास आणखी काय हवे जी दीर्घ काळासाठी खरोखर विशिष्ट बाब असेल ? येथे आपल्याजवळ जे काही असेल, परंतु एकेदिवशी आपण मरणार आणि जाणार आणि म्हणून जे कोणी आपली आठवण ठेवीत होते आणि जे काही चांगले आपण केले होते ते सर्व विसरण्यात येईल. सर्वांत प्रथम आणि महत्त्वाचे म्हणजे आपण नेहमी शुभवर्तमानाची देणगी ठेवली पाहिजे; म्हणजे, ख्रिस्त आणि वधस्तंभावर खिळलेला येशू ख्रिस्त (1 करिंथ 2:2), आमच्या सर्व विचारांच्या केंद्रस्थानी.

आणि तरीही, तारणाबरोबर, देव आपणास कितीतरी अधिक देतो. जे आपले अन्न व वस्त्र याविषयी चिंतित होते, त्यांना हे बोलण्याद्वारे समाधान देऊ करतो, “तर तुम्ही प्रथम त्याचे राज्य व त्याची धार्मिकता मिळवावयाची खटपट करा, म्हणजे या बरोबर तीही सर्व तुम्हांस मिळतील” (मत्तय 6:33).

`स्तोत्र 23:1, स्तोत्र 37:25 आणि फिलिप्पै 4:19 वाचा. आमच्या रोजच्या गरजेसाठी देवाच्या पुरवठ्याविषयी ही वचने काय सांगतात?`

होय, जेव्हा येशूने त्याच्या शिष्यांना आपल्या जाण्याविषयी सांगितले, तेव्हा त्याने त्यांचे समाधान करण्यासाठी पवित्र आत्म्याच्या देणगीचे अभिवचन दिले. “मजवर तुमची प्रीति असली तर माझ्या आज्ञा पाळाल. मी पित्याला विनंती करीन, मग तो तुम्हांस दुसरा कैवारी म्हणजे सत्याचा आत्मा देईल; त्याने तुम्हांबरोबर सदासर्वदा राहावे म्हणून. त्याला जगाच्याने ग्रहण करवत नाही, कारण ते त्याला पाहात नाही, अगर त्याला ओळखीत नाही; तुम्ही त्याला ओळखता, कारण तो तुम्हांबरोबर राहातो व तुम्हांमध्ये वस्ती करील.” (योहान 14:15-17). “तो तुम्हांस सर्व सत्यांत नेईल.” (योहान 16:13).

तेव्हा पवित्र आत्मा स्वत: देवाच्या लेकरांना आश्‍चर्यकारक आध्यात्मिक देणग्या देईल. (1 करिंथ 12:4-11 पाहा.)

थोडक्यात, ज्या देवामध्ये आपण “जगतो, वागतो व आहो” (प्रेषित 17:28), जो देव “जीवन, प्राण व सर्व काही सर्वांस देतो” (प्रेषित 17:25), त्यानेच आपणास अस्तित्व दिले आहे, तारणाचे अभिवचन, भौतिक आशीर्वाद आणि आध्यात्मिक देणग्या दिल्या आहेत ज्या इतरांसाठी आशीर्वाद ठराव्यात. पुन्हा, जी काही धनदौलत आपल्याकडे आहे, ज्या काही देणग्या किंवा विशेष कौशल्याने त्याने आपणास आशीर्वादीत केले आहे, त्यासाठी प्रत्येक प्रकारे आम्ही देणार्‍याचे ऋणी असले पाहिजे की आपण त्या देणग्यांचा कसा उपयोग करतो.