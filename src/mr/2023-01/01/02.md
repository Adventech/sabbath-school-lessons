---
title:  आपण देवाच्या कुटुंबाचा भाग आहोत
date:   01/01/2023
---

`“याकरिता स्वर्गांतील व पृथ्वीवरील प्रत्येक वंशास ज्या पित्यावरुन नांव देण्यात येते, त्या पित्यासमोर मी गुडघे टेकून अशी विनंती करितो.” (इफिस 3:14,15). या वचनामध्ये कोणती वर्णशैली दिसते आणि येथे कोणती आशा सापडते ?`

येशूच्या सेवाकार्याच्या सुरवातीच्या काळात तो म्हणाला, “यास्तव या प्रकारे प्रार्थना करा : हे आमच्या स्वर्गांतील पित्या, तुझे नाम पवित्र मानिले जावो” (मत्तय 6:9). नंतर तो हीच प्रार्थना आपल्या शिष्यांबरोबर एकांती म्हणतो (लूक 11:2). येशूने आम्हांस सांगितले की त्याच्या पित्यास, “हे आमच्या स्वर्गांतील पित्या” असे संबोधावे. जेव्हा पुनरुत्थानानंतर येशूचा मरियेबरोबर सामना झाला, त्याला अलिंगन द्यावे अशी तिची इच्छा होती. “येशू तिला म्हणाला, ‘मला शिवू नको; कारण मी अद्यापि पित्याजवळ वर गेलो नाही; तर माझ्या भावांच्याकडे जाऊन त्यांस सांग, जो माझा पिता व तुमचा पिता आणि माझा देव व तुमचा देव त्याच्याकडे मी वर जातो.” (योहान 20:17).

कारण आम्हांस येशूप्रमाणेच तोच पिता आहे, तो आमचा बंधु आहे आणि आपण सर्व परमेश्‍वरामध्ये बंधु आणि भगिनी आहोत. येशू पृथ्वीवरील कुटुंबाचा सभासद बनला यासाठी की आपण स्वर्गीय कुटुंबाचे सभासद बनावे. “स्वर्गीय कुटुंब आणि पृथ्वीवरील कुटुंब एकच आहेत.” - एलन जी व्हाईट, द डिझायर ऑफ एजस्, पान 832.

`निर्गम 3:10; निर्गम 5:1; आणि गलती 3:26,29 वाचा : देव आमच्याबरोबर कसे संबंध ठेवतो याविषयी ही वचने काय म्हणतात ? हे इतके उत्तेजनात्मक का आहे ?`

उत्पत्तिच्या दृष्टिकोणाच्या विरोधात ज्यामध्ये आपण केवळ थंडी आणि उपेक्षित नैसर्गिक नियम याचे उत्पन्न आहोत, पवित्रशास्त्र केवळ हेच शिकवीत नाही की देव अस्तित्वात आहे, तर तो आपल्यावर प्रीति देखील करतो आणि इतक्या प्रीतिने आपल्याबरोबर संबंध ठेवतो की कुटुंबाची वर्णशैली पवित्रशास्त्रामध्ये बहुतेक वेळेस संबंध दाखविण्यासाठी वापरण्यात आली आहे. जरी येशू इस्राएलांना माझे लोक असे संबोधत असला किंवा आम्हांस देवाची मुले किंवा देवाचा उल्लेख पिता असा करीत असला, तरी मुद्दा तोच आहे : देव आम्हांवर प्रीति करतो ज्याप्रमाणे कुटुंबातील सदस्यांनी एकमेकांवर प्रीति करावी अशी अपेक्षा असते. अशा जगात असताना किती चांगली बातमी की, त्यामध्ये आणि त्याच्याबरोबर, किती विरोधी आहे !

`अशा जगाची कल्पना करा ज्यामध्ये आपण प्रत्येकाला एक कुटुंब म्हणून वागणूक देतो. आपले बंधु आणि भगिनी म्हणून आपण सर्व मानव प्राण्यांबरोबर चांगल्याप्रकारे संबंध ठेवण्यास कसे शिकावे?`