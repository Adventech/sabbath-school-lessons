---
title:  देव सर्व गोष्टींचा मालक आहे.
date:   02/01/2023
---

`स्त्रोत्र 50:10-22; स्तोत्र 24:1; 1 इतिहास 29:13,14 आणि हाग्गय 2:8 वाचा. येथे कोणता संदेश आहे आणि हे सत्य आपल्यासाठी काय आहे आणि आपल्याकडे जे काही आहे त्याबरोबर आपण कसा संबंध ठेवतो ?`

1 इतिहास याचे पुस्तक, 17 व्या अध्यायाबरोबर सुरुवात करुन, दाविद राजाची देवासाठी मंदिर बांधण्याची इच्छा याची नोंद करण्यात आली आहे. त्याने आपली इच्छा नाथान संदेष्ट्यास बोलून दाखविली, ज्याने प्रतिसाद दिला. “ ‘तुझ्या मनात जे काही असेल ते कर, कारण देव तुझ्याबरोबर आहे’ ” (1 इतिहास 17:2). परंतु त्याच रात्री देवाचा संदेश नाथानाकडे आला आणि राजाला सूचना देण्यास सांगण्यात आले की, कारण त्याने फार लढाया केल्या होत्या, म्हणून तो देवाचे मंदिर बांधू शकणार नाही. त्याच्या ऐवजी त्याचा पुत्र ते कार्य करील. दाविदाने विचारले की कमीत कमी त्याने योजना तयार करावी आणि बांधकामाच्या साहित्याची तयारी करावी काय ? जेव्हा दाविदाची ही विनंती मान्य करण्यात आली, तेव्हा त्याने आपले उर्वरीत जीवन मोठमोठे दगड, लाकूड, लोखंड, सोने, चांदी, पितळ ही गोळा केली, ती “मोजण्यापलिकडे होती.” जेव्हा सर्व बांधकामाचे साहित्य तयार करण्यात आले आणि बांधकामाच्या ठिकाणी आणण्यात आले, तेव्हा दावीदाने इस्राएलांच्या सर्व पुढार्‍यांना स्तुती आणि उपकारस्तुती करण्यासाठी एकत्र बोलावले.

1 इतिहास 29:13,14 मध्ये, दावीद राजाच्या सार्वजनिक प्रार्थनेमध्ये, तो कोणाला म्हणाला की या सर्व इमारतीच्या साहित्याचा खरा उगम कोण आहे जे त्याने वर त्याच्या लोकांनी वेळ आणि पैसा खर्च करुन तयारी केली आहे ? होय, थोडक्यात, तो म्हणाला, “सर्व काही तुझ्यापासून प्राप्त होते; तुझ्याच हातून प्राप्त झालेले आम्ही तुला देत आहो.”

हा मुद्दा आपल्या सर्वांसाठी महत्त्वाचा आहे, मग तो श्रीमंत किंवा गरीब असो (विशेषत: श्रीमंत). कारण देवाने प्रारंभी सर्व काही उत्पन्न केले (उत्पत्ति 1:1; योहान 1:3; स्तोत्र 33:6,9 पाहा), जे काही अस्तित्वात आहे त्याचा तो खरोखर योग्य मालक आहे, त्यात आपल्याकडे जे आहे त्याचा समावेश आहे - मग आपण त्यासाठी कितीही कठीण श्रम केले असतील, उद्योग केला असेल व प्रामाणिकपणे केला असेल. जर देव आणि त्याची कृपा नसती, तर आपल्याकडे काहीच नसते, आपण काहीच नसतो; खरे पाहिले असता, आपण अस्त्विातही नसतो. म्हणून, आपण नेहमीच या जाणीवेने जगावयास हवे की, शेवटी देवच सर्वांचा मालक आहे आणि त्याची स्तुती केल्याद्वारे व आमच्यासाठी त्याच्या चांगुलपणाबद्दल आभार मानावयास हवेत, हे महत्त्वाचे सत्य आपण आपल्यासमोर ठेवावे.

`“असा मी कोण व माझे लोक तरी कोण ? की आम्हांस या प्रकारे स्वेच्छेने अर्पणे करिता यावी ?” (1 इतिहास 29:14). किती सुंदर तत्त्वें या शब्दांत व्यक्त करण्यात आली आहेत, आपला देवाकडे पाहाण्याचा दृष्टिकोण आणि आपल्याकडे जे आहे त्याच्याकडे पाहाण्याचा दृष्टिकोण ते कसे प्रकाशित होतात ?`