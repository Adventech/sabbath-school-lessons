---
title:  परत देणे
date:   04/03/2023
---

### या आठवड्यासाठी अभ्यास
लूक 12:16-21, उपदेशक 2:18-22, नीति. 27:23-27, 2 करिंथ 4:18, उपदेशक 5:10, कलस्सै 1:15-17.

> <p>सुवर्णवचन</p>
> “तेव्हा स्वर्गांतून झालेली वाणी मी ऐकली; ती म्हणाली, लिही : प्रभूमध्ये मरणारे आतापासून धन्य आहेत. आत्मा म्हणतो : खरेच, आपल्या कष्टांपासून सुटून त्यांस विसावा मिळेल; त्यांची कृत्ये त्याजबरोबर जातात.” (प्रकटी 14:13).

आपण आपल्या कमाईच्या शेवटल्या वर्षांमध्ये येत असताना, आमचे सर्व लक्ष आमची संपत्ति टिकविण्याकडे लागते जी जीवनाच्या शेवटपर्यंत जावी अशी अपेक्षा असते. काम करण्यापासून ते निवृत्ती पर्यंतची वेळ अत्यंत क्लेशदायक अनुभव असतो. आमच्या आर्थिक बाबतीत, उत्तमप्रकारे पुढे जाण्याचा मार्ग कोणता ?

जसजसे लोक वृध्द होत जातात, ते अगदी नैसर्गिकपणे भविष्याविषयी चिंता करण्यास सुरुवात करतात. यात अतिशय सर्वसामान्य भीति म्हणजे : फार लवकर मरणे (कुटुंबाची काळजी घेण्यापूर्वी); दीर्घकाळ जगणे (आपली संपत्ति किंवा बचत यापेक्षा अधिक जगणे); अचानक उद्भवणारे संकट जसे आजार (त्याची सर्व बचत एकाच वेळेला जाऊ शकते); किंवा मानसिक किंवा शारीरिक अपंगत्व (माझी काळजी कोण घेईल?).

जेव्हा या भीतिंवर भाष्य करीत असताना, एलन जी. व्हाईट यांनी लिहिले : “या सर्व भयाचा उगम सैतानाबरोबर आहे.... जर त्यांनी ही मनोभूमिका घेतली की जी देव त्यांना देईल, तर त्यांचे शेवटचे दिवस चांगले आणि आनंदी जातील.... त्यांनी चिंता व ओझे बाजूला ठेवावे आणि त्यांनी आपला वेळ जितका आनंदाने घालविता येईल तितका घालवावा, आणि स्वर्गांसाठी परिपक्क व्हावे.” - टेस्टिमोनिज फॉर द चर्च, व्हॉल्युम 1, पान 424.

या आठवडी आपण आपल्या शेवटल्या वर्षांसाठी देवाचा सल्ला काय आहे याची उजळणी करणार आहोत. अशा कोणत्या गोष्टी आहेत त्या आपण कराव्या, आपण काय करणे टाळावे, आणि कोणती तत्त्वें आपण अनुसरावीत ?