---
title:  अखंडपणे काम करणे
date:   22/02/2023
---

“यशस्वी” जीवनाचा दुसरा टप्पा, शेवटचा टप्पा, यात अतिशय आनंद देणारी संभावना आहे - जर सुरुवातीच्या वर्षांतील निर्णय हुशारीचे असतील आणि जर अनपेक्षित घटनांनी उध्वस्त केले नाहीत तर. आदर्श परिस्थितीमध्ये माता-पित्यांनी आपली लेकरे स्वतंत्र प्रौढ म्हणून वाढविली आहेत, घराने त्यांच्यासाठी चुकते केले आहे, वाहतुकीची गरज भागविली आहे, कुठलेही कर्ज ठेवलेले नाही आणि जेष्ठ कुटुंबाच्या गरजा भागविण्यासाठी मिळकतीचा भरपूर ओघ आहे.

देव आपल्या लेकरांना परिश्रम आणि जीवन यात उच्च पातळीवर पाचारण करतो. ती पातळी म्हणजे देवाच्या आज्ञा आमच्या हृदयांवर लिहिणे (यिर्मया 31:33 पाहा) आणि त्या आमच्या शीलामधून प्रकाशित व्हाव्यात. जसजशी समाजाची झीज होते आणि ख्रिस्ती शिकवण पातळ आणि कमी केली जाते, तेव्हा त्या वैयक्तिक ख्रिस्ती मनुष्यासाठी हे फारच महत्त्वाचे होते की खरडपट्टी काढण्याच्या पातळी पलिकडे जाऊन जगावे व काम करावे. बायबल म्हणते, “चांगले नाव विपुल धनाहून इष्ट होय; प्रेमयुक्त कृपा सोन्यारुप्यापेक्षा उत्तम आहे.” (नीति 22:1).

बायबल अशा घटनांची नोंद करते की जे मालक हे ओळखतात की त्यांना आशीर्वाद मिळाला आहे कारण त्यांच्याकडे देवभिरु कामगार आहेत. जेव्हा याकोबाने आपला सासरा, लाबान यास सोडण्याचे ठरविले आणि कुटुंबासह आपल्या देशी जाण्याची इच्छा प्रकट केली तेव्हा लाबानाने त्याने जाऊ नये म्हणू गळ घातली, तो म्हणाला, “तुझी मजवर कृपादृष्टि असल्यास राहावयाचे कर; तुझ्यामुळे परमेश्‍वराने माझे अभीष्ट केले आहे हे मला शकुन पाहून कळले आहे” (उत्पत्ति 30:27). आणि जेव्हा योसेफाला इजिप्तमध्ये गुलामगिरीत विकण्यात आले, त्याचा धनी, पोटिफर, त्यानेही असेच निरीक्षण नोंदवले योसेफाच्या कामासाठी आणि त्याप्रमाणे त्याला बक्षिसही देण्यात आले.

`उत्पत्ति 39:2-5 वाचा. जरी वचनें आपणास ठराविकपणे सांगत नाही की, योसेफ जे काही करीत होता त्यामुळे त्याच्या धन्याला त्याच्याकडे अनुकूलरीतीने पाहाता आले याविषयी तुम्ही काय कल्पना करता ?`

“यास्तव तुम्ही खाता, पिता किंवा जे काही करिता ते सर्व देवाच्या गौरवासाठी करा” (1 करिंथ 10:31). म्हणून, आमच्या कामामध्ये व आर्थिक व्यवस्थापनामध्ये आणि जे काही आपण करतो, ते सर्व आपण देवाच्या गौरवासाठी करावे. केवळ तोच एक आहे जो जीवनात यश मिळण्यासाठी ज्ञान आणि शक्ति देतो.

“हे परमेश्‍वरा, महिमा, पराक्रम, शोभा, विजय व वैभव ही तुझीच; आकाशात व पृथ्वीवर जे काही आहे ते सर्व तुझेच; हे परमेश्‍वरा राज्यही तुझेच; तू सर्वांहून श्रेष्ठ व उन्नत आहेस. धन व मान तुजपासूनच प्राप्त होतात व तू सर्वांवर प्रभूत्व करितोस; सामर्थ्य व पराक्रम तुझ्याच हाती आहेत; लोकांस थोर करणे व सर्वांस सामर्थ्य देणे हे तुझ्याच हाती आहे” (1 इतिहास 29:11,12).

`अशी काय तत्त्वें आहेत जी तुम्ही अनुसरता, केवळ कामातच नव्हे तर जीवनात सर्वसामान्यपणे ? तुम्हांला त्यात कोणते बदल करण्याची गरज आहे ?`