---
title:  परिश्रमाचा आशीर्वाद (आदर्शरीतीने)
date:   20/02/2023
---

जोपर्यंत तुम्ही वैयक्तिकरीतीने धनवान असत नाही, किंवा एका ट्रस्टचा लाभार्थी म्हणून तुमच्या आई-वडीलांनी तुम्हांसाठी फंड ठेवला आहे की तुम्हांस तुमच्या जीवनामध्ये एक दिवसही कधीच काम करावे लागणार नाही (या लेकरांविषयी तुम्ही अशा पुष्कळ गोष्टी वाचल्या, तर पैसा हा आशीर्वाद असावा, हाच पुष्कळ वेळेस प्रौढपणामध्ये त्यांच्यासाठी दु:खाचे कारण बनतो). तुम्हांस आज ना उद्या उपजिविकेसाठी काम करण्याची गरज पडणारच आहे. होय, आदर्शानुसार, तुम्ही असे काहीतरी शोधले पाहिजे ज्याविषयी तुम्ही उत्साही आहात आणि जे तुम्हांस चांगली कमाई करुन देईल, त्यात प्रशिक्षित व्हा, तसे काम शोधा आणि तुमच्या परिश्रमाच्या वर्षात काम करा. तेच आदर्शवत आहे, होय परंतु ते त्याचप्रकारे होईल हे सांगता येत नाही.

`उत्पत्ति 2:15 वाचा (तसेच उपदेशक 9:10 आणि 2 थेस्सल 3:8-10 पाहा). पापाच्या प्रवेशाच्या पूर्वी देखील, आदाम (आणि हवेला देखील) काम देण्यात आले होते या वास्तविकतेचे महत्त्व काय आहे ? ज्याप्रमाणे वर विधान केले आहे, ज्यांना कधीच काम करावयास लागले नाही त्यांची परिस्थिती एक शाप आहे असे दिसते, हे कसे स्पष्ट करावे, का ?`

स्पष्टपणे, हे काम शिक्षा नव्हती. त्याची रचना त्यांच्या भल्यासाठी केली होती. म्हणजे, स्वर्गांत देखील, ज्या जगामध्ये पाप नाही, मरण नाही आणि दु:खही अस्तित्वात नाही, देवाला ठाऊक होते की तेथेही मानवाला काम करण्याची गरज आहे.

“आणि आदामास बागेची मशागत करण्याचे काम देण्यात आले होते. उत्पन्नकर्त्याला ठाऊक होते की आदामास काम दिल्याशिवाय तो आनंदी राहाणार नाही. बागेच्या सुंदरतेने तो आनंदीत होत असे, परंतु हे पुरेसे नव्हते. त्याला यासाठी परिश्रम हवे होते की त्याच्या शरीराच्या अद्भुत अवयवांना व्यायाम मिळावा. जर आनंद काही न करण्यात असता, तर मनुष्य, आपल्या पवित्र स्थितीच्या निष्पापणामध्ये, काम न करता राहिला असता. परंतु ज्याने मनुष्यास उत्पन्न केले त्यास ठाऊक होते की त्याच्या आनंदासाठी काय हवे; आणि ज्यावेळेस त्याने त्याची उत्पत्ति केली, तेव्हा त्याने त्यास नेमलेले काम दिले. भविष्यातील गौरवाचे अभिवचन आणि हे फर्मान की मनुष्याने आपल्या रोजच्या भाकरीसाठी कष्ट करावेत, त्याच सिंहासनापासून आले.” - एलन जी. व्हाईट, अवर हाई कॉलिंग, पान 223.

तरीही, पतनानंतर देखील, जेव्हा (जसे सर्व गोष्टीबरोबर) काम देखील पापाद्वारे कलंकित झाले, देव आदामास म्हणाला : “म्हणून तुझ्यामुळे भूमीला शाप आला आहे; तू जन्मभर कष्ट करुन तिचा उपज खाशील” (उत्पत्ति 3:17). देवाने “तुझ्यामुळे” भूमीला शाप दिला, आदामासाठी, ह्या कल्पनेबरोबर की काम असे काहीतरी आहे ज्याची त्याला गरज आहे, विशेषत: एक पतन पावलेला व्यक्ति म्हणून.

`आदर्शपणे कामाविषयी ते काय आहे, त्याला असे काहीतरी बनवा की ते आपल्यासाठी आशीर्वाद बनावे ?`