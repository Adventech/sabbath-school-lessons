---
title:  देवास प्रथम स्थान देणे
date:   12/03/2023
---

`2 इतिहास 20:1-22 वाचा. आपण स्वत:साठी या गोष्टीतून कोणते महत्त्वाची आध्यात्मिक तत्त्वे घ्यावीत, मग आपण कसल्याही संघर्षाचा सामना करीत असू ?`

यहोशाफाटच्या कारकिर्दीच्या शेवटी, यहूदावर स्वारी करण्यात आली. यहोशाफाट हा धैर्याचा व शूर मनुष्य होता. वर्षानुवर्षे तो आपले सैन्य बळकट करीत होता आणि त्याची तटबंदीची नगरेही. तो कुठल्याही शत्रुचा सामना करण्यास चांगलाच तयारीत होता; तरीही या संकटामध्ये, त्याने आपला भरवसा स्वत:च्या शक्तिवर ठेवला नाही तर देवाच्या सामर्थ्यावर ठेवला. त्याने स्वत: देवाचा शोध घेण्याचा प्रयत्न केला आणि त्याने सर्व यहूदामध्ये उपवासाची घोषणा केली. सर्व लोक मंदिराच्या आंगनामध्ये एकत्र झाले, जर कुठल्याही धोक्याचा सामना करावा लागला तर आम्ही तसे करु जशी शलमोनाने प्रार्थना केली होती. यहूदातील सर्व पुरुष आपली पत्नी व लेकरांसह देवासमोर उभे राहिले. त्यांनी प्रार्थना केली की देवाने त्यांच्या शत्रूंना गोंधळात टाकावे यासाठी की देवाच्या नामाला गौरव मिळावे. नंतर राजाने प्रार्थना केली, “कारण आमच्यावर चालून आलेल्या या मोठ्या समूहाशी सामना करण्यास आम्हांस ताकद नाही; आम्ही काय करावे ते आम्हांस सुचत नाही; पण आमचे डोळे तुजकडे लागले आहेत” (2 इतिहास 20:12).

याप्रकारे त्यांनी स्वत:स देवाला समर्पित केल्यानंतर, परमेश्‍वराचा आत्मा देवाच्या मनुष्यावर आला, जो म्हणाला, “हा मोठा समुदाय पाहून घाबरु नका, कचरु नका; कारण युद्ध तुमचे नव्हे, देवाचे आहे... या लढाईत तुम्हांस लढावे लागणार नाही. तुम्ही स्थिर उभे राहा आणि परमेश्‍वर तुमचे कसे तारण करील ते पाहा.” (2 इतिहास 20:15-17).

म्हणून, दुसर्‍या दिवशी सकाळी लवकर, राजाने लोकांना एकत्र केले, लेवीयांचा गायन समूह देवाचे धन्यवाद गाण्यास पुढे होता. नंतर त्याने लोकांना ताकीद दिली, “तुमचा देव परमेश्‍वर याच्यावर विश्‍वास ठेवा म्हणजे तुम्ही खंबीर व्हाल, त्याच्या संदेष्टांवर विश्‍वास ठेवा म्हणजे तुम्ही यशस्वी व्हाल” (2 इतिहास 20:20). नंतर गायन समूहाने गाणे सुरु केले आणि त्यांच्या शत्रुंनी एकेमेकांस ठार केले, आणि “कोणीही निभावला नाही.” (2 इतिहास 20:24).

होय, ज्या देवाने त्यांची सुटका केली त्याच देवावर आम्ही प्रीति करतो व उपासना करतो, आणि त्याचे सामर्थ्य जसे आज महान आहे, तसेच मागे तेव्हाही होते. आम्हांसाठी आव्हान हेच आहे, की त्याच्यावर व त्याच्या मार्गदर्शनावर विश्‍वास ठेवणे.

`2 इतिहास 20:20 वाचा. सेव्हंथ-डे-अ‍ॅडव्हेंटिस्ट लोकांकरिता या वचनाचे विशेष महत्त्व काय आहे ?`