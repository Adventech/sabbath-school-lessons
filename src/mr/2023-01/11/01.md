---
title:  कठीण समयांत व्यवस्थापन करणे
date:   11/03/2023
---

### या आठवड्यासाठी अभ्यास
2 इति. 20:1-22, 1 इति. 21:1-14, 2 पेत्र 3:3-12, 1 योहान 2:15-17, प्रकटी 13:11-17.

> <p>सुवर्णवचन</p>
> “देवाला आभाररुपी यज्ञ कर; परात्परापुढे आपले नवस फेड; संकटसमयी माझा धावा कर; मी तुला मुक्त करीन आणि तू माझे गौरव करिशील” (स्तोत्र 50:14,15).

काहीवेळेस असे दिसते की आपले जग नियंत्रणाबाहेर जात आहे: लढाया, रक्तपात, गुन्हेगारी, अनैतिक आचरण, नैसर्गिक संकट, रोगराईची साथ, आर्थिक अनिश्‍चितता, राजकीय भ्रष्टाचार आणि बरेच काही. वैयक्तिरीतीने आणि कुटुबांना प्रथम त्यांच्या स्वत:च्या जगण्याची जबरदस्त निकड आहे. त्याप्रमाणे, या अनिश्‍चित समयांमध्ये सुरक्षिततेच्या बाबतील अधिक विचार केला जातो, होय, जो समजण्यासारखा आहे.

जीवनातील आमचे काम आमचे रोजचे बरेच लक्ष वेधून घेते. कर्ज फेडणे, लेकरांना वाढविणे, मालमत्तेचा सांभाळ करणे, यासाठी वेळ लागतो व विचार करावा लागतो. आणि, होय, आपणास अन्न, वस्त्र व निवारा याची गरज आहे. डोंगरावरील प्रवचनांत, येशूने या अगदी मूळ गरजांकडे लक्ष वेधले आणि नंतर तो म्हणाला, “या सर्वांची गरज तुम्हांस आहे हे तुमच्या स्वर्गीय पित्यास ठाऊक आहे. तर तुम्ही प्रथम त्याचे राज्य व त्याची धार्मिकता मिळवावयाची खटपट करा, म्हणजे याबरोबर तीही सर्व तुम्हांस मिळतील.” (मत्तय 6:32,33)

कठीण समयांमध्ये, जेव्हा आपणास परमेश्‍वरावर कधीही नव्हते एवढी अवलंबून राहाण्याची गरज असते, तेव्हा काही ठोस पायर्‍या आहेत, ज्या बायबलच्या तत्त्वांवर आधारीत आहेत, त्या आपण अनुसराव्यात.