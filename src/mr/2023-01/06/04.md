---
title:  लोटाचे वाईट निर्णय
date:   07/02/2023
---

जेव्हा आब्रामाने देवास प्रतिसाद देऊन आपले जन्मगाव सोडले, तेव्हा त्याचा पुतण्या लोट हा देखील त्याच्याबरोबर ह्या यात्रेवर निघाला. उत्पत्ति 13 याची नोंद करते की देवाने आब्रामास आशिर्वाद दिला इतका की “त्याचे पशुधन वाढले (त्या संस्कृतीमध्ये संपत्तिचे मूळ प्रमाण), तसेच त्याचे रुपें व सोनेही” (उत्पत्ति 13ः2). लोटाकडे देखील झुंड, कळप आणि तंबू होते” (उत्पत्ति 13ः5). ते दोघेही इतके श्रीमंत झाले की त्यांच्या वाढलेल्या कळपासोबत ते एकत्र राहू शकत नव्हते. आपल्या गुराख्यामधील भांडणे टाळण्यासाठी, आब्रामाने लोटासमोर त्याने कोठे राहावे याचा निर्णय घेण्यास सांगितले. लोटाने आब्रामास आदर दाखवावयास हवा होता, त्याचा ज्येष्ठ आणि कारण त्याच्या समृद्धीचा त्याच्याबरोबर संबंध होता. तरी त्याने आपल्या लाभ करून देणार्‍यास कुठलाही आदर दाखविला नाही आणि स्वार्थीपणाने त्याला जी उत्तम जमीन वाटली ती हवी होती.

`उत्पत्ति 13ः10-12 वाचा. लोटाने हा निर्णय घेण्यासाठी कोणती परिस्थिती कारणीभूत झाली?`

तरीही अगदी सहजपणे लोटाने आपला नगराकडे जाण्याचा निर्णय न्याय ठरविला असता, परंतु तेथे गोष्टी त्याच्या मनासारख्या घडल्या नाहीत, आणि जेव्हा आब्रामाने ऐकले की त्याच्याबरोबर काय झाले, तो म्हणाला नाही की, “लोटा, फारच वाईट झाले. जे तू पेरलेस तेेच उगवले.” त्याऐवजी तो त्याची सुटका करण्यास आला (उत्पत्ति 14 पाहा).

काही वेळेस अधिक मिळविण्याच्या हावरटपणामुळे, आपण आपले धडे शिकत नाही. लोट पुन्हा सदोमाकडे परतला! परंतु आपल्या महान कृपेने, देवाने आपले इशारा देणारे संदेशकार लोटाकडे व त्याच्या कुटुंबाकडे पाठविले, त्यांना हे ठाऊक होण्यासाठी की या नगरांचा नाश येणार आहे.

`उत्पत्ति 18ः20-33 वाचा. देवाने आब्राहामास या पृथ्वीला त्याचे भेट देण्याचे कारण काय आहे असे सांगितले? देव या नगरांचा नाश करण्याची योजना आखीत आहे या बातमीस आब्राहामाचा प्रतिसाद काय होता?`

कारण आब्राहामाला लोटाची व त्याच्या कुटुंबाची चिंता असल्यामुळे, त्याने देवाबरोबर मोल-भाव केला की जर त्या नगरामध्ये धार्मिक लोक असतील तर तो त्या नगरांना सोडून देईल काय. त्याने पन्नास पासून सुरवात केली व दहापर्यंत खाली आला. त्याच्या प्रीतिच्या सुसंगतपणामध्ये, देवाने आपली कृपा देण्याचे कधीच थांबविले नाही जोपर्यंत आब्राहामाने विचारणे सोडले नाही. देव आणि त्याच्या दोन देवदूतांनी वैयक्तिकरीतीने लोट, त्याची पत्नी, आणि त्यांच्या दोन मुली यांची सुटका केली. परंतु त्याच्या पत्नीने मागे वळून पहिले व ती मिठाचा खांब बनली. लोट एक श्रीमंत मनुष्य म्हणून सदोमात प्रवेश करता झाला परंतु येताना काहीच घेऊन आला नाही. आपण घेत असलेल्या निर्णयाविषयी आपण किती दक्ष असावयास हवे, विशेषतः मोठ्या चित्राऐवजी केवळ छोट्या काळाच्या लाभाचा विचार करणे (मार्क 8ः36, 37 पाहा).