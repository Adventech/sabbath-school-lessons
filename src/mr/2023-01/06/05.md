---
title:  फसवेगिरी करणारा ते राजपुत्र
date:   08/02/2023
---

एक तरुण मनुष्य म्हणून ज्याने देवावर प्रीति केली व त्याचे भय बाळगले, तरीही याकोबाने आपल्या आईबरोबर मिळून, रिबेका, आपल्या पित्याला फसविले व त्याचा आशिर्वाद मिळविला. याचा परिणाम म्हणून, त्याने आपल्या प्रौढ आयुष्याची सुरवात चुकीच्या मार्गाने केली, त्याला पळून जावे लागले किंवा कदाचित लवकरच मरणाचा सामना करावा लागला असता. रिबेकाने याकोबाला सांगितले की “लाबानाकडे पळून जा.... थोडे दिवस त्याजपाशी राहा जोपर्यंत तुझ्या भावाचा राग जात नाही.... मग मी तुला बोलावणे पाठवून आणीन” (उत्पत्ति 27ः43-35). खरे पाहिले असता याकोब 20 वर्षांसाठी गेला आणि त्याने आपल्या आईचे मुख त्यानंतर कधीच पाहिले नाही.

`उत्पत्ति 32ः22-31 वाचा. येथे याकोबास काय झाले आणि या गोष्टीमधून देवाच्या कृपेविषयी आम्ही कोणते आध्यात्मिक धडे घ्यावेत, जरी आपण चुकीचे निर्णय घेतले असतील?`

“अपमान (मानखंडना) पश्‍चात्ताप आणि स्वतःला शरण करण्याद्वारे हा पापी भटकणारा विनाशी स्वर्गीय सत्तेबरोबर टिकला गेला. त्याने देवाच्या अभिवचनावर आपले लटपटणारे पाय स्थिर केले आणि अमर्यादित प्रीतिच्या हृदयाने त्याची विनंती धुडकावून लावली नाही, फसवणूकीने वारसाहक्क मिळविण्यासाठी याकोबाला ज्या चुकीने पापात ढकलले ती आता स्पष्टपणे त्याच्यासमोर होती. त्याने देवाच्या अभिवचनांवर विश्‍वास ठेवला नाही, परंतु आपल्या स्वतःच्या प्रयत्नांनी ते करण्याचा प्रयत्न केला जे देवाने त्याच्या समयांत व मार्गाने साध्य केले असते... याकोबाला तो आशीर्वाद मिळाला ज्यासाठी त्याचा आत्मा आतुर झाला होता. एक लबाड व फसवणूक करणारा म्हणून त्याच्या पापाची क्षमा करण्यात आली.” - एलन जी. व्हाईट, पॅट्रिआर्कस अँड प्रॉफेटस् पाने 197, 198. 

`उत्पत्ति 49ः29-33 वाचा. जरी याकोबाला कनानामध्ये कोणताही जमीन-जुमला नव्हता, तरी त्याने आपल्या पुरण्याविषयी आपल्या पुत्रांना कोणत्या सूचना दिल्या होत्या? त्या गुहेमध्ये दुसरे काय पुरण्यात आले? याकोबाने ही विनंती का केली असे तुम्हांस वाटते?`

बायबल आपणास माहिती देते की सर्व तीन पूर्वज व त्यांच्या पत्नींना त्याच गुहेमध्ये पुरण्यात आले. याकोबाचा देवामधील भरवसा बळकट होता, आणि तो या पृथ्वीवर अपरिचित व यात्री आहे असा त्याने स्वतःविषयी विचार केला (इब्री 11ः13 पाहा). चुका झालेल्या असताना देखील त्याने मोकळ्या हाताने घर सोडले परंतु एक धनवान व्यक्ति म्हणून तो कनानास परतला.

`आमच्या चुका असताना देखील, देव आम्हांस तरीही आशीर्वाद देतो. सुरवातीलाच चुका टाळणे, किती चांगले आहे! आता तुम्हाला कोणत्या निवडीचा सामना करावा लागत आहे, आणि चुकीची निवड करण्यापासून स्वतःस कसे दूर ठेवू शकता?`