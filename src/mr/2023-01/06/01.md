---
title:  स्वर्गांत आपणाकरिता संपत्ति साठवा
date:   04/02/2023
---

### हया आठवड्याकरिता अभ्यास
उत्पत्ति 6:5-14; इब्री 11ः8-13, 2 करिंथ 4ः18, उत्पत्ति 13ः10-12, उत्पत्ति 32ः22-31, इब्री 11ः24-29.

> <p>सुवर्णवचन</p>
> “कारण मनुष्याने सर्व जग मिळविले आणि आपल्या जीवाचा नाश करून घेतला, तर त्याला काय लाभ? मनुष्याने आपल्या जीवाचा मोबदला काय द्यावा?” (मार्क 8ः36, 37).

येशूने आम्हांस जगातील सर्वोत्तम गुंतवणुकीची कला दिली आहे जेव्हा तो म्हणाला ः “पृथ्वीवर आपणाकरिता संपत्ति साठवू नका; तेथे कसर व जंग खाऊन नाश करितात, आणि चोर घर फोडून चोरी करितात; तर स्वर्गात आपणाकरिता संपत्ती साठवा; तेथे कसर व जंग खाऊन नाश करीत नाहीत व चोर घर फोडून चोरी करीत नाहीत” (मत्तय 6ः19 ,20). “ कारणे जेथे तुमची संपत्ति आहे तेथे तुमचे चित्तही असणार” (मत्तय 6ः21). दुसर्‍या शब्दांत ः कोणत्या गोष्टीवर तुम्ही आपले पैसे खर्च करता हे मला दाखवा, आणि मी तुम्हांस दाखवीन की तुमचे हृदय (चित्त) कोठे आहे, कारण जेथे कोठे तुम्ही आपले पैसे ठेवाल, खात्रीने तुमचे चित्त तेथेच असेल, जर ते तेथे आधीच नसेल तर.

तुम्हाला देवाच्या राज्यांसाठी हृदय हवे आहे काय? जर हवे असेल, तर मग तुमचे पैसे तेथे टाका जेथे सार्वकालिक बक्षिस मिळेल. तुमची वेळ आणि तुमचा पैसा आणि प्रार्थना देवाच्या कार्यात टाका. जर तुम्ही असे केले, तर तुम्हांला त्या कार्यात लवकरच अधिक गोडी लागेल, आणि तुमचे हृदयही तेथेच असेल. या आठवडी आपण वचनें आणि उदाहरणें याची उजळणी करणार आहोत जी आपणास दाखवतील की स्वर्गात संपत्ति कशी सांठवावी आणि, शेवटी, सार्वकालिक बक्षिस मिळवावे.