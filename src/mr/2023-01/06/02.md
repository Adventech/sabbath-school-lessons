---
title:  नोहास कृपा सापडली
date:   05/02/2023
---

हा विचार नोंद घेण्यायोग्य आहे की जे स्वर्गीय संपत्तिचा शोध घेतात त्यांना बहुतेकवेळेस देव पाचारण करतो यासाठी की जीवनामध्ये येथे पृथ्वीवर मोठे बदल व्हावेत. त्याच गोष्टीचा सामना करण्याची तयारी ठेवा, जर गरज पडली तर.

`उत्पत्ति 6ः5-14 वाचा. देवाच्या आज्ञा पाळण्याद्वारे नोहाच्या जीवनात कोणते मूलभूत बदल झाले? याठिकाणी आमच्यासाठी कोणती तत्त्वें सापडतात अशा जगांमध्ये जेथे येणार्‍या नाशाविषयी इशारा देण्याची गरज आहे?`

नोहाने कदाचित आपल्या स्वतःसाठी घर बांधण्यात आपला वेळ व साधनसंपत्ति वापरली असती, परंतु त्याने आपल्या जीवनात कठोर बदल करण्याची निवड केली आणि आपल्या आयुष्याची 120 वर्षें त्या पाचारणास अनुसरण्यास दिली व तारू बांधले.

पुष्कळ संशयवादी आज जलप्रलयाच्या गोष्टीला एक दंतकथा म्हणून नाकारतात, बहुतेकदा विज्ञानाच्या अंदाजावर आधारित ज्यास निसर्गाचे ठाऊक असलेले नियम असे म्हटले आहे. यात नवीन असे काही नाही. जलप्रलयापूर्वीच्या जगाने युक्तिवाद केला की शतकें उलटली आणि निसर्गाचे नियम ठरलेले आहेत. सुरु असलेले ऋतु आपल्या क्रमाने येतात. आतापर्यंत पाऊस कधीच पडला नव्हता. पृथ्वी दवबिंदुनी भिजवली जात होती. नद्यांनी आजपर्यंत आपली पातळी कधीच ओलांडली नव्हती, परंतु आपले पाणी सुरक्षितरीतीने समुद्राला पाठवित होत्या. ठराविक फर्मान आपले पाणी आपल्या किनार्‍याबाहेर फेकीत नव्हत्या.” - एलन जी. व्हाईट, पॅट्रिआर्कस अँड प्रॉफेटस पान 96. जलप्रलयापूर्वी, लोक युक्तिवाद करीत होते की जलप्रलय येणारच नाही याचा आधार म्हणजे वास्तविकतेची चुकीची समज; जलप्रलयानंतर, वास्तविकतेच्या चुकीच्या समजुतीवर, त्यांनी युक्तिवाद केला की तो आलाच नाही. जसे बायबल म्हणते ः “भूतलावर नवे म्हणून काहीच नाही” (उपदेशक 1ः9).

त्याचवेळी, बायबल हे देखील म्हणते की लोक शेवटच्या काळातील घटनेबाबत संशयी असतील, जसे ते जलप्रलयाविषयी होते (2 पेत्र 3ः3-7 पाहा). मग कसे आपण, येणार्‍या नाशासाठी तयारी करावी? शुद्धीत घेतलेल्या निर्णयास “विलंबित संतोष” असे म्हणण्यात आले आहे. याचा मूळ अर्थ असा की आपण सहनशीलतेने देवाचे कार्य करावे ज्यासाठी त्याने पाचारण केले यासाठी की भविष्यामध्ये गौरवी आशेने बक्षिस मिळावे. आपणास ठाऊक नाही की ख्रिस्त कधी परत येईल. तोपर्यंत आपण देवाने आपणास जे करावयास सांगितले आहे ते करावे, जरी ते नोहाबरोबर घडले तसे असेल, याचा अर्थ जीवनांतील काही मूळ बदल.

`जर तुम्हांला नोहाप्रमाणे करण्यास बोलावण्यात आले तर तुम्ही, देवासाठी तुमच्या जीवनात महत्त्वाचे बदल करण्यास किती तयार आहात? (लूक 16ः10 पाहा).`