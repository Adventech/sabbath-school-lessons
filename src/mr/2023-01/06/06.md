---
title:  मोशे इजिप्तमध्ये
date:   09/02/2023
---

मोशेच्या शीलाने पवित्र इतिहासाच्या सुरवातीच्या वर्षांत अंमल ठेवला होता. देवाच्या दूरदर्शीपणामध्ये त्याला जिवंत ठेवण्यात आले होते, ज्याने आपली धडाडीची माता आणि चिंता वाहणारी बहीण यांच्याद्वारे कार्य केले. जेव्हा फारोच्या कन्येला मोशे बाळ टोकरीमध्ये सापडले, तेव्हा तिने त्याच्या इब्री मातेस त्याचे संगोपन करण्यास सांगितले आणि तसे करण्यासाठी तिने तिला पैसे दिले. हद्दपारीत व गुलामगिरीत असलेल्या तरुण मातेसाठी किती आशिर्वादित आव्हान. जकोबेदकडे तिच्या मुलाला प्रार्थना करण्यास, देवाला आदर देण्यास व भरवसा ठेवण्यास आणि जीवनाच्या सेवेसाठी त्याच्या शीलास आकार देण्यास फक्त 12 वर्षे होती. पुष्कळ वर्षें, मोशेचे प्रशिक्षण इजिप्तच्या राजवाड्यात राजघराण्यातील व्यक्ति म्हणून झाले. “मोशेला मिसरी लोकांच्या सर्व विद्यांचे शिक्षण मिळाले. आणि तो भाषणात व कृतीत पराक्रमी होता.” (प्रेषित 7ः22). जसजसा मोशे प्रौढ मनुष्य झाला तसे त्याने शुद्धीत राहून निर्णय घेतले त्याने त्याचे जीवन बदलले आणि इतिहासाची दिशा देखील बदलली.

`इब्री 11ः24-29 वाचा. मोशेने पाठीमागे काय ठेवले याविषयी विचार करा आणि त्याऐवजी त्याला कशाचा सामना करावा लागला. त्याने निवड करण्यापूर्वी, त्याकडे त्याच्या स्वतःच्या स्थितीमधून पाहण्याचा विचार करा. तो काय सोडीत होता, आणि ते सोडण्याद्वारे तो स्वीकारण्यासाठी कोणती निवड करीत होता?`

त्या काळांत, पूर्वीच्या जगामध्ये, इजिप्त ही फार मोठी सत्ता होती. नाईल नदीने इजिप्तची जमीन इतकी सुपीक बनविली होती की त्यात भरघोस पीक येत होते, ते श्रीमंत व सामर्थ्यशाली राष्ट्र होते, आणि मोशे कदाचित या राज्याच्या उच्चपदी असता. याची कल्पना करणे किती कठीण आहे की जगाची आकर्षणें किती मोहात पाडणारी आहेत, इजिप्तचे जग आणि त्याची सर्व धन-संपत्ति, त्याच्या सुरवातीच्या काळात त्याची असावयास हवी होती. खात्रीने, त्याला प्रेम मिळाले असते, आनंद उपभोगता आला असता, आणि श्रीमंती मोहात पाडणारी होती. यात शंका नाही की त्याने तेथे आपल्या राहण्याचे अगदी सहजपणे समर्थन केले असते त्याऐवजी त्याने तिरस्कारीत गुलामांबरोबर राहणे मान्य केले.

आणि तरीही, काय? पवित्रशास्त्र सांगते की, “पापाचे क्षणिक सुख भोगणे यापेक्षा देवाच्या लोकांबरोबर दुःख भोगणे हे त्याने पसंत करून घेतले” (इब्री 11ः25). आणि दुःखाविषयी बोलणे ः निर्गमाच्या पुस्तकाचा मुख्य भाग मोशाचा संघर्ष आणि संकटे याची हाताळणी करतो, जो, या सर्व गोष्टींतून गेल्यानंतरही, त्याला वचनदत्त देशात प्रवेश करता आला नाही (गणना 20ः12 पाहा). तरीही, शेवटी, आपणास ठाऊक आहे की मोशेने योग्य निवड केली, जरी काहीवेळेस तो स्वतः आश्‍चर्यात पडला असेल की तो खरोखर योग्य होता का?

`जगाच्या दृष्टिकोनातून, मोशेने इजिप्तमध्ये राहावयास हवे होते. तरीही, ख्रिस्ती म्हणून, आम्हास वास्तविकतेचा दृष्टिपथ देण्यात आला आहे जो आम्हास या जगाच्या पलिकडे फार दूर घेऊन जातो. जेव्हा आपणावर जगाद्वारे मोह येतात, तेव्हा आपण नेहमी मोठे चित्र आपल्यासमोर कसे ठेवावे? आपण असे करावे हे इतके महत्त्वाचे का आहे?`