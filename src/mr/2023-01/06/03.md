---
title:  आब्राम, विश्‍वासणार्‍यांचा बाप
date:   06/02/2023
---

देवाने आब्रामास आपला देश व आपले नातेवाईक - घरदार सोडून तो दाखवील त्या देशात जाण्यास सांगितले. अशी मसीहाची वंशावळ सुरु झाली. जरी सविस्तर माहिती देण्यात आली नाही. आब्रामाला आपले जन्मठिकाण आणि सुरुवातीची वर्षें सोडून निघावे लागले. खात्रीने हा सोपा निर्णय नव्हता आणि पृथ्वीवरील आनंदासाठी व सुख-समाधानासाठी त्याने कुठलाही संशय घेतला नाही.

`उत्पत्ति 12ः1-3 वाचा. या अभिवचनाचा परिणाम आणि त्याचा स्वीकार म्हणून “पृथ्वीवरील सर्व कुटुंबे कशी आशीर्वादीत” करण्यात आली?`

हा आब्राम आणि त्याच्या कुटुंबासाठी मोठी जीवन-बदलणारी घटना होती. “आब्राहामाला पाचारण झाल्यावर जे ठिकाण त्याला वतन असे मिळणार होते त्यात ‘निघून जाण्यास’ तो विश्‍वासाने मान्य झाला; आणि आपण कोठे जातो हे ठाऊक नसतानाही तो निघून गेला” (इब्री 11ः8). “आब्राहामाचा प्रश्‍न न विचारताच आज्ञाधारकपणा हे विश्‍वासाचा एक अतिशय लक्षणीय पुरावा आहे जो संपूर्ण बायबलमध्ये सापडतो.” - एलन जी. व्हाईट, पँट्रिआर्कस् अँड प्रॉफेटस्, पान 126.

आपल्यापैकी बहुतेक जण आपली जन्मभूमि, आपले मित्र, आणि कुटुंबाच्या सदस्यांना सोडून जाण्यास आतुर नसतील. परंतु आब्रामाने ते केले. देव जेथे पाठवील तेथे जाण्यास आब्राम समाधानी होता. हे कितीही विचित्र वाटत असले तरी, आब्राम, इसहाक आणि याकोब यांना तो देश त्यांच्या हयातीत कधीच मिळाला नाही. तरीही, ते देवाशी विश्‍वासू राहिले.

`इब्री 11ः8-13 वाचा. आपल्यासाठी येथे कोणता समर्पक संदेश आहे?`

आब्रामाच्या भोवती राहणारे त्याला राजपुत्र या नावाने ओळखीत असत. तो उदार, शूर, पाहुणचार करण्यात पुढे, व परात्पर देवाचा सेवक म्हणून लोक त्यास ओळखीत होते. त्याची देवासाठीची साक्ष अनुकरणीय होती. देवाच्या कृपेद्वारे, आपण आब्राहामाबरोबर वारसदार आहोत. “त्याने देवावर विश्‍वास ठेविला आणि ते त्याला नीतिमत्त्व असे मोजण्यात आले. यावरून तुम्ही समजून घ्या की, जे विश्‍वासाचे तेच आब्राहामाचे पुत्र आहेत” (गलती 3ः6,7). “आणि तुम्ही जर ख्रिस्ताचे आहां तर आब्राहामाचे संतान आणि वचनद्वारा वारीस आहां” (गलती 3ः29).

आब्राहामबरोबर, जसे नोहाबरोबर, आपण पाहतो की कोणीतरी देवाच्या आज्ञा पाळण्याचा परिणाम म्हणून महत्त्वाचा जीवन-बदलाचा निर्णय घेत आहे.

`2 करिंथ 4ः18 वाचा. या वचनाचा हा संदेश आम्ही घेतलेल्या आध्यात्मिक निर्णयावर कसा प्रभाव टाकतो? मोशे आणि आब्राहाम यांनी तेच तत्त्व कसे अनुसरले?`