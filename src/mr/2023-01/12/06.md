---
title:  पुरस्कारावर नजर असणे
date:   23/03/2023
---

`पौलाच्या परिवर्तनानंतर, त्याने स्वतःस पूर्णपणे ख्रिस्ताच्या कार्यात झोकून दिले. त्याचे शिक्षण आणि तीव्र बुद्धी यामुळे, तो जगाच्या दृष्टिकोनातून फारच यशस्वी झाला असता. मोशेप्रमाणे, पौलाने देवाच्या विश्‍वासू लेकरांबरोबर आणि ख्रिस्तासाठी, दुःख भोगण्याची निवड केली. त्याने मार खाल्ला, दगडफेक सहन केली, तुरुंगवास भोगला, जहाज फुटले, भूक, थंडी आणि यापेक्षा अधिक जसे 2 करिंथ 11ः24-33 मध्ये नोंद केली आहे, सहन केले. ह्या सर्वांमध्ये तो कसा टिकून राहिला?`

`रोम 8ः16-18 वाचा. तो देवाचे लेकरू आहे हे ज्ञान त्याच्या विश्‍वासूपणामध्ये कसा एक मुद्दा होते?`

विश्‍वासणार्‍याच्या बक्षिसावर पौलाने जे मोल ठेवले त्यानेच त्याला ख्रिस्तासाठी दुःख भोगण्यास उत्सुक ठेवले. त्याने तुरुंगातून लिहिले ः “बंधुजनहो, मी अद्यापि ते आपल्या कह्यांत आणले असे मानीत नाही; तर मागील गोष्टींकडे दुर्लक्ष करून व पुढील गोष्टींकडे लक्ष लावून, ख्रिस्त येशूमध्ये देवाचे जे वरील पाचारण त्यासंबंधीचा पण जिंकण्यासाठी मर्यादेवरील खुणेकडे धावतो; हेच एक माझे काम आहे” (फिलिप्पै 3ः13,14).

`1 तीमथ्य 6ः6-12 वाचा, याकडे आपण आधीच पाहिले आहे परंतु परत त्याच्याकडे येणे योग्य आहे. ह्या वचनांमधील महत्त्वाचा संदेश काय आहे, विशेषतः ख्रिस्ती म्हणून आपल्यासाठी?`

बायबलच्या दृष्टिकोणातून, ज्याची तुम्हांस गरज आहे ती समृद्धी जेव्हा तुम्हाला त्याची गरज आहे. ती संपत्तिची साठवणूक नाही. समृद्धी म्हणजे फिलिप्पै 4ः19 मधील देवाच्या अभिवचनावर हक्क सांगणे ः “माझा देव आपल्या संपत्त्यनुरुप तुमची सर्व गरज ख्रिस्त येशूमध्ये गौरवाने पुरवील.” शेवटी, समृद्धी परमेश्‍वरामध्ये जे काही तुमच्याकडे आहे त्याबद्दल आभारी राहणे आणि सर्व गोष्टीमध्ये त्याच्यावर विश्‍वास ठेवणे.

देव आपल्या लेकरांना हे वचन देत नाही की ते जगाच्या संपत्तीने श्रीमंत होतील. तसे पाहिले असता, तो म्हणतो जे कोणी देवभिरु जीवन जगतात त्यांना छळ सहन करावा लागेल. तो जे काही देऊ करतो ते कुठल्याही जगिक संपत्तीपेक्षा अधिक चांगले आहे. तो म्हणतो. “मी तुमच्या गरजा भागवीन, आणि जेथे कोठे तुम्ही जाल तेथे मी तुम्हांबरोबर असेन.” नंतर शेवटी, तो आपल्या विश्‍वासूजनांना खरी संपत्ति आणि जबाबदारी आणि सार्वकालिक जीवन देईल. किती अदभुत पुरस्कार!

त्याच्या जीवनाच्या शेवटी, पौल हे म्हणू शकला, “कारण आता माझे अर्पण होत आहे, आणि माझा प्रयाणकाळ जवळ आला आहे. जे सुयुद्ध ते मी केले आहे, धाव संपविली आहे, विश्‍वास राखिला आहे; आता राहिले हेच की, मजसाठी नीतिमत्त्वाचा मुगूट ठेविला आहे तो त्यादिवशी नीतिमान न्यायाधीश प्रभु मला देईल; आणि तो केवळ मलाच नव्हे, तर त्याचे प्रकट होणे ज्यांस प्रिय झाले आहे त्या सर्वांसही देईल” (2 तीमथ्य 4ः6-8). देवाच्या कृपेने, आपण सर्व, असेच म्हणू या आणि त्याच आश्‍वासनाने.