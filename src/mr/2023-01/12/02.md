---
title:  विश्‍वासूपणासाठी बक्षिस
date:   19/03/2023
---

`इब्री 11ः6 वाचा. या वचनाचा आमच्यासाठी काय अर्थ आहे? ते काय म्हणते यास आपण कसा प्रतिसाद देतो? प्रकटी 22ः12, यशया 40ः10, आणि यशया 62ः11 देखील वाचा. ही सर्व वचने आपणास काय शिकवितात?`

देवाकडून त्याचा विश्‍वासू लेकरांना बक्षिस हे एकमेव आहे आणि अनेक आध्यात्मिक गोष्टींप्रमाणे, कदाचित आमच्या मर्यादीत समजण्यापलीकडे. “मानवी भाषा धार्मिकांच्या बक्षिसांचे वर्णन करण्यासाठी अपुरी आहे. ती केवळ त्यांनाच ठाऊक होईल जे तिला पाहतील. कुठलेही मर्यादित मन देवाच्या स्वर्गाच्या वैभवाचे आकलन करु शकणार नाही.” - एलन जी. व्हाईट, द ग्रेट काँट्रोव्हर्सी, पान 674.

येशूने डोंगरावरील प्रवचनाचे समापन असे केले, ज्या प्रवचनाची सुरुवात डोंगरावर, या शब्दांनी झाली ः “धार्मिकतेकरिता ज्यांचा छळ झाला आहे ते धन्य, कारण स्वर्गाचे राज्य त्यांचे आहे. जेव्हा माझ्यामुळे लोक तुमची निंदा व छळ करतील आणि तुम्हांविरुद्ध सर्व प्रकारचे वाईट लबाडीने बोलतील तेव्हा तुम्ही धन्य. आनंद व उल्हास करा, कारण स्वर्गात तुमचे प्रतिफळ मोठे; तुम्हांपूर्वी जे संदेष्ट्ये होऊन गेले त्यांचा त्यांनी तसाच छळ केला.” (मत्तय 5ः10-12).

“म्हणून आपण देखील, पूर्वीच्या काळापासून आजपर्यंत साक्षीच्या इतक्या मोठ्या मेघाने वेढलेले आहोत, सर्व ओझे बाजूला ठेवू या, आणि पाप जे इतक्या सहजपणे आपणास जाळ्यात पकडते, आणि आपल्यासमोर असलेली शर्यत धीराने पळू या, येशूकडे पाहू या, जो आमच्या विश्‍वासाचा लेखक व संपवणारा आहे, ज्याच्यासमोर आनंद ठेवला असताना क्रूस उचलला, लज्जा तुच्छ मानली आणि तो देवाच्या राजासनाच्या उजवीकडे बसला आहे” (इब्री 12ः1,2).

विश्‍वासूपणाबद्दल बक्षिस मिळाल्यानंतर, ते कर्माने तारण यासारखे नाही. आपल्यापैकी कोण, किंवा बायबलच्या व्यक्तिंपैकी कोणीही, इतकी चांगली कामें केली आहेत की ते त्यांना देवासमोर योग्यता देऊ शकतील? होय, कुणीच नाही. क्रूसाचा पूर्ण मुद्दा तोच आहे. जर आपण स्वतःस कर्मांनी तारले असते, तर येशू कधीच क्रूसावर गेला नसता. त्याऐवजी, ते कृपेनेच असले पाहिजे. “आणि जर हे कृपेने आहे तर कर्मांनी नाहीच असले तर कृपाही कृपाच नाही.” (रो 11ः6). बक्षिस, त्याऐवजी, देवाने आम्हांसाठी आणि आम्हांमध्ये जे काही केले आहे त्याचे केवळ बाह्यकार्य आहे.

`कृपेद्वारे तारण आणि कर्मांप्रमाणे बक्षिस यामधील फरक आपण कसा समजावा? शब्बाथ दिवशी आपले उत्तर वर्गांत आणा.`