---
title:  सार्वकालिक जीवन
date:   20/03/2023
---

मानवप्राणी म्हणून (आपणास आवडो किंवा न आवडो) सार्वकालिक जीवन आम्हांसाठी थांबले आहे. आणि बायबलप्रमाणे, ही सार्वकालिकता दोनपैकी एका प्रकटीकरणातून येईल, कमीतकमी आपल्या प्रत्येकासाठी वैयक्तिक रीतीने ः सार्वकालिक जीवन किंवा सार्वकालिक मरण. म्हणजे कुठलाही मध्यम मार्ग नाही. दोन्ही बाजूस पाय टाकून बसणे नाही, थोडे एका बाजूस थोडे दुसर्‍या बाजूस नाही. त्याऐवजी, एक (जीवन) किंवा दुसरे (मरण). खरोखर सर्वांची गोष्ट हीच आहे किंवा काहीच नाही.

`रोम 6ः23 आणि योहान 3ः16 वाचा. येथे आमच्यासाठी कोणते पर्याय सादर करण्यात आले आहेत?`

दोन नग्न कल्पना करणे कठीण आहे किंवा अधिक स्पष्ट निवड होय ना? जर तुम्ही हे वाचत असाल तर शक्यता अशी आहे की तुम्ही सार्वकालिक जीवनाची निवड केली आहे, किंवा खात्रीने त्याविषयी विचार करीत आहात. देवाकडे तो जे काही म्हणतो ते करण्याची विशिष्ट क्षमता आहे - जो आपली सर्व अभिवचनें पूर्ण करतो. आपला भाग केवळ एवढाच आहे की त्याच्यावर विश्‍वास ठेवणे, येशूच्या योग्यतेवर विसंबणे, आणि विश्‍वासाने त्याचे वचन पाळणे.

`योहान 14ः1-3 वाचा. 1ल्या वचनामध्ये परमेश्‍वराचा आम्हाला कोणता सल्ला आहे, आणि 2 र्‍या व 3र्‍या वचनामध्ये त्याने आम्हांस काय अभिवचन दिले आहे?`

त्याच्या पृथ्वीवरील सेवाकार्याच्या अंतिम दिवसांत, येशूने हे आश्‍चर्यकारक आशेचे व धीराचे शब्द आपल्या शिष्यांसाठी बोलला. हे शब्द त्यांच्या निराशेच्या व संकटाच्या काळांत त्यांचे धैर्य वाढवतील. त्यांनी आपल्यासाठी तेच करावे. येशू स्वर्गातून आला, आणि परत स्वर्गाला गेला, आणि त्याने आम्हांस अभिवचन दिले आहे, “मी पुन्हा येऊन तुम्हांस आपल्याजवळ घेईन; यासाठी की जेथे मी आहे तेथे तुम्हीही असावे” (योहान 14ः3 पाहा)

आणि इतर कशाहीपेक्षा, त्याच्या पहिल्या येणाच्यावेळी ख्रिस्ताचे क्रूसावरील मरण हे आमचे त्याच्या दुसर्‍या येण्याचे महान आश्‍वासन आहे, कारण दुसर्‍या येण्याशिवाय, त्याच्या पहिल्या येण्यास काय अर्थ आहे? येशू आम्हांसाठी क्रूसावर मरण पावला याच खात्रीप्रमाणे आपण तीच खात्री बाळगू या, की होय, जसे त्याने अभिवचन दिले आहे ः “मी पुन्हा येऊन तुम्हांस आपल्याजवळ घेईन; यासाठी की जेथे मी आहे तेथे तुम्हीही असावे” (योहान 14ः3).

`ख्रिस्ताचे पहिले येणे त्याच्या दुसर्‍या येण्याची खात्री आहे या कल्पनेवर अधिक मनन करा. त्याच्या पहिल्या येण्याच्या वेळेस काय घडले की त्याचे दुसरे अभिवचन यावर आम्ही विश्‍वास ठेवावा?`