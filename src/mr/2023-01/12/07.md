---
title:  अधिक विचार
date:   24/03/2023
---

येथे मंडळीच्या कुटुंबाचे शब्दचित्र आहे जे पृथ्वीवर देवाच्या व्यवसायाचे विश्‍वासू आर्थिक व्यवस्थापक आहेत.

**जगांतील सेव्हंथ-डे-अ‍ॅडव्हेंटिस्ट मंडळ्यांसाठी कारभारीपणाची दूरदृष्टी**

हे पुढे कधीतरी भविष्यांत असेल; आणि पास्टर्स आणि स्थानिक मंडळीचे पुढारी मंडळीमध्ये कारभारीपणाचे वातावरण निर्माण करण्यात यशस्वी झाले. त्यांनी मंडळीच्या कुटुंबाला बायबलच्या आर्थिक व्यवस्थापनामध्ये शिकविले, प्रशिक्षण दिले, सहाय्य केले व उत्तेजन दिले.

लोक आपल्या जीवनांत बायबलची तत्त्वें अंमलात आणीत आहेत. ते औदार्यामध्ये वाढत आहेत. अनपेक्षित गोष्टींसाठी नियमितपणे बचत करीत आहेत आणि ग्राहकांच्या कर्जाच्या गुलामगिरीतून बाहेर पडत आहेत.

त्यांची जीवनशैली नेमस्तपणा, शिस्त, आणि समाधान यांनी ठळकपणे दिसते. प्रतिस्पर्धी देव म्हणून पैशाला वगळण्यात आले आहे आणि ते आपल्या उत्पन्नकर्त्या देवाच्या संबंधामध्ये वाढत आहेत. 

ही शब्बाथाची सकाळ आहे आणि लोक उपासनेसाठी येत आहेत. त्यांच्या वर्तणूकीमध्ये शांती आहे - आर्थिक बाबतीत कमी चिंता आहे, समाधानाची व आभाराची जाणीव आहे.

पैशांवरून वैवाहिक जीवनातील संघर्ष फारच कमी झाला आहे. ते उपासनेमध्ये देवाच्या उपस्थितीच्या अपेक्षेच्या जाणीवेने येतात व तो त्यांच्यात कार्य करील ही अपेक्षा धरतात.

मंडळीच्या सेवाकार्यासाठी भरपूर फंड मिळाला आहे आणि त्यांची पोहच बळकट आहे. जे गरजवंत आहेत त्यांच्यापर्यंत ते ख्रिस्ताची प्रीति अनेक मार्गांनी पसरवीत आहेत.

मंडळीच्या गरजा पुरविण्यासाठी फंड उपलब्ध करण्यात आला आहे जो अद्भुतरीतीने सेवाकार्याला मदत करतो आणि त्यास सुस्थितीत ठेवण्यात आले आहे.

आपल्या सर्वांसमोर प्रश्‍न आहे तो म्हणजे, “देवाने आपणास जे काही सोपविले आहे, त्याबरोबर काय करण्यासाठी आम्हाला पाचारण करण्यात आले आहे?”

**चर्चेसाठी प्रश्‍न**:

`वर्गांमध्ये आपण बायबलच्या दोन अगदी स्पष्ट शिकवणी कशा समजाव्या या प्रश्‍नाविषयी बोला ः विश्‍वासाद्वारे तारण आणि कर्मांनी बक्षिस. ही दोन तत्त्वें आपण कशी सुसंगत करावीत?`

`आता आपल्याजवळ जे आहे त्याबरोबर समाधानी राहण्यास का शिकावे याचा अर्थ हा नव्हे की आम्ही आपली आर्थिक स्थिती चांगली करू नये? म्हणजे, या कल्पना संघर्षात का नाहीत?`

`यात प्रश्‍नच नाही की सार्वकालिकता आमची वाट पाहात आहे. आता आपण कोणती निवड करावी, अगदी “लहान” देखील, ते आपणास हे ठरविण्यास मदत करील की आपण ती सार्वकालिकता कोठे घालविणार आहोत?`