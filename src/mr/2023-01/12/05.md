---
title:  खातें व्यवस्थित करणे
date:   22/03/2023
---

येशूच्या सेवाकार्याच्या अगदी शेवटी, त्याचे शिष्य त्याच्याकडे खाजगीरीतीने आले व त्यांनी विचारले, “या गोष्टी केव्हा होतील आणि आपल्या येण्याचे व या युगाच्या समाप्तीचे चिन्ह काय हे आम्हांस सांगा?” (मत्तय 24ः3). त्यांच्या प्रश्‍नांची उत्तरे देण्यासाठी येशूने दोन अध्याय घेतले. मत्तय 24 आमच्या भोवती घडणार्‍या चिन्हांविषयी सांगते, जसे लढाया, आपत्ति इ. नंतर मत्त्तय 25 येशू परत येण्यापूर्वी मंडळ्यांची स्थिती काय असेल याविषयी बोलते. ही स्थिती तीन गोष्टींद्वारे स्पष्ट करण्यात आली आहे, त्यापैकी एक म्हणजे रुपयांचा दृष्टांत, जो देवाच्या लोकांनी त्यांना दिलेली देणगी कशी वापरली याविषयी बोलतो.

`मत्तय 25ः14-19 वाचा. दूर देशी प्रवास करणारा तो कोण आहे? त्याने आपली मालमत्ता कोणास सोपविली? “हिशेब चुकता करणे” (व्यवस्थित करणे) म्हणजे काय? (मत्तय 25ः19 पहा).`

आपण काही वेळेस देणगीला नैसर्गिक देणगी आहे असे समजतो, जसे गायन गाणे, बोलणे आणि बरेच काही, परंतु अशाच प्रकारच्या लूक 19ः12-24 मोहरांच्या गोष्टीमध्ये, पैसे आणि त्याचे व्यवस्थापन याचा विशेषप्रकारे उल्लेख केला आहे. एलन जी. व्हाईट यांनी देखील विधान केले आहे, “मला दाखविण्यात आले की देणगीचा दाखला पूर्णपणे समजण्यात आला नाही. हा महत्त्वाचा धडा शिष्यांना देण्यात आला होता यासाठी की शेवटल्या काळात राहणार्‍या ख्रिस्ती लोकांना याचा लाभ व्हावा. आणि ह्या देणग्या केवळ देवाच्या वचनांतून भाषण आणि सूचना देण्याची क्षमता सादर करीत नाही. हा दाखला क्षणिक साधनांस लागू होतो जो देवाने त्याच्या लोकांस सोपवून दिला आहे.” - टेस्टिमोनिज फॉर द चर्च, व्हॉल्युम 1, पान 197.

`मत्तय 25ः20-23 वाचा. देव त्यांना काय म्हणतो जे त्याच्या कार्याला सहाय्य करण्यासाठी पैशाचे विश्‍वासू व्यवस्थापक होते? “आपल्या धन्याचे सुख भोगावयास ये” म्हणजे काय (मत्तय 25ः23)?`

हे फारच नैसर्गिक आहे की असा विचार करणे की दुसर्‍या व्यक्तिला आमच्यापेक्षा अधिक देणग्या आहेत आणि म्हणून ते देवाला अधिक जबाबदार आहेत. या गोष्टीमध्ये, ज्या व्यक्तिकडे केवळ एक रुपया होता - सर्वांत कमी पैसे - जो अविश्‍वासू सिद्ध झाला आणि राज्य गमावले. इतरांच्या जबाबदारीविषयी विचार करण्यापेक्षा, देवाने आपणास काय सोपविले आहे आणि त्याचा उपयोग त्याच्या गौरवासाठी कसा करावा यावर लक्ष केंद्रित करू या.

`जेव्हा देव तुमच्याबरोबर “हिशोब चुकता करण्यासाठी” येईल तेव्हा तुम्ही कसे कराल?`