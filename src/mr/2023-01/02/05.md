---
title:  दशमांशाचा करार
date:   11/01/2023
---

दशमांश देण्याची रीत आमचे देवाबरोबरचे नाते यात फारच जवळचा आध्यात्मिक संबंध आहे. इस्राएलांची तेव्हाच प्रगती झाली जेव्हा त्यांनी देवाच्या आज्ञा पाळल्या व ते दशमांशाच्या बाबतीत विश्‍वासू राहिले. या विरुद्ध जेव्हा त्यांनी दिले नाही तेव्हा त्यांच्यावर कठीण प्रसंग आले. असे दिसते की त्यांनी आज्ञाधारकपणा आणि समृद्धी यांचे चक्र अनुसरले आणि नंतर अविश्‍वासूपणा व समस्या. अशाच एका अविश्‍वासूपणाच्या समयामध्ये देवाने, मलाखी संदेष्ट्याद्वारे त्याच्या लोकांबरोबर द्विपक्षीय कराराचा प्रस्ताव मांडला.

`मलाखी 3:7-11 वाचा. या वचनांमध्ये कोणती अभिवचने आणि बंधने सापडतात ?`

देवाने लोकांना अभिवचन दिले की जर त्यांनी त्याला परत दिले, तर तो त्यांनाही परत करील. जेव्हा त्यांनी विचारले की त्याला परत करणे म्हणजे काय, तेव्हा तो स्पष्टपणे म्हणाला, “दशमांश व अर्पणे या संबंधाने मला ठकविणे थांबवा.” त्यांनी चोरी करणे हे त्यांच्यावर शाप येण्याचे कारण होते. त्यांच्या शापाच्या समस्येसाठी देवाकडे हा उपाय आहे : “सगळा दशमांश तुम्ही भांडारात आणा” (मलाखी 3:10) आणि जर तुम्ही हे केले “तर आकाश कपाटे उघडून जागा पुरणार नाही एवढा आशीर्वाद तुम्हांकरिता वर्षितो की नाही याविषयी माझी प्रतीती पाहा”, जर आपल्याकडे ते ठेवण्यासाठी भरपूर जागा नसेल तर जे अधिक आहे त्याने आपण इतरांना मदत करु शकू आणि देवाच्या कार्याची प्रगती करण्यासाठी त्याची मदत होईल.

“ज्याने आपला एकुलता एक पुत्र तुमच्यासाठी मरण सोसाण्यासाठी दिला, त्याने तुमच्याबरोबर करार केला आहे. तो त्याचे आशीर्वाद तुम्हांस देतो आणि तुम्ही तुमचा दशमांश व अर्पणे आणावीत अशी अपेक्षा करतो. या बाबतीत आम्हांला काही समजले नाही असे म्हणण्याचे धाडस काणी करणार नाही. दशमांश आणि अर्पणे याविषयी देवाची योजना मलाखी याच्या तिसर्‍या अध्यायामध्ये ठामपणे सांगण्यात आली आहे. देव आपल्या मानवी प्रतिनिधींना त्याने त्यांच्याशी जो करार केला आहे त्याबरोबर विश्‍वासू राहाण्यास बोलावतो.” - एलन जी व्हाईट, काऊन्सल्स् ऑन स्टुवर्डशिप, पान 75.

आज्ञाधारकपणाचे एक सकारात्मक चक्र यहूदाचा राजा हिज्कीया याच्या काळात नोंद करण्यात आले आहे. यहूदामध्ये खरीखुरी सुधारणा झाली होती आणि लोकांनी विश्‍वासूपणे दशमांश आणि अर्पणे मंदिराच्या भांडारात आणण्यास सुरुवात केली होती. मंदिरामध्ये इतके काही आले की, याचे ढीग लागले. 2 इतिहास 31:5 सांगते की लोकांनी ज्या वेळेस “धान्य आणि द्राक्षारस, तेल आणि मध आणि शेतातील इतर सर्व पिके भरपूर प्रमाणात आणली आणि त्यांनी त्या सर्वांचा भरपूर दशमांश आणला.”

`तुमचा दशमांश तुमच्या स्वत:च्या आध्यात्मिक आणि देवाबरोबरच्या संबंधाविषयी (किवा त्यात काही कमी असेल तर) काय म्हणतो ?`