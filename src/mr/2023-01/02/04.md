---
title:  परमेश्‍वराचा आदर करणे
date:   10/01/2023
---

नीतिसूत्राचे पुस्तक हे फार बरोबर आणि चूक याविषयी नाही तर ज्ञान आणि मूर्खपणा याविषयी आहे. जो कोणी हे पुस्तक वाचतो, त्याला ज्ञानाचे लाभ दिसून येतील आणि मूर्खपणाचे खड्डे दिसून येतील.

`नीतिसूत्रे 3:1-10 वाचा. येथे कोणती अद्भुत अभिवचने दिली आहेत ? आणि तुमच्या “सर्व उत्पन्नाच्या प्रथम फळाने” म्हणजे काय?`

देव आपल्या सर्व व्यवस्थापनामध्ये व पदामध्ये त्याला प्रथम ठेवण्यास सांगत आहे यासाठी की सर्व गोष्टींवर त्याचा मालकी हक्क आहे याची ओळख व्हावी आणि तसेच ते त्याच्यामध्ये आमच्या विश्‍वासाचे प्रात्यक्षिक असावे की तो आमचा पुरविणारा आहे, परंतु यापेक्षाही अधिक म्हणजे, तो म्हणतो की जर आपण त्यास प्रथम स्थान देतो तर तो जे उरले आहे त्यास आशीर्वाद देतो. आमच्यासाठी हे करणे - म्हणजे, त्याला प्रथम स्थान देणे - ही विश्‍वासाची कृती आहे, भरवशाची कृती आहे आणि परमेश्‍वरावर तुमच्या पूर्ण अंत:करणाने भरवसा ठेवणे याचे प्रकटीकरण आहे आणि होय, आपल्या स्वत:च्या बुद्धिवर अवलंबून न राहाणे (जे विशेषत: महत्त्वाचे आहे, कारण पुष्कळवेळेस अशा गोष्टी घडतात ज्या आपणास समजत नाहीत आणि त्याचा अर्थही लागत नाही.

देवावर अधिक विश्‍वास ठेवणे आणि त्याची प्रीति यावर आपणास उत्तेजन देण्यासाठी क्रूसाशिवाय दुसरे काहीही नाही. जेव्हा तुम्हांला जाणीव होईल की येशूमध्ये आम्हां प्रत्येकाला काय देण्यात आले आहे, केवळ आमचा उत्पन्नकर्ता म्हणून नव्हे (योहान 1:14) आणि आम्हांस जीवन देणारा (इब्री 1:3), परंतु आमचा तारणारा म्हणून (प्रकटी 5:9), आपल्याकडे जे काही आहे ते देवाकडे परत आणणारा प्रथम फळ होय, एवढेच आपण करु शकतो.

“परमेश्‍वर केवळ दशमांशच त्याचा स्वत:चा आहे असा दावा करीत नाही तर तो आपणास सांगतो की तो आपण त्याच्यासाठी कसा आरक्षित करावा. तो म्हणतो, ‘आपल्या सर्व उत्पन्नाच्या प्रथम फळाने परमेश्‍वराचा सन्मान कर.’ हे आपणास हे शिकवीत नाही की आपल्या सर्व साधनांचा केवळ आपल्यासाठीच उपयोग करावा आणि देवासाठी शेष राहिलेले घेऊन यावे, हे जरी प्रामाणिक दशमांशापेक्षा अन्यथा असावे. देवाचा भाग प्रथम बाजूला काढू या.” - एलन जी. व्हाईट, काऊन्सल्स ऑन स्टुवर्डशिप, पान 81.

देव म्हणतो जर आपण त्याला प्रथम स्थान दिले, तर “तुमची कोठारे समृद्धीने भरतील” (नीति 3:10). तरी, हे चमत्काराने घडणार नाही; म्हणजे एके दिवशी तुम्ही झोपेतून उठाल आणि तुम्हांस आपली कोठारे भरलेली दिसतील.

त्या ऐवजी, बायबल कारभारीपणाच्या तत्त्वांनी भरले आहे, काळजीपूर्वक नियोजन आणि अर्थिक जबाबदारी आणि देव आम्हांस जे करावयास सांगतो त्याबरोबर आमचा विश्‍वासूपणा ही आमची प्रथम आणि महत्त्वाची जबाबदारी आहे.

`कठीण आर्थिक समयामध्ये देवावर विश्‍वास ठेवण्यास व त्याच्या अभिवचनांवर विश्‍वास ठेवण्यास कसे शिकावे जेव्हा, आपण विश्‍वासू राहाण्याचा प्रयत्न करीत असताना, तुमची कोठारे भरलेली नाहीत ?`