---
title:  तर तुम्ही प्रथम
date:   12/01/2023
---

येशूविषयी असे म्हणण्यात आले आहे की, “लोकसमुदाय त्याचे बोलणे हर्षाने ऐकत” (मार्क 12:37). या मोठ्या जमावामध्ये ज्यांनी त्याला अनुसरले व त्याचे ऐकले ते सर्व या वर्गातील लोक होते. सर्वसाधारण लोक. ते तेच लोक होते ज्यांना डोंगरातून जेवू घालण्यात आले होते आणि ज्यांनी डोंगरावरील प्रवचन ऐकले होते. येशू त्यांना म्हणाला, मूलत: मला ठाऊक आहे की तुम्ही तुमच्या कुटुंबाला पुरविण्यासाठी चिंतित आहात. तुम्ही रोज गरज असलेले अन्न व पाणी याविषयी चिंता करता आणि पोशाख ज्याची तुम्हांला ऊब येण्यासाठी व सुरक्षेसाठी गरज आहे, परंतु येथे मी हा प्रस्ताव मांडतो...

`मत्तय 6:25-33 वाचा. येथे कशाचे अभिवचन देण्यात आले आहे आणि ही अभिवचने मिळण्यासाठी लोकांनी काय करावयाचे होते?`

देवाच्या पुष्कळ अभिवचनांमध्ये द्विपक्षीय कराराचे घटक आहेत. म्हणजे, आशीर्वाद मिळविण्यासाठी, आपण आपला भाग केला पाहिजे.

`यशया 26:3 वाचा. देवाची शांती असण्यासाठी आम्हांस काय करावयास सांगण्यात आले आहे ?`

`1 योहान 1:9 वाचा. आपण जर आपली पापें कबूल केली तर येशू काय करील ?`

`2 इतिहास 7:14 वाचा. येथे देवाच्या प्रस्तावातील “जर” आणि “नंतर” काय आहेत ?`

ही सर्व वचनें आणि इतर पुष्कळ महत्त्वाच्या मुद्द्याची हाताळणी करतात की जरी देव सर्वभौम आहे, जरी देव आमचा उत्पन्नकर्ता आहे आणि जीवन टिकविणारा आहे आणि जरी तारण ही कृपेची देणगी आहे आणि आमच्या बाजूने अयोग्य, तरीही या पृथ्वीवरील महान संघर्षामध्ये तुम्हांला आणि मला भूमिका वठवायची आहे. स्वतंत्र इच्छा, स्वतंत्र निवड या पवित्र देणगीचा वापर करुन, आपण पवित्र आत्म्याच्या सूचनेची निवड करुन तिचे अनुसरण करावे व देव आपणास जे करावयास सांगत आहे ते करावे. जरी देव आपणास आशीर्वाद व जीवन देऊ करीत आहे, तरी आपण शाप आणि मरण याची निवड करु शकतो. देव म्हणतो यात आश्‍चर्य नाही, “तू जीवन निवडून घे म्हणजे तू व तुझा वंश जीवंत राहील.” (अनुवाद 30:19).