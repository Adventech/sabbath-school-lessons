---
title:  दानीएल 8:14 चे 2,300 दिवस
date:   15/05/2024
---

विल्यम मिलर यांनी निरीक्षण केले असता त्यांना असे दिसून आले की संदेष्ट्यांनी ज्या घटनांची भविष्यवाणी केली आहे ती तंतोतंत पूर्ण झाली आहे; आब्राहामाच्या वंशजाचे 400 वर्षें तात्पुरते एका ठिकाणी राहाणे, इस्राएलांचे 40 वर्षें अरण्यामध्ये फिरणे, 70 वर्षें इस्राएलांची गुलामगिरी आणि दानीएलाचे 70 सप्तकें इस्राएलांना देणे (उत्पत्ति 15:13, गणना 14:34, यिर्मया 25:11 आणि दानी 9:24).

`मार्क 1:15, गलती 4:4 आणि रोम 5:6 वाचा. देवाच्या पहिल्या येणाच्या वेळापत्रकाविषयी ही वचनें आपणास काय सांगतात?`

मिलरने भविष्यवाणीचा अभ्यास केला असता, वचनांबरोबर वचनाची तुलना करुन, त्यांनी सार काढला की जर संपूर्ण बायबलमध्ये देवाचे दैवी वेळापत्रक आहे, तर मग प्रभूच्या दुसर्‍या येण्यासाठीही दैवी वेळापत्रक असलेच पाहिजे.

`दानी 8:14 वाचा. 2,300 दिवसांच्या शेवटी कोणत्या घटना घडणार होत्या?`

विल्यम मिलर यांनी लोकप्रिय दृष्टिकोन स्वीकारला “पवित्रस्थानाचे शुद्धिकरण” म्हणजे अग्निद्वारे पृथ्वीचे शुद्धिकरण. त्यांनी अगदी बारकाईने पवित्रशास्त्राचा अभ्यास केला यासाठी की त्यांना इतक्या महत्त्वाच्या घटना समजण्यात दानीएल 8 व दानीएल 9 यातील संबंधाचा त्यांनी शोध लावला. दानीएल 8 मध्ये, देवदूतास सूचना देण्यात आली की, “या पुरुषास हा दृष्टांत समजावून सांग” (दानी 8:16). अध्यायाच्या शेवटी, केवळ हाच भाग, दानीएल 8 चा दृष्टांत, स्पष्टिकरण न करता राहिला (दानी 8:27 पाहा) तो भाग म्हणजे 2,300 दिवस. नंतर देवदूत दानीएलाकडे परत आला आणि घोषित केले की, “मी तुला बुद्धि देऊन चतुर करण्यासाठी आलो आहे.” (दानी 9:22; आणखी दानी 9:23, 25-27 देखील पाहा). हे सर्व त्याला 2,300 दिवसांविषयी समजण्यास मदत होण्यासाठी होते.

आपणास हे ठाऊक आहे कारण, दानीएलास आमंत्रण दिल्यानंतर की “या गोष्टीचा विचार कर व हा दृष्टांत समजून घे” (दानी 9:23). देवदूताचे पहिले शब्द होते की: “तुझे लोक व तुझे पवित्र नगर या संबंधाने सत्तर सप्तकें ठरली आहेत” (दानी 9:24). हा शब्द “ठरली आहेत” म्हणजे प्रत्यक्षात “काढून टाकण्यात आली” आहेत. सत्तर सप्तकें, 490 वर्षें, काढून टाकण्यात येणार होती. परंतु कशातून? 2,300 दिवसांचा दृष्टांत, यांतील दानीएल 8 मधील हाच भाग दानीएलास समजला नाही आणि आता देवदूत त्याचे स्पष्टिकरण करण्यास आला होता.

आणि सत्तर सप्तकांची सुरवात, “यरुशलेमाचा जीर्णोद्धार करण्याची आज्ञा झाल्यापासून” (दानी 9:25), मिलर यांना ठाऊक होते की जर त्यांना ती तारीख माहीत झाली, तर त्याला ठाऊक होईल की 70 सप्तकांची व 2,300 दिवसांच्या भविष्यवाणीची सुरवात कोठे आहे.