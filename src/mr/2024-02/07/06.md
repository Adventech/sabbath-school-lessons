---
title:  सर्वांत दीर्घ भविष्यवाणीचा समयकाळ
date:   16/05/2024
---

`एज्रा 7:7-13 वाचा. पारसी राज्यातील गुलामगिरीतून इस्राएलांना मोकळे करुन मंदिराचा जीर्णोद्धार करण्याचे फर्मान कधी काढण्यात आले?`

पारसी राजा, अर्तहशश्त याने इ. स. पूर्वी 457 मध्ये आज्ञा दिली. दिलेल्या तीन आज्ञांपैकी ही शेवटची आज्ञा होती की यहूद्यांना यरुशलेमास जाऊन मंदिराचा जीर्णोद्धार करण्यास परवानगी द्यावी आणि त्या ठिकाणी त्यांनी पुन्हा मंदिरातील उपासना सुरु करावी. ही तिसरी आज्ञा अतिशय पूर्ण होती आणि ती 2,300 दिवसाच्या भविष्यवाणीची सुरवात होती.

`दानीएल 9:25, 26 वाचा. ह्या सर्व भविष्यवाणीच्या काळाची सुरवात कधी झाली? ही वचनें कोणत्या मुख्य घटनांची भविष्यवाणी करतात?`

या लक्षणीय भविष्यवाणीमध्ये, दानीएलाने भविष्य वर्तविले की “यरुशलेमाचा जीर्णोद्धार करण्याची आज्ञा झाल्यापासून” ते मसीहापर्यंत 69 भविष्यवाणीची सप्तकें किंवा 483 भविष्यवाणीचे दिवस किंवा प्रत्यक्ष वर्षें तथापि आज्ञा इ. स. पूर्वी 457 मध्ये देण्यात आली, 483 वर्षें इ. स. 27 पर्यंत जातात. “मसीहा” हा शब्द “एक अभिषिक्त” असा दर्शवितो. इ. स. 27 च्या शरद ऋतुमध्ये, ख्रिस्ताचा बाप्तिस्मा झाला आणि त्याला अभिषिक्ताचा आत्मा मिळाला (प्रेषित 10:38). त्याच्या बाप्तिस्म्यानंतर, येशू गालीलांत गेला व “देवाच्या राज्याची सुवार्ता सांगू लागला, तो म्हणाला, ‘समय पूर्ण झाला आहे.’ ” (मार्क 1:14, 15).

इ. स. 31 च्या वसंत ऋतुमध्ये, भविष्यवाणीच्या शेवटल्या आठवड्यात बाप्तिस्म्यानंतर 31/2 वर्षांनी, येशूला वधस्तंभावर देण्यात आले. जी अर्पणाची पद्धत देवाच्या कोकर्‍याकडे निर्देश करीत होती ती ख्रिस्ताच्या कॅलव्हरीवरील बलिदानाने संपली. नमुना, नमुना नसणार्‍याला भेटला, आणि त्याचवेळी सर्व त्याग व अर्पणें यांचे औपचारिक विधी संपले.

`दानीएल 9:27 वाचा. 70 सप्तकांची भविष्यवाणी कशी संपेल?`

70 सप्तकें किंवा 490 वर्षें विशेषत: इस्राएलांना देण्यात आली होती, ती इ. स. 34 मध्ये संपली जेव्हा सन्हेद्रिनने शुभवर्तमानाच्या संदेशाचा नकार केला (प्रेषित 6:8-7:60).

2,300 वर्षांच्या भविष्यवाणीमधून 490 वर्षें काढून टाकल्यानंतर भविष्यवाणी पूर्ण होण्यासाठी 1, 810 वर्षें उरली. ही आपणास इ. स. 1844 कडे घेऊन जातात. विल्यम मिलर आणि सुरवातीचे अ‍ॅडव्हेंटिस्ट विश्‍वासणारे यांचा विश्‍वास होता की दानीएल 8:14 मधील पवित्रस्थान ही पृथ्वी होती, आणि त्यांनी अंदाज बांधला की ख्रिस्त पृथ्वीचे अग्निने शुद्धिकरण करण्यासाठी 1844 मध्ये येईल. (शुक्रवारच्या अभ्यासातील तक्ता पाहा).