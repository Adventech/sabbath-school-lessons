---
title:  समयाची अपेक्षा करणे
date:   13/05/2024
---

जरी प्रोटेस्टंट धर्मसुधारकांनी प्रत्यक्ष, दृष्य, ऐकू येणारा व ख्रिस्ताचे वैभवी येणे यावर विश्‍वास ठेवला, हळूहळू बायबलचे सत्य समजणे बदलले. एकोणिसाव्या शतकातील प्रसिद्ध संदेश देणार्‍यांनी अशी शिकवण दिली की ख्रिस्त त्याचे राज्य स्थापन करण्यासाठी या पृथ्वीवर येईल आणि 1,000 वर्षे शांतिची येतील. यामुळे आध्यात्मिक झापड आणि आध्यात्मिक मूल्यांच्या समर्पणाला उदासीनता आली.

त्याचप्रमाणे, ख्रिस्ताच्या शिष्यांनी मसीहाच्या येण्याच्या प्रकाराचा गैरसमज करुन घेतला. त्यांना वाटले की तो एक जिंकणारा योद्धा म्हणून येईल व रोमन गुलामगिरीचे जूं मोडून टाकील, तो नाही जो त्यांना पापाचा दोष व शृंखला यापासून सोडविल. म्हणून, ते त्याच्या येण्याचे स्वरुप समजण्यास अपयशी ठरले.

`प्रेषित 1:9-11; प्रकटी 1:7; आणि मत्तय 24:27, 30, 31 वाचा. प्रभूच्या परत येण्याचे स्वरुप याविषयी ही वचनें आपणास काय शिकवितात?`

जेव्हा ख्रिस्त पहिल्यांदा बाळ म्हणून बेथलेहेमच्या गोठ्यांत आला, तेव्हा फारच थोड्या लोकांना त्याचे येणे ठाऊक होते, परंतु तो जेव्हा दुसर्‍या वेळेस येईल तेव्हा “प्रत्येक डोळा” त्यास पाहिल. प्रत्येक कान त्याच्या येणाच्या वेळी तुतारींचा मोठा आवाज ऐकेल. पृथ्वीवरील प्रत्येक मानव त्याचे गौरव पाहील. आपण फसविले जाऊ नये. पवित्रशास्त्र त्याच्या येण्याच्या वेळी सभोवताली घडणार्‍या घटनांविषयी फारच स्पष्टपणे सांगते.

“बायबलमध्ये ख्रिस्ताच्या दुसर्‍या येण्याचे एक गंभीर पण तरीही अतिशय गौरवी सत्य प्रकट करण्यात आले आहे ते म्हणजे तारणाचे महान कार्य पूर्ण करणे. देवाचे यात्रेकरु लोक, इतक्या दीर्घकाळ त्याच्यापासून दूर राहिले, ‘मरणाच्या राज्यांत व छायेत राहिले, ’ त्याच्या येण्यामध्ये अमूल्य व आनंदाने-प्रेरित अशा आशेचे अभिवचन देण्यात आले आहे, जो ‘पुनरुत्थान व जीवन आहे, ’ त्याच्या हद्दपार केलेल्याना परत घरी आणण्यासाठी.’ दुसर्‍या येण्याचे तत्त्व हे पवित्रशास्त्राचे फार मुख्य तत्त्व आहे. त्या दिवसापासून जेव्हा पहिल्या जोडीने एदेनातून आपले दु:खी पाय बाहेर टाकले. तेव्हापून विश्‍वासाची लेकरें अभिषिक्ताच्या येण्याची वाट पाहात आहेत यासाठी की त्याने नाश करणार्‍याची सत्ता नष्ट करावी आणि त्यांना परत एकदा जे सुख लोक हरवले होते त्यात आणावे. ”—Ellen G. White, The Great Controversy, p. 299.

सुरवातीच्या काळांतील अ‍ॅडव्हेंटिस्ट पुढारी, लुथर वॉरेन, तरुण लोकांना सांगत असत की, “ख्रिस्ताच्या येण्यासाठी तयार असणे म्हणजे तयारी करा व तयार राहा.” ख्रिस्ताचा लवकर परत येण्याचा संदेश हा प्रत्येकासाठी तातडीचे आवाहन आहे यासाठी की आम्ही आमच्या अंत:करणाचे परीक्षण करावे आणि आमच्या आध्यात्मिक जीवनाचे मूल्यमापन करावे. हे देवभिरुपणे जगण्यासाठी पाचारण आहे. ख्रिस्ताच्या परत येण्याचे गौरवी प्रखर प्रकाशामध्ये कोठेही तटस्थता नाही.

`1 थेस्सल 5:2-5 आणि इब्री 9:28 वाचा. ख्रिस्ताच्या येण्याच्या पद्धतीबाबत ही वचनें काय उत्तेजन देतात?`