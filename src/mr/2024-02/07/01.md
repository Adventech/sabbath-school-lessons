---
title:  आशेद्वारे प्रवृत्त करणे
date:   11/05/2024
---

### ह्या आठवड्याकरिता अभ्यास
1 थेस्सल 4:13-18; मत्तय 24:27, 30, 31; 2 पेत्र 1:19-21; दानी 8:14; दानी 9:20-27; एज्रा 7:7-13.

> <p>सुवर्णवचन</p>
> “त्या समयी ते म्हणतील, पाहा हा आमचा देव! याची आम्ही आशा धरुन राहिलो; तो आमचे तारण करील; हाच परमेश्‍वर आहे; याची आम्ही आशा धरुन राहिलो; त्याने केलेल्या तारणाने आपण उल्लास व हर्ष पावू” (यशया 25:9).

पवित्रशास्त्राचा एक मध्यवर्ती विषय म्हणजे येशूचे दुसरे येणे. हा एक सुवर्ण धागा आहे जो बायबलच्या पवित्र पानांतून जातो. एका विद्वानाने अंदाज केला आहे की जुन्या करारांत ख्रिस्ताच्या दुसर्‍या येण्याचे उल्लेख 1, 845 वेळेस केले आहेत. नव्या कराराच्या 260 अध्यायांमध्ये, ख्रिस्ताच्या परत येण्याचे 300 पेक्षा अधिक उल्लेख आहेत. प्रत्येक 25 वचनांला एक उल्लेख आहे. नवीन कराराच्या 27 पुस्तकांपैकी 23 पुस्तकें या महान घटनेचा उल्लेख करतात.

धर्मसुधारणेनंतर युरोपमध्ये फूट आणि संघर्ष (वाद) यामुळे प्रगतीला खिळ बसली, प्रोटेस्टंट पंथाने नवीन जगामध्ये मूळ धरले, त्यात अमेरिकेचा समावेश आहे, ज्यामध्ये पुष्कळ लोकांनी सत्यास उचलून धरण्याचा प्रयत्न केला, त्यात ख्रिस्ताच्या दुसर्‍या येण्याचा समावेश आहे.

त्यामध्ये बॅपटिस्ट शेतकरी विल्यम मिलर हा होता. त्याच्या बायबलच्या अभ्यासामधून, त्याने विश्‍वास ठेवला की येशू लवकर येत आहे, कदाचित तो जीवंत असेपर्यंतही आणि नंतर त्याने तो संदेश गाजविण्यास सुरवात केली. मिलरने मोठी चळवळ सुरु केली, जरी त्याला महान निराशेचा सामना करावा लागला. यामुळे पुष्कळ लोकांना बायबलचे सत्य उघडले गेले जे आजच्या दिवसाशीही समर्पक आहे.

या आठवड्याच्या धड्यामध्ये, आपण परीक्षण करणार आहोत की ख्रिस्ताच्या दुसर्‍या येण्याने विश्‍वासणार्‍यांची हृदयें आनंदाने शतकांनुशतके का भरली आणि आपण या येणार्‍या महान घटनेसाठी कशी तयारी करावी.