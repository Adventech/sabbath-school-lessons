### महान संघर्ष

जर तुम्हांस विचारले, “संपूर्ण बायबलमधून कोणता मध्यवर्ती विषय दिसतो?” तर तुम्ही कसा प्रतिसाद द्याल? येशू? तोरणाची योजना क्रूस? होय, ही तिन्हीही! परंतु हे तीन महत्त्वाचे विषय यापेक्षाही अधिक विस्तृत विषयाच्या विरुद्ध उकल करतात: महान संघर्ष. हा विषय संपूर्ण बायबल व्यापतो, उत्पत्तिच्या पुस्तकातून ते प्रकटीकरणाच्या पुस्तकापर्यंत.

महान संघर्षाची सुरवात स्वर्गांत देवाविरुद्ध लुसिफराच्या बंडाने झाली. या वैश्‍विक संघर्षाच्या हृदयाजवळ देवाच्या प्रीतिचा विषय होता. तो पूर्णपणे प्रेमळ आहे काय? त्याच्या उत्पत्तिसाठी त्याच्या दृष्टिपथांत उत्तम हेतु आहेत काय? किंवा तो एक हुकुमशहा आहे जो केवळ स्वतःच्या स्वार्थाची इच्छा धरतो?

या तिमाहीचे धडे देवाच्या दृष्टिकोणांतून जगाच्या इतिहासाचा मागोवा घेणार आहेत, जसे भविष्यवाणी त्यास प्रकट करते, ख्रिस्ताच्या काळापासून पुढे आपल्या काळापर्यंत व त्यापलिकडे. देवाचा स्वभावच प्रीति आहे, आणि म्हणूनच, त्याची सर्व कृत्यें प्रेमळच आहेत, जरी ही वस्तुस्थिती विनाशी मानवास व देवदूतांससुद्धा नेहमीच स्पष्ट (उघड) नसेल. परंतु देवाची प्रीति महान संघर्ष उघड होत असताना हळूहळू प्रकट केली जाईल. आपण त्याची उंची व खोली क्रूसाद्वारे अधिक स्पष्टपणे पाहू. कॅलव्हरीजवळ, देवाची प्रीति संपूर्ण विश्‍वाला प्रदर्शित करण्यात आली जेव्हा ख्रिस्ताने मानवाचे तारण करण्यासाठी आपले जीवन ओतले, आणि सैतानाचा अंतिम पराभव निश्‍चित केला.

तरीही, लढाई सुरुच आहे. सैतानाने येशूला क्रूसावर मारण्याचा प्रयत्न केला आणि शतकानुतकें, आपण पाहात आहोत की तो देवाच्या लोकांचा नाश करण्याचा प्रयत्न करीत आहे. जरी सैतानाने भयंकररीतीने देवाच्या मंडळीचा छळ केला आणि लाखोंची कत्तल केली, देव नेहमीच आपल्या लोकांबरोबर उपस्थित होता आणि तो त्यांना कधीच सोडणार नाही.

या तिमाहीमध्ये आपण महान संघर्षामधील मुख्य घडामोडींचा मागोवा घेऊ या, याची सुरवात स्वर्गातील बंडाबरोबर करू या. ख्रिस्त आणि सैतान यांच्यामध्ये असलेल्या संघर्षाच्या मध्यवर्ती विषयांचा शोध घेऊ या. आपण वाल्डनसिस या लोकांच्या दुर्दम्य साहस पाहू या जरी त्यांचा भयानक छळ झाला, आणि सुधारणा करणार्‍यांचा निश्‍चय की बायबलचे सत्य आम्ही अनुसरू तेही छळाचा सामना करीत असताना, तसेच साखळदंडाने बांधले असताना, खोड्यात पाय टाकले असताना, आणि शेवटी हुतात्म्याचं मरण सोशीत असताना.

या आध्यात्मिक वीरांच्या विश्‍वासावर भाष्य करताना, एलन जी. व्हाईट म्हणतात, “बायबल हा त्यांचा अधिकार होता, आणि त्याच्या शिकवणीद्वारे त्यांनी सर्व तत्त्वें आणि सर्व दावे यांची परीक्षा घेतली. देवामधील व त्याच्या वचनांमधील विश्‍वासाद्वारे हे पवित्र लोक तारले गेले जसजशी त्यांनी आपली जीवितें वधस्तंभावर दिली.” -The Great Controversy, p. 249.

सुधारणेमुळे सत्याची ज्योत प्रज्वलित झाली ती आजही प्रखरपणे जळत आहे. सुधारकांचा बायबलमधील भक्कम विश्‍वास आणि त्यांना कृपेद्वारे दिलेले तारणाचे आश्‍वासन जे विश्‍वासाद्वारे होते यामुळे अ‍ॅडव्हेंट चळवळ उदयास येण्यास मार्ग तयार झाला, त्याचे मुख्य सुत्रधार विल्यियम मिलर आणि त्यांच्या सारखेच पुष्कळ जगाच्या पाठीवर होते.

सेव्हंथ-डे-अ‍ॅडव्हेंटिस्ट मंडळी देवाने स्थापन केली यासाठी की सुधारकांनी जो पाया घातला होता त्यावर बायबल सत्याची उभारणी करावी जे शतकांनुशतकें दृष्टिआड झाले होते. त्याच्या सेवाकार्याच्या मध्यवर्ती प्रकटीकरण 14:6-12 मधील तीन देवदूतांचा संदेश गाजवायचा होता, देवाचा जगासाठी अंतिम इशारा की जगाचा शेवट जवळ आहे.

या गाजविण्यामुळे सैतानाचा क्रोध उफाळला आहे, प्रेषित योहानाने श्‍वापद असे त्याचे चित्र रेखाटले आहे: “तेव्हा अजगर स्त्रीवर रागावला आणि देवाच्या आज्ञा पाळणारे व येशूविषयीची साक्ष पटविणारे असे तिच्या संतानांपैकी बाकीचे लोक यांजबरोबर लढाई करण्यास तो निघून गेला.” (प्रकटी 12:27). आपण महान संघर्षामधील अंतिम घटनांचा अभ्यास करणार आहोत, यामध्ये सर्व सत्ता व अधिकार आणि नरकावर सत्ता यावर देवाच्या प्रीतिचा विजय याचा समावेश आहे, जी नवे आकाश व नवी पृथ्वी यांच्या उत्पत्तिमध्ये समाविष्ट आहे.

जरी या तिमाहीच्या धड्यांचा आधार बायबल आहे, म्हणून आपण पुस्तकाचा उपयोग करणार आहोत ते आहे महान संघर्ष, जे एलन जी. व्हाईट यांनी लिहिले आहे, हे आमचा प्रचंड विषय अभ्यास करण्यासाठी आराखडा आहे. प्रत्येक धडा ज्या अध्यायावर आधारीत आहे ते याच्या उपयोगास अधिक सुलभ करण्यासाठी आहे जे पुढील अभ्यासासाठी सहयोगी पुस्तक आहे आणि ते इतरांना सांगावे यासाठी की आम्ही अधिक पूर्णपणे “ख्रिस्ताची प्रीति ओळखावी जी बुद्धीस अगम्य आहे” (इफिस 3:19).

कनेटिकट येथील मूळ निवासी (यू. एस. ए.) मार्क फिनले हे जागतिक ख्यातीचे सुवार्तिक आहेत, ते जनरल कॉन्फरन्स येथे 2005-2010 पर्यंत वाईस-प्रेसिडेंट होते. पूर्णवेळ कार्यातून निवृत्त झाल्यानंतर, ते जनरल कॉन्फरन्स अध्यक्षांचे सहायक झाले. पास्टर फिनले आणि त्यांची पत्नी, इर्नेस्टाईन, यांना तीन मुले आणि पाच नातवंडे आहेत.