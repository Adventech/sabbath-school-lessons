---
title:  पवित्रस्थान आणि नियमशास्त्र
date:   26/05/2024
---

`प्रकटी 11:19, निर्गम 25:16, निर्गम 31:18 आणि प्रकटी 12:17 वाचा. पवित्रस्थानांतील परम पवित्रस्थानांत कराराच्या कोशामध्ये काय होते ते ही वचनें कशी सूचित करतात?`

पश्‍चात्तापाचा दिवस हा न्यायनिवाड्याचा दिवस होता. सर्व इस्राएल लोकांना आज्ञा करण्यात येत असे की त्यांनी या घटनेमध्ये पश्‍चातापाने, हृदयाची पडताळणी करुन व सर्व कामापासून स्वत:स दूर ठेऊन भाग घ्यावा (लेवीय 23:29-31 पाहा). केवळ याच दिवशी मुख्य याजक पापाची भरपाई करण्यासाठी परम पवित्रस्थानांत प्रवेश करीत असे. तेथे, निवासमंडपाच्या आतल्या भागांत, कराराचा कोश होता. कोशामध्ये देवाच्या दहा आज्ञा होत्या. त्या दगडी पाट्यांवर लिहिल्या होत्या. कोशाच्या सोनेरी आच्छादनास दयासन असे म्हणण्यात येत असे, जेथे निवासमंडप पापापासून शुद्ध होण्यासाठी रक्त शिंपडत असत. देवाची समक्षतता दयासनावर असलेल्या तेजाने प्रकट होत होती. प्रत्येक अर्पण जे अर्पिले जात होते ते पापी मानवासाठी देवाची दया प्रकट करीत होेते, परंतु पश्‍चात्तापाचा दिवस दाखवितो की पापाची आठवण न्यायनिवाड्याच्या दिवसांपर्यंत ठेवली जाईल (इब्री 10:3) आणि ती खरोखर तेव्हा काढली जाईल जेव्हा ख्रिस्ताच्या रक्तामध्ये विश्‍वासाद्वारे पापापासून शुद्धि होईल (1 पेत्र 1:18, 19). तेथे देवाच्या समक्षतेमध्ये, दया आणि न्याय सुंदरपणे एकत्र केला आहे.

स्वर्गीय पवित्रस्थानामध्ये पाहात असता, प्रेषित योहानाने “तेव्हा स्वर्गातले देवाचे मंदिर उघडले.” ‘त्याच्या मंदिरात त्याच्या कराराचा कोश’ दृष्टिस पडला” हे पाहिले (प्रकटी 11:19). महान संघर्ष या भाष्याची भर टाकतो: “परम पवित्रस्थानांमध्ये-स्वर्गीय पवित्रस्थानांत, दैवी आज्ञा पवित्रपणे ठेवण्यात आली होती-ज्या आज्ञा देव सीनाय पर्वतावर विजांच्या गडगडाटात बोलला होता आणि आपल्या स्वत:च्या हाताने दगडी पाट्यांवर लिहिल्या होत्या. स्वर्गीय पवित्रस्थानांतील देवाच्या आज्ञा ह्या मुळ आहेत, ज्यामधून त्या दगडी पाट्यांवर त्या कोरल्या गेल्या आणि मोशेद्वारे बायबलच्या पहिल्या पाच पुस्तकांत नोंद करण्यात आल्या जी चूक नसलेली प्रत होती. जो कोणी हा महत्त्वाचा मुद्दा समजण्यापर्यंत आला म्हणून त्याला दैवी आज्ञांचे न बदलणारे पवित्र शील पाहाण्याकडे नेण्यात आले. ”- Ellen G. White, The Great Controversy, p. 434.

पूर्वीच्या अ‍ॅडव्हेंटिस्ट विश्‍वासणार्‍यांनी बायबलच्या निवासमंडपाच्या शिकवणीचा अभ्यास केला, त्यांना जाणीव झाली की देवांच्या आज्ञांचे महत्त्व काय आहे आणि देवाच्या आज्ञांच्या हृदयामध्ये शब्बाथ. त्यांनी युक्तिवाद केला की जर स्वर्गीय पवित्रस्थानांत देवाच्या कोशामध्ये देवाच्या आज्ञा चित्रित करण्यात आल्या आहेत, तर मग खात्रीने त्या क्रूसावरुन काढून टाकण्यात आल्या नाहीत.

`शब्बाथाविषयी विचार करा, जो प्रत्येक आठवडी आम्हांकडे न चुकता 1,000 मैल प्रति तास (1, 600 किलोमीटर अंदाजे) येतो. तर ते आपणास उत्पत्तिच्या तत्त्वाच्या महत्त्वाविषयी आम्हांस काय सांगते? दुसर्‍या कुठल्या तत्त्वामध्ये इतके शक्तिशाली व पुन्हा घडण्यासारखे व आठवण करुन देणारे आहे?`