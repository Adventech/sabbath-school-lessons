---
title:  लुसिफर फसवणूक करतो; ख्रिस्त प्रभूत्व मिळवितो
date:   01/04/2024
---

असे कुठलेही तर्कशुद्ध स्पष्टिकरण नाही की लुसिफर, या परिपूर्ण देवदूताला आपल्या अंतःकरणामध्ये गर्व आणि मत्सर यास मूळ धरण्यास का परवानगी देण्यात आली आणि उत्पन्नकर्त्या विरोधात बंडखोरी वाढविण्यात आली. सैतानाचा गर्व उघड बंडखोरीमध्ये पिकला गेला. देव अन्यायी व पक्षपाती आहे असा दोष त्याने लावला. त्याने आपल्या शंकांनी व दोषांनी देवदूतांना दूषित केले.

`प्रकटी 12:8 वाचा. हा परिच्छेद सैतानाच्या फसवणुकीच्या क्षमतेबद्दल काय प्रकट करते? देवाविषयी केलेल्या लबाडीमुळे किती देवदूत त्याच्या बाजूने झाले?`

जेव्हा स्वर्गांमध्ये लढाई सुरु झाली, तेव्हा देवदूतांना निवड करणे भाग होते.-ते येशूला अनुसरतील किंवा लुसिफराला? या स्वर्गांतील लढाईचे स्वरूप काय होते? ही शारीरिक लढाई होती, किंवा विचारांची लढाई, किंवा दोन्हीही? आपणास हे सविस्तर ठाऊक नाही, परंतु संघर्ष शारीरिक असण्याइतपत होता कारण शेवटी सैतान आणि त्याच्या दूतांस “बाहेर टाकण्यात आले,” आणि “स्वर्गांत त्यांचे ठिकाणही आणखी सापडले नाही” (प्रकटी 12:8,9). या लढाईमध्ये काही प्रकारचे शारीरिक घटकही होते.

स्वर्गांतील लढाईविषयी एक गोष्ट निश्‍चित होती. प्रत्येक देवदूताला ख्रिस्तासाठी किंवा ख्रिस्तविरोधी निवड करावयाची होती. ते कोणाला निवडणार होते? कोणाची वाणी ते ऐकणार होते? जे एकनिष्ठ देवदूत होते ते ख्रिस्ताच्या प्रेमळ आज्ञांस आज्ञाधारक राहाणार होते, त्याचवेळी एक तृतीयांश देवदूतांनी सैतानाची वाणी ऐकली, देवाशी विश्‍वासू राहिले नाहीत, व ते स्वर्गांस मुकले. आपणास देखील, जगाच्या इतिहासाच्या संकटाच्या काळांत, ख्रिस्तासाठी किंवा ख्रिस्त विरोधात निवड करण्यासाठी बोलावण्यात आले आहे. आम्ही ख्रिस्ताच्या किंवा सैतानाच्या बाजूस आहोत याची आपणास घोषणा करावयाची आहे.

`उत्पत्ति 2:15-17, निर्गम 32:26, यहोशवा 24:15, 1 राजे 18:20,21, आणि प्रकटी 22:17 वाचा. ही वचनें आपणास महान संघर्षामध्ये कोणती मूळ तत्त्वें शिकवितात?`

जेव्हा देवाने मानवाला उत्पन्न केले, तेव्हा त्याने खोलवर त्यांच्या मेंदूमध्ये विचार करण्याची, उहापोह करण्याची व निवड करण्याची क्षमता कोरली. आपण केवळ रोबोट नाही. आपणास देवाच्या प्रतिरुपांत निर्माण केले, प्राण्यांच्या उत्पत्तिपेक्षा अगदी वेगळे, आमच्या क्षमतेमध्ये नैतिक निवड करण्यासाठी आणि यासाठी की सार्वकालिक आध्यात्मिक तत्वांद्वारे जगावे. स्वर्गांतील लुसिफराच्या बंडानंतर, आणि पतनानंतर, देवाने आपल्या लोकांस त्याच्या प्रीतिस, आणि त्याच्या आज्ञेस प्रतिसाद देऊन त्याची सेवा करण्याची निवड करण्यासाठी बोलाविले.

`स्वर्गांतील लढाईपासून आपण कोणते धडे शिकतो जे आमच्या स्वतःच्या वाईटाबरोबरच्या लढाईशी संबंधित आहेत? जर सैतान या पवित्र देवदूतांस फसवू शकतो, धार्मिक स्वर्गीय देवदूतांना, तर हे त्याच्या आम्हांस फसविण्याच्या वाईट प्रयत्नांबद्दल काय सांगते?`