---
title:  पृथ्वीग्रहाचा समावेश होणे
date:   02/04/2024
---

जेव्हा देवाने पृथ्वी उत्पन्न केली, त्याने ती परिपूर्ण अशी उत्पन्न केली. बायबल म्हणते की त्याने पाहिले की “आपण निर्माण केलेले सर्व बहुत चांगले आहे.” (उत्पत्ति 1:31). पापाचा किंवा वाईटाचा कोठेही डाग नव्हता. परंतु त्याने आदाम व हवेस तेच निवड करण्याचे स्वातंत्र्य दिले जे त्याने लुसिफरास दिले होते. त्याला यापुढे पृथ्वीवर रोबोटस् नको होते जसे त्याला स्वर्गांतही नको होते.

खरे पाहाता, त्याने हे स्वातंत्र्य स्पष्ट करण्यासाठी आपला मार्ग सोडला. त्याने बागेमध्ये एक झाड लाविले व त्यास बर्‍या वाईटाचे ज्ञान करून देणारे झाड असे म्हटले. आणि त्याविषयी आदाम आणि हवेला सांगण्यासाठी त्याने विशेष वेळ काढला कारण त्याची इच्छा होती की त्यांना कळावे की त्यांच्याकडे निवड करण्याची संधी आहे.

सैतान झाडाजवळ आला, आणि हवा तेथे रेंगाळत होती, तो तिला म्हणाला: “तुम्ही खरोखर मरणार नाही; देवाला हे ठाऊक आहे की तुम्ही त्याचे फळ खाल त्याच दिवशी तुमचे डोळे उघडतील, आणि तुम्हांस बरेवाईट कळू लागून तुम्ही देवासमान व्हाल” (उत्पत्ति 3:4,5). दुसर्‍या शब्दांत, जर तुम्ही या झाडाचे फळ खाल्ले, तर तुम्ही अस्तित्वाच्या नवीन वतुर्र्ळात प्रवेश कराल. तुमचे जीवन खळबळजनक होईल. तुम्हाला असा थरार मिळेल जो पूर्वी कधीच तुम्हाला ठाऊक नव्हता. हवे, देव तुमच्यापासून काहीतरी लपवून ठेवीत आहे. येथे, हे खाण्यास मनाई करण्यात आलेले फळ आहे ते घे आणि खा.

जेव्हा हवेने आणि नंतर आदामाने ती निवड केली, तेव्हा त्यांनी तो दरवाजा उघडला जो देव नेहमीसाठी बंद करु इच्छित होता. तो पापाचा दरवाजा होता-तो दरवाजा दुःख, हृदयपीडा, आजार व मृत्युकडे नेणारा होता.

`उत्पत्ति 3:1-3 बरोबर रोम 3:23 आणि रोम 5:12 वाचा. या वचनांमध्ये समान असे काय आहे? पापाच्या अंतिम परिणामांचे वर्णन करा जे संपूर्ण मानवजातिला पीडा देत आहे.`

त्याच्या अगदी गाभ्यामध्ये, पाप हे देवाविरूद्ध बंड आहे, पाप आम्हांस देवापासून वेगळे करते. कारण देव जीवनाचा उगम आहे, आणि देवापासून वेगळे होणे मरणाकडे घेऊन जाते. ते आणखी चिंता, अस्वस्थता, आजार, रोगांकडे घेऊन जाते. आमच्या जगामधील दुःख हे पापाने-भरलेल्या ग्रहावर राहाण्याचा परिणाम आहे. याचा निश्‍चितपणे हा अर्थ नव्हे की आपण नेहमीच दुःख सहन करतो, आपण पाप केले आहे. या ग्रहावर जगण्याद्वारे आपल्या प्रत्येकावर त्याचा परिणाम झाला आहे असा त्याचा अर्थ नव्हे.

`उत्पत्ति 3:15; लेवीय 5:5,6; आणि योहान 1:29 वाचा. आदाम आणि हवेने पाप केल्यानंतर देवाने बागेमध्ये त्यांना कोणते अभिवचन दिले जे त्यांना त्यांच्या निराशेत आशा देणारे होते? बागेमध्ये देवाने कोणत्या सेवेचा पुढाकार घेतला जो त्यांना पुढे शतकांनुशतके पापाच्या समस्येकडे बोट दाखविणार होता?`