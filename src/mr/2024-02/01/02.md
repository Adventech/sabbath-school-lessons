---
title:  स्वर्गांमध्ये लढाई
date:   31/03/2024
---

`प्रकटीकरण 12:7-9 वाचा. हा परिच्छेद आपणास स्वर्गांत अस्तित्वात असणार्‍या स्वातंत्र्याविषयी आणि दुष्टाईचा उगम याविषयी काय प्रकट करतो? जेव्हा लुसिफराने बंड केले, तेव्हा देवाने कुठल्याप्रकारे प्रतिसाद दिला असता?`

ही वचनें बरे आणि वाईट यातील वैश्‍विक संघर्षाचे वर्णन करतात. सैतान आणि त्याच्या दूतांनी ख्रिस्ताविरुद्ध लढाई केली आणि, शेवटी, त्यांना स्वर्गांतून बाहेर टाकण्यात आले. हे अतिशय विचित्र वाटते की स्वर्गांसारख्या परिपूर्ण ठिकाणी लढाईची सुरवात झाली. असे का घडले? प्रेमळ देवाने अशा सैतानी दूतांना उत्पन्न केले काय ज्यांनी या लढाईत पुढाकार घेतला? या दूतांमध्ये असा काय भयंकर दोष होता काय ज्यामुळे ते बंड करण्यास तयार झाले? बायबल अगदी स्पष्टपणे वाईटाच्या उगमाविषयी सांगते. ते या बरे आणि वाईट यांच्या संघर्षामधील पडदा दूर करते.

`यहेज्केल 28:12-15 आणि यशया 14:12-14 यांची तुलना करा, या देवदूताच्या मनामध्ये काय चालले होते ज्याला लुसिफर म्हणण्यात येत होते तो बंड करण्यास प्रवृत्त झाला?`

देवाने सैतानास उत्पन्न केले नाही. त्याने एका झगमगत्या प्रकाशाच्या देवदूतास निर्माण केले त्याचे नांव लुसिफर होते. या देवदूतास परिपूर्ण असे उत्पन्न केले. त्याच्या परिपूर्णतेमध्ये निवड करण्याचे स्वातंत्र्य होते-देवाच्या शासनाचे मूळ तत्व, जे प्रीतिद्वारे चालते, बळजबरीने नव्हे. पापाचा उगम स्वर्गांमध्ये लुसिफराबरोबरच झाला. यासाठी कोणते तर्कशुद्ध असे स्पष्टीकरण नाही की का या परिपूर्ण देवदूताला त्याच्या अंतःकरणात गर्व आणि मत्सर याचे मूळ धरण्यास परवानगी देण्यात आली आणि त्याच्या उत्पन्नकर्त्याच्या विरोधात बंड वाढत जावे.

लुसिफर जो उत्पन्न केलेला होता, त्याच्या मनात जी उपासना केवळ उत्पन्नकर्त्याची होती त्याची अभिलाषा निर्माण झाली. त्याने देवाचे सिंहासन देवाच्या अधिकारावर प्रश्‍न निर्माण करून डळमळीत करण्याचा प्रयत्न केला. त्याच्या बंडामुळे स्वर्गांमध्ये समोरासमोरच्या लढाईस सुरवात झाली.

जरी देवाने दीर्घकाळपर्यंत लुसिफराबरोबर सहनशीलता दाखविली, तरी त्याची इच्छा नव्हती की त्याने त्याच्या बंडाद्वारे सर्व स्वर्ग खराब करावा. “स्वर्गीय सल्लागारांनी लुसिफराला विनवणी केली. देवाच्या पुत्राने त्याच्यासमोर देवाची महानता, चांगुलपणा, आणि उत्पन्नकर्त्याचा न्याय आणि पवित्रता, आणि त्याच्या आज्ञांचा न बदलणारा गुणविशेष सादर केला. देवाने स्वतः स्वर्गाचे शासन स्थापन केले; आणि त्यापासून दूर जाणे, म्हणजे लुसिफराने आपल्या उत्पन्नकर्त्याचा अनादर करणे होय, आणि स्वतःवर उध्वस्तपणा आणणे होय. परंतु इशारा जो प्रीति आणि दयेमध्ये देण्यात आला होता, त्यामुळे केवळ प्रतिकाराचे भावच निर्माण करण्यात आले. ”-एलन जी. व्हाईट, द ग्रेट काँट्रोव्हर्सी, पाने 494, 495.

`वाईटाची हाताळणी करीत असताना आपण देवाच्या शीलाविषयी कोणते धडे घेऊ शकतो?`