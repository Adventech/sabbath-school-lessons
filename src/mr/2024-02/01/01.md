---
title:  सर्व लढाया पाठीमागील लढाई
date:   30/03/2024
---

### ह्या आठवड्याकरिता अभ्यास
प्रकटी 12:7-9, यहेज्केल 28:12-15, यशया 14:12-14, उत्पत्ति 3:15, योहान 17:24-26.

> <p>सुवर्णवचन</p>
> “तेव्हा स्वर्गांत युद्ध झाले; ‘मीखाएल’ व त्याचे दूत अजगराबरोबर युद्ध करण्यास निघाले; आणि त्यांबरोबर अजगर व त्याचे दूत लढले; तरी त्यांचे काही चालले नाही, आणि स्वर्गांत त्यांचे ठिकाणही आणखी सापडले नाही.” (प्रकटी 12:7,8)

जर देव इतका चांगला आहे, तर मग जग इतके वाईट का आहे? प्रीतिचा देव इतकी दुष्टता अस्तित्वांत असण्यास परवानगी कशी देतो? चांगल्या लोकांबरोबरच वाईट गोष्टी का घडतात? या आठवड्याच्या धड्यामध्ये, बरे आणि वाईट यातील युगानयुगाच्या संघर्षाचा आपण शोध घेणार आहोत. याची सुरवात लुसिफराच्या बंडाने स्वर्गांत झाली, आपण पापाचे मूळ आणि देवाची सहनशीलता यांचे परीक्षण करणार आहोत, जेव्हा देव पापाच्या समस्येची हाताळणी करतो.

देव हा अनमोल प्रीतिचा देव आहे. त्याचा स्वभावच प्रीति आहे (1 योहान 4:7,8). त्याची सर्व कृत्यें प्रीतिची आहेत (यिर्मया 31:3). प्रीति कधीच जबरदस्ती, दबाव किंवा कायदेशीरपणे केली जाऊ शकत नाही. एलन जी. व्हाईट चांगल्या प्रकारे सांगतात (लिहितात) की “केवळ प्रीतिद्वारेच प्रीति जागवू शकतो. ”-द डिझाएर ऑफ एजस्, पान 22. निवड करण्याच्या बुद्धीस नाकारणे म्हणजे प्रीति करण्याच्या क्षमतेचा नाश करणे होय, आणि प्रीतिच्या क्षमतेचा नाश करणे म्हणजे खर्‍या आनंदाच्या शक्यतेचे समूळ उच्चाटन करणे होय. देव आपली निष्ठा त्याच्या प्रीतिद्वारे जिंकतो. तो महान संघर्षाची (बरे आणि वाईट) हाताळणी अशाप्रकारे करतो की पाप पुन्हा या जगात पुन्हा कधीही उदयास येणार नाही. देव आपल्या उत्पत्तिच्या कल्याणासाठी नेहमीच कार्य करतो हे संपूर्ण विश्‍वासमोर प्रदर्शित करणे हा देवाचा हेतु होता. देवाच्या प्रीतिच्या भिंगातून जगाकडे पाहत असताना, बरे आणि वाईट याच्या महान संघर्षाच्या प्रकाशात, ते आम्हा प्रत्येकास पुर्नआश्‍वासित करते की सत्याचा असत्यावर विजय होईल आणि आपण ते कायमचे करू.