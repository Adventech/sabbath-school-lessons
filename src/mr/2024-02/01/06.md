---
title:  आमचा मुख्य याजक
date:   04/04/2024
---

येशूने आम्हांसाठी जे काही त्याने क्रूसावर केले ते त्यास आमच्यासाठी स्वर्गात मध्यस्थी करण्यासाठी समर्थ करते. आमचा पुनरुत्थित प्रभू आमचा महान मुख्य याजक आहे, आमचे तारण होण्यासाठी ज्या सर्वाची गरज आहे ते पुरवितो आणि देवाच्या राज्यामध्ये सार्वकालिकपणे राहाण्यासाठी बोलावितो.

`इब्री 4:15,16 आणि इब्री 7:25 वाचा. ही वचनें आपणास ह्या मोहाच्या, दुःखाच्या, आजाराच्या व मरणाच्या जगांत कसे आश्‍वासन देतात?`

वचन सांगते की तो “सर्वप्रकारे आपल्याप्रमाणे पारखलेला होता; आणि ते पुढे म्हणते, “आपल्याला दया प्राप्त व्हावी” आणि “गरजेच्या वेळी सहाय्य होण्यासाठी कृपा मिळावी,”-म्हणून आपण धैर्याने कृपेच्या राजासनाजवळ जाऊ” (इब्री 4:16).

त्यास अधिक सुलभपणे सांगणे म्हणजे, येशू आपणास विश्‍वासमोर त्याच्या धार्मिकतेत पांघरलेले असे सादर करतो, त्याच्या मरणाद्वारे तारलेले, आणि त्याच्या रक्ताद्वारे विकत घेतलेले. जे सर्व आम्ही असावयास हवे होतो, ते तो होता. ख्रिस्तामध्ये आमच्या भूतकाळातील पापासाठी दोषारोपण नाही. ख्रिस्तामध्ये आमचा दोष गेला आहे, आणि त्याच्या सामर्थ्यशाली मध्यस्थीद्वारे, आमच्या जीवनावरची पापाची पकड तुटली आहे. जी साखळी आम्हास बांधून ठेवीत होती ती ढिली करण्यात आली, आणि आम्ही स्वतंत्र झालो.

`योहान 17:24-26 वाचा. बरे आणि वाईट यातील महान संघर्षामध्ये ख्रिस्ताची उत्कट इच्छा काय आहे?`

“जेव्हा महान त्याग करण्यात आला, ख्रिस्त वर घेतला गेला, त्याने देवदूतांचे प्रेम नाकारले जोपर्यंत त्याने आपली विनंती सादर केली नाही: ‘हे पित्या, माझी अशी इच्छा आहे की तू जे मला दिलेले आहेत त्यांनी ही जेथे मी आहे तेथे मजजवळ असावे.’ योहान 17:24. नंतर शब्दांत व्यक्त करता येणार नाही अशी प्रीति व सामर्थ्य याद्वारे पित्याच्या सिंहासनापासून उत्तर आले: ‘देवाचे सर्व दूत त्याच्या चरणी लागोत.’ इब्री 1:6. येशूवर कुठलाही डाग नव्हता. त्याचा अपमान संपला त्याचा त्याग पूर्ण झाला, त्याला असे नांव देण्यात आले जे सर्व नावाच्या वर आहे. ”-एलन जी. व्हाईट, द ग्रेट काँट्रोव्हर्सी, पाने 501, 502. आम्ही त्याच्याबरोबर स्वर्गात असावे यापेक्षा येशू कशाचीही इच्छा धरीत नाही. त्याच्या अंतःकरणाची इच्छा, त्याच्या मरणाचे व मध्यस्थीचे कारण, आमचे तारण करणे आहे. तुमच्या जीवनात विशेष अशी गरज आहे काय? येशूला सांगा. जेथे कोठे दुःख आहे, तेथे तो समाधान आणतो. जेथे कोठे भीति आहे, तेथे तो शांती आणतो. जेथे कोठे दोष आहे, तेथे तो क्षमा आणतो. जेथे कोठे अशक्तपणा आहे, तेथे तो शक्ती आणतो.

`ख्रिस्ताने आमच्यासाठी बलिदान का केले तुम्हास काय वाटते? त्याच्यासाठी आम्ही इतके मोलवान का आहोत?`