---
title:  सर्व अडचणींविरुद्ध विश्‍वास
date:   27/04/2024
---

### ह्या आठवड्याकरिता अभ्यास
स्तोत्र 119:162; योहान 16:13-15; 2 पेत्र 1:20, 21; इफिस 2:8, 9; रोम 3:23, 24; रोम 6:15-18.

> <p>सुवर्णवचन</p>
> “मी तुझ्याविरुद्ध पाप करु नये म्हणून मी आपल्या मनांत तुझे वचन जपून ठेविले आहे.” (स्तोत्र 119:11).

प्रोटेस्टंट धर्मसुधारकांजवळ एकविसाव्या-शतकातील लोकांसाठी त्यांना फारच गरज असलेले असे काहीतरी होते-त्यांच्या जीवनांसाठी हेतु. द एम्टी सेल्फ, या त्यांच्या पुस्तकात, प्रसिद्ध अमेरीकन मानसोपचार तज्ज्ञ फिलिप कुशमॅन त्या लोकांचे वर्णन करतात जे हेतु नसलेले जीवन जगतात. त्यांचा विश्‍वास उथळ असतो. जे खरे महत्त्वाचे आहे त्याच्या थोडक्याची त्यांना चिंता असते आणि त्यांच्याकडे मरणासाठी योग्य असे काहीच नाही, म्हणून त्यांच्याकडे जगण्यासाठी फारच थोडे योग्य आहे.

परंतु प्रोटेस्टंट धर्म सुधारणेमधील लोक (पुरुष, स्त्रिया व लेकरें) नाट्यमयरीतीने वेगळे होते. त्यांच्याकडे जगण्यासाठी योग्य असा हेतु होता. त्यांनी ज्यावर विश्‍वास ठेवला त्याविषयी त्यांना आपुलकी होती आणि ते आपल्या प्रामाणिकपणाशी तडजोड करावयास तयार नव्हते. त्यांचा मूळ विश्‍वास त्यांचा वेगळा न होणारा भाग होता. या विश्‍वासाला नकार देणे म्हणजे त्यांची स्वत:ची ओळख नाकारणे होते. मरणाचा सामना करीत असताना देखील, त्यांना आंतरीक शांती होती.

या आठवड्याच्या अभ्यासामध्ये, धर्मसुधारणेतील उदाहरणांसह, आपण याचा शोध घेऊ की कसे पवित्रशास्त्राच्या जीवन बदलणार्‍या शिकवणीने त्यांना खर्‍या हेतुच्या आधारासाठी व जीवनाच्या खर्‍या अर्थासाठी आधार पुरविण्यात आला. ही सार्वकालिक सत्यें समजणे हे आपणास महान संघर्षाच्या अंतिम संकटासाठी तयार करते, जो संघर्ष बरे आणि वाईट यातील आहे. धर्मसुधारकांनी जी लढाई लढली ती अद्याप संपली नाही आणि आपणास यासाठी बोलावण्यात आले आहे की जेथे त्यांनी सोडली आहे तेथून पुढे आपण लढणे. आपण याचा देखील शोध घेऊ शकतो की आम्ही ज्या आव्हानांचा सामना करीत आहोत त्यापेक्षा आमचा देव किती मोठा आहे, एक देव जो आमच्या जीवनांस अर्थ आणि हेतु देतो जे जगांतील काहीही देऊ शकत नाही.