---
title:  केवळ ख्रिस्त. . . केवळ कृपा
date:   01/05/2024
---

`इफिस 2:8, 9; रोम 3:23, 24; रोम 6:23; आणि रोम 5:8-10 वाचा. तारणाच्या योजनेविषयी ही वचनें काय शिकवितात?`

देवाने तारण ही एक देणगी म्हणून पुरविली आहे. त्याचा पवित्र आत्मा आम्हांस विश्‍वासाद्वारे ख्रिस्ताने जे आम्हांस त्याच्या कॅलव्हरीच्या क्रूसावर मरणाद्वारे पुरविले आहे ते स्वीकारण्यास मदत करतो. येशू, देवाचा दैवी पुत्र, याने आपले परिपूर्ण जीवन आमच्या पापांसाठी भरपाई म्हणून दिले.

दैवी न्याय परिपूर्ण आज्ञाधारकपणाची मागणी करतो. ख्रिस्ताचे परिपूर्ण जीवन आमच्या अपरिपूर्ण जीवनाच्या ठिकाणी उभे राहाते. दैवी आज्ञा ज्या आम्ही मोडल्या आहेत त्या आम्हांस सार्वकालिक मरणासाठी दोषी ठरवितात. बायबल स्पष्ट आहे. आमच्या पापी निवडीमुळे, आम्ही आमच्या जीवनासाठी देवाच्या आदर्शास “कमी पडलो” आहोत. आम्ही पाप केले आहे. एकटे पडल्यामुळे, आपण पवित्र देवाच्या न्यायी, आणि पवित्र मागण्या पूर्ण करु शकत नाही. त्याचा परिणाम म्हणजे आम्ही सार्वकालिक मरणास पात्र आहोत, परंतु चांगली बातमी देखील आहे. प्रेषित पौल आम्हांस आश्‍वासित करतो की, “कारण पापाचे वेतन मरण आहे, पण देवाचे कृपादान आपल्या प्रभु येशू ख्रिस्तामध्ये सर्वकालचे जीवन आहे” (रोम 6:23). ती देणगी आहे, अपात्र असतानाची; जर ती कर्मांद्वारे असती, तर ती आपण मिळविली असती आणि जर असे एकादे एक सत्य आहे जे शुभवर्तमानातून प्रकाशते, तर ते हे आहे की आम्ही तारण विकत घेऊ शकत नाही.

मार्टिन लुथर आणि प्रोटेस्टंट धर्म सुधारकांनी शोध घेतला की ख्रिस्त आणि केवळ ख्रिस्तच त्यांच्या तारणाचा उगम आहे. त्यानंतरच लुथरने ख्रिस्ताच्या कृपेच्या तारणाचा संदेश देणे सुरु केले. त्याच्या हृदयाशी भिडणारा, जीवन बदलणारा संदेश ऐकण्यासाठी लोकांची गर्दी उसळली. त्याचे शब्द पिण्याच्या थंड पाण्यासारखे होते त्यांच्या ओसाड वाटवंटाच्या जीवनांत. लोक मध्ययुगीन मंडळीच्या प्रथांच्या शृंखलांनी बांधले गेले होते आणि शतकानुशतकांच्या जुन्या प्रथा-विधी यांच्या गुलामगिरीत होते त्यामध्ये आध्यात्मिक जीवन पुरविले नव्हते. लुथरच्या बायबलच्या संदेशाने लोकांच्या हृदयाला स्पर्श केला आणि त्यांचे जीवन बदलले.

जसे लुथरने नवा करार वाचला, तेव्हा त्याचे मन देवाच्या चांगुलपणाने भरुन आले. सर्व मानवजातीचे तारण व्हावे ही देवाची इच्छा ऐकून तो आश्‍चर्यचकित झाला. त्या काळात मंडळीच्या पुढार्‍यांकडून हाच प्रसिद्ध दृष्टिकोण शिकविला जात होता की तारण हे काही मनुष्याचे कार्य व काही देवाचे कार्य आहे. लुथरला माहिती झाले की ख्रिस्ताचे क्रूसावरचे मरण सर्व मनुष्यजातीसाठी पुरेसे आहे.

“आमच्या मर्जीप्रमाणे ख्रिस्ताला वागणूक देण्यात आली, यासाठी की त्याच्या मर्जीप्रमाणे आम्हांस वागणूक मिळावी. आमच्या पापासाठी त्याला दोषी ठरविण्यात आले, ज्यामध्ये त्याला कोणताही भाग नव्हता, यासाठी की त्याच्या पवित्रेद्वारे आम्ही नीतिमान ठरावे, ज्यामध्ये आम्हांला कोणताही भाग नव्हता. जे मरण आमचे होते ते त्याने सहन केले, यासाठी की आम्हांस ते जीवन मिळावे जे त्याचे होते. ”- Ellen G. White, The Desire of Ages, p. 25.

किती सामर्थ्यशाली व अद्भूत आहे सारांश शुभवर्तमानाचा, यासाठी की आपण धार्मिकतेमुळे नीतिमान ठरावे “ज्यामध्ये आम्हांस कोणताही भाग नव्हता.” किती मोठे अभिवचन!

`जर तारण देवाचे कार्य ख्रिस्तामध्ये आहे, तर मग आमच्या चांगल्या कर्मांची ख्रिस्ती जीवनात काय भूमिका आहे? आमच्या अनुभवामध्ये चांगल्या कर्मांचे काय महत्त्व आहे याची खात्री आपण कशी करावी, त्यांना आमच्या आशेच्या पायाशिवाय?`