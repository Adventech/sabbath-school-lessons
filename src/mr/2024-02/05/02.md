---
title:  केवळ देवाचे वचन
date:   28/04/2024
---

`स्तोत्र 119:103, 104; स्तोत्र 119:147; आणि स्तोत्र 119:162 वाचा. देवाच्या वचनाकडे दावीदाची वृत्ति कशी होती? याचा धर्म सुधारकांवर कसा प्रभाव पडला आणि आज ते आपल्या जीवनांवर कसा परिणाम करतात?`

बायबल हे धर्मसुधारकांच्या विश्‍वासाचा पाया आणि त्यांच्या शिकवुणकीचे सार होते. त्यांना ठाऊक होते की ते देवाच्या प्रेरित वचनाची हाताळणी करीत आहेत, “देवाचे वचन जे सदाजीवी व टिकणारे आहे” (1 पेत्र 1:23). त्यांनी प्रत्येक वचन साठवून ठेवले. जसजसे त्यांनी त्याची पानें वाचली आणि त्यांतील अभिवचनावर विश्‍वास ठेवला, त्यांचा विश्‍वास बळकट झाला आणि त्यांचे धैर्य नवीन झाले. “म्हणून देवाच्या वचनाच्या सर्व अभिवचनाबरोबर त्यामध्ये तो आम्हांशी वैयक्तिकरीतीने बोलतो, इतके सरळ बोलतो की जसे काही आम्ही त्याचा आवाज ऐकतो. हीच ती अभिवचनें आहेत ज्यामधून ख्रिस्त त्याची कृपा व सामर्थ्य याची आम्हांला देवाण-घेवाण करतो. ती जी पानें आहेत त्या झाडापासून जी ‘राष्ट्रांच्या आरोग्यासाठी उपयोगी आहेत.’ प्रकटी 22:2. मिळालेली, एकत्र केलेली, ती शीलाची शक्ति असावयास हवीत, जीवनाची प्रेरणा आणि जीवन टिकविणारी. इतर कशातही इतके बरे करण्याचे सामर्थ्य नाही. यापेक्षा काहीही धैर्य आणि विश्‍वास देऊ शकत नाही. जी सर्व शरीरासाठी महत्त्वाची उर्जा देते. ”- Ellen G. White, The Ministry of Healing, p. 122.

पवित्रशास्त्र आमच्या दु:खावर आनंद प्रकाशते, आमच्या निराशेवर आशा, आमच्या अंधकारावर प्रकाश. ते आपल्या गोंधळलेल्या स्थितीसाठी दिशा देते, आमच्या गोंधळलेल्या अवस्थेस निश्‍चितता देते, आमच्या अशक्तपणात शक्ति आणि आमच्या अज्ञानांत ज्ञान. जेव्हा आपण देवाच्या वचनावर मनन करतो आणि विश्‍वासाद्वारे त्याच्या अभिवचनावर भरवसा ठेवतो, तेव्हा देवाचे जीवन-देणारे सामर्थ्य आमच्या संपूर्ण शरीरास उर्जा देते,” शारीरीक, मानसिक, भावनिक आणि अध्यात्मिकरीतीने.

धर्मसुधारकांनी आपले मन पवित्रशास्त्राने भरुन टाकले. ते वचनाद्वारे जगले आणि पुष्कळजण वचनामुळे मरण पावले. ते निष्काळजी, आत्मसंतुष्ट, बेपर्वा किंवा उदासीन ख्रिस्ती नव्हते, तसेच त्यांच्या जीवनाचे उथळ समर्पण नव्हते. त्यांना ठाऊक होते की देवाच्या वचनाच्या सामर्थ्याशिवाय, ते सैतानाच्या सैन्याविरुद्ध उभे राहू शकणार नाहीत.

जॉन विक्लिफ यांची तीव्र इच्छा होती की त्यांनी बायबलचे इंग्रजीमध्ये भाषांतर करावे यासाठी की सर्वसाधारण व्यक्तिला ते वाचता यावे व समजावे. कारण ते बेकायदेशीर होते, त्यांच्या विश्‍वासासाठी त्यांच्यावर खटला चालविण्यात आला, फितुर म्हणून दोषी ठरविण्यात आले आणि मरण दंडाची शिक्षा ठोठावण्यात आली. त्याच्या या खटल्या दरम्यान, विक्लिफ यांनी एक प्रामाणिक आवाहन केले. “तुम्ही कोणाबरोबर स्पर्धा करीत आहांत, असे तुम्हांस वाटते? वृद्ध मनुष्य जो कबरेच्या काठावर उभा आहे? नाही! सत्याबरोबर-सत्य जे तुमच्यापेक्षा बळकट आहे, आणि ते तुम्हांवर मात करील.” विली, बुक 2, चाप्टर 13, एलन जी. व्हाईट यांच्या द ग्रेट काँट्रोव्हर्सीमध्ये घेण्यात आले आहे, पान 90. विक्लिफ यांचे मरणासमयींचे शब्द पूर्ण झाले जसा देवाच्या सत्याच्या प्रकाशाने मध्ययुगीन अंधकार निघून गेला.

`संकटसमयी पवित्रशास्त्राने तुम्हांला कोणत्याप्रकारे समाधान दिले?`