---
title:  देवाचे वचन इतरांपर्यंत पोहचविणे
date:   29/04/2024
---

`2 करिंथ 4:1-6 आणि 2 करिंथ 2:14 वाचा. पौलाच्या भरवशाविषयी ही वचनें आपणास काय सांगतात, जरी देवाच्या वचनाचे सत्य गाजवीत असताना ज्या आव्हानांचा त्याला सामना करावा लागला?`

शुभवर्तमानाचे कार्य गाजविण्याचे प्रयत्न करीत असताना प्रेषित पौलाला अनेक अडचणींचा सामना करावा लागला; तरीही, तरी त्याला भरवसा होता की शेवटी देवाच्या वचनाचा विजय होईल, “कारण” जसे त्याने म्हटले, “आपण सत्याविरुद्ध काही करु शकत नाही, पण सत्यासाठी करु शकतो” (2 करिंथ 13:8).

धर्मसुधारकांना देखील अशाच अडचणींचा सामना करावा लागला; तरीही; तरी ते विश्‍वासाद्वारे देवाच्या वचनाशी विश्‍वासू राहिले. हतबल करणार्‍या अडचणींचा सामना करणार्‍या धैर्याचे उदाहरण म्हणजे विल्यम टिंडेल. टिंडेल यांची हीच इच्छा होती की इग्लंडला एक बिनचूक, वाचण्यायोग्य असे बायबलचे भाषांतर द्यावे. त्याने निश्‍चय केला की बायबलचे त्याच्या मूळ भाषेतून भाषांतर करावे आणि विक्लिफच्या भाषांतरामध्ये ज्या काही थोड्या चुका होत्या त्या दुरुस्त कराव्या जे 140 वर्षांपूर्वी लिहिले होते. पुढे टिंडेल याला देखील अटक करण्यात आले व खटला चालविण्यात आला. त्यांची पुष्कळ बायबलची भाषांतरे जी जर्मनीमधल्या वर्म्समध्ये लिहिली होती, ती जप्त करण्यात आली आणि सार्वजनिकरीतीने ती जाळण्यात आली. बेल्जियममध्ये इ. स. 1536 मध्ये त्यांच्यावर खटला चालविण्यात आला. त्यांच्यावर पाखंडीपणाचा दोष लावण्यात आला आणि त्यांना जीवंत जाळण्यात यावे असा निकाल देण्यात आला. त्याला शिक्षा देणार्‍यांनी त्याची गळचेपी केली. त्याचवेळी त्यांनी त्याला खांबाला बांधले आणि नंतर त्याचे शरीर जाळले. त्याचे मरतेवेळीचे शब्द उत्साहाने व मोठ्या आवाजात उच्चारताना ऐकू आले व त्याचा अहवाल असा देण्यात आला जसे, “परमेश्‍वरा, इंग्लडच्या राजाचे डोळे उघड.” देवाने चमत्कारिकरीतीने टिंडेलच्या प्रार्थनेचे उत्तर दिले.

त्याच्या मृत्युच्या चार वर्षांच्या आत, बायबलची चार नवी भाषांतरे प्रकाशित झाली. 1611 मध्ये बायबलचे किंग जेम्स आवृत्ती छापली गेली, आणि ती फार मोठ्या प्रमाणात टिंडेलच्या कार्यावर आधारीत होती. ज्या 54 विद्वानांनी हे कार्य निर्माण केले त्यांनी टिंडेलच्या पूर्वीच्या इंग्रजी भाषांतरातून पुष्कळ घेतले. एक अंदाज असे सूचित करतो की 1611 च्या किंग जेम्स बायबलमधील 76 टक्के टिंडेलच्या बायबलमधून जुना करार घेतला आहे आणि नवीन करार 83 टक्के. 2011 मध्ये बायबलच्या किंग जेम्स आवृत्तीने 400 वा महोत्सव साजरा केला व 1, 000, 000, 000 (एक अब्ज) बायबल पासून एक मैलाचा दगड स्थापित केला. किंग जेम्स आवृत्तीने जगभरामध्ये लाखों लोकांवर प्रभाव टाकला. टिंडेलचा त्याग हा योग्य होता.

ते कितीही कठीण दिसत असले तरी किंवा परिस्थिती कितीही आव्हानात्मक असली तरी, टिंडेल आणि त्याचे बायबलवर विश्‍वास ठेवणारे सहकारी यांनी भरवसा ठेवला की देव त्याच्या इच्छेप्रमाणे सर्वकाही करीत आहे. टिंडेलच्या जीवनाने सार्वकालिकतेसाठी फरक केला.

`दानी 12:3 आणि प्रकटी 14:13 वाचा. ही वचनें कशी टिंडेलच्या जीवनाशी शक्तिशालीपणे जोडली गेली आहेत? आता तुमच्या स्वत:च्या जीवनाचा विचार करा आणि तुमचा इतरांवर प्रभाव. ही वचनें काय उत्तेजन देतात की जी संधी तुम्हांला आहे त्यामुळे तुम्ही सार्वकालिकतेसाठी इतरांवर कसा प्रभाव टाकाल?`