---
title:  जुन्या करारांमधील मृत
date:   03/06/2024
---

`स्तोत्र 6:5, स्तोत्र 115:17, 1 राजे 2:10, 1 राजे 11:43 आणि 1 राजे 14:20 वाचा. ही वचनें मृतांच्या अवस्थेविषयी काय शिकवितात?`

जुना करार आत्म्याच्या अविनाशीपणाबद्दल शिकवीत नाही किंवा ते हे ही शिकवीत नाही की मरणानंतर विश्‍वासू मनुष्य उंच हवेत उडत सार्वकालिकतेसाठी स्वर्गीय सुखांत जात नाही आणि अविश्‍वासू खाली नरकांत जातो, जेथे ते अनंतकाळ जळत राहातात. ते शिकविते की मरण ही झोप आहे. राजे याचे पुस्तक हा विचार व्यक्त करते “ते आपल्या वाड-वडीलांबरोबर झोपी गेले” वाडवडीलांच्या मरणाचे वर्णन करण्यासाठी स्तोत्रकर्ता त्यास “मृत्युनिद्रा” म्हणतो (स्तोत्र 13:3; स्तोत्र 90:5 बरोबर तुलना करा). मरणाचा उल्लेख करीत असताना, ईयोब त्याला झोपेतून कोणी जागे करणार नाही असे म्हणतो (ईयोब 14:12). स्तोत्रकर्ता पुन्हा म्हणतो, “मी जागा होईल तेव्हा तुझ्या दर्शनाने माझी तृप्ति होवो” (स्तोत्र 17:15).

जेव्हा सैन्याचा पराभव करुन नाश करण्यात आला, तेव्हा सैन्याच्या मरणास “गाढ निद्रा” असे म्हटले आहे (स्तोत्र 76:6). मेेलेल्यांची कल्पना शरीरापासून वेगळा झालेला आत्मा जीवंत असलेल्यांशी संपर्क करण्यासाठी घिरट्या घालत आहे हे बायबलचे तत्त्व कधीच नाही, परंतु शुद्ध प्रतिमा पूजन आहे.

मरणाविषयीचे सत्य समजण्यास अपयश येणे म्हणजे सैतानाच्या फसवणुकीस उघड होणे आहे. “पुष्कळजन भूतांच्या आत्म्यांना प्रिय नातेवाईकांचे रुप घेऊन येताना पाहून गोंधळून जातील किंवा मित्र आणि सर्वांत धोकादायक पाखंडी मत घोषित करतील. हे भेट देणारे आपल्या कोमल भावनांस आवाहन करतील आणि चमत्कार करतील की त्यांचा बनावटीपणा टिकून राहावा. आपण त्याचा मुकाबला करण्यासाठी बायबलचे सत्य घेऊन उभे राहावे की मेलेल्यांना तर काहीच समजत नाही आणि जर ते तसे प्रकट होत असतील तर ते सैतानी आत्में आहेत. ”—Ellen G. White, The Great Controversy, p. 560.

`दानी 12:2 आणि ईयोब 19:25, 26 वाचा. मृतांच्या अवस्थेविषयी ही वचनें कोणत्या घटकांची यात भर टाकते?`

मरण ही पुनरुत्थानापर्यंतची विश्रांती आहे. शरीरापासून वेगळा झालेला आत्मा जीवंतांशी संपर्क करण्यासाठी घिरट्या घालीत नाही. जरी विधर्मी लोक आत्म्याच्या जगात विश्‍वास ठेवीत होते, इस्राएल लोकांना देखील समजले की मरण ही पुनरुत्थानाच्या पहाटेपर्यंतची झोप आहे.

जरी आपण मेलेल्यांसाठी रडतो, जे ख्रिस्तामध्ये मरतात त्यांच्याविषयी असा विचार करा: मरणामध्ये ते आपले डोळे झाकतात आणि मग, येशू परत येईपर्यंत कितीही दीर्घकाळ असो, पुढची गोष्ट त्यांना ठाऊक असते ती म्हणजे ख्रिस्ताचे दुसरे येणे. पुनरुत्थानाच्या वेळी कदाचित त्यांचा पहिला विचार असेल की होय व खरोखर येशू पुन्हा परत आला आहे!