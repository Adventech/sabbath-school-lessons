---
title:  'शेवटल्या दिवसांतील गूढवाद: भाग 2'
date:   06/06/2024
---

आमची तारणाची आशा ख्रिस्तामध्ये मुळावलेली आहे. त्याचे रक्ताने भारवलेले हात आम्हांस त्याचा त्याग स्वीकारण्यास विनंती करतात जे आम्हांस अमर्याद मोलाने फुकट देण्यात आले आहे. लवकरच ख्रिस्त आपल्या लोकांवर हक्क सांगण्यासाठी परत येईल. तीताला पत्र 2:13 ख्रिस्ताच्या दुसर्‍या येण्याला “धन्य आशा” म्हणतो.

सैतानाचे ध्येय आहे की या आशेचा नाश करावा. तो चमत्कार चिन्हें व अद्भुतें करील आणि ते सर्वकाही करील जे लोकांना बायबलचे सत्य व ख्रिस्तामधील तारणापासून दूर नेईल.

“देवाच्या आज्ञा पाळणारे व येशूवरील विश्‍वास धरुन राहाणारे पवित्र जन यांचा धीर यावरुन दिसून येतो” (प्रकटी 14:12). अंतिम संघर्षामध्ये, सैतान ते सर्व करील व एकतर लोकांना “देवाच्या आज्ञा पाळण्यापासून” मज्जाव करील किंवा “येशूवरील विश्‍वास” किंवा दोन्हीही. म्हणून, आपणास कुठल्याही शिकवणीपासून सतर्क राहाण्याची गरज आहे, यासाठी की तो चिन्हें, आश्‍चर्यें व चमत्कार यांचे सहाय्य घेईल आणि आपणास अवशिष्टांच्या या दोन स्वरुपापासून दूर ठेवील.

`मत्तय 24:23-27; 2 करिंथ 11:13, 14; आणि 2 थेस्सल 2:9-12 वाचा. ही वचनें सैतानाची फसवणुकीची शक्ति आणि त्याची कार्य करण्याची पद्धत याविषयी आम्हांस काय सांगतात?`

समयाच्या शवेटल्या क्षणांमध्ये, सैतान आपली अंतिम फसवणूक अधिनियमित करील: “अद्भुत शीलाची भीतिदायक दृष्ये लवकरच आकाशात प्रकट होतील, भूतांच्या चमत्कार-करण्याच्या शक्तिचे प्रतीक. सैतानाचे आत्में पृथ्वीवरील राजांकडे जातील आणि सर्व जगांकडे जातील, व त्यांना फसवणुकीत ओढतील आणि त्यांना विनंती करतील त्यांनी सैतानाबरोबर त्याच्या शेवटच्या संघर्षामध्ये एकत्र येऊन स्वर्गीय शासनाविरुद्ध लढावे. या प्रतिनिधीद्वारे, सत्ताधारी आणि प्रजा यांना एकसारखे फसविण्यात येईल. काही लोक मी स्वत: ख्रिस्त आहे असा बनाव करतील आणि जगाच्या तारणार्‍याचे नाव आणि उपासना जी आहे त्यावर दावा सांगतील. ते बरे करण्याचे अद्भुत चमत्कार करतील आणि स्वर्गांकडून प्रकटीकरण मिळाले आहे असे म्हणतील जे पवित्रशास्त्राची साक्ष याच्या विरुद्ध असेल.

“फसवणुकीच्या नाटकाचा महान कृतीचा कळस जवळ येईल, तसा सैतान ख्रिस्ताच्या दुसर्‍या येण्याची बतावणी करील. मंडळी दीर्घकाळापासून तारणार्‍याची येण्याची वाट पाहात आहे जी तिची शेवटची आशा आहे. आता हा मोठा फसवणूक करणारा असे भासवील की ख्रिस्त आला आहे. जगाच्या वेगवेगळ्या भागांत, सैतान स्वत:स मनुष्यांमध्ये एक ऐश्‍वर्यशाली डोळे दिपविणार्‍या प्रकाशाचा, देवाच्या पुत्रासदृष्य वर्णन असणारा असा प्रकट करील जसे योहानाने प्रकटीकरणात दिले आहे. प्रकटी 1:13-15.” Ellen G. White, The Great Controversy, p. 624

`ख्रिस्ताच्या येण्याविषयीचे सत्य समजणे आणि तसेच मृतांची मरणावस्था समजणे, फसविले जाऊ नये म्हणून इतके का महत्त्वाचे आहे?`