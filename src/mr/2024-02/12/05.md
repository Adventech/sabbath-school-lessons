---
title:  आगोटीचा व वळवाचा पाऊस
date:   19/06/2024
---

`योएल 2:21-24 आणि प्रेषित 2:1-4, 41-47 वाचा. पहिल्या शतकांत कोणती भविष्यवाणी पूर्ण झाली? त्याचा प्रभाव काय होता?`

पन्नासाव्या दिवशी पवित्र आत्म्याच्या वर्षावामुळे ख्रिस्ती मंडळीची सुरवात सामर्थ्याने झाली. एका दिवसात तीन हजार लोकांचे परिवर्तन झाले. प्रेषितांची कृत्यें देवाच्या परिवर्तन करणार्‍या कृपेचे चमत्कारानंतर चमत्कार याची नोंद करतो: “पुष्कळ लोकांनी वचन ऐकले व विश्‍वास ठेवला; आणि तेथे आलेल्या लोकांची संख्या पाच हजार इतकी भरली” (प्रेषित 4:4). प्रार्थना करण्यासाठी केवळ 120 विश्‍वासणारे जमले होते, परंतु प्रार्थनेने नाट्यमयरीतीने फरक पडला. मंडळीमध्ये लवकरच हजारों विश्‍वासणार्‍यांची भर पडली. “पुष्कळ याजक देखील विश्‍वासाशी आज्ञाधारक होते” (प्रेषित 6:7). होय, पुष्कळ याजक देखील येशूचे अनुयायी बनले.

जेव्हा यरुशलेमामध्ये शिष्यांचा भयंकर छळ होत होता, ते “सर्व ठिकाणी देवाचे वचन गाजवीत गेले” (प्रेषित 8:4). मंडळ्यांची स्थापना सर्व यहूदीयांत, शोमरोनात आणि गालीलामध्ये झाली (प्रेषित 9:31 पाहा). त्याचे परिवर्तन झाल्यानंतर, प्रेषित पौलाने ख्रिस्त सर्व मेडिटेरॅनियन जगांत गाजविला. थेस्सलनिकरामध्ये, काही यहूद्यांनी शुभवर्तमानास विरोध केला व हे आश्‍चर्यकारक विधान केले: “ज्यांनी जगाची उलटापालट केली ते येथेही आलेले आहेत” (प्रेषित 17:6). ही किती सामर्थ्यशाली साक्ष आहे जी सुरवातीच्या मंडळीने साध्य केली. पवित्र आत्म्याच्या सामर्थ्याने, शिष्य तेव्हा ठाऊक असलेल्या जगांत पोहचले ते देखील फारच कमी काळात. योएलाची आगोटीच्या पाऊसाची भविष्यवाणी पन्नासाव्या दिवशी पूर्ण झाली, परंतु वळवाचा (नंतरचा) पाऊस मोठ्या शक्तिने पडेल जेव्हा पृथ्वीवरील शेवटचे पीक तयार असेल.

`जखर्‍या 4:6; जखर्‍या 10:1; होशेय 6:3; आणि याकोब 5:7, 8 वाचा. या वचनांप्रमाणे, पृथ्वीवरील देवाचे कार्य कसे संपेल?`

“	आगोटी” आणि “वळवाचा (नंतरचा)” पाऊस हे शब्द इस्राएल लोकांच्या सुगी किंवा कापणीच्या हंगामाच्या चक्रातून घेतला आहे. आगोटीचा पाऊस सुरवातीला बी रुजण्यासाठी पडत असे. नंतरचा पाऊस वसंत ऋतुत पिक पिकण्यासाठी पडत असे. शुभवर्तमान गाजविण्यासाठी हे पवित्र आत्म्याचे कार्याचे वर्णन करते. “ज्याप्रमाणे ‘आधीचा पाऊस’ देण्यात आला, पवित्र आत्म्याच्या वर्षावामध्ये जेव्हा शुभवर्तमानाची सुरवात झाली, यासाठी की मूल्यवान बीज तरारुन वर यावे आणि ‘नंतरचा किंवा वळवाचा पाऊस’ पीक पिकण्याच्या वेळेस देण्यात येईल. ”—Ellen G. White, The Great Controversy, pp. 611, 612.