---
title:  देव आणि त्याचे वचन याबरोबर एकनिष्ठता
date:   16/06/2024
---

`नीतिसूत्रें 23:23, योहान 8:32, आणि योहान 17:17 वाचा. कोणता सामान्य धागा या वचनांतून जातो?`

युगानयुगापासून, महान संघर्षाची लढाई ही सत्य व असत्य यामधील आहे. कारण तो लबाड व लबाडाचा बाप आहे (योहान 8:44). येशू हा सर्व सत्याचा लेखक आहे. तो म्हणतो, “मार्ग, सत्य व जीवन मीच आहे” (योहान 14:6). जे सत्य आम्हांस सैतानाच्या फसवणुकीपासून सोडविते ते देवाच्या वचनांत सापडते. बायबल सैतानाचे डावपेच उघड करते आणि देवाची योजना प्रकट करते. पवित्रशास्त्र आमच्या पायांकरिता दिवा आहे (स्तोत्र 119:105). स्तोत्रकर्ता घोषणा करतो की, “तुझ्या वचनांच्या उलगड्याने प्रकाश प्राप्त होतो, त्याने भोळ्यांस ज्ञान प्राप्त होते” (स्तोत्र 119:130). नंतर तो म्हणतो, “तुझे एकंदर वचन सत्य आहे” (स्तोत्र 119:160).

`2 पेत्र 1:16-21 वाचा. भविष्यवाणी विषयी प्रेषित आम्हांस कोणते आश्‍वासन देतो? देवाच्या भविष्यवाणीच्या वचनाचे महत्त्व दाखविण्यासाठी कोणत्या उदाहरणाचा उपयोग करतो?`

आम्ही “कावेबाजपणे योजिलेल्या नीतिकथा” अनुसरल्या नाहीत. देवाच्या भविष्यवाणी पुढील रस्ता प्रकाशित करते. ते आपणास चुकीपासून सत्य ओळखण्यास मदत करते. बायबलशिवाय, आपण मानवी मतांच्या हुक्कीमध्ये सापडलो असतो व सरळपणे फसविले गेलो असतो. “देवाच्या लोकांना पवित्रशास्त्राकडे मार्गदर्शन केले जाते जो त्यांचा खोट्या शिक्षकांच्या प्रभावाविरुद्ध सुरक्षा व अंधकाराच्या आत्म्याच्या फसव्या सत्तेविरुद्ध आहे. सैतान प्रत्येक शक्य असलेल्या साधनाचा उपयोग मनुष्याला बायबलच्या ज्ञानापासून दूर ठेवण्यासाठी करतो; कारण त्याचे सरळ शब्द त्याची फसवणूक प्रकट करतात. . . शेवटची मोठी फसवेगिरी लवकरच आपल्यासमोर उघड होईल. ख्रिस्ताविरोधी आपल्यासमोर त्याचे अद्भुत काम दाखवील. तो विरोधीपणा खर्‍याच्या इतक्या जवळ एकसारखा दिसेल की ते ओळखणे पवित्रशास्त्राशिवाय अशक्य आहे. . . दुसरे नव्हे तर ज्यांनी आपले मन बायबलच्या सत्याने बळकट केले आहे ते शेवटल्या महान संघर्षामध्ये उभे राहातील. प्रत्येक आत्म्यासाठी शोध घेण्याची परीक्षा येईल: मी मनुष्यांपेक्षा देवाच्या आज्ञा पाळू काय? निर्णय घेण्याचा तास आताच हाताजवळ आहे. आमचे पाय देवाच्या न बदलणार्‍या वचनाच्या पाषाणावर रोवले गेले आहेत काय? आपण देवाच्या आज्ञांच्या सुरक्षेसाठी भक्कमपणे उभे राहाण्यास तयार आहोत काय आणि येशूवरील विश्‍वास?” —Ellen G. White, The Great Controversy, pp. 593, 594.

`वरील उतार्‍यामधील प्रश्‍नांचा विचार करा. अंतिम आणीबाणीच्या काळात आम्हांस उभे राहाण्यास काय शक्ती देईल? देवाच्या वचनाचा अभ्यास करण्यापासून आम्हांस काय दूर ठेवते? आपण वैयक्तिक आनंदासाठी सत्याबरोबर काय तडजोड करु?`