---
title:  आशेद्वारे उल्हासित करणे
date:   25/04/2024
---

`इब्री 2:14, 15 वाचा. मध्ययुगातील विश्‍वासणांर्‍यांनी महान संघर्षाचा प्रत्यक्ष अनुभव कसा घेतला?`

विश्‍वासू वाल्डनसिस भयंकर छळाचा सामना करीत असता असे काय होते ज्याने त्यांना आनंद झाला? कशामुळे हस्स आणि जेरोम, टिंडेल, लॅटिमर आणि मध्ययुगीन काळांतील हुतात्म्यांना अग्नी आणि तलवार याचा सामना करण्यास धैर्य मिळाले? देवाच्या अभिवचनांमधील विश्‍वास. त्यांनी ख्रिस्ताच्या अभिवचनावर विश्‍वास ठेवला: “कारण मी जीवंत आहे आणि तुम्हीही जीवंत राहाल” (योहान 14:19). त्यांना त्याचे सामर्थ्य जीवनाच्या मोठ्या संकटांमध्ये पुरेसे सापडले. त्यांना ख्रिस्ताच्या दु:खामध्ये सहभागितेद्वारे आनंद देखील सापडला. आणि त्यांचा विश्‍वासूपणा हा जगासाठी सामर्थ्यशाली साक्ष होती.

त्यांनी काय होते व काय असणार या पलिकडे पाहिले, त्यांना ठाऊक होते की, ख्रिस्ताच्या पुनरुत्थानाद्वारे मरण हा हरलेला शत्रु होता. या धैर्यवान पुरुष व स्त्रियांसाठी मरणाचे दडपण तोडण्यात आले. ते देवाच्या वचनाच्या अभिवचनास चिकटून राहिले आणि विजयी असे बाहेर आले.

`योहान 5:24; योहान 11:25, 26 आणि 1 योहान 5:11-13 वाचा. ही अभिवचनें आम्हांस वैयक्तिकरीतीने काय आश्‍वासन देतात? संकटाच्या जीवनामध्ये ते आपणास कशी मदत करतात?`

जॉन हस्स तुरुंगवास, अन्याय व मरण यांचा सामना करीत असताना अडखळला नाही. महीनोन् महीने तो तुरुंगात झुरला. थंडी आणि ओलसर स्थितीमुळे त्याला ताप भरला त्याने जवळजवळ त्याचा प्राणच घेतला होता. तथापि, देवाच्या कृपेने त्याला वाचविले. त्याच्या अंतिम शिक्षेअगोदर कितीतरी आठवडे तो दु:ख सहन करीत असताना, स्वर्गाच्या शांतीने त्याचा आत्मा भरुन गेला. ‘मी हे पत्र लिहित आहे, ’ तो आपल्या मित्राला म्हणाला, ‘माझ्या तुरुंगामध्ये आणि माझ्या या हातातील बेड्यामुळे, माझ्या मरणाच्या शिक्षेचा निकाल उद्या असेल. . . जेव्हा येशू ख्रिस्ताच्या मदतीद्वारे आपण भविष्यातील जीवनांत स्वादिष्ट शांतीसह पुन्हा भेटू, तुला ठाऊक होईल की दयाळू देव माझ्याबरोबर कसा राहिला, किती प्रभावीपणे त्याने मला माझे मोह व संकटें यात सहाय्य केले आहे. ’ —Bonnechose, vol. 2, p. 67.  त्याचा कालकोठडीच्या दु:खामध्ये त्याने खर्‍या विश्‍वासाचा भविष्यातील विजय पाहिला. ”- Ellen G. White, The Great Controversy, pp. 107, 108.

प्रेषित पौलाचा सल्ला आज आपणास अधिक संबंधाने बोलतो. “आपल्या आशेची कबुली अढळ राखावी; कारण ज्याने वचन दिले तो विश्‍वसनीय आहे.” (इब्री 10:23). ज्याप्रमाणे भूतकाळांतील युगांमध्ये देवाच्या अभिवचनांनी त्याच्या लोकांस वाचविले, तसेच ते आज आपणास वाचवित आहेत.

`ख्रिस्तासाठी सर्व काही हरणे याचा अर्थ काय? शेवटी, खरोखर तुम्ही काय हरता? (मार्क 8:36 पाहा.) वाल्डनसिस आणि धर्मसुधारक यांच्यापासून आपण कोणते धडे शिकतो जे आपणास पृथ्वीच्या अंतिम संघर्षात वाचवितील?`