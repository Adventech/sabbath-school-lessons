---
title:  सत्यासाठी उभे राहाणे
date:   20/04/2024
---

### ह्या आठवड्याकरिता अभ्यास
दानी 7:23-25; प्रकटी 12:6, 14; यहूदा 3, 4; प्रकटी 2:10; प्रेषित 5:28-32; स्तोत्र 19:7-11; 1 योहान 5:11-13.

> <p>सुवर्णवचन</p>
> “जसा मोशाने अरण्यात सर्प उंच केला तसेच मनुष्याच्या पुत्राला उंच केला पाहिजे; यासाठी की जो कोणी विश्‍वास ठेवितो त्याला त्याच्या ठायी सार्वकालिक जीवन प्राप्त व्हावे.” (योहान 3:14, 15).

आजचे तुर्कस्थानच्या समुद्रकिनारी वसलेले इझमीर नगर एकेकाळी बायबल काळांतील स्मुर्णा नगर होते, ज्याचा उल्लेख प्रकटीकरणाच्या पुस्तकात करण्यात आला आहे. हे पुरातन नगर ज्याची लोकसंख्या जवळजवळ 100,000 होती त्याची पहिल्या व दुसर्‍या शतकात भरभराट झाली. ते समृद्ध नगर होते आणि ते रोमशी एकनिष्ठ होते.

वर्षांतून एकदा, स्मुर्णा नगरातील रहिवाशांना आज्ञा देण्यात येत असे की त्यांनी रोमन दैवतांना धूप जाळावा. तसेच दुसर्‍या शतकामध्ये, स्मुर्णामध्ये भरभराटीला आलेला ख्रिस्ती समाज होता, तसेच पुष्कळ मान्य करणार नव्हते. पॉलिकार्प, सुरवातीच्या काळातील मंडळीचा पुढारी, याला स्मुर्णाच्या सार्वजनिक चौकात हुतात्मा व्हावे लागले, क्रूसावर टांगून जाळण्यात आले कारण त्याने आपल्या प्रभुचा विश्‍वासघात करण्यास नकार दिला आणि रोमी देवांना धूप जाळण्याचे नाकारले. जेव्हा त्याला शेवटचे विचारण्यात आले की ख्रिस्ताचा धिक्कार कर, तेव्हा या वयोवृद्ध मनुष्याने उत्तर दिले, “ऐंशी आणि सहा वर्षें मी त्याची सेवा केली, आणि त्याने माझे काहीच वाईट केले नाही. मी माझ्या राजाविषयी दुष्टतेने का बोलू ज्याने मला वाचविले आहे?

शतकांनुशतकें, पुरुष आणि स्त्रियांनी हुतात्म्याचे मरण अनुभवन्याची तयारी दर्शविली पण त्यांनी आपला ख्रिस्तांमधील विश्‍वास सोडला नाही. त्यांच्या त्यागाने आमचे धैर्य पुन्हा प्रज्वलित झाले. ख्रिस्ताशी त्यांच्या समर्पणाची गोष्ट आमची स्वत:ची एकनिष्ठा पुन्हा नवीन करते. या आठवडी आपण काही बायबल तत्त्वांकडे पाहाणार आहोत ज्यांनी सुरवातीला वाल्डनसिस आणि नंतर धर्मसुधारकांना प्रवृत्त केले, जसे हस्स आणि जेरोम, परमेश्‍वराशी विश्‍वासू राहाणे मग परिस्थिती काहीही असो-जरी त्याच सत्तेकडून मरणाची धमकी आली ज्यांनी पॉलिकार्पला ठार मारले: रोम, परंतु आता पोपच्या काळांत.