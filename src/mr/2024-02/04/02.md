---
title:  छळणूक तरीही विजयी
date:   21/04/2024
---

`दानीएल 7:23-25 आणि प्रकटी 12:6, 14 वाचा. या परिच्छेदामध्ये भविष्यवाणीच्या कोणत्या काळाचा उल्लेख केला आहे?`

जेव्हा केव्हा देवाचे लोक त्याच्याशी विश्‍वासू राहिले, सैतानास क्रोध येतो. त्यानंतर बहुतेक वेळेस छळास सुरवात होते. दानीएल संदेष्ट्याने त्या समयाचे वर्णन केले आहे, जो त्याच्यासाठी भविष्यांत होता, जेव्हा मध्ययुगीन मंडळी “विरुद्ध लढाई करील” आणि देवाच्या लोकांचा “छळ” करील (दानी 7:21, 25). योहान या त्याच समयाचे वर्णन जेव्हा देवाच्या मंडळीला जबरदस्तीने अरण्यात पळून जावे लागले असे करतो, जेथे तिचे एक समय आणि दोन समय व अर्धा समय पोषण केले जाईल (प्रकटी 12:14). प्रकटीकरण 12:6 म्हणते, “स्त्री (मंडळी) अरण्यामध्ये पळून गेली जेथे देवाने तिच्यासाठी जागा तयार केली होती.” अरण्यामध्ये देवाच्या लोकांचे पोषण झाले. त्याच्या वचनाने त्यांना बळ दिले आणि टिकवून ठेवले व त्याच दीर्घ व अंधकारमय समयाच्या पोपच्या सत्तेखाली महान संघर्ष वाढला.

देवाच्या लोकांना त्यांच्यासाठी देवाने, “तयार केलेली” जागा सापडली. जीवनाच्या मोठ्या आव्हानामध्ये, देव नेहमीच आपल्या विश्‍वासू अनुयायांसाठी जागा तयार करतो. त्यांच्या मोठ्या संकटाच्या काळांमध्ये, त्याच्या लोकांना त्याची प्रीति व चिंता यामध्ये आश्रय सापडला. (स्तोत्र 46 पाहा).

1,260 दिवस आणि एक समय, दोन समय आणि अर्धा समय जो प्रकटीकरण 12:6, 14 मध्ये आहे दोन्ही एकाच काळाचा उल्लेख आहे. (3 1/2 समय किंवा वर्षें x 360 दिवस प्रत्येक वर्षांत = 1,260 दिवस). बायबलची भविष्यवाणी पुष्कळवेळेस चिन्हें व दर्शकें यात लिहिली जाते. दानीएल आणि प्रकटीकरण यांच्या भविष्यवाणीच्या भागांत, भविष्याचा एक दिवस हा प्रत्यक्ष एक वर्ष आहे. हे दिवस-वर्ष तत्त्व आपणास गणना 14:34 आणि यहेज्केल 4:6 मध्ये सापडते.

दिवस-वर्ष यांचे तत्त्व केवळ या दोन वचनांवरच आधारीत नाही, तर मोठ्या पवित्रशास्त्रीय पायावर. विल्यम शिया, इतिहासकार आणि जुन्या कराराचा विद्वान, संपूर्ण जुन्या करारांतून या तत्त्वांसाठी तेवीस ओळींचे बायबल पुरावे देतो. बायबलचे स्पष्टिकरण करणार्‍यांनी याचा उपयोग शतकांनुशतके केला आहे.

व्हिसिगॉथ, वँडालस आणि ऑस्ट्रोगॉथस ह्या टोळ्या होत्या ज्यांची तत्त्वें रोमच्या अधिकारीक शिकवणीपेक्षा वेगळी होती. 1,260 दिवसांची सुरवात तेव्हा झाली जेव्हा यापैकी शेवटची टोळी, ऑस्ट्रोगॉथस् हिला रोम राज्यातून हाकलून लावण्यात आले. इ. स. 538. हा आध्यात्मिक अंधकाराचा काळ इ. स. 1798 पर्यंत सुरु राहिला, जेव्हा नेपोलियनचा जनरल बर्थियर याने पोपला रोममधून काढून टाकले. या दीर्घकाळांमध्ये अगणित ख्रिस्ती लोकांना हौतात्म स्वीकारावे लागले कारण त्यांनी देवाच्या वचनाचे पालन केले. मरणामध्ये सुद्धा, ते विजयी झाले. ख्रिस्तामध्ये ते दोषपासून मुक्त झाले आणि पापाच्या सत्तेखालूनही, “कोकर्‍याच्या रक्ताद्वारे” मात केली. ख्रिस्ताचा क्रूसावरील सैतानावरचा विजय हा त्यांचा विजय होता. जरी ते मरण पावले, तरी त्यांचे मरण हे ख्रिस्त परत येईपर्यंत विश्रांती आहे.

`बायबलची पूर्ण झालेली भविष्यवाणी तुमचा विश्‍वास कसा बळकट करते?`