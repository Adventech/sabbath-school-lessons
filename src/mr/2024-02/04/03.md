---
title:  प्रकाश अंधकार घालविते
date:   22/04/2024
---

`यहूदा 3, 4 वाचा. येथे कोणता इशारा देण्यात आला आहे आणि तो शेवटल्या ख्रिस्ती मंडळीला कसा लागू होतो?`

यहूदाचे पुस्तक कधीतरी इ. स. 65 च्या आधी विश्‍वासू ख्रिस्ती लोकांना लिहिण्यात आले जे “देवपित्याच्या ठायी प्रिय आणि येशू ख्रिस्तासाठी राखून ठेवण्यात आलेले असे” (यहूदा 1:1). या विश्‍वासू अनुयायांना विनंती करण्यात आली की, “तरी पवित्रजनांच्या एकदाच स्वाधीन केलेल्या विश्‍वासाचे समर्थन करण्यासंबंधी बोध तुम्हांस लिहून पाठविण्याचे मला अगत्य वाटले. कारण पूर्वीच नेमलेली कित्येक मनुष्यें नकळत आत शिरली आहेत. . . ती आपल्या देवाची कृपा पालटून तिला कामातुरपणाचे स्वरुप आणितात” (यहूदा 1:3, 4). हा सल्ला विश्‍वासणार्‍यांना मध्ययुगीन काळांत महत्त्वाचा होता कारण विधर्मी प्रथांचा मंडळ्यामध्ये महापूर आला होता आणि मानवी रीतिरिवाजाने देवाच्या वचनाशी तडजोड केली. पुष्कळ शतकं, लोक जसे वाल्डनसिस, पवित्रशास्त्राच्या सत्यासाठी वीर असे उभे राहिले. त्यांचा विश्‍वास होता की केवळ ख्रिस्तच त्यांचा एकमेव मध्यस्थ आहे आणि बायबल त्यांच्या अधिकाराचा संपूर्ण उगम. “प्रत्येक युगामध्ये देवासाठी साक्षीदार होते-ज्या मनुष्यांनी ख्रिस्तामध्ये आनंद व्यक्त केला जसे देव आणि मनुष्य यांच्यामध्ये एकच मध्यस्थ, ज्यांनी बायबल हेच केवळ जीवनाचा नियम आहे असे मानले आणि खरा शब्बाथ पवित्रपणे पाळला. ”—Ellen G. White, The Great Controversy, p. 61.

`प्रकटी 2:10 वाचा. देव जे मृत्युचा सामना करीत आहेत व त्यात जे त्याच्याशी विश्‍वासू आहेत त्यांना कोणते अभिवचन देतो?`

हे शब्द स्मुर्णा येथील मंडळीला लिहिण्यात आले होते. नगराचा एक संरक्षक देव डायनीसियस (ऊळेपूीर्ळीी) होता, उत्सवाची व सुपीकता यांचा देव. जेव्हा डायनीसियसचा याजक मरतो, तेव्हा त्यांच्या मरणाच्या यात्रेमध्ये त्यांच्या डोक्यावर मुगुट ठेवण्यात येई. योहान जो मुगुट आहे ज्याला मरणाच्यावेळी डोक्यावर घालतात त्याला विरोध करतो कारण जीवनाचा मुगुट त्यांच्या डोक्यावर असणार आहे जे दुष्टाईच्या शक्तिवर विजयी झाले आहेत. जीवनाचा मुगुट त्यांना सादर करण्यात येईल ज्यांनी ख्रिस्तासाठी संकटें, अडचणी, दु:ख आणि मरण सोसले आहे.

जीवनाचा मुगुट ह्या विश्‍वासू अनुयायांना ख्रिस्तासाठी मरण सहन करण्यास प्रेरणा देतो. जीवनाचा मुगुट विश्‍वासणार्‍यांना आव्हानात्मक परिस्थितीमध्ये नेहमीच चालना देतो. त्याने वेदना आणि छळ याद्वारे वाल्डनसिस यांना प्रेरणा दिली. त्यांना ठाऊक होते की ते एके दिवशी येशूला पाहातील व त्याच्याबरोबर सार्वकालिकपणे राहातील. जीवनाचा मुगुट आमच्याशी देखील बोलतो: कदाचित आता आपण संकटातून जाऊ, परंतु जीवनाचा मुगुट आमची वाट पाहात आहे म्हणून आपण आपली दृष्टि येशूवर केंद्रित करावी.

`आव्हानात्मक समयामध्ये काय तुम्हांस उत्तेजन देते? तुम्हांस कशाची भीति वाटते? त्या समयांसाठी तुम्ही कोणत्या अभिवचनांवर दावा सांगता?`