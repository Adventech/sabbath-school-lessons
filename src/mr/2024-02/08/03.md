---
title:  परम पवित्रस्थानामध्ये
date:   20/05/2024
---

`लेवीय 16:21, 29-34; लेवीय 23:26-32; आणि इब्री 9:23-28 वाचा. पुरातन काळांतील इस्राएलांमध्ये पश्‍चात्तापाचा दिवस इतका महत्त्वाचा का होता?`

याजक वर्षाच्या प्रत्येक दिवशी सेवा करीत होते, परंतु प्रायश्‍चित्ताच्या दिवशी, ज्याला हिब्रूमध्ये योम किप्पूर (धेा घर्ळििीी) असे म्हणत असत, तेव्हा सर्व इस्राएल लोकांचे डोळे निवासमंडपाकडे फिरत असत. लेवीय 16 आणि 23 हे अध्याय प्रायश्‍चित्ताच्या दिवसाविषयी सविस्तर सूचना देतात. सर्व नियमित कृती बंद होत असे. सर्वजण उपवास करीत असत. त्याचवेळी प्रमुख याजक त्यांच्यासाठी परम पवित्रस्थानांत देवाच्या उपस्थितीत जात असे, तेव्हा लोक आपल्या अंत:करणाचे परीक्षण करीत असत. ते देवाला नम्रतेने व अंत:करणापासून शोधीत असत.

जो कोणी पश्‍चात्तापाच्या दिवशी दु:खाने “व्यथित” होत नसे त्याला “काढून टाकण्यात” येत असे, तो कधीही निवडलेल्या लोकांचा भाग राहात नसे (लेवीय 23:27, 29). पश्‍चात्तापाच्या दिवशी, मुख्य याजक देवाच्या बकर्‍याचे रक्त पवित्रस्थानांत नेत असे आणि त्याला दयासनावर शिंपडल्यानंतर त्याला सोनेरी वेदीच्या शिंगावर लावीत असे आणि तसेच पितळेच्या वेदीवरही, संपूर्ण निवासमंडपाचे संपूर्ण शुद्धिकरण. जेव्हा त्याने “समेटाचा शेवट” केला असेल, तेव्हा मुख्य याजक आपले हात जीवंत बकर्‍यावर ठेवीत असे आणि इस्राएलांची पापें कबूल करीत असे. नंतर त्याला अरण्यात नेऊन छावणीपासून कायमचे वेगळे केले जात असे (लेवीय 16:20-22).

रोजच्या सेवेमध्ये रक्त निवासमंडपात पाठविले जात असे, पापाची नोंद दाखवली जात असे (यिर्मया 17:1) आणि त्याची अंतिम निरवानिरव करण्याची जबाबदारी देवाची असे. आता, पश्‍चात्तापाच्या दिवशी, ते निवासमंडपातून बाहेर काढले जात असे आणि पाप वाहून नेणार्‍या बकर्‍याच्या डोक्यावर ठेवावा, हे सैतान सादर करते आणि पापाच्या समस्येविषयी त्याची अंतिम जबाबदारी प्रकट करते.

बकर्‍याला लांब अरण्यात सोडून देण्यात येते यासाठी की पश्‍चात्तापाच्या दिवसाच्या शेवटी, देवाला शुद्ध निवासमंडप व शुद्ध लोक असतील. स्वर्गीय पवित्रस्थानांमध्ये, ख्रिस्त आमच्यासाठी प्रथम पवित्रस्थानांत सेवा करतो व आता 1844 पासून परम पवित्रस्थानांत, 2,300 दिवसांच्या शेवटी.

आपण या मोठ्या न्यायनिवाड्यातून येशूमुळे जाऊ, जो आमचा मध्यस्थ आहे. एलन जी. व्हाईट म्हणतात, आम्ही त्याच्या“धार्मिकतेने नीतिमान ठरतो, ज्यामध्ये आम्हांला भाग नव्हता. ”-द डिझाएर ऑफ एजस्, पान 25. या धार्मिकतेचा परिणाम म्हणजे-ती आमच्या खाती जमा होते-आपण आपल्या शरीराला यातना देतो, जे पापांपासून मागे फिरणे आहे. याचा अर्थ आपण दुष्टाईच्या स्वीकारण्याच्या समाधानकारक स्थितीमध्ये नाही किंवा आम्ही सबब सांगत नाही किंवा पापाचा आनंद घेण्यासाठी त्यास चिकटून राहात नाही. त्याऐवजी आपण कृपेमध्ये वाढतो आणि पवित्रतेचे जीवन जगतो.

`आज आपल्या जीवनांमध्ये प्रायश्‍चित्ताच्या दिवसाचे महत्त्व काय आहे? ते आपण कसे जगतो यावर त्याने का परिणाम करावा?`