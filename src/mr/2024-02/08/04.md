---
title:  न्यायनिवाडा आला आहे
date:   21/05/2024
---

`दानीएल 7:9, 10 याची प्रकटीकरण 14:6, 7 याबरोबर तुलना करा. या दोन परिच्छेदांमध्ये कोणती समानता आहे?`

न्यायनिवाडा हा महत्त्वाचा विषय संपूर्ण बायबलमध्ये आहे. “सगळ्या बर्‍या वाईट गुप्त गोष्टींचा न्याय करिताना देव सगळ्या कृत्यांची झाडाझडती घेईल” (उपदेशक 12:14). येशू त्याच्या श्रोत्यांना भविष्यातील न्यायनिवाड्याकडे निर्देश करतो, जेव्हा “ ‘की मनुष्यें जो प्रत्येक व्यर्थ शब्द बोलतील त्याचा हिशेब त्यांस न्यायाच्या दिवशी द्यावा लागेल’ ” (मत्तय 12:36). प्रेषित पौल म्हणतो, “तो अंधारातील गुप्त गोष्टी प्रकाशित करील आणि अंत:करणातील संकल्पही उघड करील” (1 करिंथ 4:5). संदेश आणणारा देवदूत योहानास म्हणाला, “त्याची (देवाची) न्यायनिवाडा करावयाची घटिका आली आहे” (प्रकटी 14:7).

`प्रकटी 22:10-12 वाचा. जेव्हा येशू परत येईल, तेव्हा सर्व मानवजातीचे नशीब काय असेल? योहानाला कोणती स्पष्ट घोषणा करण्यात आली?`

जेव्हा तपासाचे कार्य थांबेल, जेव्हा सर्व युगांतील लोकांचे खटले, यांचे परीक्षण होईल व निर्णय घेतला जाईल, जे स्वत:स ख्रिस्ताचे अनुयायी समजतात, तेव्हा आणि तोपर्यंत नाही, कृपेचा काळ बंद होईल आणि दयेचा दरवाजा बंद होईल. एका वाक्यांत सांगायचे तर, ‘जे तयार होते ते त्याच्याबरोबर लग्नाच्या मेजवानीला आत गेले: आणि दरवाजा बंद झाला, ’ आपणास तारणार्‍याच्या अंतिम सेवेद्वारे शेवटास नेण्यात येईल, त्या समयांपर्यंत जेव्हा मनुष्याच्या तारणाचे महान कार्य पूर्ण होईल. ”- Ellen G. White, The Great Controversy, p. 428.

आपणास न्यायनिवाड्याची भीति बाळगण्याची गरज नाही. ख्रिस्ताद्वारे, क्षमाशीलता आमची आहे, दोषांपासून मुक्तता आमची आहे. देवभिरुपणाचे जीवन जगण्याचे सामर्थ्य आमचे आहे, आणि अंतिम विजय आमचाच आहे.