---
title:  येशू, न्यायनिवाड्यामध्ये आमचा वकील (मध्यस्थ)
date:   23/05/2024
---

`इब्री 10:9-14 वाचा. हा परिच्छेद याजकाची पृथ्वीवरील निवास मंडपातील सेवा आणि येशूची स्वर्गीय पवित्रस्थानांतील सेवा यात कोणता फरक प्रकट करतो?`

एकदाच आणि सर्वांसाठी, पापांसाठी एक परिपूर्ण बलिदान म्हणून ख्रिस्त क्रूसावर मरण पावला. त्याच्या स्वर्गीय पवित्रस्थानांतील याजकीय सेवेद्वारे आम्हांस पवित्र केले. आता तो परम पवित्रस्थानांत प्रवेश केला असता, तो आमचा वकील म्हणून न्यायनिवाड्यात उभा राहातो (1 योहान 2:1 पाहा). “त्या अर्थी ख्रिस्त ‘बहुतांची पापें स्वत:वर घेण्यास’ एकदाच अर्पिला गेला, आणि जे त्याची वाट पाहातात त्यांस तारणासाठी पापविरहित असा दुसर्‍याने दिसेल” (इब्री 9:28). आता राहिले ते हेच की, मजसाठी नीतिमत्त्वाचा मुगूट ठेविला आहे तो त्या दिवशी नीतिमान न्यायाधीश प्रभु मला देईल; आणि तो केवळ मलाच नव्हे तर “त्याचे प्रकट होणे ज्यांस प्रिय झाले आहे” त्या सर्वांसही देईल (2 तीमथ्य 4:8).

`इब्री 6:19, 20 वाचा. त्याचे अनुकरण करण्यास तो आम्हांस का आमंत्रित करीत आहे, आणि आम्ही त्याचे अनुकरण करीत असता आम्हांस काय सापडते?`

“स्वर्गीय पवित्रस्थानांत मनुष्याच्यावतीने ख्रिस्ताची मध्यस्थी ही तारणाच्या योजनेसाठी जितकी आवश्यक आहे जितके त्याचे क्रूसावरील मरण होते. त्याच्या मरणाच्यावेळेस त्याने ते कार्य सुरु केले आणि त्याच्या पुनरुत्थानंतर वर स्वर्गांत जाऊन पूर्ण करण्यास सुरवात केली. विश्‍वासाद्वारे आपण पडद्याच्या आंत प्रवेश केला पाहिजे ‘जेथे येशू अग्रगामी असा आपल्याकरिता आत गेला आहे.’ इब्री 6:20. तेथे कॅलव्हरीच्या क्रूसावरील प्रकाश प्रकाशतो. तेथे आपणास तारणाच्या रहस्याचा स्पष्ट दृष्टिकोण मिळेल. मनुष्याचे तारण साध्य होईल तेही स्वर्गाने मोजलेल्या अमर्याद किंमतीवर; जे अर्पण करण्यात आले ते देवाच्या मोडलेल्या आज्ञांच्या हक्काने मागितलेल्या बरोबर होते. येशूने पित्याच्या सिंहासनाकडील मार्ग उघडला, आणि त्याच्या मध्यस्थीद्वारे जे त्याच्याकडे विश्‍वासाने येतात त्यांच्या प्रामाणिक इच्छा देवासमोर सादर कराव्यात. ”- Ellen G. White, The Great Controversy, p. 489.

तारणाची योजना ही परिपूर्ण योजना आहे की ज्याद्वारे महान संघर्ष समस्या सोडविली जाऊ शकते व या ग्रहाला सैतानाच्या पकडीतून सोडविता येते. येशूच्या जीवनाने गरजवंत जगाला देवाची प्रीति प्रकट केली आणि पाहाणार्‍या विश्‍वाला देखील. त्याच्या मरणाने पापाचे भेसूर रुप प्रकट केले आणि सर्व मानवजातीला तारण पुरविले. स्वर्गीय पवित्रस्थानांतील त्याची मध्यस्थी भरपाईचा लाभ प्रत्येकास पुरवितो जो विश्‍वासाने ते घेण्यास पुढे जातो.

`ख्रिस्ताचे क्रूसावरचे मरण त्याच्या स्वर्गांतील पवित्रस्थानांतील मध्यस्थीशी कसे संबंधित आहे आणि तारणाच्या योजनेसाठी न्यायनिवाडा इतका आवश्यक का आहे?`