---
title:  देवाच्या प्रीतिचा विजय
date:   22/06/2024
---

### ह्या आठवड्याकरिता अभ्यास
प्रकटी 22:11, 12; यिर्मया 30:5-7; स्तोत्र 91:1-11; यिर्मया 25:33; प्रकटी 21:2; प्रकटी 20:11-15.

> <p>सुवर्णवचन</p>
> “आणि मी राजासनातून आलेली मोठी वाणी ऐकली. ती म्हणाली: ‘पाहा’, ‘देवाचा मंडप’ मनुष्यांजवळ आहे, त्यांजबरोबर ‘देव आपली वस्ती करील;’ ते त्याचे लोक होतील, ’ आणि देव स्वत: ‘त्यांजबरोबर राहील.’ तो त्यांच्या ‘डोळ्यांचे सर्व अश्रु पुसून टाकील;’ यापुढे मरण हे नाही; शोक, रडणे व कष्ट हीही नाहीत; कारण पाहिले ते होऊन गेले” (प्रकटी 21:3, 4).

आपण भविष्याचा सामना आशेने करु शकतो. जरी आव्हानात्मक समय येत आहे, ज्या काही दु:खातून आपणास जावयाचे आहे, ज्या कठीण समयांत आपणास टिकावयाचे आहे, ज्या काही खेदाचा अनुभव आपणास घ्यावयाचा आहे, जर आपणास आशा असली की एक चांगला दिवस येत आहे, तर मग आपण आज हेतूपूर्ण व आनंदाचे जीवन जगू. फ्रँकलिन डी. रुझवेल्ट हे 1933-1945 पर्यंत अमेरीकेचे प्रेसिडेंट होते, तो अमेरीकेच्या इतिहासामधील अतिशय कठीण काळ होता. पोलिओमुळे त्यांना अपंत्व आले होते आणि मदतीशिवाय त्यांना चालता येत नव्हते. त्यांनी एकदा लिहिले, “आपण नेहमीच आशा धरली आहे तसेच विश्‍वास, व निश्‍चित मत बनविले आहे की यापुढे चांगले जीवन आहे, क्षितिजापलिकडे, चांगले जग आहे. अल्बर्ट आईनस्टाईन, जगातील एक फार हुशार मनुष्य, त्यांनी लिहिले, भूतकाळांतून शिका, आजसाठी जगा, उद्याची आशा धरा.” आल्फ्रेड लॉड टेनिसन, एक प्रसिद्ध इंग्शिल कवी व्हिक्टोरिया राणीच्या काळांत, एकदा त्यांनी लिहिले, “येणार्‍या वर्षाच्या उंबरठ्यावरुन आशा हसत येते, कानांत कुजबुजते ‘सर्व काही आनंदी होईल.’ ”

या तिमाहीचा शेवटला धडा, इतिहासातील सर्वांत उत्सुकतेच्या काळांतील ख्रिस्ताची जगासाठी टिकणारी प्रीति आणि त्याचा महान संघर्षातील संपूर्ण विजय, बायबलचे शेवटले पुस्तक, प्रकटीकरण, आपणास आज, उद्या व अनंतकाळासाठी आशा देते.