---
title:  1000 वर्षांच्या काळांतील न्यायनिवाडा
date:   26/06/2024
---

`प्रकटी 20:4-6 वाचा. 1000 वर्षांच्या काळांत धार्मिक काय करतील; आणि ते का महत्त्वाचे आहे?`

1000 वर्षांच्या काळांत, धार्मिकांना प्रत्यक्ष हे निरीक्षण करण्याची संघी मिळेल की देवाने न्यायाने आणि प्रीतिने पापाच्या समस्येची कशी हाताळणी केली. पुष्कळ गोष्टींविषयी देवाला प्रश्‍न विचारण्याची संधी कोणाला नको असेल? आता, 1000 वर्षाच्या काळांत स्वर्गामध्ये, तारण पावलेल्यांना ते प्रश्‍न विचारण्याची संधी मिळेल. जर कोणी प्रियजन किंवा मित्र स्वर्गांमध्ये हजर नसेल, तर ज्यांचे तारण झाले आहे त्यांना देवाचा निर्णय पूर्णपणे समजण्याची संधी मिळेल. एका नवीन प्रकारे, पूर्वीपेक्षाही अधिक जोरदारपणे, तारलेल्यांना आकलन होईल की देवाने पृथ्वीवर जगलेल्या प्रत्येक मनुष्याला तारण्यासाठी किती जोरदार प्रयत्न केले. त्यांना नव्याने जाणीव होईल की ज्यांना स्वर्गांत प्रवेश मिळाला नाही ते तेथे त्यांच्या स्वत:च्या वैयक्तिकरीतीने ख्रिस्ताला नाकारल्यामुळे नाहीत. आणि त्यानंतरच देव अंतिम न्यायनिवाडा आणील, दुसरे मरण, ज्यांचा नाश झाला आहे-त्यांच्यासाठी सार्वकालिक नाश.

`प्रकटी 20:7-9 वाचा. 1000 वर्षांच्या काळाचा शेवट कसा होईल? सैतान आणि त्याचे साथीदार यांचा शेवट काय?`

1000 वर्षें, सैतानाला मोहांत पाडण्यासाठी किंवा फसविण्यासाठी एकही व्यक्ति सापडणार नाही. तो आणि त्याचे दूत पापाचा भयंकर परिणाम दाखविण्यासाठी एकटेच असतील. 1000 वर्षांच्या काळाच्या शेवटी, मेलेल्या दुष्ट लोकांना त्यांच्या न्यायाचा सामना करण्यासाठी पुन्हा उठविले जाईल आणि त्यांचे शेवटचे बक्षीस मिळविण्यासाठी उठविले जाईल (प्रकटी 20:5).

आता सैतानाकडे अफाट सैन्य असेल. जरी सैतानाला महान संघर्षामध्ये पराभवानंतर पराभव स्वीकारावे लागले, तरी तो ज्यांना तारण मिळाले नाही अशांचा अफाट घोळका पाहून उत्तेजित होईल. तरीही आता तो आपली बंडखोरी, संपवावयास तयार नाही, तो बाहेर जाऊन “या राष्ट्रांना” फसवील. सैतान त्यांना प्रेरणा देईल की शेवटी आणखी शेवटचा मोठा प्रयत्न करु या व देवाचे उच्चाटन करु या आणि त्यांचे स्वत:चे राज्य स्थापन करु या. हा शब्द “गोग व मागोग” या शब्दाचा उपयोग सैतान आणि त्याचे सर्व युगांतील तारण न पावलेले यांचे दर्शक आहे. सैतान आणि त्याचे अनुयायी “संत आणि प्रिय नगरीच्या छावणीस वेढा घालतील” (प्रकटी 20:9).

1000 वर्षांच्या शेवटी, केवळ सर्वच दुष्टांना उठविण्यात येणार नाही, तर पवित्र नगरी, नवे यरुशलेम, स्वर्गांतून पृथ्वीवर उतरेल (प्रकटी 21:2)! संतजन 1000 वर्षे नव्या यरुशलेमात ख्रिस्ताबरोबर राहात व राज्य करीत होते आणि आता, 1000 वर्षांच्या शेवटी, नगर देवाबरोबर या पृथ्वीवर उतरेल, येशू, देवदूत व सर्व तारण पावलेले देखील. प्रत्येकजण महान संघर्षाच्या अंतिम लढाईसाठी उपस्थित राहील. पाप आता संपूर्णपणे काढून टाकण्याच्या मुळावर असेल.

`देवाच्या शीलाविषयी अंतिम न्यायनिवाड्याच्या समय काय म्हणतो?`