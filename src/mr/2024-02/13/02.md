---
title:  संकटाच्या काळांतील आशा
date:   23/06/2024
---

`प्रकटी 22:11, 12; दानी 12:1, 2; आणि यिर्मया 30:5-7 वाचा. दुसर्‍या येण्यापूर्वी कोणत्या घटना घडतील?`

मानवी कृपेचा काळ बंद असता संकटाच्या काळाला सुरवात होईल, “कोणतेही राष्ट्र निर्माण झाल्यापासून कधीही आले नाही असे संकट त्या समयी येईल.” प्रकटीकरण 16 शेवटल्या सात पीडांचे वर्णन करते ज्या दुष्ट जगावर ओतल्या जातील, परंतु ज्याप्रमाणे इजिप्तवर पीडा टाकण्यात आल्या होत्या, त्याप्रमाणेच देवाचे लोकांचे त्यापासून रक्षण केले जाईल. दानीएलाचे अभिवचन पाहा: “तुझ्या लोकांपैकी ज्यांची नांवे वहीत लिहिलेली आढळतील ते सर्व त्या वेळी मुक्त होतील” (दानी 12:1). हा “जीवनी पुस्तकाचा” उल्लेख असेल (फिलिप्पै 4:3; प्रकटी 13:8; प्रकटी 20:12, 15; प्रकटी 22:19 पाहा). जर आपण येशूशी विश्‍वासू राहिलो, तर आपली नांवे जीवनी पुस्तकातून पुसून टाकली जाणार नाहीत (प्रकटी 3:5).

`1 योहान 3:1-3, योहान 8:29, आणि योहान 14:30 वाचा. येणार्‍या संकटाच्या काळांसाठी केवळ कोणती तयारी पुरेसी आहे?`

संकटाच्या काळांत, देवाच्या लोकांचा येशूबरोबर वैयक्तिक संबंध असेल तो इतका खोलवर असेल की काहीही त्यास बदलू शकणार नाही. त्यांची पूर्ण इच्छा असेल की सर्व गोष्टीत त्याला आनंद द्यावा यासाठी की, पवित्र आत्म्याच्या कार्याद्वारे, तो जितका शुद्ध आहे तितकेच असतील. ख्रिस्ताच्या हृदयामध्ये असे काहीही नव्हते ज्याने सैतानाच्या फसवणुकीस प्रतिसाद दिला. आपण त्याच्या शीलाची ही बाब परावर्तित करु शकतो.

`स्तोत्र 27:5, स्तोत्र 91:1-11, आणि प्रकटी 3:10-12 वाचा. संकट समयासाठी देव आपणांस कोणत्या अभिवचनाचे आश्‍वासन देतो?`

असे काही आहेत की संकटाच्या काळांत मध्यस्थाशिवाय जगणे या विचाराचा गैरसमय करुन घेतला आहे. येशू त्याचे स्वर्गीय पवित्रस्थानांतील मध्यस्थीचे कार्य तेव्हा बंद करील जेव्हा प्रत्येकाने त्याच्यासाठी किंवा त्याच्या विरोधांत अंतिम निर्णय घेतला आहे. परंतु याचा अर्थ हा नव्हे की या काळात आपण एकटे आहोत, आपल्या स्वत:च्या शक्तिवर विश्‍वास ठेवून, येशूने आपणास आश्‍वासन दिले आहे की तो नेहमी आम्हांबरोबर असेल (मत्तय 28:20). विश्‍वास भरवसा ठेवतो जेव्हा तो पाहू व भरवसा ठेवू शकत नाही जेव्हा तुमच्या भोवतीच्या जगाचे तुकडे होत असतील. संकटसमयाच्या काळांत, आमचा विश्‍वास बळकट होतो आणि अनंतकाळासाठी आमची उत्सुकता वाढते यासाठी की आमची एक इच्छा आहे की येशूबरोबर सार्वकालिकतेमध्ये जगावे.