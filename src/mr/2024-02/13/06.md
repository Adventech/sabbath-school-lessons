---
title:  दोन सर्वकाळ (सार्वकालिक काळ)
date:   27/06/2024
---

`2 करिंथ 5:10; रोम 14:10, 11; आणि प्रकटी 20:11-15 वाचा. दुष्टांना पुन्हा जीवनांत उठविणे याविषयी ही वचनें काय सांगतात?`

पापाची समस्या सोडविली जावी म्हणून दुष्टाई पुन्हा कधीच उदयास येऊ नये, प्रत्येकाची अशी खात्री झाली पाहिजे की देव आपल्या सर्व मार्गांत प्रामाणिक आणि न्यायी होता. शेवटी, सर्वजण महान संघर्षामधील देवाच्या न्यायासमोर गुडघे टेकतील व खात्री देतील, सैतान आणि त्याचे दुष्ट दूत देखील आणि देवाविरुद्धच्या बंडखोरीसाठी कुठलेही समर्थन देऊ शकणार नाहीत. एलन जी. व्हाईट यांचेकडून ही समज पाहा: “नोंदणीची पुस्तकें उघडल्याबरोबर आणि येशूची दृष्टि दुष्ट लोकांवर पडली असता, त्यांनी केलेल्या प्रत्येक पापाबद्दल त्यांचा विवेक जागा होईल. ते पाहातील की शुद्धता आणि पवित्रता यापासून कुठे ते बहकले गेले, गर्व आणि बंडखोरीने त्यांनी देवाच्या आज्ञांचे उल्लंघन कसे केले. आकर्षक मोहांनी त्यांना पापांत पडण्यास कसे उत्तेजन दिले, आशीर्वाद परत फिरले, देवाचे संदेश देणारे यांचा तिरस्कार केला, इशार्‍यांचा अस्वीकार केला, दयेच्या लाटा हट्टीपणा, अपश्‍चात्ती हृदयांपासून परत फिरल्या-असे दिसत होते की सर्वकाही अग्निच्या अक्षरात लिहिले आहे. . .

“सर्व दुष्ट जग देवाच्या आरोपाखाली स्वर्गीय शासनाविरुद्ध देशद्रोह केला म्हणून उभे राहिले. त्यांनी केलेल्या गोष्टीसाठी त्यांच्या बाजूने लढण्यासाठी कोणीही नाही; त्यांच्याकडे कुठलेही कारण नाही; आणि सार्वकालिक मरणाची शिक्षा त्यांच्यावर उच्चारण्यात आली. ”- The Great Controversy, pp. 666, 668.

`प्रकटी 20:9; स्तोत्र 37:20; आणि मलाखी 4:1, 2 वाचा. हे उतारें पाप आणि पाप्यांचा अंतिम नाश आणि धार्मिकांचे बक्षीस या विषयी आम्हांस कोणता दृष्टिकोण देतात?`

चांगली बातमी ही आहे की सैतान व त्याचे दुष्ट दूत यांचा अग्नी व गंधकाने नाश होईल. पाप आणि पापी भस्म होतील. प्रकटीकरण 20:9 प्रमाणे, स्वर्गातून अग्नि उतरला आणि त्याने त्यास खाऊन टाकिले, आणि त्यास सार्वकालिकपणे यातना देण्यात आल्या नाहीत. पुढचे वचन हा भाव व्यक्त करते “युगानयुगपर्यंत.” संदर्भावर अवलंबून राहाता, “युगानयुग” ह्या शब्दाचा अर्थ नेहमीच “शेवट नसणारा” असा नाही, पण काहीतरी संपूर्णपणे साध्य होत नाही तोपर्यंत. (निर्गम 21:6; 1 शमु. 1:22, 28; यहुदा 7; आणि 2 पेत्र 2:4-6 पाहा). ज्यांचा नाश झाला आहे त्यांच्यासाठी, नाशच नाश करण्याच कृती नव्हे, सार्वकालिक आहे. देव हा सार्वकालिक यातना देणारा नव्हे.

`शेवटी, आमच्यासाठी दोन सार्वकालिकता थांबल्या आहेत. ज्यांचा नाश झाला आहे, दुर्दैवाने त्यांना “वेतन” मिळणार आहे जे त्यांनी कमविले आहे-सार्वकालिक मरण. मग का, आमची एकमेव आशा ज्यासाठी आम्ही पात्र आहोत ते मिळविणे नव्हे, जे मरण आहे, जे येशूच्या धार्मिकतेवर विश्‍वास ठेवण्यात सापडते?`