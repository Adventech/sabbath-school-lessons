---
title:  पृथ्वीवरील 1000 वर्षांचा काळ
date:   25/06/2024
---

प्रकटीकरण 19 येशूच्या येण्याच्या नाट्यमय चित्रिकरणाने संपते आणि दुष्टांचा नाश. परंतु गोष्ट येथेच संपत नाही. तर प्रकटीकरण 20 आपणास असा काळ जो 1000 वर्षांपर्यंत जाईल त्याची सुरवात दाखविते, ज्याला “एक हजार वर्षांचा काळ असे म्हटले आहे.

`प्रकटी 20:1-3 वाचा. येशू येईल तेव्हा सैतानाची स्थिती काय असेल?`

प्रकटीकरण 20:1-3 ची वर्णशैली ही सूचक (प्रतिकात्मक) आहे. सैतानाला खरोखर साखळदंडाने बांधून त्याला आगाधकूपात टाकण्यात आले. 1000 वर्षांसाठी त्याला या ओसाड व लोक नसलेल्या पृथ्वीवर बांधून ठेवण्यात आले. जी परिस्थिती त्याने स्वत: निर्माण केली त्यानेच त्याला बांधण्यात आले. 2 पेत्र 2:4 मध्ये, आपण वाचतो की सैतान आणि त्याचा दूत यांना “अंधकारच्या साखळीने” शिक्षेसाठी आरक्षित करण्यात आले. सैतानाला परिस्थितीच्या साखळदंडाने पृथ्वीवर बांधण्यात आले, तेथे मोहांत पाडण्यासाठी कोणीही नाही. 1000 वर्षें, तो नासधूस, नाश आणि अनर्थ पाहील जो त्याच्या बंडखोरीने निर्माण केला आहे.

“आगाधकूप” यासाठी ग्रीक शब्दाचा अनुवाद तोच शब्द ज्यापासून आपणास आपला इंग्रजी शब्द मिळतो (रलूीी) म्हणजे “अत्यंत खोल विवर” हाच शब्द सेपटुजिएंट मध्येही वापरण्यात आला आहे म्हणजे जुन्या कराराचे ग्रीक भाषांतर, जे उत्पत्तिच्या सुरवातीला जशी ती आकार विरहित होती तशीच तिची स्थिती होईल.

`यिर्मया 4:23-26 आणि यिर्मया 25:33 वाचा. बायबलचा भविष्यकर्ता (संदेष्टा) या दृष्याचे कसे वर्णन करतो?`

संदेष्टा येथे ख्रिस्ताच्या दुसर्‍या येण्याच्या वेळी घडणार्‍या विनाशकारी नाशावर भर देतो आणि या 1000 वर्षांच्या काळांत पृथ्वीवर एकही मनुष्य जीवंत असणार नाही. सैतान आणि त्याच्या दुष्ट दूतांना त्यांच्या बंडखोरीमुळे पृथ्वीवर जो गोंधळ झाला त्यावर विचार करण्यास सोडले जाईल. संपूर्ण विश्‍व पुन्हा एकदा नव्याने ओळखील की पापाचे वेतन मरण आहे. देव पापाच्या समस्येची हाताळणी करतो की ती पुन्हा कधीच उद्भवू नये (नहूम 1:9). मुख्य तीन प्रकारे देव हे करतो. एक, तो आपली अमर्यादीत प्रीति, तीव्र इच्छा आणि अथक परिश्रमाने सर्व मानवजातिला तारण्यासाठी प्रकट करतो. दोन, तो आपला न्याय, प्रामाणिकपणा व धार्मिकता प्रकट करतो. तीन, विश्‍वाला पाप आणि बंडखोरी यांचे परिणाम पाहाण्यासाठी परवानगी देतो.