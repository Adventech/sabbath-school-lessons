---
title:  'समेट: सैतानाचे हुशारीचे डावपेच'
date:   14/04/2024
---

`योहान 14:6 याची योहान 8:44 बरोबर तुलना करा. या दोन वचनांमध्ये आणि सैतान याच्या शीलामध्ये कोणता विरोधाभास पाहाण्यास मिळतो?`

येशू जे काही म्हणतो ते खरे आहे कारण तो सत्याचा लेखक आहे. सत्य हे सर्व-बुद्धिवान, सर्व-प्रेमळ, सर्व-ठाऊक असणार्‍या देवाकडून पुढे येते. तो सर्व वास्तविकता आणि सर्व सत्य याचा पाया आहे.

या विरुद्ध, सैतान लबाड आहे व लबाडाचा बाप आहे. लबाडी, फसवणूक, चुकीची माहिती व सत्यास विद्रुप करण्यास तयार आहे यासाठी की देवाच्या लोकांना बहकवून दूर घेऊन जावे. त्याने हवेला बागेमध्ये सत्याचे विद्रूपीकरण करुन फसविले, तिच्या मनांत शंका निर्माण केली, आणि देव जे म्हणाला ते त्याने निर्लज्जपणे नाकारले. सैतानाचे विधान, “तुम्ही खरोखर मरणार नाही,” फळ खाण्याच्या संदर्भामध्ये, हे देव जे म्हणाला त्याच्या पूर्णपणे विरुद्ध आहे. शतकानुंशतके, सैतानाने हेच डावपेच वापरले आहेत. तो देवाच्या वचनामधील भरवसा कमी लेखतो, देवाच्या प्रकट केलेल्या इच्छेस विरोध करतो, पवित्रशास्त्राचा विर्पयास करतो आणि काहीवेळेस स्वत:च्या लाभासाठी बायबलचा चुकीचा अर्थ लावतो.

`नीति 23:23, योहान 17:17 आणि योहान 8:32 वाचा. देवाच्या वचनाच्या सत्याविषयी या बायबल वचनांत तुम्हांस कोणती समानता दिसते? त्यांचा मध्यवर्ती संदेश काय आहे?`

“सैतानाला चांगल्याप्रकारे ठाऊक होते की पवित्रशास्त्र मनुष्यांस त्याची फसवणूक स्पष्टपणे ओळखण्यास मदत करील व ते त्याच्या सत्तेविरुद्ध उभे राहातील. केवळ वचनांद्वारेच जगाच्या तारणार्‍याने देखील त्याच्यावरील हल्ले परतविले, प्रत्येक हल्ल्यावेळी, ख्रिस्ताने सार्वकालिक सत्याची ढाल सादर केली, तो म्हणाला, ‘असे लिहिले आहे’. शत्रुच्या प्रत्येक सूचनेला, त्याने वचनाचे ज्ञान आणि सामर्थ्य याने विरोध केला. सैतानाला मनुष्यांवर आपला ताबा ठेवण्यासाठी आणि विधर्मी अधिकार स्थापन करण्यासाठी. तो त्यांना पवित्रशास्त्राच्या अज्ञानात ठेवू इच्छित होता. बायबलने देवाला उंचावले असते आणि विनाशी मनुष्यांस त्याच्या खर्‍या स्थितीमध्ये ठेवले असते; म्हणून त्याचे पवित्र सत्य लपविणे व दडपण गरजेचे होते. हे तत्त्वज्ञान रोमन मंडळीने स्वीकारले. शताकांनुशके बायबलच्या प्रसारास मनाई करण्यात आली. ते वाचण्यास किंवा घरात ठेवण्यास मनाई करण्यात आली, ज्या याजकांना व बिशपना तत्त्वें नाहीत त्यांनी याचा अर्थ सांगितला यासाठी की त्यांचा देखावा सुरु राहावा. त्यामुळे पोपला विश्‍वामध्ये अशी ओळख मिळाली की तो या पृथ्वीवर देवाचा प्रतिनिधी असा आहे, आणि त्याला मंडळी व राज्यावर अधिकार देण्यात आला आहे.”—Ellen G. White, The Great Controversy, p. 51.

`आज सैतान कोणत्या प्रकारे देवाचे वचन विकृत किंवा ते चुकीचे आहे असे भासवीत आहे त्यावर चर्चा करा.`