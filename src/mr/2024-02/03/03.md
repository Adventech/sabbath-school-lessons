---
title:  धडा
date:   15/04/2024
---

क्रूर लांडगे

`प्रेषित 20:27-32 वाचा. इफिसमधील मंडळीच्या पुढार्‍यांना येणार्‍या धर्मभ्रष्टतेविषयी प्रेषित पौल कोणते ठराविक इशारे देतो?`

पौलाच्या सल्ल्याचा हेतु हाच होता की जे काही येणार होते त्याच्यासाठी मंडळीची तयारी करणे. ह्या परिच्छेदामध्ये, तो आपल्या प्रमुख चिंतेचे वर्णन करतो.

त्याची चिंता हीच आहे की “क्रूर लांडगे तुम्हांमध्ये येतील व ते कळपाला सोडणार नाहीत” (प्रेषित 20:29). दुसर्‍या शब्दांत, विश्‍वासणार्‍यांना मंडळीतूनच भयंकर छळाचा सामना करावा लागेल.

प्रेषिताने आपली चिंता व्यक्त केली जेव्हा तो म्हणाला, “तुम्हापैकी ही काही मनुष्यें उठून शिष्यांस आपल्यामागे विपरीत गोष्टी बोलतील” (प्रेषित 20:30). पाखंडी मंडळीमध्ये प्रवेश करितील. खोटी तत्त्वें दैवी सत्याच्या ऐवजी आणली जातील. विधर्मी प्रथा टिकून राहातील. चौथ्या आणि पाचव्या शतकात, समेटाचे तत्त्व हळूहळू ख्रिस्ती मंडळीमध्ये शिरले, त्याचे पुढील कार्य हेच होते की त्याचे समर्थन करणे, परंतु याचा भयंकर परिणाम असा झाला की सत्याच्या वचनांपासून दूर जाणे.

`2 थेस्सल 2:7-12 वाचा. येणार्‍या धर्मभ्रष्टतेचे प्रेषित पौल कसे वर्णन करतो? विश्‍वासणार्‍यांनी कोणत्या वृत्ती पाहावयास हव्यात?`

पौलाचे भाष्य, “बेकायदेशीरपणाचे रहस्य आताच कार्य करीत आहे,” हे महत्त्वाचे आहे. पौलाच्या दिवसांमध्ये देखील, देवाच्या वचनाच्या सत्यापासून देवाच्या आज्ञा पाळणेबाबत हळूहळू त्यापासून दूर जाणे सुरुच होते. हे दूर जाणे नंतरच्या शतकांमध्ये समृद्ध होणार होते.

दुसर्‍या आज्ञेच्या विरोधात, ख्रिस्ती उपासनेमध्ये मूर्तींची ओळख करुन देण्यात आली होती. हजारों वर्षें, सर्व विधर्मी धर्मांमध्ये मूर्ती या सर्वांत पुढे होत्या. याचे कारण म्हणजे ख्रिस्ती मंडळ्यामध्ये येणार्‍या विधर्मी लोकांना ख्रिस्ती धर्म अधिक प्रमाणात स्वीकारता यावा, विधर्मी दैवतांना पुन्हा नांवे देण्यात आली जसे संत. रविवार, उपासनेचा दिवस सूर्य देवतेसाठी, हळूहळू त्याला ख्रिस्ती उपासनेमध्ये सामील करण्यात आले यासाठी की पुनरुत्थानाच्या दिवसाचा सन्मान व्हावा. हा खोटा दिवस, याला पवित्रशास्त्रांत मान्यता नाही, तो आजही टिकून आहे.

`कोणत्या प्रकारची तडजोड आज आपण मंडळीमध्ये प्रवेश करताना पाहातो? अधिक महत्त्वाचे, तुम्ही कोणती तडजोड करीत आहांत? काहीवेळेस ते सत्य आणि चूक यांचे मिश्रण करुन?`