---
title:  वचनाद्वारे सुरक्षित
date:   16/04/2024
---

`योहान 17:15-17 आणि प्रेषित 20:32 तुलना कर. सैतानाच्या फसवणुकीपासून सुरक्षितता मिळावी म्हणून याबाबतीत येशू आणि प्रेषित पौल आपणास कोणता दृष्टिकोण देतात?`

बायबल हे देवाच्या इच्छेचे खात्रीचे प्रकटीकरण आहे. ते मानवाच्या तारणासाठी स्वर्गाची योजना सादर करते. तथापि, “प्रत्येक ईश्‍वर प्रेरित शास्त्रलेख, सद्बोध, दोष दाखविणे, सुधारणूक, नीतिशिक्षण याकरिता उपयोगी आहे” (2 तीमथ्य 3:16). म्हणजे “सर्व शास्त्रलेख” देवाद्वारे प्रेरित केला गेला आहे; काही भाग नव्हे किंवा काही भाग इतरांपेक्षा अधिक संपूर्ण बायबल हे देवाचे वचन म्हणून त्याचा स्वीकार केला पाहिजे. नाहीतर फसवणूकीसाठी दरवाजा सताड उघडा आहे.

बायबल महान संघर्षाच्या प्रकाशांमध्ये देवाची अमर्याद प्रीति स्पष्टपणे प्रकट करते. ते सैतानाचे चुकीचे समज उघड करते आणि सैतानाची फसवणूक प्रकट करते. सैतान देवाच्या वचनाचा तिरस्कार करतो आणि त्याने शक्य होईल तितके सर्व त्याचा प्रभाव संपविण्यासाठी शतकांनुशतके केले आहे.

सरते शेवटी, बायबलशिवाय तारणाच्या योजनेविषयी आम्हांस ठाऊक असणे कसे शक्य होते? जर काही असेल, तर येशूचा जन्म, जीवन, शिकवण व सेवाकार्य याविषयी आपणास किती समजते? पवित्रशास्त्राशिवाय, ख्रिस्ताच्या त्यागाची खोली याविषयीचे आकलन आपण करु शकत नाही, तसेच त्याच्या पुनरुत्थानाचे गौरव, त्याच्या मध्यस्थीचे सामर्थ्य आणि त्याच्या परत येण्याची भव्यताही समजू शकत नाही?

ही सर्व महत्त्वाची सत्यें देवाच्या वचनांमध्ये प्रकट केली आहेत, शिकविली आहेत आणि त्यावर जोर देण्यात आला आहे. तेच आणि केवळ तेच सर्व पवित्र सत्य समजण्याची शेवटची पातळी असली पाहिजे.

म्हणून, आपण त्या सर्व कमी लेखणार्‍या प्रयत्नाविरुद्ध झगडले पाहिजे जे त्याचा अधिकार व प्रेरणा कमी करण्याचा प्रयत्न करतात, त्यांच्या पासूनही, जे बायबलवर मोठी प्रीति आहे असा दावा करतात, परंतु त्याविषयी शंका निर्माण करतात, अगदी मार्मिकतेने देखील. दुर्दैवाने, विशेषत: आधुनिक विचारसरणीच्याद्वारे, पुष्कळ धर्मशास्त्राचे विद्वान आणि ख्रिस्ती लोक पवित्रशास्त्राच्या मानवी बाबीविषयी इतका जोर देतात की बायबल हे देवाचे वचन नसून मनुष्याचे वचन बनते. ते असा युक्तिवाद करतात की, बायबल हे राजांचे, मेंढपाळांचे, मासे धरणार्‍यांचे, याजक, कवी आणि इतर ज्यांनी देवाविषयी आपली समज आणि आपले विचार व्यक्त केले आहेत त्यांचे लिखाण आहे, तसेच ते निसर्ग आणि वास्तविकता जी त्यांना त्यांच्या समय आणि ठिकाणामध्ये, उत्तम प्रकारे समजली आहे.

खरोखर, आता? जर हे खरे असते, तर मग आपण या एकविसाव्या शतकांत आज जगत असतो, या लोकांनी जो विचार केला खरोखर त्यांची चिंता केली असती, त्यांनी आमच्या सार्वकालिक आशेच्या पायाविषयी जो विचार केला त्यापेक्षा कमीच आहे? आपण ते करु नये.

`स्तोत्र 119:105, 116, 130, 133 आणि 160 वाचा. तारणाच्या योजनेमध्ये देवाच्या वचनाचे महत्त्व याविषयी स्तोत्रकर्ता आम्हांस कोणता दृष्टिकोण देतो?`