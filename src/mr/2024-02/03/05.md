---
title:  पवित्रशास्त्रापासून वेगळा मानवी युक्तिवाद
date:   17/04/2024
---

पवित्र आत्मा आमच्या मनांद्वारे कार्य करतो. तो आम्हांस विश्‍वाचे रहस्य शोधण्यास आमंत्रित करतो. कोणीतरी असे म्हटले आहे: “ख्रिस्ती म्हणून मंदिराच्या दरवाज्यात आम्ही आमचा मेंदू तपासत नाही.” तरीही, केवळ मानवी युक्तिवादाची हुशारी पवित्रशास्त्राचे दैवी सत्य शोधण्यास सक्षम आहे. सत्य हे मानवी मताची बाब नाही. ही दैवी प्रकटीकरणाची बाब आहे.

`नीति 16:25, शास्ते 21:25 आणि यशया 53:6 वाचा. ही वचनें सैतानाच्या फसवणुकीच्या डावपेचाविषयी काय प्रकट करते?`

सैतानाची एक अतिशय प्रभावी फसवणूक म्हणजे आम्हांस यावर विश्‍वास ठेवण्यास भाग पाडणे की मानवी युक्तिवादी, पवित्र आत्म्याच्या मदतीशिवाय आणि देवाच्या वचनाद्वारे सूचना मिळाली नसताना, ते देवाची इच्छा समजण्यास पुरेसे आहे. असा कदाचित मार्ग असेल जो आम्हांस योग्य वाटतो किंवा सर्व संस्कृतीसाठी देखील, परंतु देवाच्या दृष्टिने तो पूर्णपणे चुकीचा असेल.

काही वर्षांपूर्वी, माझी पत्नी आणि मी, आम्ही ठरविले की हॉटेल शेजारील जंगलात भटकंतीसाठी जावे, तेथे आम्ही एका रात्रीसाठी थांबलो होतो. तसे पाहाता, दिशा ओळखण्यात मी चांगला आहे, आणि तासभर रपेट केल्यानंतर किंवा वेगवेगळे रस्ते पाहिल्यानंतर मला खात्री होती की मला परतीचा रस्ता त्रासाशिवाय सापडेल. परंतु लवकरच आम्हांला समजले की आम्ही जंगलात हरवलो आहोत. सूर्यास्त होत होता, आणि मला काहीतरी वाईट होण्याची भीति वाटू लागली. आभार मानू या की आम्हांस आमच्यासारखे इतर भटकंती करणारे भेटले, ज्यांना रस्ता ठाऊक होता. आम्ही जवळजवळ रस्त्यापासून पाच मैल दूर होतो परंतु मुख्य रस्त्याजवळ होतो. त्यांच्या मोटारी जवळच उभ्या करण्यात आल्या होत्या, त्यांनी आम्हांला हॉटेलपर्यत सोडण्याचे ठरविले. कोणाला तरी रस्ता ठाऊक आहे आणि कोणाकडे तरी आम्हांला परत आमच्या ठिकाणापर्यंत सोडण्याची क्षमता आहे हे समजल्यानंतर आम्हांस मोठा फरक पडला.

देवाने आम्हांस आमच्या पृथ्वी ते स्वर्ग या प्रवासात एकटे सोडले नाही. पवित्र आत्मा आम्हांस पवित्रशास्त्राकडे निर्देश करतो जो घराकडे घेऊन जातो. सत्य आणि असत्य, बरोबर आणि चूक, बरे आणि वाईट-देवाच्या वचनाच्या प्रकाशांत या गोष्टी योग्यरीतीने समजतील. ज्या देव आणि देवाचे वचन यास विरोध करतात ते चूक आहे आणि चूक ही नेहमीच धोकादायक असते; जे देवाबरोबर सुसंगत असते ते सत्य व चांगुलपणा आहे. हे किती महत्त्वाचे आहे की आपण देवाचे वचन आमचे सत्य व नीतिमत्त्व यासाठी अंतिम मध्यस्थ बनवावे.

`मनुष्याचे मन पवित्र आत्म्याच्या मदतीशविाय दैवी सत्य शोधण्यास का अकार्यक्षम आहे? मानवी युक्तिवाद व दैवी प्रकटीकरण यातील संबंधावर चर्चा करा. दैवी प्रकटीकरण समजण्यासाठी युक्तिवाद कसा मदत करु शकतो? उदा. दानीएल 2 र्‍या अध्यायाकडे पाहा, भविष्यवाणी जी बाबेलोनपासून ते ख्रिस्ताच्या दुसर्‍या येण्यापर्यंतचा इतिहास सांगते. अशा प्रकारची भविष्यवाणी जोरदारपणे मानवी युक्तिवादास कशी आवाहन करु शकते?`