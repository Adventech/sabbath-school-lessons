---
title:  अंधकारात प्रकाश तळपतो
date:   13/04/2024
---

### ह्या आठवड्याकरिता अभ्यास
योहान 8:44; नीति 23:23; प्रेषित 20:27-32; 2 थेस्सल 2:7-12; स्तोत्र 119:105, 116, 130, 133, 160; नीति 16:25; 2 करिंथ 4:3-6.

> <p>सुवर्णवचन</p>
> “यावरुन येशूने त्यांस म्हटले, आणखी थोडा वेळ तुम्हांमध्ये उजेड आहे, तुम्हांस अंधकाराने गाठू नये म्हणून तुम्हांस उजेड आहे तोपर्यंत चाला; कारण जो अंधारात चालतो त्याला आपण कोठे जातो हे कळत नाही” (योहान 12:35).

बायबलचे शेवटचे पुस्तक, प्रकटीकरणामध्ये, सैतानास अजगर व साप असे म्हणण्यात आले आहे (प्रकटी 12:9). तो अजगर आहे कारण देवाच्या लोकांचा नाश व्हावा अशी त्याची इच्छा आहे आणि तो साप आहे कारण तो आपल्या सर्व खोटारडेपणाच्या कपटी युक्त्या वापरुन त्यांना फसवितो. ख्रिस्ताच्या मरणानंतरच्या वर्षांमध्ये, हजारोंचा छळ करण्यात आला, यातना देण्यात आल्या, सिंहासमोर टाकण्यात आले, इम्पिरीयल रोमद्वारे त्यांच्या दैवतांस उपासना करण्यास नकार दिल्यामुळे त्यांना खांबाला बांधून जाळण्यात आले. तरीही, या क्रूर शिक्षेचा सामना करीत असताना, पुष्कळजण विश्‍वासू राहिले, सुवार्ता पसरतच राहिली आणि मंडळी वाढत राहिली.

याचा परिणाम म्हणजे, सैतानाने आपले डावपेच बदलले. हजारों विधर्मी लोकांचा बाप्तिस्मा झाला पण त्यांना बायबल सत्याचे पूर्ण ज्ञान देण्यात आले नाही. चुकीच्या शिकवणीचा मंडळीमध्ये पूर आला जेव्हा पुढार्‍यांनी पवित्रशास्त्राचे सत्य प्रसिद्ध प्रथांबरोबर एकत्र केले. चौथे आणि पाचवे शतक समेटाचे युग होते जेव्हा मंडळीला बिशपने विधर्मी प्रथा ख्रिस्ती शिकवणीबरोबर एकत्र केल्या.

तरीही, जीवनाच्या अतिशय कठीण समयी, देव सतत आपल्या लोकांबरोबर होता. त्यांना येशू “मार्ग, सत्य व जीवन” असा सापडला, आणि पवित्र आत्म्याच्या सामर्थ्याद्वारे, ते स्थिर राहिले, जरी त्यांच्यावर फार मोठा दबाव होता की त्यांनी दोषारोप स्वीकारावे. पवित्रशास्त्रामध्ये प्रकट केल्याप्रमाणे ते देवाशी एकनिष्ठ राहिले आणि न डगमगता त्याच्या वचनाच्या सत्यासाठी उभे राहिले, जरी त्यांच्यावर दबाव टाकण्यात आला होता, मग तो उघडपणे किंवा हुशारीने टाकण्यात आलेला असो.