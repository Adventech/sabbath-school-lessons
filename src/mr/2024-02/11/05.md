---
title:  'श्‍वापदास ओळखणे: भाग 2'
date:   12/06/2024
---

श्‍वापदाची उपासना करण्यापेक्षा, देवाच्या लोकांना सर्वांत मोठा आनंद व उच्च उल्लास त्याच्या उपासनेत सापडतो. त्यांचा आज्ञाधारकपणा त्यांच्या प्रेमळ हृदयांमधून पाझरतो. ते त्याच्याबरोबर समर्पित आहेत कारण त्यांना ठाऊक आहे की तो त्यांच्याशी किती समर्पित आहे.

`प्रकटी 13:5 वाचा. खालील मोकळ्या जागेत त्याच्या ओळखीच्या खूणा लिहा.`

चौथ्या धड्यातून आठवण करा की देव आम्हांस भविष्यवाणीचा समयकाळ समजण्यासाठी किल्ली देतो-भविष्यवाणीचा एक दिवस बरोबर एक प्रत्यक्ष वर्ष (गणना 14:34, यहेज्केल 4:6). प्रकटीकरण 13:5 मध्ये 42 महिन्यांचा समयकाळाचा उल्लेख केला आहे तो मोजत असताना इब्री महिन्याचे 30 दिवसांचा वापर करुन ते 1,260 भविष्यवाणीचे दिवस किंवा प्रत्यक्ष वर्षें आहेत.

पोपसत्तेने इ. स. 538-इ. स. 1798 या काळात आपला फार मोठा प्रभाव टाकला. परंतु जेव्हा बर्थियरने, जो नेपोलियनचा जनरल होता, त्याने पोपला 1798 मध्ये कैद केले, पोपसत्तेचा भविष्यवाणीच्या समयकाळांतील वरचष्मा संपला आणि प्रकटीकरणाची भविष्यवाणी पूर्ण झाली: “कैदेत जावयाचा ते कैदेत जातो” (प्रकटी 13:10). पोपसत्तेला मिळालेला हा धक्का अतिशय गंभीर होता, पण प्राणांतिक नव्हता. प्रकटीकरण 13:12 प्रमाणे त्याचा प्राणघातक घाव बरा होईल. पोपसत्तेचा प्रभाव पुन्हा एकवार सर्व जगावर भासेल.

आज, जगातील पुढारी पोपला रोमच्या मंडळीचा राजदूत म्हणून त्याचे स्वागत करतात आणि व्हॅटिकन येथे जाऊन नियमितपणे त्यांची भेट घेतात. अनिश्‍चित अस्थिरतेच्या जगांमध्ये, रोमच्या पोपला नैतिक स्तरावरील जगांचा पुढारी होण्यासाठी दृष्य तयार करण्यात येत आहे ज्यामुळे ते लोकांना एकत्र आणू शकतील. जून 6, 2012 मधील त्यांच्या भाषणाच्यावेळी सेंट पीटर्स स्वेअर रोम येथे 15, 000 लोक जमले होते, पोप बेनीडिक्ट 16 वे (दतख) यांनी घोषित केले की, “रविवार हा प्रभूचा व पुरुष व स्त्रियांचा दिवस आहे, असा दिवस ज्यामध्ये प्रत्येकाने मोकळे असावयास हवे, कुटुंबासाठी मोकळे आणि देवासाठीही मोकळे. रविवारचे रक्षण करीत असताना आम्ही मानवाच्या स्वातंत्र्याचे रक्षण करतो. ”—https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html (accessed October 10, 2022). महान संघर्ष स्पष्टपणे प्रकट करतो की एके दिवशी ही चळवळ कोठे घेऊन जाईल: “जे कोणी बायबलच्या शब्बाथाचा आदर करतील त्यांचा कायदा आणि सुव्यवस्थेचे शत्रु म्हणून धिक्कार केला जाईल, समाजाची नैतिक मूल्यें मोडली, गोंधळ माजविला आणि भ्रष्टाचार केला आणि देवाचा न्यायनिवाडा पृथ्वीवर आणला. . . शासनाबद्दल आस्था न दाखविल्याबद्दल त्यांना दोष देण्यात येईल. जे याजक (पाळक) दैवी आज्ञेचे बंधन नाकारतील ते व्यासपीठावरुन देवाने समर्पित केलेल्या नागरी अधिकाराच्या बंधनाचे कर्तव्य पूर्ण करावे म्हणून त्यास सादर करतील. कायद्याच्या दालनात आणि न्यायाच्या कोर्टात, जे आज्ञा पाळणारे आहेत गैर पद्धतीने सादर केले जाईल व त्यांच्याविषयी नापसंती दर्शविली जाईल. ”—Ellen G. White, The Great Controversy, p. 592.

`आता असे काहीतरी घडत आहे पाहाणे कठीण आहे, आपले जग किती लवकर बदलले याकडे पाहा. हे बदल आपणास काय सांगतात की किती लवकर अंतिम काळांतील घटना आपल्यावर येतील?`