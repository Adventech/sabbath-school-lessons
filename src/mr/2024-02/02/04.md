---
title:  छळामध्ये विश्‍वासू
date:   09/04/2024
---

सुरवातीच्या शतकांमध्ये ख्रिस्ती धर्म व मंडळी अतिशय वेगाने वाढत गेली, जरी तुरुंगवास, छळ आणि यातना देणे होते. विश्‍वासणारे अनुयायी, पूर्णपणे ख्रिस्ताशी बांधले गेले होते, पवित्र आत्म्याने भरले होते. त्याचे वचन जोमाने गाजवीत होते; त्यांचे जीवन बदलले आणि हजारों लोकांचा पालट झाला.

`प्रेषित 2:41; प्रेषित 4:4,31; प्रेषित 5:42; आणि प्रेषित 8:1-8 वाचा. नवीन करारातील मंडळीने कोणत्या आव्हानांचा सामना केला या विषयी ही वचनें आम्हांस काय शिकवितात आणि ते इतक्या लवकर का वाढले?`

शिष्यांना धमक्यांचा सामना करावा लागला (प्रेषित 4:17), तुरुंगवास (प्रेषित 5:17,18), छळ (प्रेषित 8:1), आणि मरणही (प्रेषित 7:59, प्रेषित 12:2), तरीही पवित्र आत्म्याच्या सामर्थ्याने, पुनरुत्थित ख्रिस्ताला गाजविले आणि यहूदीया, गालीलात आणि शोमरोनात मंडळ्या वाढत गेल्या (प्रेषित 9:31).

नरकाचे बुरुज ढासळले गेले. सैतानाची बेडी तोडण्यात आली. पुनरुत्थित ख्रिस्ताच्या सामर्थ्यासमोर विधर्मी अंधश्रद्धा मोडून गेल्या. मोठ्या अडचणींचा सामना करीत असताना शुभवर्तमानाचा विजय झाला. शिष्य त्यानंतर कधीच त्या वरच्या खोलीत भित्रे राहिले नाहीत. कमीकमी होत जाणार्‍या छायप्रमाणे भीति निघून गेली.

त्याऐवजी, शिष्यांची अंत:करणे विश्‍वासाने भरली. त्यांच्या पुनरुत्थित प्रभूच्या एका झलकेमुळे त्यांचे जीवन बदलले. येशूने त्यांना जगण्यासाठी नवीन कारण दिले. आमच्या प्रभुने त्यांना केवळ महान कार्यच करावयास दिले नाही (मार्क 16:15) तर मोठे अभिवचनही दिले, “पवित्र आत्मा तुम्हांवर येईल तेव्हा तुम्हांस सामर्थ्य प्राप्त होईल, आणि यरुशलेमांत सर्व यहूदीयांत, शोमरोनात व पृथ्वीच्या शेवटापर्यंत तुम्ही माझे साक्षी व्हाल” (प्रेषित 1:8).

शुभवर्तमान पृथ्वीच्या अगदी दुर्गम भागांत झिरपले (कलस्सै 1:23). जरी शेवटच्या शिष्यांपैकी, योहान पहिल्या शतकाच्या शेवटी मरण पावला. इतरांनी सत्याची मशाल उचलली आणि जीवंत ख्रिस्ताला गाजविले. प्लायनी, रोमन प्रदेश बिथानियाचा तरुण गव्हर्नर, आताच्या आधुनिक तुर्कस्थानच्या उत्तर किनार्‍यावर, याने इ. स. 110 च्या आसपास ट्राजन सम्राटास लिहिले. प्लायनीचे विधान अतिशय महत्त्वाचे आहे कारण ते ख्रिस्ताला क्रूस खांबी दिल्यानंतर जवळपास 80 वर्षांनी येते. प्लायनी अधिकारीक खटल्याचे वर्णन करतो तो हे शोधण्याचा प्रयत्न व ख्रिस्ती लोकांना शिक्षा देण्यासाठी चालवीत आहे. तो म्हणतो, “सर्व युगांतील व सर्व थरातले आणि दोन्हीही लिंगाचे लोक यांना दोष लावून संकटात टाकण्यात येत आहे आणि हे असेच चालत राहील. या अंधश्रद्धेची साथ (ख्रिस्ती धर्म) केवळ नगरांमध्येच पसरली नाही, तर खेड्यापाड्यात आणि ग्रामीण जिल्ह्यातही. ” —Henry Bettenson, Documents of the Christian Church (New York: Oxford University Press, 2011), p. 4.

सैतानाचे अतिशय भयानक हल्ले असताना देखील, ख्रिस्ती मंडळी भरभर वाढत गेली.

`सुरवातीच्या मंडळीपासून आपण काय शिकतो, जे शेवटल्या काळांतील मंडळीला आपल्याला मदत करील?`