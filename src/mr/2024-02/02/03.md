---
title:  ख्रिस्ती लोकांना दूरदर्शीपणे टिकविणे
date:   08/04/2024
---

देवाची दया, कृपा, दूरदर्शीपणा व भविष्याचे ज्ञान या गोष्टी यरुशलेमाच्या नाशाच्या घटना स्पष्टपणे प्रकट करीत होत्या. सेसटियस गॅलस आणि रोमन सैन्याने नगरास वेढा घातला. अगदी अनपेक्षित चढाईमध्ये, जेव्हा त्यांचा हल्ला करण्याचा संभव होता, त्यांनी माघार घेतली. यहूदी सैन्याने त्यांचा पाठलाग केला आणि मोठा विजय मिळविला.

रोमी सैन्य पळत होते आणि यहूदी त्यांचा पाठलाग करीत होते, यरुशलेमातील ख्रिस्ती पेरीयामधील पेल्ला येथे पळाले, जे यार्देन नदी पलिकडे होते. “थांबलेल्या ख्रिस्ती लोकांसाठी अभिवचनीत चिन्ह देण्यात आले होते, आणि आता तारणार्‍याचा इशारा जे मानतील, त्यांना एक संधी देऊ करण्यात आली होती. घटना इतक्या लवकर घडत गेल्या की यहूद्यांना आणि रोमी सैन्याला ख्रिस्ती लोकांचे जाणे रोखता आले नाही. ”-एलन जी. व्हाईट, द ग्रेट काँट्रोव्हर्सी, पान 30.

`स्तोत्र 46:1 आणि यशया 41:10 वाचा. देवाची दूरदर्शीपणाची चिंता याविषयी ही वचनें आम्हांस काय सांगतात?`

देव सर्वोच्च आहे आणि पृथ्वीवरील घटनांवर त्याचा ताबा आहे यासाठी की त्याला आपला दैवी हेतु साध्य करावयाचे आहेत. तरीही कधीतरी देव आपल्या मूळ योजनेत बदल करतो जे आम्हां मानवाच्या निवडीवर आधारीत आहे, त्याची या ग्रहासाठी जी अंतिम योजना आहे ती पूर्ण होईल. असा समय देखील येईल की देवाच्या लोकांना अडचणी, छळ, तुरुंगवास आणि मरण यांचा अनुभव येईल ते ही ख्रिस्तासाठी. परंतु अतिशय आव्हानात्मक काळांत देखील जेव्हा सैतान अतिशय भयानक हल्ले करील, तेव्हा देव आपल्या मंडळीस वाचवील आणि टिकवील.

`इब्री 11:35-38 आणि प्रकटी 2:10 वाचा. दुष्टाईच्या सत्तेबरोबर आमची लढाई याच्या सत्यतेविषयी ही वचनें काय प्रकट करतात? मागील प्रश्‍नामधील देवाच्या संरक्षणाच्या कल्पनेबरोबर हे परिच्छेद कसे सुसंगत आहेत? देवाची संरक्षणाची कल्पना आणि देव कोणाला तरी वेदनादायक दुःख सहन करावयास लावतो आणि ख्रिस्ताच्या कार्यासाठी एकाद्याला हुतात्म्याचे मरण देखील यात विरोधाभास आहे काय?`

“ख्रिस्ताच्या मंडळीचा हिंसेद्वारे नाश करणे हे सैतानाचे प्रयत्न व्यर्थ आहेत. महान संघर्ष ज्यामध्ये येशूच्या शिष्यांनी आपले प्राण दिले ते संपले नाही जेव्हा हे विश्‍वासू दर्जा-राखणारे त्यांच्या सीमेजवळ पडले. पराभवाद्वारे ते जिंकले. देवाचे कार्य करणार्‍यांचा शिरच्छेद झाला, परंतु त्याचे कार्य भक्कमपणे पुढे गेले. ” —Ellen G. White, The Great Controversy, p. 41.

`जे बायबलचे लेखक, ज्यांना निश्‍चितपणे वेदना व दु:ख ठाऊक होते, ते पुन्हान् पुन्हा, देवाच्या प्रीतिच्या सत्यतेविषयी लिहितात त्याचा आपल्यासाठी काय अर्थ आहे? त्याच प्रीतिचा आपण स्वत:साठी कसा अनुभव घेऊ शकतो?`