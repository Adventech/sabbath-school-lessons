---
title:  समाजाची काळजी घेणे
date:   10/04/2024
---

सुरवातीच्या ख्रिस्ती मंडळीची वाढ सभासदांनी शुभवर्तमान गाजविले म्हणूनच केवळ झाली नाही तर ते शुभवर्तमान जगले. विश्‍वासणार्‍यांनी ख्रिस्ताची सेवा आदर्श बनविली ज्याने “सर्व गालीलांत, त्यांच्या सभास्थानांत जाऊन शिकविले, राज्याची सुवार्ता सांगितली आणि सर्व प्रकारचे रोग बरे केले आणि लोकांमध्ये असलेले सर्व आजार बरे केले” (मत्तय 4:23). येशूने मनापासून लोकांची चिंता वाहिली आणि तसेच नवीन करारातील मंडळीने देखील. हीच नि:स्वार्थी प्रीति आणि बंधन ज्याने मानवांच्या गरजा भागविल्या आणि पवित्र आत्म्याच्या सामर्थ्याने शुभवर्तमानाची सुवार्ता सांगितली, त्याची जगावर सुरवातीच्या शतकांत ख्रिस्ती मंडळीची छाप पडली.

`प्रेषित 2:44-47, प्रेषित 3:6-9, आणि प्रेषित 6:1-7 वाचा. जरी परिस्थिती वेगवेगळी असली, तरी खर्‍या ख्रिस्तीपणाविषयी या परिच्छेदापासून आम्ही कोणती तत्त्वें शिकतो?`

हे नवीन करारातील विश्‍वासणारे ख्रिस्ताचा आदर्श अनुसरत होते, ज्याप्रमाणे पेत्र व्यक्त करतो जो पवित्र आणि सामर्थ्य या बरोबर “अभिषिक्त” होता, जो सर्वत्र चांगले करीत व जे सर्व सैतानाद्वारे जुलूम केलेले होते त्यांना बरे करीत गेला, कारण देव त्याच्याबरोबर होता” (प्रेषित 10:38). या पृथ्वीवर त्याचे शरीर ख्रिस्ताची मंडळी होती, आणि ते देखील, या सुरवातीच्या शतकांमध्ये, ख्रिस्ताची त्यागाची प्रीति आणि मोडून पडलेल्या मानवासाठी आणि हानि पोहचलेल्यासाठी व्यक्त करते. हे विश्‍वासणारे ख्रिस्ताच्या दयेचे जीवंत उदाहरण होते.

महान संघर्ष विश्‍वामध्ये वाढत गेला, मानवांमध्ये देवाची प्रतिमा खराब व्हावी ही सैतानाची इच्छा होती. शुभवर्तमानाचा हेतु हाच आहे की मानवांमध्ये देवाची प्रतिमा पुर्नस्थापित करावी किंवा उंचवावी. पुर्नस्थापनेमध्ये शारीरिक, मानसिक, भावनिक आणि आध्यात्मिक गोष्टींचा समावेश आहे.

योहान 10:10 मध्ये, आम्हा प्रत्येकासाठी येशू आपली योजना प्रकट करतो.

“चोर येतो तो केवळ चोरी, घात व नाश करावा या हेतुने येतो; मी आलो आहे तो त्यांना जीवनप्राप्ति व्हावी व ती विपुलपणे व्हावी म्हणून आलो आहे.” त्याची इच्छा आहे की आम्ही शारीरीकरीतीने सुदृढ, मानसिकरीतीने तल्लख, भावनिकरीतीने स्थिर आणि आध्यात्मिकरीतीने पूर्ण असावे.

त्याच्या अभिवचनात येण्याच्या प्रकाशांत हे विशेष करुन खरे आहे. हे जग भयंकर संकटांचा सामना करीत आहे. येशूने स्वत: मत्तय 24 आणि लूक 21 मध्ये भविष्यवाणी केली आहे की तो परत येण्यापूर्वी पृथ्वीवर किती संकटाची किंवा आपत्तीची परिस्थिती असेल. जेव्हा ख्रिस्त आम्हांस त्याच्या आरोग्याच्या कृपेचा स्पर्श करील, तेव्हा त्याच ख्रिस्ताच्या स्पर्शाने आम्ही देखील इतरांना स्पर्श करण्यास उत्सुक आहोत यासाठी की त्यांनी पूर्ण व्हावे. येशू आम्हांस या जगांत ख्रिस्तासाठी प्रतिनिधी म्हणून पाठवीत आहे यासाठी की आम्ही इतरांना त्याच्या प्रीतिचा स्पर्श करावा. नवीन करारातील ख्रिस्तीपणा हा एकमेकांसाठी आणि समाजासाठी ख्रिस्ती प्रीति याद्वारे विशेष गुणांनी दाखविण्यात आला आहे.

`चर्चा करा: सैतानाने लावलेले दोष चुकीचे आहेत हे सिद्ध करण्यासाठी ख्रिस्ताबरोबर एकी करण्यात मंडळीची काय भूमिका आहे?`