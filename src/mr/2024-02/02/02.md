---
title:  भग्नहृदयी तारणारा
date:   07/04/2024
---

येशू जैतूनाच्या डोंगरावर बसून यरुशलेम नगराकडे पाहात असता त्याचे हृदय खिन्न झाले. योहानाचे शुभवर्तमान म्हणते, “तो स्वकीयांकडे आला तरी त्याच्या स्वकीयांनी त्याचा स्वीकार केला नाही” (योहान 1:11). आपल्या प्रिय नगरावर येणार्‍या नाशापासून आपल्या लोकांना वाचविण्यासाठी येशूने सर्वकाही केले.

अमर्याद प्रीतिच्या अंतःकरणातून त्याच्या लोकांसाठी येशूची प्रीति वाहात होती. त्याने पुन्हान्पुन्हा प्रीतिने त्यांना पश्‍चात्ताप करण्यासाठी व कृपेने त्याचे दयेचे आमंत्रण स्वीकारण्यासाठी आवाहन केले.

`लूक 19:41-44; मत्तय 23:37, 38; आणि योहान 5:40 वाचा. आपल्या लोकांकडे असणारा येशूचा कल याविषयी ही वचनें आपणास काय सांगतात आणि त्याच्या प्रेमळ कृपा आणि दया याच्या प्रतिसादाकडे? देवाच्या शीलाचे कोणते प्रकटीकरण तुम्ही पाहाता?`

देवाच्या प्रेमळ शीलाच्या प्रकाशामध्ये यरुशलेमाचा नाश अशा घटनेकडे पाहून ती समजणे कठीण आहे. इतिहास प्रकट करतो की हजारों लोक मरण पावले जेव्हा रोमन जनरल टायटस याने आपले सैन्य नगराकडे नेले. यरुशलेम उध्वस्त झाले. पुरुष, स्त्रिया आणि लेकरें यांची कत्तल करण्यात आली. त्याच्या लोकांनी इतके मोठे दुःख सहन केले तेव्हा देव कोठे होता? उत्तर स्पष्ट आहे परंतु त्याचे पूर्णपणे आकलन होणे सोपे नाही. देवाचे अंतःकरण दुःखी झाले. त्याचे डोळे अश्रूंनी भरले. शतकानुशतकें तो आपल्या लोकांपर्यंत पोहचला. त्याच्या प्रेमळ दयेच्या विरुद्ध त्यांच्या बंडाद्वारे, त्यांनी त्याचे दैवी संरक्षण नाकारले. देव नेहमीच त्याच्या लोकांच्या निवडीच्या परिणामांना मर्यादित करण्यासाठी हस्तक्षेप करीत नाही. तो बंडखोरीचे नैसर्गिक परिणाम वाढण्यास परवानगी देतो. यरशलेमाच्या नाशामध्ये दुर्देवी मरण ही सैतानाची कृती होती, देवाची नव्हे.

सैतानाला लढाईमध्ये आनंद होतो कारण त्यामुळे मानवी अंतःकरणाच्या अति वाईट भावना ढवळल्या जातात. शतकानुशतकें, त्याचा हेतु हाच आहे की फसविणे आणि नाश करणे आणि नंतर त्याच्या सैतानी कृतीसाठी देवावर दोष ठेवणे.

`मत्तय 24:15-20 वाचा. येणार्‍या यरुशलेमाच्या नाशापासून त्याचे लोक वाचले जावेत म्हणून येशूने त्यांना कोणत्या सूचना दिल्या?`

याची आठवण ठेवणे चांगले आहे की इ. स. 70 मध्ये मोठ्या प्रमाणात जे ख्रिस्ती लोक यरुशलेमामध्ये राहात होते ते यहूदी पार्श्‍वभूमीचे होते. प्रेमळ देवाची इच्छा होती की शक्य होईल तितक्या अधिक त्याच्या लोकांचा जीव वाचला जावा. आणि म्हणून त्याने ही सूचना दिली की जेव्हा रोमन सैन्य जवळ येईल, तेव्हा त्यांनी नगर सोडून पळून जावे.

`खालील विधानावर प्रकाश टाका: आपल्या सभोवती घडत असलेल्या घटना पाहून आपण देवाच्या शीलाचा न्याय करू शकत नाही; त्याऐवजी, आपण सर्व घटना त्याच्या प्रेमळ शीलाच्या लोलकाद्वारे गाळून पाहातो जसे बायबलमध्ये प्रकट करण्यात आले आहे. हा इतका चांगला सल्ला का आहे?`