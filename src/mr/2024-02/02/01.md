---
title:  'मुख्य विषय: प्रीति किंवा स्वार्थीपणा'
date:   06/04/2024
---

### ह्या आठवड्याकरिता अभ्यास
लूक 19:41-44; मत्तय 23:37-38; इब्री 11:35-38; प्रकटी 2:10; प्रेषित 2:44-47; योहान 13:35.

> <p>सुवर्णवचन</p>
> “तू भिऊ नको, कारण मी तुझ्याबरोबर आहे; घाबरू नको, कारण मी तुझा देव आहे; मी तुला शक्ति देतो; मी तुझे सहाय्यही करितो; मी आपल्या धार्मिकतेच्या उजव्या हाताने तुला सावरितो.” (यशया 41:10).

समजा तुम्ही मेंढपाळ आहात आणि जैतूनाच्या डोंगरावर आपली मेंढरे चारीत असता यरुशलेमाकडे पाहात आहात. तुम्हांला आवाज ऐकू येतात. ताबडतोब तुम्ही येशूचा आवाज ओळखता. सूर्य अस्तास जात असताना त्याची किरणें मंदिरामागून दिसत आहेत आणि मंदिराच्या संगमरवरी भिंती बर्फाच्या शुभ्रतेने चमकत आहेत, येशू खचीतपणे सांगतो, “हे सर्व तुम्ही पाहाता ना? मी तुम्हांस खचीत सांगतो, पाडला जाणार नाही असा दगडावर दगड येथे राहणार नाही.” (मत्तय 24:2).

शिष्य गोंधळले, आणि तुम्ही देखील. या शब्दांद्वारे येशू शक्यतो काय सांगण्याचा प्रयत्न करीत होता? ते सर्व जगाच्या शेवटाशी कसे संबंधित आहेत ज्याविषयी येशूच्या शिष्यांनी विचारले? येशू चातुर्याने घटनांची उकल करीत असताना तुम्ही लक्षपूर्वक ऐकत आहात, ज्या घटना यरुशलेमाच्या नाशाकडे घेऊन जातात, ज्या घटना त्याच्या अगदी येण्यापूर्वी घडतात.

यरुशलेमाच्या नाशामध्ये, आपणास सैतानाच्या डावपेचांची पूर्वछाया दिसते जी शेवटच्या काळी देवाच्या लोकांची फसवणूक करील व त्यांचा नाश करील. येशूच्या मत्तय 24 मधील सूचना यरुशलेमाच्या पतनाच्या संदर्भात स्पष्टपणे अंतिम-दिवसांतील घटनांचा आराखडा आहे.

आपण सैतानाच्या दुहेरी डावपेचांचा अभ्यास करणार आहोत, दोन्ही फसवणूक करणे आणि देवाच्या लोकांचा नाश करणेे. छळाद्वारे दुष्टाई जे साध्य करण्यास अपयशी ठरली ते समेटाद्वारे साध्य करण्याची त्यास आशा आहे. देवाला कोणीही आश्‍चर्यात टाकू शकत नाही, आणि अतिशय आव्हानात्मक स्थितीमध्ये देखील तो आपल्या लोकांस वाचवितो.