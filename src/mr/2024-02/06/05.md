---
title:  दोन साक्षीदारांचे पुनरुत्थान झाले
date:   08/05/2024
---

`प्रकटी 11:11 वाचा. देवाच्या वचनाविषयी हे वचन कोणती भविष्यवाणी करते?`

फ्रान्स क्रांतिच्या शेवटी, देवाचे वचन पुन्हा एकदा जीवंत झाले. पुढे मोठे संजीवन होणार होते. त्यांच्यावर मोठे भय पडणार होते ज्यांनी पुन्हा एकदा देवाचे वचन जीवंत सामर्थ्यांत येताना पाहिले जे तारणासाठी होते. आठराव्या शतकाच्या शेवटी, देवाने अशा पुरुष आणि स्त्रियांना उदयास आणले जे शुभवर्तमान पृथ्वीच्या शेवटापर्यंत नेण्यास समर्पित होते. लोकांनी बायबलचा संदेश जलद गतीने सर्वत्र पसरविला. अशीच एक व्यक्ति होती त्यांचे नाव विल्यम केरी, ज्यांनी भारताचा प्रवास केला व भारताच्या डझनभर स्थानिक भाषेमध्ये बायबलचे भाषांतर केले. बायबलच्या सामर्थ्याने गती मिळाल्यामुळे मिशनरी लोकांना सर्व जगाच्या पाठीवर पाठविण्यात आले.

हे जगिक मिशनचे प्रयत्न केवळ अपघात नव्हता जे फ्रान्स क्रांतिनंतर उदयास आले. देवाचे वचन जीवंत वचन आहे आणि जरी ते पुष्कळांना “मेलेले” असे आहे, परंतु ते आताही विश्‍वासणार्‍यांच्या हृदयांत जीवंत आहे आणि ते पुन्हा पूर्णपणे उदयास येईल, ज्याप्रमाणे प्रकटीकरणाच्या भविष्यवाणीने भविष्य केले आहे.

“धर्मनिंदक वाल्टेयर एकदा फारच बढाई मारुन म्हणाला, “मी हे ऐकून थकलो आहे की त्या बारा मनुष्यांनी ख्रिस्ती धर्माची स्थापना केली आहे. मी सिद्ध करीन की ते उलथून टाकण्यासाठी एक मनुष्य पुरेसा आहे. त्याच्या मरणानंतर पिढ्यानपिढ्या लोटल्या. लाखों बायबल विरोधाच्या लढाईत सामील झाले. परंतु ते आतापर्यंत नाश पावण्यापासून दूर आहे, वाल्टेयरच्या काळांत केवळ शंभर होते, परंतु आता दहा हजार आहेत, होय, आता देवाच्या पुस्तकाच्या लाखों प्रति आहेत. सुरुवातीच्या धर्मसुधारकांच्या शब्दांत ख्रिस्ती मंडळीविषयी सांगायचे तर, ‘बायबल ही एक ऐरण आहे ज्याच्यावर कितीतरी हातोड्या झिजल्या आहेत.” —Ellen G. White, The Great Controversy, p. 288.

`स्तोत्र 119:89 आणि स्तोत्र 111:7, 8 वाचा. ही वचनें आपणास बायबलविषयी काय सांगतात आणि आपण त्यावर विश्‍वास का ठेवावा?`

देवाच्या वचनावर हल्ला होऊ शकतो किंवा ते दडपले जाऊ शकते, परंतु त्याचे समूळ उच्चाटन कधीही होणार नाही. पुष्कळ प्रसिद्ध ख्रिस्ती लोक त्याच्या अधिकारास पुष्कळप्रकारे कमी लेखतात, बायबलच्या काही भागांवर प्रश्‍नचिन्ह उभे करतात किंवा मानवी घटकांवर जोर देतात की त्याचा दैवी शिक्का मिटविला जावा आणि देवाचे सत्य कमी लेखावे.

आपण कधीही, कोणत्याच प्रकारे आपल्या स्वत:ला या हल्ल्याच्या नादी लागून देवाच्या वचनांस कमी लेखण्यास परवानगी देऊ नये. ते आजही जीवंत आहे, मानवाच्या हृदयांशी बोलत आहे, त्यांच्या जीवनांमध्ये नवीन जीवन फुंकत आहे जे वचन ऐकण्यासाठी तयार आहेत आणि जे याची शिकवण अनुसरतात.

`कोणत्या भविष्यवाणी विशेषकरुन तुमच्याशी वैयक्तिकरीतीने बोलतात, आणि का?`