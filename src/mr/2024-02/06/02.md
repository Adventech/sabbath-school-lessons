---
title:  दोन साक्षीदार
date:   05/05/2024
---

`प्रकटी 11:3-6 वाचा. या परिच्छेदामध्ये दोन साक्षीदारांची सापडलेली पाच ओळख पटविणार्‍या तत्त्वांची यादी करा.`

जखर्‍या याच्या 4 थ्या अध्यायामध्ये, संदेष्ट्याने सोनेरी समयीच्या दोन्ही बाजूस दोन जैतुनाची झाडें पाहिली-हेच कल्पना चित्र आपणास येथे प्रकटीकरण 11 व्या अध्यायात सापडते. जखर्‍यास सांगण्यात आले की याचा अर्थ असा “अखिल पृथ्वीच्या प्रभूजवळ उभे राहाणारे हे दोन अभिषिक्त आहेत.” (जखर्‍या 4:14). जैतुनाचे झाड समईमध्ये तेल टाकत राहाते यासाठी की त्याने सतत प्रकाश द्यावा. स्तोत्रकर्त्याने काय लिहिले याची आपणास आठवण करुन देण्यात आली आहे: “तुझे वचन माझ्या पावलांकरिता दिवा व माझ्या मार्गावर प्रकाश आहे.” (स्तोत्र 119:105). तेल पवित्र आत्म्याचे प्रतिनिधित्व करते (जखर्‍या 4:2, 6). प्रकटीकरण 11 मधील योहानाचा दृष्टांत देवाचे वचन पवित्र आत्म्याच्या सामर्थ्याने गाजविणे याचे वर्णन करते यासाठी की जग प्रकाशित व्हावे.

हे दोन साक्षीदार भविष्यवाणी करु शकतात आणि पाऊस पडण्यापासून रोखू शकतात जोपर्यंतची भविष्यवाणी त्यांनी केली आहे ते पाण्याचे रक्तामध्ये रुपांतर करु शकतात आण पृथ्वीवर पीडा आणू शकतात. देवाच्या वचनाद्वारे एलीया म्हणाला की इस्राएलावर पाऊस पडला नाही आणि त्याच्या प्रार्थनेचे उत्तर म्हणजे साडेतीन वर्षें पाऊस पडला नाही, (याकोब 5:17 पाहा). नंतर त्याने पुन्हा प्रार्थना केली आणि पाउस परत आला जेव्हा बाल दैवताचे संदेष्टें दुष्काळाचा शेवट करु शकले नाहीत (1 राजे 17, 18). मोशे, देवाच्या वचनांद्वारे इजिप्तच्या लोकांवर सर्व प्रकारच्या पीडा घेऊन आला, ज्यामध्ये पाणी रक्तामध्ये बदलणे याचा समावेश होता. कारण फारोने देवाच्या लोकांना सोडण्यास नकार दिला होता (निर्गम 7).

जे पवित्रशास्त्राला हानि पोहचवू इच्छितात त्यांना त्यांच्या मुखांतून निघणार्‍या अग्नीने भस्म केले जाईल. देव म्हणतो, “तुम्ही असे बोलता म्हणून पाहा, मी आपले शब्द तुझ्या मुखात अग्नि असे आणि हे लोक सर्पण असे करीन आणि तो त्यांस खाऊन टाकील.” (यिर्मया 5:14). देवाचे वचन जे त्यास नकार देतात त्यांच्यावर न्यायनिवाडा आणितो. त्याचे वचन मुखामध्ये अग्नि असे आहे.

योहान 5:39 मध्ये, येशू घोषणा करितो की जुन्या कराराचा शास्त्रलेख माझी साक्ष देतात. तो हे देखील म्हणतो की शुभवर्तमान सर्व जगाला माझी “साक्ष म्हणून” गाजविण्यात येईल (मत्तय 24:14), आणि नवीन करार, जुन्या करारांबरोबर हे त्या साक्षीसाठी आधार आहे. त्याच उगमापासून शब्द मार्टिस (चरीींूी) जो साक्ष यासाठी शब्द आहे या दोन वचनांमध्ये वापरण्यात आला आहे जो प्रकटीकरण 11:3 मध्ये दिसतो.

हे दोन साक्षीदार कोण आहेत? या बायबलच्या मुद्दाच्या दृष्टिकोणातून आणि प्रकटीकरण 11 मध्ये दिलेली गुणविशेषणें, याद्वारे आपण असा सार काढू शकतो की हे दोन साक्षीदार जुना करार आणि नवा करार यांचा शास्त्रलेख आहे, जो देवाचा प्रकाश आणि सत्य जगाला सादर करतो.

`पुष्कळ ख्रिस्ती लोक आज जुन्या करारांस कमी लेखण्याचा प्रयत्न करतात, जो आजच्या काळाशी सुसंगत नाही व त्याची गरज नाही असे लेबल त्यास लावतात, कारण आमच्याकडे नवीन करार आहे. अशा प्रवृत्तीशी हे इतके भयंकर चूक का आहे?`