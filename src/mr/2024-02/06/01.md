---
title:  दोन साक्षीदार
date:   04/05/2024
---

### ह्या आठवड्याकरिता अभ्यास
प्रकटी 11:3-6; जखर्‍या 4:14; प्रकटी 12:5, 6, 14, 15; दानी 7:25, यशया 54:17; स्तोत्र 119:89; प्रकटी 11:15-18.

> <p>सुवर्णवचन</p>
> “गवत सुकते; फूल कोमेजते, पण आमच्या देवाचे वचन सर्वकाळ कायम राहाते.” (यशया 40:8).

शतकांनुशतकें, देवाच्या वचनाची चिरफाड करण्यात आली, त्यावर शंका घेण्यात आली आणि निरुपयोगी म्हणून टाकून देण्यात आले. त्याला मठांमध्ये बंदिस्त करण्यात आले, सार्वजनिकरीतीने चौकाचौकांत जाळण्यात आले आणि चिंधीप्रमाणे फाडण्यात आले. त्याच्यावर विश्‍वास ठेवणार्‍यांची चेष्टा करण्यात आली, थट्टा करण्यात आली, तुरुंगवासात टाकण्यात आले आणि त्यांना ठार देखील करण्यात आले. या सर्वांमधून देखील देवाचे वचन टिकले.

मध्ययुगीन मंडळीने विश्‍वासू व बायबलवर विश्‍वास ठेवणार्‍या ख्रिस्ती लोकांचा छळ केला. तरीही, देवाचे वचन अंधकारातून प्रकाशात आले. जुलूम आणि छळ देखील देवाचे वचन गाजविण्यापासून थांबवू शकले नाहीत. जसे इंग्रजी बायबल भाषांतरकार विल्यम टिंडेल यांना त्यांच्या विश्‍वासासाठी खटला भरण्यात आला, त्यांना विचारण्यात आले की देवाच्या वचनाचा प्रसार करण्यासाठी त्यांना सर्वांत जास्त मदत कोणी केली. त्यांनी प्रश्‍नावर विचार केला आणि त्यांनी उत्तर दिले, “दुरहामचे बिशप.” सर्व न्यायाधीशांना धक्का बसला.

टिंडेल यांनी स्पष्ट केले की एकेवेळी, बिशप साहेबांनी त्यांनी भाषांतर केलेल्या इंग्रजी बायबलचा साठा विकत घेतला आणि सार्वजनिकरीतीने तो जाळण्यात आला. बिशप यांनी त्यावेळी जे केले तेव्हा त्यांना ठाऊक नव्हते की ते सत्याच्या कार्यासाठी मोठी मदत करीत आहेत. त्यांनी बायबलची खरेदी अपेक्षेपेक्षा अधिक किंमत देऊन केली. इतकी मोठी खरेदी केल्यानंतर, टिंडेल यांना जाळलेल्या बायबलपेक्षा कितीतरी अधिक बायबल छापता आले. सत्य धुळीमध्ये तुडवण्यात आले, परंतु ते पुन्हान् पुन्हा अधिक चकाकीने उजळून निघाले.

या आठवडी, आपण एका बायबलवरील व ख्रिस्ती विश्‍वासावरील हिंसक हल्ल्याचा शोध घेणार आहोत. फ्रान्समधील क्रांतिच्या काळात, फ्रान्सच्या रस्त्यावर रक्ताचे ओहोळ वाहात होते. फ्रान्सच्या पॅरीसमधील भर चौकात शिरच्छेद करण्याचे यंत्र लावण्यात आले होते आणि हजारोंचा शिरच्छेद करण्यात आला. नास्तिकता राज्याचा मुख्य धर्म बनला. तथापि, देवाच्या वचनाची साक्ष शांत होऊ शकली नाही.