---
title:  अधिक विचार
date:   10/05/2024
---

“जेव्हा बायबलला धार्मिक आणि धर्मनिरपेक्ष सत्तेचे संरक्षण मिळाले नाही; जेव्हा त्याच्या साक्षीचा दुरुपयोग करण्यात आला, आणि प्रयत्न करण्यात आला की मनुष्यें आणि भुतें लोकांची मनें त्यापासून वळवू शकतील; जेव्हा ज्यांनी याचे पवित्र सत्य गाजविण्याचे धाडस दाखविले त्यांची शिकार करण्यात आली, विश्‍वासघात करण्यात आला, छळ करण्यात आला, तुरुंग कोठडीत डांबण्यात आले, त्यांच्या विश्‍वासासाठी हौतात्म्य स्वीकारावे लागले किंवा डोंगराकडे पळून जाण्यास जबरदस्ती करण्यात आली आणि गुहा आणि लेण्यामध्ये लपावे लागले-तेव्हा विश्‍वासू साक्षीदार तरट पांघरतील ही भविष्यवाणी खरी ठरली. तरी देखील त्यांनी आपली साक्ष 1,260 वर्षें सुरुच ठेवली. अगदीच अंधकाराच्या समयांमध्ये असे विश्‍वासू लोक होते जे देवाच्या वचनावर प्रीति करीत होते आणि त्याच्या सन्मानासाठी इर्ष्यावान होते. या सर्व एकनिष्ठ सेवकांना ज्ञान, सामर्थ्य आणि अधिकार देण्यात आला होता की त्यांनी या सर्व काळांत त्याचे सत्य घोषित करावे. ”-—Ellen G. White, The Great Controversy, pp. 267, 268.

“जेव्हा फ्रान्सने सार्वजनिकरीतीने देवाचा अस्वीकार केला आणि बायबल एका बाजूस ठेवले, तेव्हा दुष्ट लोक आणि अंधकाराचे आत्में यांना फार आनंद झाला की त्यांची इच्छा पूर्ण होण्याचा समय आला आहे. एक राज्य जे देवाच्या आज्ञेंच्या बंधनापासून स्वतंत्र झाले. . . देवाचा बंधन ठेवणारा आत्मा, जो सैतानाच्या क्रूर शक्तिंवर बंधन ठेवतो, तो फार मोठ्या प्रमाणात काढून टाकण्यात आला आणि ज्याचा आनंद केवळ मनुष्याची दुर्दशा करण्यात आहे, त्याची इच्छा पूर्ण करण्यासाठी त्याला परवानगी देण्यात आली. ज्यांनी बंडखोरीची सेवा करण्याची निवड केली त्यांना त्याची फळें भोगण्यासाठी ठेवण्यात आले तोपर्यंत जेव्हा सर्व भूमि अपराधांनी भरली जाईल जी इतकी भयानक असेल की लेखणीही त्याचे वर्णन करु शकणार नाही. उध्वस्त झालेले प्रदेश आणि नगरें यामधून भयंकर आक्रोश ऐकू आला-कडवट यातनेचा आक्रोश. फ्रान्स एकाद्या भूकंपाप्रमाणे हलले गेले. धर्म, कायदा, सामाजिक स्थिती, कुटुंबे, राज्य व मंडळी (चर्च)-हे सर्वकाही परमेश्‍वराच्या हाताने तोडून टाकण्यात आले जो देवाच्या आज्ञेविरुद्ध उंचावण्यात आला होता. ”- The Great Controversy, p. 286.

“जो पर्यंत मंडळी देवाच्या उघडलेल्या दूरदर्शीपणास अनुसरत नाही, प्रत्येक किरणाचा स्वीकार करीत नाही, दिलेले प्रत्येक कर्तव्य करीत नाही जे प्रकट करण्यात येईल, तोपर्यंत धर्म असाच वेगवेगळ्या आकारामध्ये निकृष्ट अवस्थेत पोहचेल आणि महत्त्वाचा देवभिरुपणाचा आत्मा नाहीसा होईल. ” —The Great Controversy, p. 316.

**चर्चेसाठी प्रश्‍न**:

`फें्रच क्रांतिमध्ये महान संघर्षाची तत्त्वें कशी प्रकट करण्यात आली आहेत?`

`जेव्हा देव नाही यावर युक्तिवाद होत असताना, एका व्यक्तिने लिहिले की “आमचे ध्येय स्थापन करण्यासाठी आम्ही स्वतंत्र आहोत आणि कुठल्याही परवानगी शिवाय आम्ही कुठल्याही बौद्धिक सीमेपलिकडे जाण्यास तयार आहोत.” “कुठल्याही परवानगीचे चिन्ह न पाहाता” हा वाक्प्रचार ध्येयासाठी इतका सूचनात्मक का आहे कारण पुष्कळांनी त्याचा देवाला नाकारण्यासाठी वापर केला आहे? अशा कल्पना फ्रेंच क्रांतिमध्ये काय झाले हे स्पष्ट करण्यास कशी मदत करतात?`

`योहानाच्या निवास मंडपाच्या दृष्टांताचे महत्त्व काय आहे ज्याचा संबंध अंतिम घटनेशी आहे?`