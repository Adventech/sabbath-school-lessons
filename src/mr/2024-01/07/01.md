---
title:  तुझी दया स्वर्गापर्यंत पोहचते
date:   10/02/2024
---

### ह्या आठवड्याकरिता अभ्यास
स्तोत्र 136, स्तोत्र 51, स्तोत्र 130, स्तोत्र 123

> <p>सुवर्णवचन</p>
> “हे प्रभु, लोकांमध्ये मी तुझे उपकार स्मरण करीन, राष्ट्रांमध्ये तुझी स्तोत्र गाईन; कारण आकाशापर्यंत तुझी दया व गगनापर्यंत तुझे सत्य थोर आहे.” (स्तोत्र 57:9, 10).

स्तोत्रकर्त्यांना जाणीव आहे की ते आध्यात्मिकरीतीने गरीब आहेत व देवाला देण्यासाठी त्यांच्याकडे चांगले असे काही नाही; म्हणजे, त्यांच्यामध्ये आणि त्यांच्या स्वत:मध्ये असे काही नाही जे त्यांना देवाच्या पवित्र सिंहासनासमोर शिफारस करु शकेल (स्तोत्र 40:17). त्यांना समजते की त्यांना आपल्या सर्वांप्रमाणे, कृपेची गरज आहे, देवाच्या कृपेची.

थोडक्यात, त्यांना शुभवर्तमानाची गरज आहे.

स्त्रोतकर्ते या वस्तुस्थितीवर जोर देतात की लोक संपूर्णपणे देवाच्या दयेवर अवलंबून आहेत. सुदैवाने, देवाची दया सार्वकालिक आहे, जसे देवाची उत्पत्ति व देवाच्या लोकांचा इतिहास या दोन्हीत पुरावा मिळतो (स्तोत्र 136). सार्वकालिक देवासमोर, मानवी जीवन गवताप्रमाणे आहे, परंतु देवाला मानवाची दया येते आणि तो त्यांची शक्ति नवचैतन्याने भरतो (स्तोत्र 103:3, 5, 15) आणि त्याच्यामध्ये त्यांना सार्वकालिकतेचे अभिवचन आहे.

देवाचे लोक या वस्तुस्थितीमध्ये समाधान पावतात की परमेश्‍वर त्याच्या कराराशी विश्‍वासू आहे. लोकांची विनंती, मग काहीवेळेस ती कितीही दडपण आणणारी असो, ती बहुतेक वेळेस आशेने भरलेली असते कारण त्यांना ती थेट त्यांच्या दयेच्या स्वर्गीय पित्याकडे घेऊन जाते (स्तोत्र 103:13, स्तोत्र 68:5, स्तोत्र 89:26). देवाच्या दयेचा ताजा अनुभव आणि प्रीति त्यांच्या उपासनेच्या शक्तिस ठरवते आणि देवाची सेवा करते आणि दुसरा कोणीही नाही किंवा काहीही नाही.