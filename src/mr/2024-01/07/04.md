---
title:  “हे परमेश्‍वरा, तू पापें लक्षांत आणिशील तर”
date:   13/02/2024
---

`स्तोत्र 130 वाचा. पापाचे गुरुत्वाकर्षण आणि पाप्यांसाठी आशा कशी चित्रित करण्यात आली आहे?`

स्तोत्रकर्त्याची मोठी पीडा ही त्याची स्वत:ची व त्याच्या लोकांची पापें याबरोबर संबंधित आहेत (स्तोत्र 130:3, 8). लोकांची पापें इतकी गंभीर आहेत की ती लोकांना देवापासून कायमचे वेगळे करण्याची धमकी देतात (स्तोत्र 130:3). पवित्रशास्त्र अशा पापांच्या नोंदीविषयी बोलते जी न्यायनिवाड्याच्या दिवसासाठी ठेवण्यात आली आहेत (दानी 7:10, प्रकटी 20:12) आणि पाप्यांची नांवे जीवनी पुस्तकातून काढून टाकण्यात येतील (निर्गम 32:32, स्तोत्र 69:28, प्रकटी 13:8).

म्हणून स्तोत्रकर्ता देवाच्या क्षमाशीलतेला विनंती करतो की, जी पापांची नोंद पुसून टाकील (स्तोत्र 51:1, 9; यिर्मया 31:34; मीखा 7:19). त्याला ठाऊक आहे की “देव हा स्वभावाने रागीष्ट नाही. त्याची प्रीति सार्वकालिक आहे. त्याचा ‘क्रोध’ तेव्हाच उफाळतो जेव्हा मनुष्य त्याच्या प्रीतिची योग्यता ओळखण्यास विसरतो... त्याच्या रागाचा हेतु जखम करणे नव्हे, तर मुनष्याला बरे करणे आहे; त्यांचा नाश व्हावा असा नव्हे तर त्याच्या कराराच्या लोकांना वाचविणे (होशेय 6:1, 2).” - हंस के. लारॉडेल, डेलिव्हर्न्स इन द साम्स् (बेरीन स्प्रिंग, चख: फर्स्ट इंप्रेशन्स्, 1983), पाने 180, 181.

लक्षणीयरीतीने पाहिले असता, पापांची क्षमा करणे याची देवाची तयारी नेहमीचीच असते आणि तसेच तो शिक्षाही करीत नाही, त्यामुळे देवाच्या परम आदरास प्रेरणा मिळते (स्तोत्र 130:4, रोम 2:4). प्रामाणिक उपासना ही देवाच्या प्रीतिच्या शीलाच्या प्रशंसेवर बांधली जाते, शिक्षेच्या भीतिवर नव्हे.

देवाच्या लेकरांना परमेश्‍वराची प्रतीक्षा करण्यास बोलावले आहे (स्तोत्र 27:14, स्तोत्र 37:34). इब्री शब्द क्वावाह (रिंुरह) “प्रतीक्षा” असा आहे, याचा प्रत्यक्ष अर्थ “लांब करणे” (ींे ीींीशींलह) असा आहे आणि तो इब्री शब्द “आशा” याचे मूळ आहे. म्हणून परमेश्‍वराची प्रतीक्षा करणे हे अतिशय वाईट परिस्थितीत निष्क्रिय शरण जाणे नव्हे तर आशादायक “पुढे करणे” किंवा परमेश्‍वराची आतुरतेने केलेली मध्यस्थीची अपेक्षा. स्तोत्रकर्त्याची आशा वैयक्तिकरीतीने चांगले होईल यात मुळावलेली नाही तर ती देवाच्या वचनांत आहे (स्तोत्र 130:5). विश्‍वासूपणे देवाची प्रतीक्षा करणे व्यर्थ नाही कारण अंधार्‍या रात्रीनंतर, दैवी सुटकेची सकाळ येते.

स्तोत्रकर्त्याची वैयक्तिक विनंती पाहा कशी संपूर्ण समाजाची विनंती झाली (स्तोत्र 130:7, 8). एकाद्याचे चांगुलपण सर्व लोकांपासून वेगळे होऊ शकत नाही. म्हणून, एकादा केवळ स्वत:साठीच प्रार्थना करीत नाही तर सर्व समाजासाठी. एक विश्‍वासणारा म्हणून, आपण समाजाचे भाग आहोत, आणि समाजाच्या एका भागावर ज्याचा परिणाम होतो त्याचा सर्वांवर होतो.

`“हे परमेश्‍वरा, तू पापें लक्षात आणिशील तर” या प्रश्‍नाविषयी “हे प्रभू, तुजपुढे कोण टिकेल?” विचार करा (स्तोत्र 130:3). तुमच्यासाठी याचा वैयक्तिकरीतीने काय अर्थ आहे? परमेश्‍वराने जर पापें लक्षात आणली तर तुम्ही कोठे असाल?`