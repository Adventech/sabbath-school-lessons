---
title:  देव कोठे आहे?
date:   30/01/2024
---

`स्तोत्र 42:1-3, स्तोत्र 63:1, स्तोत्र 69:1-3 आणि स्तोत्र 102:1-7 वाचा. स्तोत्रकर्त्यास कशाने मोठ्या वेदना झाल्या?`

स्तोत्रकर्त्यास केवळ वैयक्तिक आणि सामाजिक दुःखच त्रास देत नाही तर, देव आपल्या सेवकांच्या त्रासाकडे लक्ष देत नाही असे दिसते. देवाची अनुपस्थिती कोरड्या प्रदेशामध्ये तीव्र तहान लागल्याप्रमाणे वाटते (स्तोत्र 42:1-3, स्तोत्र 63:1) आणि मरणाधीन यातना (स्तोत्र 102:2-4) स्तोत्रकर्त्याला वाटते की त्याला देवापासून दूर करण्यात आले आहे आणि तो स्वतःची एकट्या पक्षाप्रमाणे तुलना करतो. “मी रानातल्या पाणकोळ्यासारखा झालो आहे; वैराण प्रदेशांतील घुबडासारखा मी झालो आहे. मी जागरण करीत आहे, धाब्यावर एकटे राहाणार्‍या चिमण्यासारखा मी झालो आहे” (स्तोत्र 102:6, 7).

वैराण प्रदेशाचा उल्लेख देवापासून दुरावणे या भावनेस अधोरेखित करते. “धाब्यावर एकटे राहाणार्‍या” चिमण्यासारखा म्हणजे त्याच्या घरट्याबाहेर, त्याचे राहाण्याचे ठिकाण. स्तोत्रकर्ता देवाकडे आक्रोश करीत आहे “खोलाच्या बाहेरून” जसे काही जलें माझ्या प्राणाशी येऊन भिडली आहेत आणि “मी खोल दलदलीत” रुतलो आहे (स्तोत्र 69:1-3, स्तोत्र 130:1). ह्या प्रतिमा अन्यायाच्या परिस्थितीचे चित्रण करतात ज्यातून कधीच सुटका नाही, केवळ दैवी मध्यस्थीद्वारे.

`स्तोत्र 10:12, स्तोत्र 22:1, स्तोत्र 27:9 आणि 39:12 वाचा. स्तोत्रकर्ता देवाच्या स्पष्ट अनुपस्थितीस कसा प्रतिसाद देतो?`

हे उल्लेखनीय आहे की स्तोत्रकर्त्याने ठरविले की देव स्तब्ध आहे म्हणून तो स्तब्ध राहणार नाही. स्तोत्रकर्ता अढळपणे प्रार्थनेमध्ये विश्‍वास ठेवतो कारण प्रार्थना थेट जीवंत व कृपाळू देवाकडे जाते. देव अद्याप तेथेच आहे, जरी तो स्पष्टरीतीने गैरहजर आहे. तो आताही तोच देव आहे ज्याने भूतकाळात त्यांना ऐकले आहे, आणि म्हणून, त्यांना भरवसा आहे की तो आताही त्यांचे ऐकतो.

देवाच्या स्तब्ध राहाण्याच्या काळामुळे स्तोत्रकर्त्यांना स्वतःचे परीक्षण करण्याची आणि देवाचा शोध घेण्याची संधी मिळाली, परंतु कबुलीजबाब व नम्रतेच्या विनंतीद्वारे. त्यांना ठाऊक होते की देव कधीच कायमचा स्तब्ध राहाणार नाही. स्तोत्रसंहिता स्पष्ट करते की देवाबरोबरचे संभाषण सुरुच राहिले पाहिजे, मग जीवनाची परिस्थिती काहीही असो.

`देवाच्या स्पष्ट अनुपस्थितीस स्तोत्रकर्त्याच्या प्रतिसादाकडून आपण काय शिकतो? जेव्हा देव स्तब्ध आहे असे दिसते अशा काळात तुम्ही कसा प्रतिसाद देता? तुमच्या विश्‍वासाला काय टिकवून ठेवते?`