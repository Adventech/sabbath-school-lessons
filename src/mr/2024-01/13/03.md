---
title:  दूध तुटलेल्या बाळकाची शांती
date:   25/03/2024
---

`स्तोत्र 131 वाचा. आमच्या देवाबरोबरच्या संबंधाविशयी हे स्तोत्र आम्हांस काय शिकविते?`

देवाचे लोक अशा जगांत राहात आहेत ज्यांना शारीरीक व मानसिक दु:ख दिले जाते, असे जग ज्यात प्रत्येकासाठी मोह व अडचणी आहेत. ताजा दोषारोप हाच आहे की तो देवाचे मूल आहे आणि त्याच्या जीवनासाठी देवावर अवलंबून आहे हे स्तोत्रकर्त्याला समाधान देते आणि त्याला हे कबूल करण्यासाठी आणते की त्याच्या गर्वाला काही किंमत नाही. गर्वाची फसवणूक हीच आहे की ती गर्विष्ठाला स्व-केंद्रित आणि त्यांच्यापुढे न पाहाण्यास शिकविते. म्हणून गर्विष्ठ हे देवाची उच्च सत्यता पाहण्यापासून आंधळे केले जातात.

याविरुद्ध, धार्मिक आपली दृष्टि देवाकडे लावतात (स्तोत्र 123:1, 2). देवाच्या ओळखीची महानता त्यांना नम्र आणि स्वत:चा शोध घेण्यापासून स्वतंत्र आणि व्यर्थ महत्त्वाकांक्षेपासून दूर करतात. स्तोत्रकर्ता कबूल करतो की मी “मोठ-मोठ्या गोष्टी” आणि “असाध्य अशा गोष्टींच्या” भानगडीत पडत नाही (स्तोत्र 131:1). ह्या अभिव्यक्ती जगामध्ये देवाच्या कार्याचे वर्णन करतात जे मानवाच्या आकलनाच्या पलिकडे आहे. आधुनिक विज्ञानाने आम्हांस दाखवून दिले आहे की अगदी “साधी” गोष्ट देखील फारच गुंतागुंतीची बनू शकते आणि आमच्या समजण्यापलिकडे फार दूर, बहुदा आतासाठी. वस्तुस्थिती ही आहे की येथे अनपेक्षित परिस्थिती आहे: जितके अधिक आपण भौतिक (नैसर्गिक) जगाविषयी शिकतो, तेव्हा आपल्यासमोर मोठी रहस्ये दिसतात.

त्याचवेळी, स्तोत्र 131:2 मध्ये एक अलंकार आहे “आणि दूध तुटलेले बाळक आईबरोबर असते, ” ही त्याची शक्तिशाली प्रतिमा आहे ज्याला शांतता सापडते व जो देवाच्या मिठीमध्ये शांत होतो. लेकराची त्याच्या आईबरोबर वेगवेगळ्या स्थितीमध्ये त्या लेकराच्या तरुण जीवनामध्ये प्रेमळ संबंध याकडे निर्देश करते.

आम्हांस तुटल्याद्वारे क्षुल्लक महत्त्वाकांक्षा आणि गर्व, यापासून देव आम्हांस सकस आहार घेण्यासाठी ओळख करुन देतो, जे “ज्याने मला पाठविले त्याच्या इच्छेप्रमाणे करावे व त्याचे कार्य सिद्धीस न्यावे” (योहान 4:34, आणि इब्री 5:12-14 देखील पाहा). लेकराप्रमाणे विश्‍वास स्तोत्र 131 मध्ये वर्णन केला आहे हा परिपक्व विश्‍वास आहे जो जीवनाच्या अडचणींद्वारे कसोटीस लावला गेला आहे आणि त्याला असा देव मिळाला आहे जो विश्‍वासू व त्याच्या वचनाशी खरा आहे.

शेवटी स्तोत्रकर्त्याचे लक्ष देवाच्या लोकांच्या कल्याणावर येऊन थांबले आहे. शेवटी, आपल्याला आमचा अनुभव देवाबरोबर त्याच्या मंडळीला शक्तिशाली बनविण्यासाठी बोलावण्यात आले आहे. म्हणजे, ज्यापासून आम्ही शिकलो आहोत, वैयक्तिकरीतीने देवाचा विश्‍वासूपणा आणि चांगुलपणा याविषयी आपण इतरांबरोबर वाटून घेऊ या, जे कुठल्याही कारणामुळे आपल्या विश्‍वासाबरोबर संघर्ष करीत आहेत. आमची ख्रिस्ताविषयीची साक्ष जरी ती मंडळीमध्येच असली, तरी तेथे असे अनेक आहेत जे स्वत: त्याला जाणून घेऊ इच्छितात.

`“मी तुम्हांस खचीत सांगतो, तुमचे मन वळल्याशिवाय व तुम्ही बाळकांसारखे झाल्याशिवाय स्वर्गाच्या राज्यांत तुमचा प्रवेश होणारच नाही” (मत्तय 18:3). येथे येशू आम्हांस काय म्हणत आहे? ही कल्पना आम्हांस काय सांगते?`