---
title:  अधिक विचार
date:   29/03/2024
---

एलन जी. व्हाईट यांचे, “ग्रोईंग अप इनटू ख्राईस्ट, ” पानें 67-75, इन स्टेपस् टू ख्राईस्ट वाचा.

स्तोत्रकर्त्याचे अतिशय कळकळीचे आवाहान हेच आहे की परमेश्‍वराची प्रतीक्षा कर. ”परमेश्‍वराच्या अधीन होऊन स्वस्थ राहा; त्याची प्रतीक्षा शांतपणे करुन राहा” (स्तोत्र 37:7). जेव्हा प्रतीक्षा करणे आम्हांस ओझे, अनिश्‍चित व एकटेपणाचे वाटते तेव्हा आपण येशूच्या शिष्यांची त्याच्या स्वर्गारोहणाच्या दिवसाची आठवण करु या (प्रेषित 1:4-11). त्यांच्या डोळ्यांसमोर येशू स्वर्गांत वर घेतला गेला, त्याचवेळी त्यांना तो परत येईपर्यंत प्रतीक्षा करण्यास सांगितले तेही भविष्यातील कुठल्यातरी अज्ञात दिवशी. आतापर्यंत कोणाला देवाचा आशीर्वाद इतक्या तीव्रपणे मिळविण्याचा अनुभव मिळाला आहे काय जो शिष्यांना त्या दिवशी मिळाला? खात्रीने त्यांना उत्सुकता होती, “प्रभू, आम्हांलाही आता तुझ्याबरोबर घेऊन जा.” तरीही, त्यांना सूचना देण्यात आल्या की त्यांनी पित्याच्या अभिवचनासाठी व येशूच्या परत येण्यासाठी थांबावे, जर आपण विचार करीत असू की शिष्य निराश आणि हताशपणे उभे राहिले असतील, तर आपणास आश्‍चर्य वाटेल. ते यरुशलेमास परत आले आणि येशूने त्यांना जे सांगितले होते तेच त्यांनी केले ते पवित्र आत्म्याच्या देणगीसाठी थांबले आणि नंतर त्यांनी पूर्ण शक्तिने जगाल सुवार्ता गाजविली (प्रेषित 1:12-14, प्रेषित 2).

परमेश्‍वराची त्याच्यासाठी थांबण्याची आज्ञा ही अशक्य आहे जोपर्यंत त्याने आपले कार्य आमच्यामध्ये पवित्र आत्म्याद्वारे केले नाही. कितीही मोठा मानवी उत्साह त्या तणावासमोर उभा राहील, जो प्रतीक्षा करणे आमच्या अशक्त प्रकृतिवर प्रभाव टाकील. केवळ एकच गोष्ट तणाव सहन करु शकेल, ती म्हणजे येशू ख्रिस्तामध्ये बांधले जाणे, जसे त्याच्याबरोबर वैयक्तिक संबंध. “कारण इच्छा करणे व कृति करणे ही तुमच्या ठायी आपल्या सत्संकल्पासाठी साधून देणारा तो देव आहे.’ फिलिप्पै 2:13. त्याने कार्य केले तसेच आपणही करु; आपण तोच आत्मा प्रकट करु. तर आपण प्रीतिने सत्याला धरुन मस्तक जो ख्रिस्त त्याच्या परिमाणाने सर्व प्रकारे वाढावे.’ इफिस 4:15”. - एलन जी. व्हाईट, स्टेपस् टू ख्राईस्ट, पान 75.

आपण परमेश्‍वरावर थांबत असताना, आपणास स्तोत्रांमध्ये शांती व समाधान सापडेल. आमच्या प्रार्थना आणि गायने जेथे देवाचे हृदय व आपले हृदय रोज मिळतील तेथे असेल.

**चर्चेसाठी प्रश्‍न**:

`आमच्या आध्यात्मिक जीवनांत प्रतीक्षा करणे का महत्त्वाचे आहे? बायबलचे काही विश्‍वासाचे वीर यांच्या प्रतीक्षेच्या अनुभवावर चर्चा करा. प्रतीक्षा करण्याद्वारे त्यांच्या विश्‍वासाला शुद्धता व शक्ति कशी मिळाली? (रोम 4:19-22, इब्री 11).`

`आमच्या प्रतीक्षेचा शेवट काय आहे? (स्तोत्र 37:34-40). म्हणजे, जेव्हा सर्व गोष्टी शेवटी सोडविल्या जातील, ज्याचे आम्हांस अभिवचन देण्यात आले आहे? या वचनांमध्ये आम्हांस कोणती आशा सापडते, उदा. न्याय जो या जीवनांत दीर्घ काळांपासून हरवला आहे?`

`जो पर्यंत मेलेल्यांचा प्रश्‍न आहे आणि जेथपर्यंत त्यांचा अनुभव जातो (उपदेशक 9:5), त्यांचे येशूसाठी प्रतीक्षा करणे हे जवळजवळ पूर्ण झाले आहे काय? उत्तरामधून आपण कोणती आशा घ्यावी?`