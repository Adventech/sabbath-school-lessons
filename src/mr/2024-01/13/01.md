---
title:  परमेश्‍वराची प्रतीक्षा कर
date:   23/03/2024
---

### ह्या आठवड्याकरिता अभ्यास
स्तोत्र 27:14, रोम 8:18-25, स्तोत्र 131, मत्तय 18:3, स्तोत्र 126, स्तोत्र 92, मार्क 16:1-8, 2 पेत्र 1:19.

> <p>सुवर्णवचन</p>
> “परमेश्‍वराची प्रतीक्षा कर; खंबीर हो, हिंमत बांध; परमेश्‍वराचीच प्रतीक्षा करा.” (स्तोत्र 27:14.)

स्तोत्रसंहितेच्या तिमाहीतील अभ्यासाच्या शेवटल्या आठवड्यात आपण पोहचलो आहोत. या आध्यात्मिक प्रवासाने आपणास ऐश्‍वर्यशाली उत्पन्नकर्त्याच्या आदरयुक्त भीतीच्या अनुभवाद्वारे शेवटपर्यंत आणले आहे जो आमचा राजा आणि न्यायाधीशही आहे; दैवी सुटका, क्षमाशीलता व तारण याच्या आनंदाद्वारे; दु:ख आणि विलाप यांच्या शरण जाण्याच्या क्षणांद्वारे आणि देवाचे सार्वकालिक अस्तित्व याच्या वैभवी अभिवचनांद्वारे आणि देवाची न शेवट होणारी उपासना याच्या अपेक्षेद्वारे. प्रवास सुरुच राहील, जरी आम्ही परमेश्‍वराच्या येण्याच्या आशेमध्ये जगत राहू जेव्हा आमची देवाविषयीची उत्सुकता तिच्या शेवटाच्या पूर्णतेकडे जाईल. जर असे काही अंतिम शब्द आम्हांस स्तोत्रांसहितेमधून घ्यावयाचे असतील, तर ते “परमेश्‍वराची प्रतीक्षा कर” असेच असले पाहिजेत.

परमेश्‍वराची प्रतीक्षा करणे हे व्यर्थपणे आणि निराशेने केलेले बंधन नाही. त्याऐवजी, परमेश्‍वराची प्रतीक्षा करणे ही पूर्णपणे विश्‍वास आणि भरवसा याची कृती आहे, जो भरवसा आणि विश्‍वास कृतीमध्ये प्रकट केला जातो. देवाची प्रतीक्षा करणे आमच्या खिन्न सायंकाळ परिवर्तित करते प्रकाशित सकाळच्या अपेक्षेने (स्तोत्र 30:5, स्तोत्र 143:8). ते आपले अंत:करण नवीन आशेने व शांतीने बळकट करते. ते आपणास कठीण कार्य करण्यासाठी प्रेरित करते, देवाच्या मिशन क्षेत्रातून भरपूर पीक कोठारात आणणे (स्तोत्र 126:6, मत्तय 9:36-38). देवाची प्रतीक्षा करणे आम्हांस कधीही लाजिरवाण्या स्थितीत आणणार नाही, परंतु आपणास विपुलतेने मोबदला मिळेल कारण परमेश्‍वर त्याच्या सर्व अभिवचनांच्या बाबतीत विश्‍वासू आहे (स्तोत्र 37:7-11, 18, 34; स्तोत्र 71:1; स्तोत्र 119:137, 138).