---
title:  अधिक विचार
date:   22/03/2024
---

एलन जी. व्हाईट यांचे, “हाऊ टू प्रे” पानें 39-42, इन अ कॉल टू स्टँड अपार्ट वाचा.

उपासनेच्या केंद्रस्थानी पश्‍चात्तापाची गरज आहे, खर्‍या पश्‍चात्तापाची: “पश्‍चात्तापामध्ये पापासाठी दु:ख आणि त्यापासून परत फिरणे याचा समावेश आहे. आपण तोपर्यंत पापाचा धिक्कार करणार नाही जोपर्यंत आपण त्याचा पापीपणा पाहात नाही; जोपर्यंत आपण अंत:करणातून त्यापासून परत फिरत नाही, तोपर्यंत जीवनामध्ये कुठलाही खरा बदल होणार नाही.

“असे पुष्कळ लोक आहेत की जे पश्‍चात्तापाचे खरे स्वरुप समजण्यात अपयशी ठरले आहेत. समुदाय दु:ख करतात की त्यांनी पाप केले आहे आणि त्यांनी बाह्यरीतीने सुधारणा केली आहे कारण त्यांना भीति वाटते की त्यांच्या चुका त्यांच्यावर दु:ख आणतील, परंतु हे बायबलच्या भावार्थाप्रमाणे पश्‍चात्ताप नाही. ते दु:खावर विलाप करतात पापांसाठी नाही. जसे एसावाचे दु:ख जेव्हा त्याने पाहिले की त्याचा श्रेष्ठत्वाचा हक्क कायमचा हिरावला गेला आहे. बालाम, देवदूत त्याच्या मार्गात तलवार घेऊन उभा आहे हे पाहून घाबरलेला, आपला जीव जाईल म्हणून आपला दोष ओळखला; परंतु तेथे पापासाठी खरा पश्‍चात्ताप नव्हता. परिवर्तनाचा हेतु नव्हता. दुष्टाईबद्दल तिटकारा नव्हता. यहूदा यस्कोर्येत, आपल्या प्रभूचा विश्‍वासघात केल्यानंतर तो म्हणाला, “मी निर्दोष जीवाला धरुन देऊन पाप केले आहे.’ मत्तय 27:4.” - एलन जी. व्हाईट, स्टेपस् टू ख्राईस्ट, पानें 22, 23.

“जरी देव हातांनी बनविलेल्या मंदिरात राहात नाही, तरीही त्याच्या उपस्थितीने तो लोकांच्या एकत्र येण्याचा आदर करतो. त्याने अभिवचन दिले आहे की जेव्हा ते त्याचा शोध घेण्यासाइी एकत्र येतात, त्यांची पापें कबुल करण्यासाठी आणि एकमेकांसाठी प्रार्थना करण्यासाठी तेव्हा तो त्यांना आपल्या आत्म्याद्वारे भेट देईल, परंतु उपासनेत एकत्र जमले आहेत त्यांनी प्रत्येक दुष्ट गोष्ट सोडून द्यावी. जोपर्यंत ते त्याची उपासना आत्मा आणि सत्य आणि पवित्रतेच्या सुंदरतेमध्ये करीत नाहीत तोपर्यंत त्यांचे एकत्र येणे उपयोगी ठरणार नाही. अशांसाठी देव घोषित करतो, ‘हे लोक ओठांनी माझा सन्मान करति, परंतु त्यांचे अंत:करण मजपासून दूर आहे. ते मनुष्यांचे नियम, शास्त्र म्हणून शिकवून माझी निरर्थक भक्ति करितात.” मत्तय 15:8, 9. जे देवाची उपासना करतात ती त्यांनी ‘आत्म्याने व खरेपणाने करावी: कारण असे आपले उपासक असावे अशी पित्याची इच्छा आहे.” योहान 4:23. - एलन जी. व्हाईट, प्रॉफेटस् अँड किंग्स्, पान 50.

**चर्चेसाठी प्रश्‍न**:

`उपासकाचे देवाला सर्वांत मोठे अर्पण काय (स्तोत्र 40:6-10; रोम 12:1, 2)?`

`वैयक्तिक आणि सामाजिक उपासना कशी संबंधित आहे? आपणास दोन्हीची खरोखर का गरज आहे? प्रत्येक दुसर्‍याची वाढ कशी करते?`

`पुष्कळ लोक उपासनेस ती केवळ प्रार्थनेशीच संबंधित आहे असे समजतात, तसेच गायने गाणें आणि बायबलचा अभ्यास आणि आध्यात्मिक साहित्यही. त्याचवेळी उपासनेसाठी या कृती आवश्यक आहेत, उपासना केवळ याच गोष्टींशी मर्यादीत आहे काय? उपासनेच्या इतर स्वरुपाची काही उदाहरणे द्या.`

`एलन जी. व्हाईट यांनी लिहिले: “त्याच्या उपासनेस अंत:करण-दु:खी करणारी, निराश सेवा म्हणून त्याच्याकडे पाहू नये. परमेश्‍वराची उपासना करणे यात आनंद असला पाहिजे आणि त्यामध्ये भाग घेतला पाहिजे.” - स्टेपस टू ख्राईस्ट, पान 103. परमेश्‍वराची उपासना आनंद कशी होते?`