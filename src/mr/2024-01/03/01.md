---
title:  परमेश्‍वर राज्य करतो
date:   13/01/2024
---

### ह्या आठवड्याकरिता अभ्यास
स्तोत्र 8, स्तोत्र 100, स्तोत्र 97, स्तोत्र 75, स्तोत्र 105:7-10, गलती 3:26-29, स्तोत्र 25:10.

> <p>सुवर्णवचन</p>
> “परमेश्‍वर राज्य करितो, तो ऐश्‍वर्याने मंडित आहे; परमेश्‍वराने  पेहराव चढविला आहे; त्याने बलरूप कमरबंद कसला आहे.” (स्तोत्र 93:1).

स्तोत्र अढळपणे देवाच्या सर्वोच्च राज्याचा मूलभूत विश्‍वास उचलून धरते. परमेश्‍वराने उत्पन्न केले व सर्व काही त्याने उत्पन्न केले ते टिकवून ठेवले. तो सर्व जगावर सर्वोच्च राजा आहे, आणि तो न्यायाने व धार्मिकतेने जगावर राज्य करतो. त्याच्या आज्ञा आणि नियम चांगले आहेत आणि जे कोणी ते पाळतात त्यांच्यात ते जीवन आणतात. परमेश्‍वर हा न्यायी न्यायाधीश आहे जो याची खात्री करतो की जग व्यवस्थित असावे, आणि तो हे धार्मिक लोकांना बक्षीस देण्याद्वारे करतो आणि दुष्टांना शिक्षा देतो, पण हे त्याच्या समयांत, आमच्या नव्हे.

देवाचा इस्राएलांबरोबरचा करार जग सुरक्षित ठेवण्यास विशेष भूमिका वटवितो कारण ते परमेश्‍वराचे तारण विदित करते. परमेश्‍वराने इस्राएलांना त्याचा अमूल्य ठेवा म्हणून वारस केले, इस्राएलांना, सर्व देशांना सोडून आपले लोक बनविले. परमेश्‍वर त्याच्या कराराशी विश्‍वासू आहे आणि त्याच्या कळपाचे तो सतत संरक्षण करतो जरी ते अविश्‍वासू असले आणि कधीतरी बंडखोरीमध्ये असले तरीही.

परमेश्‍वराचा सर्वोच्च नियम याप्रमाणे जगाला घट्टपणे स्थापित केलेला आणि सुरक्षित करतो. स्तोत्रकर्त्यांची इच्छा आहे की वाचकांनी हे मूळ पायाभूत सत्य समजून घ्यावे. हा जगिक दृष्टिकोण त्यांचा दीपगृह म्हणून, स्तोत्रकर्ते विभक्त न झालेल्या समर्पणाबरोबर उत्कर्षाने देवाची सेवा करण्याचा प्रयत्न करतो.