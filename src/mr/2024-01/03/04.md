---
title:  देव न्यायाधीश आहे
date:   16/01/2024
---

`स्तोत्र 75 वाचा. दुष्टांचे फुशारकी मारणे का व्यर्थ आहे?`

एक सर्वोच्च राजा म्हणून, परमेश्‍वर एक आज्ञा देणारा देखील आहे (स्तोत्र 99:7) आणि एक न्यायाधीश (स्तोत्र 98:9, स्तोत्र 97:2). दुष्ट सतत न्यायी नियमाला धमकावतात जी देवाने जगामध्ये स्थापन केली आहे, परंतु परमेश्‍वर जगाचा न्याय करील आणि दुष्टांच्या सत्तेचा शेवट करील (स्तोत्र 75:8-10, स्तोत्र 96:13).

स्तोत्र 75 मध्ये, पुष्कळ प्रतिमा हे दाखवितात की दुष्टांचा नाश न बदलता येणारा आहे. कपाची प्रतिमा त्यात लाल मघासह (स्तोत्र 75:8) देवाच्या क्रोधाची तीव्रता दाखविते (यिर्मया 25:15, प्रकटी 14:10). दुर्जनांची सर्व शिंगे तोडून टाकणे म्हणजे त्यांची शक्ति व सत्ता यांचा शेवट, त्याचवेळी धार्मिकांची शिंगे उन्नत होतील (स्तोत्र 75:10). देव “नेमिलेल्या वेळेची” निवड करतो (स्तोत्र 75:2) किंवा “ठरविलेली वेळ” त्याच्या न्यायासाठी. हा कृतीत येणारा न्यायनिवाडा स्पष्टपणे शेवटल्या काळांत घडेल (स्तोत्र 96:13, 1 करिंथ 15:23-26).

परमेश्‍वर लोकांची अंतःकरणे पडताळून पाहातो त्याच्या न्यायनिवाड्याचा एक भाग म्हणून. स्तोत्र 14:2 वाचा. हे उत्पत्ति 6:5, 8 याची आठवण करून देणारे आहे. दोन्ही वचनें दाखवितात की देवाच्या जगाच्या न्यायनिवाड्याची अंमलबजावणी देव लोकांच्या जीवनाची परीक्षा घेतल्यानंतर करील आणि होईल तितक्यांंचे तारण करण्याचा प्रयत्न करील. या न्यायनिवाड्यास काही वेळेस “तपासणीचा न्यायनिवाडा” असेही म्हणतात, जेव्हा देव धार्मिकांचा बचाव करतो आणि दुष्टांचा शेवट ठरवितो.

हे कसे कार्य करते?

एक, देव आपल्या लोकांची दुर्जनांपासून सुटका करतो (स्तोत्र 97:10, स्तोत्र 146:9) आणि जे नम्र आहेत त्यांना तारणाचा मुुगुट घालतो (स्तोत्र 149:4). दोन, जे अपश्‍चात्तापी दुष्ट आहेत त्यांचा कायमचा नाश होईल (स्तोत्र 97:3). काही स्तोत्रे पद्याद्वारे दैवी न्यायाधीश याच्या विरुद्ध मानवी शस्त्रांच्या निष्फळपणाचे वर्णन करतात (स्तोत्र 76:3-6). परमेश्‍वर हा क्षमा करणारा देखील देव आहे, जरी तो लोकांच्या चुकीसाठी शिक्षा देतो (स्तोत्र 99:8). केवळ दुष्ट लोकच नव्हे तर, देवाचे लोक देखील, देवाला हिशोब देतील (स्तोत्र 50:4, स्तोत्र 135:14).

स्तोत्रसंहिता तेच मत व्यक्त करते जे इतर बायबलच्या वचनांमध्ये व्यक्त करण्यात आले आहे, म्हणजे देवाचा न्यायनिवाडा देवाच्या लोकांबरोबर सुरू होईल आणि तो सर्व पृथ्वीवर विस्तारला जाईल. (अनुवाद 32:36, 1 पेत्र 4:17). स्तोत्रकर्ता देवाकडे त्याचा न्याय व्हावा म्हणून याचना करतो परंतु त्याचा बचाव करण्यासाठी त्याच्या धार्मिकतेवर अवलंबून राहातो (स्तोत्र 7:8-11; स्तोत्र 139:23, 24).

`स्तोत्रसंहिता आम्हांस देवाच्या न्यायनिवाड्याच्या अपेक्षेत आनंद करण्यास बोलाविते (स्तोत्र 67:4, स्तोत्र 96:10-13, स्तोत्र 98:4-9). जे ख्रिस्ताच्या रक्ताद्वारे आच्छादले गेले आहेत त्यांच्यासाठी देवाचा न्यायनिवाडा चांगली बातमी कशी आहे?`