---
title:  प्रत्येक ऋतुसाठी गायन
date:   02/01/2024
---

`स्तोत्र 3, स्तोत्र 33:1-3, आणि स्तोत्र 109:6-15 वाचा. मानवाच्या अनुभवाची कोणती वेगवेगळी वैशिष्ट्ये ही स्तोत्रे सांगतात?`

स्तोत्रसंहिता विश्‍वासणार्‍या समाजास मानवी अनुभवाशी पूर्णपणे सतर्क करते, आणि ते दाखवितात की विश्‍वासणारे जीवनाच्या प्रत्येक ऋतुमध्ये देवाची उपासना करू शकतात. त्यामध्ये आम्ही पुढील गोष्टी पाहातो:

1\. जी ईशस्तवने देवाला त्याची भव्यता व उत्पत्तितील सामर्थ्य त्याची राजकीय सत्ता, न्यायनिवाडा आणि विश्‍वासूपणा यांची व्याप्ती वाढवते. 2. उपकारस्तुतीची स्तोत्रें देवाच्या विपुल आशीर्वादाबद्दल त्याचे फार मोठे आभार व्यक्त करतात. 3. विलाप हा देवाला संकटापासून सुटका करण्यासाठी अंतःकरणापासूनचा आक्रोश आहे. 4. ज्ञानाची स्तोत्रे ही धार्मिकपणे जगण्यासाठी प्रत्यक्ष मार्गदर्शन पुरवितात. 5. शाही स्तोत्रें जी ख्रिस्ताकडे निर्देश करतात, जो सर्वोच्च राजा आणि देवाच्या लोकांची सुटका करणारा आहे. 6. ऐतिहासिक स्तोत्रें जी इस्राएलांच्या भूतकाळाची आठवण करून देतात आणि देवाचा विश्‍वासूपणा अधोरेखित करतात आणि इस्राएलांचा अविश्‍वासूपणा यासाठी की येणार्‍या पिढ्यांना हे शिकविले जावे की त्यांनी आपल्या वाडवडिलांच्या चुकांची पुनरावृत्ती करू नये पण देवावर विश्‍वास ठेवावा आणि त्याच्या कराराशी विश्‍वासू राहावे.

स्तोत्रसंहितेचे पद्य (कविता) वाचकांचे लक्ष आकर्षित करण्यासाठी महत्त्वाचे सामर्थ्य दाखविते. जरी काही पद्याच्या युक्ती भाषांतरामध्ये हरवून गेल्या आहेत, तरीही आपण अद्याप, आपल्या मातृभाषेमध्ये, त्यापैकी पुष्कळांचे आभार मानतो.

1\. समांतरता यामध्ये प्रमाणबद्धतेने रचना करून एकत्र केलेल्या शब्दांचा वाक्प्रचारांचा, किंवा विचारांचा समावेश असतो. समांतरता सुसंगत भागांचा अर्थ समजण्यासाठी मदत करतात. उदा. “हे माझ्या जिवा, परमेश्‍वराचा धन्यवाद कर: हे माझ्या सर्व अंतर्यामा, त्याच्या पवित्र नामाचा धन्यवाद कर” (स्तोत्र 103:1). या समांतरतेमध्ये “माझ्या जिवा” याचा अर्थ “हे माझ्या सवर्र् अंतर्यामा” म्हणजे त्याचे संपूर्ण शरीर.

2\. कल्पनाचित्र (वर्णनशैली) आलंकारिक भाषा वापरते याचे कारण म्हणजे वाचकांना त्यांच्या शारीरिक ज्ञानेंद्रियांची कडकपणे जाणीव करून देतो. उदा. येथे देवाची सुरक्षितता “त्याच्या पंखांच्या छायेत” असे कल्पनाचित्र सादर करण्यात आले आहे. (स्तोत्र 17:8).

3\. भाषेचे अलंकार (रूपक, उपमा) ही एक विरोधी भागातील जोडीची संपूर्णता व्यक्त करते. उदा. “मी रात्रंदिवस तुजपुढे आरोळी करितो” याचा अर्थ सतत रडणे (उसंत न घेता) स्तोत्र 88:1.

4\. शब्दार्थांवर आधारित खेळ - शब्दावर कोटी करण्यासाठी शब्दांचा आवाज करणे आणि आध्यात्मिक संदेश अधोरेखित करणे. स्तोत्र 96:4, 5 मध्ये इब्री शब्द इलोहिम (एश्रेहळा) “अनेक देव” आणि इलिलिम (एश्रळश्रळा), “मूर्ती” याठिकाणी शब्दावर आधारित खेळ निर्माण करतात आणि संदेश देतात की राष्ट्रांचे देव केवळ अनेक देव दिसतात परंतु ते केवळ “मूर्ती” दिसतात.

शेवटी, ‘सेला’ हा शब्द थोडा अवकाश दाखवितो, कदाचित थांबवण्यासाठी सांगण्यात आले असेल आणि स्तोत्राच्या ठराविक भागाच्या संदेशावर प्रकाश टाकणे किंवा संगीताच्या साथीमध्ये बदल (स्तोत्र 61:4).