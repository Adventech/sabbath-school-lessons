---
title:  स्तोत्रकर्त्यांस भेटा
date:   01/01/2024
---

दावीद राजा, ज्याचे नांव बहुतेक स्तोत्रांच्या आधी आढळते, इस्राएल लोकांची सार्वजनिक प्रार्थना आयोजित करण्यात त्याचा सक्रिय भाग होता. त्याला “ईस्राएल लोकांचा गोड स्तोत्रकर्ता” असे म्हटले आहे (2 शमुवेल 23:1). नवीन करार वेगवेगळ्या स्तोत्रांमध्ये दावीदाचा अधिकार प्रामाणिकपणे मान्य करते (मत्तय 22:43-45; प्रेषित 2:25-29, 34, 35; प्रेषित 4:25; रोम 4:6-8). पुष्कळ स्तोत्रे मंदिरामधील संगीतकारांनी रचली आहेत जे लेवी होते: उदा. स्तोत्र 50 आणि स्तोत्र 73-83 असापाद्वारे; स्तोत्र 42, स्तोत्र 44-47, स्तोत्र 49, स्तोत्र 84, स्तोत्र 85, आणि स्तोत्र 88 कोरहाच्या पुत्रांद्वारे; स्तोत्र 88 हे एज्राहीय हेमान याच्याद्वारे; आणि स्तोत्र 89 एज्राहीय एथान याच्याद्वारे, त्यापलीकडे (स्तोत्र 72, स्तोत्र 127) शलमोनाद्वारे आणि स्तोत्र 90 मोशेद्वारे आणि काही स्तोत्रे.

`स्तोत्र 25:1-5; स्तोत्र 42:1; स्तोत्र 75:1; स्तोत्र 77:1; स्तोत्र 84:1, 2; स्तोत्र 88:1-3 आणि 89:1 वाचा. ही स्तोत्रे त्यांचे लेखक कोणत्या परिस्थितीतून जात होते त्या अनुभवाविषयी काय प्रकट करतात?`

पवित्र आत्म्याने स्तोत्रकर्त्यांना प्रेरित केले आणि त्यांचे कौशल्य देवाच्या सेवेसाठी आणि त्यांच्या विश्‍वासू समाजासाठी वापरले. स्तोत्रकर्ता हे लोक फारच प्रामाणिक समर्पणाचे आणि फारच दृढ विश्‍वासाचे होते आणि तरीही त्यांचा निराशा आणि मोह याकडे कल होता, जसे आपणा सर्वांचा आहे. जरी ही स्तोत्रे फार काळापूर्वी लिहिली असली, तरी आज आपण ज्याचा अनुभव घेत आहोत तेच स्तोत्रांकडून खरोखरपणे प्रकाशित होत आहे.

“माझी प्रार्थना तुजपुढे सादर होवो; माझ्या विनवणीकडे तुझा कान असू दे; कारण माझा जीव क्लेशांनी व्यापिला आहे; माझा प्राण अधोलोकाजवळ जाऊन पोहचला आहे” (स्तोत्र 88:2, 3). हा एकविसाव्या शतकातील लोकांचा आक्रोश आहे जसा तो 3000 वर्षांपूर्वी कोणाचा तरी होता.

काही स्तोत्रें कठीण परिस्थितींचा उल्लेख करतात, काही आनंदावर प्रकाश टाकतात. स्तोत्रकर्त्यांनी देवाकडे आक्रोश केला की त्यांना वाचवावे आणि त्यांनी पात्र नसताना त्याच्या अनुग्रहाचा अनुभव घेतला. त्यांनी देवाचे त्याच्या विश्‍वासूपणाचे व प्रीतिचे गौरव केले, आणि त्यांनी त्याच्यासाठी अथक समर्पणाची शपथ घेतली. म्हणून, स्तोत्रें ही, दैवी तारणाची साक्ष आाणि देवाची कृपा आणि आशा याचे चिन्ह आहे. आणि स्तोत्रसंहिता जे सर्व विश्‍वासाने देवाची क्षमाशीलता व नवे जीवन याची देवाची देणगी स्वीकारतात ते या सर्वांना दैवी अभिवचन सांगतात. तरीही, त्याचवेळी, ते त्यास लपविण्याचा किंवा आपली संकटे व दुःख यांना कमी लेखण्याचा प्रयत्न या पतन पावलेल्या जगात करीत नाहीत.

`स्तोत्रकर्ते, आपण करतो त्याप्रमाणेच काही गोष्टींविषयी संघर्ष करताना दिसतात, अशा विश्‍वासू लोकांपासून आपण कसे आशा समाधान मिळवावे?`