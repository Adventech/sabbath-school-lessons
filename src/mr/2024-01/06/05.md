---
title:  तुझा क्रोध ओतून टाक
date:   07/02/2024
---

`स्तोत्र 58:6-8; स्तोत्र 69:22-28; स्तोत्र 83:9-17; स्तोत्र 94:1, 2; आणि स्तोत्र 137:7-9 वाचा. कोणत्या भावना ही स्तोत्रें प्रदर्शित करतात? या स्तोत्रांमध्ये न्यायनिवाड्याचा प्रतिनिधी कोण आहे?`

काही स्तोत्रें देवाला सूड घेण्याकरिता विनंती करितात मग ते वैयक्तिक असो किंवा राष्ट्र असो ज्यांनी हानि पोहचवण्याचा प्रयत्न केला असेल, किंवा कोणाला तरी इजा पोहचवली आहे, स्तोत्रकर्त्याला किंवा त्यांच्या लोकांना. ही स्तोत्रे गोंधळासारखी वाटतात याचे कारण म्हणजे त्याची कडक भाषा आणि बायबलचे तत्व आपल्या शत्रुवर प्रीति करा याबरोबर विसंगती (मत्तय 5:44).

तरीही, जुलूमाच्यासमोर स्तोत्रकर्त्याचा क्रोध चांगला आहे. याचा अर्थ स्तोत्रकर्त्याने बरोबर आणि चूक अधिक गंभीरपणे घेतले आहे पुष्कळ लोकांपेक्षा. त्याला फारच मोठी चिंता आहे, दुष्टाईविषयी जी जगामध्ये केली जाते, केवळ स्वतःसाठीच नव्हे तर इतरांसाठीही.

तथापि, कुठेही स्तोत्रकर्ता हे सूचित करीत नाही की तो स्वतः क्रोधाचा प्रतिनिधी आहे. त्याऐवजी तो संपूर्ण सूड देवाच्या हाती सोपवतो. स्तोत्रकर्ता दैवी कराराच्या शापाला आवाहन करतो (अनुवाद 27:9-16) आणि देवाला गयावया करतो की त्याने वचन दिल्याप्रमाणे कृती करावी.

स्तोत्रे देवाच्या येऊ घातलेल्या न्यायनिवाड्याच्या भविष्यवाणीच्या घोषणा आहेत; ते पूर्णपणे स्तोत्रकर्त्यांच्या प्रार्थना नाहीत. स्तोत्र 137 बाबेलोनच्या दैवी न्यायनिवाड्याच्या घोषणांस प्रकाशित करते, जसे संदेष्ट्यांमध्ये दिसते. जो नाश बाबेलोनने इतर राष्ट्रांवर आणला तसाच तो त्यांच्यावर उलटेल. स्तोत्रे दैवी इशारे देतात की दुष्टाईला कायमची शिक्षा झाल्याशिवाय राहणार नाही.

देवाचा सूड न्याय आणि कृपा यांनी मोजला जातो. देवाच्या लेकरांना ज्यांना अयोग्यप्रकारे वागविले जाते त्यांच्यासाठी प्रार्थना करण्यास बोलाविले आहे आणि त्यांच्या परिवर्तनासाठीही (स्तोत्र 83:18, यिर्मया 29:7).

तथापि, ही स्तोत्रें बायबलच्या तुमच्या शत्रुवर प्रीति करा या सर्वसामान्य प्रमाणात (मानक) बसविण्याचा प्रयत्न करीत असताना, आपण अतिशय दक्ष राहिले पाहिजे की त्यांच्यामध्ये जो यातनांचा अनुभव व्यक्त करण्यात आला आहे त्यास कमी लेखू नये. देव आपल्या लेकरांचे दुःख मान्य करतो आणि त्यांस पुर्न-आश्‍वासन देतो की, “परमेश्‍वराच्या दृष्टिने त्याच्या भक्तांचे मरण अमोल आहे.” (स्तोत्र 116:15). दैवी न्यायनिवाडा देवाच्या लोकांना सर्व दुष्टाई विरोधात आवाज उठविण्यास भाग पाडतो आणि देवाचे राज्य त्याच्या पूर्णतेमध्ये येण्यासाठी प्रयत्न करतो. स्तोत्रें जे दुःख सहन करतात त्यांनाही आवाज देते, यासाठी की त्यांना ठाऊक असावे देव त्यांचे दुःख जाणून आहे आणि एके दिवशी न्याय येईल.

`कोणाला ठाऊक, काही वेळेस, तुमच्या मनांत विचार किंवा कल्पना असतील की ज्यांनी त्यांचे फार वाईट केले आहे किंवा त्यांच्या प्रियजनांचे फारच वाईट केले आहे त्यांच्यावर सूड उगवावा? ही स्तोत्रें अशा भावना योग्य चित्रांत टाकण्यास तुम्हांस कशी मदत करतात?`