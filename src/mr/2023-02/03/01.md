---
title:  सार्वकालिक शुभवर्तमान
date:   08/04/2023
---

### या आठवड्यासाठी अभ्यास
प्रकटी १४:६-१२, १ करिंथ १५:१:४; रोम ३:२४-२६; १ पेत्र १:१८-२०; मत्तय २८:१९, २०; प्रेषित १:८.

> <p>सुवर्णवचन</p>
> ‘‘नंतर मी दुसरा एक देवदूत अंतराळाच्या मध्यागी उडताना पाहिला, त्याच्याजवळ पृथ्वीवर राहाणारे जन म्हणजे प्रत्येक राष्ट्र, वंश,  भाषा व लोक यांस सांगावयास सार्वकालिक सुवार्ता होती’’ (प्रकटी १४:६).

 पुरातन इस्राएलामध्ये, जेव्हा त्यांच्या भोवती असणारे विधर्मी ज्यांचा अनेक देवतांच्या अस्तित्वावर विश्वास होता, ते अनेक ‘‘देवांची’’ जे लाकडाच्या व दगडाच्या देवांची उपासना करीत होते, इस्राएलांचे स्पष्ट, ओळखता येणारे, विश्वासाचे शक्तिशाली विधान होते ते अनुवाद ६:४ मध्ये सापडते ‘‘हे इस्त्राएला, श्रवण कर; आपला देव परमेश्वर हा अनन्य परमेश्वर आहे. ’’

शतकांनुशतके, ‘चांटिंग ऑफ शेमा’ (एका प्रार्थनेचे नाव, जे ‘‘ऐक’’ या इब्री शब्दावर आधारीत आहे) जे यहूदी लोकांना त्यांच्या आध्यात्मिक दृष्टांताबद्दल आठवण करुन देत होते की त्यांना एल लोक म्हणून एकत्र करण्यात आले आहे आणि त्यांना त्यांची एकमेव ओळख एका खऱ्या देवाचे उपासक म्हणून टिकवून ठेवीत होते.

सेव्हंथ-डे- ॲडव्हेंटिस्ट लोकांसाठी, प्रकटीकरण १४ मधील तीन देवदूतांचा संदेश आपला शेमा (प्रार्थना) आहे. ते आमचे विश्वासाचे ओळख विधान आहे. ते आपण लोक म्हणून कोण आहोत याची व्याख्या करतात आणि आमचे जगातील कार्य काय आहे याचे वर्णन करतात. थोडक्यात, आमची एकमेव भविष्यवाणीतील ओळख प्रकटी १४:६-१२ मध्ये दाखविण्यात आली आहे आणि येथेच आम्हांला आमची जगाला शुभवर्तमान गाजविण्याची तीव्र भावना सापडते. 

या आठवड्याच्या धड्यात, आपण प्रकटी १४:६-१२ याचा सविस्तर अभ्यास करण्यास सुरुवात करणार आहोत, परंतु हे आपण कृपेच्या नजरेद्वारे करणार आहोत त्याचवेळी देव आमच्या हृदयांशी बोलत असताना ऐकणार आहोत.