---
title:  कृपेची गोष्ट
date:   11/04/2023
---

तीन देवदूतांचा संदेश ही कृपेची गोष्ट आहे. या तारणाऱ्याच्या प्रीतिच्या गोष्टी आहेत ज्या मूल्यमापनापलिकडे आहेत - येशूची गोष्ट जो आम्हांवर इतकी मोठी प्रीति करतो की त्याच्यासाठी तो एकवेळेस नरकाचा अनुभव घेईल पण आपल्यापैकी एकाचाही नाश होऊ नये अशी त्याची इच्छा आहे. त्या अमर्यादीत, अथांग (ठाव लागणार नाही असे) आकलन करता न येणारे, न मरणाऱ्या, न संपणाऱ्या, व अमर्याद प्रीति याच्या गोष्टी आहेत.

देवाला कधीच आश्चर्याचा धक्का बसत नाही. तो मानवाच्या निवडीच्या बदलणाऱ्या वाऱ्याचा ताबेदार नाही. आपण पूर्वी पाहिल्याप्रमाणे, आपणास पापाच्या जोखडातून सोडविण्याची त्याची योजना नंतर सुचलेलं शहाणपण नाही की जेव्हा पाप आपले विद्रूप डोके वर काढील. पापाच्या भयानक नाट्यात देव बेसावध सापडला गेला नाही.

`प्रकटी १३:८ आणि १ पेत्र १:१८-२० वाचा. ही वचने आपणास तारणाच्या योजनेविषयी काय सांगतात?`

प्रकटी १४:६ मधील वाक्‌प्रचार ‘‘सार्वकालिक सुवार्ता’’ ही भूतकाळ, वर्तमानकाळ व भविष्यकाळाविषयी बोलते. जेव्हा देवाने मानवाला नैतिक निवड करण्याच्या क्षमतेने उत्पन्न केले, त्याची अपेक्षा होती की ते चुकीची निवड करतील. एकदा का त्याच्या प्राण्यांना निवड करण्याची क्षमता मिळाली, तर त्यांच्यामध्ये ती क्षमता असेल की त्यांनी त्यांच्या प्रेमळ वृत्ती विरुद्ध बंड करावे. ही वास्तविकता टाळण्यासाठी एकच मार्ग होता आणि तो म्हणजे रोबोट तयार करणे आणि त्यास काही दैवी वैश्विक योजनेद्वारे ताब्यात ठेवावे किंवा त्यात फेरफार करणे. जबरदस्तीची निष्ठा ही देवाच्या स्वभावाविरुद्ध आहे.  प्रीतिला निवड करण्याची गरज आहे आणि एकदा का मनुष्यप्राण्याला निवड करण्याची बुद्धी दिली, तर चुकीची निवड करण्याची शक्यता अस्तित्वात येते. म्हणून, तारणाच्या योजनेने देवाच्या मनात जन्म घेतला यापूर्वी की आपल्या पहिल्या माता-पित्यांनी एदेनात बंडखोरी करावी. 

‘‘आमच्या तारणाची योजना नंतर सुचलेली नाही, जी योजना आदामाच्या पतनानंतर तयार करण्यात आली. हे एक प्रकटीकरण होते ‘या रहस्याचे जे सार्वकालिक काळांपासून स्तब्ध ठेवण्यात आले होते. ’ रोम १६:२५, सार्वकालिक युगापासून तत्त्वांचा उलगडा करणारा तो देवाच्या सिंहासनाचा पाया होता. ’’ - एलन जी. व्हाईट, द डिझायर ऑफ एजस्‌, पान २२.

‘‘सार्वकालिक सुवार्ता’’ केवळ भूत आणि वर्तमानकाळ याविषयीच बोलत नाही - परंतु ते आशेबरोबर भविष्याचा आधार देखील आहे. हे सार्वकालिकपणे त्याच्याबरोबर जगणे ज्याचे हृदय आमच्याबरोबर असण्यासाठी दुखत आहे याविषयी बोलते. 

`इफिस १:४ वाचा. ‘‘त्याने सृष्टीच्या स्थानेपूर्वी आपल्याला ख्रिस्तामध्ये निवडिले’’ यासाठी त्याच्यात आपले तारण व्हावे. हे सत्य इतके उत्तेजन देणारे का वाटते?`