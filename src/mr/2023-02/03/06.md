---
title:  कार्याची चळवळ
date:   13/04/2023
---

एका दृष्टिकोणाद्वारे, बायबलचा खोलवर अभ्यास, सुरुवातीच्या ॲडव्हेंटिस्ट लोकांमध्ये या संदेशांची महत्त्वाची वाढणारी समज होती.  त्यांना जाणीव झाली होती की देवाने या पीढीसाठी संदेश तयार केला आहे - तातडीचा, शेवटल्या - काळाचा संदेश जो प्रत्येक राष्ट्र, वंश,  भाषा व लोक यांना गाजवावयाचा होता, यासाठी की त्यांची (जगाची) ख्रिस्ताच्या परत येण्यासाठी तयारी व्हावी. तीन देवदूतांचे संदेश ॲडव्हेंटिस्ट कार्यासाठी सुरवातीपाून प्रेरणा राहिले आहेत. 

१८७४ मध्ये, जनरल कॉन्फरन्सने आपला पहिला मिशनरी युरोपला पाठविला. एलन जी. व्हाईट यांनी जॉन अँड्रूज यांना बोलाविले,  ‘‘आमच्या दर्जातील सर्वांत योग्य मनुष्य. ’’ अँड्रूज यांना सात भाषा येत होत्या, नवीन करार त्यांचा तोंडपाठ होता आणि बहुतेक सर्व जुना करार त्यांना ठाऊक होता. ते अति तेजस्वी विद्वान होते, त्यांचे लेखन फार हाते, फारच जबरदस्त संदेशकार आणि फारच लायक (सक्षम) धर्मशास्त्रवेत्ता होते. 

अशा माणसास का पाठवावे जेथे फारच थोडे विश्वासणारे आहेत? इतक्या ‘‘योग्य मनुष्यास’’ अपरिचित क्षेत्रात का पाठवावे? आणि ते जाण्यास का तयार आहेत? काही वर्षांपूर्वी त्यांची पत्नी मरण पावली होती. त्यांनी आपली अमेरिकेतील मित्रमंडळी आणि कुटुंब सोडून आपल्या दोन लेकरांबरोबर अपरिचित ठिकाणी का जावे, ख्रिस्ताच्या कार्यासाठी त्यांनी ही जोखीम घेतली होती?

यासाठी केवळ एकच कारण होते. त्यांचा विश्वास होता की येशू लवकर येत आहे, तोच शेवटल्या काळातील सत्याचा संदेश संपूर्ण जगात जावयास हवा.

आमच्या संपूर्ण इतिहासामध्ये, आमचे तेजस्वी आणि आमचे उत्तम असे लोक देवाच्या शेवटल्या - काळातील संदेश गाजविण्यासाठी जगाच्या शेवटापर्यंत गेले. त्यात शिक्षक, वैद्यकीय मनुष्यबळ, पास्टर्स,  शेतकरी, मॅकॅनिक, सुतार आणि सर्व प्रकारचे व्यापारी यांचा समावेश होता. काही संस्थेचे कामदार होते, परंतु पुष्कळ नव्हते. ते सभासद होत ज्यांचा विश्वास होता की येशू लवकर येत आहे.

`प्रकटी १४:६, प्रेषित १:८ आणि मत्तय २४:१४ वाचा. या सर्व वचनांमध्ये तुम्हांस कोणता सारखेपणा दिसतो?`

सार्वकालिक सुवार्ता गाजविणे भूगोलाच्या सीमेपलिकडे जाते. ती पृथ्वीच्या अतिशय दूरच्या भागात झिरपते. ती प्रत्येक भाषेच्या व संस्कृतीच्या लोकापर्यंत पोहचते. शेवटी, ती सर्व जगावर प्रभाव टाकील.  हे किती आश्चर्यकारक आहे की आमचा संदेश आतापर्यंत जगाच्या २३५ देशांपैकी २१० देशांत पोहचला आहे त्याला ज्याला युनायटेड नेशन्सनने ओळखले आहे (मान्य केले आहे). 

`तुम्ही कोणती भूमिका करावी, व ती तुम्ही कशी चांगल्याप्रकारे वठवावी, तीन देवदूतांचा संदेश प्रत्येक राष्ट्र, वंश, भाषा व लोक यांच्यापर्यंत पोहचविण्यासाठी?`