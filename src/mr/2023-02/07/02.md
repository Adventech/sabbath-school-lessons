---
title:  दु:खामधील सोबती
date:   07/05/2023
---

त्याचे स्वर्गारोहण झाल्यानंतर (प्रेषित १:९), येशूने शेवटच्या जीवंत असणार्‍या प्रेषिताला, योहान, भेट दिली, जेव्हा तो पात्म बेटावर होता, जेथे योहानाला रोमच्या क्रूर सम्राटाने डोमिशियन याने हद्दपारीची शिक्षा दिली होती.

`प्रकटी १:९ वाचा. तसेच मत्तय १३:२१, प्रेषित १४:२२ आणि योहान १६:३३ देखील पाहा. या जगामध्ये जे येशूला अनुसरण्यास पाहातात त्या सर्वांसाठी येथे कोणता संदेश आहे ?`

कुटुंब, मित्र आणि ख्रिस्ती समाज यांच्या पाठिंब्यापासून वेगळा झालेला, योहान हा दु:खात व संकटात येशूचा अनुयायी म्हणून एकटाच सामना करीत होता. त्याचे सेवाकार्य अद्याप संपले नव्हते. त्याची साक्ष अद्याप संपली नव्हती किंवा पूर्ण झाली नव्हती. एक डोळे दिपविणारा प्रकाशाचा देवदूत म्हणून आलेल्या पाहुण्याने योहानाला त्या एकाकी बेटावर भेट दिली व त्याच्यासाठी थेट देवाच्या सिंहासनापासून संदेश आणला. हा संदेश जो येशूपासून होता त्याचे प्रतिध्वनी समयाच्या काळाच्या प्रवाहामधून शतकानुशतके जाणार होते. तो प्रत्येक पिढीसाठी आशेचा संदेश होता, विशेषत: देवाच्या शेवटल्या - काळातील लोकांची येशूच्या येण्यासाठी तयारी करण्यासाठी तो संदेश होता. तो इशार्‍याचा गंभीर संदेश होता तसेच शेवटल्या काळातील उत्तेजनाचा संदेश होता यासाठी की आपण अंतिम दिवसांतील संकटांचा सामना करावा (किंवा कुठलेही संकट ज्याचा तुम्ही आता सामना करीत आहात).

जर तुम्ही एकाद्या गुहेमध्ये प्रवेश केला असता जेथे योहानाला स्वर्गीय देवदूताने भेट दिली त्याच्याबरोबर प्रकटकरणाचा भविष्यवाणीचा दृष्टांत आहे, तुम्ही ताबडतोब हे शब्द प्रवेशद्वारावराच्या पाटीवर पाहिले असते की त्यावर संपूर्ण प्रकटीकरणाच्या पुस्तकाचा सारांश लिहिला आहे : “देवाची भीति बाळगा व त्याचे गौरव करा, कारण त्याची न्यायनिवाडा करावयाची घटिका आली आहे; ज्याने आकाश, पृथ्वी, समुद्र व पाण्याचे झरे ‘उत्पन्न केले’ त्याला नमन करा” (प्रकटी १४:७).

प्रकटीकरणाच्या पुस्तकामध्ये मध्यवर्ती विषय उपासना आहे. आपणास उपासना करणारे प्राणी म्हणून उत्पन्न करण्यात आले. प्रत्येकजण कशाची तरी किंवा कोणाची तरी उपासना करतो. खरी उपासना, उत्पन्नकर्त्याची उपासना, आपणास जीवनाचा खरा हेतु शोधण्यास मदत करते. ते आपल्याला जगण्यासाठी कारण देते. ते आपणास केवळ मरण्यासाठीच काहीतरी देते असे नाही, तर अधिक महत्त्वाचे म्हणजे कशासाठी तरी जगणे देते आणि जर गरज पडली तर, संकटामध्ये निभावण्यासाठी शक्ति देते. आणि होय, अंतिम संकटे येत असताना, आपणास चांगल्याप्रकारे समजेल की “ ‘कारण आपणाला पुष्कळ संकटातून देवाच्या राज्यात जावे लागते’ ” (प्रेषित १४:२२).

`जर देवाचा योहानाप्रमाणे, विश्‍वासू सेवक, याला दु:खाचा व संकटांचा सामना करावा लागला, तर असे काय आहे जे आपणास असा विचार करण्यास भाग पाडते की आम्ही स्वत:, संकटांचा सामना करु शकणार नाही ? (१ पेत्र ४:१२-१५ पाहा).`