---
title:  देव जो जवळ आहे
date:   09/05/2023
---

उत्पत्तिचा देव, ज्याने सूर्य, चंद्र व तारे अस्तित्वात आणले, ज्याच्या अमर्याद सामर्थ्याने या ग्रहाची उत्पत्ति केली व त्यास जीवंत गोष्टींनी भरुन टाकले आणि तो असा देव आहे ज्याला आमच्या प्रत्येकात गोडी आहे. तो असा देव आहे ज्याने आपल्या लोकांना इजिप्तच्या गुलामगिरीतून बाहेर काढले, त्याने त्यांच्या अरण्यातील भटकण्यास मार्गदर्शन केले, ज्याने स्वर्गांतून मान्ना पाडला. जो यरिहोच्या भिंती पाडण्यासाठी कारण बनला आणि ज्याने इस्राएलांच्या शत्रुंचा पराभव केला. त्याच देवाने विश्‍व निर्माण करण्यासाठी आपले अमर्याद सामर्थ्य मोकळे केले तेच अमर्याद सामर्थ्य दुष्टाईच्या शक्तिंचा पराभव करण्यासाठी वापरले जो आमच्या विरुद्ध लढाया लावीत होता.

`२ करिंथ ५:१७, स्तोत्र १३९:१५-१८, प्रेषित १७:२७ आणि कलस्सै १:१७ वाचा. ही वचने आम्हांस देवाच्या जवळ असण्याविषयी आम्हास काय शिकवितात ?`

धर्मशास्त्र अभ्यासक देवाच्या श्रेष्ठत्वाविषयी बोलतात. ही अशी कल्पना आहे की देव वर अस्तित्वात आहे व सर्व उत्पत्तिवर देखील परंतु ते देवाच्या सर्वव्यापकतेविषयी देखील बोलतात. ही कल्पना म्हणजे की देव देखील, कसातरी आमच्या जगात अस्तित्वात आहे आणि ज्याप्रमाणे बायबलचा इतिहास दाखवितो की तो त्यामध्ये गहनपणे व सलगीने गुंतला आहे. जरी परमेश्‍वर “उच्च व पवित्रस्थानी बसतो” तसाच तो “ज्याचे चित्त अनुतापयुक्त व नम्र आहे त्याच्या ठायीही वसतो” (यशया ५७:१५). जसे येशू स्वत: म्हणाला, जेव्हा तो आपल्या विश्‍वासू अनुयायांविषयी बोलला : “मी त्यांजमध्ये व ते मजमध्ये यासाठी की त्यांनी एक होऊन पूर्ण व्हावे आणि त्यावरुन जगाने समजून घ्यावे की तू मला पाठविले आणि जशी तू मजवर प्रीति केली तशी त्यांचवरही प्रीति केली” (योहान १७:२३). यापेक्षा ते अधिक जवळ किंवा अधिक सलगीचे होऊच शकत नाही.

आमच्या देवाविषयी मोठी बातमी हीच आहे की त्याची महानता व सामर्थ्य इतके अफाट आहे की ते विश्‍वाच्या पलिकडे पोहचते आणि आमच्या प्रत्येकाच्या जीवनालाही. त्याने आम्हांस पुन्हा घडविण्याचे, आकार देण्याचे आणि त्याच्या प्रतिरुपात परिवर्तित करण्याचे अभिवचन दिले आहे. त्याचा अर्थ काय आहे याविषयी विचार करा ज्या देवाने उत्पन्न केले आणि ज्याने अब्जावधि तारकांसमूह टिकविले हा तोच देव आहे “ज्यामध्ये आपण केवळ जगतच नाही तर वागतो व आहो” (प्रेषित १७:२८) परंतु तो आम्हांमध्ये कार्य देखील करतो, आम्हांस नवीन हृदय देतो, पापांपासून शुद्ध करतो, आणि ख्रिस्तामध्ये आम्हांस नवीन प्राणी बनवितो. कितीतरी सामर्थ्यशाली समाधानकार विचार याची जाणीव करुन देण्यासाठी की आमचा देव, इतका सामर्थ्यशाली देव, आम्हांवर प्रीति करतो व आमची चिंता वाहातो.

`देवाची सर्वव्यापकता समजण्यापासून आपण आशा व समाधान मिळविण्यास कसे शिकावे ? किंवा ते तुम्हांस भीतिदायक वाटते कारण देवाला तुमची काळीकुट्ट रहस्ये ठाऊक आहेत ? त्या संदर्भामध्ये शुभवर्तमान तुम्हांस कशी शांती देते ?`