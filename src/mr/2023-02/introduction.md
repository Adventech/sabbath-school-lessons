### तीन देवदूतांचा निरोप

१५ ऑक्टोबर १८४४ या दिवशी, घोर निराशेच्या एक आठवडा आधी, धार्मिक वृत्तीच्या लुथर कुटुंबामध्ये जर्मनीमध्ये एक बालक जन्मास आला. त्याचे नांव फ्रेड्रिक नित्से आणि तो आधुनिक काळातील एक अतिशय प्रभावी नास्तिक (देवाला न माणणारा) बनणार होता. ख्रिस्ती लोकांचा देव पश्चिमेकडे मरत होता यात विश्वास ठेवून, नित्से ख्रिस्ती धर्माविरुद्ध सतत नैतिक प्रभाव दाखवीत होता आणि त्यास एक ‘‘गुलामगिरीची नैतिकता’’ म्हणून हसत होता, जो कमकुवत (दुर्बल) आहे त्याची नैतिकता जो, सशक्त आहे त्याच्यापासून आपले संरक्षण करण्यासाठी अशी बनावट मूर्खपणाची ‘‘आपल्या शत्रुवर प्रीति करा’’ असे मत मांडत होते. नित्से याच्यासाठी, आधुनिकतेस ‘‘चांगले आणि वाईट’’ या जुनाट मताच्या पलिकडे नेण्याची गरज आहे; त्याच्या एका पुस्तकातील ते एक पात्र होते (धस स्पेक झरथ्रुष्ट) ज्याने घोषणा केली, ‘‘जुन्या नियमशास्त्राच्या आज्ञेस तोडून टाका!’’ (म्हणजे होय, दहा आज्ञा).

१८४४ हे वर्ष कार्ल मार्क्स याच्यासाठीही महत्त्वाचे होते, जो कम्युनिझमचा संस्थापक होता; ज्यास ‘‘आर्थिक आणि तत्त्वज्ञान याची १८४४ ची हस्तलिखित प्रत’’ असे म्हणण्यात येते, हे साहित्य त्या वर्षी मार्क्स याने लिहिले, जरी ते १९३२ पर्यंत रशियाने प्रकाशित केले नाही. ही हस्तलिखित प्रत मार्क्सच्या विचारसरणीचा विकास दाखविते ज्यामध्ये तो युक्तिवाद करतो की सर्वकाही पूर्णपणे भौतिक वास्तव असावयास हवे जे वेगवेगळ्या आर्थिक टप्प्यामधून जाऊन शेवटी जगातील सर्व कामगार एकजूट होऊन, जुलूम करणाऱ्या भांडवलदारांना फेकून देतील आणि पृथ्वीवर आदर्श समाज निर्माण करतील.

१८४४ हे वर्ष चार्ल्स डार्विनसाठीही महत्त्वाचे होते. त्यात ते ‘‘एस्से ऑफ १८४४’’ (Essay of 1844) असे माहीत झाले, डार्विनने आपल्या उत्क्रांतिवादाच्या तात्त्विक बाजूची अगदी सुरवातीची अभिव्यक्ति तयार केली, जरी ती त्यावेळेस सार्वजनिक करण्यात आली नाही. नंतर १८५९ मध्येच, ओरीजिन ऑफ स्पेशिस (The origin of species) प्रकाशित करण्यात आले, डार्विनने जाहीररीत्या त्याचा हा जीवनाचा दृष्टिकोण प्रकाशित केला की पृथ्वीवरील जीवन एका सर्वसामान्य पूर्वजाकडून नैसर्गिक आणि आकस्मित घटनेद्वारे निर्माण झाली.

१८४४ हे वर्ष, दानिएल ८:१४ मधील २,३०० दिवसांच्या भविष्यवाणीची पूर्णता होती आणि त्याच वर्षी, घोर निराशेमधून जे काही शिल्लक राहिले,  त्यामधून बी पेरले गेले की त्यातून एक मोठी चळवळ उभी राहील ज्याचा मूळ संदेश मार्क्स, नित्से आणि डार्विन यांच्या विचारसरणीस आपले नाही असे म्हणेल.

मार्क्सच्या विरुद्ध, सेव्हंथ-डे-ॲडव्हेंटिस्ट चळवळीने घोषणा केली की ख्रिस्त आणि सैतान यांच्यामधील महान संघर्ष, जो इतिहासाचा भौतिक प्रवाह नाही, जगाच्या इतिहासाचे स्पष्टिकरण केले की त्याचा शेवट, मनुष्याने निर्माण केलेल्या कम्युनिस्ट आदर्श समाजाने होणार नाही तर देवाच्या सार्वकालिक राज्याच्या अलौकिक (अद्‌भुत) स्थापनेने होणार आहे.

डार्विनच्या विरुद्ध, सेव्हंथ-डे-ॲडव्हेंटिस्ट चळवळीने शिकविले की जीवनाचा प्रारंभ, नैसर्गिक आणि आकस्मिक घटनेच्या प्रक्रियेद्वारे झाला नाही व सर्वसाधारण बदल झाला आणि नैसर्गिक रीतीने निवड करण्यात आली तर निर्माणकर्त्या देवाच्या सामर्थ्याने झाले, ज्याने सहा दिवसात पृथ्वीवर जीवन निर्माण केले आणि सातव्या दिवशी त्याने विश्रांती घेतली.

आणि नित्सेच्या विरोधात, सेव्हंथ-डे-ॲडव्हेंटिस्ट चळवळीने घोषणा केली की, केवळ देवच अस्तित्वात नाही तर त्याचा नैतिकतेचा वैश्विक संग्रह (‘‘जुन्या नियमशास्त्राच्या पाट्या’’) दहा आज्ञा, देवाचा न्यायनिवाडा करण्याचा अंतिम दर्जा आहे आणि तो सर्व मनुष्यजातीस बंधनकारक आहे. 

हा योगायोग होता का की ह्या सर्व घटना १८४४ मध्ये घडल्या? कोणीही असा विचार करु नये.

मार्क्स, नित्से, डार्विन - तीन प्रभावी व्यक्तिमत्त्वे ज्यांच्या कार्यामुळे मानवजातीला न भरुन काढता येणारी हानी पोहचली आहे. परंतु या सर्व चुकांमध्ये देखील, देवाने जगाला त्याच्या सत्याच्या साक्षीशिवाय सोडले नाही आणि म्हणूनच या विध्वंसक विचार सरणीमध्ये त्याने एक चळवळ उभी केली, की ती काळाच्या ओघात, सेव्हंथ-डे-ॲडव्हेंटिस्ट मंडळी बनेल आणि ती त्याचे शेवटल्या काळातील सत्य सर्व जगाला घोषित करील - तीन देवदूतांचा संदेश, हे ते संदेश आहेत, जे मूळापर्यंत जाऊन या तीन फसवणूक करणाऱ्या मनुष्यांनी ज्या चुका केल्या आहेत व गैरसमज केला आहे त्यास नाकारतील. 

तीन देवदूतांचा निरोप, एका अर्थी, सेव्हंथ-डे-ॲडव्हेंटिस्ट मंडळीची पुढे जाण्याची आज्ञा आहे आणि त्याच्या गाभ्यात, ते शुभवर्तमान आहे, शुद्ध आणि साधे परंतु शुभवर्तमानास एका ‘‘वर्तमान सत्याच्या’’ संदर्भात सादर करण्यात आले आहे (२ पेत्र १:१२).

_आणि हे, तीन देवदूतांचे संदेश, या तिमाहीसाठी आपला अभ्यास आहे.  कनेटिकट, अमेरिका येथील रहिवासी, मार्क फिनले, हे जागतिक किर्तीचे प्रसिद्ध सुवार्तिक आहेत, २००५ ते २०१० काळात ते जनरल कॉन्फरन्स अध्यक्षांचे सहाय्यक म्हणून कार्यरत होते. पास्टर फिनले आणि त्यांची पत्नी,  अर्नेस्टाईन यांना तीन लेकरे व पाच नातवंडे आहेत.  _