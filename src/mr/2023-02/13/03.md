---
title:  सत्य ठाऊक असणे
date:   19/06/2023
---

`योहान ७ः१७, योहान ८ः३२ आणि योहान १७ः१७ वाचा. सत्य ठाऊक असणे याबाबतीत येशू कोणती अभिवचनें देतो आणि ते कोठे सापडते?`

देवाचे आपल्या लोकांना अंतिम आवाहन हेच आहे की बाबेलोनच्या चुकांपासून पळा आणि त्याच्या वचनांत सापडणार्‍या सार्वकालिक सत्याच्या प्रकाशांत चाला. सर्व गोष्टींसाठी किल्ली बायबल आहे. जोपर्यंत लोक बायबलला धरून आहेत आणि त्याची शिकवण अनुसरत आहेत, ते अंतिम संकटाच्या काळांत फसविले जाणार नाहीत, विशेषतः शब्बाथाच्या बाबतीत.

दुसर्‍या देवदूताचा संदेश आपणास आवाहन करतो की आपण चुकीऐवजी सत्य स्वीकारावे, प्रथेच्या ऐवजी पवित्रशास्त्र, आणि खोट्या तत्त्वांच्या चुकीऐवजी देवाची शिकवण स्वीकारावी.

तिसर्‍या देवदूताचा संदेश, जो पहिल्या दोन देवदूतानंतर येतो, श्‍वापदाच्या खूणेविरुद्ध इशारा देतो. बायबलमधील सर्व भविष्यवाणीमधून, श्‍वापद हे एक राजकीय किंवा धार्मिक सत्ता सादर करते. प्रकटीकरण १२ आणि १४ मधील समुद्र श्‍वापद एक जागतिक उपासनेची पद्धत म्हणून रोममधून उदयास येते. आणि हळूहळू ही रोमन सत्ता आपला प्रभाव सर्व जगावर टाकील आणि अशी चळवळ सुरु करील की चर्च आणि राज्याने एकत्र यावे. त्याचे ध्येय हेच असेल की आर्थिक उलथापालथ, नैसर्गिक संकटे, सामाजिक गोंधळ, जागतिक राजकीय संकट आणि पृथ्वीवरील संघर्ष या काळांत जगाचे एकीकरण साध्य करावे.

आणि शेवटी युनायटेड स्टेटस ऑफ अमेरीका जागतिक संघासाठी पुढाकार घेईल. “जर दोन मोठ्या चुका, आत्म्याचे अमरत्व आणि रविवारची पवित्रता, सैतान लोकांस आपल्या फसवणुकीखाली आणील. आधीचे परलोकवादी विद्येचा पाया टाकील, तर दुसरा रोमबरोबर सहानुभूतीचा बंध निर्माण करील. अमेरीकेमधील प्रोटेस्टंट आपले हात दरीपलिकडे करून परलोकवादी विद्येचा हात धरतील; ते खोल विवरात जाऊन रोम सत्तेबरोबर हात मिळवतील; आणि तीन पदरी एकीकरणाच्या पदराखाली, हा देश रोमची पावलें अनुसरेल व सद्सद्विवेकबुद्धीचा हक्क पायदळी तुडवील.” - एलन जी. व्हाईट, द ग्रेट काँट्रोव्हर्सी, पान ५८८.

हे संदेश या तातडीच्या आवाहनाबरोबर समाप्त होतात की ख्रिस्ताच्या विश्‍वासू अनुयायांनी देवाच्या आज्ञा पाळाव्या, येशूच्या त्यांच्या अंतःकरणांत राहणार्‍या जीवंत विश्‍वासाद्वारे (प्रकटी १४ः१२). 

`“सत्य तुम्हांस स्वतंत्र करील” (योहान ८ः३२) हे येशूचे शब्द आपण कसे समजावे? त्याचा अर्थ काय? सत्य तुम्हांला कसे स्वतंत्र करील? या संदर्भात “स्वतंत्र” याचा अर्थ काय असावा?`