---
title:  स्वर्गीय न्यायनिवाडा
date:   04/04/2023
---

`प्रकटी १४:१४ आणि प्रेषित १:९-११ वाचा. येथे तुम्हांस कोणता सारखेपणा दिसतो?`

योहान म्हणतो की, ‘‘नंतर मी पाहिले, तो पांढरा मेघ व त्या मेघावर बसलेला मनुष्याच्या पुत्रासारखा एक जण दृष्टिस पडला’’ (योहान १४:१४). जेव्हा येशूचे स्वर्गारोहण झाले, तेव्हा लूक प्रेषित १:९ मध्ये नोंद करतो की शिष्य आकाशाकडे पाहात उभे असताना,  ‘‘त्यांच्या डोळ्यांदेखत तो वर घेतला गेला; आणि मेघाने त्याला त्यांच्या दृष्टिआड केले. ’’ नंतर देवदूतांनी त्यांच्या आश्चर्यात भर टाकण्यासाठी घोषणा केली प्रेषित १:११ मध्ये, ‘‘तुम्हांपासून वर आकाशात घेतला गेला आहे तोच येशू, जसे तुम्ही त्याला आकाशात जाता पाहिले, तसाच येईल. ’’ या परिच्छेदामध्ये दैवी सत्य खोलवर रुतून बसले आहे जे कदाचित चटकन लक्षात येत नसेल. ‘‘तोच येशू’’,  ‘‘मनुष्याचा पुत्र’’ - जो नासरेथाच्या धुळीने भरलेल्या रस्त्यांवरुन फिरला, यरुशलेमाच्या गर्दीने भरलेल्या रस्त्यांवर त्याने सेवा केली,  इस्राएलांच्या गांवामध्ये आजाऱ्यांना बरे केले आणि गालीलीच्या गवताळ डोंगर-पठारावर संदेश दिला - तो परत येत आहे.

मनुष्याचा पुत्र याचा न्यायनिवाड्याच्या प्रकाशात दानीएल ७ मध्ये उल्लेख केला आहे.

`दानीएल ७:९, १०, १३, १४ वाचा. न्यायनिवाड्याच्या गंभीर बाबीमध्ये दानीएल येशूला ‘‘मनुष्याचा पुत्र’’ असे म्हणून का संबोधतो? जे देण्यात आले आहे त्याकडे आपण आधीच पाहिले आहे, ते ठाऊक असणे आपणास समाधान देते की, ‘‘मनुष्याचा पुत्र’’ न्यायनिवाड्याचा इतका केंद्रबिंदु का आहे?`

दानीएल ७:९, १० दानीएल पाहात असता आसने मांडण्यात आली आणि सहस्त्रावधी देवदूत सिंहासनाभोवती जमा झाले. न्यायसभा भरली, वह्या उघडल्या - आमच्या जीवनाची स्वर्गीय नोंद - सर्व विश्वासमोर उघडण्यात आली. दानीएल ७:१३, १४ मध्ये, मानवपुत्रासारखा कोणी आला, तो त्या पुराण पुरुषाकडे आला आणि त्यास त्याचे सार्वकालिक राज्य देण्यात आले. न्यायनिवाडा संपूर्ण विश्वासमोर प्रकट करतो की पिता, पुत्र आणि पवित्र आत्मा यांनी मानवांचे तारण करण्यासाठी जे काही सर्व शक्य होते ते केले. हा न्यायनिवाडा केवळ संतानाच निर्दोष साबित करीत नाही तर सैतानाच्या खोट्या दोषाविरोधात देवाचे स्वत:चे शील साबित करतो (ईयोब १, ईयोब २, स्तोत्र ५१:१-४ पाहा).

`तुमचे सर्व जीवन देवासमोर परीक्षणास येईल या सत्याविषयी विचार करा. जेव्हा हे घडेल तेव्हा तुमची एकमेव आशा काय असेल? (रोम ८:१ पाहा).`