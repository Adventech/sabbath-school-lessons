---
title:  मनुष्याचा पुत्र परत येतो
date:   03/04/2023
---

प्रकटीकरण १४ यात देवाच्या लोकांना आणि जगाला शेवटल्या काळातील संदेशासाठी महत्त्वाची वचने आहेत. या सर्वांत केंद्रस्थानी येशूचे परत येणे आहे, जी त्याच्या अभिवचनाची पूर्णता आहे की ‘‘तुम्ही मनुष्याच्या पुत्राला सर्वसमर्थाच्या उजवीकडे बसलेले व आकाशाच्या मेघांसह येताना पाहाल’’ (मार्क १४:६२).

`प्रकटी १४:१४ वाचा. येशू पृथ्वीवर परत येत असताना त्याचे वर्णन करण्यासाठी कोणते संबोधन वापरले आहे? योहान येशूसाठी हे संबोधन वापरतो असे तुम्हांस का वाटते?`

येशूने ‘‘मनुष्याचा पुत्र’’ हा शब्द वापरला, शुभवर्तमानांमध्ये याचा उल्लेख ८२ वेळेस आला आहे. हे त्याचे एक प्रसिध्द संबोधन होते.  त्याने आमच्याबरोबर ओळखले जावे म्हणून ममतेचा भाव असे म्हणून वापरले. तो एक तारणारा आहे जो आम्हांस समजून घेतो, आमच्या मोहांचा त्याने अनुभव घेतला आणि आमच्या अडचणींतून तो पार गेला. तो ‘‘मनुष्याचा पुत्र’’ आहे जो आम्हांस गृही घेवून जाण्यासाठी परत येत आहे. जो येशू आम्हांसाठी येत आहे तो हाच येशू आहे जो आम्हांमध्ये राहिला. तो आमचे तारण करण्यासाठी पात्र आहे कारण तो आमच्यातील एक झाला आणि तरीही, आमच्यातील एक म्हणून त्याने सैतानाच्या मोहांचा संपूर्ण क्रोध सोसला आणि, होय, तो विजयी झाला.

**मनुष्याचा पुत्र येशू, याविषयी मत्तयामधील ह्या बायबल वचनाकडून आपण काय शिकतो?**

`मत्तय १६:२७`

`मत्तय २४:२७, ३०`

`मत्तय २५:३१, ३२`

या परिच्छेदामधील काही घटकांकडे लक्ष देऊ या: (१) येशू,  मनुष्याचा पुत्र, गौरवाने आपल्या देवदूतांबरोबर येत आहे. (२) तो मेंढरांस शेरडांपासून वेगळे करील (मूलत: न्यायनिवाडा). (३) सर्व राष्ट्रांचे व सर्व मानवजातीचे भविष्य सार्वकालिकतेसाठी ठरविले जाईल.

`‘‘मनुष्याचा पुत्र’’ या शब्दाविषयी विचार करा आणि ते ख्रिस्ताच्या मानवतेविषयी काय म्हणते. जरी देव, आम्हांपैकी एक झाला, अगदी आमच्याप्रमाणे, परंतु तरीही आमच्यासारखे नव्हे, त्याने कधीही पाप केले नाही. ही तुमच्यासाठी कोणती आश्चर्यकारक आशा देऊ करते.  (१) आमच्यासाठी देवाची प्रीति ठाऊक असणे आणि (२) हे ठाऊक असणे की तो तुमच्या संघर्षाशी एकरुप होऊ शकतो आणि त्यावर तो तुम्हांस विजय मिळवून देतो?`