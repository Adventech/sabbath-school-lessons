---
title:  प्रत्येक बी पीक उगविते
date:   06/04/2023
---

प्रकटीकरण १४ मध्ये दोन कापण्या आहेत. पिकलेल्या पीकाचा हंगाम धार्मिकतेस सादर करतो आणि रक्तलांच्छित द्राक्षाचा हंगाम अधार्मिकास किंवा ज्यांचा नाश झाला आहे त्यांस सादर करतात. दोन्ही पीके पूर्णपणे पिकलेली आहेत. प्रत्येक पेरलेले बी पूर्णपणे पिकले आहे.

`प्रकटी १४:१७-२० वाचा. ‘‘देवाच्या क्रोधाचा मोठा द्राक्षकुंड’’ हा भाव म्हणजे काय? प्रकटी १४:१०, प्रकटी १५:१ आणि प्रकटी १६:१ देखील पाहा.`

‘‘ज्याला अग्नीवर अधिकार आहे असा दुसरा एक देवदूत वेदी जवळून बाहेर निघाला’’ (प्रकटी १४:१८). येथे हा देवदूत आहे जो देवाच्या अंतिम न्यायनिवाड्याच्या अग्नीस आज्ञा देतो, पीक पिकून गेले आहे. पाप त्याच्या मर्यादेस पोहचले आहे. बंडखोरीने देवाच्या दयेची रेषा ओलांडली आहे. दुष्टाई आणि वाईट गोष्टी वाईट आहेतच, पण त्या सर्वकाही संपण्यापूर्वी अधिकच वाईट होणार आहेत. प्रेमळ देवाने आपल्यासाठी जे काही करता येईल ते केले आहे, ज्यामध्ये त्याने स्वत:स वधस्तंभावर आमच्या पापासाठी एक अर्पण म्हणून अर्पण केले आहे. ‘‘ज्याला पाप ठाऊक नव्हते त्याला त्याने तुमच्या आमच्याकरिता पाप असे केले; यासाठी की आपण त्याच्याठायी देवाचे नीतिमत्त्व असे व्हावे’’ (२ करिंथ ५:२१; गलती ३:१३ देखील पाहा).

क्रूसापेक्षा अधिक देव काय करु शकला असता? ज्यांनी सतत पवित्र आत्म्याचा अस्वीकार केला आहे त्यांचे तारण करण्यासाठी यापेक्षा अधिक कृपा नाही. येथे प्रकटीकरण १४ चा तातडीचा संदेश आहे. प्रत्येक बी कापणीस आला आहे. पीक पूर्णपणे पिकले आहे आणि द्राक्षे पूर्ण पिकली आहेत. देवाचे लोक त्याची कृपेची, करुणेची, दयेची आणि प्रीतिची प्रतिमा विश्वासमोर प्रकट करीत आहेत. दुष्टाईची लेकरें लोभीपणा (हावरटपणा), लालसा, मत्सर आणि तिरस्कार प्रकट करीत आहेत.  एका गटामध्ये येशूचे शील प्रकट होत आहे आणि दुऱ्या गटामध्ये सैतानाचे शील प्रकट होत आहे.

देवाच्या लोकांमध्ये विश्व धार्मिकतेचे परिवर्तन पाहील, जे कदाचित या पूर्वीच्या पिढीने कधीही पाहिले नसेल. त्याच्या लोकांमध्ये ख्रिस्ताची धार्मिकता प्रकट झाली याविरुद्ध, विश्व देवाविरुद्ध केलेल्या बंडखोरीचा पूर्ण परिणाम पाहील. दुष्टाई, वाईट, पाप आणि आज्ञाभंग सर्व मनुष्य व देवदूत यांच्यासमोर पूर्णपणे दाखविण्यात येईल. चांगले आणि वाईट,  बरोबर आणि चूक, आज्ञाधारकपणा आणि आज्ञाभंग सर्व विश्वास स्पष्टपणे दिसेल, मानव आणि देवदूत दोघांसही.

`चांगले आणि वाईट यातील विरोधाभास तुम्हांस किती चांगल्याप्रकारे स्पष्ट दिसेल? ते आपण करावे हे का महत्त्वाचे आहे? (इब्री ५:१४ पाहा. )`