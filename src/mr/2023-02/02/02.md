---
title:  सार्वकालिक निवड
date:   02/04/2023
---

प्रकटीकरण १४ हा येशूचा पतन पावलेल्या व बंडखोर जगाला कृपेचा शेवटचा संदेश आहे, जे एक, गेल्या जवळजवळ सहा हजार वर्षांपासून पाप आणि दुष्टाईमध्ये बुडत गेला आहे. असा दिवस येत आहे की जेव्हा प्रत्येक मानवप्राणी (पृथ्वी या ग्रहावरील) एक शेवटचा व न बदलता येणारा निर्णय घेईल, जो ख्रिस्तासाठी किंवा ख्रिस्ताच्या विरुद्ध असेल. ख्रिस्ताची धार्मिकता आमची पापाच्या दोषांपासून सुटका करते हा प्रकटीकरणाचा संदेश, तसेच आमच्या जीवनावरील पापाची पकड, सर्व पृथ्वीवर प्रतिध्वनी आणि पुर्नप्रतिध्वनी देईल.

`मत्तय २४:१४ वाचा आणि त्याची प्रकटी १४:६ बरोबर तुलना करा. त्याच्या येण्यापूर्वी जगात शुभवर्तमान गाजविण्याविषयी येशूने आपल्या शिष्यांना कोणते अभिवचन दिले?`

येशूचे अभिवचन हे की ‘‘राज्याची ही सुवार्ता सर्व जगात गाजवितील’’ मत्तय २४:१४ मध्ये दिली आहे, याची अंतिम पूर्णता ख्रिस्ताच्या शेवटल्या-दिवसांतील संदेशामध्ये होईल, जो प्रकटी १४:६ मध्ये आहे, जो म्हणतो की सुवार्ता ‘‘प्रत्येक राष्ट्र, वंश, भाषा व लोक यांच्यात गाजविली जाईल.

प्रकटीकरण २२ मध्ये येशू तीन वेळेस म्हणतो की तो लवकर येत आहे (प्रकटी २२:७, १२, २०). त्याच्या लवकर येण्याच्या संदर्भामध्ये आमचा परमेश्वर म्हणतो, ‘‘दुराचारी मनुष्य दुराचार करीत राहो.  मलिनतेने वागणारा मनुष्य स्वत:ला मलिन करीत राहो, धर्माप्रमाणे वागणारा मनुष्य धर्म आचरीत राहो; पवित्राचरणी मनुष्य स्वत:ला पवित्र करीत राहो’’ (प्रकटी २२:११). प्रकटीकरण एका गौरवी कळसाकडे जाते ज्यामध्ये प्रत्येक व्यक्तिला ख्रिस्तासाठी किंवा ख्रिस्ताविरोधी निवड करण्याकडे घेऊन जाते.

होय, प्रत्येक दिवशी, आमच्या निवडीद्वारे मग त्या कितीही ‘‘लहान असोत’’ आपण येशूसाठी किंवा येशूविरुद्ध निवड करीत असतो. असे कदापि होणार नाही की कोणीतरी आता आपल्या जीवनात सतत चुकीची निवड करीत आहे जो अचानकपणे अंतिम संकटामध्ये, येशूच्या बाजूला पुढे येईल, विशेषत: तेव्हा जेव्हा सर्व दुष्ट जग त्यांच्या विरुद्ध असेल. आता, आज आणि प्रत्येक दिवशी आपण ख्रिस्ताशी विश्वासू असण्याची निवड केली पाहिजे आणि त्याच्या आज्ञांशीही. ‘‘देवावर प्रीति करणे म्हणजे आपण त्याच्या आज्ञा पाळणे हे आहे’’ (१ योहान ५:३). ज्याप्रमाणे एलन जी. व्हाईट म्हणतात, ‘‘त्याच्या येण्याच्या वेळेस येशू शील बदलणार नाही. परिवर्तनाचे कार्य आताच व्हावयास हवे. आमचे रोजचे जीवन आमचे जाण्याचे ठिकाण ठरवील. ’’ - लास्ट डे इव्हंट, पान २९५

`देव आमच्या शीलास कसा आकार देतो? कृपेमध्ये वाढण्यासाठी तो कोणत्या साधनांचा उपयोग करतो? अधिक येशूप्रमाणे होण्यासाठी पवित्र आत्म्याने परिवर्तन करावे म्हणून त्यास पूर्ण संमति देण्यासाठी आपण काय करावे?`