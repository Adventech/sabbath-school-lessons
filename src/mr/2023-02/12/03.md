---
title:  दूर जाणे
date:   12/06/2023
---

`२ थेस्सल २ः३,४,९-१२ वाचा. पौलाने शेवटल्या दिवसांविषयी कोणती भविष्यवाणी केली? श्‍वापदासाठी ओळखण्याची कोणती खूण तो देतो, ख्रिस्तविरोधी सत्ता?`

प्रेषित पौल ख्रिस्ती समाजास देवाच्या वचनाच्या सत्यापासून “दूर जाऊ नये” म्हणून इशारा देतो. नवीन करारातील मंडळीमध्ये स्वधर्म त्यागाचे बीज आधीच उपस्थित आहे याविषयी तो चिंतित आहे, जे ख्रिस्त येण्यापूर्वीच्या शतकांमध्ये भरभराटीने वाढेल. बनावट (खोटी) सुवार्ता मंडळीमध्ये येईल, जी देवाच्या वचनाचे रुप विकृत करील.

या खोट्या गोष्टीमागे एकटा सैतानच असेल. तो खरा “पापपुरुष” असेल जो “स्वतःस देवाचे जे काही आहे” त्यावर उच्च होण्याची इच्छा धरतो आणि “देवाच्या मंदिरात” बसतो (२ थेस्सल २ः४). परंतु “महान फसवणुक करणारा” मानवी प्रतिनिधीद्वारे आपले कार्य पूर्ण करतो. दानीएल आणि प्रकटीकरण यातील प्रवृत्ती ओळखणे प्रकट करते की दानीएल ७ मधील लहान शिंग, प्रकटीकरण १३ आणि १४ मधील श्‍वापद, आणि २ थेस्सल २ मधील “पापपुरुष” स्वतंत्र अस्तित्व सादर करते. 

एस. डी. ए. कॉमेंट्री त्यास अशाप्रकारे सांगते ः “खोट्या सत्तेविषयी दानीएलाची भविष्यवाणी जी विधर्मी रोमनंतर यशस्वी होते... आणि योहानाचे चित्त्यासारखे दिसणारे श्‍वापदाचे शब्दचित्र याबरोबर तुलना करा... तीन वर्णनांमध्ये पुष्कळ समानता दिसून येतात. (लहान शिंग, श्‍वापदाची सत्ता, आणि पापपुरुष यांच्यात). हे आपणास ह्या सारांशाकडे घेऊन जातात की दानीएल, पौल आणि योहान एकाच सत्तेविषयी बोलत आहेत... पोपची सत्ता.” - व्हॉल्युम ७, पान २७१.

याची आठवण ठेवणे अतिशय महत्त्वाचे आहे की बायबल भविष्यवाणी अशा धार्मिक पद्धतीचे वर्णन करते ज्याने देवाच्या वचनाबरोबर तडजोड केली आहे, सुवार्तेऐवजी मानवाच्या प्रथा अंमलात आणल्या आणि ते बायबलच्या सत्यापासून दूर गेले. ह्या भविष्यवाण्या अतुल्य प्रीति असणार्‍या देवाद्वारे देण्यात आल्या यासाठी की लोकांना येशूच्या येण्यासाठी तयार करणे. ते खोट्या धार्मिक संघटनेसाठी दोष आहेत ज्या देवाच्या वचनापासून दूर झाल्या आहेत, अपरिहार्यपणे त्यातील लोक नव्हे (प्रकटी १८ः४ पाहा). आमचा संदेश त्या पद्धतीविषयी आहे ज्याने लाखोंची फसवणुक केली आहे. जरी ते फसविले गेले असले, तरी या लोकांवर ख्रिस्ताची विपुल प्रीति आहे. म्हणून, आपण त्यांना त्याप्रमाणे वागणूक दिली पाहिजे.

`“याकरिता लोकांनी जसे तुम्हांबरोबर वर्तन करावे म्हणून तुमची इच्छा आहे तसेच तुम्ही त्यांबरोबर वर्तन करा, कारण नियमशास्त्र व संदिष्टशास्त्र यांचे सार हेच आहे” (मत्तय ७ः१२). प्रकटीकरण १३ व १४ मधील श्‍वापदाच्या सत्तेच्या विषयाची हाताळणी करीत असताना आपण हे तत्त्व कसे लागू करावे?”`