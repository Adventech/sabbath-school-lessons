---
title:  शब्बाथाची कसोटी
date:   15/06/2023
---

आतादेखील, या येऊ घातलेल्या छळासाठी वातावरण तयार केले जात आहे. जून ६, २०१२ साली पोप बेनेडिक्ट यांनी १५,००० पेक्षा अधिक लोकांना जे सेंट पीटर्स स्केअर, रोम येथे जमले होते त्यांना रविवार हा प्रत्येकासाठी विश्रांतीचा दिवस असला पाहिजे म्हणून तातडीचे आवाहन केले, यासाठी की लोक त्यांच्या कुटुंबाबरोबर व देवाबरोबर स्वतंत्र असावेत. “रविवारची सुरक्षा केल्याद्वारे, एकदा मानवी स्वातंत्र्यास सुरक्षित करतो.” होय, ही ती गोष्ट नाही जी इतरांना हा दिवस पाळण्यासाठी सक्ती करते, जसे बायबलच्या शब्बाथाच्या विरोधात आहे. परंतु हे हेच दाखविते की रविवारची कल्पना “विश्रांतीचा दिवस” म्हणून ही निश्‍चितपणे, खरी समस्या आहे, आता किंवा नंतर, कायदा करण्यात येईल, आणि जे जाणीवपूर्वक देवाचे वचन अनुसरतील आणि खरा शब्बाथ पाळतील त्यांना समाजाच्या उत्तम कल्याणकारी योजनेस विरोध करणारे म्हणून समजण्यात येईल.

संकटाच्या काळामध्ये, देवाचे विश्‍वासू लोक, त्याच्या कृपेद्वारे आणि त्याच्या सामर्थ्याद्वारे, अगदी खंबीरपणे त्याला अनुसरण्यास उभे राहतील. ते दबावाला बळी पडणार नाहीत.

श्‍वापदाच्या खूणेच्या विरुद्ध, त्यांना देवाचा शिक्का मिळेल. पुरातन काळामध्ये शिक्क्याचा उपयोग अधिकृत कागदपत्रांची सत्यता तपासण्यासाठी होत असे. आपण याची अपेक्षा करू शकतो. देवाचा शिक्का त्याच्या नियमशास्त्रात बसला आहे. पुरातन शिक्के होते ते विशिष्ट होते, वैयक्तिक खूण होती. यशया संदेष्टा म्हणतो, “माझ्या शिष्यांच्या ठायी ही साक्ष पक्की कर, हे धर्मशास्त्र मुद्रित कर.” (यशया ८ः१६).

`निर्गम २०ः८-११ वाचा. शब्बाथाच्या आज्ञेमध्ये बायबलच्या शिक्क्याचे कोणते घटक तुम्हांस सापडतात? शब्बाथाची आज्ञा इतर आज्ञांपेक्षा कशी वेगळी आहे?`

चौथ्या आज्ञेमध्ये अस्सल शिक्क्याचे तीन घटक आहेत. एक, शिक्का देणार्‍याचे नाव ः “परमेश्‍वर तुमचा देव” (निर्गम २०ः१०) दोन, शिक्का देणार्‍याची पदवी (शीर्षक) ः ज्या परमेश्‍वराने निर्माण केले (निर्गम २०ः११), किंवा उत्पन्नकर्ता. आणि तीन, शिक्का देणार्‍याचा प्रदेश किंवा सीमा ः “आकाश आणि पृथ्वी, समुद्र आणि त्यातील सर्वकाही’ (निर्गम २०ः११). प्रकटीकरण ७ः१,२ प्रमाणे, देवाचा शिक्का केवळ आमच्या कपाळावर मारण्यात येईल, आमच्या मनाचे चिन्ह. येशू आमच्या निवड करण्याच्या स्वातंत्र्याचा आदर करतो. त्याच्या पवित्र आत्म्याद्वारे आमच्या मनांस आकार देण्यासाठी तो आम्हांस आमंत्रित करतो यासाठी की आम्ही आमच्या विश्‍वासाच्या नांगरापासून दूर जाणार नाही जे देवाचे वचन आहे (इफिस ४ः३०). म्हणून, आपणास समजते की विश्‍वासू ते ओत जे “देवाच्या आज्ञा पाळतात व येशूवरील विश्‍वास धरून राहतात (प्रकटी १४ः१२) आणि त्या आज्ञांमध्ये चौथ्या आज्ञेचा समावेश आहे, तीच आज्ञा ज्यास श्‍वापदाच्या सत्तेने बदलण्याचा प्रयत्न केला. (दानी ७ः२५).

`सध्या अशी कोणती स्थिती आहे जी पुढे विस्तारीत होऊन आमच्या धार्मिक स्वातंत्र्यावर मर्यादा आणतील? यात अडचणी कोणत्या आहेत?`