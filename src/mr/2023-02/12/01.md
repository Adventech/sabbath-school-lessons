---
title:  'देवाचा शिक्का आणि श्वापदाची खूण: भाग २'
date:   10/06/2023
---

### या आठवड्यासाठी अभ्यास
प्रकटी १२ः६,१४; दानी ७ः२५; २ थेस्सल २ः३,४; अनुवाद ६ः८; अनुवाद ११ः१८; निर्गम २०ः८-११.

> <p>सुवर्णवचन</p>
> “कैदेत जावयाचा तो कैदेत जातो; कोणी कोणास तर तरवारीने जिवे मारील तर त्याला तरवारीने मरणे भाग आहे. यावरून पवित्रजनांचा धीर व विश्‍वास दिसून येतो.” (प्रकटी १३ः१०).

१५ व्या शतकामध्ये, पिडमाँटव्हॅली, उत्तर इटलीच्या उंच अल्प पर्वतामध्ये, वालडनसिस लोकांचे घर होते, असे लोक आपल्या बायबलच्या समजूतीप्रमाणे विश्‍वासू राहण्याचा निश्‍चय त्यांनी केला होता. त्यांच्या ख्रिस्ताशी खंबीर एकनिष्ठतेचा परिणाम म्हणजे, त्यांचा भयानकरितीने छळ करण्यात आला. इ. स. १४८८ मध्ये, लॉईस वॅलीमधील वाल्डनसिस लोकांना क्रूरपणे ठार करण्यात आले, हे सर्व रोमन मंडळीने त्यांच्या विश्‍वासासाठी केले.

छळाची दुसरी लाट सतराव्या शतकात आली, जेव्हा ड्युक ऑफ सवॉय याने ८,००० सैनिक त्यांच्या भागामध्ये पाठविले आणि स्थानिक लोकांना आज्ञा केली की त्याच्या सैनिकांना त्यांच्या घरात जागा द्यावी. त्याने सांगितल्याप्रमाणे त्याने केले, परंतु ही एक युक्ति होती की सैनिकांना त्यांच्या बळीपर्यंत जाण्यासाठी सोपे व्हावे. एप्रिल २४, १६५५ या दिवशी पहाटे चार वाजता, कत्तल करणे सुरु करण्यासाठी त्यांना इशारा मिळाला. या वेळेला मरणार्‍यांची संख्या ४,००० हजारांपेक्षा जास्त होती.

दुर्देवाने, इतिहासाची पुन्हा उजळणी होते. “श्‍वापदाचे चिन्ह” याची भविष्यवाणी ही धार्मिक छळाची अधार्मिक कडी आहे जी युगानुयुग मागे जाते. भूतकाळांतील छळाप्रमाणे, यास असा आकार देण्यात आला आहे की प्रत्येकाला जबरदस्तीने एक प्रकारच्या विश्‍वासावर भरवसा ठेवण्यास सांगणे आणि त्या उपासनेच्या पद्धतीस मान्यता देणे. नेहमीप्रमाणे, देवाचे लोक असतील जे शरण जाणार नाहीत.