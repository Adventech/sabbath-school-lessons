---
title:  श्‍वापदाचे चिन्ह
date:   14/06/2023
---

`प्रकटी १४ः९ वाचा आणि त्याची प्रकटी १४ः१२ बरोबर तुलना करा. श्‍वापदाचे चिन्ह कोठे देण्यात येईल? (अनु. ६ः८, अनु. ११ः१८ पाहा). ज्यांना श्‍वापदाची खूण मिळणार आहे त्यांच्यापासून देवाच्या लोकांना कोणत्या दोन वृत्ती ठळकपणे वेगळे करतात?`

एक गट श्‍वापदाची उपासना करतो, आणि एक देवाच्या आज्ञा पाळतो (त्यात चौथ्या आज्ञेचा समावेश आहे, ज्या एक आज्ञेस श्‍वापदाच्या सत्तेने बदलण्याचा प्रयत्न केला) व येशूवरील विश्‍वास धरून राहतो. हाच विरोधाभास आहे. समुद्र आणि पृथ्वी याद्वारे कार्य करून श्‍वापद, सैतान देवाचा अधिकार धोक्यात आणण्याचा प्रयत्न करतो, तोही उपासनेच्या हृदयावर हल्ला करून, जो शब्बाथ आहे. श्‍वापदाची खूण एकतर कपाळावर केली जाते किंवा हातावर. कपाळ हे मनाचे चिन्ह आहे, जेथे सद्सद्विवेकबुद्धी कारण आणि न्यायनिवाडा राहतो; याविरुद्ध, हात म्हणजे, कृती अणि कार्य याचे चिन्ह आहे.

असा दिवस येत आहे आणि आपण विचार करतो त्यापेक्षाही कदाचित लवकर, असा कायदा करण्यात येईल की आपले धार्मिक स्वातंत्र्य मर्यादीत केले जाईल. जे जाणीवपूर्वक देवाचे वचन अनुसरतील आणि परमेश्‍वराचा खरा शब्बाथ पाळतील त्यांना विरोधी आणि समाज विरोधी म्हणून लेबल लावण्यात येईल.

“जे बायबलच्या शब्बाथाचा आदर करतात त्यांचा कायदा आणि सुव्यवस्थेचे शत्रु म्हणून धिक्कार करण्यात येईल, समाजाची नैतिकतेचे निर्बंध तोडले असे समजण्यात येईल, गोंधळ आणि भ्रष्टाचार माजविणारे, आणि देवाचा न्यायनिवाडा पृथ्वीवर बोलाविणारे. त्यांची जाणीवपूर्वक शंका यास दुराग्रह, हट्टीपणा व अधिकाराचा तिरस्कार करणारे असे ठरविण्यात येईळ. त्यांना शासनाविषयी प्रेम नाही म्हणून दोष लावण्यात येईल.” - एलन जी. व्हाईट, द ग्रेट काँट्रोव्हर्सी, पान ५९२.

रोमन मंडळी असा दावा करते की, रविवार ही त्यांच्या जागतिक अधिकाराची “खूण” आहे. “होय, कॅथॉलिक मंडळी दावा करते बदल करणे ही त्यांची कृती आहे. आणि ही कृती धार्मिक बाबतीत चर्चची सत्ता आणि अधिकार आहे.” - द अमेरिकन कॅथॉलिक क्वाटर्ली रिव्ह्यु, जानेवारी १८८३.

प्रकटीकरण भविष्यवाणी करते की भविष्यामध्ये, जागतिक संकटाच्या काळात, आपले जग राजकीय, सामाजिक, धार्मिक आणि नैतिक गोष्टींचा सामना करील, ज्यामध्ये रविवार पालनास जबरदस्ती केली जाईल आणि ती “श्‍वापदाची खूण बनेल.” पुन्हा, हे कसे उलगडत जाईल ते आपणास सांगण्यात आले नाही. पवित्रशास्त्र केवळ आपणास एक मोठा आराखडा देते - परंतु आम्हांस दाखविण्यासाठी पुरेसे आहे की महान संघर्ष उपासनेच्या विषयावर श्‍वापद किंवा उत्पन्नकर्ता याच्या कळसाकडे जात आहे आणि यात सातवा-दिवस शब्बाथ मध्यवर्ती भूमिका निभावेल.

`कशाप्रकारे मानवता नेहमी देवाच्या बाजूने किंवा सैतानाच्या बाजूने विभागली आहे? येथे मधली जागा का नाही? खात्रीने, आम्हांस  कसे ठाऊक होईल की आपण खरोखर कोणाच्या बाजूला आहोत?`