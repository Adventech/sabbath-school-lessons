---
title:  अविनाशीपणाची जुनी लबाडी
date:   29/05/2023
---

`प्रकटी १६:१३,१४ आणि प्रकटी १८:२,२३ वाचा. या वचनांमध्ये मृतात्में जीवंत लोकांशी संपर्क ठेवतात याच्या अप्रत्यक्ष उल्लेखाबरोबर तुम्हांस काय सापडते ?`

“भुतांचे वसतिस्थान” किंवा “भुतांचे आत्में” आणि “चेटूक” (जादूटोणा) असे सर्व भाव सैतानी कृत्यें सूचित करतात, यात शंकाच नाही की आपणास त्याविषयी इशारा देण्यात आला आहे की शेवटल्या दिवसांत दोन मोठ्या फसवणुकी होतील, एक म्हणजे “आत्म्याचे अविनाशीपण” (अमरत्व) (एलन जी व्हाईट, द ग्रेट काँट्रोव्हर्स, पान ५८८).

होय, ते आज पाहाणे किती सोपे आहे. ख्रिस्ती जगतामध्ये देखील, आत्मा अमर आहे ही कल्पना म्हणजे वाकविण्यात आलेले ख्रिस्ती तत्त्व. पुष्कळ ख्रिस्ती लोक असा विश्‍वास ठेवतात की मरणाच्या वेळी, तारण पावले के उंच उडत स्वर्गांत जातात आणि ज्यांचा नाश झाला आहे ते नरकात जातात. कितीतरी वेळेस, उदाहरणार्थ, महान सुवार्तिक बिली ग्रॅहम मरण पावल्यानंतर, आपण असे ऐकले की “बिली ग्रॅहम आता स्वर्गांत सुरक्षित आहेत, ते येशूच्या प्रेमळ हातांमध्ये आहेत,” किंवा याप्रमाणे ? अशा गोष्टी चर्चमधील व्यासपीठावरुन नेहमीच सांगण्यात येतात; तसेच वर्गांत; आणि विशेषत: प्रेतक्रियेच्या वेळेस.

`उपदेशक ९:५; ईयोब १९:२५-२७; १ थेस्सल ४:१६,१७; आणि प्रकटी १४:१३ वाचा. मरणानंतरच्या जीवनाविषयी देवाने त्याच्या लोकांना कोणत्या स्पष्ट सूचना दिल्या होत्या आणि आम्हांस आमची आशा कोठे सापडते ?`

बाबेलोनच्या फसवणुकीचा एक खांब म्हणजे मरणाविषयी खोटी समज, जी आत्म्याचे अमरत्व या कल्पनेमध्ये केंद्रित झाली आहे, जे मृतात्मे जीवंत मनुष्याशी संपर्क करु शकतात या फसवणुकीच्या प्रभावाखाली मार्ग तयार करतात. जर तुम्ही यावर विश्‍वास ठेवता की मेलेले, कुठल्या तरी रुपांमध्ये, जीवंत असतात आणि आपल्याबरोबर संपर्क करु शकतात, तर मग सैतानाच्या फार मोठ्या फसवणूकीपासून आम्हांस कोणते संरक्षण आहे ? जर तुम्हांला वाटते की कोणीतरी तुमची मरण पावलेली आई किंवा लेकरु किंवा कोणीतरी तुमची अतिप्रिय व्यक्ति, जर अचानक तुमच्यासमोर आली आणि तुमच्याशी बोलू लागली, तर मग तुमच्या भावनांद्वारे किती सुलभपणे तुम्हांस मूर्ख बनविण्यात येईल ? भूतकाळामध्ये हेच घडले आहे, आता घडत आहे; आणि होय, खात्रीने आपण अंतिम दिवसांच्या जवळ येत असताना, असे पुन्हा होईल. आमची एकमेव सुरक्षा यातच आहे की बायबल जे शिकविते त्यात बळकटपणे मुळावलेले राहाणे आणि येशूच्या दुसर्‍या येण्यापर्यंत मरण ही गाढ निद्रा आहे या बायबलच्या शिकवणीस धरुन राहाणे.

`तुमच्या संस्कृतीमध्ये आधुनिक मृतात्में जीवंताशी संपर्क करतात यांच्या अस्तित्वाची कोणती उदाहरणे आहेत ? देवाच्या वचनाशी आमची दृढ निष्ठा हीच आमची एकमेव सुरक्षा का आहे ?`