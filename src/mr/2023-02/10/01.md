---
title:  सैतानाची अंतिम फसवणुक
date:   27/05/2023
---

### या आठवड्यासाठी अभ्यास
प्रकटी १२:९; प्रकटी १६:१३,१४; १ थेस्सल ४:१६,१७; यहेज्केल ८:१६; यहेज्केल २०:१-२०; प्रकटी १८:४,५.

> <p>सुवर्णवचन</p>
> “तू सत्यांत त्यांस पवित्र कर; तुझे वचन हेच सत्य आहे” (योहान १७:१७).

शिकागोमधील ती एक सप्टेंबरची भपकेदार सकाळ होती. जसजसा मिशिगन लेकवर सूर्य उगवला आणि लोक केनेडी आणि हाईसनव्हॉवर द्रुतगति मार्गावर रहदारीच्या अडथळ्याचा सामना करु लागले, आणि लेकरें शाळेला जात होती, एक झोंबणारी गोष्ट पुढे येऊ लागली त्यामुळे शिकागोतील लोकांच्या मनात भीति पसरली. लोक अगदी वाईटरीतीने आजारी पडू लागले आणि काहीजण टायलिनॉल कॅपसूल (ढूश्रशपेश्र) घेतल्यानंतर काही तासांतच मरु लागले. प्रत्येक कॅपसूलची तपासणी केल्यानंतर असे दिसून आले की त्यात पोटॅशियम साईनाईड आहे, फारच प्राणघातक विष. एका वेड्या मनुष्याने त्या औषधात फेरबदल केला होता. आजपर्यंत, आम्हांला ठाऊक नाही की हे कोणी केले.

आपण पाहिल्याप्रमाणे, प्रकटीकरण आपणास इशारा देते की “पृथ्वीवरील लोक” प्राणघातक विष पितील ज्यास “बाबेलोनचा द्राक्षारस” असे म्हटले आहे. अशी खोटी तत्त्वें व शिकवणी आहेत, ज्या शेवटी, केवळ मृत्युकडेच घेऊन जातील. तरीही, जगाला विषहारक द्रव्यापासून दूर ठेवण्यात आले नाही, आध्यात्मिक विषाविरुद्ध सुरक्षितता: म्हणजे तीन देवदूतांचा संदेश.

या आठवड्याच्या धड्यामध्ये, बाबेलोनच्या फसवणुकीबद्दलच पाहाणार नाही तर त्यापासून आम्हांस वाचविण्यासाठी येशूची योजना आणि मरण जे त्यामुळे येईल ते पाहाणार आहोत.