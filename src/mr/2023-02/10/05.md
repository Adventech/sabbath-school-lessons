---
title:  विश्‍वासूपणासाठी पाचारण
date:   31/05/2023
---

प्रकटीकरण १४ मध्ये दुसर्‍या देवदूताचा संदेश हा आहे “ ‘पडली’ मोठी बाबेल पडली.’ ” प्रकटीकरण १७ मध्ये, स्त्रीला आध्यात्मिक बाबेलोन म्हणून ओळखले गेले आहे. ती जांभळी व किरमिजी वस्त्रे ल्यालेली, किरमिजी रंगाच्या ‘श्‍वापदावर’ ती बसली होती, तिच्या हातात अमंगळ पदार्थांनी म्हणजे तिच्या जारकर्माच्या मळाने भरलेला ‘सोन्याचा प्याला’ होता. मंडळी आणि राज्य यांचे एकीकरण. खोटेपणा टिकून आहे. भूते फसविण्यासाठी आपले चमत्कार करतात. जग अंतिम संघर्षामध्ये सापडले आहे.

त्याचवेळी, देवाचे लोकांना हानि पोहचविली जाते, अपमान केला जातो, जुलूम केला जातो आणि त्यांचा छळ केला जातो, परंतु ख्रिस्तामध्ये आणि पवित्र आत्म्याच्या सामर्थ्यांद्वारे, ते आपल्या वचनबद्धतेमध्ये खंबीर आहेत. नरकाची सर्व शक्ति आणि दुष्टाईची शक्ति त्यांची देवावरील निष्ठा तोडू शकत नाही. ते त्याच्यामध्ये सुरक्षित आहेत. “तो त्यांचा आश्रय व सामर्थ्य आहे; तो संकटसमयी साहाय्य करण्यास सदा सिद्ध असतो” (स्तोत्र ४६:१).

देव शेवटल्या काळांतील लोकांना त्याच्या वचनाच्या विश्‍वासूपणाकडे बोलावीत आहे. येशूने प्रार्थना केली, “ ‘तू सत्यांत त्यास पवित्र कर; तुझे वचन हेच सत्य आहे’ ” (योहान १७:१७). देवाच्या वचनाचे सत्य, मानवाचे मत किंवा प्रथा नाही, उत्तरेचा तारा आहे जो पृथ्वीच्या इतिहासाच्या संकट समयांत आम्हांसाठी मार्गदर्शक आहे.

येथे एक ठळक विधान डॉ. एडवर्ड टी. हिसकांक्स यांनी केले आहे, जे स्टँडर्ड मॅन्युएल फॉर बॅपटिस्ट चर्चेस याचे लेखक आहेत. १८९३ मध्ये, त्यांनी शंभरावर बॅपटिस्ट सुवार्तिकांना संबोधित केले आणि त्यांनी हे स्पष्ट करुन त्यांना एक मोठा धक्का दिला की रविवार ख्रिस्ती मंडळीमध्ये कसा आला.

“हे किती दु:खाचे आहे की रिविवार्रें विधर्मीपणाच्या शिक्क्याने चिन्ह म्हणून आला आणि सूर्य देवाच्या नावाने ख्रिस्ती झाला व नंतर पोपसत्तेच्या भ्रष्टतेमुळे दत्तक घेण्यात आले व मान्यता देण्यात आली आणि मृत्युपत्रात प्रोटेस्टंनाची पवित्र मिळकत असे लिहिण्यात आले किंवा देण्यात आले !” निफोर  न्यूयॉर्क मिनिस्टर्स कॉन्फरन्स, नोव्हेंबर १३, १८९३

`यहज्केल २०:१-२० वाचा. यहेज्केलाच्या संदेशाचा मुख्य मुद्दा काय आहे आणि विश्‍वासूपणाच्या पाचारणात शब्बाथ कसा योग्यरीतीने बसतो ?`

यहज्केल २० इस्राएल लोकांसाठी प्रामाणिक आवाहन आहे की त्यांनी विधर्मी प्रथा सोडून द्याव्यात आणि खोट्या दैवतांऐवजी उत्पन्नकर्त्याची उपासना करावी, या बाबतीत “इजिप्तमधील मूर्ती.” तीन देवदूतांच्या संदेशामध्ये, देव आम्हांला तसेच आवाहन करीत आहे. की “उत्पन्नकर्त्याची उपासना” करा. कारण “बाबेल पडली आहे.” आणि आपणास ठाऊक आहे की शब्बाथ आणि त्याबरोबर आमचा विश्‍वासूपणा याचा अंतिम घटनांमध्ये फारच मोठा भाग असणार आहे.

`यहेज्केल २०:१-२० मध्ये जे लिहिले आहे त्यापासून आम्हांसाठी आपण कोणते धडे घेणार आहोत ? (१ करिंथ १०:११ देखील पाहा.)`