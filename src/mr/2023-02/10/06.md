---
title:  आज्ञाधारकपणासाठी कृपा
date:   01/06/2023
---

जांभळ्या आणि किरमिजी वस्त्रांतील स्त्री, किरमिजी रंगाच्या श्‍वापदावर बसली आहे आणि जगाने तिच्या बाबेलोनच्या खोट्या तत्त्वांच्या प्याला पिला आहे. “बाबेलोनचा द्राक्षारस” याविषयी बोलताना एलन जी. व्हाईट हे स्पष्ट विधान करतात : “तो द्राक्षारस काय आहे ? तिची खोटी तत्त्वें. तिने जगाला चौथ्या आज्ञेतील शब्बाथ देण्याऐवजी खोटा शब्बाथ दिला आणि सैतानाने प्रथम एदेनांत हवेला जे सांगितले होते तोच खोटेपणा पुन्हा सांगण्यात आला, - आत्म्याचे नैसर्गिक अमरत्व.” - “लेट द ट्रंपेट गिव्ह ए सटर्न साऊंड,” अ‍ॅडव्हेंट रिव्ह्यु अँड सॅब्बाथ हेराल्ड, डिसेंबर ६, १८९२. या चुकीच्या शिकवणीने लाखोंना फसविले आहे. याचा परिणाम म्हणजे, देव आपल्या लोकांना अजूनही या चुकीमधून संरक्षण देत आहे, अंतिम - दिवसांतील एक आवाहन.

`प्रकटी १८:४,५ वाचा. पतन पावलेल्या धार्मिक संघटनामध्ये असलेल्या समुदायाला अद्यापही देवाचे आवाहन काय आहे ?`

ज्याप्रमाणे आपण आधीच पाहिले आहे की (परंतु पुर्नरुच्चार करणे योग्य आहे), देवाचे पुष्कळ लोक धार्मिक संघटनांमध्ये आहेत ज्यांनी बायबलच्या शिकवणीबरोबर तडजोड केली आहे. त्यांना पवित्रशास्त्राचे सत्य समजत नाही. देवाचे प्रेमळ आवाहन सरळ सरळ आहे : “माझ्या लोकांनो, तुम्ही तिच्या पापांचे वाटेकरी होऊ नये आणि तुम्हांला तिच्या पीडांतील कोणतीही पीडा होऊ नये म्हणून ‘तिच्यातून निघा.’ (प्रकटी १८:४).

`१ योहान ३:४ याची रोम १४:२३ बरोबर तुलना करा. बायबल पापाची व्याख्या काय करते ? हे बायबल उतारे कसे सुसंगत आहेत ?`

पाप म्हणजे देवाच्या आज्ञा मोडणे आहे. कोणालाही आज्ञा पाळावयाच्या असतील तर एकच मार्ग म्हणजे विश्‍वासाद्वारे जीवंत येशूच्या सामर्थ्यामध्ये. आपण अशक्त, नाजूक, अडखळणारे, पापी मानव आहोत. विश्‍वासाद्वारे जेव्हा आपण ख्रिस्ताचा स्वीकार करतो, तेव्हा त्याची कृपा आमच्या भूतकाळाची भरपाई करते आणि आमच्या वर्तमानास अधिकार देते. तो आम्हांस “आज्ञाधारकपणासाठी कृपा व प्रेषितपणा देतो” (रोम १:५). स्वर्गाचे मंडळीमधील त्याच्या लोकांना आवाहान आहे की विश्‍वासाने माघार घेऊन देवाच्या आज्ञांना आदर देऊ नका आणि पालन करु नका. शब्बाथाचे पालन करणार्‍या अ‍ॅडव्हेंटिस्ट लोकांना त्याचे आवाहन आहे की आज्ञाधारकपणासाठी सर्व स्व-केंद्रित मानवी प्रयत्न सोडून द्या आणि ख्रिस्ताच्या कृपेमध्ये विश्‍वासाने दैवीपणाचे जीवन जगा, जे आपणास पापाच्या दोषापासून व अंमलापासून सोडवील आणि जर इस्राएल लोक नियमशास्त्राशी विश्‍वासू राहिले असते (अनुवाद ४:६) तर ते जगांसाठी एक शक्तिशाली साक्ष झाले असते, आमचा विश्‍वासूपणा देखील, लोकांना बाबेलोनमधून बाहेर पडण्यासाठी शक्तिशाली साक्ष आणि मदत करण्यासाठी मार्गदर्शक ठरेल.