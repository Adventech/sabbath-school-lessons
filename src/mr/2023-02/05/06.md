---
title:  येशू योग्य आहे
date:   27/04/2023
---

प्रकटीकरण ५:१-३ मध्ये, आपण पुन्हा सिंहासन पाहातो. येथे एक गुंडाळी दिसते ज्याच्या दोन्ही बाजूस लिहिले आहे. ती दैवी शिक्क्याने मुद्रित करण्यात आली आहे आणि स्वर्गांत व पृथ्वीवर असा कोणीही नाही जो ती गुंडाळी उघडू शकेल. स्वर्गीय देवदूत थरथर कापतात. विषय गंभीर आहे. कोणताही देवदूत पृथ्वीवरील अंतिम न्यायनिवाड्यात मानवजातीचे प्रतिनिधित्व करु शकत नाही. योहान आक्रोश करतो कारण कोणीही गुंडाळी उघडू शकत नाही. नंतर एक वडील, ज्या एकाचे पृथ्वीवरुन तारण झाले आहे, तो योहानाला धीराचे शब्द बोलतो. येशू, देवाचा कोकरा, गुंडाळी उघडण्यास योग्य आहे.

प्रकटीकरण ५:५ मध्ये शेवटी योहान पापाच्या समस्येसाठी उत्तर पाहातो. येथे हा वृद्ध झालेला संदेष्टा देवाच्या सिंहासनाजवळ अंतिम न्यायनिवाड्यात कोण कसा पार पडेल याचा एकमेव मार्ग पाहातो.

‘‘तेव्हा वडील मंडळीपैकी एकजण मला म्हणाला, रडू नको; पाहा, ‘यहुदा’ वंशांचा ‘सिंह’ दाविदाचा ‘अंकुर’ याने जय मिळविला; तो पुस्तक उघडण्यास योग्य आहे. . . तेव्हा ज्याचा जणू काय वध करण्यात आला होता असा ‘कोकरा’ उभा राहिलेला मी पाहिला’’ (प्रकटी ५:५, ६).

`प्रकटी ५:८-१२ वाचा. येशू न्यायनिवाड्याची गुंडाळी उघडण्यास व आम्हांस तारावयास योग्य आहे या घोषणेस संपूर्ण स्वर्गाने कसा प्रतिसाद दिला?`

येशू, देवाचा कोकरा ज्याने सर्व मानवजातीच्या तारणासाठी आपल्या जीवनाचा त्याग केला, तो न्यायनिवाड्याची गुंडाळी घेतो व उघडतो.  सर्व स्वर्ग हर्षाच्या स्तुतीने भरुन गेला, सैतानाच्या मोहांवर त्याचा विजय, कॅलव्हरीच्या क्रूसावर त्याचे मरण, त्याचे पुनरुत्थान, त्याची मुख्य याजकीय सेवा, त्या सर्वांना तारण पुरविते जे विश्वासाने त्याच्या कृपेला प्रतिसाद देण्याचा निर्णय घेतात. न्यायनिवाडा ही देवाच्या लोकांसाठी विश्वास बसणार नाही अशी सुवार्ता आहे. ती पापाच्या साम्राज्याच्या शेवटाविषयी बोलते आणि देवाच्या लोकांच्या सुटकेविषयी बोलते.

यापेक्षाही अधिक उत्तेजनात्मक असे काही आहे काय? येशू आमच्यासाठी न्यायनिवाड्यात उभा राहातो. त्याचे परिपूर्ण, पवित्र जीवन आम्हांवर आच्छादन टाकते. त्याची धार्मिकता आम्हांमध्ये कार्य करते व आम्हांस नवीन बनविते. त्याची कृपा आम्हांस क्षमा करते,  परिवर्तन करते, आणि दैवी जीवन जगण्यासाठी सामर्थ्य देते.

आपणास भीति बाळगण्याची गरज नाही. येशू आम्हांसाठी न्यायनिवाड्यात उभा राहातो आणि दुष्टाईच्या शक्तिंचा पराभव होतो.  न्यायनिवाडा देवाच्या लोकांच्या ‘‘अनुकूल’’ आहे (दानी ७:२२).  न्यायनिवाड्याचा हेतु आपण किती वाईट आहोत हे शोधणे नाही तर देव किती चांगला आहे हे प्रकट करणे आहे.

`पुन्हा, आपल्याला न्यायनिवाड्यामध्ये किती मोठी आशा आहे यावर मनन करा: येशू आमचा मध्यस्थ म्हणून. तीच आमची एकमेव आशा का आहे?`