---
title:  भव्य (दिमाखदार) दृष्य
date:   25/04/2023
---

दानीएल आणि प्रकटीकरण ही भविष्यवाणीची पुस्तके हे सोबती ग्रंथ आहेत जे आम्हांस पृथ्वीच्या इतिहासाच्या अंतिम दिवसांतील घटना उघड करते. प्रकटीकरणाचे पुस्तक घोषणा करते की देवाच्या न्यायनिवाड्याची घटिका आली आहे. दानीएलाचे पुस्तक हे प्रकट करते की न्यायनिवाड्याला केव्हा सुरुवात झाली.

दानीएल ७ मध्ये, देवाने संदेष्ट्याला जगाचा इतिहास प्रकट केला.  राष्ट्रें उदय पावतील व पतन पावतील. छळ करणाऱ्या शक्ति देवाच्या लोकांवर जुलूम करतील. बाबेलोन, मेदी-पारसी, ग्रीस, रोम आणि रोम साम्राज्याचे तुकडे होणे आणि १, २६० वर्षें मंडळीचा छळ होणे याचे वचनामध्ये वर्णन केले आहे (दानी ७:२५; प्रकटी १२:१४ देखील पाहा), देव दानीएलाचे मन आकाशातील गौरवी घटनांवर केंद्रित करीत आहे जे सर्व गोष्ट सुरळीत करील. संदेष्ट्याचे लक्ष राष्ट्रांचा उदय आणि पतन आणि जगाच्या जुलमी सत्तांवरून हटवून विश्वाचे सिंहासन आणि देवाचा अंतिम न्यायनिवाडा याकडे केंद्रित करीत आहे, जेव्हा तो प्रत्येक चूक लिहिल आणि त्याचे धार्मिकतेचे सार्वकालिक राज्य स्थापन करील.

देवाने दानीएलास पृथ्वीचा गोंधळ आणि संघर्ष यापासून भविष्यवाणीच्या दृष्टांताकडे नेले त्यात त्याने स्वर्गीय निवासमंडपाचे वैभव आणि विश्वाचे सर्वोच्च न्यायालय सुरु आहे त्याकडे नेले, जेथे ख्रिस्त, जो या जगाचा योग्य अधिपती आहे, तो आपल्या पित्याकडून राज्य घेईल जे खरोखर त्याचे आहे.

`दानी ७:९, १०, १३ वाचा आणि दानीएलाने या वचनांमध्ये काय पाहिले याचे वर्णन करा. या न्यायनिवाड्याचा अंतिम परिणाम काय आहे? दानी ७:१४, २६, २७ पाहा.`

सर्व मानवजातीचे भविष्य स्वर्गांमध्ये ठरविले जाईल. योग्यता टिकेल, सत्य विजयी होईल, न्याय सत्ता करील. हे सर्व पवित्रशास्त्रामध्ये अतिशय आश्चर्यकारक, अतिशय अद्‌भुत आणि अतिशय पाहण्यासारखे दृष्य असेल आणि चांगली बातमी ही आहे की देवाच्या विश्वासू लोकांसाठी त्याचा शेवट गोड होईल, ज्यांना ख्रिस्ताच्या धार्मिकतेमध्ये आच्छादण्यात आले आहे.

येशू आपल्या स्वर्गीय पित्याकडे संपूर्ण विश्वासमोर येतो. स्वर्गातील देवदूत देवाच्या सिंहासनाभोवती गर्दी करतात. पतन न पावलेले संपूर्ण विश्व या न्यायनिवाड्याच्या दृष्यांत आदराने उभा राहातो. जो दीर्घ संघर्ष युगानयुग चालला होता तो लवकरच संपणार होता. विश्वाच्या सिंहासनाच्या लढाईचा संपूर्ण निर्णय झाला आहे.

`जी साम्राज्ये आली आणि गेली त्याविषयी दानीएल हा बरोबरच होता, ज्याप्रमाणे भविष्यवाणी करण्यात आली होती. मग देवाच्या वचनावर विश्वास ठेवणे इतके अर्थपूर्ण का वाटते यासाठी की ते शेवटल्या विषयी काय म्हणते, ‘‘सार्वकालिक राज्य’’ जे कधीही ‘‘लयास जाणार नाही’’?`