---
title:  न्यायनिवाड्याची सुवा
date:   22/04/2023
---

### या आठवड्यासाठी अभ्यास
प्रकटी १४:७; स्तोत्र ५१:१-४; प्रकटी २०:१२; दानी ७:९, १४, २६; प्रकटी ४:२-४; प्रकटी ५:१-१२.

> <p>सुवर्णवचन</p>
> ‘‘तो मोठ्याने म्हणाला: देवाचे भय बाळगा व त्याचे गौरव करा, कारण त्याची न्यायनिवाडा करावयाची घटिका आली आहे; ‘ज्याने आकाश, पृथ्वी व समुद्र’ व पाण्याचे झरे ‘उत्पन्न केले’, त्याला नमन करा. ’’ (प्रकटी १४:७).

जर बायबल कशाविषयी अगदी स्पष्ट असेल, तर ते म्हणजे देव हा न्यायनिवाड्याचा देव आहे आणि आता किंवा नंतर, असे किंवा तसे, न्यायनिवाडा - येथे आणि आता न्यायनिवाड्याची कमतरता आहे - तो येणार आहे आणि देव स्वत: तो करणार आहे, ‘‘सर्व जगाचा न्यायाधीश’’ (उत्पत्ति १८:२५; आणि स्तोत्र ५८:११, स्तोत्र ९४:२, स्तोत्र ९८:९ देखील पाहा). किंवा जसे पौलाने स्वत: लिहिले आहे: ‘‘तर मग आपणांतील प्रत्येकजण स्वत:चा हिशेब देवाला देईल. ’’ (रोम १४:१२).

भीतिदायक विचार, होय ना? आपला स्वत:चा हिशेब देवासमोर देणे, ज्या देवाला अगदी आतील गोष्टी ठाऊक आहेत, जो देव ‘‘प्रत्येक गोष्ट न्यायनिवाड्यात आणील, त्यात प्रत्येक गुप्त गोष्टीचा समावेश असेल, मग ती चांगली किंवा वाईट असो. ’’ (उपदेशक १२:१४). .

तरीही, शेवटी न्यायनिवाडा देवाचा चांगुलपणा आणि कृपा प्रकट करील आणि तो ज्यांचे तारण झाले आहे त्यांच्याबरोबर नीतिने व दयेने वागील आणि ज्यांचा नाश होणार आहे त्यांच्याबरोबर देखील.

या आठवडी आपण विश्वामध्ये वाढणाऱ्या महान संघर्षाच्या संबंधामध्ये न्यायनिवाड्याचे खोलवर विषय शोधणार आहोत, आणि विशेषत: आपण हे पाहाणार आहोत की, देवाचे स्वत:चे लोक स्वत: हा न टाळता ‘‘येणाऱ्या न्यायनिवाड्याचा’’ कसा सामना करतात तेव्हा काय होते (प्रेषित २४:२५).