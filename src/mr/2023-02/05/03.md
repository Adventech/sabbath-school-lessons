---
title:  देवाची दया आणि न्यायनिवाडा
date:   24/04/2023
---

क्रूस आणि न्यायनिवाडा हे दोन्ही प्रकट करतात की देव न्यायी आणि दयाळू आहे. मोडलेल्या आज्ञा पाप्याच्या मरणाची मागणी करते.  न्याय घोषणा करतो की, ‘‘पापाचे वेतन मरण आहे. ’’ दया प्रतिसाद देते की, ‘‘देवाचे कृपादान आपल्या प्रभु येशू ख्रिस्तामध्ये सर्वकालचे जीवन आहे’’ (रोम ६:२३). जर देवाचे नियमशास्त्र बदलण्यात आले किंवा नाहीसे करण्यात आले, तर मग येशूला मरणे हे संपूर्णपणे अनावश्यक आहे. ख्रिस्ताचे मरण नियमशास्त्राचे सार्वकालिक स्वभाव स्थापन करते आणि नियमशास्त्र हा न्यायनिवाड्याचा आधार आहे.

`प्रकटीकरण २०:१२ वाचा. आपला न्यायनिवाडा कसा होईल? आमच्या चांगल्या कर्मांचा आमच्या तारणाबरोबर काय संबंध आहे?`

आमची कर्में आमची निवड आणि देवाला आमची एकनिष्ठता प्रकट करते. इफिस २:८, ९ प्रमाणे, ‘‘तुमचे तारण कृपेनेच विश्वासाच्या द्वारे झाले आहे. . . कोणी आढयता बाळगू नये म्हणून कर्में केल्याने हे झाले नाही. ’’ परंतु जेव्हा ख्रिस्त आमचे तारण करतो, तो आम्हांस बदलतो. ‘‘आपण चांगली कर्में करावी म्हणून ख्रिस्त येशूमध्ये उत्पन्न केलेले असे आपण त्याच्या हातचे काम आहो’’ (इफिस २:१०).

आमची चांगली कर्में, पवित्र आत्म्याने बहाल केली आहेत, ती आपले तारण करु शकत नाही, तर ते साथ देतात की आमचा विश्वास खरा आहे. देवाचा अंतिम न्यायनिवाडा आमचे सर्व बहाणे, ढोंगीपणा,  सर्व लबाडी काढून टाकते आणि आमच्या खोलीवर ती टोचतात.  न्यायनिवाड्यामध्ये देवासमोर आमच्या स्थितीचे वर्णन करताना, एलन जी. व्हाईट या शक्तिशाली दृष्टिकोण पुरवितात की कशी सुवार्ता आणि न्यायनिवाडा एकत्रपणे जातो.

‘‘प्रत्यक्ष पाहाता देवाचे लोक मळीन पोषाखात परमेश्वरासमोर उभे आहेत असे सादर करते आणि ते आपणास नम्रतेकडे आणि खोलवर आपले अंत:करण पडताळण्यासाठी घेऊन जाते जे सर्व त्याचे नाम धारण करतात त्यांच्यासाठी. जे कोणी खरोखर सत्य पाळण्याद्वारे आपली शरीरे शुद्ध करतात त्यांना स्वत:विषयी अगदी नम्र मत असेल.  जितके जवळून ते ख्रिस्ताचे निर्दोष शील पाहातील, तितकी त्यांची इच्छा बळकट होईल की ती त्याच्या प्रतिरुपासारखी होईल आणि ते स्वत:मध्ये कमी शुद्धता किंवा पवित्रता पाहातील, परंतु आपण आपल्या पापी स्थितीची जाणीव करुन घेत असता, आपणास ख्रिस्त आमची धार्मिकता, आमची पवित्रता, आमचे तारण म्हणून त्यांच्यावर अवलंबून असावयास हवे. सैतानाने आमच्या विरुद्ध केलेल्या आरोपांचे आम्ही उत्तर देऊ शकत नाही. केवळ ख्रिस्तच आमच्यातर्फे प्रभावी विनंती करु शकतो. तो त्याच्या स्वत:च्या योग्यतेवर आमच्यावर दोष थोपणाऱ्याला शांत करु शकतो. ’’ - टेस्टिमोनिज फॉर द चर्च, व्हॉल्युम ५, पानें ४७१, ४७२.

`तुम्ही त्यांच्या शब्दांमध्ये, सुवार्ता आणि न्यायनिवाडा हे वेगळे होऊ शकत नाहीत हे कसे पाहाता? सुवार्ता आणि न्यायनिवाडा या साखळीपासून तुमच्यासाठी तुम्ही कोणती आशा घेऊ शकता?`