---
title:  स्वर्गाची झलक
date:   26/04/2023
---

प्रकटीकरण ४ मध्ये, योहान स्वर्गांमध्ये एक उघडा दरवाजा पाहातो आणि त्याला यासाठी आमंत्रण मिळते की, ‘‘इकडे ‘वर ये’ म्हणजे जे यानंतर ‘झाले पाहिजे’ ते तुला दाखवीन’’ (प्रकटी ४:१).  येशूने प्रेषिताला आमंत्रण दिले की त्याने स्वर्गाच्या निवास मंडपाच्या उघड्या दरवाजातून चांगले आणि वाईट यातील महान संघर्षाची सार्वकालिक दृष्ये पाहावीत. आपण देखील योहानाबरोबर त्या उघड्या दरवाज्यातून पाहावे आणि तारणाच्या योजनेची सार्वकालिक झलक पाहावी. आपण त्या स्वर्गीय न्यायालयामध्ये ज्या विषयावर निर्णय होत आहेत त्याचे साक्षी असावे. चांगले आणि वाईट यामधील महान संघर्षावरील मूळ विषय आपल्या डोळ्यांसमोर विकसित होतील.

`प्रकटी ४:२-४ वाचा. दानीएल ७ मधील न्यायनिवाड्याचा देखावा यामधील कोणत्या सारख्या गोष्टी तुम्हांला येथे दिसत आहेत?`

हे स्पष्टपणे सिंहासनाच्या-दालनाचे दृष्य आहे. देव जो पिता सिंहासनावर बसला आहे व त्याच्या भोवती स्वर्गीय देवदूत आहेत.  गडगडाट आणि विजा चमकत आहेत ज्या देवाच्या न्यायनिवाड्याचे दर्शक आहे. आपण प्रकटीकरण ४:४ मध्ये पाहातो की २४ वडील देवाच्या सिंहासनाभोवती उपस्थित आहेत.

हे २४ वडील कोण आहेत? पूर्वीच्या इस्त्राएलांमध्ये लेवी याजकपदामध्ये २४ भाग होते. हे याजक लोकांचे देवासमोर प्रतिनिधित्व करीत असत. १ पेत्र २:९ मध्ये, प्रेषित घोषणा करतो की नवीन करारातील विश्वासणारे ‘‘निवडलेला वंश व राजकीय याजकगण’’ असे आहेत. हे २४ वडील कदाचित, त्या सर्व तारलेल्यांचे प्रतिनिधित्व करतात जे एकेदिवशी देवाच्या सिंहासनाभोवती आनंद करितील; किंवा कदाचित, ख्रिस्ताच्या पुनरुत्थानाच्या वेळेस ज्या लोकांचे पुनरुत्थान झाले त्यांचे प्रतिनिधित्व करतात, ज्यांचे त्याच्याबरोबर स्वर्गारोहण झाले (मत्तय २७:५२; इफिस ४:७, ८).

कसेही पाहिले तरी ही चांगली बातमी आहे. पृथ्वीवरील तारलेले असे काही आहेत जे देवाच्या सिंहासनाभोवती आहेत. जसे आपण मोहांचा सामना करतो तसाच त्यांनी केला. ख्रिस्ताच्या कृपेद्वारे व पवित्र आत्म्याच्या सामर्थ्याने, ते विजयी झाले. ते ‘‘पांढरा पोषाख’’ परिधान केलेले आहेत, जे ख्रिस्ताच्या धार्मिकतेचे प्रतीक आहे जे जे त्यांचे पाप झाकते व शुद्ध करते. त्यांच्या डोक्यावर सोन्याचा मुगूट आहे याचा अर्थ ते वाईटाबरोबरच्या लढाईत विजयी झाले आणि ते स्वर्गीय राजकीय - वंशातील विश्वासाने - भरलेले विश्वासणारे आहेत.

स्वर्गांमध्ये सिंहासन मांडलेले आहे व देव त्यावर बसला आहे असे आपण पाहातो. सिंहासनाभोवती स्वर्गीय देवदूत आहेत. आणि लवकरच सर्व स्वर्ग गायन गाण्यास सुरवात करील, आणि हळूहळू स्तुतीचा आवाज उंच आण उंच होत जाईल: ‘‘हे प्रभो, आमच्या देवा, गौरव, सन्मान व सामर्थ्य ही तुझी आहेत, असे म्हणवून घ्यावयास तू योग्य आहेस, कारण तू सर्व काही उत्पन्न केले; तुझ्या इच्छेने ते झाले व अस्तित्वात आले. ’’ (प्रकटी ४:११).