---
title:  न्यायनिवाड्याच्या घटिकेचे महत्त्व
date:   23/04/2023
---

बायबलचे शेवटचे पुस्तक, प्रकटीकरण, आतापर्यंत चालत आलेल्या चांगले आणि वाईट यावरील संघर्षाच्या कळसावर प्रकाश टाकते.  लुसिफर, बंडखोरी केलेला देवदूत, याने देवाचा न्याय, प्रामाणिकपणा आणि ज्ञान यास आव्हान दिले. त्याने असा दावा केला की देव ज्याप्रकारे विश्व चालवितो ते अप्रामाणिकपणाचे व अन्यायाचे आहे.  प्रकटीकरणाचा अंतिम न्यायनिवाडा देवाचे शील यावरील संघर्षाचा केंद्रबिंदु असेल.

प्रकटी १४:७ असे म्हणते: ‘‘देवाची भीति बाळगा व त्याचे गौरव करा, कारण त्याची न्यायनिवाडा करावयाची घटिका आली आहे; ‘ज्याने आकाश, पृथ्वी, समुद्र’ व पाण्याचे झरे ‘उत्पन्न केले’ त्याला नमन करा. ’’

`‘‘सार्वकालिक सुवार्तेविषयी’’ सांगितल्यानंतर लगेच आपणास पहिल्या देवदूताचा संदेश देवाच्या न्यायनिवाड्याचा उल्लेख करतो हे महत्त्वाचे का आहे? देवाच्या न्यायनिवाड्याबरोबर ‘‘सार्वकालिक सुवार्तेचा’’ संबंध काय?`

सुवार्ता आणि न्यायनिवाडा, दोन्हीही पहिल्या देवदूताच्या संदेशाचा भाग आहेत, त्यांना वेगळे करता येत नाही ते एकमेकांत गुंफले गेले आहेत. जर ‘‘सार्वकालिक सुवार्ताच’’ नसती तर आम्हांला न्यायनिवाड्यात कुठलीही आशा नसती. प्रत्यक्षात, आपण पाहाणार आहोत त्याप्रमाणे,  ‘‘सार्वकालिक सुवार्ता’’ हीच आमची न्यायनिवाड्यामध्ये एकमेव आशा असणार आहे. यात प्रश्न नाही की सुवार्तेच्या त्या घटकाचा भाग ही न्यायनिवाड्याची घोषणा आहे.

या न्यायनिवाड्याच्या काळात, ज्या जगांचे पतन झाले नाही ते पाहातील की मानवप्राण्याचे तारण करण्यासाठी देवाने सर्वकाही केले आहे. न्यायनिवाडा देवाचा न्याय व दया प्रकट करतो. ते त्याची प्रीति आणि आज्ञा याविषयी काहीतरी सांगते. त्याची तारणारी कृपा आणि त्याचे सुटका करण्याचे सामर्थ्य याविषयी ती बोलते.

न्यायनिवाडा हा पापाच्या समस्येवर देवाच्या अंतिम उपायाचा भाग आहे. विश्वामधील चांगले आणि वाईट यामधील महान संघर्षामध्ये,  देवाने क्रूसावर सैतानाने केलेल्या दोषारोपांना उत्तर दिले, परंतु न्यायनिवाड्यामध्ये, तो हे प्रकट करील की त्याने आमचे तारण करण्यासाठी जे काही सर्व शक्य होते ते केले आणि आम्हांस क्रूसाकडे येण्यास मार्गदर्शन केले.

स्वर्गाचे अमर्याद, सूक्ष्म, तंतोतंत, नोंद उघड केली जाईल (दानी ७:१० पाहा. ) आपण देवाला इतके अनमोल आहोत की संपूर्ण विश्व पवित्र आत्म्याने केलेल्या प्रेमयाचनेच्या प्रकाशात आपण केलेल्या निवडीबद्दल थांबून विचार करील आणि ख्रिस्ताने कॅलव्हरीच्या क्रूसावर तारण इतक्या फुकट प्रमाणात पुरविले.

`स्तोत्र ५१:१-४ वाचा अगदी बारकाईने, विशेषत: वचन ४. ही वचने न्यायनिवाड्याचा अर्थ व हेतु यावर प्रकाश टाकण्यास कशी मदत करतात?`