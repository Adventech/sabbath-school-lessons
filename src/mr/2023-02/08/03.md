---
title:  शब्बाथ आणि उत्पत्ति
date:   15/05/2023
---

कारण हेच आहे की आमच्या जगाला उत्पत्तिच्या पुर्न-खात्रीचा संदेश अत्यंत तातडीने हवा आहे म्हणून देवाने आम्हांस शब्बाथ दिला. १८०० व्या शतकाच्या मध्यभागी जेव्हा उत्क्रांतिवादाच्या गृहीत धरलेल्या गोष्टी बौद्धिक जगाला वादळाप्रमाणे घेरीत होत्या, तेव्हा देवाने बहुमूल्य आशेचा संदेश पाठविला. प्रकटीकरण १४:६,७ मध्ये दिलेल्या संदेशाचा आपण अभ्यास करीत आहोत.

उत्पत्तिची कल्पना विकृत करण्याचा सैतानाने सर्वोतोपरि प्रयत्न केला कारण तो येशूचा तिरस्कार करतो आणि तो आमचा उत्पन्नकर्ता व तारणारा म्हणून जी उपासना (नमन) मिळावयास हवी ती त्यास मिळू नये अशी सैतानाची इच्छा आहे. आमचा उत्पन्नकर्ता म्हणून उपासना मिळावी यासाठी ख्रिस्त योग्य आहे यावर शब्बाथ हा महान संघर्षाचा केंद्रबिंदु आहे. देवाचा शेवटल्या - दिवसांतले संदेश जो सर्व मानवजातीला ख्रिस्ताची उपासना करण्यासाठी परत बोलावितो कारण तो स्वर्गाचा व पृथ्वीचा उत्पन्नकर्ता आहे. सर्व उपासनेचा पाया हाच आहे की त्याने आम्हांस उत्पन्न केले.

`उत्पत्ति २:१-३, निर्गम २०:८-११ आणि अनुवाद ५:१२-१५ प्रकटीकरण १४:६,७ च्या संदर्भामध्ये वाचा. शब्बाथाच्या आज्ञोमध्ये आपणास उत्पत्ति आणि तारण यामधील कडी कशी दिसते ?`

शब्बाथ हे येशूमधील आमची विश्रांती याचे सार्वकालिक चिन्ह आहे. उत्पन्नकर्त्याशी एकनिष्ठतेचे हे विशेष चिन्ह आहे (यहेज्केल २०:१२,२०). लहरी कायदेशीर गरज असण्याऐवजी, ते प्रकट करते की कर्माद्वारे धार्मिकतेपासून खरी विश्रांती त्याच्यामध्ये सापडते. शब्बाथ त्या देवाविषयी बोलतो, जे आम्ही स्वत:साठी कधीच केले नसते ते त्याने आमच्यासाठी साध्य केले.

पवित्रशास्त्र आम्हांस प्रत्येक शब्बाथ दिवशी त्याची प्रीति आणि चिंता यामध्ये विश्रांती घेण्यास बोलावीत आहे. शब्बाथ हे विश्रांतीचे चिन्ह आहे, कामाचे, कृपेचे, कायदेशीरपणाचे, आश्‍वासनाचे, दोषारोपाचे, चिन्ह नव्हे, आमच्यावर नव्हे तर त्याच्यावर अवलंबून राहाण्याचे चिन्ह आहे. प्रत्येक शब्बाथी आपण त्याच्या चांगुलपणामध्ये आनंद करतो व केवळ ख्रिस्तामध्ये सापडणार्‍या तारणासाठी त्याची स्तुती करतो.

शब्बाथ ही भूताकाळातील एदेनाची परिपूर्णता आणि भविष्यातील नवे आकाश व नवी पृथ्वी यातील सार्वकालिक कडी आहे (यशया ६५:१७, प्रकटी २१:१).

शब्बाथ आम्हांस पुन्हा आमच्या मूळाकडे परत बोलावितो. ती आमच्या मूळ कुटुंबाची कडी आहे. समयाची सुरुवात झाल्यापासून शब्बाथ हा सतत पाळला जात आहे. तो मागे आमच्या उत्पत्तिपर्यंत न तुटलेला संबंध आहे. आम्ही देवाची लेकरे आहोत या गौरवी सत्यावर तो आपणास केंद्रित करतो. तो आपणास त्याच्याबरोबर जवळकीच्या व सलगीच्या संबंधासाठी बोलावितो.

`प्रकटीकरण १४:६,७ मध्ये शब्बाथाच्या आज्ञेचा इशारा कसा देण्यात आला आहे आणि हे आपल्या शेवटल्या काळातील संदेशासाठी का महत्त्वाचे आहे ?`