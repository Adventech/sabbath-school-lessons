---
title:  शब्बाथ आणि सार्वकालिक विश्रांती
date:   18/05/2023
---

या दमल्या-भागलेल्या जगामध्ये शब्बाथ ही आश्रयाची जागा आहे. प्रत्येक आठवडी आपण जगाच्या चिंता सोडून देवाच्या विश्रांतीच्या ठिकाणी प्रवेश करतो - शब्बाथ. प्रसिद्ध यहूदी लेखक, आब्राहाम हेस्केल शब्बाथाला “समयांतील महाल” असे म्हणतात.” - द सॅब्बाथ : इटस् मिनिंग फॉर मॉडर्न मॅन (न्यूयॉर्क : फारार, ट्रॉस, अँड गिराऑक्स, २००५), पान १२. प्रत्येक सातव्या दिवशी, देवाच्या स्वर्गीय महाल या पृथ्वीवर उतरतो आणि परमेश्‍वर आपणास ह्या २४ तासाच्या समयांसाठी त्याच्या उपस्थितीच्या गौरवामध्ये आमंत्रित करतो यासाठी की आपण त्याच्याबरोबर वेळ घालवावा व घट्ट सहभागिता करावी.

हेस्केल यांच्या पुस्तकाची शब्बाथाची सुंदरता व गंभीरता याची प्रस्तावना करीत असताना, त्यांची मुलगी, शब्बाथाचे महत्त्व या शब्दांत लिहिते : “शब्बाथ हा सुखलोकांसाठी रुपक अलंकार आहे आणि देवाच्या उपस्थितिबद्दल साक्ष आहे, आमच्या प्रार्थनेमध्ये, आपण मसीहाच्या कालखंडाची अपेक्षा करतो जो शब्बाथ असेल आणि प्रत्येक शब्बाथ आम्हांस त्या अनुभवासाठी तयार करतो : जोपर्यंत आपण शब्बाथाचा स्वाद घेण्यास शिकत नाही.... तापर्यंत कोणीही येणार्‍या जगामध्ये सार्वकालिकतेच्या स्वादाचा आनंद उपभोगू शकणार नाही.” पान दत.

उत्पत्तिच्या वेळेस, येशूने आम्हांसाठी विशेष स्थान बांधले. त्या ठिकाणी आपणास आश्रय मिळेल. आपण त्या ठिकाणी सुरक्षित असणार. त्याचे कार्य पूर्ण आहे. पूर्ण झाले आहे. जेव्हा आपण शब्बाथ दिवशी विश्रांती घेतो, आपण त्याच्या प्रीतिमध्ये विसावा घेतो. आपण आपल्या लवकरच येणार्‍या नवे आकाश व नवी पृथ्वी यामध्ये सार्वकालिक अपेक्षेने विसावा घेत आहोत.

`यशया ६५:१७, यशया ६६:२३, २ पेत्र ३:१३, आणि प्रकटी २१:१ वाचा. शब्बाथाचे पालन करणे आपणास कसे सार्वकालिकतेकडे निर्देश करते ?`

ज्या देवाने पहिल्या वेळेस पृथ्वी उत्पन्न केली तोच ती पुन्हा उत्पन्न करील आणि शब्बाथ हा त्याचा उत्पन्नकर्ता म्हणून चिन्ह असेल (यशया ६६:२३ पाहा). खरे पाहिले असता, यहूद्यांनी शब्बाथ हा एक चिन्ह म्हणून पाहिला आहे, येणार्‍या जगाचा पूर्वानुभव म्हणून, ज्यास इब्रीमध्ये ओलमा हाबा (जश्ररा हरलर) असे म्हणतात.

आकाशात उडणार्‍या तीन देवदूतांचा संदेश आपणास उत्पन्नकर्त्याची उपासना (नमन) करण्यास सांगतो ते एकविसाव्या शतकामध्ये आशाहीन आणि निराश आहेत त्यांच्यासाठी स्वर्गाचे उत्तर आहे. ते आपणास आपल्या उत्पन्नकर्त्यास दाखविते, ज्याने प्रथम सर्व काही निर्माण केले आणि आपल्या तारणार्‍यास, जो, न्यायनिवाड्यानंतर, पापाचा समूळ नाश केल्यानंतर, सर्वकाही नवे करील. “तेव्हा “राजासनावर बसलेला’ म्हणाला ‘पाहा, मी’ सर्व ‘नवे करितो, तो म्हणाला, लिही; कारण ही वचनें विश्‍वसनीय व सत्य आहेत” (प्रकटी २१:५).

`तुम्ही आपल्या स्वत:च्या जीवनात व तुमच्या कुटुंबामध्ये शब्बाथ हा स्वर्गाचा पूर्वानुभव वैयक्तिकरीतीने कसा कराल ?`