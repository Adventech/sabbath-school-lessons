---
title:  न्यायनिवाडा, उत्पत्ति आणि जबाबदारी
date:   14/05/2023
---

जर आपण सहजगत्या बनविलेले केवळ पेशी असू, आकस्मिक घडलेल्या घटनेचे उत्पादन आणि अफ्रिकेतील एक माकडाची सुधारीत आवृत्ती असू, तर मग जीवनाला थोडा अर्थ आहे. जर आपण केवळ या पृथ्वीवर ८०० कोटी लोक असू जे जगण्यासाठी जागा मिळविण्यासाठी एकमेकांकडे रांगत येत आहेत, तर जीवन त्याचा हेतु गमावतो, मग ते केवळ जीवंत राहाणे झाले. याविरुद्ध, बायबलमधील उत्पत्ति जगण्यासाठी कारण पुरविले आणि जगण्यासाठी अत्यावश्यक नीति देते. आपण देवाने उत्पन्न केलेले आहोत आणि आपल्या कृतीसाठी आपण त्याला जबाबदार आहोत. ज्याने आपणास निर्माण केले तोच आम्हांस जबाबदार धरतो. त्याने या जगात “परस्पर नैतिक संबंध” प्रस्थापित केले आहेत.

`प्रकटी १४:७, रोम १४:१० आणि याकोब २:८-१३ वाचा. जबाबदारी या समस्येविषयी न्यायनिवाडा काय सूचित करतो ? न्यायनिवाडा, देवाच्या आज्ञा आणि उपासना कशा जोडल्या गेल्या आहेत ?`

प्रकटीकरण १४ मधील आकाशाच्या मध्यभागी उडणार्‍या तीन देवदूतांचा संदेश घोषणा करतो की, “त्याची न्यायनिवाडा करावयाची घटिका आली आहे” (प्रकटी १४:७). आपणास देवाने उत्पन्न केले असल्यामुळे आणि नैतिकपणे निवड करण्याच्या क्षमतेने, म्हणून आपण जे निर्णय घेतो त्यासाठी आपण जबाबदार आहोत. जर आपण केवळ सहजगत्या बनविलेल्या पेशींचा साठा असू, आमच्या वंशावळीचे व वातावरणाचे केवळ उत्पादन असू, तर मग आपल्या कृतीवर आपला ताबा नसून त्या प्रमाणेच ठरविल्या जातील.

परंतु न्यायनिवाडा नैतिक जबाबदारी सूचित करतो. जगाच्या इतिहासाच्या या संकटाच्या काळात, न्यायनिवाड्याची घटिका, देव आम्हांला सार्वकालिकतेच्या प्रकाशामध्ये निर्णय घेण्यास बोलावितो. पहिल्या देवदूताचे प्रामाणिक आवाहन हेच आहे की “ज्याने आकाश, पृथ्वी, समुद्र व पाण्याचे झरे उत्न्न केले त्याला नमन करा” (प्रकटी १४:७). हे ओळखते की सर्व उपासनेचे मूळ हेच आहे की आपणास देवाने उत्पन्न केले आहे.

त्याचवेळी, सातवा दिवस शब्बाथ यासाठी आमची निष्ठा आमचा विश्‍वास दाखविते की आमचा उत्पन्नकर्ता म्हणून येशू हा उपासना करुन घेण्यासाठी योग्य आहे. त्याच्या दहा आज्ञा आम्ही स्वीकारल्या आहेत हे ते प्रकट करते कारण ती जीवन पूर्णपणे जगण्यासाठी देवाने प्रेरित केलेली तत्त्वे आहेत. कारण नियमशास्त्र देवाच्या शासनाचा पाया आहे आणि त्याच्या शीलाचे प्रकटीकरण आहे, तो न्यायनिवाड्यासाठी एक दर्जा बनतो. शब्बाथाच्या आज्ञेशी आमचा विश्‍वासूपणा आम्ही आज्ञाधारक जीवन जगावे या आमच्या वचनबद्धतेची पावती आहे.

`आमची उत्पत्ति विषयीची समज आमच्या वागणुकीवर कसा प्रभाव टाकते ? अणुवांशिकता आणि वातावरण यांचा आम्ही जे रोज निर्णय घेतो त्याबरोबर काय संबंध आहे ? देवाच्या कृपेने, आमच्या शीलामध्ये जे दोष आहेत ज्याची आपण निवड केली नाही त्यावर आपण कशी मात करावी ?`