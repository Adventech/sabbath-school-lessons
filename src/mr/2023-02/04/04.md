---
title:  देव-केंद्रित जीवन जगणे
date:   18/04/2023
---

या ग्राहकांचे हित पाहाणाऱ्या चळवळीच्या युगामध्ये, जेव्हा ऐहिक मूल्यांनी स्व-केंद्रित बनविले आहे, त्याचवेळी स्वर्गाचे आवाहन हेच आहे की स्व-केंद्रितपणा आणि स्वत:स देण्यात येणाऱ्या महत्त्वाच्या बंधनातून त्याच्या जूलूमशाहीतून बाहेर पडा आणि देवाला आपल्या जीवनाच्या केंद्रस्थानी ठेवा. काही लोकांसाठी, पैसा हा त्यांच्या जीवनाचा केंद्रबिंदु आहे. काहींसाठी, आनंद किंवा सत्ता. काहीसाठी कदाचित खेळ, संगीत किंवा मनोरंजन. प्रकटीकरणाचा स्पष्ट संदेश हाच आहे की देवाची भीति बाळगा, त्याला आदर द्या आणि त्याचा सन्मान करा जे जीवनाचे खरे केंद्र आहे.

`मत्तय ६:३३; कलस्सै ३:१, २; आणि इब्री १२:१, २ वाचा. देवाला आपल्या जीवनाचा खरा केंद्रबिंदु बनविणे याविषयी हे उतारे आपणास काय सांगतात?`

पृथ्वीच्या अंतिम संघर्षामध्ये मध्यवर्ती समस्या मनाची लढाई असेल. ही खरोखर देवाच्या इच्छेला एकनिष्ठा, अधिकार व वचनबद्धता असेल.

महान संघर्षाच्या अंतिम लढाईमध्ये बरे आणि वाईट यामधील आमच्या विचारांवर ताबा मिळविण्यासाठी संघर्ष असेल. प्रेषित पौल आपणास हा सल्ला देत आहे: ‘‘असली जी चित्तवृत्ति ख्रिस्त येशूमध्ये होती ती तुम्हांमध्येही असो’’ (फिलिप्पै २:५). मन ही आमची तटबंदी आहे. तो आमच्या कृतीच्या झऱ्याचा उगम आहे. ‘‘असली’’ या शब्दाचा अर्थ मान्यता देणे किंवा निवड करणे असा आहे. ते आमच्या इच्छाशक्तिच्या कृतीविषयी बोलते. ख्रिस्ताची चित्तवृत्ति असण्याची निवड ही अशी निवड आहे जी येशूला आपल्या विचारसरणीस आकार देण्यासाठी मान्यता देते की त्याने आपले मन सार्वकालिकतेच्या गोष्टींनी भरावे. आमच्या कृती प्रकट करतात की आमची विचार करण्याची प्रक्रिया कोठे आहे. देवाची भीति बाळगणे म्हणजे त्याला आमच्या जीवनांत प्रथम स्थान देणे.

एका अर्थी, हे किती सोपे आहे याचा विचार करा, की तुमच्या विचारांवर ताबा मिळविणे. पुष्कळदा, समस्या ही आहे की जोपर्यंत आम्ही योग्य गोष्टींवर जाणीवपूर्वक प्रयत्न करीत नाही ‘‘वरील गोष्टींकडे मन लावा, पृथ्वीवरील गोष्टींकडे लावू नका’’ (कलस्सै ३:२). आमची मने, पतन पावलेली व पापी अशी जी आहेत, ती नैसर्गिकपणे मूळ गोष्टींकडे वळतील, जगिक गोष्टी. म्हणून पौल म्हणतो त्याप्रमाणे,  आपणास हेतुपूर्वक व जाणूनबुजून निवड करण्याची गरज आहे, यासाठी की आम्ही आमच्या स्वतंत्र इच्छेच्या पवित्र देणगीचा उपयोग करुन स्वर्गीय गोष्टींवर मनन करावे.

`‘‘बंधुजनहो, शेवटी इतकेच सांगतो की जे काही सत्य, जे काही सन्मान्य, जे काही शुद्ध, जे काही प्रिय, जे काही सुश्राव्य, जो काही सद्‌गुण, जी काही स्तुति, त्यांचे मनन करा. ’’ (फिलिप्पै ४:८). येथे पौल जे सांगत आहे ते आपण करण्यास कसे शिकावे?`