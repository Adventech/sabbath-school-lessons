---
title:  देवाचे गौरव करणे
date:   19/04/2023
---

‘‘देवाचे गौरव करा’’ जुन्या करारातील या वाक्‌प्रचाराच्या अभ्यासाचा उपयोग (प्रकटी १४:७) दाखवितो की ते अगदी मनोरंजकपणे,  (परंतु केवळ तेवढेच नाही) दैवी न्यायनिवाड्याच्या संदर्भामध्ये दिसते (यहोशवा ७:१९; १ शमु. ६:५; यिर्मया १३:१५, १६; मलाखी २:२), जसे ते पहिल्या देवदूताच्या संदेशामध्ये करते (प्रकटी १४:७).  ही कल्पना प्रकटी १९:१, २ मध्येही दिसते - ‘‘आलेलूया;’’ तारण,  गौरव व सामर्थ्य ही आमच्या देवाची आहेत; कारण त्याचे न्यायनिर्बंध सत्य व नीतिचे आहेत. ’’

`१ करिंथ ३:१६, १७; १ करिंथ ६:१९, २०; आणि १ करिंथ १०:३१ वाचा. हे परिच्छेद कसे आपणास हे समजण्यास मदत करतात की आपण देवाचे गौरव करु शकतो?`

प्रेषित पौलाप्रमाणे, आमची शरीरे देवाची मंदिरे आहेत, देवाच्या आत्म्याचे वास्तव्याचे ठिकाण, देवाच्या अस्तित्वाने पवित्र झालेले मंदिर. पवित्रशास्त्र आपणास देवाचे गौरव करण्यासाठी स्पष्ट पाचारण करते, आमच्या जीवनाच्या प्रत्येक बाबतीत. जेव्हा देव आमच्या जीवनाचा केंद्रबिंदु असतो, तेव्हा आमची एक इच्छा असते की देवाला गौरव देणे, मग ते आमच्या अन्नाद्वारे, आमच्या पोषाखाद्वारे, आमच्या मनोरंजनाद्वारे किंवा इतरांसोबत आमच्या असलेल्या संबंधाद्वारे असो.  आपण देवाला गौरव देतो जसे आपण जगाला त्याचे प्रीतिचे शील प्रकट करतो, आमच्या वचनबद्धतेद्वारे त्याची इच्छा पूर्ण करतो. पृथ्वीच्या अंतिम-काळातील न्यायनिवाड्याच्या प्रकाशात हे अधिक महत्त्वाचे आहे.

`रोम १२:१, २ वाचा. आमच्या जीवनाच्या संपूर्ण निवडी बाबत प्रेषित पौल कोणते आवाहन करतो?`

नवीन करारांमधील शरीरांसाठी ग्रीक शब्द या परिच्छेदामध्ये सोमाटा (डेारींर) आहे, ज्याचे भाषांतर सामुदायिक बेरीज की तुम्ही कोण आहात - शरीर, मन व भावना. बायबलचा फिलिप्स अनुवाद हे भाव असे व्यक्त करतो ‘‘समंजस सेवा’’ जी ‘‘हुशारीच्या उपासनेची कृती आहे. ’’ दुसऱ्या शब्दांत, जेव्हा तुम्ही देवाचे ‘‘भय बाळगण्यासाठी’’ संपूर्णपणे वचनबद्ध होता आणि तुम्ही जे काही करता त्यामध्ये त्याचे ‘‘गौरव करता, ’’ तुमचे मन, शरीर व भावना त्याला देता, तेव्हा ही बुद्धिमान उपासनेची कृती आहे आणि देवाच्या न्यायनिवाड्याच्या प्रकाशात, आज्ञा पाळण्याची काळजी घेता तेव्हा ती खरोखर चांगली कल्पना आहे.

`तुम्ही आपल्या शरीराबरोबर काय करता याचा विचार करा. तुम्ही खरोखर त्याने देवाचे गौरव करीत आहात याची खात्री करण्यासाठी तुम्ही काय करू शकता?`