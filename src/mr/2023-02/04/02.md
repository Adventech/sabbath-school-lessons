---
title:  देवाची भीति बाळगा
date:   16/04/2023
---

प्रकटीकरणाच्या पुस्तकाचा आपल्या पीढीसाठी हेतु हा आहे की लोकांना येशूच्या लवकर येण्यास तयार करणे आणि त्याच्याबरोबर एक होऊन त्याचा शेवटल्या - दिवसासाठीचा संदेश जगाला देणे.  प्रकटीकरण देवाच्या योजना प्रकट करते आणि सैतानाच्या योजना उघड्या पाडते. ते देवाचे अंतिम आवाहन सादर करते, त्याचा तातडीचा,  सार्वकालिक, वैश्विक संदेश सादर करते जो सर्व मानवजातिसाठी आहे.

`प्रकटी १४:७ मधील प्रेषित योहानाचे अंतिम-काळातील तातडीचे आवाहन वाचा. (उत्पत्ति २२:१२; स्तोत्र ८९:७; नीति. २:५; उपदेशक १२:१३, १४; इफिस ५:२१ देखील वाचा. ) तो आपणास कोणत्या ठराविक सूचना देतो?`

नवीन करारामध्ये प्रकटी १४:७ मध्ये ‘‘भीति’’ यासाठी ग्रीक शब्द फोबिओ (Phobeo) हा आहे. या ठिकाणी याचा वापर देवाला भ्यावे या अर्थाने केला नाही तर त्याचा आदर करा या अर्थाने केला आहे,  तसेच आदरयुक्त भीती आणि सन्मान म्हणून. देवाला संपूर्ण एकनिष्ठपणा आणि त्याच्या इच्छेला पूर्णपणे शरण जाणे हे विचार प्रकट करतो. ही मनाची एक प्रवृत्ति आहे जी देव-केंद्रित आहे स्व-केंद्रित नव्हे. हे यशया १४:१३, १५ मधील लुसिफरच्या स्वभावाविरुद्ध आहे, जेव्हा तो आपल्या हृदयांत म्हणाला, ‘‘ ‘मी आकाशात चढेन, देवाच्या तारांगणाहून माझे सिंहासन उच्च करीन, उत्तर भागातील देवसभेच्या पर्वतावर मी विराजमान होईल; मी मेघांवर आरोहण करीन, मी परात्परासमान होईन. ’ ’’

त्याऐवजी, ही ख्रिस्ताची वृत्ति आहे जो, ‘‘जरी तो देवाच्या स्वरुपाचा असूनही देवासमान असणे हा लाभ असा त्याने मानिला नाही. . . आणि मनुष्यप्रकृतीचे असे प्रकट होऊन त्याने मरण, आणि तेही वधस्तंभावरचे मरण, सोशिले; एथपर्यंत आज्ञापालन करुन त्याने स्वत:ला लीन केले. ’’ (फिलिप्पै २:६, ८).

महान संघर्षाचे सार देवाला समर्पित होणे याभोवती फिरते.  लुसिफर स्व-केंद्रित होता. त्याने स्वत:च्या अधिकाराशिवाय इतर कुठल्याही अधिकाराला समर्पित होण्याचे नाकारले. जो सिंहासनावर विराजमान आहे त्याच्याऐवजी, लुसिफराची इच्छा होती की त्याने सिंहासनावरुन राज्य करावे. म्हणजे, देवाची भीति बाळगा म्हणजे त्याला आमच्या विचारांमध्ये प्रथम ठेवणे. आपले स्व-केंद्रित व गर्वाच्या जीवनाचा धिक्कार करुन त्याच्यासाठी संपूर्ण जीवन जगावे.

आणि हे स्पष्टपणे महत्त्वाचे आहे की कारण हे तीन देवदूतापैकी पहिल्या देवदूताचे शब्द आहेत जे त्याच्या तोंडातून बाहेर पडले.

म्हणून, आपण सावध असावे.

`देवाची भीति बाळगणे याचा तुमचा स्वत:चा अनुभव काय आहे? तुम्ही हे सकारात्मक दृष्टिने कोणाला तरी कसे स्पष्ट कराल, ‘‘देवाची भीति बाळगणे’’ हे चांगले का आहे?`