---
title:  "देवाची भीति बाळगा व त्याचे गौरव करा"
date:   15/04/2023
---

### या आठवड्यासाठी अभ्यास
प्रकटी १४; उत्पत्ति २२:१२; उपदेशक १२:१३, १४; कलस्सै ३:१, २; इब्री १२:१, २; १ करिंथ ३:१६, १७.

> <p>सुवर्णवचन</p>
> ‘‘देवाच्या आज्ञा पाळणारे व येशूवरील विश्वास धरुन राहाणारे पवित्रजन यांचा धीर यावरुन दिसून येतो’’ (प्रकटी १४:१२).

डेन्मार्कचे लेखक सोरेन किर्कग्गार्ड यांनी शेवटच्या समयाचा एक दाखला सांगितला. तो असा आहे:

एका मोठ्या नाट्यगृहात रंगमंचाच्या पाठीमागे एक मोठी आग लागली. एक विदूषक, जो त्यातील भूमिकेचा एक भाग होता, प्रेक्षकांना इशारा देण्यासाठी बाहेर आला: ‘‘बाहेर पडा; ह्या ठिकाणी आग लागली आहे!’’ प्रेषकांना वाटले की तो फक्त गंमत करीत आहे, तो चालू असलेल्या नाट्याचा एक भाग आहे, आणि त्यांनी टाळ्या वाजविल्या. त्याने पुन्हा एकदा इशारा दिला: ‘‘बाहेर पडा, बाहेर पडा. ’’ परंतु जितक्या जोर देऊन त्याने इशारा दिला, तितक्याच जोरात टाळ्या वाजल्या. किर्कग्गार्ड यांच्यासाठी, अशाप्रकारेच जगाचा नाश होईल: म्हणजे हुशारीच्या सर्वसामान्य टाळ्यासाठी ज्यांना वाटते की ते केवळ गंमत आहे.

जगाचा शेवट आणि ज्या घटना त्याच्याकडे घेऊन जात आहेत,  त्या, आम्हांस ठाऊक आहे की गंमत नाहीत. जलप्रलयानंतर जग फारच गंभीर संकटांचा सामना करीत आहे. खरे पाहिले असता, पेत्र स्वत: जलप्रलयाच्या गोष्टीचा जगाच्या शेवटाचे चिन्ह म्हणून उपयोग करीत आहे, इशारा ज्याप्रमाणे जुन्या जगाचा पाण्याने नाश झाला होता,  शेवटल्या काळी, ‘‘त्या दिवशी आकाश मोठा नाद करीत सरुन जाईल,  सृष्टितत्त्वे तप्त होऊन लयास जातील, आणि पृथ्वी व तिजवरील गोष्टी उघडकीस येतील’’ (२ पेत्र ३:१०). जे काही येणार आहे त्याच्याविषयी इशारा देऊन झाला आहे, तर आता त्यासाठी आम्हांला तयारी करण्याची गरज आहे.