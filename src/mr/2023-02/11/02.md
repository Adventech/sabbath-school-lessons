---
title:  खंबीर सहनशक्ति
date:   04/06/2023
---

आपण प्रकटीकरण १४ः७ मध्ये पाहिल्याप्रमाणे, देव सर्व लोकांना उत्पन्नकर्त्यास नमन करण्यास बोलावितो. हा पहिल्या देवदूताचा संदेश आहे. प्रकटीकरण १४ः८ मध्ये, देव लोकांना “बाबेलोनविषयी” इशारा देतो, एक खोटी धार्मिक पद्धत ज्याचे मूळ मागे पुरातन बाबेलोनमध्ये आहे. हा दुसर्‍या देवदूताचा संदेश आहे.

प्रकटीकरण १४ः९, १० मध्ये, तिसरा देवदूत श्‍वापदास नमन करण्याविरुद्ध इशार देतो. देवदूत मोठ्या वाणीने घोषणा करतो की, “जो कोणी श्‍वापदाला व त्याच्या मूर्तीला नमन करितो आणि आपल्या कपाळावर किंवा आपल्या हातावर त्याची खूण करून घेतो, तोही ‘देवाच्या क्रोधाच्या प्यालांत निरा घातलेला’ त्याचा कोपरूपी ‘द्राक्षारस पिईल.”

`प्रकटीकरण १४ः१२ वाचा. देवाच्या शेवटल्या काळातील लोकांविषयी या परिच्छेदामध्ये आपणास कोणत्या दोन वृत्ती सापडतात? त्या दोन्ही का महत्त्वाच्या आहेत?`

“सहनशीलता” यासाठी ग्रीक शब्द हुपोमोन (र्हीिेोपश) आहे, ज्याला “खंबीर सहनशक्ती” असे अनुवादित करण्यात आले आहे. शेवटल्या काळामध्ये देवाचे लोक असतील ते विरोधाचा सामना करीत असताना आणि भयानक छळ सोसीत असताना त्याच्याशी एकनिष्ठ असतील. त्याच्या कृपेद्वारे, ते खंबीर सहनशीलतेने उभे राहतील, तसेच ते देव-केंद्रित, कृपेने भरलेले, व आज्ञाधारक जीवन असेल.

उत्पन्नकर्त्याची उपासना करणे (प्रकटी १४ः७) हे श्‍वापदाच्या उपासनेच्या थेट विरोधात आहे (प्रकटी १४ः९) आणि देवाच्या आज्ञा पाळणारे व येशूवरील विश्‍वास धरून राहणारे यांच्यात त्यांचा भाव सापडतो (प्रकटी १४ः१२). हा अंतिम संघर्ष ख्रिस्तावरील निष्ठा किंवा श्‍वापदाच्या सत्तेवरील निष्ठा या उपासनेच्या भोवती फिरणार आहे, आणि या महान संघर्षाच्या चांगले आणि वाईट याच्या मूळाशी शब्बाथ असेल.

`रोम ८ः१-४, इफिस २ः८-१०, आणि कलस्सै १ः२९ वाचा. विश्‍वासाने जगणे याचा परिणाम म्हणून हे परिच्छेद आपणास काय शिकवितात?`

विश्‍वासाने जगणे, यामुळे आपणास त्याची कृपा मिळते, आणि आमचे जीवन बदलून जाते. तारणार्‍याचे वचनबद्ध अनुयायी यांचा केवळ येशू मध्येच विश्‍वास असणार नाही तर ते “येशूवरील” विश्‍वास धरून राहतील. येशूची अंतिम-काळातील विश्‍वासाची गुणवत्ता त्यांची असेल, आणि ते विश्‍वासू राहतील, अगदी मरणापर्यंत, जसे येशूने केले.

`लहान गोष्टींमध्ये आपण किती विश्‍वासू आहोत? जेव्हा खरी संकटे येतील तेव्हा तुम्ही कसे असाल याविषयी ते आपणास काय सांगते? लूक १६ः१० पाहा.)`