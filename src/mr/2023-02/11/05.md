---
title:  जे कोकर्‍याला अनुसरतील
date:   07/06/2023
---

`प्रकटी १३ः१,२ वाचा. श्‍वापद कोठून येते आणि श्‍वापदास त्याचा अधिकार कोण देते?`

प्रकटीकरण १३ मधील पहिल्या श्‍वापदास आपली शक्ति, आपले आसन व मोठा अधिकार अजगराने दिला. प्रकटीकरण १२ः९ आणि प्रकटीकरण २०ः२ त्या अजगरास सैतान म्हणून ओळखतात. सैतान हा एक धूर्त शत्रु आहे आणि तो पृथ्वीवरील सत्तेद्वारे कार्य करतो. प्रकटीकरण १२ः३-५ म्हणते हा “अजगर” - सैतान - “पुत्राचा” नाश करण्याचा प्रयत्न करील त्याचा जन्म होताच. हा पुत्र नंतर देवाकडे व त्याच्या सिंहासनाकडे गेला. हा खरोखर, ख्रिस्ताचा उल्लेख आहे. ख्रिस्त लहान बाळ असताना त्याचा नाश करण्याची इच्छा धरणार्‍या, सैतानाने हेरोद व रोमद्वारे हे कार्य केले. येशूच्या जीवनाच्या शेवटी, रोमचा गर्व्हनर, पिलात याने ख्रिस्ताला मरणासाठी दोषी ठरविले, रोमी अंमलबजावणी करणार्‍यांनी त्याला क्रूर क्रूसावर खिळिले, रोमी सैनिकाने त्याच्या कुशीत भाला खुपसला, आणि रोमी सैन्याने त्याच्या कबरेवर पहारा ठेवला. प्रकटीकरण १३ः२ प्रमाणे, अजगर, सैतान, विधर्मी रोमद्वारे कार्य करीत होता, तो आपल्या शासनाचे आसन या उदयास येणार्‍या श्‍वापदाच्या सत्तेस देईल.

“जरी सैतानाचे प्रतिनिधित्व करीत होता, अजगर, दुसर्‍या अर्थाने रोमचे प्रतिनिधित्व करीत होता. रोम साम्राज्याकडून सत्ता मिळविण्यात यशस्वी झाल्यानंतर, ज्याला आपली शक्ति, आपले आसन व अधिकार अजगराकडून मिळाला, ते खरोखरच विधर्मी रोम आहे.” - द एस डी ए बायबल कॉमेंट्री, व्हॉल्युम ७, पान ८१७. इतिहासकार ए. सी. प्लिक स्पष्ट करतात की, “रोमच्या राजकीय नाशातून, एक मोठे नैतिक साम्राज्य उदयास आले ते आकाराने अवाढव्य होते तो रोमन मंडळीचा आकार होता.” - द राईस ऑफ द मिडिवल चर्च (१९००), पान १५०, अ‍ॅस क्वोटड इन द एसडीए बायबल कॉमेंट्री, व्हॉल्युम ७, पान ८१७.

`प्रकटी १३ः३ आणि प्रकटी १४ः४ वाचा. या वचनांमध्ये तुम्हांस कोणता विरोधाभास दिसतो?`

“सर्व जग, जे श्‍वापदास अनुसरते, याविरुद्ध देवाचे आपले लोक असतील जे कोकर्‍यास अनुसरतील.” नेहमीप्रमाणे, ती एक बाजू किंवा दुसरी बाजू असेल, येशूसाठी किंवा येशू विरुद्ध. मग तेथे जसे आता आहे, कुंपणावर बसणे नाही, तर मग जाणूनबुजून किंवा नकळत, दुसर्‍या बाजूची वचनबद्धता आहे.

`माझ्या नामामुळे सर्व लोक तुमचा द्वेष करतील; जो शेवटपर्यंत टिकेल तोच तरेल” (मत्तय १०ः२२). शेवटी टिकण्यासाठी तुम्ही किती तयार आहात?`