---
title:  'येशू: आमचा एकमेव मध्यस्थ'
date:   08/06/2023
---

`प्रकटी १३ः४, ५ वाचा. ह्या वचनांमध्ये श्‍वापदाच्या सत्तेचे कोणते ओळखता येणारे चिन्ह सापडते?`

प्रकटीकरणातील श्‍वापद ही भ्रष्ट धार्मिक सत्ता आहे जी विधर्मी रोममधून उदयास आली आणि जगातील उपासनेची पद्धत बनण्याकडे वाढत जाणार आहे. प्रकटीकरण १३ः५ प्रमाणे, ती ईश्‍वर निंदा करणारी सत्ता आहे. नवीन करारामध्ये, ईश्‍वर निंदेस संधी आणि विशेषाधिकार मिळविणारी व देवासमान मानणारी आहे.

`लूक ५ः१८-२६ आणि योहान १०ः३३ वाचा. ही वचनें ईश्‍वरनिंदेच्या कोणत्या दोन बाबी ओळखतात?`

येशू ईश्‍वरनिंदा करीत आहे असा आरोप पुढार्‍यांनी त्याच्यावर लावला. येशूच्या बाबतीत, सर्व आरोप अन्यायीपणाचे होते कारण त्याच्याकडे देवाची सर्व सत्ता व विशेषाधिकार होता - त्यात आमच्या पापांची क्षमा करण्याचा अधिकार होता. आणि तो यामुळेच की येशू देव आहे. किंवा त्याने इतक्या जबरदस्तपणे व्यक्त केले आहे. “फिलिप्पा, मी इतका काळ तुम्हांजवळ असून तू मला ओळखत नाहीस काय? ज्याने मला पाहिले आहे त्याने पित्याला पाहिले आहे; तर पिता आम्हांस दाखवा हे तू कसे म्हणतोस? (योहान १४ः९).

त्याचवेळी, १ तीमथ्य २ः५ शिकविते की देवामध्ये आणि मनुष्यामध्ये केवळ एक मध्यस्थ आहे, येशू ख्रिस्त एक मनुष्य. याविरुद्ध, रोमन मंडळी शिकविते की याजक देव आणि पापी मानव असल्यामुळे, तो आमचा मध्यस्थ होऊ शकत नाही कारण त्यालाही मध्यास्थाची गरज आहे. ईश्‍वरनिंदेची व्याख्या अशी देखील करण्यात आली आहे की जसा एखादा मानव देव बनण्याचा दावा करतो किंवा देवाच्या ठिकाणी उभा राहतो. रोमन मंडळीच्या अधिकारीक सूत्राकडून येथे केवळ दोन विधाने आहेत ः

“पोप हा इतक्या मोठ्या प्रतिष्ठेचा आणि उच्च आहे की तो केवळ एक मनुष्य नाही.... तर तो पृथ्वीवर देवच आहे.” लुसियस फेरासिस, पापा, आर्टिकल २, इन हिस प्रॉम्टा बिबलियोथेका (१७६३), व्हॉल्युम ६, पाने २५-२९.

पोप लियो यांनी वल्गना केली ः “आम्ही (पोप) या पृथ्वीवर सर्व समर्थ देवाची जागा घेतो.” द ग्रेट एनसायक्लिकल लेटर्स ऑफ पोप लियो (न्यूयॉर्क: बेनझिगर १९०३) पान १९३.

हे दावे तेव्हा अधिक समर्पक होतील जेव्हा आपणास समजते की प्रीफिक्स अँटी ख्रिस्त विरोधी म्हणून, याचा अर्थ नेहमीच “विरोधी” असा नाही तर “त्याच्या ठिकाणी” असा देखील आहे. म्हणून ख्रिस्तविरोधी याचा अर्थ “ख्रिस्ताच्या ठिकाणी किंवा जागी” असा देखील आहे.” ईश्‍वरनिंदेविषयी बोला!