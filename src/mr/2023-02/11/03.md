---
title:  वैयक्तिक संघर्ष
date:   05/06/2023
---

`मत्तय २७ः४५-५० वाचा. येशूने क्रूसावर ज्याचा अनुभव घेतला त्याविषयी हे काय शिकविते? हे देवा तू माझा त्याग का केलास हे देवाला विचारणे याद्वारे येशू काय म्हणतो, आणि हे चित्र आपणास हे समजण्यास कशी मदत करते की “येशूवरील विश्‍वास” म्हणजे काय?`

क्रूसावर लटकत असताना, अंधःकाराने व्यापलेला असताना, सर्व जगाचे दोष, लज्जा व पापाचा धिक्कार सहन करीत असताना, आणि आपल्या पित्याच्या प्रीतिपासून तुटल्याची भावना, येशू आपल्या संपूर्ण जीवनात आपल्या पित्याबरोबरच्या संबंधावर अवलंबून होता. म्हणजे, असे जीवन जे पूर्णपणे पित्यावर अवलंबून होते, जेव्हा समय चांगला होता, तेव्हा देखील येशू वाईट समयासाठी तयार होता - क्रूसदेखील. तारणार्‍याने विश्‍वास ठेवला, जरी त्याच्या सर्व बाजूने परिस्थिती त्याला शंका घेण्यासाठी आक्रोश करीत होती. जरी असे दिसत होते की देवाने त्याला सोडले आहे, तरीही येशूने हार मानली नाही.

“भयानक अंधःकारामध्ये, वरवर पाहता देवाने सोडले आहे असे दिसत असताना, ख्रिस्ताने मानवी कपातील तीव्र दुःख काढून टाकले. त्या भयानक तासांत तो आपल्या पित्याच्या स्वीकारण्याच्या पुराव्यावर अवलंबून राहिला जो त्याला देण्यात आला... विश्‍वासाने, ख्रिस्त विजयी ठरला.” एलन जी. व्हाईट, ख्राईस्ट ट्रायफंट, पान २७७.

येशूवरील विश्‍वास हा इतका खोलवर, इतका विश्‍वास ठेवण्यालायक, इतका वचनबद्ध आहे की विश्‍वातील सर्व दुष्टात्में आणि पृथ्वीवरील सर्व संकटे त्याला हलवू शकत नाहीत. तो असा विश्‍वास आहे जो काही दिसत नसताना भरवसा ठेवतो, काही समजत नसताना विश्‍वास ठेवतो, लटकत राहतो जेव्हा लटकण्यासाठी फारच थोडे असते. हा “येशूवरील विश्‍वास” हा स्वतःच एक देणगी आहे जी आपणास विश्‍वासाद्वारे मिळते आणि ती आपणास पुढील संकटांमधून पार घेऊन जाईल. तो “येशूवरील विश्‍वासच आहे जो आमच्या हृदयांत वास करतो आणि जे आपणास ख्रिस्ताची उपासना करणे शक्य करतो आणि जेव्हा प्रकटीकरणाचे श्‍वापदाचे चिन्ह लादण्यात येईल तेव्हा खंबीरपणे सहनशील राहतो.

आणि तरीही, ते असे काहीतरी नाही की जे अचानकपणे कुठून तरी प्रकट झाले. आता देवाचे लोक, रोज, विश्‍वासाने जगण्यास शिकत आहेत. चांगल्या समयांत, वाईट समयात, जेव्हा देव जवळ वाटतो, जेव्हा देव दूर आहे असे वाटते - काळजी करू नका. “माझा नीतिमान विश्‍वासाने जगेल” (गलती ३ः११, हबक्कू २ः४ देखील पाहा). तयारीची वेळ आता आहे. जर विश्‍वासात टिकून राहिलो, तर प्रत्येक संकट आता आहे, त्याचे बहुमूल्य फळ आमच्या जीवनांत दिसून येईल.

`अशा समयाचा विचार करा जेव्हा जीवन तुमच्या भोवती चुरा झाले आहे असे दिसले आणि तुमच्याकडे केवळ तुमचा विश्‍वास होता. त्यातून तुम्ही कसे निघालात? कोणते धडे तुम्ही शिकलात? तुम्हाला असा काय अनुभव मिळाला की जे अशाच प्रकारच्या अनुभवातून जात आहेत त्यांना तुम्ही मदत करू शकाल?`