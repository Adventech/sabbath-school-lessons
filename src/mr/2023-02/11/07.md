---
title:  अधिक विचार
date:   09/06/2023
---

“स्वर्गातील महान संघर्षाच्या प्रारंभापासून सैतानाचा हेतु हाच आहे की देवाच्या आज्ञा फेकून देणे. यामुळे हे साध्य होईल की त्याने उत्पन्नकर्त्याविरुद्ध बंडखोरी केली आणि जरी त्याला स्वर्गातून बाहेर काढण्यात आले तरी त्याने तिच लढाई पृथ्वीवर देखील पुढे सुरु ठेवली. मनुष्याला फसविणे आणि त्यांना देवाचे नियमशास्त्र मोडण्यास प्रवृत्त करणे, हेच ध्येय त्याने खंबीरपणे चालविले आहे. नियमशास्त्र पूर्णपणे बाजूला सारून हे साध्य होईल काय, किंवा त्याचा एकदा नीतिनियम न स्वीकारण्याद्वारे, याचा परिणाम मात्र एकच असेल.. दैवी स्थितीवर दोष लावण्याच्या नादांत, सैतानाने बायबलची तत्वें विकृत केली किंवा त्यांचा दुरुपयोग केला आणि म्हणून जे नियमशास्त्रावर विश्‍वास ठेवतात असा दावा करतात अशा हजारोंच्या विश्‍वासामध्ये चुका घालण्यात आल्या. सत्य आणि असत्य यांतील शेवटला महान संघर्ष देवाच्या नियमशास्त्राविषयी आहे. आता या लढाईमध्ये आपण प्रवेश करीत आहोत - मनुष्याचे नियम आणि यहोवाचे नीतिनियम, बायबलचा धर्म आणि दंतकथा किंवा कल्पनेतला धर्म आणि प्रथा.” - एलन जी. व्हाईट, द ग्रेट काँट्रोव्हर्सी, पान ५८२.

संपूर्ण प्रकटीकरणामध्ये, उपासना आणि उत्पत्ति भंग न करता येता जोडले गेले आहेत. चांगले आणि वाईट यांच्यातील संघर्षाचा सार आणि श्‍वापदाचे चिन्ह यावरील समस्या देव उपासनेसाठी योग्य आहे का या भोवती फिरतो.

आपण पाहिल्याप्रमाणे, उत्पन्नकर्ता म्हणून ख्रिस्ताचा विचार हा शब्बाथ उपासनेच्या अगदी मूळाशी आहे. येशू सतत या दिवसाचे महत्त्व अधोरेखित करतो व स्वतःस “प्रभु” असे संबोधतो (मत्तय १२ः८, मार्क २ः२८, लूक ६ः५). शब्बाथ ही आमची खरी ओळख आहे याचे सार्वकालिक स्मरण (आठवण) आहे. आपण मानवप्राणी म्हणून कोण आहोत याची ते आपणास आठवण करून देते. ते प्रत्येक मानवप्राण्याचे मोल करते. ते सततही कल्पना बिंबवतात की आपण उत्पन्न केलेले प्राणी आहोत आणि आमचा उत्त्पनकर्ता आमची निष्ठा व उपासना यास योग्य आहे. हेच कारण की सैतान शब्बाथाचा इतका तिरस्कार करतो. ही सोन्याची कडी आहे जी आम्हांस आपल्या उत्पन्नकर्त्याबरोबर जोडते. आणि म्हणून अंतिम संकटांमध्ये ही फार महत्त्वाची भूमिका पार पाडील.

**चर्चेसाठी प्रश्‍न**:

`समुद्रीश्‍वापद अधिकाराचा दावा करते या पाठीमागे कोणती मूळ तत्त्वें आहेत? तीच प्रवृत्ती नकळत आमच्या हृदयामध्ये टाकण्यात येते हे कोणत्याप्रकारे होते?`

`तुम्ही त्या लोकांना कसा प्रतिसाद द्याल जे असा युक्तिवाद करतात की खर्‍या सैतानाची कल्पना फारच जुनाट अंधश्रद्धा आहे, जी शिक्षित आणि विद्वान, लोकांसाठी गंभीरपणे घेण्याची बाब नाही? याच्या प्रतिसादांत तुम्ही कोणत्या युक्तिवादाचा उपयोग कराल?`