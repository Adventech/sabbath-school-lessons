---
title:  वर्ष १८४४
date:   04/05/2023
---

पहिली ४९० वर्षें २,३०० वर्षांच्या भविष्यवाणीच्या यहूदी राष्ट्राचा प्राचीन काळ व मसीहाचे येणे यासाठी विशेषकरुन देण्यात आला होता.  २,३०० वर्षांचा शेवटला भाग देवाच्या लोकांसाठी होता, यहूदी आणि विदेशी दोन्हीही होय, स्वर्गीय पवित्रस्थानाचे शुद्धिकरण आणि ख्रिस्ताचे दुसरे येणे.

पहिली ४९० वर्षे मसीहाच्या पहिल्या येण्यासाठी लागू होतात आणि त्याचा शेवट इ. स. ३४ मध्ये झाला. २,३०० मधून ४९० वजा केल्यास आपल्याकडे १, ८१० वर्षें राहातात. ही दुसरी १, ८१० वर्षें देवाच्या लोकांना लागू होतात. जर आपण इ. स. ३४ पासून सुरवात केली आणि त्यात १, ८१० वर्षें मिळविली, तर आपण इ. स. १८४४ मध्ये येतो.

पवित्रस्थान आणि स्वर्गाचा अंतिम काळातील न्यायनिवाडा याचे शुद्धिकरण किंवा जीर्णोंद्धार यांच्या सत्याच्या प्रकाशामध्ये, देव प्रकटीकरण १४:६, ७ मध्ये सर्व मानवजातीला शेवटचे आवाहन करतो की त्यांनी त्याच्या प्रीतिस प्रतिसाद द्यावा; त्याची कृपा स्वीकार करावी; व दैवी आणि आज्ञाधारक जीवन जगावे.

`लेवीय १६:१६ वाचा. पवित्रस्थानाचे शुद्धिकरण करण्यासाठी कोणते कारण होते आणि हे आम्हांस शुभवर्तमानाविषयी काय शिकविते?`

लोकांच्या पापांमुळे, लोकांच्या अन्यायामुळे, पवित्रस्थानाचे शुद्धिकरण व्हावयास हवे होते, जे केवळ प्राण्यांच्या रक्तानेच घडणार होते. आमच्याबरोबर देखील तेच आहे. आपणास तारणाऱ्याची गरज आहे, त्याचे जीवन पश्चात्तापाच्या दिवशी वधलेल्या प्राण्याचे दर्शक होते, न्यायनिवाड्यातून पार पडण्याचा हाच एक मार्ग आहे.

`लेवीय २३:२६-२९ वाचा. न्यायनिवाड्याच्या दिवशी काय करावे म्हणून देवाने त्याच्या लोकांस आज्ञा दिली आणि आज त्याचा आमच्यासाठी काय अर्थ आहे?`

इस्त्राएल लोकांनी ‘‘स्वत:स शारीरिक दु:ख द्यावयाचे होते. ’’ हा भाव हेच सूचित करतो की त्यांनी स्वत:स नम्र करावयाचे होते व आपले हृदय तपासायचे होते, पापे कबूल करावयाची होती, पश्चात्ताप करावयाचा होता आणि देवाला सांगावयाचे होते की त्यांना मुख्य याजकासारखे शुद्ध कर जसे ते पृथ्वीवरील पवित्रस्थान शुद्ध करीत होते.

दानीएल ७-९ आणि प्रकटीकरण १४ हे भविष्यवाणीचे अध्याय विशेषत: न्यायनिवाड्याची - घटिका यावर प्रकाश टाकते जे तयारी करण्यासाठी तातडीचे आवाहन आहे. १८४४ पासून, आपण न्यायनिवाड्याच्या काळात राहात आहोत आणि प्रकटीकरणाचा पहिल्या देवदूताचा संदेश घोषणा करतो की, ‘‘ ‘त्याची न्यायनिवाडा करावयाची घटिका आली आहे’ ’’ (प्रकटी १४:७). मग, आज कसे, आपण आपल्या ‘‘शरीरास दु:ख देतो?’’