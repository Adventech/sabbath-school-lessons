---
title:  पवित्रस्थानाचे शुद्धीकरण
date:   30/04/2023
---

आपण आधीच पाहिले आहे त्याप्रमाणे, ख्रिस्त येण्यापूर्वी न्यायनिवाडा होणार आहे. देवदूत मोठ्या वाणीने घोषणा करतो की ‘‘त्याची न्यायनिवाडा करावयाची घटिका आली आहे’’ (प्रकटी १४:७).   दानीएलाचे पुस्तक न्यायनिवाडा कधी सुरु होणार याचा समय सांगते.

`दानीएल ८:१४ वाचा. पवित्रस्थानाच्या शुद्धिकरणाविषयी दानीएल आपणास कोणते ठराविक वेळापत्रक देतो?`

प्रत्येक यहूदी व्यक्तिला पृथ्वीवरील पवित्रस्थानाच्या शुद्धिकरणाचा अर्थ स्पष्टपणे समजला. तो प्रायश्चित्ताचा दिवस होता, जो न्यायनिवाड्याचा दिवस होता. जरी दानीएलास पवित्रस्थानचे शुद्धिकरण आणि न्यायनिवाडा याची कल्पना समजली, परंतु तो २,३०० दिवस याविषयी गोंधळलेला होता.

`दानी ८:२७ आणि दानी ९:२१, २२ वाचा. २,३०० दिवसांच्या दृष्टांतास दानीएलाचा प्रतिसाद काय होता आणि त्यास देवाचा प्रतिसाद काय होता?`

दानीएल ८ व्या अध्यायाच्या शेवटी, बेशुद्ध झाला व नंतर तो म्हणाला, ‘‘हा दृष्टांत पाहून मी विस्मित झालो; पण तो कोणास कळला नाही’’ (दानी ८:२७). म्हणजे, २,३०० दिवसांचा दृष्टांत (उर्वरीत दृष्टांत आधीच स्पष्ट करण्यात आला आहे) दिानीएल ८:१९- २२ पार्हों). पुढील अध्याय, दानीएल ९, गाब्रीएल देवदूत २,३०० दिवसांची भविष्यवाणी स्पष्ट करण्यासाठी दानीएलाकडे आला याची नोंद करते. ‘‘हे दानीएला, मी तुला बुद्धि देऊन चतुर करण्यासाठी आलो आहे’’ (दानी ९:२२).

गाब्रीएल दानीएलास आश्चर्यात टाकतो आणि त्याच्या प्रार्थनेचे उत्तर त्यास प्रकट करतो जे त्याने कल्पना केली त्यापेक्षा रुंद होते.  गाब्रीएल देवदूताने दानीएलास समयाच्या प्रवाहामध्ये खाली नेले आणि येणाऱ्या मसीहा विषयीचे सत्य त्यास प्रकट केले, त्यास त्याच्या सेवाकार्याच्या प्रारंभीची ठराविक तारीख दिली आणि तसेच क्रूर मरणही,  अशा घटना ज्या थेट पवित्रस्थानाच्या शुद्धिकरणाशी जोडल्या गेल्या आहेत, ज्या दानीएल ८ मध्ये आहेत. दुसऱ्या शब्दांत, ख्रिस्ताचे मरण आणि न्यायनिवाडा हा वेगळा न होता जोडला गेला आहे.

`दानीएल ९:२४-२७ मध्ये ज्याप्रमाणे प्रकट करण्यात आले आहे त्याप्रमाणे येशूचे मरण थेट न्यायनिवाड्याशी जोडण्यात आले आहे,  दानीएल ८:१४ मध्ये, याचे महत्त्व काय? या कडीद्वारे येथे कोणते महान सत्य शिकविण्यात आले आहे?`