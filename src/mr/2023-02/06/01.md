---
title:  त्याच्या न्यायनिवाड्याची घटिका
date:   29/04/2023
---

### या आठवड्यासाठी अभ्यास
दानी ८, दानी ९, एज्रा ७, मत्तय ३:१३- १७, रोम ५:६-९, मार्क १५:३८, लेवीय १६:१६.

> <p>सुवर्णवचन</p>
> ‘‘समय ओळखून हे करा, कारण तुम्ही आता झोपेतून उठावे अशी वेळ आली आहे; आपण विश्वास ठेविला तेव्हापेक्षा तारण आता आपल्याजवळ आले आहे. रात्र सरत येऊन दिवस जवळ आला आहे’’ (रोम १३:११, १२).

पुष्कळ वर्षांपूर्वी यलोस्टोन नॅशनल पार्क, अमेरिका येथे लागलेल्या वनाच्या आगीचे वर्णन नॅशनल जियॉग्राफिक मासिकाने असे केले आहे.  आग विझल्यानंतर, वन खात्यातील कर्मचारी किती नुकसान झाले आहे याची पाहणी करण्यासाठी डोंगरावर गेले. एका कर्मचाऱ्याला एका झाडाच्या बुंध्यापाशी एक पक्षी जळून राख झालेला दिसला. ते भयानक दृष्य पाहून त्याला कसेच झाले, त्याने एक काडी घेऊन त्या पक्षाच्या अंगावर ठेाठावल्यासारखे केले.जेव्हा त्याने काडी मारली, तेव्हा त्या मेलेल्या आईच्या पंखाखालून

तीन लहान पिल्ली बाहेर निघाली. ह्या प्रेमळ आईला, येणाऱ्या नाशाची पूर्ण कल्पना होती, तिने आपल्या पिल्लांना झाडाच्या बुंध्यापाशी नेले आणि त्यांना आपल्या पंखाखाली कवटाळून घेतले. ती सुरक्षित जागी उडून जाऊ शकली असती, परंतु आपल्या पिल्लांना सोडून जाण्यास तिने नकार दिला. विश्वासणाऱ्याचे किती अद्‌भुत दृष्य जो ख्रिस्तामध्ये सुरक्षित आहे.

देवाच्या न्यायनिवाड्याच्या अग्निने त्यांना त्याच्यावर जाळून टाकले, कॅलव्हरीवर आणि जे सर्व ख्रिस्तामध्ये आहेत ते त्याच्या पंखाखाली नेहमीसाठी सुरक्षित आहेत. क्रूसावर, ख्रिस्ताला दोषी पापी म्हणून न्याय करण्यात आला यासाठी की आपणास स्वर्गीय राज्याचे धार्मिक नागरीक म्हणून न्याय मिळावा. त्याचा एक गुन्हेगार म्हणून न्यायनिवाडा करण्यात आला यासाठी की आपणास त्या नाशाच्या सार्वकालिक अग्नीपासून सोडविण्यात यावे, आलंकारिक आणि होय,  प्रत्यक्षरीतीने.