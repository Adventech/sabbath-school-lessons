---
title:  २,३०० दिवस आणि अंतिम समय
date:   01/05/2023
---

`दानी ८:१७, १९, २६ वाचा. याठिकाणी देवदूत कोणता समय घोषित करीत आहे जो दानीएल ८ चा दृष्टांत व २,३०० दिवसास लागू होतो आणि ते समजणे इतके महत्त्वाचे का आहे?`

काही असा युक्तिवाद करतात की २,३  दिवस हे प्रत्यक्ष दिवस आहेत. ते असाही विश्वास ठेवतात की दानीएल ८ मधील लहान शिंग मिलिटरी अधिकारी अँटिऑकस्‌ एपिफेनस (इ. स. पूर्वी २१६ - इ. स. पूर्वी १६४) यास लागू आहे, ज्याने यरुशलेमावर स्वारी केली यहूदी मंदिर मलिन केले, जरी २,३  दिवस या समयाच्या चौकटीमध्ये बसत नाही. तरी हे स्पष्टिकरण देवदूताच्या स्पष्ट सूचनेच्या विरुद्ध आहे जे ‘‘अंतिम काळास’’ लागू आहे. अँटिऑकस्‌ एपिफेनस खरोखर शेवटल्या काळी जगला नाही.

दानीएल ८ मध्ये, गाब्रीएलाने २,३०० दिवसांची भविष्यवाणी स्पष्ट करण्यास सुरुवात केली आहे. मेदी व पारसी यांना दर्शवणारा एडका असे त्याने त्यास नाव दिले आणि दांगडा बकरा ग्रीसचे दर्शक (दानी ८:२०, २१). जरी त्यास नाव दिले नसले, तरी त्या त्याच्यापूर्वीच्या दोन सत्ता होत्या. यानंतरचे स्वतंत्र असणारे साम्राज्य, लहान शिंग, ही खरोखरच रोम सत्ता (दानी ८:९, २३, २४). नंतर तो एकप्रकारे धार्मिक-राजकीय बाजू असलेले रोम, ‘‘ज्याने सत्य मातीस मिळविले’’ (दानी ८:१०-१२, २५) आणि ख्रिस्ताच्या स्वर्गीय सेवाकार्यात अडथळे आणले (दानी ८:१०-१२). दानीएल ८:१४ मधील पवित्रस्थानाचे शुद्धिकरण, अध्यायाचा कळस, हे पृथ्वीवरील आणि धार्मिक सत्तांनी दिलेल्या आव्हानास देवाचे उत्तर आहे ज्यांनी देवाच्या अधिकारास बळकविण्याचा प्रयत्न केला. ते पापाच्या समस्येसाठी देवाच्या दैवी उपायाचा भाग आहे.

गाब्रीएल देवाच्या भविष्यवाणीचे वेळापत्रक सविस्तरपणे स्पष्ट करण्यास तयार होता. दानीएलाच्या ८ व्या अध्यायाच्या शेवटी,  आपणास स्पष्टपणे दिसते की दानीएलास २,३०० दिवसांच्या दृष्टांताचा भाग समजला नाही (दानी ८:२७). यापूर्वीचा एडका, बकरा व लहान शिंग हा भाग पहिल्या दोन सत्तेबरोबर त्यांच्या नांवासह स्पष्ट करण्यात आला व ओळखण्यात आला (दानी ८:२०, २१). पवित्रस्थानाचे शुद्धिकरण स्पष्ट करण्यात आले नव्हते.

गाब्रीएल देवदूत, जो दानीएल ८ मध्ये दिसला, आता दानीएल ९ मध्ये प्रकट होतो आणि त्यास म्हणतो: ‘‘ ‘तुझ्या प्रार्थनांस आरंभ होताच आज्ञा झाली, ती तुला सांगण्यास मी आलो आहे; कारण तू परमप्रिय आहेस; तर या गोष्टीचा विचार कर व हा दृष्टांत समजून घे’ ’’ (दानी ९:२३). कोणता दृष्टांत? जसा आपण उद्या पाहाणार आहोत,  तो २,३०० दिवसांचा दृष्टांत आहे, जो मागील दृष्टांताचा भाग आहे,  दानीएल ८ मध्ये जो त्याने अद्याप त्याला स्पष्ट केला नाही.

`गाब्रीएल दानीएलास ‘‘परमप्रिय’’ असे म्हणतो. स्वर्ग आणि पृथ्वी या मधील कडी किती जवळची आहे याविषयी ते आपणास काय सांगते?`