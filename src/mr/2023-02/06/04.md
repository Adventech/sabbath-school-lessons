---
title:  देवदूताच्या दानीएलास सूचना
date:   02/05/2023
---

`दानी ९:२३ वाचा. देवदूत दानीएलास कोणत्या ठराविक सूचना देतो? दानीएल ८:१४ मधील पवित्रस्थानाचे शुद्धिकरण याचा अर्थ समजण्यास हे का महत्त्वाचे आहे?`

देवदूताने दानीएलास स्पष्ट सूचना दिल्या की ‘‘या गोष्टीचा विचार कर व हा दृष्टांत समजून घे. ’’ (दानी ९:२३): काय विचार आणि कसला दृष्टांत? कारण दानीएल ९ मध्ये कुठल्याही दृष्टांताची नोंद नाही, ग्राबीएल देवदूत दानीएल ८ मधील दृष्टांताच्या भागाविषयी बोलत असावा जे संदेष्ट्याला समजले नव्हते - २,३०० दिवसांचा दृष्टांत (दानी ८:२७).

`दानीएल ९:२४-२७ मध्ये गाब्रीएल पुढे सुरु ठेवीत आहे. येशूचे जीवन आणि सेवाकार्य यातील कोणत्या घटनांविषयी हे आहे?`

भविष्यवाणीचा पहिला भाग देवाच्या लोकांशी संबंधित आहे,  यहूदी. ‘‘तुझे लोक व तुझे पवित्र नगर या संबंधाने सत्तर सप्तके ठरली आहेत. ’’ (दानी ९:२४). बायबल भविष्यवाणीमध्ये, भविष्यवाणीचा एक दिवस म्हणजे भविष्यवाणीचे एक प्रत्यक्ष वर्ष (यहेज्केल ४:६,  गणना १४:३४). दानीएल आणि प्रकटीकरण यामध्ये जेव्हा तुमच्याकडे दर्शकांची (चिन्हें) वर्णशैली असते, तेव्हा तुमच्याकडे बहुतेकवेळेस चिन्हांच्या समयाची भविष्यवाणी असते. दिवस-वर्ष भविष्यवाणीचे तत्त्व या ठिकाणी अंमलात येत आहे याविषयी खात्री बाळगण्याचे एक कारण म्हणजे जेव्हा आपण त्याचा उपयोग दानीएलाच्या भविष्यवाणीमध्ये करतो, तेव्हा समय-काळात येणारी प्रत्येक घटना अगदी परिपूर्णपणे येते (उद्याचा धडा पाहा). जर आपण हे तत्त्व, ७० सप्तकांसाठी लागू केले तर ते ४९० दिवस होतात. म्हणून जर भविष्यवाणीचा एक दिवस एका प्रत्यक्ष वर्षाइतका असेल, ४९० वर्ष म्हणजे ४९० प्रत्यक्ष वर्षें.

गाब्रीएल दानीएलास सांगतो की ४९० वर्षें ‘‘काढून टाकण्यात’’ आली आहेत (चाथक या इब्री शब्दाचा प्रत्यक्ष अर्थ, याचे काहीवेळेस भाषांतर ‘‘ठरली’’ आहेत असे आहे). कशातून काढून टाकण्यात आली आहेत? ती कदाचित समयाची दुसरी भविष्यवाणी असेल ज्याचा येथे निर्देश करण्यात आला आहे: दानीएल ८:१४ मधील २,३०० दिवस.  ही ४९० वर्षें, जी समयाची भविष्यवाणी आहे, ती थेट दानीएल ८:१४ च्या समय भविष्यवाणी बरोबर जोडली गेली आहे. दानीएल ८ मधील दृष्टांताचा जो भाग स्पष्ट करण्यात आला नाही आणि दानीएल ८ मधील केवळ समय भविष्यवाणी म्हणून, आपण पाहातो की गाब्रीएल ही भविष्यवाणी घेऊन दानीएलास समजवण्यासाठी येत आहे जे त्याला मागील अध्यायामध्ये समजले नाही: २,३०० दिवस.