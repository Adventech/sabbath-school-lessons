---
title:  मसीहाचा ‘‘वध होईल’’
date:   03/05/2023
---

ग्राबीएलाने ४९० वर्षांच्या भविष्यवाणीची सुरवात एका घटनेने केली जी दानीएलासाठी व यहूद्यांसाठी अतिशय महत्त्वाची होती - ती म्हणजे यरुशलेमाचा व मंदिराचा जीर्णोद्धार व त्याची पुर्नबांधणी याचे फर्मान जरी यरुशलेमाविषयी वेगवेगळी फर्मानें काढण्यात आली, तरी एज्रा ७ मध्ये, आपण पाहातो की इ. स. पूर्वी ४५७ मध्ये फर्मान काढण्यात आले की यहूदी लोकांनी केवळ आपल्या मातृभूमिलाच जाऊ नये तर त्यांनी तेथे जाऊन स्वत:स धार्मिक समाज म्हणून स्थापित करावे (एज्रा ७:१३, २७ पाहा).

याची नोंद घेणे महत्त्वाचे आहे की अर्तहशश्त राजाचे फर्मान इ. स.  पूर्वी ४५८ च्या शरद ऋतुत (हिवाळ्यात) काढण्यात आले. इ. स. पूर्वी ४५७ या फर्मानापासून, मसीहापर्यंत दानीएलाप्रमाणे ६९ सप्तके किंवा ४८३ वर्षें होतात. जर आपण इ. स. पूर्वी ४५७ पासून सुरवात केली व इतिहासाच्या काळात पुढे गेलो तर, आपण इ. स. २७ पर्यंत येऊन पोहचतो.

मसीहा या शब्दाचा अर्थ ‘‘अभिषिक्त असा. ’’ इ. स. २७ मध्ये,  येशू ख्रिस्त, जो मसीहा, याचा बाप्तिस्मा झाला (मत्तय ३:१३-१७ पाहा. ) दानीएलाने शेकडों वर्षांपूर्वी ख्रिस्ताच्या बाप्तिस्म्याचे ठराविक वर्ष सांगितले होते, असा समय ज्यावेळेस येशू आपला ३ १/२ वर्षाचा सेवाकाळ सुरु करणार होता.

`रोम ५:६-९ वाचा, सोबत दानीएल ९:२६ ही. कोणती महान सत्ये येथे प्रकट करण्यात आली आहेत?`

‘‘बासष्ट सप्तके संपल्यावर अभिषिक्ताचा वध होईल व त्याला काही उरणार नाही’’ (दानी ९:२६). मसीहा ‘‘वधला जाईल’’ किंवा त्याला क्रूसावर देण्यात येइल. परंतु वचन म्हणते ‘‘त्याला काही उरणार नाही. ’’ दुसऱ्या शब्दांत, कॅलव्हरीच्या क्रूसावरील ख्रिस्ताचे मरण आमच्यासाठी होते, त्याच्या स्वत:साठी नव्हते, म्हणून पौल असे लिहू शकला: ‘‘परंतु देव आपल्यावरच्या स्व प्रेमाचे प्रमाण हे देतो की आपण पापी असता ख्रिस्त आपणांसाठी मरण पावला’’ (रोम ५:८).

दानीएल ९:२७ मध्ये, आपण वाचतो की सप्तकाच्या मध्ये शेवटची सात वर्षें, ख्रिस्त ‘‘यज्ञ आणि अर्पणांचा शेवट करील. ’’ ७० व्या सप्तकाच्या मध्यभागी, इ. स. ३१ मध्ये, क्रूसावर मरण्याद्वारे,  ख्रिस्ताने आपल्या रक्ताने सार्वकालिक कराराची खात्री दिली आणि यज्ञायागाची जी पद्धत होती ती संपली व तिने सर्व भविष्यवाणीचे महत्त्व संपविले.

ह्या भविष्यवाण्या प्रकट करतात की ख्रिस्त, मसीहा, वधस्तंभावर दिला जाईल आणि सर्व यज्ञयाग बंद करील हे भविष्यवाणीचे महत्त्व इ. स. ३१ मध्ये संपेल. ह्या सर्व भविष्यवाण्या प्रत्येक बाबतीत खऱ्या ठरल्या. वल्हांडण सणाच्या वेळेस, जेव्हा मुख्य याजक वल्हांडणाचा कोकरा अर्पित होता, तेव्हा ख्रिस्त आमच्यासाठी अर्पिला गेला.

`वर जे लिहिले आहे ते मनात ठेवून, मार्क १५:३८ आणि मत्तय ३:१५, १६ वाचा. ही वचने आपणास दानी ९:२४-२७ यामधील भविष्यवाणी समजण्यास कशी मदत करतात?`