---
title:  गोंधळ असे म्हणण्यात आलेले नगर
date:   20/05/2023
---

### या आठवड्यासाठी अभ्यास
प्रकटी १७:१,२,१५; प्रकटी १८:१-४; प्रकटी १७:४-६; मत्तय १६:१८; यिर्मया ५०:३३-३८; स्तोत्र ११५: ४-८.

> <p>सुवर्णवचन</p>
> “हे कोकर्‍याबरोबर लढतील, परंतु कोकरा त्यांस जिंकेल, कारण तो ‘प्रभूंचा प्रभू आणि राजांचा राजा’ आहे; आणि पाचारण केलेले, निवडलेले व विश्‍वासू असे त्याजबरोबर आहेत तेही विजय मिळवितील” (प्रकटी १७ः१४).

महान संर्घाचा विषय प्रकटीकरणामध्ये दोन स्त्रियांच्या दर्शकांनी सारांशित करण्यात आले आहे : प्रकटीकरण १२ मध्ये एक स्त्री सूर्य पांघरलेली आहे आणि दुसरी प्रकटीकरण १७ मध्ये किरमिजी पोषाख ल्यालेली आहे.

सूर्य पांघरलेल्या स्त्रीचे लक्षणीय दर्शक, ख्रिस्ताच्या चकाकणार्‍या गौरवामध्ये, प्रकटीकरण १२ मध्ये सापडते. ती आपल्या खर्‍या प्रियकराशी विश्‍वासू आहे, येशू. तिने स्वत:स खोट्या शिकवणीच्या भ्रष्टाचाराने कलंकित केले नाही. संपूर्ण बायबलमध्ये, शुद्ध स्त्रीला येशूची नवरी म्हणून दर्शविले आहे किंवा खरी मंडळी. यिर्मया ६:२ मध्ये, संदेष्टा म्हणतो, “ ‘मला सुंदर व सुकुमार अशी सीयोनकन्या आवडली आहे.” संदेष्टा या ठिकाणी “सीयोनकन्या” हा भाव वापरत आहे किंवा देवाच्या लोकांचे वर्णन करण्याकरिता विश्‍वासू स्त्री. (इफिस ५:२५-३२ आणि होशेय २:२० देखील पाहा.)

याविरुद्ध, बायबल वेश्यावृत्ती किंवा व्यभिचार यातील भ्रष्टतेची तुलना करते (याकोब ४:४). इस्राएलांची बंडखोरी आणि अविश्‍वासूपणा याविषयी बोलताना, यहेज्केल विलाप करतो, तो म्हणतो, “ ‘तू तर पतीला सोडून परपुरुष घेणार्‍या जारिणी स्त्रीप्रमाणे आहेस’ ” (यहेज्केल १६:३२).

या आठवड्याच्या धड्यामध्ये, आपण प्रकटीकरणातील या दोन स्त्रियांचा अभ्यास करु आणि खोलवर जाऊन, सत्य आणि असत्य यांतील संघर्षाचा शोध घेऊ या.