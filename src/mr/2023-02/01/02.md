---
title:  स्वर्गातील लढाई
date:   26/03/2023
---

प्रकटीकरण १२ नाट्यमय भागांचे प्रवाह सादर करते, ज्या बऱ्या आणि वाईट संघर्षाची सुरवात स्वर्गांत झाली, पण त्याचा शेवट पृथ्वीवर होईल त्याचे जीवनभराचे चित्र दाखविते. हे भाग आपणास काळाच्या प्रवाहात खाली घेऊन जातात, स्वर्गांत सैतानाने केलेल्या बंडखोरीच्या सुरवातीच्या दृष्यापासून ते शेवटल्या दिवसांतील देवाच्या लोकांवरील हिंसक हल्ल्यापर्यंत.

`प्रकटी १२:७-९ वाचा, जे या बऱ्या आणि वाईट याच्या वैश्विक संघर्षाचे वर्णन करते. असे काहीतरी स्वर्गांत घडणे कसे, शक्य आहे? स्वतंत्र इच्छा व स्वतंत्र निवड यांची सत्यता याविषयी ही वचने काय सूचित करतात?`

निवड करण्याचे स्वातंत्र्य हे देवाच्या शासनाचे, स्वर्गांत व येथे पृथ्वीवर मूलभूत तत्त्व आहे. देवाच्या प्रतिरुपांत उत्पन्न केलेले असल्यामुळे, आपण मानव म्हणून नैतिक निवड करु शकतो.

निवड करण्याचे स्वातंत्र्य हे प्रीति करण्याची क्षमता याबरोबर अगदी जवळून जोडले गेले आहे. जर तुम्ही निवड करण्याचे स्वातंत्र्य काढून घेतले, तर तुम्ही प्रीति करण्याच्या क्षमतेचा नाश करता, कारण प्रीति कधीही जबरदस्तीने केली जात नाही. प्रीति ही स्वतंत्र इच्छेची अभिव्यक्ति आहे. स्वर्गांतील प्रत्येक देवदूताला निवड करण्याचा सामना करावा लागला की देवाच्या प्रीतिला प्रतिसाद द्यावा किंवा स्वार्थीपणाने,  हट्टाने आणि गर्वाने त्याच्यापासून दूर जावे. ज्याप्रमाणे स्वर्गीय देवदूतांना सार्वकालिक निवड करण्यासाठी सामना करावा लागला, प्रकटीकरण आम्हां प्रत्येकास पृथ्वीच्या अंतिम संघर्षामध्ये सार्वकालिक निवड करण्यासाठी सादर करीत आहे.

महान संघर्षामध्ये कधीच तटस्थता नव्हती (लूक ११:२३ पाहा),  आणि पृथ्वीच्या अंतिम लढाईतही नसेल. ज्याप्रमाणे प्रत्येक देवदूताने येशूच्या बाजूची निवड केली किंवा सैतानाच्या बाजूची निवड केली,  सर्व मानवजात शेवटी अंतिम काळात निवड करील. ज्याला आपला एकनिष्ठपणा, उपासना आणि आज्ञाधारकपणा हवा असेल? मानवजातिबरोबर नेहमीच ही समस्या असते, आणि ती तशी राहील,  तरीही अधिक नाट्यमयरीतीने, पृथ्वीच्या इतिहासाच्या अंतिम संकटामध्ये.

परंतु या ठिकाणी आश्चर्यकारकपणे चांगली बातमी आहे: प्रकटीकरण १२ संघर्षामध्ये ख्रिस्ताचे विजयी होणे याचे वर्णन करते आणि आपणास हे करावयाचे आहे की, आपली स्वतंत्रपणे निवड करण्याची बुद्धी वापरुन, त्याच्या बाजूने उभे राहाण्याची निवड करणे,  विजयी बाजू. अशा बाजूची निवड करणे किती महान आहे ज्या लढाईत तुम्हांला आधीच ठाऊक आहे की, ती जिंकणार आहे.

`येशूसाठी स्वतंत्र इच्छा आणि स्वतंत्र निवड किती पवित्र आहे याचा विचार करा, ज्याला ठाऊक होते की ते त्यास क्रूसाकडे घेऊन जाईल (२ तीमथ्य १:९ पाहा), ज्याने आपणास स्वतंत्र इच्छा दिली.  आपण ही पवित्र पण अतिशय महाग देणगी काळजीपूर्वक कशी वापरावी या विषयी हे आपणास काय सांगते?`