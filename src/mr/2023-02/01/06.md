---
title:  देवाचे अंतिम - काळातील अवशिष्ट
date:   30/03/2023
---

स्वर्गामध्ये बंडखोरी केली तेव्हापासून सैतान ख्रिस्ताबरोबर लढाई करीत आहे (प्रकटी १२:७). सैतानाचा तेव्हाचा हेतु आणि आताचा हेतु हाच आहे की सर्व विश्वाचा ताबा बळकावून आपल्याकडे घेणे (यशया १४:१२-१४ पाहा). पृथ्वीच्या इतिहासाच्या शेवटल्या दिवसात त्याची नजर देवाच्या लोकांवर केंद्रित असेल. प्रकटीकरण १२:१७ स्पष्टपणे घोषित करते की तेव्हा अजगर (सैतान) स्त्रीवर रागावला (मंडळी) आणि तिच्या संतानापैकी बाकीचे लोक यांजबरोबर लढाई करण्यास निघून गेला. संतानापैकी बाकीचे लोक, हा भाव, याचे भाषांतर ‘‘अवशिष्ट’’ असे देखील केले आहे, किंग जेम्सच्या बायबल आवृत्तीमध्ये. देवाचे अवशिष्ट ख्रिस्ताशी एकनिष्ठ राहातील, त्याच्या सत्याशी आज्ञाधारक आणि त्याच्या कार्याशी विश्वासू राहातील, त्याच्या सत्याशी आज्ञाधारक आणि त्याच्या कार्याशी विश्वासू राहातील.

`प्रकटी १२:१७ वाचा. देवाचे अवशिष्ट, त्याची शेवटल्या दिवसांतील मंडळी, यात या वचनामध्ये कोणती प्रवृत्ती सापडते?`

प्रकटीकरण १२:१७ मध्ये, सैतान (अजगर) स्त्रीवर रागावला आहे, जी देवाची मंडळी आहे. जे लोक देवाच्या आज्ञा पाळतात त्यांच्यावर सैतान रागावला आहे आणि त्यांचा नाश करण्यासाठी तो सर्वकाही करील.

शेवटी, तो हस्तक्षेप करील व फर्मान काढील की, त्यांना विकत घेता येणार नाही किंवा विकता येणार नाही आणि त्यांना अटक होईल.  मृत्युचा सामना करावा लागेल (प्रकटी १३:१४-१७ पाहा). जर सैतान ख्रिस्ताचा नाश करु शकला नाही, तर तो ख्रिस्ताचे जिच्यावर अत्यंत प्रेम आहे - ख्रिस्ताची मंडळी तिचा नाश करण्याचा प्रयत्न करील.  पृथ्वीची शेवटची लढाई मध्य-पूर्वेत केंद्रित असणार नाही आणि त्या ठिकाणी असणाऱ्या वेगवेगळ्या संघर्षात, तर ती देवाच्या लोकांच्या मनात केंद्रित असेल जे जगामध्ये सर्वत्र विखुरले गेले असतील. ही दोन विरोधी शक्तिंमधील लढाई असेल, ख्रिस्त आणि सैतान. पुन्हा, कोणीही तटस्थ असणार नाही.

या अंतिम लढाईमध्ये मुख्य प्रश्न असा आहे की, ‘‘आमची एकनिष्ठता कोणाकडे असेल? आमची निष्ठा कोठे असेल?’’ स्वर्ग अशा विश्वासणाऱ्यांना बोलावीत आहे ज्यांना ख्रिस्ताच्या प्रीतिने इतका आनंद झाला आहे, त्याच्या कृपेने तारण झालेले आहे, त्याच्या हेतुशी ते बांधले गेले आहेत, त्याच्या आत्म्याने त्यास अधिकार प्राप्त झाला आहे आणि ते त्याच्या आज्ञेशी इतके आज्ञाधारक आहेत की त्याच्या कार्यासाठी ते मरणाचा सामना करावयासही तयार आहेत.

आमचे जग एक मोठ्या संकटाकडे जात आहे, परंतु येशूमध्ये,  येशूद्वारे येशू मधून आणि येशूमुळे आमचा विजय आश्वासित आहे - जोपर्यंत आपण त्याच्याशी जोडले गेलो आहोत, जे आपण विश्वासाद्वारे करतो, असा विश्वास जो आपणास आज्ञाधारकपणाकडे घेऊन जातो.  हे सर्व आमच्या निवड करण्यातून येते.

`तुमच्या स्वत:च्या जीवनामध्ये तुम्ही प्रकटीकरण १२:१७ ची वास्तविकता कशी पाहाता, तुमच्या स्वत:च्या ख्रिस्ती अनुभवातही? म्हणजे तुमच्या स्वत:च्या जीवनात महान संघर्ष कशाप्रकारे खेळला जात आहे हे तुम्हांस समजेल?`