---
title:  सैतानाचे हल्ले
date:   27/03/2023
---

अगदी सुरवातीपासून, सैतानाने ख्रिस्ताचा नाश करण्याचे ठरविले (प्रकटी १२:४, ५ पाहा). तरीही, प्रत्येक प्रयत्नात, सैतान अयशस्वी ठरला. ख्रिस्ताच्या जन्माच्या वेळेस, उदाहरणार्थ, देवदूताने योसेफ व मरीया यांना हेरोदाच्या दुष्ट योजनांविषयी इशारा दिला होता आणि ते इजिप्तला पळून गेले. येशूने अरण्यामध्ये सैतानाचे अतिशय प्रलोभन दाखवून वश करणाऱ्या मोहाचां सामना ‘‘ असे लिहिले आहे’’ याने केला, आणि म्हणून त्यास देवाच्या वचनात संरक्षण मिळाले. त्याच्या क्रूसावरील मरणामध्ये, त्याने आपल्या प्रीतिची विशालता प्रकट केली आणि आपणास पापाच्या दोषाच्या शिक्षेपासून सोडविले. त्याच्या पुनरुत्थानामध्ये, आमचा जीवंत मुख्य याजक म्हणून, तो आम्हांस आमच्या जीवनातील पापाच्या शक्तिपासून सुटका करतो.

**प्रकटी १२:४-६, ९; इफिस ५:२५-२७, ३२; आणि स्तोत्र २:७- ९ वाचा आणि खालील चिन्हांची व्याख्या करा:**

`अजगर`

`स्त्री`

`पुत्र`

`लोखंडी दंड`

बायबलमध्ये, लोखंडी दंड हे सार्वभौमत्व व अधिकार याचे चिन्ह आहे. लोखंडी दंड हे तुटणार नाही याचे चिन्ह आहे, सर्वसामर्थ्यवान अजेय अधिकार. आपण अनुभव घेत असलेल्या प्रत्येक मोहाचा येशूने सामना केला, परंतु तो विजयी होऊन निघाला. सैतान हा पराजित झालेला शत्रु आहे. ख्रिस्ताने त्याच्यावर त्याचे जीवन, मरण व पुनरुत्थान यामध्ये विजय मिळविला. कारण येशूने आधीच सैतानाचा कॅलव्हरीच्या क्रूसावर पराभव केला होता, आपण देखील विजयी होऊ. ख्रिस्ताचा सैतानावरील विजय पूर्ण होता, परंतु ख्रिस्त आणि सैतान यांच्यातील महान संघर्ष अद्याप संपलेला नाही.

तरीही, जेव्हा आपण विश्वासाद्वारे ख्रिस्ताने आम्हांसाठी काय केले याचा स्वीकार करतो, तेव्हा आपले पापाचे कर्ज माफ केले जाते आणि आमच्या पापांची क्षमा केली जाते. आपण देवासमोर परिपूर्ण असे उभे राहातो, ख्रिस्ताच्या धार्मिकतेने आच्छादलेले असे ज्याप्रमाणे पौल लिहितो, ‘‘आणि मी त्याच्या ठायी असलेले सापडावे. माझे नीतिमत्त्व नियमशास्त्राच्या योगे मिळालेले नाही; तर ते ख्रिस्तावरील विश्वासाने, म्हणजे देवापासून विश्वासाने मिळणारे नीतिमत्त्व असे आहे’’ (फिलिप्पै ३:९). जर आपली क्षमा झाली आहे, तर आपणास दोष लावण्यासारखे काहीच नाही. येशूने सर्वकाळांकरिता जे अतिशय वाईट पाप आणि दुष्टाई यावर मात केली व त्यास जिंकले. त्याने दुष्टाईवर पूर्णपणे घाव घातला आणि त्यावर मात केली. जेव्हा आपण येशूचा विश्वासाद्वारे स्वीकार करतो, तेव्हा विजय आमचाच आहे.

`तारणाचे आश्वासन, ख्रिस्ताच्या सैतानावरील विजयामुळे,  आम्हांसाठी इतके महत्त्वाचे का आहे? पौलाने फिलिप्पै ३:९ मध्ये जे लिहिले आहे तो आमचा स्वत:चा अनुभव कसा होऊ शकेल?`