---
title:  येशूचा विजय स्वीकारणे
date:   28/03/2023
---

ज्याप्रमाणे बायबलमध्ये वर्णन करण्यात आले आहे त्याप्रमाणे,  सैतानाबरोबरच्या लढाईत येशूचा एकदाही पराभव झाला नाही. तो सामर्थ्यशाली जिंकणारा आहे. तो दुष्टाईच्या शक्तिवर विजय मिळविलेला आहे. सैतानाच्या मोहांवर येशूने विजय मिळविला असा विश्वास ठेवणे एक गोष्ट आहे; आणि ख्रिस्ताचा विजय आमचा विजय आहे असा विश्वास ठेवणे दुसरी गोष्ट आहे.

`प्रकटी १२:१० वाचा. कारण आमच्या बंधूंना दोष देणारा ‘‘खाली टाकण्यात आला आहे’’ या मुद्द्याद्वारे तुम्हांस कोणते उत्तेजन मिळते?`

सात मंडळ्यांना प्रकटीकरणाच्या संदेशामध्ये सात वेळेस हे वक्तत्त्व आपण पाहातो, ‘‘जो विजय मिळवितो. ’’ येथे प्रकटी १२:११ मध्ये,  आपण पुन्हा विजय मिळविण्याची कल्पना पाहातो. ‘‘विजय’’ हा शब्द मूळ भाषेमधील वचनामध्ये निकाओ (Nikao) असा आहे. याचा प्रत्यक्ष अनुवाद ‘‘जिंकणे, टिकणे, विजयी होणे, किंवा विजयी होऊन येणे’’ असा आहे. विजयी होणारे हे आम्हांसाठी कसे शक्य आहे याकडे लक्ष द्या. प्रकटीकरण १२:३१ खात्री देते की ते ‘‘कोकऱ्याच्या रक्ताने आहे. ’’

प्रकटीकरण ५:६ मध्ये, भविष्याच्या दृष्टांतामध्ये, योहान स्वर्गांकडे पाहातो ‘‘ज्याचा जणू काय वध करण्यात आला होता’’ त्यास पाहिले.  ख्रिस्ताचे बलिदान यावरच सर्व स्वर्गांचा केंद्रबिंदु होता. क्रूसापेक्षा अधिक उदात्त देवाची अगाध व अमर्याद प्रीति स्पष्ट करण्यास दुसरे काहीही नाही.

जेव्हा आपण खिस्ताने आमच्यासाठी जे काही केले ते विश्वासाने स्वीकारतो, आमचे कर्ज माफ करण्यात आले आहे आणि आम्ही देवाच्या नजरेत परिपूर्ण असे उभे राहातो. आमच्या पापांची क्षमा करण्यात आली आहे (इफिस १:७, कलस्सै १:१४, कलस्सै २:१४) आणि ‘‘आमच्या बंधूना दोष लावणारा. . . त्याला खाली टाकण्यात आले’’ (प्रकटी १२:१०). आमचे तारण झाले आहे, विजयी आणि तारलेले, कारण आमच्या स्वत:च्या योग्यतेवर नव्हे तर आमच्या तर्फे ख्रिस्ताचा विजय.