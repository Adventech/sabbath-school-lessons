---
title:  अरण्यातील स्त्री
date:   29/03/2023
---

`प्रकटी १२:६ वाचा आणि त्याची प्रकटी १२:१४-१६ बरोबर तुलना करा. काळजीपूर्वक समयकाळ पाहा, सैतानाचा ‘‘स्त्री’’ वरील हल्ला (देवाची मंडळी) आणि त्याच्या लोकांसाठी देवाचा पुरवठा. ही वचने कशाविषयी बोलत आहेत?`

प्रकटीकरण १२:६ मधील १, २६० दिवस हे प्रकटीकरण १२:१४ मधील एक काळ, दोन काळ व अर्धाकाळ याबरोबर समांतर आहेत.  एकाच समयातील भविष्यवाणी त्याच समयकाळाचे वर्णन करते हे दानीएल ७:२५ मध्ये सापडते; तसेच प्रकटी ११:२, ३; आणि प्रकटी १३:५ मध्येही. कारण ही भविष्यवाणीतील चिन्हें (दर्शके) आहेत.  (प्रत्यक्ष पंख लावलेली स्त्री अरण्यात गेली नाही), आपण भविष्यवाणीचा समय लागू करतो, दिवस-वर्ष तत्त्व (उदा. गणना १४:३४ आणि यहेज्केल ४:४-६ पाहा), या भविष्यवाणीसाठी. याचा अर्थ,  भविष्यवाणीचा एक दिवस बरोबर एक वर्ष. प्रकटीकरण ११:२ मध्ये या भविष्यवाणीच्या समयकाळाविषयी भाष्य करताना, अँड्रूज्‌ स्टडी बायबल म्हणते, ‘‘इतिहासकार असे स्पष्टिकरण करतात की १, २६० दिवसांचा भविष्यवाणीचा काळ हा प्रत्यक्ष १, २६० वर्षांचा काळ आहे,  याची सुरवात इ. स. ५३८ पासून १७९८ पर्यंत आहे. (पान १६७३ प्रकटी ११:२ वरील भाष्य). भ्रष्ट मंडळीने भ्रष्ट राज्याबरोबर - देवाच्या विश्वासू लोकांवर जुलूम केला, छळ केला व काही वेळेस त्यांचा वध केला.

हे भयानक - बायबलचा सैतानी छळ - विश्वासणाऱ्या ख्रिस्ती लोकांसाठी चांगले आणि वाईट यामधील महान संघर्षाचा विस्तारीत भाग आहे. मध्य युगाच्या अंधकारातून बाहेर येणे, सुधारणेच्या काळात,  स्त्री-पुरुषांना निवड करण्याचा सामना करावा लागला. खरोखर ते देवाच्या वचनाशी विश्वासू असतील किंवा ते याजक आणि बिशप यांच्या शिकवणीचा स्वीकार करतील? पुन्हा एकवार सत्याचा विजय झाला आणि देवाचे असे लोक होते जे जबरदस्त विरोधाचा सामना करीत असतानाही त्याच्याशी विश्वासू राहिले.

या वचनामध्ये देवाने घेतलेली काळजी याचे आश्चर्यकारक व अतिशय उत्तेजन देणारे असे व्यक्तत्त्व आहेत. प्रकटीकरण १२:६ या व्यक्तत्त्वाचा उपयोग करते ‘‘देवाने तयार केलेली जागा. ’’ प्रकटीकरण १२:१४ घोषित करते की स्त्रीचे अरण्यात ‘‘पोषण’’ झाले आणि प्रकटी १२:१६ घोषणा करते की, ‘‘स्त्रीला भूमि सहाय्य झाली. ’’ अतिशय तीव्रतेच्या छळाच्या काळात, देवाने आपल्या मंडळीचे सहाय्य केले.  ज्याप्रमाणे त्याने तेव्हा केले, तो तसेच अंतिम-काळातील त्याच्या अवशिष्टांसाठी देखील करील.

`तुमच्या स्वत:च्या जीवनातील संकट किंवा अडचणीचा काळ जेव्हा तुम्ही अगदी सहजपणे निराश झाला असता त्याचे वर्णन करा,  परंतु देवाने तुमच्यासाठी सुरक्षेची जागा पुरविली आणि तुमच्या आव्हानात्मक दिवसात तुमचे पोषण केले. तुम्हांला अतिशय गरज असताना देवाने कसे सहाय्य पुरविले?`