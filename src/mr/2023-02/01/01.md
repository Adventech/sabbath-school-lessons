---
title:  येशू जिंकला - सैतान हरला
date:   25/03/2023
---

### या आठवड्यासाठी अभ्यास
प्रकटी १२; इफिस ५:२५-२७;३२; फिलिप्पै ३:९; दानी. ७:२५; यशया १४:१२-१४; प्रकटी १३:१४- १७.

> <p>सुवर्णवचन</p>
> ‘‘तेव्हा अजगर स्त्रीवर रागावला आणि देवाच्या आज्ञा पाळणारे व येशूविषयीची साक्ष पटविणारे असे तिच्या संतानापैकी बाकीचे लोक यांजबरोबर लढाई करण्यास तो निघून गेला. ’’ (प्रकटी १२:१७).

संख्येने अधिक असतानाही: इतिहासामध्ये लढाईच्या अतिशय आश्चर्यकारक विश्वास बसणार नाही अशा अनपेक्षित गोष्टी घडल्या आहेत, कॉरमॅक ओब्रायन अशा सैन्याच्या गोष्टी सांगतात, ज्या खरोखर गंभीरपणे संख्येने अधिक असतानाही त्यांचा पराभव झाला व कमी संख्या असलेले जिंकले. हानीबलच्या ५५, ००० सैन्याविषयी ते सांगतात,  जे कारथेज मधून होते ज्यांनी ‘‘ अजेय’’ अशा ८०, ००० बलाढ्य रोमी सैनिकांचा पराभव केला. ते ॲलेक्झांडर द ग्रेट यांची आश्चर्यकारक गोष्ट सांगतात ज्यांनी पारसी साम्राज्याचा पराभव केला.

आपण देखील, आपल्या कावेबाज शत्रुबरोबर जीवन आणि मरणाच्या लढाईत आहोत. त्यांची संख्या फार अधिक आहे, विश्वास बसणार नाही अशा अडचणी विरुद्ध लढत आहोत. दुष्टाईचे सैनिक अजेय वाटतात. असे दिसते की आपणास नक्कीच काहीतरी हरवल्याचा  सामाना करावा लागेल. पराभव टाळता येणार नाही असे दिसते. विजय दृष्टिपथात दिसत नाही. केवळ मानवी दृष्टिकोणातून, असे दिसते की सैतानाचे सैन्य आमच्यावर मात करील.

परंतु, देवाचे आभार मानू या, जरी आपण संख्येने कमी असलो, जरी अडचणी आम्हांसमोर उभ्या ठाकल्या (मानवाप्रमाणे बोलताना), जरी सैतानाचे हल्ले हिंसक (दुष्ट) असले, तरी येशूद्वारे शेवटी आमचा विजय होईल. बायबलच्या शेवटच्या पुस्तकाचा,  प्रकटीकरण याचा मुख्य विषय हा आहे: येशू जिंकतो, सैतान हरतो.  प्रकटीकरण १२ मध्ये या लढाईच्या हृदयाचा आराखडा देण्यात आला आहे, जो या आठवड्याच्या अभ्यासावर प्रकाश आहे. हा अभ्यास आपणास प्रकटीकरण १४ समजण्यास चांगली तयारी करुन घेईल आणि तीन देवदूतांचे संदेश देखील.