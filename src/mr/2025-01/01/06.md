---
title:  आमच्यासाठी क्रूसावर मारला गेला
date:   02/01/2025
---

देव प्रत्येकास त्याच्या प्रीतिच्या संबंधात येण्यास आमंत्रित करतो, परंतु जे उघडपणे आमंत्रणाचा स्वीकार करतात ते सार्वकालिक परिणामांचा आनंद उपभोगतात. जसे लग्नाच्या मेजवानीच्या दाखल्यात पाहिले आहे, ज्या पुष्कळांना राजाने बोलाविले “ते येण्यास तयार होईनात” (मत्तय २२:३).

म्हणून, क्रूसावर खिळण्याआधी काही काळ, ख्रिस्ताने विलाप केला: “यरुशलेमा, यरुशलेमा, संदेष्ट्यांचा घात करणार्‍या व तुजकडे पाठविलेल्यांस दगडमार करणार्‍या! जशी कोंबडी आपली पिलें पंखांखाली एकवटते त्याप्रकारे तुझ्या मुलांबाळांना एकावटायची कितीदा माझी इच्छा होती, पण तुमची इच्छा नव्हती!” (मत्तय २३:३७). ख्रिस्ताची त्यांना एकवटावयाची इच्छा होती, परंतु त्यांची इच्छा नव्हती. तेच सामान्य ग्रीक क्रियापद “इच्छा धरणे” (थेलो िींहशर्श्रेें) याचा वापर ख्रिस्ताची त्यांना वाचवावयाची इच्छा होती, पण त्यांची वाचायची इच्छा नव्हती (आणि तोच शब्द वर मत्तय २२:३ मध्ये आहे).

तरीही, या लोकांसाठी व आम्हांसाठी ख्रिस्त क्रूसावर गेला. आश्‍चर्यकारक प्रीति! मानवी पापांस मरण योग्य आहे, देवाने स्वत: (ख्रिस्तामध्ये) किंमत मोजली आणि आकाश व पृथ्वी यांतील मोडलेले संबंध सुधारण्यासाठी मार्ग तयार केला. त्याचवेळी त्याने आमच्यावर प्रीतिचा वर्षाव करणे सुरुच ठेवले, जरी त्याच्यावर कुठलेही बंधन नव्हते तरी त्याने आपल्या स्वत:च्या मुक्त बंधनाच्या पलिकडे जाऊन ते केले.

`योहान १०:१७,१८ वाचा. गलती २:२० बरोबर तुलना करा. ह्या वचनांमध्ये आम्हांसाठी काय संदेश आहे?`

देवाच्या प्रीतिच्या शेवटल्या प्रदर्शनात - क्रूस - आपण पाहातो की स्वत:स आमच्यासाठी स्व-इच्छेने दिले. ख्रिस्ताने आपले जीवन “स्वत:च्या इच्छेने (पुढाकाराने)” दिले. त्याचे जीवन कोणीही त्याच्याकडून घेतले नाही; त्याने ते मुक्तपणे देऊ केले, तारणाच्या योजनेप्रमाणे स्वर्गांमध्ये जगाचा पाया घालण्यापूर्वी यावर एकमत झाले होते.

“आमच्यासाठीची तारणाची योजना हा नंतरचा विचार नव्हता, जसे आदामाच्या पतनानंतर योजना आखण्यात आली. हे एक प्रकटीकरण होते ‘जे गूज युगानयुग गुप्त ठेविले होते.’ रोम १६:२५, हे ती तत्त्वें उघड करणे होते जे युगानयुगापासून देवाच्या सिंहासनाचा पाया होते. प्रांरभापासून, देवाला आणि ख्रिस्ताला ठाऊक होते की सैतान बंड करणार आहे आणि फसविणार्‍याच्या फसवणुकीद्वारे मनुष्याचे पतन. पाप अस्तित्वांत असावे अशी मान्यता देवाने कधीच दिली नाही, परंतु त्याने त्याचे अस्तित्व पाहिले आणि भयानक तातडीच्या घटनेसाठी तयारी केली. जगांसाठी त्याची प्रीति इतकी महान होती, म्हणून त्याने आपला एकुलता एक पुत्र देण्याचा करार केला, ‘यासाठी की जो कोणी त्याजवर विश्‍वास ठेवितो त्याचा नाश होऊ नये, तर त्याला सार्वकालिक जीवन प्राप्त व्हावे.” योहान ३:१६.” - एलन जी. व्हाईट, द डिझाएर ऑफ एजस्, पान २२.