---
title:  अधिक विचार
date:   03/01/2025
---

एलन जी. व्हाईट, यांचे “टू मीट द ब्राईडग्रूम,’” पानें ४०५-४२१, इन ख्राईस्टस् ऑब्जेक्ट लेसन्स्, वाचा.

“देवाबद्दलच्या गैरसमजाचा अंधकार जो जगाला पूर्णपणे झाकून टाकीत आहे. लोक त्याच्या शीलाचे ज्ञान हरवत आहेत. त्याच्याविषयी गैरसमज करण्यात आला व त्यास अयोग्यरीतीने सादर करण्यात आले. यावेळेस देवाकडून आलेला संदेश गाजवायचा आहे, असा संदेश जो त्याच्या प्रभावाखाली चमकेल आणि त्याच्या सामर्थ्यांत तारण करील. त्याचे शील ठाऊक करुन द्यावयाचे आहे. जगाच्या अंधकारात त्याच्या गौरवाचा प्रकाश टाकावयाचा आहे, त्याचा चांगुलपणा, दया आणि सत्याचा प्रकाश.

“हा कार्याचा आराखडा यशया संदेष्ट्याच्या शब्दांत दिला आहे, यरुशलेमास सुवार्ता सांगणारे, आपला स्वर जोराने उंच कर, कर उंच, भिऊ नको; यहुदाच्या नगरांस म्हण, तुमचा देव पाहा. पाहा, प्रभु परमेश्‍वर पराक्रम्यासारखा येत आहे; त्याचा भुज त्याचे प्रभुत्व चालवील; पाहा, वेतन त्याजजवळ आहे व प्रतिफळ त्याच्या हाती आहे.’ यशया ४०:९,१०.

“जे वराच्या येण्यासाठी थांबले आहेत त्यांनी लोकांस म्हणावयाचे आहे की, ‘तुमचा देव पहा.’ दयेच्या प्रकाशाची शेवटची किरणें, दयेचा शेवटला संदेश जगाला द्यावयाचा आहे, ते त्याच्या प्रीतिच्या शीलाचे प्रकटीकरण आहे. देवाच्या लेकरांनी त्याचे गौरव प्रकट करावयाचे आहे. त्यांच्या स्वत:च्या जीवनांत आणि शील त्यांना प्रकट करावयाचे आहे की देवाच्या कृपेने त्यांच्यासाठी काय केले आहे.

“धार्मिकतेच्या प्रकाशाचा सूर्य चांगल्या कार्यांमध्ये चमकला पाहिजे - सत्याच्या शब्दांत आणि पवित्रतेच्या कृतीत.” - एलन जी. व्हाईट, ख्राईस्टस् ऑब्जेक्ट लेसन्स्, पानें ४१५,४१६.

**चर्चेसाठी प्रश्‍न**:

`देव नाही या विचारापेक्षा अधिक वाईट हा विचार आहे की देव आमचा तिरस्कार करतो. जर ते सत्य असते तर आपण ज्या जगांत अस्तित्वात आहोत ते किती वेगळे असते?`

`आज जगांमध्ये देवाच्या शीलाविषयी इतका गैरसमज का आहे असे तुम्हांस वाटते? त्याविषयी विचार करा व अशा मार्गांवर चर्चा करा की ते देवाचे प्रीतिचे शील अधिक स्पष्टपणे पाहण्यासाठी लोकांना मदत करील.`

`आज देवाच्या शीलाविषयी कोणता संदेश गाजवायचा आहे? हा संदेश तुम्ही कोणाला तरी कसा स्पष्ट कराल ज्याला देवाच्या प्रीतिची सत्यता अद्याप ठाऊकच नाही? तुम्ही कोणत्या पुराव्याकडे निर्देश कराल जो त्याच्या प्रीतिची सत्यता आणि त्याचे अद्भुत शील दाखवील?`

`47देवाच्या प्रीतिविषयी बोलणे ही एक गोष्ट आहे. ती प्रीति आमच्या जीवनांत प्रकट करणे व प्रकाशित करणे दुसरी गोष्ट आहे. कोणत्या “पवित्रतेच्या कृती” आमच्या भोवती असणार्‍यांना देवाची प्रीति प्रकट करील?`