---
title:  प्रतिसाद न मिळालेली प्रीति
date:   30/12/2024
---

पतन पावलेल्या मानवांसाठी देवाच्या प्रीतिची उल्लेखनीय घटना होशेयाच्या गोष्टीमध्ये सापडते. देवाने होशेय संदेष्ट्यास आज्ञा केली, “जा; एक जारिणी बायको करुन घे व जारकर्माची मुले आपली अशी करुन घे; कारण परमेश्‍वराचा त्याग करणे हे घोर जारकर्म हा देश करीत आहे” (होशेय १:२). होशेय आणि त्याची अविश्‍वासू पत्नी हे त्याच्या लोकांसाठी देवाच्या प्रीतिचा जीवंत वस्तुपाठाचा धडा होता, जरी इस्राएल लोक अविश्‍वासू आणि आध्यात्मिकरीतीने जारकर्मी होते. म्हणजे, ही देवाने मुक्तपणे उधळण केलेल्या प्रीतिची गोष्ट आहे त्यांच्यासाठी जे त्यास अजिबात पात्र नाहीत.

होय, देवाचा विश्‍वासूपणा आणि प्रीति असतानाही, लोकांनी त्याच्याविरुद्ध पुन्हा न् पुन्हा बंड केले. पवित्रशास्त्र पुन्हा न् पुन्हा वर्णन करते की देव हा प्रतिसाद न मिळालेला प्रेमी आहे व त्याची पत्नी अविश्‍वासू आहे. त्याने आपल्या लोकांवर पूर्णपणे आणि विश्‍वासूपणे प्रीति केली, परंतु त्यांनी त्याची निंदा केली व इतर देवांची उपासना व सेवा केली, त्याला खोलवर दु:ख देऊन व संबंध तोडले, जे सुधारण्यापलिकडे होते.

`होशेय १४:१-४ वाचा. ही वचनें देवाच्या त्याच्या लोकांच्या अविचल प्रीतिविषयी काय प्रकट करते?`

त्याच्या लोकांनी सतत केलेल्या बंडानंतर, देवाने घोषणा केली की: “मी त्याला वाटेवर आणीन, त्यांजवर मोकळ्या मनाने प्रीति करीन” ह्या वाक्प्रचारामध्ये “मोकळ्या मनाने” (मुक्तपणे) हा शब्द “मी मोकळ्या मनाने प्रीति करीन” इब्री शब्द नेदाबाह (छशवरलरह) याचे भाषांतर आहे, जे म्हणते की ते स्वयंफुर्तिने देऊ करण्यात आले आहे. हा तोच शब्द आहे जो निवासमंडपाच्या पद्धतीमध्ये स्वनाकाराच्या अर्पणामध्ये वापरण्यात आला.

संपूर्ण होशेयमध्ये आणि संपूर्ण पवित्रशास्त्राच्या वर्णनामध्ये देव आपल्या लोकांना आश्‍चर्यकारक वचनबद्धता आणि दया दाखवितो. जरी ते पुन्हा न् पुन्हा इतर प्रेमींच्या मागे गेले, कराराचे संबंध तोडले, जे सुधारण्यापलिकडे होते, देवाने आपल्या मोकळ्या मनाने त्यांच्यावर आपली प्रीति करणे सुरु ठेवले. लोक देवाच्या प्रीतिस पात्र नव्हते; त्यांनी त्यावर असणारा आपला हक्क नाकारला व गमावला. तरीही, देवाने त्यांच्यावर कोणतीही जबरदस्ती न करता त्यांच्यावर प्रीति करणे सुरु ठेवले, नैतिक किंवा इतर. येथे आणि इतर ठिकाणीही, पवित्रशास्त्र देवाची प्रीति मुक्तपणे व स्व-ईच्छेने सतत सादर करते.

`पुष्कळ लोक देवाविषयी असा विचार करतात की तो दूरवर असलेला एक कठोर अधिपती व न्यायाधीश आहे. देवाची निंदा करणे आणि दु:ख देणे ही कल्पना प्रतिसाद न मिळालेला प्रेमी व त्याची अविश्‍वासू पत्नी देवाला वेगळेपणाने पाहाण्यासाठी कशी मदत करते? तुमच्या देवाबरोबरच्या बदललेल्या संबंधाकडे तुम्ही कसे पाहाता?`