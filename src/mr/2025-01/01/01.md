---
title:  देव मुक्तपणे प्रीति करतो
date:   28/12/2024
---

### ह्या आठवड्याकरिता अभ्यास

निर्गम ३३:१५-२२; होशेय १४:१-४; प्रकटी ४:११; योहान १७:२४; मत्तय २२:१-१४; योहान १०:१७,१८.

> <p>सुवर्णवचन</p>
> “मी त्याला वाटेवर आणीन, त्यांजवर मोकळ्या मनाने प्रीति करीन, कारण त्यांजवरचा माझा राग गेला आहे” (होशेय १४:४).

जरी पेत्राने येशूला तीन वेळेस नाकारले होते, जशी येशूने भविष्यवाणी केली होती (मत्तय २६:३४), हे नाकारणे गोष्टीचा शेवट नव्हता. पुनरुत्थानानंतर, येशूने पेत्राला विचारले, “तू मजवर यापेक्षा अधिक प्रीति करतोस काय?” आणि पेत्राने उत्तर दिले, “होय प्रभू, आपणावर मी प्रेम करितो, हे आपल्याला ठाऊक आहे. त्याने त्याला म्हटले, “माझ्या कोकरांस चार.” पुन्हा दुसर्‍याने येशू त्याला म्हणाला, “मजवर प्रीति करितोस काय?” तो त्याला म्हणाला, होय प्रभू, मी आपणावर प्रेम करितो, हे आपल्याला ठाऊक आहे, त्याने त्याला म्हटले, “माझ्या मेंढरांस चार.” आणि पुन्हा एकदा तिसर्‍या वेळेस येशूने पेत्राला विचारले, “मजवर प्रेम करितोस काय?” तेव्हा पेत्र दु:खी होऊन त्याला म्हणाला, प्रभो, आपणाला सर्व ठाऊक आहे; मी आपणावर प्रेम करितो हे आपण ओळखिले आहे. आणि येशूने त्याला म्हटले, “माझ्या मेंढरांस चार.” (योहान २१:१५-१७). ज्याप्रमाणे पेत्राने तीन वेळेस येशूला नाकारले होते, त्याचप्रमाणे - येशूने महत्त्वाचा प्रश्‍न विचारुन, “तू मजवर प्रेम करितोस काय?” - पेत्रास तीन वेळेस पुर्नस्थापित केले.

पेत्रापेक्षा आपली परिस्थिती कितीही वेगळी असली, पुष्कळप्रकारे तरी तत्त्व तेच आहे. म्हणजे, जो प्रश्‍न येशूने पेत्राला विचारला होता तोच प्रश्‍न खरोखर अंतिम आहे जो देव आपणा प्रत्येकास आमच्या काळांत व ठिकाणी विचारत आहे: तू मजवर प्रीति करितोस काय?

सर्वकाही आमच्या त्या प्रश्‍नाच्या उत्तरावर अवलंबून आहे.