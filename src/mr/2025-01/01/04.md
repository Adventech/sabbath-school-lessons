---
title:  प्रीति मुक्तपणे दिली
date:   31/12/2024
---

देवाने केवळ इस्राएल लोकांवर प्रीति मुक्तपणे करणे सुरुच ठेवले नाही तर, जरी ते बंड करीतच होते, तो मुक्तपणे आपल्यावर देखील प्रीति करतो, जरी आपण पापी असलो. आपण देवाच्या प्रीतिस पात्र नाही, आणि ती आपणास मिळविता येणार नाही. देवाला आपली गरज नाही. बायबलच्या देवाला कशाचीही गरज नाही (प्रेषित १७:२५). देवाची प्रीति तुमच्यासाठी अणि माझ्यासाठी व इतर सर्व मनुष्यांकरिता सर्वस्वी त्याची स्वत:ची मर्जी आहे.

`प्रकटी ४:११ आणि स्तोत्र ३३:६ यांची तुलना करा. देवाच्या उत्पत्तिच्या स्वातंत्र्यामधील संबंधाविषयी ही वचनें आपणास काय सांगतात?`

देवाने स्वतंत्रपणे जगाची उत्पत्ति केली आणि याच कारणामुळे, देव सर्व गौरव, सन्मान व अधिकार यास पात्र आहे. देवाला कुठलेही जग उत्पन्न करण्याची गरज नव्हती. जगाचा पाया घालण्यापूर्वी, त्र्यैक्य देवामध्ये प्रीतिचे संबंध आधीच अस्तित्वात होते व देव त्याचा आनंद घेत होता.

`योहान १७:२४ वाचा. जग अस्तित्वांत येण्यापूर्वी ते देवाच्या प्रीतिविषयी आम्हांस काय सांगते?`

देवाला त्याच्या प्रीतिची वस्तु म्हणून प्राण्यांची गरज नव्हती. परंतु त्याच्या प्रीतिच्या शीलाप्रमाणे देवाने जग उत्पन्न करण्याची निवड केली आणि प्राण्यांबरोबर प्रीतिच्या संबंधात प्रवेश केला.

देवाने केवळ जगाची उत्पत्ति मुक्तपणेच केली नाही, एक प्रीतिचा विपुल वर्षाव म्हणून, परंतु देव मुक्तपणे मानवांवर प्रीति करतो, जरी मानव एदेनामध्ये पापांत पडला आणि जरी आपण वैयक्तिकरीतीने पाप करतो.

एदेनाच्या पतनानंतर, आदाम आणि हवेला जगण्याचा आणि देवाची प्रीति मिळविण्याचा कुठलाही अधिकार नव्हता, परंतु देव जो “आपल्या शब्दाच्या सामर्थ्याने सर्व गोष्टी” धरुन ठेवतो (इब्री १:३), त्याच्या महान प्रीति, दया आणि कृपेमध्ये त्यांचे जीवन टिकविले आणि मानवाच्या समेटासाठी असा मार्ग बनविला जो प्रीतिमध्ये परत त्याच्याकडे येईल आणि त्या समेटामध्ये आमचाही समावेश आहे.

`ही वस्तुस्थिती की देव आपल्या प्रीतिचा वर्षाव सतत या जगावर करतो, जरी त्यांत पतन आणि दुष्टाई आहे, तरी ते त्याची प्रीति व शील याविषयी आपणास काय सांगते? हे सत्य त्याच्यावर पुन्हा प्रीति करण्यासाठी आम्हांस कसे कारण बनते?`