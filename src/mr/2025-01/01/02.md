---
title:  वाजवी अपेक्षांच्या पलिकडे
date:   29/12/2024
---

देव केवळ आम्हांस हेच विचारत नाही की “तू मजवर प्रेम करतोस काय?” परंतु देव स्वत: प्रत्येक व्यक्तिवर प्रीति करतो, आणि ते तो अगदी मुक्तपणे करतो. होय, तो मुक्तपणे तुम्हांवर व मजवर प्रीति करतो आणि इतर प्रत्येक व्यक्तिवर ज्याची आम्ही कल्पनाही करु शकत नाही. आणि आपणास ठाऊक आहे की त्याने ही प्रीति त्याच्या लोकांच्या इतिहासात कृतीत आणली आहे.

`निर्गम ३३:१५-२२ वाचा, आणि या वचनांचा संदर्भ विचारांत घ्या आणि ज्या वर्णनामध्ये त्या दिसतात. हा उतारा, विशेषत: वचन १९, देवाची इच्छा व प्रीति याविषयी काय प्रकट करते?`

सर्वकाही हरवल्यासारखे दिसले. देवाने आश्‍चर्यकारकरीतीने त्याच्या लोकांची इजिप्तच्या गुलामगिरीतून सुटका केल्यानंतर इस्राएल लोकांनी देवाविरुद्ध बंड केले आणि सोन्याच्या वासराची उपासना केली. जेव्हा मोशे पर्वतावरुन खाली आला, त्यांनी काय केले हे त्याने पाहिले आणि त्याने दहा आज्ञा असलेल्या पाट्या फेकून दिल्या आणि त्याचा चक्काचूर केला. जरी लोकांनी देवाने त्यांना मुक्तपणे दिलेला कराराचा लाभ व आशीर्वाद गमावला होता, तरी देखील देवाने कराराच्या संबंधामध्ये त्यांच्याबराबर मुक्तपणे राहाण्याची निवड केली - जरी ते कराराच्या आशीर्वादासाठी अयोग्य होते.

निर्गम ३३:१९ याच्या शब्दांमध्ये, “ज्यावर कृपा करावीसे वाटेल त्याजवर मी कृपा करीन आणि ज्यावर दया करावीसे वाटेल त्याजवर दया करीन,” या विषयी नेहमी गैरसमज करुन घेतला जातो की देव लहरीपणे कोणावर कृपा करतो व दया करतो, पण इतरांवर नाही. तशाप्रकारे देव कार्य करीत नाहीत, काही प्रसिद्ध धर्मशास्त्रीय तत्त्वांविरोधात ज्यामध्ये देवाने आधीच ठरविले आहे की काहीचा नाश होईल आणि काही सार्वकालिक दोषाचा सामना करतील.

तर मग, देव येथे काय गाजवीत आहे? शक्यतो, देव हेच गाजवीत आहे की, सर्वांचा उत्पन्नकर्ता म्हणून, त्याला अगदी अपात्र असलेल्या लोकांना देखील कृपा आणि दया मुक्तपणे देण्याचा हक्क आणि अधिकार आहे. आणि तो सर्व या परिस्थितीमध्ये करीत आहे, जरी त्यांनी सोन्याच्या वासरानंतर बंड केले होते, त्याच्या लोकांना, इस्राएलांना दया दाखविण्यात आली होती, जरी त्यासाठी ते पात्र नव्हते.

पुष्कळ घटनांपैकी एक घटना आहे ज्यामध्ये देव आपली प्रीति प्रकट करतो आणि तेही कोणत्याही वाजवी अपेक्षांपलिकडे. आम्हा सर्वांसाठी आनंदाची बातमी आहे, होय ना?

`कोणत्याप्रकारे देवाने आमच्यावर आपली प्रीति प्रकट केली आहे किंवा करीत आहे - अगदीच वाजवी अपेक्षांच्या पलिकडे?`