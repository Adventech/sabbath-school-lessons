---
title:  न्याय स्थापित करण्यासाठी बोलावणे
date:   19/03/2025
---

पवित्रशास्त्रांतील संदेष्टें सतत समाजामध्ये न्याय असावा म्हणून देवाच्या पाचारणास अधोरेखित करतात. पुन्हा न पुन्हा, पवित्रशास्त्र अन्याय आणि जुलूम यांच्या समस्येस अधोरेखित करण्यापासून मागे हटत नाही. होय, न्यायनिवाडा आणण्यासाठी देवाला बोलावणे म्हणजे देवाला न्याय स्थापित करण्यासाठी बोलावणे.

उदाहरणार्थ, यशया संदेष्टा त्या काळांत इस्राएलमध्ये असणार्‍या अन्यायाविषयी सौम्य शब्दांत बोलत नाही. त्याचे शब्द आणि न्यायासाठीचे बोलावणे आज आमच्या कानात मोठ्याने आणि स्पष्टपणे वाजले पाहिजेत. “चांगले करण्यास शिका, नीतिच्या मागे लागा; जुलम्याला ताळ्यावर आणा; अनाथांचा न्याय करा; विधवेचा कैवार घ्या’ (यशया १:१७). पुढे, तो घोषणा करतो जे अन्यायाचे निर्णय करतील व जे लेखक उपद्रवकारक ठराव लिहितात त्यांस “धिक्कार” असो. व जे “माझ्या प्रजेतल्या गरीबांचे हक्क बुडवितात” (यशया १०:१,२), इशारा,: “पारिपत्याच्या दिवशी व दुरुन नाशकारक वादळ येईल तेव्हा काय कराल? तुम्ही साहाय्यार्थ कोणाकडे धाव घ्याल? आपले ऐश्‍वर्य कोठे ठेवून जाल?” (यशया १०:३)

तसेच, यिर्मया संदेष्टा देवाचा संदेश गाजवितो: “जो आपले घर अर्धमाने बांधितो, आपल्या माड्या अन्यायाने उभारितो, आपल्या शेजार्‍याकडून फुकट सेवा घेतो, त्याला वेतन देत नाही, तो हाय हाय करणार. तुझा बाप खातपीत व धर्मन्याय करीत नसे काय? तेव्हा त्याचे बरे चालले होते. परमेश्‍वर म्हणतो, हेच मला जाणणे नव्हे काय?” (यिर्मया २२:१३,१५,१६).

`मत्तय २३:२३-३० वाचा. येशू येथे कशाविषयी शिकवितो जे अतिशय महत्त्वाचे आहे? जेव्हा तो “वजनदार बाबींचा” (मुख्य गोष्टी) उल्लेख करतो तेव्हा याचा अर्थ काय असे तुम्हांस वाटते?`

कोणी असा विचार करु नये की अन्याय ही केवळ जुन्या करारांतील संदेष्ट्यांची चिंता होती, आपण येथे आणि इतर ठिकाणी येशूच्या सेवाकाळांत स्पष्टपणे पाहातो की ही ख्रिस्ताची स्वत:ची अतिशय मोठी चिंता होती जसे त्याने टाकले आहे: “अहो शास्त्र्यांनो व परुश्यांनो, अहो ढोंग्यानो, तुम्हांस धिक्का असो! कारण पुदिना, शेप, व जिरे यांचा दशांश तुम्ही देता, आणि नियमशास्त्रांतील मुख्य गोष्टी, म्हणजे न्याय, दया व विश्‍वास ह्या तुम्ही सोडिल्या आहेत; ह्या करावयाच्या होत्या, तरी त्या सोडावयाला पाहिजे होत्या असे नाही,” (मत्तय २३:२३). लूकमधील समांतर परिच्छेदामध्ये, येशू विलाप करतो की ते ”न्याय व देवाची प्रीति यांची उपेक्षा करितात.” (लूक ११:४२)

`जर आज तुम्ही “मुख्य गोष्टींवर” लक्ष केंद्रित केले असते, तर ते” पुदिना, शेप व जिरे यांच्या दशांशाच्या विरोधात ते कशासारखे दिसले असते, जर आपण त्याऐवजी यावर लक्ष केंद्रित केले असते?`