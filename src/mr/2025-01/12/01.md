---
title:  "प्रीति आणि न्याय: दोन मोठ्या आज्ञा"
date:   15/03/2025
---

### ह्या आठवड्याकरिता अभ्यास

मत्तय २२:३४-४०, जखर्‍या ७:२-१२, स्तोत्र ८२, नीखा ६:८, मत्तय २३:२३-३०, लूक १०:२५-३७.

> <p>सुवर्णवचन</p>
> “मी देवावर प्रीति करितो, असे म्हणून जो कोणी आपल्या बंधूचा द्वेष करितो तो लबाड आहे; कारण आपल्या बंधूला पाहिले असून त्याजवर जो प्रीति करीत नाही त्याच्याने, न पाहिलेल्या देवावर प्रीति करवत नाही.” (१ योहान ४:२०).

जरी आपल्याला भरवसा असला की शेवटी देव सर्वकाही बरोबर करील, तरी ख्रिस्ती म्हणून, आपण येथे आणि आता काय करतो याला महत्त्व आहे. जरी पुष्कळ अन्याय आणि दुष्टाई असली तरी देव त्याचे आत्ताच उच्चाटन करणार नाही (कारण वैश्‍विक संघर्षाचे परिमाण), याचा अर्थ हा नव्हे की आम्ही जे काही दु:ख व दुष्टाई समोर येईल ती कमी करण्यास मदत करु शकत नाही, जितके शक्य होईल तितके.. खरे पाहिले असता, आम्ही ख्रिस्ती म्हणून वचनबद्ध आहोत, की हेच करावे

आपण पाहिल्याप्रमाणे, प्रीति आणि न्याय एकत्रपणे जातो; ते वेगळे करता येत नाहीत. त्याचप्रमाणे, जर आपण देवावर प्रीति करतो, तर आपण न्यायावर देखील प्रीति करु.

तसेच, जर आपण देवावर प्रीति करतो, तर आपण एकमेकांवर प्रीति करु. एकमेकांवर प्रीति करण्याचा एक भाग म्हणजे जे आपल्या सभोवती आहेत त्यांच्या कल्याणासाठीची चिंता करणे. जेव्हा इतर लोक गरीबी, जुलूम, किंवा कुठल्याही प्रकारच्या अन्यायाने बाधित झाले असतील, तर आपणास चिंता वाटली पाहिजे. जेव्हा इतरावर जुलूम होतो, तेव्हा आपण डोळे बंद करु नयेत. त्याऐवजी, आपण स्वत:स विचारावे की आपण काय करु शकतो, वैयक्तिकरितीने आणि सार्वजनिकरीतीने, देवाची प्रीति व न्याय अशाप्रकारे पुढे न्यावा की तो आपल्या तुटलेल्या जगांवर प्रकाश टाकील, आमच्या परमेश्‍वराच्या धार्मिक आणि प्रीतिच्या शीलावर.