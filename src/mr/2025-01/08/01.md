---
title:  स्वेच्छा, प्रीति आणि दैवी दूरदर्शीपणा
date:   15/02/2025
---

### ह्या आठवड्याकरिता अभ्यास

लूक १३:३४; यिर्मया ३२:१७-२०; इब्री १:३; अनुवाद ६:४,५; इफिस १:९-११; योहान १६:३३.

> <p>सुवर्णवचन</p>
> “या गोष्टी मी तुम्हांस अशासाठी सांगितल्या आहेत की माझ्या ठायी तुम्हांस शांति मिळावी. जगांत तुम्हांस क्लेश होतील तरी धीर धरा; मी जगाला जिंकिले आहे” (योहान १६:३३).

दूरदर्शीपणा किंवा तरतूद हा शब्द देवाच्या जगांतील कृतीचे वर्णन करण्यासाठी वापरण्यात आला आहे. देवाच्या दूरदर्शीपणाबद्दल आपण कसा विचार करतो त्यामुळे आपण देवाबरोबर कसे संबंध ठेवतो याचा मोठा फरक पडतो, तसेच आपण इतरांबरोबर कसे संबंध ठेवतो आणि आपण दुष्टाईच्या समस्येविषयी कसा विचार करतो.

ख्रिस्ती लोक दैवी दूरदर्शीपणाबद्दल अनेक समज बाळगतात. काही असा विश्‍वास ठेवतात की देव आपले सामर्थ्य असे वापरतो की जे ठरवितात की सर्व घटना अशा घडणार जशा त्या घडत आहेत. तो हे देखील निवडितो की कोणाचे तारण होईल व कोणाचा नाश होईल! या दृष्टिकोनातून, देवाने जे फर्मान काढले आहे त्याच्याशिवाय लोकांना दुसरे काही निवडण्याचे स्वातंत्र्य नाही. तथापि, जे लोक अशाप्रकारे विश्‍वास ठेवतात ते असा युक्तिवाद करतात की मानवांच्या इच्छा देखील देव ठरवितो.

याविरुद्ध, बायबलचा जोरदार पुरावा दाखवितो की देव ते सर्वकाही ठरवित नाही जे घडते. त्याऐवजी, तो मानवांस स्वतंत्रपणे निवड करण्याची बुद्धी देतो, या बिंदुपर्यंत की जेथे ते (देवदूत) देखील थेट त्याच्या इच्छेविरुद्ध निवड करु शकतात. पतन, पाप आणि दुष्टाईचा इतिहास हा नाट्यमय आणि दु:खद व्यक्तत्व आहे जे स्वतंत्र इच्छेच्या दुरुपयोगाचा परिणाम आहे. तारणाची योजना यासाठीच तयार करण्यात आली होती की स्वतंत्र इच्छेचा दुरुपयोग करण्याद्वारे झालेल्या दु:खावर उपाय मिळावा.