---
title:  सशर्त संबंध
date:   07/01/2025
---

देव प्रत्येक व्यक्तिला त्याच्या जिव्हाळ्याच्या प्रीतिच्या संबंधात बोलावितो व आमंत्रित करतो (मत्तय २२:१-१४ पाहा). या बोलावण्यास योग्यरीतीने प्रतिसाद देणे यांत देवाच्या आज्ञा पाळणे यासाठी की देवावर व इतरांवर प्रीति करणे याचा समावेश आहे (मत्तय २२:३७-३९ पाहा). देवाबरोबर या संबंधाचा लाभ घेणे हे जो कोणी अगदी मोकळेपणाने त्याची प्रीति स्वीकारतो किंवा नाकारतो या निर्णयावर अवलंबून आहे.

`होशेय ९:१५, यिर्मया १६:५, रोम ११:२२, आणि यहूदा २१ वाचा. ही वचनें आम्हांस देवाच्या प्रीतिचा लाभ नाकारणे किंवा ठरवणे याविषयी काय शिकविते?`

या आणि इतर वचनांमध्ये, देवाबरोबर प्रीतिच्या संबंधाचा लाभ घेणे वारंवार हेच दर्शविते की त्याच्या प्रीतिला मानवाचा सशर्त पाठिंबा आहे. तरीही, आपण असा विचार करण्याची चूक कधीही करु नये की देव कधीही कोणावरही प्रीति करणे थांबविणार नाही. जसे आपण पाहिले आहे की, देवाची प्रीति सार्वकालिक आहे आणि तरीही, होशेय ९:१५ देव आपल्या लोकांना म्हणतो, “यापुढे मी त्यांच्यावर प्रीति करणार नाही,” हे ध्यानांत ठेवणे महत्त्वाचे आहे की नंतर त्याच पुस्तकामध्ये देव आपल्या लोकांना घोषणा करतो, “त्यांजवर मोकळ्या मनाने प्रीति करीन” (होशेय १४:४). होशेय ९:१५ याचा अर्थ हा नव्हे की देव कायमचा आपल्या लोकांवर प्रीति करणे सोडून देईल. त्या ऐवजी, त्याचा उल्लेख, काही ठराविक बाबीचा किंवा देवाच्या प्रीतिच्या संबंधाचा लाभ याबरोबर सशर्तपणा आहे आणि हा संबंध पुढे सुरु राहावा म्हणून आपण त्याच्या प्रीतिला कसा प्रतिसाद देतो हे महत्त्वाचे आहे.

“ज्याच्याजवळ माझ्या आज्ञा आहेत व त्या जो पाळतो तोच मजवर प्रीति करणारा आहे; आणि जो मजवर प्रीति करतो त्याजवर माझा पिता प्रीति करील; मीही त्याजवर प्रीति करीन व स्वत: त्याला व्यक्त होईन” (योहान १४:२१).’ तसेच, येशू आपल्या शिष्यांना म्हणाला, “कारण पिता स्वत: तुम्हांवर प्रीति करतो, कारण तुम्ही मजवर प्रीति केली आहे, आणि मी पित्यापासून आलो असा विश्‍वास धरिला आहे” (योहान १६:२७).

ही आणि इतर वचनें शिकवितात की देवाबरोबर तारणाचे संबंध टिकविणे हे आपण देवाची प्रीति स्वीकारतो किंवा नाही यावर अवलंबून आहे (ज्यामध्ये त्या प्रीतिला स्वीकारण्याची तयारी याचा समावेश आहे). पुन्हा, याचा अर्थ हा नव्हे की देवाची प्रीति संपते. असे आपण सूर्याला चमकण्यापासून थांबवू शकत नाही, पण त्याच्या किरणांपासून स्वत:चा बचाव करतो, तसेच आपण देवाची सार्वकालिक प्रीति थांबविण्यासाठी काहीही करु शकत नाही, परंतु शेवटी आपण देवाबरोबरचे संबंध नाकारु शकतो आणि म्हणून ते जे आपणास देऊ करते त्यापासून स्वत:ला तोडू शकतो, विशेषत: सार्वकालिक जीवनाचे अभिवचन.

`असे कोणते मार्ग आहेत की लोक देवाच्या प्रीतिची सत्यता पाहू शकतात व अनुभवू शकतात, जरी त्यांनी ते परत केले नाही? उदाहरणार्थ, नैसर्गिक जग, पापानंतर देखील, त्याची प्रीति कशी प्रकट करते?`