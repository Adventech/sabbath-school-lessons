---
title:  अधिक विचार
date:   10/01/2025
---

एलन जी. व्हाईट यांचे, “द प्रिव्हिलेज ऑफ प्रेयर,” पानें ९३-१०४, इन स्टेपस् टू ख्राईस्ट, वाचा.

“तुमच्या मागण्या, तुमचा आनंद, तुमचे दु:ख, तुमच्या चिंता, आणि तुमची भीति देवासमोर ठेवा. तुम्ही त्याच्यावर ओझे टाकणार नाही; तुम्ही त्याला थकवू शकणार नाही. ज्याने तुमच्या डोक्यावरचे केस मोजले आहेत तो आपल्या लेकरांच्या मागण्याविषयी उदासीन (बेपर्वा) राहू शकत नाही. ‘प्रभु फार कनवाळू व दयाळू आहे हे तुम्ही पाहिले आहे.’ याकोब ५:११. त्याचे हृदय आमच्या दु:खाने स्पर्शिले जाते आणि केवळ त्याच्या उच्चारानेही. तुमच्या मनाला जे सर्व काही गोंधळात टाकते ते त्याच्याकडे घेऊन जा. कुठलीही गोष्ट सहन करणे त्याच्यासाठी फार मोठे नाही, कारण तो जगांना धरुन ठेवतो, तो विश्‍वाच्या सर्व कारभारावर राज्य करतो. जे काही आमच्या शांतीला बाधा आणते ते त्याच्या ध्यानांत येणे अगदी क्षुल्लक बाब आहे. आमच्या अनुभवामध्ये असा कोणताही अध्याय नाही जो त्याला वाचण्यासाठी फारच काळा आहे; असा कुठलाही कठीण गोंधळ नाही ज्याची त्याला उकल करता येत नाही. असे कुठलेही संकट नाही जे त्याच्या कनिष्ठातल्या कनिष्ठ लेकरावर ओढवेल, कोणतीही अस्वस्थता शरीराला त्रास देणार नाही, कोणताही आनंदाचा क्षण, कुठलही प्रामाणिकपणे केलेली प्रार्थना ओठांतून सुटणार नाही, ज्याचे आमचा स्वर्गीय पिता निरीक्षण करीत नाही किंवा ज्यामध्ये तो ताबडतोब लक्ष घालत नाही. ‘भगनहृदयी जनांस तो बरे करितो; तो त्यांच्या जखमांस पट्ट्या बांधितो.’ स्तोत्र १४७:३. देव आणि प्रत्येक व्यक्तिमधील संबंध इतका ठळक आणि पूर्ण आहे की जसे काही पृथ्वीवर त्याची सुरक्षा घेण्यासाठी दुसरी कुणीही व्यक्ति नाही, दुसरी व्यक्ति नाही ज्याच्यासाठी त्याने आपला एकुलता एक पुत्र दिला.” - एलन जी. व्हाईट, स्टेपस् टू ख्राईस्ट, पान १००.

**चर्चेसाठी प्रश्‍न**:

`वर दिलेल्या विधानावर मनन करा: “देव आणि प्रत्येक व्यक्तिमधील संबंध इतका ठळक आणि पूर्ण आहे की जसे काही पृथ्वीवर त्याची सुरक्षा घेण्यासाठी दुसरी कुणीही व्यक्ति नाही ज्याच्यासाठी त्याने आपला एकुलता एक पुत्र दिला.” हे आपणास कोणते समाधान देते आणि तुम्ही कसे जगावे, तुम्हांस देवाची जवळीक आणि चिंता ठाऊक असताना? त्या अद्भुत अभिवचनाच्या सत्यतेबरोबर तुम्ही कसे जगण्यास शिकावे? कल्पना करा जर, दिवसेंदिवस तुम्ही खरोखर त्यावर विश्‍वास ठेवता?`

`या आठवड्याच्या धड्याच्या प्रकाशांमध्ये, तुम्ही स्तोत्र १०३:१७,१८ कसे समजता? देवाची प्रीति सार्वकालिक आहे याविषयी ते काय प्रकट करते आणि तरीही देवाच्या संबंधाबरोबरचा लाभ कसा आपण त्याची प्रीति स्वीकारतो किंवा नाही यावर अवलंबून आहे?`

`कोणत्याप्रकारे हे ठाऊक असण्याद्वारे तुमच्या देवाबरोबरच्या संबंधात फरक पडतो? इतरांच्या दु:खाबद्दल कोणत्याप्रकारे विचार करता यावर त्याचा कसा प्रभाव पडतो?`