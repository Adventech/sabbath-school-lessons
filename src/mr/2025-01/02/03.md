---
title:  कराराची प्रीति
date:   06/01/2025
---

बायबल नेहमीच आपल्याबरोबर देवाच्या प्रीतिचा विशेष संबंध दर्शवितो तेही कुटुंब किंवा रक्ताच्या नाताच्या अलंकारासोबत दर्शवितो, विशेषत: पति आणि पत्नी यांच्यातील प्रीतिच्या अलंकाराद्वारे किंवा जसे आपल्या लेकरासाठी चांगली आई. हे रुपक विशेषत: देव आणि त्याचे कराराचे लोक यांच्यातील संबंध दर्शविते. हा कराराच्या प्रीतिचा संबंध आहे, ज्यामध्ये केवळ देवाच्या प्रीतिचा त्याच्या लोकांसाठीच समावेश नाही तर ही अपेक्षा देखील आहे की लोक ही प्रीति स्वीकारतील आणि त्याच्यावर प्रीति करतील (आणि एकमेकांवरही).

`अनुवाद ७:६-९ वाचा. देव करार करतो आणि देवाची प्रेमळ दया यामधील संबंध याविषयी ही वचनें काय शिकवितात?`

अनुवाद ७:९ एका विशेष प्रकारच्या प्रीतिचे वर्णन करते जी देवाची त्याच्या कराराच्या लोकांबरोबर आहे, हा संबंध काही प्रमाणात ते विश्‍वासू राहातात किंवा नाही यावर अवलंबून आहे. देवाची प्रीति अटींवर अवलंबून नाही, परंतु त्याच्या लोकांबरोबरचे कराराचे संबंध आहेत.

ज्या शब्दाचे भाषांतर अनुवाद ७:९ मध्ये “दयाळूप्रीति” किंवा “दया” असे केले आहे, हेसड् (हशीशव), ते स्वत: दैवी प्रीतिची कराराची बाजू सोदाहरण देऊन दाखविली आहे (आणि पुष्कळ अधिक). हेसड् हा शब्द पुष्कळ वेळेस देवाची दया, चांगुलपणा आणि प्रीतिची महानता याचे वर्णन करण्याकरिता वापरला जातो. इतर गोष्टीमध्ये हेसड् हशीशव) चा उल्लेख दयाळू-प्रीति किंवा निश्‍चल (खंबीर) यासाठी केला आहे, दुसर्‍यासाठी अस्तित्वांत असलेल्या परस्परांच्या प्रीतिच्या संबंधामध्ये. जी अशा संबंधांच्या अपेक्षेने पुढाकार घेते की दुसरी पार्टी अशीच दयाळू-प्रीति त्या बदल्यात करील.

देवाचा हेसड् दाखवितो की त्याची दयाळू-प्रीति अतिशय विश्‍वसनीय, खंबीर आणि टिकणारी आहे. तरीही, त्याचवेळी हेसड् याचे लाभ मिळविणे सशर्त आहे, जे त्याच्या लोकांच्या आज्ञा पाळणे आणि त्यांचा संबंध शेवटपर्यंत टिकविणे यावर अवलंबून आहे (२ शमु. २२:२६, १ राजे ८:२३, स्तोत्र २५:१०, स्तोत्र ३२:१०, २ इतिहास ६:१४ पाहा).

देवाची निश्‍चल प्रीति ही सर्व प्रीतिच्या संबंधाचा पाया आहे, आणि आपण त्या प्रीतिची कधीही बरोबरी करु शकणार नाही. देवाने आम्हांला मुक्तपणे केवळ अस्तित्वच दिले नाही पण ख्रिस्तामध्ये त्याने स्वत:स मुक्तपणे आम्हांसाठी दिले. “आपल्या मित्राकरिता आपला प्राण द्यावा यापेक्षा कोणाची प्रीति मोठी नाही,” (योहान १५:१३). यात प्रश्‍नच नाही, की देवाच्या प्रीतिचे महान उदाहरण प्रकट करण्यात आहे जेव्हा परमेश्‍वराने “मनुष्य प्रकृतीचे असे प्रकट होऊन त्याने मरण आणि तेही वधस्तंभावरचे मरण, सोशिले; एथपर्यंत आज्ञापालन करुन त्याने स्वत:ला लीन केले” (फिलिप्पै २:८).

`असे काय मार्ग आहेत ज्याद्वारे तुम्ही सतत देवाच्या प्रीतिची सत्यता तुमच्या विचारांत ठेवाल? हे करणे महत्त्वाचे का आहे?`