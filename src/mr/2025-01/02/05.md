---
title:  दया गमावणे
date:   08/01/2025
---

देवाची प्रीति सार्वकालिक आहे आणि नेहमीच योग्य असते. तथापि, मानव त्याला नाकारु शकतो. ती प्रीति स्वीकारण्याची किंवा नाकारण्याची संधी आपल्याकडे आहे, याचे कारण म्हणजे देव आम्हांवर मुक्तपणे प्रीति करतो ते ही आपण काही करण्यापूर्वी त्याच्या परिपूर्ण व सार्वकालिक प्रीतिने (यिर्मया ३१:३). आपण विचारण्यापूर्वी आपणास आधीच जे देण्यात आले आहे तो देवासाठी आमच्या प्रीतिचा प्रतिसाद आहे.

`१ योहान ४:७-२० वाचा, विशेष जोर वचन ७ व १९ वर द्या. देवाच्या प्रीतिच्या प्राधान्याविषयी हे आपणास काय सांगते?`

देवाची प्रीति नेहमीच प्रथम येते. जर देवाने प्रथम आपल्यावर प्रीति केली नसती, तर आपण परत त्याच्यावर प्रीति करु शकलो नसतो. त्याचवेळी देवाने आपणास प्रीति करण्याची व प्रीति करुन घेण्याच्या क्षमतेने उत्पन्न केले आहे, देव स्वत: सर्व प्रीतिचा पाया आणि उगम आहे. आपल्याकडे निर्णयाचे स्वातंत्र्य आहे, त्याचा स्वीकार करुन त्याला नंतर आपल्या जीवनांत प्रकाशित करणे. हे सत्य ख्रिस्ताच्या क्षमा न करणार्‍या सेवकाच्या दाखल्यात प्रकट करण्यात आले आहे (मत्तय १८:२३-२५ पाहा).

दाखल्यामध्ये, आपण पाहातो की दासाकडे असा कुठलाही मार्ग नव्हता की ज्याने तो आपल्या धन्याचे कर्ज फेडू शकेल. मत्तय १८ प्रमाणे, दास आपल्या धन्याला एक कोटीचे देणे लागत होता (१०,००० टॅलेंट). एक टॅलेंट म्हणजे जवळजवळ ६,००० दिनार आणि एक दिनार एका कामदाराचे एका दिवसाचे वेतन होते (मत्तय २०:२ बरोबर तुलना करा). म्हणून, एका सामान्य मजदूराला एक टॅलेंट मिळविण्यासाठी ६,००० दिवस लागत. समजा, त्यातील सुट्टीचे दिवस काढून टाकले, तर सामान्य कामदार प्रत्येक वर्षी ३०० दिवस काम करील आणि म्हणून प्रत्येक वर्षी ३०० दिनार मिळविल. म्हणून सर्वसामान्य कामगारांसाठी एक टॅलेंट फेडण्यासाठी जवळजवळ २० वर्षांचा काळ लागेल, ज्यामध्ये ६,००० दिनार आहेत (६,०००/३०० = २०). १०,००० टॅलेंट कमविण्यासाठी एका साधारण कामगाराला २००,००० वर्षें काम करावे लागेल. थोडक्यांत, दास कधीही आपले कर्ज फेडू शकणार नाही. तरीही, धन्याला आपल्या दासाची दया आली आणि त्याने त्याचे मोठे कर्ज माफ केले.

तथापि, जेव्हा क्षमा करण्यात आलेल्या दासाने अगदी कमी १०० दिनार कर्ज असलेल्या दासास कर्ज माफ करण्यास नकार दिला व कर्जासाठी त्याला तुरुंगात टाकले, या गोष्टीचा धन्याला राग आला आणि त्याने आपली दयेची क्षमा मागे घेतली. दासाने आपल्या धन्याची प्रीति व क्षमा गमावली. जरी देवाचा कनवाळूपणा व दया कधीच आटत नाही, तरी कोणीही शेवटी, देवाचा कनवाळूपणा व दया याचे लाभ नाकारु शकतो किंवा गमावू शकतो.

`तुम्हांला कशी क्षमा करण्यात आली आहे याविषयी विचार करा आणि ती क्षमा करण्यासाठी येशूला कोणती किंमत मोजावी लागली ते पहा. इतरांची क्षमा करण्याविषयी हे तुम्हांस काय सांगते?`