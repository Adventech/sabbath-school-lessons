---
title:  देवाची सार्वकालिक प्रीति
date:   05/01/2025
---

पवित्रशास्त्र स्पष्ट आहे: देव प्रत्येकावर प्रीति करतो. पवित्रशास्त्राचे सर्वांत प्रसिद्ध वचन योहान ३:१६ हे सत्य गाजविते: “देवाने जगावर एवढी प्रीति केली की त्याने आपला एकुलता एक पुत्र दिला, यासाठी की जो कोणी त्याजवर विश्‍वास ठेवितो त्याचा नाश होऊ नये तर त्याला सार्वकालिक जीवन प्राप्त व्हावे.”

`स्तोत्र ३३:५ आणि स्तोत्र १४५:९ वाचा. देवाचा प्रीतिचा - दयाळूपणा, कनवाळूपणा आणि अनुकंपा कोठपर्यंत जाते याविषयी ही वचनें काय शिकवितात?`

काही असा विचार करतील की ते प्रीति करण्याच्या लायकीचे नाहीत किंवा देव कदाचित सर्वांवर प्रीति करील पण त्यांच्यावर नाही. तरीही, बायबल सतत गाजविते की देव प्रत्येक व्यक्तिवर प्रीति करतो. असा कोणीही नाही ज्याच्यावर तो प्रीति करीत नाही. आणि कारण देव प्रत्येकावर प्रीति करतो, म्हणून त्याला वाटते की प्रत्येकाचे तारण व्हावे.

`२ पेत्र ३:९, १ तीमथ्य २:४, आणि यहेज्केल ३३:११ वाचा. प्रत्येकाचे तारण व्हावे या देवाच्या इच्छेविषयी ही वचनें काय शिकवितात?`

योहान ३:१६ नंतरचे वचन त्यात भर टाकते: “देवाने पुत्राला जगाचा न्यायनिवाडा करण्यासाठी नाही, तर त्याच्याद्वारे जगाचे तारण व्हावे म्हणून पाठविले” (योहान ३:१७). जर ते केवळ देवासोबतच असते, तर प्रत्येक मानवाने त्याच्या प्रीतिचा स्वीकार केला असता आणि त्यांचे तारण झाले असते. तरीही, परमेश्‍वर आपली प्रीति कोणावर लादत नाही. लोक ती स्वीकारण्यासाठी व नाकारण्यासाठी मोकळे आहेत.

आणि जरी काहीजण तिला नाकारतात, देव त्यांच्यावर प्रीति करणे कधीच थांबवीत नाही. यिर्मया ३१:३ मध्ये, तो आपल्या लोकांना घोषणा करतो की: “होय, मी सार्वकालिक प्रेमवृत्तीने तुजवर प्रेम करीत आलो म्हणून मी तुला वात्सल्याने जवळ केले आहे;” दुसर्‍या ठिकाणी बायबल पुन्हा न् पुन्हा शिकविते की देवाची प्रीति सर्वकाळ टिकते (उदा. स्तोत्र १६ पाहा). देवाची प्रीति कधीच संपत नाही. ती सावकिालिक आहे. हे आपणास समजण्यासाठी कठीण आहे कारण आपणास बहुतेक वेळेस इतरांवर प्रीति न करणे सोपे आहे, होय ना?

तथापि, आपण एक व्यक्ति म्हणून त्या प्रीतिची सत्यतेचा अनुभव अनुभवण्यास शिकावे - म्हणजे, स्वत:साठी देवाची प्रीति ठाऊक असणे - आपण किती वेगळ्या प्रकारे जगू व इतरांबरोबर वर्तन करु.

`जर देव प्रत्येकावर प्रीति करतो, याचा अर्थ तो काही तिरस्कारणीय (नीच) शील असलेल्यावर देखील प्रीति करतो कारण काही असे आहेत (पुष्कळ) जे या शीलाचे आहेत. या लोकांसाठी देवाची प्रीति आम्हांस काय शिकविते की आपण त्यांच्याबरोबर कसे वर्तन करण्याचा प्रयत्न करावा?`