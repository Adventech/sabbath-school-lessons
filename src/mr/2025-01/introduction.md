### प्रीतिचा आणि न्यायाचा देव

देव प्रीति आहे. असे १ योहान ४:८ आणि वचन १६ म्हणते. बायबलची अखंडता याची साक्ष देते. ख्रिस्ती लोकांचा विश्‍वास देवाच्या प्रीतिच्या शीलावर केंद्रित आहे. देव कोण आहे याच्या मुळाशी प्रीति आहे, आपण ज्या सर्वांवर विश्‍वास ठेवतो त्याच्या मुळाशी आणि जे सर्व काही आपण करतो त्याच्या मुळाशीही. ज्याप्रमाणे आपण प्रीति समजतो तसे ते आमचा विश्‍वास व प्रथा याच्या अखंडतेवर प्रभाव टाकते. जर, उदाहरणार्थ, एकादा असा विश्‍वास ठेवतो की देवाची प्रीति मिळविली पाहिजे किंवा योग्यतेवर मिळाली पाहिजे, कदाचित एकादी व्यक्ति असा विचार करील की देव त्यांच्यावर प्रीति करीत नाही कारण ते पापी व अयोग्य आहेत. आणि इतरांबरोबरच्या संबंधात, एकादा अशी अपेक्षा करील की इतरांनी प्रीतिची योग्यता दाखवावी - जी नाशाची पद्धत आहे.

ह्या आणि अशा अनेक मार्गांत, आपण देवाची प्रीति कशी समजतो याला आमच्या विश्‍वासासाठी आणि अनुसरण्यासाठी मोठ्या सूचना आहेत. तरीही, प्रीति काय आहे? जर तुम्ही दहा व्यक्तिंना प्रीतिची व्याख्या करण्यास सांगितले, तर तुम्हांला कदाचित दहा वेगवेगळी उत्तरे मिळतील. ख्रिस्ती लोकांमध्ये देखील, देवाच्या प्रीतिविषयी अनेक दंतकथा व गैरसमज आहेत.

उदाहरणार्थ, ख्रिस्ती लोक पुढील प्रश्‍नांस वेगवेगळी उत्तरे देतील:

देवाची प्रीति केवळ देते परंतु परत कधीच मिळवित नाही? दैवी प्रीति शुद्ध स्व-त्याग आहे काय किंवा देव त्याच्यामध्ये उल्लासित होतो आणि मानवाद्वारे संतोषविला जातो? देव खरोखर मानवाची चिंता करतो काय? देवाची प्रीति नाकारावी किंवा शिक्षा भोगावी? देव प्राण्यांबरोबर मागे-पुढे प्रीतिचे संबंध ठेवतो काय? क्रोध प्रीतिबरोबर विसंगत आहे काय? प्रीति आणि न्याय कसे एकत्रितपणे जातात? जर देव प्रीति आहे, तर या जगामध्ये इतकी दुष्टाई का आहे आणि ती फारच आहे? देव करतो त्याप्रमाणे मानव प्रीति करील काय? जर असे आहे, तर ते कसे दिसते?

यातील काही प्रश्‍नांची उत्तरे कदाचित स्पष्ट दिसतील, परंतु पुष्कळवेळेस दैवी प्रीतिविषयी ख्रिस्ती लोकांची भूमिका मतभेदाची दिसते आणि पुष्कळ उत्तरे जी काही वेळेस ती स्पष्ट असावीत म्हणून घेतली जातात, ज्याचे जवळून निरीक्षण करुन ती पवित्रशास्त्र देवाच्या प्रीतिविषयी काय शिकविते याविषयी विसंगत दिसते काय ते पाहाते.

आपण या सर्व प्रश्‍नांची उत्तरे एकाच वेळी देणार नाही, तर आपण हे आणि इतर प्रश्‍न सर्व तिमाहीभर घेणार आहोत आणि आपण पाहाणार आहोत की देवाची प्रीति आपण विचार करतो त्यापेक्षा कितीतरी मोठी आहे. देवाची प्रीति जशी पवित्रशास्त्रांत वर्णिली आहे ती जगामध्ये आज ज्या “प्रीतिच्या कल्पना केल्या जातात त्यापेक्षा फारच श्रेष्ठ आहे. येणार्‍या आठवड्यांमध्ये, आपण अधिक बारकाईने यापैकी काही अति महत्त्वाच्या व देवाच्या प्रीतिच्या सुंदर बाबींविषयी पाहाणार आहोत ज्या बायबलमध्ये प्रकट करण्यात आल्या आहेत.

आणि, आपण पुढे जात असता, आपण पाहाणार आहोत की दैवी प्रीति व न्याय कसा गुंतागुंतीने जोडला गेला आहे. बायबलचा देव न्यायावर प्रीति करतो (उदा. यशया ६१:८ पाहा). आणि, जसे बायबल त्याचे चित्रण करते, दैवी प्रीति आणि न्याय अशाप्रकारे एकत्रितपणे जातात की तुम्ही एकाला दुसर्‍यापासून वेगळे करु शकत नाही. कारण देव प्रीति आहे, तो या जगांतील अन्याय व दु:ख याविषयी फारच चिंतित आहे, आणि तो स्वत:स जुलूम झालेले व दु:खी यांच्याबरोबर ओळखतो, स्व-इच्छेने तो वेदना व दु:ख यांत प्रवेश करतो ज्याला दुष्टाईने उत्पत्तिमध्ये आणले स्वत:च सर्व दु:ख सहन केले, इतके की देव स्वत:च त्या दुष्टाईचा महान बळी ठरला.

संपूर्ण बायबलमध्ये, देव पुन्हा न् पुन्हा दुष्टाई आणि दु:ख या द्वारे दु:ख व वेदना सहन करीत आहे कारण तो प्रत्येक व्यक्तिवर आपणास कल्पना करता येणार नाही इतकी प्रीति करतो. एकादा देवाच्या प्रीतिची खोली पाहू शकतो. जेव्हा ख्रिस्त त्याच्या लोकांसाठी विलाप करुन जेव्हा तो म्हणतो: “ ‘यरुशलेमा, यरुशलेमा, संदेष्ट्यांचा घात करणार्‍या व तुजकडे पाठविलेल्यांस दगडमार करणार्‍या! जशी कोंबडी आपली पिलें पंखाखाली एकवटते त्या प्रकारे तुझ्या मुलांबाळांना एकवटावयाची कितीदा माझी इच्छा होती, पण तुमची इच्छा नव्हती!’ ” (मत्तय २३:३७)

बायबलचा देव, जो प्रीति आहे, संपूर्ण पवित्रशास्त्रांत त्याचे चित्रण प्रीती नाकारल्याद्वारे आणि प्रीति हरवल्याद्वारे भग्नहृदयी व दु:खी असे केले आहे. पवित्रशास्त्राची संपूर्ण गोष्ट देवाने काय केले याविषयी आणि प्रीति विश्‍वाच्या प्रत्येक कोपर्‍यात पुर्नस्थापित करण्यासाठी काय करीत आहे. हे आणि यापेक्षा फार अधिक या तिमाहीच्या धड्यांसाठी विषय आहे.

जॉन सी. पेकहॅम हे अ‍ॅडव्हेंटिस्ट रिव्ह्यूचे सहाय्यक संपादक आहेत. ज्यावेळेस हे मार्गदर्शक लिहिले गेले, तेव्हा हे धर्मशास्त्राचे प्राध्यापक व ख्रिस्ती तत्त्वज्ञान याचे सेव्हंथ-डे अ‍ॅडव्हेंटिस्ट थियॉलॉजिकल सेमिनारी अँड्रूज युनिर्व्हसिटी येथे प्राध्यापक होते.