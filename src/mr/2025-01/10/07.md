---
title:  अधिक विचार
date:   07/03/2025
---

एलन जी. व्हाईट यांचे, “द पॉवर ऑफ सेटन,” पानें ३४१-३४७, इन टेस्टिमोनिज फॉर द चर्च, व्हॉल्युम १ वाचा.

पतन पावलेला मनुष्य सैतानाचा कायदेशीर गुलाम आहे. ख्रिस्ताचे कार्य हेच होते की त्याच्या मोठ्या शत्रुच्या शक्तिपासून त्याची सुटका करणे. मनुष्य हा नैसर्गिकपणे सैतानाच्या सूचनांकडे झुकलेला दिसतो आणि तो यशस्वीरीतीने इतक्या भयंकर शत्रुला थोपवू शकत नाही जोपर्यंत ख्रिस्त, जो बलवान, जिंकणारा, त्याच्यामध्ये राहात नाही, त्याच्या इच्छांना मार्गदर्शन करीत नाही, आणि त्याला शक्ति देत नाही. केवळ देवच सैतानाची शक्ति मर्यादीत करु शकतो. तो पृथ्वीवर मागे-पुढे जात आहे आणि त्यात वर-खाली जात आहे. तो एक क्षण देखील दुर्लक्ष करीत नाही, आत्म्याचा नाश करण्याची संधी गमावली जाईल म्हणून त्याला भीति वाटते. हे महत्त्वाचे आहे की देवाच्या लोकांनी हे समजून घ्यावे, यासाठी की त्यांना त्याच्या मोहांतून (पाशातून) सुटका करता येईल. सैतान आपली फसवणूक तयार करीत आहे, यासाठी देवाच्या लोकांविरुद्धच्या त्याच्या शेवटच्या मोहीमेत त्यांना समजू नये की तो हा आहे. २ करिंथ ११:१४ म्हणते: ‘ह्यांत आश्‍चर्य वाटण्यासारखे काही नाही. सैतानही स्वत: तेजोमय देवदूताचे रुप धारितो.’ त्याचवेळी काही फसवणूक झालेली माणसें अशी वकीली करतात की तो अस्तित्वांतच नाही, तो त्यांना गुलाम म्हणून घेतो, आणि त्यांच्याद्वारे तो मोठे कार्य करतो. सैतानाला चांगलेच ठाऊक आहे की देवाचे लोक त्यांच्याकडे जे त्याच्यावर सामर्थ्य आहे ते जेव्हा त्यांची शक्ति ख्रिस्तामध्ये आहे. जेव्हा ते नम्रपणे मोठ्या जिंकणार्‍या योद्धाला मदतीसाठी विनंती करतात, विश्‍वासामध्ये अतिशय अशक्त असलेला विश्‍वासणारा, भक्कमपणे ख्रिस्तावर अवलंबून राहातो, तेव्हा तो यशस्वीरीतीने सैतान व त्याचे सर्व दूत यांना परतवू शकतो. तो इतका कावेबाज (कपटी) आहे की तो उघडपणे, धीटपणे आपल्या मोहांबरोबर समोर येत नाही; कारण तेव्हा ख्रिस्ती लोकांची गुंगलेली उर्जा जागृत होईल आणि तो सर्वशक्तिमान व बळकटपणे सुटका करणार्‍यावर अवलंबून राहील, परंतु तो आपली ओळख न दाखवता येतो आणि वेषांतर करुन (सोंग घेऊन) आज्ञा न पाळणार्‍या लेकरांद्वारे कार्य करतो जे चांगुलपणाचा केवळ दिखावा करतात.” - एलन जी. व्हाईट, टेस्टिमोनिज फॉर द चर्च, व्हॉल्युम १, पान ३४१

**चर्चेसाठी प्रश्‍न**:

`“सैतानाचे कायदेशीर गुलाम” याचा अर्थ काय? याचा अर्थ हा आहे का की सैतान लोकांबरोबर त्याला जे हवे ते करु शकतो? जर नाही, तर का नाही? वैश्‍विक संघर्षामधील “कराराचे नियम” याबरोबर हे कसे संबंधित आहे?`

`वैश्‍विक संघर्षामध्ये देव सैतानास कोणतीही हद्द का मान्य करतो, जरी ती केवळ तात्पुरती असली? देव सैतानाच्या दोषारोपांना कसे उत्तर देण्याचा प्रयत्न करतो याविषयी हे आम्हांस काय सांगते?`

`जे कोणी, मग ते ख्रिस्ती का असेनात, सैतानाचे अस्तित्व प्रत्यक्षात नाकारतात, वैयक्तिक व्यक्ति म्हणून, त्यांना तुम्ही कसा प्रतिसाद देता? जरी आपण सैतानाचे अस्तित्व सिद्ध करु शकलो नाही, तरी असा काय पुरावा तुम्ही एकाद्या व्यक्तिला देऊ शकाल ज्याची फार मोठी फसवणूक झाली आहे ज्याद्वारे त्याला मदत मिळेल?`