---
title:  येशूची दया
date:   21/01/2025
---

जुन्या कराराप्रमाणे नवीन करारामध्ये देखील अशाच प्रकारचे कल्पनाचित्र देवाची दया दाखविण्यासाठी वापरण्यात आले आहे. पौल पित्याचा उल्लेख “करुणाकर पिता व सर्व सांत्वनदाता देव” असा करतो (२ करिंथ १:३). पुढे, इफिस २:४ मध्ये पौल स्पष्ट करतो की देव “दयाघन आहे” आणि मानवाचे तारण केले “कारण त्याने आपल्यावरील स्वत:च्या परमप्रेमामुळे आपणाला जीवंत केले.”

वेगवेगळ्या दाखल्यांमध्ये, ख्रिस्ताने स्वत: वारंवार कळवळा या शब्दाचा वापर केला आहे, पित्याची दया दाखविण्यासाठी आतडी पिळवटून टाकणारी भावना (मत्तय १८:२७, लूक १०:३३, लूक १५:२०). जी सारखीच भाषा दैवी दया जुन्या करारांत आणि नवीन करारांत दाखविण्यात आली आहे तीच शुभवर्तमानामध्ये देखील जे दु:खात आहेत त्यांना येशूचा दयाळू प्रतिसाद दाखविण्यासाठी करण्यात आला आहे.

`मत्तय ९:३६, मत्तय १४:१४, मार्क १:४१, मार्क ६:३४, आणि लूक ७:१३ वाचा. मत्तय २३:३७ देखील पाहा. लोकांच्या वाईट स्थितीमुळे ख्रिस्ताला त्यांचा कळवळा आला यावर ही वचनें कसा प्रकाश टाकतात?`

शुभवर्तमानामध्ये पुन्हा न् पुन्हा, जे लोक दु:खांत आणि गरजवंत आहेत त्यांच्याकडे पाहून ख्रिस्ताला त्यांचा कळवळा आला असे म्हटले आहे. आणि त्याला केवळ दयाच आली नाही, तर त्याने लोकाच्या गरजा भागविल्या.

आणि होय, येशूने आपल्या लोकांवर विलाप केला. आपण कदाचित् डोळ्यांत आलेल्या अश्रूंकडे पाहात असता जेव्हा तो नगराकडे पाहात होता कल्पना करा - “जशी कोंबडी आपली पिलें पंखांखाली एकवटते त्याप्रकारे तुझ्या मुलांबाळांना एकवटावयाची कितीदा माझी इच्छा होती, पण तुमची इच्छा नव्हती!” (मत्तय २३:३७). येथे, आपण ख्रिस्ताचा विलाप पाहातो जो संपूर्ण जुन्या करारांमध्ये देवाचा विलाप पाहावयास मिळतो जो ख्रिस्ताच्या विलापाबरोबर तंतोतंत जुळतो. खरे पाहाता, पुष्कळ बायबल विद्वान याची नोंद घेतात की पक्ष्याचे कल्पना चित्र जे आपल्या पिलांची काळजी घेतात हे कल्पना चित्र मध्य-पूर्वेत दैवीपणासाठी वापरण्यात येतो. येथे, पुष्कळजण कल्पना चित्राचा अप्रत्यक्ष उल्लेख करतात जसे अनुवाद ३२:११ मध्ये आहे, जसे देव पक्षी आहे व पिलांवर पांखर घालतो, संरक्षण करतो व पिलांची काळजी घेतो.

देवाची महान दयाळू प्रीति जी आमच्यासाठी आहे ती केवळ स्वत: येशूची आहे, दुसरी कोणतीही नाही - ज्याने प्रीतिचे अंतिम उदाहरण म्हणून स्वत:स आमच्यासाठी दिले. तरीही, ख्रिस्त देवाची केवळ परिपूर्ण प्रतिमाच नाही. तर तो मानवजातीचा परिपूर्ण आदर्श आहे. आपण आपले जीवन ख्रिस्ताच्या जीवनाप्रमाणे कसे आदर्श करावे, आमची दृष्टि इतरांच्या गरजांवर लावावी, आणि तसेच केवळ देवाची प्रीतिच न गाजविता ती वेगवगळ्याप्रकारे दाखवावी?