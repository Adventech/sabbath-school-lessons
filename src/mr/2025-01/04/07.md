---
title:  अधिक विचार
date:   24/01/2025
---

एलन जी. व्हाईट यांचे, “द बियाटिट्यूडस्”, पानें ६-४४, इन थॉटस् फ्रॉम द माऊंट ऑफ ब्लेसिंग, वाचा.

“ज्या कोणाला त्यांच्या खोलवर आत्म्याच्या दरिद्रतेची जाणीव आहे, ज्यांना वाटते की त्यांच्यामध्ये चांगले असे काही नाही, त्यांना येशूकडे पाहाण्याद्वारे धार्मिकता व सामर्थ्य मिळेल. तो म्हणतो, ‘अहो कष्टी व भाराक्रांत जनहो, तुम्ही सर्व मजकडे या.’ मत्तय ११:२८. तो तुमची दरिद्रता त्याच्या कृपेच्या श्रीमंतीने बदलतो. आपण देवाच्या प्रीतिच्या योग्य नाही, परंतु ख्रिस्त, आमची खात्री आहे, तो योग्य आहे आणि जे कोणी त्याच्याकडे येतात त्या सर्वांचे तारण करण्यासाठी तो विपुलपणे सक्षम आहे. तुमचा भूतकाळांतील अनुभव काहीही असो, तुमची वर्तमानकाळातील परिस्थिती कितीही निराशाजनक असो, जर तुम्ही जसे आहांत तसे येशूकडे येता, अशक्त, आशाहीन आणि निराश, आमचा कनवाळू तारणारा अगदी पुढे येऊन तुम्हांला भेटेल आणि आपल्या प्रीतिचे हात पसरुन कवटाळील व आपला धार्मिकतेचा झगा घालील. तो आपल्याला पित्यासमोर आपल्या स्वत:च्या शीलाच्या शुभ्र पोषाखात सादर करील. तो आपल्यातर्फे देवासमोर विनवणी करील, तो म्हणेल: मी पाप्याची जागा घेतली आहे. या बहकून गेलेल्या लेकराकडे पाहू नका, परंतु मजकडे पाहा. सैतान आमच्या विरुद्ध मोठ्याने ओरडून आम्हांला पापाचा दोष देऊन विनवणी करतो काय आणि आम्ही त्याची शिकार आहोत असा दावा करतो, परंतु ख्रिस्ताचे रक्त महान सामर्थ्याने विनवणी करते.” - एलन जी. व्हाईट, थॉटस् फ्रॉम द माऊंट ऑफ ब्लेसिंग, पाने ८,९.

**चर्चेसाठी प्रश्‍न**:

`वरील दिलेल्या प्रेरणेकडे पाहा ती काय म्हणते, येशूचा धन्यवाद करा, आपणास कसे पित्यासमोर सादर करण्यात आले. “त्याने आपणास आपल्या स्वत:च्या शीलाच्या शुभ्र पोषाखांत पित्यासमोर सादर केले.” आमच्या चुका आणि अशक्तपणात आपण कितीतरी वेळेस निराश होतो किंवा कितीतरी वेळेस आपण ती प्रीति जी देवाने आमच्यावर ओतली आहे ती इतरांवर प्रकाशत नाही, आपण नेहमी त्या अद्भुत बातमीकडे का परत यावे की पित्याने आमचा स्वीकार केला आहे कारण येशूने आम्हांस “आपल्या स्वत:च्या शीलाच्या शुभ्र पोषाखांत पित्याला सादर केले आहे?”`

`कल्पना करा की त्या मातेला कसे वाटेल असे, जेथे दोन स्त्रियांना एकाच बाळावर हक्क सांगणार्‍यांना शलमोन राजासमोर आणण्यात आले. १ राजे ३:२६ मध्ये भावनात्मक भाषेचे केलेले वर्णन यावर पुन्हा विचार करा. होशेय ११:८ मध्ये, त्याच्या लोकांसाठी देवाच्या भावनांचे वर्णन करण्यासाठी त्याच प्रकारची भाषा वापरण्यावर हे कसा प्रकाश टाकते?`

`संपूर्ण शुभवर्तमानांमध्ये, आपण पाहिले आहे की लोकांच्या गरजा पाहून येशूला पुष्कळ वेळेस कळवळा आला आणि त्याने काय केले? त्याने अशापकारे कृती केली की ज्यामुळे लोकांच्या गरजा भागविल्या गेल्या. असे काय प्रत्यक्ष मार्ग आहेत की तुम्ही एक व्यक्ति म्हणून किंवा एक क्लास म्हणून, त्यांच्या गरजा भागवा ज्यांना समाधान देण्याची गरज आहे?`