---
title:  तुमच्या कल्पनेपेक्षा अधिक मोलवान
date:   12/01/2025
---

ज्याप्रमाणे आपण आधीच्या धड्यामध्ये पाहिले आहे की, असा कोणीही नाही - अगदी सर्वांत वाईट पापी किंवा अगदी वाईट दुष्टाई करणारा - ज्याच्यावर देवाची प्रीति नाही आणि कारण देव लोकांची आपल्या कल्पनेपेक्षा अधिक किंमत करतो, पापांमुळे त्याला दु:ख होते कारण तो आपल्यावर प्रेम करतो व त्याला ठाऊक आहे की पाप आम्हांस काय करते.

`लुक १५:११-३२ वाचा. उधळ्या पुत्राचा दाखला देवाची दया आणि प्रीति याविषयी काय प्रकट करतो? तो त्यांच्यासाठी कोणता इशारा देतो, जसे दुसरा मुलगा, जो घरी होता?`

या गोष्टीमध्ये येशू सांगतो, या मनुष्याच्या पुत्राने आधीच आपला संपत्तिचा वाटा मागितला, अगदी प्रभावीपणे त्याने आपल्या पित्याला व पित्याच्या घराण्याला नाकारले. नंतर उधळ्या पुत्र आपली संपत्ति उधळण्यासाठी गेला आणि लवकरच गरीबी आणि भुकेने व्याकुळ झाला, डुकरांनी खाल्लेल्यातून उरलेले तो खात होता. जेव्हा त्याला याची जाणीव झाली की त्याच्या पित्याच्या घरातील दासांना देखील खावयास पुरेसे अन्न आहे, त्याने घरी परतण्याचा निर्णय घेतला याच आशेने की तो तेथे दासाचे काम करील.

नंतर काय घडते ते जोरदार आहे. काही पालक अशा पुत्राला घरी परतल्यानंतर घालवून देतील. “तू आपला वाटा घेऊन माझे घर सोडून गेलास. आता तुला येथे घर नाही.” ते तर्कशुद्ध आहे, पटण्यासारखे (वाजवी), व अशी वृत्ती असणे असे आहे, असे नाही काय? काही मानवी आई-वडीलांच्या नजरेत, त्यांचा मुलगा इतका दूर गेला आहे की त्याला परत घरात स्वीकारणे कठीण आहे, विशेषत: एक पुत्र म्हणून.

परंतु, दाखल्यामध्ये पिता (देव स्वत: प्रतिनिधित्व करतो) अशाप्रकारे प्रतिसाद देत नाही. तर, “तो दूर आहे इतक्यांत त्याच्या बापाने त्याला पाहिजे आणि कळवळा येऊन तो धावत गेला; त्याने त्याच्या गळ्यांत मिठी घातली व त्याचे पुष्कळ मुके घेतले” (लूक १५:२०). जरी त्याला अशा स्थितीत घराच्या घरधन्याने जाऊन भेटणे अगदीच हीन दर्जाचे मानले जात असे, पिता आपल्या मोठ्या कळवळ्याने आपल्या पुत्रास भेटण्यास पळत गेला आणि, अधिक आश्‍चर्यकारक म्हणजे, त्याच्या घराण्यात पुन्हा त्याला प्रस्थापित केले, एवढेच नव्हे तर त्याच्यातर्फे मेजवानी देण्यात आली, हे हेच दर्शविते की देवाची बहकून गेलेल्या प्रत्येक व्यक्तिसाठी किती महान दया आहे आणि एक जरी व्यक्ति घरी परत आली तर त्याला आनंद होतो. देवाचे किती महान चित्र!

`दुसर्‍या मुलाची प्रतिक्रिया मनोरंजक आहे. ही प्रीतिक्रिया इतकी मानवी प्रतिक्रिया का आहे, प्रामाणिकपणाच्या आधारावर आणि इतकी समंजस? या गोष्टीचा हा भाग मानवाचे प्रामाणिकपणाबद्दल विचार आम्हांस काय शिकविते जेव्हा ते शुभवर्तमान किंवा आमच्यासाठी देवाची प्रीति याची खोली पकडू शकत नाही?`