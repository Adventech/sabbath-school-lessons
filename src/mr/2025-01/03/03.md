---
title:  हर्षाने उल्हासित होणे
date:   13/01/2025
---

आमच्यासाठी कल्पना करणे फारच कठीण आहे, देव प्रत्येक व्यक्तिस मोजता न येणार्‍या किंमतीचे समजतो आणि म्हणूनच त्याला एका व्यक्तिच्याही तारणात आनंद होतो.

`सफन्या ३:१७ वाचा. हे वचन उधळ्या पुत्राच्या दाखल्यावर कसे प्रकाश टाकते?`

सफन्या ३:१७ जोर देऊन त्याच्या तारण पावलेल्या लोकांवर देवाचा आनंद प्रदर्शित करतो. आनंद व उल्लास याविषयी इब्री भाषेमध्ये प्रत्येक शब्द या एका वचनामध्ये बांधला गेला आहे, त्याच्या तारण पावलेल्या लोकांवर देवाचा वर्णनात्मक आनंद. हे जवळजवळ इतर कुठल्याही शब्दापेक्षा देवाच्या आनंदाचे त्या दिवशी व्याप्तीचे वर्णन करण्यास पुरेसा होईल.

लक्ष द्या, या वचनाप्रमाणे देव कोठे आहे - आपल्या “लोकांमध्ये” आहे. प्रीतिच्या संबंधातून येणारा सलोखा (समेट) देवाच्या ताबडतोब येणार्‍या अस्तित्वांमधून येतो. पित्याप्रमाणे - जेव्हा त्याने पुत्राला दूरवर आहे तोच पाहिले, तो धावत येतो - येथे देव आपल्या लोकांमध्ये आहे.

यशया ६२:४ मध्ये, अशाच प्रकारची कल्पना, लग्नाच्या सारखेपणात दिसते. यशया ६२:४ प्रमाणे, देवाच्या लोकांना “हे फसीबा” म्हणतील, याचा अर्थ “माझा आनंद तिच्यात आहे,” आणि तुझ्या भूमीला “बऊल” म्हणतील, ज्याचा अर्थ “विवाहीत” का? कारण, वचन म्हणते, “परमेश्‍वर तुझ्यात आनंद करतो, आणि तुझी भूमी विवाहीत असेल.” देवाच्या आनंदाचे सर्वोच्च टोक हे पुर्नस्थापनेच्या दिवसासाठी आरक्षित करण्यात आले आहे, जेव्हा तो आपल्या लोकांना भेटेल आणि आमच्यावर आनंद करील, जसे पित्याने आपल्या उधळ्या पुत्रावर आनंद केला.

`इफिस ५:२५-२८ वाचा. आपण कोणत्या प्रकारची प्रीति प्रदर्शित करावी याविषयी हे काय म्हणते?`

हा उतारा नवर्‍यांना त्यांच्या पत्नीवर प्रीति करण्यास सांगतो. “जशी ख्रिस्ताने मंडळीवर प्रीति केली आणि स्वत:चे तिच्यासाठी अर्पण केले,” आणि आपापल्या बायकोला आपले शरीर असे मानून तिजवर प्रीति करावी” (इफिस ५:२५,२८). ही वचनें केवळ पतिचे आपल्या पत्नीसाठी नि:स्वार्थी आणि त्यागाची प्रीतिच अधोरेखित करीत नाही तर हे देखील दाखविते की ख्रिस्त स्वत: त्याच्या लोकांवर (मंडळी) प्रीति करतो तो त्याचा स्वत:चा भाग आहे.