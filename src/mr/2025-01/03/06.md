---
title:  योग्य हेतु (ध्येय)
date:   16/01/2025
---

देवाच्या दया आणि मध्यस्थीच्या छत्रीखाली, देवाला त्याच्या प्रीतिच्या लहान सकारात्मक प्रतिसादामध्ये आनंद मिळतो. त्या एकाद्वारे जो एकमेव प्रीतिच्या योग्य आहे आणि तो स्वत: परिपूर्ण धार्मिक (पवित्र) आहे, आमच्यापैकी प्रत्येकजण धार्मिक गणला जातो आणि त्याची देवाच्या प्रियजनांमध्ये गणना होते जे त्याच्याबरोबर सार्वकालिकतेच्या परिपूर्ण प्रीतिमध्ये जगतात. ही तारणाची महान आशा आहे, ज्यामध्ये ख्रिस्ताचा आमच्यासाठी स्वर्गांतील कार्याचा समावेश आहे.

परंतु, कदाचित तुम्हांला आश्‍चर्य वाटेल, यामध्ये माझा देखील समावेश आहे का? मी चांगला नसलो तर काय? जर मला भीति वाटत असेल की माझ्या ठायी पुरेसा विश्‍वास नाही?

`मार्क ९:१७-२९ वाचा. या गोष्टीत असलेल्या मनुष्याला देवाने कसा प्रतिसाद दिला?`

शिष्यांना भूत काढता आले नाही; सर्व आशा मावळल्यासारखी दिसली. परंतु येशूने येऊन पित्याला सांगितले, “माझ्याने करवेल! विश्‍वास धरणार्‍याला सर्व काही साध्य आहे” (मार्क ९:२३). तेव्हाच मुलाचा बाप (डोळ्यात आसवे आणून) मोठ्याने म्हणाला, मी विश्‍वास धरितो; माझा अविश्‍वास काढून टाकण्यास मला सहाय्य करा!” (मार्क ९:२४).

लक्षात घ्या, की येशू त्या मनुष्याला म्हणाला नाही की “तुझा विश्‍वास अधिक वाढल्यानंतर मग माझ्याकडे परत ये.” या ऐवजी त्याचा आक्रोश, “माझा अविश्‍वास काढून टाकण्यास मला सहाय्य करा,” हे एवढे पुरेसे होते.

विश्‍वासावांचून त्याला संतोषविणे अशक्य आहे (इब्री ११:६), आणि तरीही येशू. लहान विश्‍वासाचा स्वीकार करतो आणि विश्‍वासाद्वारे (ख्रिस्ताच्या मध्यस्थीद्वारे), आपण त्यास आनंद देणारे होतो. विश्‍वासाद्वारे आणि कारण ख्रिस्ताच्या आमच्यातर्फे कार्याद्वारे आपण त्या मार्गाने ज्याने त्याला आनंद होतो त्याने प्रतिसाद देऊ शकतो, तसेच जसे मानवी पिता आनंदीत होतो जेव्हा त्याचा मुलगा त्याच्यासाठी एक बक्षीस आणतो नाहीतर त्याला काही किंमत नसते.

म्हणून, आपण पौलाचा सल्ला मानू या आणि त्यास आपले ध्येय बनवू या “देवाला संतुष्ट करावे” (२ करिंथ ५:९,१० याची कलस्सै १:१०, १ थेस्सल ४:१, इब्री ११:५ बरोबर तुलना करा). आणि आपण देवाला सांगावे की आमची जी आवड आहे त्यात परिवर्तन करावे व आम्ही ज्यांच्यावर प्रीति करतो त्यांच्यासारखी आमची आवड उत्तम करावी आणि आमच्या प्रीतिचा विस्तार करावा की ती इतरापर्यंत पोहचेल. “ममतेने एकमेकांवर बंधु प्रीति करणारे; आदर-सत्कार करण्यात एकमेकांमध्ये पुढाकार घेणारे; आस्थेविषयी मंद नसणारे; आत्म्यांत उत्सुक, प्रभूची सेवा करणारे; आशेने हर्षित; संकटांत सहनशील; प्रार्थनेत तत्पर; पवित्र जनांच्या गरजा भागविणारे; आथित्य करण्यात तत्पर; असे व्हा.” (रोम १२:१०-१३).

`जर देव ख्रिस्ताद्वारे आमचा स्वीकार करतो, तर आपण इतरांना किती अधिक प्रमाणात स्वीकारावे? तुमच्या शेजार्‍यावर स्वत:सारखी प्रीति करा ही आज्ञा (लेवीय १९:१८, मत्तय २२:३९) आणि लोकांबरोबर वर्तन करण्याचा सुवर्ण नियम जसे तुम्हांला वाटते की लोकांनी तुमच्याबरोबर वर्तन करावे या कल्पनेवर काय प्रकाश टाकते?`