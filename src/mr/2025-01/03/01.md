---
title:  देवाला आवडण्यासारखे
date:   11/01/2025
---

### ह्या आठवड्याकरिता अभ्यास

लूक १५::११-३२, सफन्या ३:१७, इफिस ५:२५-२८, यशया ४३:४, रोम ८:१, मार्क ९:१७-२९

> <p>सुवर्णवचन</p>
> “परमेश्‍वर तुझा देव, सहाय्य करणार्‍या वीरासारखा तुझ्या ठायी आहे; तो तुजविषयी आनंदोत्सव करील; त्याचे प्रेम स्थिर राहिल, तुजविषयी त्याला उल्लास वाटून तो गाईल” (सफन्या ३:१७).

पुढील दृश्याची कल्पना करा: एक पाच वर्षांचा मुलगा आपल्या पित्याकडे येतो, त्याच्या हातात फादर्स-डे साठी एक कसे तरी बांधलेली भेटवस्तु होती. अति उत्साहाने त्याने ती भेटवस्तु आपल्या पित्याला दिली.

वडील काय म्हणाले कल्पना करा, “मुला, मला तुझ्या भेटवस्तुची पर्वा नाही. सरतेशेवटी, असे काही नाही की जे तू मला देऊ शकशील ते मला आनंद देईल. जे काही तू मला देशील, ते मी स्वत:साठी घेऊ शकतो, आणि जे काही तू मला देशील ते माझ्या पैशाने विकत घेतले असेल किंवा त्या वस्तुपासून बनविले असेल ज्याच्यासाठी मी पैसे खर्च केले आहेत. म्हणून, तुझी भेटवस्तु ठेव. मला त्याची गरज नाही किंवा मला ती नको आहे, परंतु मी तुझ्यावर प्रेम करतो.

ओह!

या पित्याच्या प्रतिक्रियेविषयी तुम्हांला काय वाटते? शब्द जसे हृदयहीन, थंड आणि भावना नसलेल्या मनात येतात. याप्रकारे देव आपणास प्रतिसाद देतो काय? खरोखर आपण देवाला आनंद देणारे आहोत काय? याची कल्पना करणे फारच कठीण आहे, जरी आपण पतन पावलेले, पापाने भ्रष्ट झालेले आणि जरी आपण दुष्टाईकडे कल असलेले असलो - होय, आपण देवाला आनंद देणारे असू शकतो! दुसर्‍या शब्दांत, आपण जी देणगी आणतो किंवा देव आपल्याकडे पाहात नाही, त्या पित्याच्या वृत्तीप्रमाणे. याउलट आपण देवाला आनंद देणारे होऊ शकतो, पण केवळ ख्रिस्ताद्वारे.