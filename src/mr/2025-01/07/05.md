---
title:  स्वच्छेने केलेला बचाव (संरक्षण)
date:   12/02/2025
---

देवाचे मार्ग व विचार याविषयी आपणास काहीही समजत नसले, तरी पवित्रशास्त्र काही गोष्टी प्रकट करते. ज्या दुष्टाईची समस्या सोडविण्यासाठी मदत करतात. दुष्टाईची तात्विक समस्या सोडविण्यासाठी एक मार्ग आहे व त्याला स्वच्छेने केलेला बचाव म्हटले आहे.

स्वेच्छेचा बचाव असा दृष्टिकोण आहे की हा मानवाला दिलेल्या स्वतंत्र निवडीच्या गैरवापराचा परिणाम आहे. मग, दुष्टाईसाठी देवाला दोष देता येत नाही, कारण दुष्टाई हा त्याचा परिणाम आहे जी स्वतंत्र निवड देवाने चांगल्या कारणासाठी मनुष्याला दिली होती त्याचा गैरवापर आहे. तथापि, देवाने अशी स्वतंत्र निवड का दिली? या बाबतीत, सी.एस. लेविस यांनी एकदा लिहिले “स्वतंत्र निवड, जरी ती दुष्टाईस शक्य करते, तरी ती अशी एक गोष्ट आहे जी कुठल्याही प्रकारची प्रीति किंवा चांगुलपणा किंवा आनंद यास शक्य करते. यंत्रवत जग - मानव प्राणी जे यंत्राप्रमाणे काम करतात - त्यांची निर्मिती करणे वास्तविकपणे योग्य नाही. जो आनंद देव आपल्या उच्च निर्मितीसाठी आकारास देतो तो आनंद म्हणजे स्वतंत्र असणे, स्वंयस्फूर्तपणे त्याच्याशी जोडले जाणे व एकमेकांशी जोडले जाणे... आणि कारण त्यांनी स्वतंत्र असावे.” - मियर ख्रिश्‍चानिटी (न्यूयॉर्क: मॅकमिलन, १९६०), पान ५२.

`उत्पत्ति २:१६,१७ वाचा. ही वचनें कशी आदाम आणि हवेला दिलेले नैतिक स्वातंत्र्य प्रदर्शित करते?`

त्यांना आज्ञा का दिली जोपर्यंत त्यांच्याकडे सुरवातीला स्वतंत्र निर्णय होता? आदाम आणि हवेने मनाई केलेले फळ खाल्ले, आणि तेव्हापासून आमचा ग्रह दुष्टाईने भरुन गेला. उत्पत्ति ४ मध्ये, पतन पावल्यानंतरचा पुढील अध्याय, पापाचे भयंकर परिणाम हाबेलाचा त्याच्या भावाने केलेल्या खूनात दिसतात. पतनाचे कथन दाखविते की आदाम आणि हवेच्या गैरवापराने कसे पाप आणि दुष्टाई आपल्या ग्रहाच्या इतिहासामध्ये आली.

सर्व पवित्रशास्त्रामध्ये, आपण स्वतंत्र नैतिक इच्छेची सत्यता पाहातो. (अनुवाद ७:१२,१३; यहोशवा २४:१४,१५; स्तोत्र ८१:११-१४; आणि यशया ६६:४ पाहा.) आमच्या आयुष्याच्या प्रत्येक दिवशी, एका किंवा दुसर्‍या क्षणाला आमच्या उत्पन्नकर्त्याने आम्हांला दिलेल्या स्वतंत्र निवडीचा उपयोग करीत असतो. स्वतंत्र इच्छेशिवाय आपणास मानवप्राणी म्हणून ओळखण्यात येणार नाही. आपण अधिक यंत्रासारखे असू किंवा बुद्धी नसलेल्या रोबोट सारखे.

सोनी कॉर्पोरेशनने एक रोबोट कुत्रा निर्माण केला त्याचे नाव ऐबो. तो आजारी पडत नव्हता, घाण होत नाही, दंश करीत नाही, त्याला इंजक्शनची गरज नाही आणि तो पंख टाकीत नाही. तर तुम्ही तुमचा रक्ता-मांसाचा कुत्राचा ऐबोसाठी व्यापार कराल काय? जर नाही, तर तुमची निवड तुम्हांला हे अधिक चांगल्याप्रकारे समजण्यासाठी की देवाने आम्हांला त्याला हवे तसे का उत्पन्न केले, स्वतंत्र निवड करण्याची बुद्धी देऊन - आणि धोका पत्करुन?