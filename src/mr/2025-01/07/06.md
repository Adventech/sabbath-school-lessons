---
title:  प्रीति आणि दुष्टाई
date:   13/02/2025
---

देवाने मनुष्य प्राण्यांना स्वतंत्रपणे निवड करण्याची बुद्धि दिली कारण ते प्रीतिसाठी गरजेचे आहे; या स्वतंत्र निर्णयाचा गैरवापर हे दुष्टाईचे कारण आहे. पुन्हा, अनेक प्रश्‍न तसेच राहातात. देव दुष्टाईस मान्यता देतो (काही काळांकरिता), त्याचवेळी तीव्र भावनेने त्याचा तिरस्कार करुन, कारण त्याची शक्यता वगळणे म्हणजे प्रीतिस वगळणे, आणि ते पूर्ण पिकण्यापूर्वी त्याचा नाश करणे म्हणजे प्रीतिसाठी असलेल्या विश्‍वासाच्या गरजेस हानि पोंहचविणे आहे.

“देवाच्या चुकीच्या समजाद्वारे पृथ्वी अंधकारमय होती. यासाठी की दु:खी छाया प्रकाशित होईल, यासाठी की जगाला परत देवाकडे आणले जाईल, सैतानाची फसवणुकीची शक्ति तोडण्यात येणार होती. हे जबरदस्तीने करता येणार नव्हते. जबरदस्ती करणे हे देवाच्या शासनाच्या तत्त्वाविरुद्ध होते; प्रीतिची सेवा असावी अशीच त्याची इच्छा होती; आणि प्रीतिला कधीच आज्ञा देता येत नाही; ती जबरदस्तीने किंवा अधिकाराने कधीच जिंकता येत नाही. केवळ प्रीतिद्वारेच प्रीति जागृत केली जाते. देवाला समजणे म्हणजे त्याच्यावर प्रीति करणे; सैतानाविरुद्ध त्याचे शील प्रकट करणे आहे.” - एलन जी. व्हाईट, द डिसाएर ऑफ एजस्, पान २२.

स्वतंत्र इच्छेशिवाय, प्रीति नाही आणि जर देव प्रीति आहे, तर मग हे स्पष्ट दिसते की देवाला प्रीति रद्द करणे हा खरोखर पर्याय असू शकत नाही किंवा प्रीतिच्या अस्तित्वासाठी स्वातंत्र्याची गरज आहे. जर समजा एकाद्याला किंवा आपल्याला सुरवातीपासून शेवट ठाऊक आहे, जसे देवाला आहे, तर त्याने आम्हांस आमच्या स्वातंत्र्यापासून मुक्त करावे अशी आमची इच्छा नसती. सरते शेवटी, कोणाला प्रीतीहीन विश्‍वात राहाण्यास आवडले असते?

`रोम ८:१८ आणि प्रकटी २१:३,४ वाचा. ही वचनें कशी आपणास विश्‍वास देतात की आपण देवाच्या चांगुलपणात विश्‍वास ठेवावा, जरी आपल्या जगामध्ये इतकी दुष्टाई आहे?`

जरी आपण अंधकारातून जेव्हा पाहू शकत नाही, देव सुरवातीपासून शेवट पाहातो. जे सर्व आपला विश्‍वास येशूमध्ये टाकतात त्यांना अभिवचन दिलेले सार्वकालिक सुख तो पाहातो. रोम ८:१८ प्रमाणे, “तर मग आपल्यासाठी जे गौरव प्रकट होणार आहे त्याच्यापुढे सांप्रत काळाची दु:खे काहीच नाहीत असे मी मानितो.” आमच्याकडे या आश्‍चर्यकारक अभिवचनावर खात्री ठेवण्यास विश्‍वास आणि भरवसा आहे काय?

तसेच, इतके पवित्र इतकी पायाभूत, प्रीति होती, आणि त्या प्रीतिमध्ये असलेले स्वातंत्र्य, अधिक श्रेयकर असे की आपल्यासाठी नाकारले जाईल, येशूला ठाऊक होते की ते त्याला क्रूसाकडे पाठवील, जेथे त्याला फारच यातना होतील. तरीही, त्याने हे स्वातंत्र्य आम्हांस दिले, हे ठाऊक असताना की याची त्याला किती किंमत मोजावी लागेल. अशा प्रकारचा इतका महत्त्वाचा विचार आपण आपल्यासमोर नेहमी का ठेवावा?

`हा मुद्दा लक्षात ठेवणे की कसे देव आपण स्वतंत्र निवड देतो जी आपणास हा विचार करण्यापासून सुरक्षित ठेवण्यास मदत करते की जे सर्वकाही घडते ती देवाची इच्छा आहे?`