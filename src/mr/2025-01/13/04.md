---
title:  नियमशास्त्र आणि कृपा
date:   25/03/2025
---

ज्याप्रमाणे आम्ही पाहिले आहे, नियमशास्त्र आणि कृपा एकमेकांच्या विरुद्ध नाही. त्याऐवजी, ते प्रीति आणि देवाचा न्याय याप्रमाणे वेगळे कार्य करतात. नियमशास्त्र आणि कृपा यामधील तीव्र विरोधाने पुरातन इस्राएलांना गोंधळांत टाकले असते, ज्यांनी पाहिले की देवाचे नियमशास्त्र देणे हेच देवाच्या कृपेचे महान प्रदर्शन होते. त्याचवेळी सभोवतालच्या राष्ट्रांचे देव अस्थिर आणि पूर्णपणे भाकीत करता न येणारे असे होते, जे लोकांना मार्गाशिवाय सोडीत होते हे ठाऊक असण्यासाठी की “देवांची” इच्छा काय आहे आणि त्यांना कशांत आनंद मिळतो, बायबलचा देव त्याच्या लोकांना स्पष्टपणे सूचना देतो की त्याला कशांत आनंद मिळेल, आणि त्याला ज्यात आनंद मिळतो तेच शेवटी त्याच्या सर्व लोकांसाठी चांगले आहे, वैयक्तिकरितीने आणि सामुदायिकरीतीने, तरीही, नियमशास्त्र आम्हांस पापापासून वाचवू शकत नाही किंवा मानवाचे हृदय बदलू शकत नाही. कारण आमचा जन्मजात पापीपणा, आपणास आध्यात्मिक हृदय परिवर्तनाची गरज आहे.

`यिर्मया ३१:३१-३४ वाचा. देवाचे आम्हांस नवीन हृदय देण्याच्या अभिवचनाविषयी हे आम्हांस काय शिकविते? याची तुलना योहान ३:१-२१ मधील निकदेमाला नवा जन्म याबद्दल येशूचे शब्द याबरोबर करा. (इब्री ८:१० पाहा).`

दहा आज्ञा देवाने स्वत: दगडांच्या पाट्यांवर कोरल्या होत्या. (निर्गम ३१:३८), परंतु आज्ञा देवाच्या लोकांच्या हृदयांवर लिहिणे गरजेचे होते (स्तोत्र ३७:३०,३१). आदर्शरितीने, देवाचे प्रीतिचे नियमशास्त्र आमच्यासाठी बाह्यरुप असू नये तर आमच्या शीलासाठी अंतर्गत असावे. केवळ देवच मानवी हृदयांवर आपल्या आज्ञा कोरु शकतो, आणि त्याने त्याच्या कराराच्या लोकांसाठी हे करण्याचे अभिवचन दिले आहे (इब्री ८:१० पाहा).

आपण स्वत:चे आज्ञा पालनाद्वारे तारण करु शकत नाही. तर कृपेद्वारे विश्‍वासाने आपले तारण होते, आमच्या स्वत:मुळे नव्हे तर देवाची देणगी म्हणून (इफिस २:८). आपण यासाठी आज्ञा पाळीत नाही की आमचे तारण व्हावे; आपण यासाठी आज्ञा पाळीत नाही की आमच्यावर प्रीति करण्यात यावी तर आपणावर प्रीति करण्यात आली आहे, आणि म्हणून आपण देवावर व इतरांवर प्रीति करण्याची इच्छा बाळगतो (योहान १४:१५ पाहा.)

त्याचवेळी, नियमशास्त्र आम्हांस आपली पापें दाखविते (याकोब १:२२-२५, रोम ३:२०, रोम ७:७), आपणास आमच्या तारणार्‍याची गरज दाखविते (गलती ३:२२-२४), आम्हांस जीवनाच्या उत्तम मार्गांत मार्गदर्शन करते, आणि देवाचे प्रीतिचे शील प्रकट करते.

`न्यायनिवाड्यामध्ये तुमची आशा काय आहे? हे तुमचे परिश्रम आणि विश्वासू आज्ञापालन आहे किंवा ही ख्रिस्ताची धार्मिकता आहे, जी तुम्हांवर पाखर घालते? देवाच्या नियमशास्त्राचे कार्य याविषयी तुमचे उत्तर काय सांगते याबाबत की ते कार्य करू शकते किंवा करू शकत नाही?`