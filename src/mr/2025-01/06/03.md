---
title:  देव पूर्णपणे चांगला व धार्मिक (पवित्र) आहे
date:   03/02/2025
---

देव उगीचच न्यायावर प्रीति करतो असा दावा करणारा नाही आणि लोकांना प्रीति करण्यासाठी व न्याय करण्यासाठी बोलाविणारा नाही, परंतु देव स्वतः हे गुण परिपूर्णपणे व स्थिरपणे प्रकट करतो. पवित्रशास्त्र शिकविते की देव पूर्णपणे पवित्र, विश्‍वासू, धार्मिक आणि प्रेमळ आहे. देव केवळ आणि नेहमीच जे प्रेमळ, पवित्र आणि न्याय्य आहे ते करतो. तो कधीच चूक करीत नाही.

`अनुवाद ३२:४ आणि स्तोत्र ९२:१५ वाचा. हे उतारें देवाचा विश्‍वासूपणा व पवित्रपणा याविषयी काय शिकवितात?`

हे आणि इतर पुष्कळ उतारें घोषित करतात की देव न्यायी व प्रेमळ आहे - “त्याच्या ठायी अधर्म मुळीच नाही” (स्तोत्र ९२:१५; याची स्तोत्र २५:८, स्तोत्र १२९:४ बरोबर तुलना करा). “तिच्यामध्ये परमेश्‍वर न्यायी आहे; तो काही अन्याय करीत नाही; रोज सकाळी तो आपला न्याय प्रकट करतो, चुकत नाही; अधार्मिकांस तर लाज कशी ती ठाऊक नाही” (सफन्या ३:५). जे अन्यायावर प्रीति करतात त्यांच्यावर व त्यांच्या विरूद्ध देवाचे शील थेट आहे.

सर्वांसाठी चांगले काय आहे हे देवाला ठाऊक आहे, आणि सर्वांना उत्तम मिळावे अशी त्याची इच्छा आहे, आणि ज्या सर्वांचा समावेश आहे त्यांच्याकरिता उत्तम आणण्यासाठी तो सतत कार्य करतो.

`स्तोत्र ९:७,८ आणि स्तोत्र १४५:९-१७ वाचा. ही वचनें देवाविषयी काय शिकवितात?`

बायबलचा देव “न्यायपर न्यायाधीश आहे” (स्तोत्र ७:११), आणि तो दुष्टाईची आवड धरणारा देव नाही (स्तोत्र ५:४). जसे १ योहान १:५ शिकविते, की “देव प्रकाश आहे, त्याच्या ठायी मुळीच अंधार नाही.” याकोब १:१३ प्रमाणे “देव खरोखर स्वतः कोणाला मोहात पाडीत नाही.” “दुष्टता तुझ्याने पाहवत नाही” हबक्कूक १:१३ बरोबर तुलना करा.

या सर्वांमध्ये देवाचा चांगुलपणा आणि वैभव गुंतागुंतीने जोडले गेले आहे. त्याचवेळी पुष्कळजण सत्ता एकवटतात, पण देव सर्व शक्तिमान आहे, परंतु तो आपली शक्ति केवळ अशाच मार्गांनी वापरतो जे न्याय व प्रेमळ आहेत. हा केवळ योगायोग नव्हे की जेव्हा मोशेने देवाला विचारले, “कृपा करून मला तुझे तेज दाखीव’, देवाने असा प्रतिसाद दिला “माझे सर्व सौंदर्य तुझ्यापुढे चालवीन” (निर्गम ३३:१८,१९).

इतका चांगला देव या जगांमध्ये इतक्या दुष्टाईस मान्यता का देतो? तुमच्या उत्तरावर वर्गांत चर्चा करा.