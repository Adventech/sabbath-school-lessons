---
title:  प्रीति आणि न्याय यांस धरून ठेवा
date:   06/02/2025
---

पवित्रशास्त्र सतत शिकविते की “तुझा देव परमेश्‍वरच देव आहे, तो सत्यवचनी देव आहे; जे त्याजवर प्रेम ठेवितात व त्याच्या आज्ञा पाळितात त्यांच्या हजारों पिढ्यांबरोबर तो आपला करार पाळून त्यांजवर दया करितो”’(अनुवाद ७:९). त्याचे चांगुलपणा व प्रीतिचे शील येशूने सर्वोच्चपणे क्रूसावर प्रदर्शित केले (रोम ३:२५,२६; रोम ५:८ पाहा).

स्तोत्र १००:५ प्रमाणे, “कारण परमेश्‍वर चांगला आहे; त्याची दया युगानयुग आणि त्याची सत्यता पिढ्यानपिढ्या टिकते;” स्तोत्र ८९:२ बरोबर तुलना करा). म्हणून देवावर विश्‍वास ठेवू शकतो; तो आपल्या लेकरांसाठी केवळ चांगल्या देणग्या देतो (याकोब १:१७; याची लूक ११:११-१३ बरोबर तुलना करा). खरे पाहिले असता, तो जे त्याचे शत्रु म्हणून उभे राहतात त्यांच्यावरही तो चांगल्या गोष्टींचा वर्षाव करतो.

`मत्तय ५:४३-४८ वाचा. देवाची अद्भुत प्रीति याविषयी हे काय शिकविते? येशूच्या या शिकवणीच्या प्रकाशात आपण इतरांबरोबर कशी कृती करावी?`

मत्तय ५ देवाच्या प्रीतिचे वर्णन परिपूर्ण प्रीति असे करते. अपरिपूर्ण प्रीति ही अशी प्रीति आहे जी केवळ तुमच्यावर प्रीति करतात त्यांच्यावरच प्रीति करतात. परंतु देव त्यांच्यावरही प्रीति करतो जे त्याचा तिरस्कार करतात, जरी ते त्याच्याविरुद्ध त्याचे शत्रु म्हणून उभे राहातात. त्याची प्रीति पूर्ण आहे आणि, म्हणून ती परिपूर्ण आहे.

जरी देवाची प्रीति आणि दया आपल्या वाजवी अपेक्षेपेक्षा फारच विस्तारीत आहे, ती कधीच त्याच्यावर ताबा मिळवीत नाही किंवा न्यायाच्या विरोधात जात नाही. याविरुद्ध, ती न्याय आणि दया यांस एकत्र आणते (स्तोत्र ८५:१०). त्याचप्रमाणे, बायबल आपणास बजावून सांगते की “तू आपल्या देवाकडे वळ; दया व न्याय यांचे पालन कर; आपल्या देवाची प्रतीक्षा करून राहा” (होशेय १२:६). दुसर्‍या आवृत्तीमध्ये असे लिहिले आहे, “प्रीति व न्याय यांस धरून राहा” (होशेय १२:६ लूक ११:४२ बरोबर तुलना करा).

शेवटी, देव स्वतः परिपूर्ण न्याय आणील. रोम २:५ शिकविते की त्याचा “पवित्र न्यायनिवाडा प्रकट करण्यात येईल.” अंततः, तारण झालेले गातील: “हे राष्ट्राधिपते, तुझे मार्ग नीतीचे व सत्य’ आहेत. ‘हे प्रभो, तुला कोण भिणार नाही?’ ‘तुझ्या नामाचा महिमा कोण करणार नाही?’ कारण ‘पवित्र’ असा काय तो तूच एक आहेस; आणि तुझी न्यायकृत्यें प्रकट झाली आहेत म्हणून ‘सर्व राष्ट्रें येऊन तुझ्यासमोर नमन करतील’, (प्रकटी १५:३,४; याची तुलना प्रकटी १९:१,२ बरोबर करा).

यशया २५:१ घोषणा करिते की “हे परमेश्‍वरा, तू माझा देव आहेस; मी तुझी थोरवी वर्णीन, तुझ्या नामाचे स्तवन करीन; कारण तू आश्‍चर्यकारक कृत्यें केली आहेत; तू आपले पुरातन संकल्प पूर्ण सत्वशीलतेने सिद्धीस नेले आहेत.” आपण वाईट परिस्थितीमध्ये ही, देवाची स्तुती करण्यास कसे शिकावे? कशाप्रकारे तुमचे जीवन देवाला वाहिलेले स्तुतीचे जीवन असावे जसे एकप्रकारे तुमच्या प्रभावाच्या वर्तुळात न्याय पुढे नेण्यास असावे?