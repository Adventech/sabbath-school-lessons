---
title:  पश्‍चात्ताप करणारा देव?
date:   05/02/2025
---

देव “पश्‍चात्ताप” करतो काय? जर असे आहे, तर मग याचा अर्थ काय? आपण पाहिले आहे की देवाचे शील कधीच बदलत नाही. तथापि, काही बायबलची वचनें देवाविषयी, “पश्‍चात्तापी” किंवा “सौम्य होणारा” असे म्हणतात. केवळ मानवांसाठी, पश्‍चात्तापामध्ये जाणीवेचा समावेश आहे की एकाद्याने काहीतरी चूक केेली आहे. तर मग, कसे, काही बायबलचे उतारें देव “पश्‍चात्तापी” आहे असे दाखवितात?

`निर्गम ३२:१४ वाचा आणि याची तुलना यिर्मया १८:४-१० बरोबर करा. देवाचे “सौम्य होणे” या वर्णनांचे तुम्ही काय कराल?`

ह्या आणि इतर अनेक उतार्‍यांमध्ये, देव न्यायनिवाड्याच्या बाबतीत सौम्य झाला आहे ज्यावेळेस लोकांनी पश्‍चात्ताप केला किंवा मध्यस्थी केली तेव्हा देवाने प्रतिसाद दिला असे वर्णन केले आहे. देव अभिवचन देतो की, जर लोक दुष्टाईपासून मागे वळतील, तर तो त्याने योजिलेल्या न्यायनिवाड्यापासून मागे फिरेल. मानवाच्या पश्‍चात्तापाच्या प्रतिसादामध्ये देवाचे न्यायनिवाडा आणण्यापासून मागे फिरणे हा संपूर्ण पवित्रशास्त्रामध्ये सामान्य विषय आहे.

`गणना २३:१९ आणि १ शमुवेल १५:२९ वाचा. देव “सौम्य होतो” किंवा “पश्‍चात्तापी होतो” याविषयी ही वचनें काय शिकवितात?`

हे उतारें स्पष्टपणे घोषित करतात की देव “त्यास पस्तावा व्हावा असा तो काही मानव नाही” (१ शमु. १५:२९) आणि “देव काही मनुष्य नाही की त्याने लबाडी करावी; तो काही मानवजात नाही की त्याने अनुताप करावा; तो बोलला तसे तो करावयाचा नाही काय?” (गणना २३:१९). इतर उतार्‍यांच्या प्रकाशांत वाचा की, ही वचनें याचा अर्थ असा घेऊ नये की देव कधीच “पस्तावा” करीत नाही, पण त्याऐवजी ते सत्य सांगतात की तो मानव करतात त्याप्रमाणे “पस्तावा” किंवा “पश्‍चात्ताप” करीत नाही. तथापि, देव नेहमीच त्याची अभिवचनें पाळतो, आणि मानवाच्या पश्‍चात्तापाच्या प्रतिसादामध्ये मार्ग बदलतो, तो हे नेहमी त्याच्या चांगुलपणाप्रमाणे आणि त्याच्या वचनाप्रमाणे करतो. पश्‍चात्तापाच्या प्रतिसादामध्ये देव न्यायनिवाड्याच्या बाबतीत सौम्य होतो, कारण त्याचे शील चांगले, धार्मिक (पवित्र), प्रेमळ, आणि दयाळू आहे.

`दैवी “सौम्यता” याचे बायबलमधील वर्णन याचे महत्त्व काय आहे? देवाच्या शीलाची निरंतरता याविषयी हे काय सांगते की देव खरेपणाने देवाण-घेवाण याच्या नातेसंबंधामध्ये प्रवेश करतो जो त्याला खरोखर फरक पाडतो?`