---
title:  प्रीति आणि न्याय
date:   02/02/2025
---

संपूर्ण बायबलमध्ये, प्रीति आणि न्याय एकत्रपणे जातात. खर्‍या प्रीतिसाठी न्यायाची गरज आहे, आणि खर्‍या न्यायाद्वारे शासन करणे आणि त्यांचे मिळणे केवळ प्रीतिमध्ये आहे. आपणास या दोन विचारांचा एकत्रपणे विचार करण्याची सवय नाही, परंतु याचे कारण म्हणजे प्रीति आणि न्याय दोन्ही यांना मानवतेने फारच विकृत केले आहे.

`स्तोत्र ३३:५, यशया ६१:८, यिर्मया ९:२४, स्तोत्र ८५:१० आणि स्तोत्र ८९:१४ वाचा. ही वचनें कशी देवाची न्यायावर असणारी आस्था यावर प्रकाश टाकतात?`

ही वचनें पूर्णपणे घोषित करतात की देवाला न्याय प्रिय आहे (स्तोत्र ३३:५, यशया ६१:८). पवित्रशास्त्रांमध्ये, प्रीति आणि न्याय यांची कल्पना पूर्णपणे जोडली गेली आहे. देवाची प्रीति आणि देवाची धार्मिकता एकत्रपणे जाते, आणि त्याला फार चिंता आहे की या जगांत धार्मिकता आणि न्याय असावा.

चांगल्या कारणासाठी, मग, संदेष्ट्यांनी सतत सर्व प्रकारच्या अन्यायाची निंदा केली आहे, त्यात अन्यायी आज्ञा, खोटी तागडी (वजन-मापें) आणि अन्याय आणि गरिबांवर व विधवांवर जुलूम किंवा जो कोणी यास बळी पडतो यांचा समावेश आहे. जरी लोक पुष्कळ प्रकारची दुष्टाई आणि अन्याय करतात, तेव्हा देवच केवळ एक आहे जो सतत “पृथ्वीमध्ये प्रीतिने - दया, न्यायनिवाडा आणि धार्मिकता आणतो” (यिर्मया ९:२४). याप्रमाणे, संपूर्ण पवित्रशास्त्रांत, जे देवाशी विश्‍वासू आहेत ते दैवी न्यायनिवाड्याची फार अपेक्षा करतात जी एक चांगली गोष्ट आहे कारण ती दुष्टाई करणार्‍यांवर व जुलूम करणार्‍यांवर शिक्षा आणते आणि ती अन्याय व जुलूम यांचे जे बळी आहेत त्यांच्यासाठी न्याय व सुटका आणते.

खरे पाहिले असता, धार्मिकता आणि न्याय हे देवाच्या शासनाचा पाया आहे. देवाचे प्रीतिचे नैतिक शास्त्र हे न्यायी व धार्मिक आहे, जगाच्या भ्रष्ट शासनापेक्षा फारच वेगळे, जे पुष्कळवेळेस वैयक्तिक स्वार्थासाठी आणि वैयक्तिक सत्तेसाठी अन्याय करतात. देवामध्ये, “दया व सत्य ही एकत्र झाली आहेत; न्यायत्व व शांति यांनी एकमेकांचे चुंबन घेतले आहे” (स्तोत्र ८५:१०).

आणि देवाने हे स्पष्ट केले आहे की तो आमच्याकडून कशाची अपेक्षा करतो. “हे मनुष्या, बरे काय ते त्याने तुला दाखविले आहे; नीतीने वागणे, आवडीने दया करणे व आपल्या देवासमागमें राहून नम्रभावाने चालणे यावांचून परमेश्‍वर तुजजवळ काय मागतो?” (मीखा ६:८). जर आपणास देवाच्या शीलामधून काही प्रकाशित करावयाचे आहे, तरे ते प्रीती-आणि न्याय व दया ही आहेत जी त्यातून निघतात-ती मध्यवर्ती आहेत.

`आता देखील, अशी काय उदाहरणें आहेत, जी मानवी न्याय विकृत करतात? मग कसा, एकेदिवशी देवाचा परिपूर्ण न्याय यावा म्हणून आपण आक्रोश का करू नये?`