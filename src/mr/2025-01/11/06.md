---
title:  देवाच्या नांवाचे समर्थन (पुष्टी)
date:   13/03/2025
---

शेवटी, प्रत्येक मार्गाने देवाच्या नांवाचे समर्थन झाले. पिता, पुत्र, आणि पवित्र आत्मा यांच्याद्वारे तारणाच्या योजनेमध्ये, परिपूर्ण धार्मिकता आणि देवाची प्रीति कुठल्याही शंकेपलिकडे प्रकट करण्यात आली (रोम ३:२५, २६, रोम ५:८ पाहा).

`यशया ५: ३, ४ च्या प्रकाशांत रोम ३.१४ वाचा. वैश्विक संघर्षामध्ये स्वत: देवाचे समर्थन करण्यात आले याविषयी हे काय शिकविते? त्याने जे केले आहे त्यापेक्षा त्याने अधिक काय करावे?`

रोम ३ आणि यशया ५ मध्ये, आपण पाहातो की (काही मर्यादीत बाबतीत) देव अगदी क्षुल्लक प्राण्यांस त्याच्या शीलाचा न्याय करण्यास आमंत्रित करतो, जरी आपणास असे करण्याचा हक्क नसला किंवा जरी आपली तशी योग्यता नसली, शेवटी, जेव्हा सर्व “पुस्तकें” उघडली जातील, तेव्हा आपण पुरावा पाहू की देव पूर्णपणे न्याय्यी आणि धार्मिक आहे. देव सर्व हुशार उत्पत्तिसमोर स्वतःचे समर्थन करील.

`प्रकटी १५:३ आणि प्रकटी १९:१-६ वाचा. ही वचनें शेवटी देवाच्या नांवाच्या समर्थनाविषयी काय शिकवितात? त्याने जे केले आहे त्यापेक्षा अधिक त्याने काय करावे?`

संपूर्ण पवित्रशास्त्रामध्ये, देव आपल्या नामासाठी चिंता व्यक्त करतो. का? एकाद्याबरोबर तुमचे खोलवर प्रीतिचे संबंध असू शकत नाहीत ज्याच्या शीलावर तुमचा विश्वास नाही. जर कोणीतरी तुमच्या पतीला किंवा पत्नीला तुमच्या शीलाविषयी भयंकर खोटे सांगितले, तर तुम्ही अशा दाव्याचा सामना करण्यासाठी जे काही शक्य आहे ते कराल, कारण जर अशा दाव्यावर विश्‍वास ठेवण्यात आला, तर ती तुमचे प्रीतिचे संबंध तोडून टाकील.

शेवटी, क्रूसावर देवाचे समर्थन करण्यात आले आणि संपूर्ण तारणाच्या योजनेद्वारे. ख्रिस्ताच्या येण्याच्या आधीच्या न्यायनिवाड्यामध्ये, सर्व पाहाणार्‍या विश्‍वासमोर देवाचे समर्थन करण्यात आले.

नंतर, ख्रिस्त-आल्यानंतरच्या न्यायनिवाड्यांत, ज्यांचे तारण झाले आहे ते “देवदूतांचा देखील न्याय करतील” (१ करिंथ ६:२, ३). देवाचे समर्थन होईल, जेव्हा तारण पावलेल्यांना जी नोंद करण्यात आली आहे ते पाहाण्याची संधी देण्यात येईल आणि ते स्वत: पाहातील की देवाने अशी कृती का केली जशी त्याने केली आहे, आणि देवाचा सर्व न्यायनिवाडा नेहमी आणि केवळ परिपूर्ण धार्मिक आणि प्रेमळच असतो. आपल्यापैकी कोण असा नाही की ज्याच्याकडे पुष्कळ प्रश्‍न आहेत व त्याच्या उत्तराची गरज आहे? हे सर्व करण्यापूर्वी, आपल्याला त्या सर्व प्रश्‍नांची उत्तरें मिळतील. (१ करिंथ ४:५).

`शेवटी, प्रत्येक गुडघा झुकेल व प्रत्येक जीभ कबुल करील की येशू प्रभु आहे (फिलिप्पै २:१०,११), हे देवाच्या शीलाच्या सर्व भागांचे समर्थन आहे.`