---
title:  'अधिक विचार:'
date:  29/07/2022
---

एलन जी. व्हाईट यांचे, “द टेस्ट ऑफ फेथ”, पाने 145-155, इन पॅट्रिआर्कस अँड प्रॉफेटस्; प्रेस इ द लॉर्ड,” पाने 315-319, इन टेस्टिमोनिज फॉर द चर्च, व्हॉल्युम 5, वाचा.

“देव नेहमी आपल्या लोकांना संकटांच्या भट्टीमध्ये कसोटीस लावतो. भट्टीच्या उष्णतेमध्ये धातुचा गाळ खर्‍या सोन्याच्या ख्रिस्ती शीलामधून वेगळा केला जातो. येशू ही परीक्षा पाहातो; त्याला ठाऊक आहे की मूल्यवान धातू शुद्ध करण्यासाठी कशाची गरज आहे, यासाठी की त्याच्या प्रीतिची चकाकी प्रकाशित व्हावी. अगदी जवळून, संकटांच्या परीक्षेद्वारे देव आपल्या सेवेकास शिस्त लावतो. तो पाहातो की काहींकडे शक्ति आहे ज्याचा त्याच्या कार्याच्या वाढीसाठी उपयोग होऊ शकतो, आणि तो या लोकांना कसोटीस लावतो; आपल्या दूरदर्शीपणाने तो त्यांना अशा स्थितीत आणतो ज्यामुळे त्यांच्या शीलाची परीक्षा होते... तो त्यांना त्यांचा अशक्तपणा दाखवितो, आणि त्यांना त्यांच्यावर अवलंबून राहाण्यास शिकवितो... त्यामुळे त्याचे ध्येय पूर्ण होते. ते शिक्षित, प्रशिक्षण घेतलेले आणि शिस्त लागलेले, त्याचा महान हेतु पूर्ण करण्यास तयार असलेले ज्यासाठी त्यांचे सामर्थ्य त्यांना देण्यात आले होते.” - एलन जी. व्हाईट, पॅट्रिआर्कस् अँड प्रॉफेटस्, पाने 129,130.

“जर देवाच्या दूरदर्शीपणामध्ये आपणास संकटे सहन करण्यासाठी बोलविण्यात आले, तर मग आपण क्रूसाचा स्वीकार करुन कडू प्याला ग्रहण करावा, याची आठवण ठेवून की तो पित्याचा हात आहे जो आपल्या ओठापर्यंत धरतो. अंध:कारात तसेच दिवसाही त्याच्यावर विश्‍वास ठेवा. आपणास हा भरवसा नाही काय की तो आपणास सर्वकाही देईल जे आपल्यासाठी चांगले आहे?... संकटाच्या रात्री देखील आपण हृदय उंचावण्यास कसा नकार देणार आहोत आणि आपली वाणी उपकार स्तुतीपासून कशी रोखणार आहोत, जेव्हा आपणास आठवण होईल की, आपल्यासाठी प्रीति कॅलव्हरीच्या क्रूसावर व्यक्त करण्यात आली?” - एलन जी. व्हाईट, टेस्टिमोनिज फॉर द चर्च, व्हॉल्युम 5, पान 316.

**चर्चेसाठी प्रश्‍न**:

`वर्गामध्ये कोणीतरी त्याची किंवा तिची विश्‍वासाची परीक्षा या विषयी सांगू द्या, की जरी आब्राहामासारखी तीव्र नसली, तरी ती कठीण होती. त्या व्यक्तिच्या अनुभवावरुन तुम्ही काय शिकता, त्याचे किंवा तिचे यश किंवा अपयश?`

`त्याच्या क्रूसावर खिळण्यापूर्वीच ख्रिस्ताच्या जीवनाच्या शेवटल्या 24 तासांचे परीक्षण करा. त्याने किती टोकापर्यंत सामना केला? त्याने ते कसे सहन केले? त्याच्या उदाहरणापासून आपण कोणते तत्त्व घ्यावे आणि स्वत:स लागू करावे जेव्हा आपण आपल्या स्वत:च्या कठीण परीक्षेमध्ये असू?`

`या आठवडी आपण स्पर्श केलेल्या, कल्पनेवर चर्चा करा, आपल्या स्वत:चे दु:ख सहन करण्याद्वारे इतर जे दु:ख सहन करीत आहेत त्यांची आपण कशी सेवा करावी. ते किती खरे असो, या कल्पनेबरोबर आपणास कोणत्या समस्यांचा सामना करावा लागेल?`

`एलन जी. व्हाईट यांनी वर लिहिले आहे: “अंध:कारात आणि दिवसाही त्याच्यावर विश्‍वास ठेवा.” ते बोलण्यास सोपे पण करण्यास कठीण आहे. आपण एकमेकांस मदत करुन अशाप्रकारचा विश्‍वास कसा विकसित करावा जो आपणास तेच करण्यासाठी मदत करील? वाईट समयामध्ये देवावर विश्‍वास ठेवणे का महत्त्वाचे आहे.`