---
title:  अति उष्ण
date:  28/07/2022
---

या तिमाहीमध्ये आतापर्यंत, आपण पुष्कळ कठीण परीक्षांच्या उदाहरणांचा विचार केला आहे ज्या देव आमच्या जीवनामध्ये शुद्धता आणि ख्रिस्तासारखे दिसणे हे आणण्यासाठी उपयोग करतो. काही लोक या उदाहरणांकडे असे पाहातील आणि सार काढतील की देव हा जुलमी आणि चर्वस्व गाजविणारा व सतत काम करुन घेणारा आहे. खात्रीने काही म्हणतील, “आम्हांस ठाऊक आहे की देव आम्हांस काहीतरी चांगले देऊ इच्छितो, परंतु ही उदाहरणे अधिक चिंता आणि प्रीति प्रकट करीत नाहीत. त्याऐवजी, देव अधिक छळवाद करणारा दिसतो. तो पूर्ण हेतुने कार्य करतो त्यामुळे आम्हांस पुष्कळ कठीण प्रसंगांना तोंड द्यावे लागते आणि आम्ही त्याविषयी काहीच करु शकत नाही.”

हे खरे आहे की या पापाने भरलेल्या पृथ्वीवर राहात असताना, आपणास केवळ थोडेच समजेल की या गोष्टी का घडतात. स्वर्गांत आपणास कितीतरी अधिक समजेल (1 करिंथ 4:5, 1 करिंथ 13:12), परंतु आतासाठी, आम्हांला त्याच तणावाखाली विश्‍वास ठेवावा लागेल की देव उपस्थित आहे आणि आमची चिंता वाहातो, जरी गोष्टी नेहमीच चांगल्या वाटल्या नाहीत, यशया या तणावाचे फार चांगल्याप्रकारे वर्णन करतो.

यशया 43:1-7 वाचा. दुसर्‍या वचनामध्ये, देव म्हणतो त्याचे लोक पाण्यातून आणि अग्निमधून जातील. हे अतिशय धोक्याचे अलंकार आहेत, परंतु कदाचित तो इशारा तांबडा समुद्र आणि यार्देन नदी पार करण्याकडे होता - दोन्हीही भयंकर समय - परंतु त्याच समयांनी नवीन जीवनाचा मार्ग तयार केला. तुम्हांला कदाचित अपेक्षा असेल की कदाचित देव म्हणेल की मी आपल्या लोकांचे या धोक्यांपासून रक्षण करीन, की तो त्यांना सोप्या मार्गाने नेईल. परंतु स्तोत्र 23 मधील मेंढपाळाप्रमाणे तो म्हणतो, जेव्हा कठीण समय येईल, तेव्हा देवाच्या लोकांनी हतबल होण्याची गरज नाही, कारण तो त्यांच्याबरोबर आहे.

`मागे यशया 43:1-7 कडे पाहा. वेगवेगळे मार्ग लिहून काढा ज्याद्वारे देव आपल्या लोकांना पाणी आणि अग्निच्या समयांमध्ये समाधानाची खात्री देतो. तुमच्या मनांत देवाचे कोणते चित्र तयार होते? तुम्ही तुमच्यासाठी कोणत्या अभिवचनांवर हक्क सांगता?`

देवाच्या कठीण परीक्षांविषयी आपण तीन मार्गांनी शिकलो याचा सारांश आपण काढू शकतो. एक, देवाची अति उष्णता आमचा नाश करण्यासाठी नाही तर पापाचा नाश करण्यासाठी आहे. दोन, देवाची अति उष्णता आम्हांस दु:खी करण्यासाठी नाही तर आम्हांस शुद्ध करण्यासाठी आहे, जसे आम्हांस उत्पन्न करण्यात आले होते. तीन, सर्व गोष्टींमधून आम्हांसाठी देवाची चिंता निरंतर आणि सौम्य आहे. ती आम्हांस कधीही एकटे सोडणार नाही, मग आपले काहीही होवो.

`खालील वचने आम्हांस देवाची कृत्यें आणि शील याविषयी काय शिकवितात? (स्तोत्र 103:13,14; मत्तय 28:20; 1 करिंथ 10:13; आणि 1 पेत्र 1:7). तुमच्या स्वत:च्या जीवनात ह्या वचनांची वास्तविकता तुम्ही कशी अनुभवली?`