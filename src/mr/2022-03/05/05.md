---
title:  आशेद्वारे जीवंत राहाणे
date:  27/07/2022
---

> <p></p>
> “आसियांत आम्हांवर आलेल्या संकटाविषयी तुम्ही अजाण असावे अशी आमची इच्छा नाही; ते असे की आम्ही आमच्या शक्तिपलिकडे अतिशयच दडपून गेलो; इतके की आम्ही जगू किंवा जगणार नाही असे आम्हांला झाले; फार तर काय, आम्ही मरुच असे आमचे मन आम्हांस सांगत होते; आम्ही स्वत:वर आशा न ठेविता ती मृतांना सजीव करणार्‍या देवावर ठेवली” (2 करिंथ 1:8,9).

देवाचा निवडलेला प्रेषित म्हणून, पुष्कळ लोकांपेक्षा पौलाने अधिक सहन केले. तरीही, पौलाला चिरडण्यात आले नाही. तो देवाची स्तुती करीत वाढत गेला. त्याच्या संकटांची यादी 2 करिंथ 11:23-29 मध्ये वाचा. आता 2 करिंथ 1:3-11 वाचा.

`2 करिंथ 1:4 मध्ये, पौल म्हणतो की देवाची दया आणि समाधान मिळविण्यासाठीचे कारण हे आहे की, “जे कोणी संकटात आहेत त्यांना समाधान द्यावे जे समाधान आम्हांस देवाकडून मिळाले” कुठपर्यंत दु:ख सहन करणे हे सेवेसाठी पाचारण आहे? आपण या जबाबदारीसाठी अधिक सतर्क कसे बनावे?`

देवाची इच्छा आहे की आमच्याद्वारे दुखावलेल्या लोकांची सेवा करावी. याचा अर्थ तो आम्हांस प्रथम अशाच प्रकारच्या दुखावलेल्याचा अनुभव घेण्यास सांगेल. नंतर आपण उत्तेजन देऊ, तात्त्विक बाजूने नव्हे तर आमच्या स्वत:च्या दया आणि देवाचे समाधान यांच्या अनुभवातून. हे येशूच्या जीवनातील तत्त्व आहे (इब्री 4:15 पाहा).

पौलाच्या वेगवेगळ्या अडचणींचे वर्णन आम्हांस त्याच्यासाठी वाईट वाटण्यासाठी नाही. हे आम्हांस समजण्यासाठी आहे की जरी आपण कितीही संकटात असलो, तरी देखील पिता हस्तक्षेप करतो व आम्हांसाठी दया व समाधान आणतो. आपण कदाचित आपल्या जीवनाविषयी निराश होऊ आणि ठार मारले जाऊ, परंतु घाबरु नका, देव आपणास त्याच्यावर अवलंबून राहाण्यास शिकवितो. आपण त्याच्यावर विश्‍वास ठेवू शकतो, कारण आपला देव “मृतांना जीवंत करतो” (2 करिंथ 1:9).

पौल सतत आपले लक्ष सुवार्ता गाजविण्यावर ठेवतो, त्याला ठाऊक आहे की भविष्यामध्ये देव त्याची सुटका करील. पौलाची ठाम राहाण्याच्या क्षमतेला तीन गोष्टींचा पाठिंबा आहे. ज्याचा त्याने 2 करिंथ 1:10, 11 मध्ये उल्लेख केला आहे. एक, देवाने सिद्ध केलेल्या नोंदी: “त्याने आम्हांस एवढ्या मोठ्या प्राण संकटातून सोडविले आणि तो आम्हांस यापुढेही सोडवील” (2 करिंथ 1:10). दोन, स्वत: देवावर लक्ष केंद्रित करण्याचा त्याचा निश्‍चय: “तो आम्हांस यापुढेही सोडवील, अशी त्याजवर आमची आशा आहे” (2 करिंथ 1:10). तीन, संतांची सततची मध्यस्थती: “तुम्हीही आम्हांसाठी प्रार्थना करुन आम्हांस सहाय्य करावे” (2 करिंथ 1:11).

`तुमच्या स्वत:च्या संघर्षामध्ये असताना तुम्ही स्वत:ची कीव करण्यात पडू नये म्हणून तुम्ही पौलापासून काय शिकावे जे तुम्हांस मदत करील?`