---
title:  स्वच्छंदी (हट्टी) इस्राएल
date:  25/07/2022
---

होशेयाच्या गोष्टीमध्ये आम्हांला शिकण्यासाठी काही जोरदार धडे आहेत. होशेयाची स्थिती लक्षणीय आहे. त्याची पत्नी, गोमर, पळून जाते आणि इतर पुरुषांकडून तिला लेकरे होतात. जरी ती लैंगिक दृष्टिने अविश्‍वासू आहे, तरी देव होशेयास सांगतो की आपल्या पत्नीस परत घे आणि तिच्यावर पुन्हा पूर्णपणे प्रीति कर. ही गोष्ट म्हणजे देव आणि इस्राएल यांच्यातील दाखला आहे. इस्राएल लोकांनी देवाला सोडून दिले होते आणि आध्यात्मिकरीतीने ते इतर देवांशी स्वत: वेश्यावृत्ती करीत होते, तरीही देव त्यांच्यावर प्रीति करीत होता आणि आपली प्रीति त्यांना दाखविण्याची त्याची इच्छा होती, परंतु देवाची पद्धत पाहा!

**होशेय 2:1-12 वाचा. कोणत्या पद्धतीने देव म्हणतो की तो परत इस्राएलांना त्याच्याकडे ओढील? हे अनुभव कशाप्रमाणे आहेत असे वाटते?**

`होशेय 2:2, 3`

`होशेय 2:5-7`

`होशेय 2:8, 9`

`होशेय 2:10`

ही गोष्ट दोष महत्त्वाचे प्रश्‍न उभे करते की आपण कशाप्रकारे देवाचा अनुभव घेतो जेव्हा तो आपणास पश्‍चात्तापाकडे आणतो.

एक, देव कार्य करीत आहे हे ओळखण्याची आपण जोखीम घेत नाही. जेव्हा इस्राएल लोक अशा कठीण आणि वेदनादायक अनुभवांतून गेले, तेव्हा त्यांना हे ओळखणे कठीण होते की त्यांचा देव त्यांच्या तारणासाठी कार्य करीत आहे. जेव्हा आपला मार्ग टोकदार काट्यांनी भरला आहे किंवा आपण भिंतीच्या आत आहोत आणि आपणास ठाऊक नाही की आपण कोठे जात आहोत (होशेय 2:6) - हा देव आहे? जेव्हा आपल्या मूळ गरजा गायब होतात किंवा आपण लाजिरवाणे असतो (होशेय 2:9,10) - तेव्हा आपला पिता या सर्वांच्यामध्ये असतो काय? सत्य हे आहे की आपणास काहीही वाटो, देव नेहमीच आपल्याला पश्‍चात्तापाकडे आणण्यासाठी कार्य करतो, कारण तो आपल्यावर फार फार प्रीति करतो.

दोन, जेव्हा देव कार्य करीत असतो तेव्हा आपण देवाविषयी गैरसमज करुन घेण्याची जोखीम उचलतो. आपण कदाचित हे ओळखू की देव कार्य करीत आहे, पण तो काय करीत आहे हे आपणास आवडत नाही. त्याचवेळी आपणास दुखावल्यासारखे व लाजिरवाणे वाटते, देव क्रूर आहे असा दोष देणे सोपे आहे, किंवा आपली चिंता वाहिली नाही असे वाटणे, परंतु देव नेहमीच त्याच्या प्रीतिच्या कराराद्वारे आपले नूतनीकरण करण्यासाठी कार्य करतो.

`होशेय 2:14-23 वाचा. हा उतारा देवाविषयी काय प्रकट करतो? जर तुम्ही देवापासून तुमच्या जीवनाच्या कुठल्याही भागापासून पळून जात असाल तर ते दाखविण्यासाठी पवित्र आत्म्याला सांगा. जर तुम्हांला दोषी आहोत असे वाटत असेल, तर मग कठीण परीक्षेतून जाण्यासाठी का थांबला आहात? आता परमेश्‍वराला शरण जाण्यासाठी तुम्हांला काय थोपवून ठेवीत आहे?`