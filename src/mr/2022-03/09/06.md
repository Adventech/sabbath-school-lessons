---
title:  शस्त्र जे जिंकते
date:  25/08/2022
---

2 इतिहास 20:1-30 वाचा. ज्याप्रमाणे यहोशफाटला ठाऊक झाले की उपकारस्तुती हे शक्तिशाली शस्त्र आहे. “फारच मोठे सैन्य” त्याच्याविरुद्ध लढण्यासाठी येत आहे असा अहवाल प्राप्त झाल्यानंतर, यहोशाफाटने ताबडतोब मिलिटरी कृती केली नाही, तर तो “परमेश्‍वरास शरण गेला” (2 इतिहास 20:3). जसे लोक यहूदामधून उपास करण्यासाठी यरुशलेमास आले, तेव्हा यहोशाफाटने परिस्थितीची सत्यता कबूल केली, तो म्हणाला की, “कारण आमच्यावर चालून आलेल्या या मोठ्या समूहाशी सामना करण्यास आम्हांस ताकद नाही; आम्ही काय करावे ते आम्हांस सुचत नाही, पण आमचे डोळे तुजकडे लागले आहेत” (2 इति. 20:12).

`जेव्हा तुम्ही “मोठे सैन्य” येताना पाहाता, तेव्हा तुमची त्वरीत कृती काय असेल? 2 इतिहास 20:3-12 मधील यहोशाफाटच्या प्रतिसादावरुन अशा जबरदस्त विरोधाची हाताळणी करण्याविषयी तुम्ही काय शिकता?`

परमेश्‍वराचा आत्मा यहजीएलवर आला आणि त्याने धाडसाने घोषणा केली की, “या लढाईत तुम्हांस लढावे लागणार नाही; हे यहूदा, हे यरुशलेमा, तुम्ही स्थिर उभे राहा आणि परमेश्‍वर तुमचे कसे तारण करील ते पाहा; घाबरु नका, कचरु नका; उद्या त्यांजवर चाल करुन जा, कारण परमेश्‍वर तुमच्याबरोबर आहे” (2 इति 20:17). त्यानंतर, त्यांनी देवाची उपासना केली आणि स्तुतीपर गायने गायली “उच्च स्वराने” त्याचे स्तवन केले (2 इति. 20:19). जरी देव त्यांच्यासाठी लढणार होता, तरीही त्यांनी बाहेर जाऊन शत्रुचा सामना करावयाचा होता.

परंतु ही काही सामान्य लढाई नव्हती. यहोशाफाटने ते कूच करीत असताना परमेश्‍वराची स्तुती करण्यासाठी एका गायन समुहाची नेमणूक केली. “ते हे स्तोत्र गाऊन स्तवन करु लागले, तेव्हा अम्मोनी, मवानी व सेदूर पहाडातले लोक जे यहूदावर चाल करुन येत होते त्यास गाठवण्यास परमेश्‍वराने दबा धरणारे बसविले व त्यांनी त्यांचा मोड केला” (2 इति. 20:22). लेखकाप्रमाणे, देवाने तेव्हाच हस्तक्षेप केला ज्या क्षणाला त्यांनी देवाच्या अभिवचनावर विश्‍वास दाखविला, जसे त्यांनी “परमेश्‍वराचा धन्यवाद करा, कारण त्याची दया सनातन आहे” असे म्हणून सुरुवात केली. (2 इति. 20:21).

`आजची वचनें पुन्हा एकदा वाचा. तेथे कोणती आध्यात्मिक तत्त्वें सापडतात जी तुम्ही देवाबरोबर चालत असताना उपयोगी पडतील, विशेषत: जेव्हा तुम्ही संकटांत व तणावात असता?`