---
title:  उपकारस्तुतीचे जीवन
date:  20/08/2022
---

### ह्या आठवड्यासाठी अभ्यास
फिलिप्पै 4:4-7, यहोशवा 5:13-6:20, स्तोत्र 145, प्रेषित 16:16-34, 2 इतिहास 20:1-30.

> <p>सुवर्णवचन</p>
> “प्रभूमध्ये सर्वदा आनंद करा; पुन्हाही सांगतो, आनंद करा!” (फिलिप्पै 4:4).

जेव्हा आपण आनंदी असतो, तेव्हा परमेश्‍वराला आनंदाने आरोळी मारणे नेहमीच सोपे आहे. हे तेव्हा अजिबात सोपे नाही, जेव्हा गोष्टी वाईट असतात, जेव्हा आपण अतिशय वाईट स्थितीमध्ये असतो, कठीण परीक्षा तीव्र होतात. तरीही, त्याच ठराविक वेळी आपणास गरज असते - कधी नाही एवढी - देवाची उपकारस्तुती करणे, कारण उपकारस्तुती आमचा विश्‍वास जीवंत ठेवण्याकरिता मदत करणारे साधन आहे.

होय, उपकारस्तुती आमची अंधकारमय परस्थिती परिवर्तित करते, कदाचित आमच्या भोवती असणारी वस्तुस्थिती या अर्थी नव्हे, तर अशा अर्थाने की ती आपणास बदलू शकते, आपल्या भोवती जे आहेत त्यांनाही, एक प्रकारे ते आम्हांस आव्हानांचा सामना करण्यास मदत करतात.

उपकारस्तुती म्हणजे विश्‍वास कृतीमध्ये असणे. ते कदाचित आम्हांस नेहमीच नैसर्गिक असणार नाही, परंतु जेव्हा आपण उपकारस्तुती करतो तेव्हा तो आपल्या जीवनाचा नैसर्गिक भाग बनतो. त्याच्यामध्ये बदलण्याची व जिंकण्याची दोन्हीही शक्ति आहेत.

आठवड्यास ओझरता स्पर्शः उपकारस्तुती काय आहे? कठीण परिस्थितीमध्ये उपकारस्तुती हे इतके शक्तिशाली आध्यात्मिक शस्त्र कसे आहे? उपकारस्तुती कसा आमचा आणि आमच्या भोवती असणार्‍या स्थितीचा कायापालट करतात?