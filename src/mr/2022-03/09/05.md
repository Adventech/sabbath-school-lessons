---
title:  साक्षीदार जो दोषी ठरवितो
date:  24/08/2022
---

प्रेषितांची कृत्यें या पुस्तकामध्ये, ज्यांनी ऐकले त्यांच्यावर आश्‍चर्यकारक प्रभाव पडला. प्रेषित 16:16-34 वाचा. अंगावरील कपडे फाडून फार वाईट प्रकारे मारहाण करण्यात आली होती. पौल आणि सिला यांना तुरुंगात टाकण्यात आले होते. तेथे कोणीही नव्हते की जे त्यांच्या शरीरावर झालेल्या जखमा व पाठीवर मारलेले चाबकाचे फटके यावर मलम लावतील. मोठ्या शारीरिक वेदनेमध्ये आणि त्यांचे पाय खोड्यात अडकविलेले असताना, त्यांना तुरुंगाच्या आतील भागात अंधारात ठेवण्यात आले होते. परंतु इतर कैदी ऐकत असताना पौल आणि सीला प्रार्थना करीत व गायन गात होते.

भूमिकंप झाल्यानंतर, आणि त्याने पाहिले की पौल, सीला किंवा इतर कुठलाही कैदी पळून गेला नाही, तेव्हा बंदिशाळेचा नायक “कांपत कांपत पौल व सीला यांच्या पाया पडला. नंतर त्याने त्यांना बाहेर काढले व विचारले, महाराज, माझे तारण व्हावे, म्हणून मला काय केले पाहिजे? (प्रेषित 16:29,30).

`या घटनेमुळे बंदिवासाच्या नायकाला स्वत:च्या तारणाच्या गरजेवर लक्ष केंद्रित का करावेसे वाटले? पौल आणि सीला यांच्या प्रार्थना आणि गायन यांची इतर कैदी पळून न जाण्यात काय भूमिका होती असे तुम्हांस वाटते, आणि या मनुष्याच्या व त्याच्या सर्व कुटुंबाच्या परिवर्तनात काय भूमिका होती?`

असा विचार करणे फारच आश्‍चर्यकारक आहे की आपली उपकारस्तुती आपल्या भोवती असणार्‍यांचे सार्वकालिक भविष्य बदलून टाकतील, जर पौल आणि सीला अंधकारामध्ये बसून पुटपुटत आणि तक्रार करीत कैद्याप्रमाणे बसले असते, तर तुम्हांला वाटते काय की त्या रात्री कोणाचे तरी तारण झाले असते काय?

आपणास ठाऊक नाही नंतर बंदिशाळेचा नायक आणि कुटुंब यांचे काय झाले, परंतु तुम्ही कल्पना करु शकता काय की रोममधील दुसर्‍या तुरुंगातून पौलाने लिहिलेले पत्र ते वाचत असतील: “कारण त्याजवर विश्‍वास ठेवावा इतकेच केवळ नव्हे, तर ख्रिस्ताच्या वतीने त्याजकरिता दु:खही सोसावे असा अनुग्रह तुम्हांवर झाला आहे; मी केलेले युद्ध तुम्ही पाहिले व आता जे मी करीत आहे म्हणून तुम्ही ऐकता; तेच तुम्हीही करीता आहां” (फिलिप्पै 1:29,30). जर त्यांनी हे वाचले असेल आणि पौलाच्या दु:खाने त्यांना कसा आनंद दिला यावर प्रकाश टाकला असता, तर खात्रीने त्यांच्या अंत:करणात गायन आणले गेले असेल आणि एक नवे आव्हान विश्‍वासू राहाण्यासाठी आले असेल, मग त्याची किंमत काहीही असो.

`तुमच्या अंत:करणातून निघालेल्या उपकारस्तुतीच्या गायनाद्वारे देवासाठी कोणावर प्रभाव पडला असेल असे तुम्हांस वाटते? इतरांसाठी तुमची देवाला उपकारस्तुती अधिक उघड आणि भावुकपणे करण्यासाठी नियोजित प्रयत्न करा. त्याचा असणारा सकारात्मक प्रभाव तुम्हांला ठाऊक नाही.`