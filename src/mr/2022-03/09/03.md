---
title:  निरंतर प्रार्थना करा
date:  22/08/2022
---

इंग्रजीमध्ये एक वाक्प्रचार आहे: “एका कोपर्‍यांत चित्र काढणे.” कल्पना करा की एका खोलीच्या जमिनीवर चित्र काढणे आणि नंतर याची जाणीव होणे आणि तुम्ही एका कोपर्‍यामध्ये अडकला आहात आणि तुम्हांला तेथून बाहेर पडता येत नाही - मार्ग एकच की ओल्या रंगावरुन चालत जाणे. नाहीतर ते वाळेपर्यंत तेथेच थांबणे!

काहीवेळेस आमचा विश्‍वास आम्हांला चित्र काढण्यास कोपर्‍यात घेऊन जातो. आपण अशा परिस्थितीमध्ये येतो, आणि ओल्या रंगाप्रमाणे, आमचा विश्‍वास आम्हांस “सापळ्यात” अडकवितो. आपण परिस्थितीकडे पाहातो आणि एकतर आम्ही देव, विश्‍वास आणि ते सर्वकाही ज्यावर आम्ही विश्‍वास ठेवतो त्याचा अस्वीकार करावा किंवा आमचा विश्‍वास आम्हांला त्या गोष्टींवर विश्‍वास ठेवण्यास जबरदस्ती करतो की जे दिसते ते अशक्य आहे.

देवाने इस्राएल लोकांना एका कोपर्‍यामध्ये आणले. अरण्यामध्ये 40 वर्षें भटकल्यानंतर, देवाने आपल्या लोकांना मोकळ्या व शांत गवताळ प्रदेशात आणले नाही. देव त्यांना त्या काळच्या एका अतिशय मजबूत तटबंदीच्या नगराकडे घेऊन गेला. नंतर त्यांना यरीहो नगराच्या भोवती शांतपणे सहा दिवस चालावयाचे होते. सातव्या दिवशी, त्यांनी मोठ्याने ओरडावे असे देवाने त्यांना सांगितले - आणि ते ओरडणे, तुतारी बरोबर त्यांना विजय मिळवून देईल.

यहोशवा 5:13-6:20 वाचा. देव इस्राएल लोकांना काय शिकविण्याचा प्रयत्न करीत आहे?

मोठ्याने ओरडणे कंप आणणार नव्हते की त्यामुळे मजबूत भिंती कोसळतील. जेव्हा देवाने इस्राएल लोकांना “आरोळी” मारण्यासाठी बोलावले, तेव्हा ती त्याचप्रकारची आरोळी होती ज्याच्याविषयी दावीद स्तोत्रसंहिता 66 मध्ये लिहितो: “अहो सर्व पृथ्वीवरील लोकहो, देवाचा जयजयकार करा. त्याच्या नामाचा महिमा गा, त्याच्या स्तुत्यर्थ त्याचे गौरव करा” (स्तोत्र 66:1,2). ही आरोळी उपकारस्तुती होती! सहा दिवस त्या मोठ्या भिंतीकडे पाहिल्यानंतर, त्यांना असे वाटले असेल की त्या पाडून टाकण्याची त्यांना एकही संधी नाही.

इब्री 11:30 याचा अर्थ समजण्यासाठी ही कल्पना आपणास कशी मदत करील?

जेव्हा देव आमच्या जीवनात काहीतरी नवे करण्याच्या तयारीत असतो, तेव्हा तो आपणास यरिहोकडे घेऊन येतो आणि आपणास शिकण्याची गरज आहे की विजयाचे सामर्थ्य आपल्या स्वत:च्या शक्तिने येत नाही आणि स्वत:च्या डावपेचांनी देखील नाही. ज्याची आपणास गरज आहे ते सर्व स्वत:च्या बाहेरुन येते. म्हणून, मग आपल्या पुढे काहीही असो, मग ते मात करण्यास कितीही कठीण असो, आमची भूमिका एवढीच आहे की परमेश्‍वराची स्तुती करणे -आपणास ज्याची गरज आहे त्या सर्वांचा उगम. हा विश्‍वास कृतीमध्ये आहे.