---
title:  सेवेसाठी समर्पण
date:  11/09/2022
---

`फिलिप्पैकरांस पत्र 2:5-9 वाचा. या वचनांमध्ये आम्हांसाठी कोणता महत्त्वाचा संदेश आहे?`

समकालीन संस्कृती आम्हां सर्वांस आमची मागणी आणि हक्क यांचे प्रतिपादन करण्यास तातडीच्या कृतीची गरज आहे असे सांगते. आणि हे सर्व चांगले आहे आणि ते बहुतेक वेळेस तसेच असावयास हवे. परंतु ज्याप्रमाणे येशूबरोबर होते, देवाची आमच्यासाठी कदाचित हीच इच्छा असावी की आम्ही आपले हक्क सहजपणे सोडावे यासाठी की आम्ही पित्याची सेवा करावी अशा मार्गाने की त्याचा देवाच्या राज्यासाठी सार्वकालिक प्रभाव पडावा. ही देण्याची प्रक्रिया कदाचित कठीण आणि असमाधानकारक असेल, कठीण परीक्षेची स्थिती उत्पन्न करणारी.

येशूने हे कसे केले ते पाहा (फिलिप्पै 2:5-8). ही वचनें तीन पायर्‍यांचे वर्णन करते ज्या येशूने स्वतःस पित्याच्या इच्छेला समर्पित करताना घेतल्या. आणि सुरवातीला, पौल आम्हांस निक्षून आठवण करून देत आहे: “असली जी चित्तवृत्ति ख्रिस्त येशूमध्ये होती ती तुम्हांमध्येही असो” (फिलिप्पै 2:5).

आमचे तारण करण्याच्या स्थितीमध्ये येण्यासाठी, येशूने आपली पित्याबरोबरची समानता सोडून दिली आणि मानवाच्या रुपांत आणि मर्यादेत तो पृथ्वीवर आला (फिलिप्पै 2:6,7).

येशू एक महान आणि गौरवी मानव प्राणी म्हणून आला नाही, तर इतर मानव प्राण्यांचा सेवक म्हणून (फिलिप्पै. 2:7).

एक मानवी सेवक म्हणून, येशू शांतीपूर्ण आणि दीर्घ जीवन जगला नाही तर तो “मरणाधीन झाला.” तो राजपुत्राप्रमाणे आणि गौरवी प्रकारे देखील मेला नाही. नाही, तो “मरणाशी आज्ञाधारक” राहिला-क्रूसावरचे मरण देखील!” (फिलिप्पै 2:8).

`येशूच्या या उदाहरणामध्ये जीवनाच्या कोणत्या भागात आमच्यासाठी नमुना आहे? जर हक्क समानता चांगली आहे आणि तिची सुरक्षा केली पाहिजे, तर तुम्ही हे तर्कशास्त्र कसे स्पष्ट कराल की काहीवेळेस ते सोडून देण्याची गरज असते? आता फिलिप्पै. 2:9 वाचा. हे वचन आपणास कशाप्रकारे देवाच्या इच्छेशी समर्पण हे तर्कशास्त्र समजण्यास मदत करील?`

`पवित्र आत्म्याकडून ज्ञानासाठी प्रार्थना करा, आणि मागा, “असे काय हक्क आहे ज्याला मी आता धरून आहे ते खरोखर येशूच्या इच्छेला समर्पण करण्यासाठी अडथळा आहे, माझे कुटुंब, माझी मंडळी आणि जे माझ्या भोवती आहेत? इतरांची अधिक परिणामकारकरीतीने सेवा करण्यासाठी कोठपर्यंत मी अस्वस्थता सहन करण्यास तयार आहे?`