---
title:  सुवर्णकाराचा चेहरा पाहाणे
date:  16/07/2022
---

### ह्या आठवड्यासाठी अभ्यास
मत्तय 5:16, 1 करिंथ 4:9, इफिस 3:10, ईयोब 23:1-10, मत्तय 25:1-12, दानी. 12:1-10, इफिस 4:11-16.

> <p>सुवर्णवचन</p>
> “परंतु आपल्या मुखांवर आच्छादन नसून आपण सर्वजण आरशाप्रमाणे प्रभूच्या वैभवाचे प्रतिबिंब पाडीत आहो आणि प्रभु जो आत्मा त्याच्याद्वारे, तेजस्वितेच्या परंपरेने, आपले रुपांतर होत असता आणि त्याच्याशी समरुप होत आहो” (2 करिंथ 3:18).

एमी कार्मिकल यांनी लेकरांच्या एका घोळक्याला भारतामधील एका परंपरागत सोनाराकडे नेले. जळत्या कोळशामध्ये घराचे एक वक्र आकाराचे कौल होते. त्या कौलावर मीठ, चिंच आणि वीटेची धूळ होती. त्या मिश्रणामध्ये सोने होते. जसजसे अग्नि त्या मिश्रणास खाऊन टाकीत होता, सोने शुद्ध होत होते. सोनाराने सोने चिमट्याने बाहेर काढले आणि ते जर शुद्ध झाले नसेल, तर पुन्हा एकदा नवीन मिश्रणासह तो ते अग्निमध्ये ठेवीत असे. परंतु प्रत्येक वेळी सोने अग्निमध्ये ठेवल्यानंतर त्याची उष्णता वाढविण्यात येत असे. त्या घोळक्याने प्रश्‍न केला, “सोने शुद्ध झाले आहे असे तुम्हांस कसे कळते?” तो म्हणाला, “जेव्हा मला माझा चेहरा त्यामध्ये दिसतो.” - एमी कार्मिकल, लर्निंग ऑफ गॉड (फोर्ट वॉशिंग्टन, झअ ख्रिश्‍चन लिटरेचर क्रुसेड, 1989), पान 50.

देव आम्हांस शुद्ध करण्याचा प्रयत्न करतो, सोन्याप्रमाणे शुद्ध, त्याच्या प्रतिमेमध्ये परिवर्तित करतो. ते एक आश्‍चर्यकारक ध्येय आहे. आणि असे दिसते की हे फारच आश्‍चर्यकारक आहे की ख्रिस्ताप्रमाणे शील आम्हांमध्ये विकसित होते जेव्हा आम्ही जीवनाच्या कठीण परीक्षेतून जातो.

**आठवड्यास ओझरता स्पर्शः** शुद्ध होण्याच्या प्रक्रियेमध्ये दु:खाची काय भूमिका आहे? महान संघर्षाच्या संदर्भात हे सर्व आपण कसे समजावे?