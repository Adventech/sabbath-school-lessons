---
title:  'अधिक विचार:'
date:  22/07/2022
---

एलन जी. व्हाईट यांचे, “गॉड प्रॉमिसस अस ए न्यू हार्ट ऑफ  फ्लेश,” पान 100, इन सन्स् अँड डॉटर्स ऑफ गॉड; “टू मीट द ब्राईड ग्रूम,’ पाने 405-421, इन ख्राईस्टस् ऑब्जेक्ट लेसन्स्; द टाईम ऑफ ट्रबल,” पाने 613-634, इन ग्रेट काँट्रोव्हर्सी, वाचा.

“शील बांधणे हे अतिशय महत्त्वाचे कार्य मानवजातीला देण्यात आले आहे; आणि पूर्वी कधीही नव्हता इतका त्याचा काळजीपूर्वक अभ्यास आता फारच महत्त्वाचा आहे. पूर्वी होऊन गेलेल्या पिढ्यांना इतक्या महत्त्वाच्या विषयावर कधीच बोलावण्यात आले नव्हते; तरुण पुरुष आणि तरुण स्त्रिया यांना यापूर्वी कधीही इतक्या मोठ्या संकटांचा सामना करावा लागला नाही जसा आज सामना करावा लागत आहे.” - एलन जी. व्हाईट, एज्युकेशन, पान 225.

“दाखल्यामध्ये, मूर्ख कुमारींना तेलाची भीक मागत आहेत असे सादर केले आहे, आणि त्यांच्या विनंती नंतरही ते त्यांना मिळत नाही.  हे याचे प्रतीक आहे की ज्यांनी स्वत:चे शील विकसित करुन संकटाच्या काळात उभे राहाण्यासाठी तयार केले नाही. हे जसे असे आहे की आपल्या शेजार्‍याकडे जाऊन सांगा, की मला तुमचे शील द्या, नाहीतर माझा नाश होईल. ज्या शहाण्या होत्या त्यांनी आपले तेल मूर्ख कुमारींच्या फडफडणार्‍या दिव्यांना दिले नाही. शील बदली करता येत नाही. ते विकत घेता येत नाही किंवा विकता येत नाही; ते मिळवावे लागते. परमेश्‍वराने प्रत्येक व्यक्तिला संधी दिली आहे की कृपेचा काळ बंद होण्याच्या काळात धार्मिक शील मिळवावे; परंतु त्याने असा कोणताही मार्ग दाखविला नाही की ज्याद्वारे एक मानवी प्रतिनिधी दुसर्‍याला शील देऊ शकेल जे त्याने कठीण अनुभवांतून, महान शिक्षकाचे धडे शिकून विकसित केले आहे, की त्याने संकटांमध्ये सहनशीलता प्रकट करावी आणि आपला विश्‍वास कार्यात आणावा की तो अशक्यतेचे डोंगर दूर करील.” - एलन जी. व्हाईट, द यूथ इन्सट्रकटर, जानेवारी 16, 1896.

**चर्चेसाठी प्रश्‍न**:

`“शील विकसित करणे” म्हणजे काय? तुम्ही हे कसे करता? तुमचे शील विकसित करणे हे तुमच्या स्वत:च्या जीवनामध्ये आणि तुमच्या मंडळीच्या समाजामध्ये याला किती दृष्य अग्रक्रम आहे?`

`गुरुवारचा अभ्यास ख्रिस्ती मनुष्याच्या जीवनात समाजाची भूमिका किती महत्त्वाची आहे याविषयी बोलतो. तुमची स्थानिक मंडळी ख्रिस्ताचे शरीर म्हणून किती चांगल्याप्रकारे कार्य करते? तुम्ही एक समाज म्हणून परमेश्‍वराला किती चांगल्याप्रकारे सादर करता? एक वर्ग म्हणून, तुम्ही त्यात सुधारणा करण्यासाठी काय करता याविषयी बोला.`

`एक वर्ग म्हणून, शील विकसित करणे हा प्रश्‍न का महत्त्वाचा आहे याविषयी बोला, जरी आपण विश्‍वासाद्वारे येशूमध्ये तारले जातो. जर त्याची पवित्रता आणि त्याचे परिपूर्ण शील आपले तारण करते, तर मग आपणास शील विकसित करण्याची गरज का आहे?`

`हेलन केलर, जी आपल्या कोवळ्या वयापासून बहिरी आणि अंध होती, त्यांनी लिहिले, “शील आरामाने आणि शांततेत विकसित केले जाऊ शकत नाही. केवळ संकटांचा अनुभव आणि दु:ख यांच्याद्वारे आत्मा शक्तिशाली होऊ शकतो, तसेच दूरदृष्टि स्पष्ट होते, महत्त्वाकांक्षेस उत्तेजन मिळते आणि नंतर यश प्राप्त होते.” - लिडरशीप, व्हॉल्युम 17, नं. 4. या बरोबर तुम्ही सहमत आहात काय? शील, दु:ख आणि महान संघर्ष यातील संबंधावर चर्चा करा.`