---
title:  “त्याच्या प्रतिमेमध्ये”
date:  17/07/2022
---

> <p></p>
> “कारण ज्यांच्या विषयींचे त्याला पूर्वज्ञान होते त्यांनी आपल्या पुत्राच्या प्रतिमेप्रमाणे बनावे म्हणून त्याने त्यांना आगाऊच नेमून टाकिले; ह्यात हेतु हा की बंधुवर्गात त्याने ज्येष्ठ असे व्हावे” (रोम 8:29).

प्रारंभी, देवाने आपणास त्याच्या प्रतिरुपांत उत्पन्न केले (उत्पत्ति 1:27), परंतु ती प्रतिमा पापाने भ्रष्ट झाली.

`कोणत्याप्रकारे आम्ही पाहातो की मानवामध्ये देवाची ही प्रतिमा विद्रूप झाली?`

हे स्पष्ट आहे: की आपण सर्वजण पापाने भ्रष्ट झालो आहोत (रोम 3:10-19). तरीही, देवाची इच्छा आहे की आपण प्रारंभी जसे होतो तशी आपली पुर्नस्थापना करावी. आजचे आपले वचन येथेच योग्य बसते. ते देवाची योजना प्रकट करते की जे कोणी त्यांचे जीवन पवित्र आत्म्याला समर्पित करतात त्यांनी “आपल्या पुत्राच्या प्रतिमेप्रमाणे बनावे” (रोम 8:29).

परंतु याला दुसरे परिमाण आहे. “देवाची तीच प्रतिमा मानवामध्ये पुर्ननिर्माण करावी. देवाचा आदर, ख्रिस्ताचा आदर, त्याच्या लोकांचे शील परिपूर्ण करण्यामध्ये समाविष्ट आहे.” - एलन जी. व्हाईट, द डिझायर ऑफ एजस्, पान 671.

`वरील उतार्‍यामध्ये एलन व्हाईट आम्हांला काय म्हणत आहेत हे आपण कसे समजावे? (ईयोब 1, मत्तय 5:16, 1 करिंथ 4:9 आणि इफिस 3:10 देखील पाहा).`

ख्रिस्ती म्हणून, आपण हे कधीच विसरु नये की आपण वैश्‍विक नाट्याच्यामध्ये आहोत. ख्रिस्त आणि सैतान यांच्यामधील महान संघर्ष आपल्या सभोवती उघड होत आहे. ही लढाई पुष्कळ आकार घेत आहे आणि ती पुष्कळप्रकारे प्रकट होत आहे. आणि जरी पुष्कळ काही गुप्त असले, तरी ते आपणास समजते, ख्रिस्ताचे अनुयायी म्हणून, या नाट्यामध्ये आम्हांला भूमिका करायची आहे आणि आमच्या जीवनाद्वारे ख्रिस्ताला आदर आणावयाचा आहे.

`आपण एक मोठ्या क्रीडांगणावर आहोत अशी कल्पना करा. एका बाजूला परमेश्‍वराशी एकनिष्ठ असे स्वर्गीय दूत आहोत; आणि दुसर्‍या बाजूला असे दूत आहेत जे लुसिफराबरोबर पतन पावले. आणि जर गेले 24 तास तुमचे जीवन त्या क्रिडांगणावर खेळविण्यात आले, तर कोणत्या बाजूला अधिक जयघोष करण्यास मिळेल? तुमचे उत्तर तुम्हांला स्वत:विषयी काय सांगेल?`