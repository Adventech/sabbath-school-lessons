---
title:  ज्यांनी तुम्हांस दुखावले आहे त्यांच्यावर प्रीति करणे
date:  30/08/2022
---

कोणीतरी म्हटले आहे: “आपल्या शत्रुंवर प्रीति करणे, याचा अर्थ असा होत नाही की ज्या घाणीमध्ये मोती गाडला गेला आहे त्या घाणीवर आपण प्रीति करावी; त्याऐवजी त्या धुळीमध्ये जो मोती पडला आहे त्यावर प्रीति करावी असा त्याचा अर्थ आहे... देव आम्हांवर यासाठी प्रीति करीत नाही की स्वभावताच आम्ही प्रीति करणारे आहोत. परंतु आपण प्रीति करणारे होतो कारण तो आम्हांवर प्रीति करतो.

`जेव्हा तुम्ही आपल्या “शत्रुंकडे”पाहाता, तेव्हा सर्वसाधारणपणे तुम्ही काय पाहता - मोती किंवा त्याभोवती असणारी घाण?`

`मत्तय 5:43-48 वाचा. येशू आम्हांस आमच्या शत्रुंवर प्रीति करण्यास व प्रार्थना करण्यास बोलावीत आहे. अशी कोणती उदाहरणें येशूने निसर्गामधून दिली आहेत जी आपणास आपल्या शत्रुंवर प्रीति करणे समजावे म्हणून मदत करतात? तो आपणास कोणता मुद्दा शिकवीत आहे?`

मत्तय 5:45 मध्ये, येशू आपल्या स्वर्गीय पित्याच्या उदाहरणाचा उपयोग करतो यासाठी की ज्यांनी आपणास दुखावले आहे त्यांच्याशी आपण कसे वर्तन करावे, कदाचित त्यांनी आपणास अगदी व वाईट प्रकारच्या कठीण परीक्षेत टाकले असेल. येशू म्हणतो की त्याचा पिता धार्मिक व अधार्मिक यांच्यावर आशीर्वादाचा वर्षाव करतो; जर देव अनीतिमानावर देखील पावसाचा वर्षाव करतो, तर मग आपण त्यांच्याशी कसे वर्तन करावे?

येशू हे सांगण्याचा प्रयत्न करीत नाही की आपण नेहमीच प्रत्येकाकडे सौम्य, अस्पष्ट भावना ठेवाव्यात ज्यांनी आपणास त्रास दिला आहे, हे ही कदाचित शक्य असेल. मूलतः आपल्या शत्रूवर प्रीति करा ही त्यांच्यासाठी आपली भावना आहे असे नव्हे परंतु एक ठराविक कृती जी त्यांच्यासाठी काळजी अणि विचार प्रकट करतात.

येशू या उतार्‍याचा शेवट एका वचनाने करतो ज्यावर पुष्कळवेळेस वादविवाद होतात: “यास्तव जसा तुमचा स्वर्गीय पिता पूर्ण आहे, तसे “तुम्ही पूर्ण व्हा” (मत्तय 5:48). परंतु संदर्भामध्ये अर्थ अगदी स्पष्ट आहे: ज्या लोकांना देव जसा पूर्ण आहे तसे व्हावयाचे असेल तर त्यांनी देखील आपल्या शत्रुंवर प्रीति करावी जसा देव त्याच्या शत्रुना दाखवितो. देवाच्या दृष्टीने पूर्ण व्हावयाचे असेल तर त्याच्या विरोधकांवर प्रीति केली पाहिजे; आणि यासाठी अंतःकरणाच्या सहनशीलतेची गरज आहे जी केवळ देवच देऊ शकतो.

`सहनशीलतेची व्याख्या आपल्या मनांत ठेवून (“जखमा सहनशीलतेने, न रागावता सहन करणे”), जे बदल तुम्हांमध्ये घडावयास हवेत त्याची यादी बनवा यासाठी की परमेश्‍वराने तशा प्रकारची हृदयाची सहनशीलता द्यावी जी तुम्हांला तुमच्या “शत्रुंबाबत” योग्य वर्तन करावयास मदत करील.`