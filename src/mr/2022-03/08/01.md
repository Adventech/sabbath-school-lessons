---
title:  अदृश्य ते पाहाणे
date:  13/08/2022
---

### ह्या आठवड्यासाठी अभ्यास
रोम 8:28-39, योहान 14:1-14, इफिस 1:18-23, यशया 40:27-31.

> <p>सुवर्णवचन</p>
> “त्याने राजाच्या क्रोधाला न भिता विश्‍वासाने मिसर देश सोडिला; कारण जो अदृश्य आहे त्याला जणू काय पाहात असल्यासारखा त्याने धीर धरिला” (इब्री 11:27).

इब्रीकराच्या पत्रामधील विश्‍वासाची व्याख्या नेहमीच आव्हानात्मक आहे. “विश्‍वास हा अपेक्षित गोष्टींविषयींचा भरवसा आणि न दिसणार्‍या गोष्टींबद्दलची खात्री असा आहे” (इब्री 11:1). आपण जे पाहात नाही त्याविषयी आपण खात्री कशी बाळगावी? तरी, हेच मोशे आजच्या आपल्या सुवर्णवचनामध्ये स्पष्ट करीत आहे: “कारण जो अदृश्य आहे त्याला जणू काय पाहात असल्यासारखा त्याने धीर धरिला” (इब्री 11:27).

याची जाणीव होणे अधिक आव्हानात्मक आहे की आम्हांस “जो अदृश्य आहे” त्याला पाहाण्यासाठी बोलावण्यात आले आहे, जेव्हा समय चांगला असतो तेव्हाच नव्हे तर जेव्हा सर्वकाही चुकीचे घडत असते. यासाठी आपणास विश्‍वासाची गरज आहे, ख्रिस्ताप्रमाणे विश्‍वास जो देवाच्या सत्याविषयी व देवाच्या राज्याच्याद्वारे आकारास येतो. आमच्या पित्याच्या चांगुलपणाविषयीचे सत्य, येशूच्या नामामधील सामर्थ्य, पुनरुत्थाचे सामर्थ्य आणि देवाची दया ही आवश्यक सत्ये आहेत जी आपणास बळकट उभे राहाण्यास सहाय्यक करील जेव्हा आपण कठीण परीक्षेत असतो आणि कदाचित सर्वांवर शंका घेण्यास मोह होतो.

**आठवड्यास ओझरता स्पर्शः** देवाविषयीची अशी कोणती सत्यें आहेत जी अगदी वाईट स्थितितही टिकून राहाण्यास मदत करतात.