---
title:  येशूच्या नामामध्ये
date:  15/08/2022
---

“तुम्ही माझ्या नामाने मजजवळ काही मागाल तर मी ते करीन” (योहान 14:14).

येशू अधिक काळ शिष्यांबरोबर राहाणार नव्हता. जो एकमेव त्यांचा सहाय्यकर्ता व उत्तेजन देणारा होता तो स्वर्गाला चालला होता आणि शिष्यांना आता गोंधळल्यासारखे व शक्तिहीन वाटण्यास सुरुवात झाली होती. परंतु जरी शिष्य त्याला शारिरीकरीतीने यापुढे पाहू शकणार नव्हते, तेव्हा येशूने त्यांना एक लक्षणीय अभिवचन दिले.

योहान 14:1-14 वाचा. वचन 13 व 14 प्रमाणे, येशूने त्यांना अभिवचन दिले की तो आमच्यासाठी “काहीही” करील जे आम्ही त्याच्या नामामध्ये मागू. कारण यामुळेच, आपण जवळजवळ नेहमीच आमच्या प्रार्थनेच्या शेवटी, “येशूच्या नामाने मागतो, आमेन” असे म्हणतो.

जेव्हा आपण हे म्हणतो, तेव्हा आपण सर्वसाधारणपणे याचा अर्थ काय असा विचार करतो? जेव्हा येशू आपणास अशी प्रार्थना करण्यास उत्तेजन देतो तेव्हा याचा अर्थ काय? या वचनांमध्ये असे काय संकेत आहेत जे आम्हांस तो मुद्दा समजण्यास मदत करतात?

जेव्हा आपली विनंती “येशूच्या नामामध्ये” आहे, तेव्हा आपणास खात्री आहे की स्वर्गाची सर्व यंत्रणा आमच्यातर्फे कार्य करते. आपण कदाचित देवदूतांना आपल्या सभोवती कार्य करताना पाहाणार नाही, परंतु त्यांना स्वर्गाच्या सिंहासनापासून येशू नामामध्ये, आमची विनंती पूर्ण करण्यासाठी पाठविण्यात आले.

काहीवेळेस जेव्हा आपण येशूच्या नामामध्ये प्रार्थना करतो, तेव्हा आपण आपले डोळे उघडतो आणि अशी अपेक्षा धरतो की आपल्या भोवती सर्वकाही वेगळे असावे - परंतु ते सर्व तसेच दिसते. तरीही, त्याचवेळी देवाचे सामर्थ्य नाट्यमय प्रभावाने येईल, ज्याप्रमाणे जेव्हा येशूने वादळ शांत केले, ते कदाचित शांततेत, नकळत येईल, जसे जेव्हा देवाच्या सामर्थ्याने गेथशेमाने बागेत येशूला श्‍वाश्‍वत ठेवले. काहीतरी नाट्यमय कदाचित अचानकपणे होणार नाही, परंतु त्याचा अर्थ हा नव्हे की देव आमच्यासाठी कार्य करीत नाही.

`योहान 14:1-14 पुन्हा वाचा. तुम्ही वाचत असताना, अशी कल्पना करा की येशू तुमच्याशी थेट बोलत आहे, अगदी समोरासमोर. या अभिवचनांद्वारे तुम्हांला कोणती आशा व उत्तेजन मिळेल? त्याचवेळी, स्वत:स विचारा, “ही अभिवचनें माझ्यासाठी पूर्ण होण्याच्या मार्गात माझ्या जीवनातील कोणत्या गोष्टी उभ्या आहेत? माझ्या अंत:करणामध्ये कोणते हेतुपूर्वक बदल मी करावेत?`