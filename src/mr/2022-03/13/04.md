---
title:  गेथशेमाने बागेत येशू
date:  20/09/2022
---

“तो त्यांस म्हणाला, ‘माझ्या जीवाला’ मरणप्राय ‘अति खेद झाला आहे’ तुम्ही येथे राहा व जागृत असा” (मार्क 14:34).

त्याच्या 33 वर्षांच्या आयुष्यामध्ये येथे पृथ्वीवर येशूने जे काही सहन केले, त्याची कशाशीही तुलना होऊ शकत नाही जे त्याने क्रूसावर जाण्यापूर्वी काही तास आधी सहन केले. अगदी सार्वकालिक युगापासून (इफिस 1:1-4; 2 तीमथ्य 1:8,9; तीताला पत्र 1:1,2), जगाच्या पापांसाठी येशूचे बलिदानाचे अर्पण योजिले होते, आणि आता ते पूर्ण होत होते.

गेथशेमाने बागेतील येशूचे दु:ख सहन करण्याविषयी खालील वचनें आपणास काय सांगतात? मत्तय 26:39, मार्क 14:33-36; लूक 22:41-44.

“तो त्यांच्यापासून थोड्या दूर अंतरावर गेला - जास्त अंतरावर नाही तर ते दोघे त्यास पाहू व ऐकू शकत होते - तो पुढे जाऊन जमीनीवर पालथा पडला. त्यास वाटले की पापामुळे तो आपल्या पित्यापासून दूर जात आहे. दरी फार रुंद, फार अंधकारमय व खूप खोल होती, की त्याचा आत्मा त्याच्यासमोर थरथर कांपला. या यातनेमुळे त्याने आपली दैवी शक्ति वापरुन सुटका करुन घेऊ नये. एक मनुष्य म्हणून त्याने मनुष्याच्या पापाचे परिणाम सहन केले पाहिजेत. एक मनुष्य त्याने पापांविरुद्ध देवाचा क्रोध सहन केलाच पाहिजे.

“ख्रिस्त आता एका वेगळ्या वृत्तीने उभा राहिला आहे ज्यामध्ये तो आतापर्यंत कधीच नव्हता. त्याचे दु:ख संदेष्ट्याच्या शब्दांमध्ये अगदी चांगल्याप्रकारे वर्णन करण्यात आले आहे, ‘सेनाधीश परमेश्‍वर म्हणतो, अगे तरवारी, माझ्या मेंढपाळावर व जो पुरुष माझा सोबती त्याजवर उठ.’ जखर्‍या 13:7. पापी मनुष्यासाठी बदली आणि हमी, ख्रिस्त दैवी न्यायाखाली दु:ख सहन करीत होता. न्याय काय आहे हे त्याने पाहिले. तो इतरांसाठी रदबदली करणार होता; आता तो त्याच्या स्वत:साठी मध्यस्थ मिळविण्यास आतुरला होता.” - एलन जी. व्हाईट, द डिसाएर ऑफ एज्स, पान 686.

`गेथशेमाने बागेत येशूबरोबर काय घडत होते यावर मनन करा. आधीच जगाची पापें त्याच्यावर येऊन पडू लागली होती. ते कशाप्रमाणे होते त्याची कल्पना करण्याचा प्रयत्न करा. कुठल्याही मनुष्यप्राण्याला यापूर्वी अशाप्रकारच्या कशातूनही जाण्यासाठी बोलावण्यात आले नाही. देवाची आम्हांसाठी प्रीति याविषयी हे आपणास काय सांगते? तुमच्या स्वत:साठी यातून तुम्ही कोणती आशा मिळवू शकता?`