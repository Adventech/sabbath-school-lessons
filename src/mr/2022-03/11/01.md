---
title:  कठीण परीक्षेत थांबणे
date:  03/09/2022
---

### ह्या आठवड्यासाठी अभ्यास
रोम 15:4,5; रोम 5:3-5; 1 शमुवेल 26; स्तोत्र 37:1-11.

> <p>सुवर्णवचन</p>
> “आत्म्याच्या प्रभावाने होणारी फलप्राप्ति..... सहनशीलता आहे” (गलती 5:22).

शास्त्रज्ञांनी चार वर्षांच्या मुलांवर मार्शमॅलोजवर प्रयोग केला. प्रत्येक मुलाला शास्त्रज्ञांनी सांगितले की त्यांना मार्शमॅलो घेता येईल; तरीही, जर शास्त्रज्ञ परत येईपर्यंत ते मूल थांबले, तर त्यांना दोन देण्यात येतील. काही मुलांनी शास्त्रज्ञ बाहेर गेल्यावर  मार्शमेलो आपल्या तोंडात कोंबला; इतर थांबले. यातील फरकांची नोंद करण्यात आली.

नंतर शास्त्रज्ञांनी या मुलांचे पोरसवदा वयापर्यंत (13-19 वर्षांपर्यंतचा काळ) त्यांची नोंद ठेवली. जे थांबले ते चांगल्याप्रकारे जुळवून घेणारे, चांगले विद्यार्थी झाले, आणि ते इतरांपेक्षा अधिक भरवशाचे झाले. असे दिसते की सहनशीलता काहीतरी महान असे दर्शविते, मानवी शीलामध्ये काहीतरी महत्त्वाचे. यात आश्‍चर्य नाही की परमेश्‍वर आपणास याची लागवड करावयास सांगतो.

या आठवडी आपण, अतिशय कठीण परीक्षेच्या मागे काय आहे याकडे पाहणार आहोत: थांबण्याची कठीण परीक्षा.

आठवड्यास ओझरता स्पर्श: काही वेळेस आपणास काही गोष्टींसाठी दीर्घकाळ का थांबावे लागते? आपण कठीण परीक्षेत असताना सहनशीलतेविषयी कोणते धडे शिकावेत?