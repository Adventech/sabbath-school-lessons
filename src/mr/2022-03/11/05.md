---
title:  'एलीया: घाई करण्याची समस्या'
date:  07/09/2022
---

कार्मेल डोंगरावरील बलप्रदर्शन संपले होते (1 राजे 18). स्वर्गातून अग्नी उतरला, सर्व लोकांनी खर्‍या देवाला ओळखले आणि खोट्या संदेष्ट्यांना ठार मारण्यात आले होते. देवाची सत्यता सिद्ध झाली होती. तुम्ही कदाचित विचार केला असेल की जसजसा दिवस गेला तसा एलीया आध्यात्मिक शक्तिने वाढत गेला असेल, परंतु अचानकपणे त्याने काहीतरी पाहिले त्यामुळे तो इतका भयभीत झाला की त्याला मरावेसे वाटले. 1 राजे 19:1-9 मध्ये उर्वरीत गोष्ट वाचा. वचनामध्ये शेवटचे शब्द चिंता वाढवणारे होते: “पाहा, परमेश्‍वराचे वचन त्यास प्राप्त झाले. तो त्यास म्हणाला, एलीया, तू येथे कशासाठी आलास?” (1 राजे 19:9). होय, एलीयाच्या भीतीने त्यास पळून जाण्यास भाग पाडले आणि तो स्वतःस चुकीच्या ठिकाणी घेऊन गेला.

`कार्मेल डोंगरावर परमेश्‍वराच्या इतक्या सामर्थ्यशाली हस्तक्षेपानंतर, एलीयामध्ये भरपूर विश्‍वास व भरवसा असावयास हवा होता: त्याऐवजी, तो आपल्या जिवाच्या भीतीने पळाला. या वाईट उदाहरणापासून आपण कोणते धडे शिकावेत?`

ही गोष्ट काहीतरी महत्त्वाचे स्पष्ट करते: जेव्हा आपण घाई करतो तेव्हा अगदी सहजपणे स्वतःस चुकीच्या ठिकाणी पाहतो. एलीयाच्या बाबतीत, ती भीति होती ज्याने त्यास पूर्णपणे व्यापले आणि तो घाईने अरण्यात गेला, त्याचा जन्मच झाला नसता तर बरे होते असे त्याच्या मनात आले. परंतु अशा काही गोष्टी आहेत ज्या आम्हांस देवाची आम्हांसाठी जी योजना आहे त्यातून घाईने बाहेर पडण्यास भाग पाडतात.

`खालील वचनें वाचा. याठिकाणी ज्या व्यक्तिंविषयी सांगितले आहे त्यांनी देवाच्या इच्छेविरुद्ध घाईने बाहेर पडण्याचे ठरविले यात कोणत्या गोष्टींचा भाग आहे? उत्पत्ति 16:1-3; गणना 20:10-12; शास्ते 14:1-3; मत्तय 20:20,21; लूक 9::52-56; प्रेषित 9:1.`

हे किती सोपे आहे की अशा गोष्टी जशा महत्त्वाकांक्षा, राग, तीव्र भावना, विश्‍वासाची कमतरता, किंवा “उत्साह” परमेश्‍वरासाठी आपण जेथे असू नये तेथे पुढे घाईने घेऊन जातो. या धोक्यापासून कुणीही सुरक्षित नाही. देवाचा चांगुलपणा आणि कृपेमध्ये भरवशाने विश्‍वासाची लागवड करावयास हवी हे महत्त्वाचे आहे, आपणास ठाऊक आहे की तो आपल्यावर प्रीति करतो आणि आपणास उत्तम ते देऊ इच्छितो. हे आपोआप घडत नाही. विश्‍वास कदाचित देणगी असेल, परंतु ह्या देणगीची लागवड करणे गरजेचे आहे, तसेच त्याचे संगोपन व मत्सरापासून त्यास सुरक्षित करावयास हवे.