---
title:  मूलगामी वचनबद्धता
date:  03/08/2022
---

> <p></p>
> “तुझा उजवा डोळा तुला अडखळवितो तर तो उपटून टाकून दे, कारण तुझे संपूर्ण शरीर नरकांत टाकले जावे यापेक्षा तुझ्या एका अवयवाचा नाश व्हावा यात तुझे बरे आहे” (मत्तय 5:29).

`वरील वचनामधील येशूच्या शब्दांवर मनन करा. तुम्ही त्यांना मूलगामी समजता काय? जर असे आहे, तर का?`

मूलगामी कृती गरजेची आहे कारण देवाने ख्रिस्ती जीवन कठीण बनविले आहे म्हणून नव्हे, कारण आपण आणि आपली संस्कृती यांनी आपणास देवाच्या योजनेपासून कितीतरी दूर केले आहे. लोक बहुतेक वेळेस झोपेतून जागे होतात आणि त्यांना स्वतःस आश्‍चर्य वाटते की, मी देवापासून इतका दूर कसा गेलो? उत्तर हे नेहमी सारखेच असते: केवळ एक पाऊल एकावेळी.

मत्तय 5:29,30 वाचा. येशू येथे लैंगिक पापाच्या संदर्भात बोलत आहे. तरीही, मूलभूत तत्त्वे इतर पापांची हाताळणी करण्यास अंमलात आणली जातात. होय, हे तत्त्व सर्वसाधारणपणे आमची ख्रिस्तामधील वाढ यासाठी अंमलात आणले जाते.

`या शब्दांनी येशू कोणते महत्त्वाचे मुद्दे पुढे आणतो? आपणास खरोखर अपंग बनविण्यासाठी बोलावण्यात आले आहे काय?`

येशू आम्हांस आमच्या शरीरास इजा करुन घेण्यासाठी बोलावीत नाही - कदापि नाही! त्याऐवजी, तो आपणास आपले मन ताब्यात ठेवण्यासाठी बोलावीत आहे आणि आमची शरीरे देखील, मग त्याची कितीही किंमत मोजावी लागली तरी. लक्षात घ्या की वचन असे सांगत नाही की आपण प्रार्थना करावी आणि देव ताबडतोब आमच्या मधील पापमय प्रवृत्ती आमच्या जीवनातून काढून टाकील. काहीवेळेस देव कृपेने हे आमच्यासाठी करील, पण पुष्कळवेळेस तो आम्हांस मूलभूत वचनबद्धता करण्यास बोलावितो की आम्ही काहीतरी सोडून द्यावे किंवा काहीतरी करण्यास सुरवात करावी, की कदाचित ते करण्यासाठी अजिबात आवडू नये. किती मोठी ती परीक्षा असेल! जितक्या अधिक वेळेस आपण योग्य निर्णय घेऊ, तितके बळकट आम्ही होऊ आणि आमच्या जीवनातील मोहांची शक्ति क्षीण होईल.

देव काही वेळेस आमचे लक्ष वेधण्यासाठी कठीण परीक्षांचा उपयोग करतो जेव्हा आपल्या भोवती कितीतरी गोंगाट करणारी अवस्था असते. जेव्हा आपण कठीण परीक्षेत असतो तेव्हाच आपणास जाणीव होते की आपण देवापासून किती दूर वाहवत गेलो आहोत. कठीण परीक्षा कदाचित देवाचे आम्हांसाठी पाचारण असेल की आम्ही मूलगामी निर्णय घ्यावा व जी पित्याची आमच्यासाठी योजना आहे त्याकडे वळावे.