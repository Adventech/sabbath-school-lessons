---
title:  अधिक विचार
date:  05/08/2022
---

एलन जी. व्हाईट यांचे, “द नाईट ऑफ रेसलिंग”, पाने 195-203, इन पॅट्रिआर्कस् अँड प्रॉफेटस्; “कॉनसिक्रेशन”, पाने 43-48, इन स्टेपस् टू ख्राईस्ट, वाचा.

“ही इच्छा, जी मनुष्याच्या शीलामध्ये इतका महत्त्वाचा घटक निर्माण करते, ती पतनाच्या वेळेस सैतानाच्या ताब्यात देण्यात आली; आणि त्या वेळेपासून आजतागायत तो मनुष्याच्या इच्छेमध्ये कार्य करीत आहे व स्वत:चा आनंद करीत आहे, परंतु यात मनुष्याचा उध्वस्तपणा आणि दु:ख आहे.” - एलन जी. व्हाईट, टेस्टिमोनिज फॉर द चर्च, व्हॉल्युम 5, पान 515.

“देवाची मदत मिळविण्यासाठी, मनुष्याला आपल्या अशक्तपणाची व कमतरतेची जाणीव झाली पाहिजे; त्याने आपले स्वत:चे मन त्या कामी लावले पाहिजे की त्याच्या स्वत:मध्ये मोठा बदल आणावयास हवा; त्याला उत्तेजन देऊन कळकळीची आणि टिकवून ठेवणारी प्रार्थना व प्रयत्न यासाठी तयार केले पाहिजे. चुकीच्या सवयी आणि प्रथा तोडून टाकावयास हवे; आणि निश्‍चित परिश्रमाद्वारे त्या चुका दुरुस्त केल्या पाहिजेत आणि त्या प्रमाणे योग्य तत्त्वांशी जुळवून घेतले पाहिजे  ज्याद्वारे विजय मिळविता येईल. पुष्कळ त्या पदापर्यंत पोहचत नाहीत जे त्यांनी ताब्यात ठेवावयास हवे, कारण ते देवाने त्यांच्यासाठी करावे म्हणून थांबलेले असतात ज्यासाठी त्याने त्यांना ते करावयास सामर्थ्य दिले आहे. जे सर्व उपयोगासाठी योग्य आहेत त्यांना गंभीर मानसिक आणि नैतिक शिस्तीसाठी प्रशिक्षण देण्यात यावे, आणि देव मानवी प्रयत्नांबरोबर दैवी सामर्थ्य एकत्र करुन सहाय्य करील.” - एलन जी. व्हाईट, पॅट्रिआर्कस् अँड प्रॉफेटस्, पान 248.

**चर्चेसाठी प्रश्‍न**:

`कुठपर्यंत आपण विचार करतो व आपण ओळखतो की आपली इच्छा “पतनाच्या वेळेस सैतानाच्या ताब्यात देण्यात आली”? येशूच्या शीलावर लक्ष केंद्रित केल्याद्वारे, आपण कसे चांगल्याप्रकारे समजू शकतो की आपण किती पतन पावलेले आहोत आणि देवाची कृपा आम्हांसाठी किती मोठी आहे?`

`येशूची गेथशेमाने बागेतील गोष्ट वाचा (मत्तय 26:36-42). येशूच्या स्वत:च्या भावना आणि इच्छा काय होत्या, ज्या देवाच्या इच्छेविरुद्ध होत्या? या उदाहरणापासून आपण काय शिकावे?`

`वर्गांमध्ये, तुमच्या स्वत:च्या संस्कृतीमधील विशिष्ट गोष्टींविषयी बोला ज्या आमची सुरक्षा तोडण्यास कार्य करतील आणि आम्हांस सैतानाच्या हल्ल्याशी अधिक असुरक्षित सोडतील. मंडळीच्या इतर सभासदांना या धोक्यांपासून सावध करण्यासाठी व मदत करण्यासाठी काय करावे आणि तसेच ज्यांना मदतीची गरज वाटते त्यांनी ती करावी?`

`तुम्हांला तुमच्या मंडळीमधील असे कोणीतरी ठाऊक आहे काय जो दीर्घ काळापासून तेथे नाही, जो कदाचित सोडण्यास तयार असेल किंवा आधीच सोडले असेल? एक गट म्हणून या व्यक्तिला उत्तेजन देण्यासाठी तुम्ही काय कराल, त्याला किंवा तिला येशूपासून दूर न जाण्यासाठी मदत कराल? त्यांना मदत करण्यासाठी कोणत्या प्रत्यक्ष गोष्टी तुम्ही कराल?`