---
title:  निश्‍चयपूर्वक प्रयत्न करण्याची गरज
date:  04/08/2022
---

याकोब देवाबरोबर झोंबी करतो याची गोष्ट वाचा (उत्पत्ति 32). चिकाटी धरुन राहाणे याविषयी ही गोष्ट काय सांगते, जरी मोठी निराशा होती? (तुम्ही उत्तर देण्यापूर्वी याकोबाच्या परिस्थितीचा संपूर्ण संदर्भ ध्यानात ठेवा.)

आपणास ठाऊक आहे की काय बरोबर आहे आणि योग्य करण्यासाठी आपली इच्छाशक्ति वापरा: परंतु जेव्हा आम्ही दबावाखाली असतो, तेव्हा देवाला आणि त्याच्या अभिवचनांना धरुन राहाणे फारच कठीण असते. याचे कारण म्हणजे आपण फारच अशक्त व भय बाळगणारे आहोत. म्हणून, ख्रिस्ती मनुष्याची एक महत्त्वाची शक्ति म्हणजे चिकटून राहाणे, जरी सोडून देण्याची इच्छा असली तरी चालत राहाण्याची क्षमता असणे.

बायबलमधील चिकाटी धरुन राहाण्याचे एक मोठे उदाहरण म्हणजे याकोब. पुष्कळ वर्षांपूर्वी, याकोबाने आपला भाऊ एसाव यास फसविले, आणि पित्यालाही यासाठी की त्याला जेष्ठपणाचा हक्क मिळावा (उत्पत्ति 27), आणि तेव्हापासून तो एसाव त्याला ठार मारील या भितीने पळत होता. जरी त्याला त्याच्या स्वप्नामध्ये दाखविलेली शिडी जी स्वर्गापर्यंत पोहचली होती त्याद्वारे देवाची अद्भुत अभिवचने, मार्गदर्शन आणि आशीर्वाद देण्यात आले होते (उत्पत्ति 28), तरीही तो भयभीत होता. याकोब देवाच्या आश्‍वासनासाठी अगतिक झाला होता की त्याचा स्वीकार करण्यात आला आहे आणि त्याला पुष्कळ वर्षांपूर्वी जी अभिवचनें देण्यात आली होती ती अद्यापही खरी आहेत. जसा तो कोणाबरोबर तरी लढला पण वास्तविक तो येशू होता, याकोबाच्या कंबरेचे हाड निसटले होते. त्या क्षणापासून त्याला झोंबी करणे अशक्य होते, कारण वेदना फारच तीव्र झाल्या असत्या. तेथे सर्वसाधारणपणे झोंबी करण्यापासून ते धरुन राहाण्यापर्यंत बदल झाला असेल. तीव्र वेदना असताना देखील याकोब येशूला धरुन राहिला जो पर्यंत त्याला आशीर्वादाचे आश्‍वासन मिळाले नाही. म्हणून, येशू त्याला म्हणत आहे की, “पहाट होत आहे, मला जाऊ दे.” (उत्पत्ति 32:26).

याकोबाचे आशीर्वाद आले कारण तो वेदनेमध्ये देखील धरुन राहिला. तसेच आपल्याबरोबरही आहे. देव कदाचित आपले “कंबरेचे” हाड निखळून टाकील आणि नंतर आमच्या वेदनेमध्ये आम्हांस धरुन राहाण्यास सांगेल. होय, देव वेदनादायक जखम पुढे सुरु ठेवतो - जेव्हा याकोब त्याच्या भावाला भेटला तेव्हाही तो लंगडत होता. बाह्यरीतीने पाहिले असता तो अशक्तपणा होता, परंतु याकोबासाठी ते शक्ति सूचित करीत होते.

`कोणत्या प्रत्यक्ष निवडी तुम्ही करु शकता (सहभागिता, जीवनशैली, वाचनाचे साहित्य, आरोग्याच्या सवयी, आध्यात्मिक जीवन) ज्या तुम्हांस परमेश्‍वराबरोबर चांगल्याप्रकारे चिकाटीने राहाण्यासाठी निराशा आणि मोह असताना देखील मदत करतील?`