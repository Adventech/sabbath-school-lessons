---
title:  सत्याचा आत्मा
date:  31/07/2022
---

तुम्ही कधी अशी प्रार्थना केली आहे काय, “कृपा करुन देवा मला चांगले बनीव!” परंतु अगदी थोडे बदलल्यासारखे वाटते? देवाच्या महान परिवर्तन करणार्‍या सामर्थ्याने आपल्यामध्ये कार्य करावे म्हणून आपण प्रार्थना करावी हे कसे शक्य आहे, परंतु आपले जीवन तसेच आहे असे दिसते? आपणास ठाऊक आहे की देवाकडे अमर्यादित अद्भूत स्त्रोत आहेत जे तो आम्हांस इतक्या आतुरतेने आणि फुकट देऊ करतो. आपण खरोखर त्या सर्वांचा लाभ घ्यावयास हवा आणि तरीही, आमचे जीवन बदलल्यासारखे वाटत नाही, एकप्रकारे देव जे देत आहे त्याबरोबर सुसंगत असते.

का? म्हणजे याचे कारण बेचैन करण्यासारखे साधे आहे: याचवेळी पवित्र आत्म्याकडे आम्हांस बदलण्यासाठी अमर्याद सामर्थ्य आहे, त्याचवेळी हे शक्य आहे की आमच्या स्वत:च्या निवडीद्वारे आम्ही देव जे करतो त्यास मनाई करतो.

योहान 16:5-15 वाचा. या उतार्‍यामध्ये, येशू पवित्र आत्म्याला “सत्याचा आत्मा” असे म्हणतो (योहान 16:13). हे काय सूचित करते की पवित्र आत्मा आम्हांसाठी काय करतो?

पवित्र आत्मा आमच्या पापमय जीवना विषयीचे सत्य आम्हांकडे आणतो, परंतु तो आम्हांस पश्‍चात्ताप करण्यास जबरदस्ती करीत नाही. तो आम्हांस देवाविषयीचे महान सत्य देखील दाखवितो, परंतु त्यावर आम्ही विश्‍वास ठेवावा किंवा त्याचे पालन करावे म्हणून तो आम्हांवर दबाव आणीत नाही. जर देवाने आम्हांस अगदी थोडी जरी जबरदस्ती केली, तर आपण आपली स्वतंत्रपणे निवड करण्याची इच्छा गमावून बसू आणि सैतान देवाला दोष देईल की त्याने लबाडीने आपले मन व हृदय वळविले आणि तसेच देवाला दोष देईल की त्याने महान संघर्षामध्ये फसवणूक केली आहे. जेव्हा स्वर्गांमध्ये महान संघर्षाला सुरवात झाली, तेव्हा पित्याने सैतानाला किंवा इतर कुठल्याही देवदूताला तो चांगला आहे यावर विश्‍वास ठेवण्यासाठी जबरदस्ती केली नाही किंवा तो न्यायी आहे यावर विश्‍वास ठेवण्यास किंवा त्यांनी पश्‍चात्ताप करावा म्हणून जबरदस्ती केली नाही. आणि एदेन बागेमध्ये, जेव्हा इतके सर्व काही पणास लागले होते, तेव्हा बागेच्या मध्यभागी असलेल्या झाडाविषयीचे सत्य अगदी स्पष्ट केले होते, परंतु त्याने हवेला आणि आदामाला आपली स्वतंत्र निवड करण्याची बुद्धि आज्ञा मोडण्यासाठी वापरण्यापासून मनाई केली नाही. देव आज देखील आपल्याबरोबर वेगळ्याप्रकारे वागणार नाही. म्हणून, पवित्र आत्मा देवाविषयीचे आणि पापाचे सत्य सादर करतो आणि नंतर म्हणतो, “मी तुम्हांला जे दाखविले आहे त्या दृष्टिने, आता तुम्ही काय कराल?

जेव्हा आपण कठीण परीक्षेत असतो तेव्हा तसेच असते. काही वेळेस कठीण परीक्षा निश्‍चितपणे यासाठी असते की आम्ही ऐकले नाही किंवा आमच्या पापांसाठी पश्‍चात्ताप केला नाही. अशा बाबतीत आमच्या पित्याने कार्य करावे, म्हणून आपण जाणीवपूर्वक पश्‍चात्तापासाठी व आज्ञाधारकपणासाठी दरवाजे उघडावेत यासाठी की देवाचे सामर्थ्य आम्हांमध्ये यावे आणि आम्हांस परिवर्तित करावे.

`आताच्या काळात “सत्याच्या आत्म्याने” तुम्हांकडे कोणते दोष आणले? तुम्ही किती चांगल्याप्रकारे त्याची वाणी ऐकत आहांत? आणि अधिक महत्त्वाचे म्हणजे, तुमच्या स्वतंत्र इच्छेद्वारे तुम्ही कोणती निवड करीत आहांत?`