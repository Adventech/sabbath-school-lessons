---
title:  प्रवास मार्गावरील जागा (स्थानें)
date:  27/06/2022
---

> <p></p>
> “तो आपल्या नामास्तव मला नीतिमार्गांनी चालवितो” (स्तोत्र 23:3).

“नीतिमार्गाची” कल्पना करा (स्तोत्र 23:3) तुमच्यासमोर आहे, पुष्कळ अंतरावर आहे. तुम्हांला शेवट दिसत नाही, परंतु तुम्हांला ठाऊक आहे की प्रवासाच्या शेवटी घर आहे, देवाचे गृह. तुम्ही आपल्या जवळ अधिक लक्ष देत असता, तुम्हांस दिसते काय की मार्ग कोठे जातो? तुम्हांस काही जागा स्पष्टपणे दिसतात, परंतु इतर काही भाग पूर्णपणे मोठ्या आणि धोकादायक अडथळ्यामुळे प्रतिबंधित झाला आहे. काहीवेळेस मार्ग पर्वत रांगामुळे दिसत नाही. मार्गाच्या काही भागावर सुलभपणे चालता येते; इतर कठीण आहेत. इस्त्राएल लोक ज्याप्रमाणे इजिप्तपासून वचनदत्त देशापर्यंत प्रवास करीत गेले तसे हे आहे आणि त्याचप्रमाणे याचे वर्णन स्तोत्रसंहितेत केले आहे.

`नीतिमार्गांनी चालत असताना आणि परमेश्‍वराच्या गृहाकडे मार्गक्रमण करीत असताना स्तोत्र 23 मधून त्या जागा ओळखा ज्यावरुन दावीद मेंढरांना जाताना पाहातो?`

परंतु ह्या मार्गांना “नीतिमार्ग” किंवा “योग्य मार्ग” असे का म्हटले आहे? येथे चार मुख्य कारणे आहेत. एक, ते योग्य मार्ग आहेत कारण ते योग्य ठिकाणी घेऊन जातात - मेढपाळाच्या गृहांत. दोन, ते योग्य मार्ग आहेत कारण ते आपणास योग्य व्यक्तिच्या सुसंगतीत ठेवतात - स्वत: मेंढपाळ. तीन, ते योग्य मार्ग आहेत कारण ते आपणास योग्य व्यक्ति होण्यासाठी प्रशिक्षण देतात - मेंढपाळाप्रमाणे. चार, ते योग्य मार्ग आहेत कारण ते आपणास योग्य साक्षीदार देतात - जसजसे आम्ही योग्य मनुष्ये बनतो, आपण परमेश्‍वराला गौरव देतो. ते “योग्य” किंवा “नीतिमान” मार्ग आहेत, मग जाणे सोपे असो किंवा कठिण असो.

याची जाणीव होणे महत्त्वाचे आहे की जेव्हा देव आमचे मार्गदर्शन करतो, तेव्हा एकादे पार्सल एका ठिकाणी देणे हाच केवळ प्रश्‍न नाही. तो मार्गदर्शन व संरक्षण यापेक्षा कितीतरी अधिक आहे. बायबलमधील अनेक उदाहरणाप्रमाणे ज्यामध्ये देव आपल्या लोकांचे मार्गदर्शन करीत आहे (मग आब्राहामाला त्याच्या अभिवचनाच्याद्वारे चालविणे असो किंवा इस्राएल लोकांना अग्निस्तंभ आणि मेघांनी चालविणे असो), जेव्हा परमेश्‍वर मार्गदर्शन करतो, तेव्हा ते नेहमी त्याच्या लोकांना नीतिमार्गामध्ये प्रशिक्षण देणे आहे.

`तुमच्या जीवनासाठी नीतिमार्ग (धार्मिकता) ही मेंढपाळाची प्रथम प्राथमिकता आहे याची तुम्हांला किती जाणीव आहे? संकटे तुमचे जीवन कसे बदलतात की तुम्ही अधिक चांगल्याप्रकारे ख्रिस्ताचे शील प्रकाशित करावे?`