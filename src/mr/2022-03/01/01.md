---
title:  मेंढपाळाची अतिशय कडक परीक्षा
date:  25/06/2022
---

### ह्या आठवड्यासाठी अभ्यास
स्तोत्र 23, रोम 12:18-21

> <p>सुवर्णवचन</p>
> “तो माझा जीव ताजातवाना करितो; तो आपल्या नामास्तव मला नीतिमार्गांनी चालवितो” (स्तोत्र 23:3).

सोफी आपल्या बेडरुमच्या दरवाज्याला टेकून बसली आणि जमिनीवर ओणवी झाली. अश्रू तिच्या गालावरुन सारखे ओघळत होते आणि काही क्षणांपूर्वीच ती हुंदके देत होती. त्याने असे कसे केले? त्याने असे केले. सोफीला नुकतीच बातमी मिळाली होती व ती तिचे हृदय तोडीत होती. कोणीतरी जो तिचा मित्र आहे असे तिला वाटले, ज्याच्यावर तिने विश्‍वास ठेवला व मान राखला, तो तिच्याविषयी वाईट अफवा पसरवित होता की ज्याद्वारे तिच्याविषयीचा आदर नष्ट होईल व जे कार्य ती करीत होती त्याला हानि पोहंचेल. बिछान्यावर पडलेले आपले बायबल तिने उचलले, आणि उघडताच ती त्यातील काही नेहमीच्या माहितीतल्या शब्दांकडे टक लावून पाहू लागली: “तो माझा जीव ताजातवाना करितो; तो आपल्या नामास्तव मला नीतिमार्गांनी चालवितो. मृत्यु छायेच्या दरीतूनही मी जात असलो तरी अरिष्टांस भिणार नाही, कारण तू मजबरोबर आहेस; तुझी आंकडी व तुझी काठी मला धीर देतात.” (स्तोत्र 23:3,4).

“खात्रीने हे नाही ! ती स्वत:च बडबडली. परंतु तर्क न सुटका करणारा दिसला. स्तोत्रसंहितेमधील मेंढपाळ आपल्या मेंढरांना नीतिमार्गांनी चालवीत होता, परंतु हेच मार्ग मृत्यु छायेच्या दरीकडे ही जाताना दिसत होते. या मित्राने केलेला वेदनादायक विश्‍वासघात, मृत्युछायेची दरी, देवाला तिला नीतिमार्गांमध्ये प्रशिक्षण देण्यासाठी वापरणे शक्य होईल काय?

**आठवड्यास ओझरता स्पर्शः** कोणत्या काळांत तुम्ही अधिक आध्यात्मिक म्हणून वाढलांत-सुलभ काळाद्वारे किंवा कठीण काळाद्वारे?