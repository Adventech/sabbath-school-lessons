---
title:  येणार्‍या ज्या कठीण परीक्षा
date:  02/07/2022
---

### ह्या आठवड्यासाठी अभ्यास
1 पेत्र 4:12-19, 1 पेत्र 5:8-11, रोम 1:21-32, यिर्मया 9:7-16, 2 करिंथ 12:7-10.

> <p>सुवर्णवचन</p>
> “प्रिय बंधूंनो, तुमच्या परीक्षणासाठी जे तीव्र संकट तुम्हांवर आले आहे त्यावरुन आपणास काही अपूर्व झाले असे वाटून त्याचे नवल  मानू नका; ज्यापेक्षा तुम्ही ख्रिस्ताच्या दु:खांचे वाटेकरी झाला आहां त्यापेक्षा आनंद करा; म्हणजे त्याचे गौरव प्रकट होण्याच्या वेळेसही तुम्ही उल्लासाने आनंद कराल” (1 पेत्र 4:12,13).

रसायनशास्त्राच्या प्रयोगशाळेत एकादा वेगवेगळे पदार्थ लहान भांड्यात टाकतो आणि त्यांना अति तीव्र उष्णतेवर तापवितो. जसजसे भांडे गरम होत जाते, त्यातील पदार्थ एकतर वितळतो, फिस्स् असा आवाज करतो, ठिगण्या (अग्नी) बाहेर टाकतो किंवा प्रखरपणे जळतो, ते कशाचे बनले आहेत यावर ते अवलंबून असते. त्या भांड्यास कठीण परीक्षा म्हणतात.

कठीण परीक्षेची शब्दकोशामध्ये अशी व्याख्या केली आहे, जसे(1) पदार्थ वितळविण्यासाठी वापरण्यात येणार्‍या भांड्यास अति उच्च डिग्रीची उष्णता लागते, (2) एक अति कठीण परीक्षा, किंवा (3) एक जागा किंवा स्थिती ज्यामध्ये साठवली गेलेली उर्जा एकमेकांवर क्रिया करुन परिणाम करते किंवा बदलावर प्रभाव टाकते किंवा विकसित करते.

ह्या व्याख्या आमच्या आध्यात्मिक जीवनात काय घडते याचा सहाय्यभूत दृष्टिकोण देते. या आठवडी आपण काही कारणे ठळकपणे पाहू या ज्यामध्ये आपण स्वत:स अचानकपणे पाहातो जेथे दबाव असतो आणि अशा परीक्षांचा अनुभव घेतो ज्यामध्ये परिस्थिती आम्हांस बदलण्यास, विकसित होण्यास आणि शीलामध्ये वाढण्यास कारण बनते. देव आमच्या जीवनांत काय करीत आहे याची जाणीव करुन देण्यास मदत करते म्हणजे जेव्हा आम्ही कडक परीक्षेत प्रवेश करु, तेव्हा आम्हांस कसा प्रतिसाद द्यावा याची कल्पना असेल.

**आठवड्यास ओझरता स्पर्श**: आमच्या जीवनाद्वारे अनुभव घेत असता कठीण समयाची कारणे काय आहेत?