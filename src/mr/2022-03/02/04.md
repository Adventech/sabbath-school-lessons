---
title:  पापाच्या कठीण परीक्षा
date:  05/07/2022
---

> <p></p>
> “जी मनुष्ये अनीतिने सत्य दाबून ठेवितात. त्यांच्या अधर्मावर व अनीतीवर देवाचा क्रोध स्वर्गांतून प्रकट होतो.” (रोम 1:18).

जे सर्व काही आपण करतो त्यास परिणाम आहे. जर तुम्ही उन्हामध्ये आईस्क्रिम घेऊन उभे राहिलात, तर ते नक्की वितळेल. कारण आणि परिणाम नेहमी एकत्र जातात. आणि मग गोष्टी कितीही वेगळ्या व्हाव्यात म्हणून तुम्ही निकराने प्रयत्न करता,  तसेच पापाबरोबर आहे. ते नेहमी परिणामांची कापणी करतात. देव स्वर्गांमध्ये आश्‍चर्य करीत बसत नाही की ज्यांनी पाप केले आहे. त्यांच्यासाठी त्याने किती भयंकर गोष्टी केल्या आहेत; नाही, पाप स्वत: आपल्या स्वत:च्या परिणामासह येते.

समस्या ही आहे की आपणास वाटते की आपण कसेतरी बुद्धिचातुर्याने देवावर मात करु आणि पाप परिणामांचा अनुभव? घेतल्याशिवाय तसे कधीच होत नाही. पौल अगदी स्पष्ट करतो की पाप केल्याचे परिणाम आहेत, केवळ सार्वकालिक जीवनासाठी नाही, तर आज येथे वेदनादायक व मानसिक दु:खाचे परिणाम आहेत.

`रोम 1:21-32 मध्ये पौल जेव्हा लोक पापांत पडतात आणि त्या पापांचे परिणाम काय होतात याच्या प्रक्रियेचे वर्णन करतो. ही वचने प्रार्थनापूर्वक व काळजीपूर्वक वाचा आणि पौल काय म्हणत आहे त्याचा सार काढा, विशेषत: पापाच्या पायर्‍या आणि त्याचे परिणाम यावर लक्ष केंद्रित करुन.`

आधीच्या काही वचनांमध्ये पौल या परिणामांचे वर्णन “देवाचा क्रोध” असे करतो (रोम 1:18). या उतर्‍यामध्ये देवाचा क्रोध म्हणजे देव मानवजातीला त्यांनी जे काही पेरले आहे ते कापणी करण्यास बोलवितो. ख्रिस्ती लोकांसाठी देखील, देव नेहमीच ताबडतोब वेदना दूर करण्यासाठी ज्याचा परिणाम आपल्या स्वत:च्या कृतीमुळे झाला आहे त्यात हस्तक्षेप करीत नाही. पुष्कळवेळेस तो आम्हांस आमच्या कृत्यांच्या परिणामांचा अनुभव घेण्यास मान्यता देतो, यासाठी की आमचे पाप किती हानी पोहचविणारे व तापदायक आहे हे आपणास समजावे.

आपण देवाचे नीतिनियम मोडल्याच्या परिणामांचा विचार करीत आहोत. परंतु देवाचे आरोग्याचे नियम मोडण्याविषयी काय? आमची शरीरे देवाचे घर आहे. जर आपण आरोग्यदायी अन्न खात नाही किंवा व्यायाम करीत नाही किंवा आपण नेहमी अधिक काम करतो, हे देखील देवाविरुद्ध पाप आहे आणि याचे परिणाम आहेत जे कठीण परीक्षेची स्थिती उत्पन्न करु शकतील.

`तुमच्या स्वत:च्या जीवनामध्ये, तुम्ही आपल्या स्वत:च्या पापाचे परिणाम याची ताबडतोब कशी कापणी केली आहे? तुम्ही कोणते धडे शिकलांत? अशाप्रकारे पुन्हा त्यातून न जाण्यासाठी तुम्हांला कोणते बदल करावे लागतील?`