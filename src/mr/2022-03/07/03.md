---
title:  जो आमचा पिता आहे
date:  08/08/2022
---

ओसवाल्ड चेंबर्स लिहितात, “तो काय करणार आहे हे देवाला तुम्ही विचारीत आहात काय? तो तुम्हांला कधीच सांगणार नाही. देव तुम्हांला सांगणार नाही की तो काय करणार आहे; तो कोण आहे हे तो तुम्हांस प्रकट करतो.” - माय अटमोस्ट फॉर हिस हायस्ट (युरिचविली, जक बारबर अँड कंपनी, खछउ., 1963), जानेवारी 2.

`या कल्पनेद्वारे चेंबर्सच्या म्हणण्याचा अर्थ काय असे तुम्हांस वाटते?`

आपणास ठाऊक आहे की ईयोबाचे पुस्तक याची सुरुवात ईयोबासाठी वैयक्तिक दु:खाने होते. तो सर्वकाही गमावतो, केवळ त्याचे जीवन आणि त्याची पत्नी वाचते, ती त्याला सल्ला देते की, “देवाला शाप दे आणि मरुन जा!” (ईयोब 2:9). पुढे चर्चेला सुरुवात होते ज्यामध्ये त्याचे मित्र त्याला हे का घडले हे सांगण्याचा प्रयत्न करतात. या सर्व चर्चे दरम्यान देव शांत आहे.

ईयोब 38 मध्ये देव अचानकपणे प्रकट होतो आणि बोलतो: “अज्ञानाचे शब्द बोलून दिव्य संकेतावर अंधकार पाडणारा हा कोण?”  (ईयोब 38:2). न थांबता, देव ईयोबाला आश्‍चर्यचकित करणारे जवळजवळ 60 प्रश्‍न विचारतो. तुमचे बायबल उघडा आणि यास ईयोब 38 व 39 मध्ये निरखून पाहा.

शेवटच्या प्रश्‍नानंतर, ईयोब उत्तर देतो, “पाहा, मी तर पामर आहे, मी तुला काय उत्तर देऊ? मी आपला हात आपल्या तोंडावर ठेवितो. एकदा मी बोललो खरा, पण आता मी तुला काही जाब देणार नाही; मी दोनदाही बोललो, पण आता पुन्हा बोलणार नाही” (ईयोब 40:4,5). परंतु देवाचे अद्याप संपले नव्हते. नंतर तो पुन्हा सुरुवात करुन आखणी “मोठे” प्रश्‍न एका पाठोपाठ एक विचारतो.

`ईयोबाचा शेवटला प्रतिसाद ईयोब 42:1-6 मध्ये वाचा. देव ईयोबाला काय सांगण्याचा प्रयत्न करीत आहे आणि त्याचा त्याच्यावर काय परिणाम झाला?`

देव ईयोबाच्या मित्रांच्या “का” नावाच्या प्रश्‍नांची उत्तरे कधीच देत नाही. परंतु देव त्याच्या असमांतर महानतेचे चित्र रंगवितो जसे त्याने आश्‍चर्यकारकरीतीने त्याच्या उत्पत्तिच्या कार्याद्वारे प्रकट केले आहे. यानंतर, ईयोबाला खरोखर कुठल्याही उत्तराची गरज नव्हती. स्पष्टिकरणाची गरज ग्रहणासारखी निघून गेली, देवाच्या जबरदस्त भव्य चित्राने.

ही गोष्ट आश्‍चर्यकारक विरोधाभास प्रकट करते. आशा आणि उत्तेजन या जाणीवेपासून उगम पावते की आम्हांला किती थोडे ठाऊक आहे. स्वभावत:, आपण सर्व ठाऊक असण्याद्वारे समाधान मिळाविण्याचा प्रयत्न करितो आणि म्हणून जेव्हा आपणास ठाऊक होत नाही तेव्हा आपण निराश होतो. परंतु काहीवेळेस देव आमच्या अजाणतेवर प्रकाश टाकतो यासाठी की आम्हांस जाणीव व्हावी की मानवाची आशेला सुरक्षितता केवळ यातच सापडते की आम्ही स्वत:पेक्षा अधिक मोठे व्हावयास हवे.

`अशा गोष्टी ज्या तुम्हांला समजत नाहीत त्या आता घडतात काय? जर असे आहे, तर देवाच्या शीलावर लक्ष केंद्रित करा. ते करण्यापासून तुम्हांला कशी आशा मिळते की यामध्ये तुम्ही चिकाटी धरली पाहिजे, जे आता ग्रहण करता येत नाही?`