---
title:  आमच्या पित्याची उपस्थिती
date:  09/08/2022
---

> <p></p>
> “कारण मी परमेश्‍वर तुझा देव तुझा उजवा हात धरुन म्हणत आहे की, भिऊ नको, मी तुझे सहाय्य करितो” (यशया 41:13).

कोणीतरी एकदा म्हणाले, “जेव्हा देव दूर आहे असे दिसते, तेव्हा तो कोण आहे ज्याने हलविले आहे?” जेव्हा समस्या निर्माण होतात, तेव्हा आपण गृहीत धरतो की देवाने आम्हांस वाळीत टाकले आहे, परंतु सत्य हे आहे की तो कोठेच गेला नाही.

गुलामगिरीतील यहूदी लोकांना देवाचे वास्तव्य फारच दूर आहे असे दिसले. तरीही, यशयाद्वारे, तो भविष्यातील सुटकेबाबत खात्री देतो. जरी, भविष्यातील यरुशलेमाला परत येणे जे भविष्यात फारच वर्षें पुढे होते, तरी लोकांना हे ठाऊक असावयास हवे अशी देवाची इच्छा होती की तो त्यांच्यापासून दूर गेला नाही आणि त्यांनी आशा धरण्यासाठी प्रत्येक कारण आहे.

`यशया 41:8-14 वाचा. जे लोक भविष्यातील सुटकेसाठी आतुरतेने थांबले आहेत त्यांच्या आशेसाठी कोणती कारणे तुम्ही ओळखता? आमच्या पृथ्वीवरील गुलामगिरीचा शेवट होण्याची आपण वाट पाहात असता हे अभिवचन आपणास कशी मदत करते?`

एक फारच जबरदस्त प्रतिमा या वचनांमध्ये सापडते ती म्हणजे 13 व्या वचनात. या विश्‍वाचा सर्व सत्ताधारी देव म्हणतो की त्याच्या लोकांना घाबरण्याचे कारण नाही, कारण तोच एक आहे जो “तुझा उजवा हात धरितो.” पृथ्वीपासून कितीतरी प्रकाश - वर्षें दूर असलेल्या मोठ्या सिंहासनावरुन देव पृथ्वीवरील घटनांना मार्गदर्शन करतो अशी कल्पना करणे एक गोष्ट आहे. परंतु हे सर्वस्वी वेगळे चित्र आहे ज्याची जाणीव होणे गरजेचे आहे की तो त्याच्या अतिप्रिय लोकांचे हात धरण्यास अतिशय जवळ आहे.

जेव्हा आपण व्यस्त असतो, तेव्हा देव आपल्या इतका जवळ आहे याची आठवण होणे कठीण आहे, परंतु जेव्हा आपण याची आठवण ठेवतो की तो इम्मानुएल, “आम्हांबरोबर देव” आहे, तेव्हा इतका मोठा फरक पडतो. जेव्हा देवाचे वास्तव्य आपल्याबरोबर असते, तसेच त्याचे हेतु, त्याची अभिवचने आणि त्याचे परिवर्तन करण्याचे सामर्थ्यही असते.

`पुढील काही दिवस, एक प्रयोग करण्याचा प्रयत्न करा. शक्य असल्यास प्रत्येक क्षणाला, तुम्ही स्वत:ला आठवण द्या की विश्‍वाचा देव तुमचा हात धरण्यासाठी अगदी जवळ आहे आणि तो वैयक्तिकरीतीने मदतीचे वचन देतो. ज्याप्रकारे तुम्ही जगता त्यात कसा बदल होतो याची नोंद ठेवा. शब्बाथ दिवशी तुमच्या अनुभवावर चर्चा व्हावी यासाठी तयार राहा.`