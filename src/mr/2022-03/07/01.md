---
title:  अविनाशी आशा
date:  06/08/2022
---

### ह्या आठवड्यासाठी अभ्यास
हबक्कूक 1:1-4, ईयोब 38-41, यशया 41:8-14, यिर्मया 29:1-10, इब्री 12:1-13.

> <p>सुवर्णवचन</p>
> “आशा मनोभंग करीत नाही; कारण आपणांला दिलेल्या पवित्र आत्म्याच्या द्वारे आपल्या अंत:करणात देवाच्या प्रीतीचा वर्षाव झाला आहे” (रोम 5:5).

चर्चमध्ये असताना व सभोवती स्मितहास्य करणारे लोक असताना, आशेविषयी बोलणे व गाणे किती सोपे असते, परंतु जेव्हा आपण स्वत:स कठीण परीक्षेत पाहातो, तेव्हा आशा नेहमीच इतकी सोपी दिसत नाही. जसजशी परिस्थिती सर्व बाजूंनी आम्हांवर दाबाव आणते, तसे आपण सर्व गोष्टींना प्रश्‍न विचारण्यास सुरुवात करतो, विशेषत: देवाचे ज्ञान.

त्यांच्या एका पुस्तकामध्ये सी.एस.लेविस बनविलेल्या सिंहावर विश्‍वास ठेवण्याविषयी लिहितात. या सिंहाला भेटण्यासाठी, एकाने विचारले सिंह सुरक्षित आहे काय? त्या व्यक्तिस सांगण्यात आले की तो सुरक्षित नाही, “परंतु तो चांगला आहे.”

जरी आपणास देव नेहमीच समजत नाही आणि तो भाकितानुसार गोष्टी करीत नाही असे दिसते, त्याचा अर्थ हा नव्हे की देव तुमच्या विरुद्ध आहे. याचा सरळ अर्थ आम्हांकडे अद्याप पूर्ण चित्र नाही. परंतु आपण या कल्पनेबरोबर संघर्ष करीत आहोत की आम्हांस शांती, भरवसा व आशा असण्यासाठी, देव समजला पाहिजे व भाकितानुसार (अंदाजाप्रमाणे) आहे. आमच्या विचारामध्ये त्याला “सुरक्षित” असण्याची गरज आहे. नाहीतर, आपण स्वत: मोठ्या निराशेकडे जातो.

**आठवड्यास ओझरता स्पर्शः** आमची देवाच्या शीलाविषयीची समज आपणास कशी कठीण परीक्षेत आशा धरण्यास मदत करते?