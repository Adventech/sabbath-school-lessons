---
title:  अग्निद्वारे परीक्षा
date:  14/07/2022
---

एक तरुण मनुष्य होता ज्याला आपण अ‍ॅलेक्स म्हणू या. तो आपल्या त्रासदायक तारुण्यातून बाहेर आला होता: नशीले पदार्थ, हिंसाचार आणि कधीतरी तुरुंगवास. परंतु नंतर, एका स्थानिक सभासदाच्या दयेद्वारे (ज्याची अ‍ॅलेक्सने चोरी केली होती), अ‍ॅलेक्सला देवाविषयी माहिती झाली आणि त्याने आपले अंत:करण येशूला दिले. जरी त्याच्या समस्या व संघर्ष अद्यापही होता आणि जरी त्याच्या भूतकाळातील घटक अद्याप रेंगाळत होते, अ‍ॅलेक्स हा येशूमध्ये नवीन व्यक्ति होता. त्याने देवावर प्रीति केली आणि त्याच्या आज्ञा पाळण्याद्वारे त्याने ती प्रीति व्यक्त केली (1 योहान 5:1,2). एकदा अ‍ॅलेक्सला वाटले की त्याने देवाचे सेवक व्हावे (पाळक). सर्वकाही त्याला तिकडेच निर्देश करीत होते. तो देवाच्या पाचारणास उत्तर देत होता, यात शंका नाही.

कॉलेजमध्ये असताना सुरवातीला सर्वकाही व्यवस्थित होते. त्यानंतर एकानंतर एक गोष्ट वाकडी होत गेली आणि त्याचे जीवन दुभंगू लागले. त्याच्या पैशाचा स्रोत आटू लागला; त्याचा जवळचा मित्र त्याच्या विरुद्ध गेला, त्याच्याविरुद्ध दोषारोप केले जे चुकीचे होते, परंतु त्याने त्याच्या प्रतिष्ठेला हानी पोहचली. पुढे, तो वारंवार आजारी पडू लागला; कोणालाही कळेना ते काय आहे, परंतु त्याचा त्याच्या शिक्षणावर परिणाम झाला आणि त्याला भय वाटू लागले की त्याला शिक्षण पूर्णपणे थांबवावे लागेल आणि त्या सर्वांच्या वर, तो नशील्या पदार्थांच्या मोहांचा भयंकररीतीने सामना करु लागला, जे स्थानिक समाजात पाहिजे तितके मिळत होते. एकदा तो त्या भागात पडला देखील. अ‍ॅलेक्सला समजत नव्हते की हे सर्व का घडत आहे, विशेषत: त्याला खात्री होती की परमेश्‍वराने त्याला या शाळेत आणले आहे. अ‍ॅलेक्स त्या विषयी चुकीचा होता काय? जर असे आहे, तर मग त्याचा देवाबरोबरचा सर्व अनुभव एक मोठी चूक होता? त्याच्या विश्‍वासाचे मूळ घटक देखील शंकेखाली येत होते.

`कल्पना करा, या आणीबाणीच्या वेळेत, अ‍ॅलेक्स तुमच्याकडे येतो व सल्ला मागतो. तुम्ही काय म्हणाल? तुमच्या स्वत:चे अनुभव यासारख्या कोणाला तरी कशी मदत करतील? कोणत्या बायबल वचनांचा तुम्ही उपयोग कराल? अशा स्थितीमध्ये खालील वचने किती सहाय्यक ठरु शकतील? नीति 3, यिर्मया 29:13, रोम 8:28, 2 करिंथ 12:9, इब्री 13:5.`

`बहुतेक सर्व जे परमेश्‍वराला अनुसरतात त्यांना कठीण प्रसंगांना तोंड द्यावे लागते व त्या काळात त्यांना परमेश्‍वराच्या मार्गदर्शनावर शंका घेण्याचा मोह होतो. अशा स्थितीत देवाच्या अभिवचनांना धरुन राहाणे फारच महत्त्वाचे आहे, भूतकाळात देवाने केलेल्या मार्गदर्शनाची आठवण करा आणि विश्‍वासासाठी आणि सहनशीलतेसाठी प्रार्थना करा. देव आपणास कधीही सोडणार नाही. आमच्यासाठी प्रश्‍न आहे की: आम्ही मोहाला बळी न पडता आणि त्याला कसे सोडू नये?`