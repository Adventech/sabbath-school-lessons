---
title:  वचनदत्त देशांत मार्गे बंद असलेल्या रस्त्याने
date:  10/07/2022
---

> <p></p>
> “फारो नजीक येऊन ठेपला; इस्राएल लोकांनी टेहळून पाहिले तो मिसरी लोक आपल्या पाठोपाठ येत आहेत असे त्यांस दिसले, तेव्हा त्यांस धडकी भरली व ते परमेश्‍वराचा धावा करु लागले” (निर्गम 14:10).

कधीतरी तुम्ही अशा प्रकारच्या जाळ्यात अडकला आहात काय किंवा बंद रस्त्याला पोहचला आहात काय? काहीवेळेस ते चांगले आहे, जसे नकळत तुम्ही एकाद्या खोलीमध्ये प्रवेश केला जेथे मित्र तुमची वाट पाहात थांबले आहेत जे सर्व ओरडतात “आश्‍चर्य ! वाढदिवसाच्या शुभेच्छा !” इतरवेळेस तो एक मोठा धक्का आहे, जो फारच आनंददायी नाही. कदाचित जेव्हा तुम्ही शाळेत होता तेव्हा तुमची टिंगल झाली असेल किंवा तुम्ही जेथे काम करता तेथील तुमच्या सहकार्‍यांनी अचानकपणे काहीतरी लावून तुमचा चेहरा बिघडवला असेल.

ज्या दिवशी इस्राएल लोकांनी ईजिप्त सोडले आणि ज्या दिवशी ते वचनदत्त देशात पोहचले, “त्यांनी रात्र-दिवस चालावे म्हणून परमेश्‍वर दिवसा त्यास मार्ग दाखविण्यासाठी मेघस्तंभाच्या ठायी आणि रात्री त्यांस प्रकाश देण्यासाठी अग्निस्तंभाच्या ठायी त्यांच्या पुढे चालत असे” (निर्गम 13:21). त्यांच्या प्रवासाच्या प्रत्येक भागाचे देव स्वत: मार्गदर्शन करीत होता. परंतु पाहा प्रथम त्याने त्यांना कुठे नेले: अशा ठिकाणी जेथे समुद्र त्यांच्यासमोर होता, दोन्ही बाजूला डोंगर होते आणि फारोचे सैन्य त्यांच्या मागे दृष्टिपथांत होते !

`निर्गम 14 वाचा. देवाने इस्राएल लोकांना अशा ठिकाणी का आणले जेथे त्याला ठाऊक होते की ते भयभीत होतील?`

“स्तंभामागे जाणे” आपणास सततच्या आनंदाची खात्री देत नाही. तो कदाचित कठीण अनुभव असू शकेल, कारण धार्मिकतेमधील प्रशिक्षण अशा ठिकाणी घेऊन जाते जेथे आमच्या हृदयांची परीक्षा होते, जी नैसर्गिकरितीने फसवणूक आहे (यिर्मया 17:9). या अडचणींच्या काळात, हे महत्त्वाचे समजून घेणे आहे की जेव्हा आपण खरेपणाने देवाला अनुसरतो तेव्हा त्यात संकटे आणि वेदना नसतात असे नाही, तर देवाच्या सूचनांसाठी उघडपणा असतो आणि त्याच्या मार्गदर्शनासाठी आपले मन व हृदय याचे सततचे समर्पण असते.

`या अनुभवातून इस्राएल लोक कोणता धडा शिकले? निर्गम 14:31.`

`देवावर विश्‍वास ठेवणे काहीवेळेस कठीण का आहे, जरी आपणास ठाऊक असले की त्याची आमच्यासाठी कितीतरी अद्भुत अभिवचने आहेत? अशा कठीण प्रसंगाची आठवण करा की परमेश्‍वराने तुम्हांला त्यामध्ये टाकले यासाठी की त्याच्यावर “विश्‍वास” ठेवण्यास शिकविणे आणि त्याचे “भय” धरणे.`