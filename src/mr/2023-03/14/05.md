---
title:  विश्‍वासाचे ऐक्य
date:   27/09/2023
---

`इफिस 4 मध्ये, पौल विश्‍वासणार्‍यांना काही गोष्टी करण्यापासून थांबवित आहे आणि इतर गोष्टी करण्यासाठी खात्री देत आहे. त्या कोणत्या गोष्टी आहेत?`

इफिस 4 ची सुरवात आणि शेवट एकमेकांची मंडळीचे सभासद म्हणून काळजी घेण्याच्या पाचारणापासून होत आहे (इफिस 4ः1-3, 32). या आमंत्रणाच्यामध्ये, पौल मंडळीमध्ये ऐक्याचे पोषण व्हावे या कल्पनेस बळकट पाठिंबा देऊ करीत आहे. तो याची सुरवात सात “एक” याची नोंद करून करतो ः एक शरीर, एक आत्मा, एक आशा, एक प्रभू (येशू ख्रिस्त), एक विश्‍वास, एक बाप्तिस्मा, एक देव आणि पिता (इफिस 4ः4-6). आपण सर्व या आध्यात्मिक सत्यतेने बांधले गेलो आहोत. सत्य हे आहे की आपण, एकजूट आहोत.

त्याचवेळी ऐक्यता ही धर्मशास्त्रीय निश्‍चितता आहे, त्यासाठी आमच्या कठीण परिश्रमाची गरज आहे. म्हणून, आपण नेहमीच “शांतीच्या बंधनाने आत्म्याचे ऐक्य राखावयास झटत असावे.” (इफिस 4ः3). एका मार्गाने आपण हे सर्व करू शकतो ते म्हणजे ख्रिस्ताच्या शरीराच्या एक सक्रिय “भाग” असणे (इफिस 4ः7-16). प्रत्येक सभासद शरीराचा देणगी दिलेला भाग आहे आणि म्हणून त्याच्या आरोग्यासाठी योगदान द्यावे. (इफिस 4ः7,16). आणि सर्वांना प्रेषित, संदेष्ट्ये, सुवार्तिक, पाळक आणि शिक्षक यांच्या कार्याद्वारे लाभ घडावा (इफिस 4ः11, 12). हे अस्थिबंधन व स्नायुबंध यांचे कार्य एकत्रितपणे आहे, ते आपणास ख्रिस्तामध्ये एकत्रितपणे वाढण्यास मदत करतात जो शरीराचा मस्तक आहे. (इफिस 4ः13,15).

त्यावेळेस, पौलाने त्यांना सांगितले की “आपण यापुढे बाळांसमान असू नये, म्हणजे मनुष्यांच्या धूर्तपणाने, भ्रांतीच्या मार्गास नेणार्‍या युक्तिने, उपदेशरुपी प्रत्येक वार्‍याने हेलकावणारे व फिरणारे असे होऊ नये” (इफिस 4ः14), हे शब्द स्पष्टपणे सुचवितात की पूर्वीच्या मंडळीला अंतर्गत संघर्षाचा सामना करावा लागला “मनुष्यांच्या धूर्तपणाने.”

पौल आपल्या अंतिम आवाहनाकडे पुढे जात असताना, “तुम्ही एकमेकांबरोबर उपकारिक व कनवाळू व्हा” (इफस 4ः32), तो विश्‍वासणार्‍यांना त्यांचा हृदयाचा जुना कठोरपणा टाळावयास सांगतो (इफिस 4ः17-24) आणि राग व कठोर भाषा टाळा, त्याऐवजी अशी भाषा वापरा जी कृपा वाढवील व इतरांना देईल (इफिस 4ः25-31).

हा ऐक्यावरचा अध्याय वाचण्यास सोपा आहे जेव्हा सर्व गोष्टी शांतीमय असतात. तेव्हा तो अधिक आव्हानात्मक-आणि वाचण्यास महत्त्वाचा असतो जेव्हा आपण एखाद्या संघर्षात भांडण करतो. ख्रिस्ताच्या शरीराचे ऐक्याचा अनुभव घेण्यासाठी आज तुम्ही आठवण करता काय, ज्या ऐक्यासाठी तो मरण पावला?

`असे काय मार्ग आहेत ज्याद्वारे आपण आमच्या मंडळीच्या ऐक्यामध्ये योगदान द्यावे, दोन्ही स्थानिक व जागतिक पातळीवर? आपण जे करतो ते महत्त्वाचे का आहे?`