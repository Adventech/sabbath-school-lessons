---
title:  आपण जीवंत देवाची मंडळी आहोत
date:   26/09/2023
---

`देवाच्या मंडळीचा भाग असणे दोन्ही महत्त्वाचे आणि उत्तेजनाचे का आहे? इफिस 3.`

जेव्हा मंडळीचे सभासद मंडळीविषयी सकारात्मक गोष्टी बोलताना आपण ऐकतो तेव्हा आपणास उत्तेजन मिळते. तरीही, आमच्यामध्ये सर्वांत उत्सुक असणारा देखील पौलाच्या इफिस 3 मधील मंडळीच्या साक्षीविषयी कमी पडतो. पौल इफिसमधील विश्‍वासणार्‍यांसाठी त्याच्या प्रार्थनांचा अहवाल सुरु करतो (इफिस 3ः1 याची इफिस 1ः15-23 बरोबर तुलना करा) परंतु देवाची मंडळीची उत्पत्ति याविषयी चर्चा करण्यास थांबतो (इफिस 3ः2-13) आणि नंतर त्याचा प्रार्थनेचा अहवाल पूर्ण करतो (इफिस 3ः14-21). पुढे जात असताना आपणास देवाची “योजना” किंवा “गूज” यांच्याविषयी महत्त्वाच्या गोष्टी समजण्यास मदत होते.”

* सार्वकालिकतेमध्ये, देव “गूज” किंवा “योजना” याची मंडळीविषयी कल्पना रुजवतो. (इफिस 3ः3-5,9,11).
* येशूचे जीवन आणि मरण याद्वारे, जी दीर्घकाळापासून-गुप्त राहिलेली आहे ती “पूर्ण होते” (इफिस 3ः11, इफिस 2ः11-22 बरोबर तुलना करा).
* प्रकटीकरणाद्वारे, पौल मंडळीच्या “गूजाविषयी” शिकतो आणि आश्‍चर्यकारकरीतीने विदेशी त्यामध्ये पूर्ण भागीदार आहेत (इफिस 3ः3-6).
* पौल एक संदेशवाहक म्हणून ही सुवार्ता विदेशांना गाजविण्यात भाग घेतो “ख्रिस्ताच्या अगाध संपत्तीची सुवार्ता विदेशी लोकांस सांगावी” (इफिस 3ः8,9).
* पुष्कळांना ख्रिस्ताकडे जिंकले असताना मंडळी, जी दोन्ही यहूदी व विदेशी यांच्यापासून बनली आहे, ते “देवाचे बहुविध ज्ञान” “स्वर्गांतील अधिपति व अधिकारी यांस मंडळीच्याद्वारे आता कळावे” (इफिस 3ः10), त्यांच्या येणार्‍या नाशाची घोषणा करणे (तुलना करा इफिस 6ः10-20). ख्रिस्तामध्ये सर्व गोष्टी एकत्र करण्याची योजना (इफिस 1ः10) सक्रिय आहे आणि त्यांचा वेळ थोडा आहे.

हा मंडळीचा हेतु समजण्यासाठी पौल विश्‍वासणार्‍यांसाठी प्रार्थना करीत आहे. तो इफिस 3ः14-21 मधील कळकळीची प्रार्थना करीत आहे अशी कल्पना का करू नये जी तुमच्यासाठी आहे? “तुम्ही देवाच्या सर्व पूर्णतेइतके परिपूर्ण व्हावे” अशी तो तुमच्यासाठी प्रार्थना करीत आहे अशी कल्पना तुम्ही का करू नये (इफिस 3ः19) आणि ऐक्य असलेल्या मंडळीचे गूज उघड करणे या आश्‍चर्यकारक गोष्टीत पूर्णपणे भाग घ्यावा?

`आपल्या मंडळीतील विश्‍वासणारे त्यांच्यामध्ये कोणत्या प्रकारची अडखळणे आहेत, जी तेथे नसावीत, जसे पौलाने लिहिले आहे त्या प्रकाशांत? त्यांना काढून टाकण्यासाठी तुम्ही काय कराल?`