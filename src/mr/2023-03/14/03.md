---
title:  समाजासाठी आमचे तारण झाले
date:   25/09/2023
---

`तुम्ही इफिस 2 वाचत असताना, खालील प्रश्‍नाचे उत्तर देण्याचा प्रयत्न करा ः आपला पुत्र येशू ख्रिस्त याच्याद्वारे देवाने आमच्यासाठी काय केले?`

“परंतु देवाने.... ” हे दोन शब्द मानवजातीला माहीत असलेले आशेने-भरलेले शब्द आहेत. इफिस 2ः1-10 मध्ये, पौल आपल्या श्रोत्यांचा उग्र भूतकाळ वर्णन करतो. सर्व मानवजातीची स्थिती पाहात असता, असे दिसते की ते देवाविरुद्ध बंडखोरीकडे झुकले आहेत, त्यांचे जीवन पाप आणि सैतान यांच्या अंमलाखाली आहे (इफिस 2ः1-3). “परंतु देवाने, जो दयाधन आहे...” आणि देवाने त्यांच्यासाठी व आमच्यासाठी काय केले? (1) त्याने ख्रिस्ताबरोबर आपणास जीवंत केले - ख्रिस्ताचे पुनरुत्थान आमचे स्वतःचे आहे. (2) त्याने ख्रिस्ताबरोबर आपणास उठविले - ख्रिस्ताचे स्वर्गारोहण आमचे स्वतःचे आहे. (3) स्वर्गांमध्ये, त्याने आपणास ख्रिस्ताबरोबर बसविले आहे - ख्रिस्ताचा राज्याभिषेक आमचा स्वतःचा आहे. (इफिस 2ः4-7). आपण ख्रिस्ताच्या जीवनाचे विश्‍वांत घडणार्‍या घटनांचे केवळ रस्त्याच्या कडेला उभे राहून बघणारे नाही. देव ह्या लक्षणीय कृती करतो, याचे कारण आमच्यात काही योग्यता आहे म्हणून नव्हे तर त्याच्या कृपेमुळे (इफिस 2ः8,9), आणि त्याचा हेतु आहे की विश्‍वासणार्‍यांनी येशूबरोबर एकजुटीने राहावे आणि “चांगली कर्मे” करावी (इफिस 2ः10).

जर इफिस 2ः1-10 आपणास शिकवितो की आपण येशूबरोबर एकजुटीने राहतो, तर इफिस 2ः11-22 शिकविते की आपण इतरांबरोबर एकजुटीने त्याच्या मंडळीचा भाग म्हणून राहतो. येशूचे मरणामध्ये दोन्ही उभा लाभ आहे, विश्‍वासणार्‍यांचा संबंध देवाबरोबर स्थापित करते (इफिस 2ः1-10) आणि क्षितिजाला समांतर असा आहे, आमच्या इतरांबरोबरच्या संबंधांचा समेट करतो (इफिस 2ः11-22). त्याच्या क्रूसाद्वारे, येशू ते सर्व पाडून टाकतो जे विदेशी विश्‍वासणार्‍यांना यहूदी विश्‍वासणार्‍यांपासून विभक्त करतात, त्यात नियमशास्त्राचा दुरुपयोग करून त्यांच्यातील दरी वाढवते (इफिस 2ः11-18). येशू आणखी काहीतरी बांधतो - अगदी आश्‍चर्यकारक, नवीन मंदिर जे विश्‍वासणार्‍यांनी स्थापन केले आहे. विदेशी, ज्यांना एकेकाळी मंदिराच्या पवित्रस्थानातून उपासनेमधून वगळण्यात आले होते, आता ते यहूदी विश्‍वासणार्‍यांबरोबर एकत्र येऊन एक झाले. आपण देखील, देवाच्या मंडळीचा भाग होतो, “प्रभूच्या ठायी पवित्र मंदिर होता.” (इफिस 2ः19-22).

देवाच्या कृपेद्वारे तुम्हांस संधी आहे की तुम्ही या दिवशी येशूबरोबर व तुमच्या सह-विश्‍वासणार्‍यांबरोबर ऐक्याने राहावे.

इफिस 2ः8-10 याने पुष्कळांच्या परिवर्तनामध्ये भूमिका बजावली आहे. मार्टिन लुथर यांना या वचनांमध्ये कृपा सापडली ज्याने त्यांचे हृदय जिंकले, आणि त्यांना सुधारणेची काही मध्यवर्ती खात्री सापडलीः तारण केवळ विश्‍वासानेच येते, केवळ कृपेद्वारे, केवळ ख्रिस्ताद्वारे आणि केवळ देवाच्या गौरवासाठी. 1738 मध्ये लंडनच्या अल्डर्स गेट स्ट्रीट येथे परिवर्तनाचा अनुभव घेतल्यानंतर अठरा दिवसांनी, जॉन वेस्ली यांनी ऑक्सफोर्ड युनिर्व्हसिटी येथे भाषण दिले, “ए क्राय फ्रॉम द हार्ट” आणि “द मॅनिफेस्टो ऑफ ए न्यू मुव्हमेंट.” त्यांचे वचन होते? इफिस 2ः8. (ए. स्केविंग्टन वूड, “स्ट्रेंजली वार्मड् ः द विस्ली अँड द इव्हँजिकल अवेकनिंग,” ख्रिश्‍चन हिस्ट्री (मॅगझिन), व्हॉल्युम 5, नं.1, (1984).