---
title:  दुष्ट शक्तिंविरुद्ध झगडणे
date:   14/09/2023
---

`इफिस 1:21, इफिस 3:10, इफिस 6:10-20 मध्ये वर्णन केलेल्या दुष्ट सत्ता यासाठी नोंद केलेली विविध शीर्षके यामागे पौलाचा हेतु काय होता यात तुम्ही काय न्याय कराल ?`

पौल “आमचे युद्ध” याचे वर्णन करतो (इफिस 6:12), त्यात तो ग्रीकशब्द ‘पेल’ (झरश्रश) याचा स्पर्धा व झगडा यासाठी उपयोग करतो. कारण झगडणे यास युद्धासाठी उत्तम तयारी असे समजले जात असे, शस्त्राविरुद्ध-शस्त्र आणि हातोहात युद्ध याचे हे योग्य वर्णन आहे जेव्हा सैन्य एकमेकांवर आदळते तेव्हा हे घडते. पौल विश्‍वासणार्‍यांच्या दुष्ट सत्तेविरुद्धच्या युद्धात सत्यतेवर भर देतो.

त्याने दिलेली शीर्षकें येथे आहेत :

| इफिस 1:21 | इफिस 3ः10 | इफिस 6ः12 |
| --- | --- | --- |
| सर्वसत्ता | अधिपति | सत्ता | 
| (प्रत्येक) अधिकार | अधिकारी | अधिकार |
| (प्रत्येक) सामर्थ्य अधिपति | | अंधकारमय जगाचे |
| (प्रत्येक) धनीपण दुरात्मा समूह | | आकाशाला |
| कोणतेही नांव घ्या | | |

त्याच्या मोठ्या वर्णनामध्ये (“कोणतेही नांव घ्या”, इफिस 1:21; “आकाशातला दुरात्मासमूह”, इफिस 6:12), पौल ठामपणे सांगतो की सर्व दुष्ट आणि अद्भुत सत्ता ख्रिस्ताच्या अंकित आहेत (इफिस 1:21). तरीही, कुठल्याही लढाईमध्ये, विरुद्ध बाजूच्या सैन्याला कमी लेखणे हे कधीच चांगले डावपेच नाहीत. पौल इशारा देतो की आपण केवळ मानवी शत्रुबरोबर सामना करीत नाही तर “आकाशातला दुरात्मासमूह” (इफिस 6:12), त्याचे नेतृत्व कावेबाज सेनापति, सैतान करीत आहे (इफिस 6:11). तरीही, त्याचवेळी आपण आपल्या शक्तिशाली शत्रुविरोधात जागृत असावयास हवे, त्यामुळे आपली हिंमत खचावयास नको. लढाईमध्ये देव आपल्याबरोबर उपस्थित आहे (इफिस 6:10) आणि त्याने आपणास अगदी उत्तम शस्त्रास्त्राचा पुरवठा केला आहे, त्याची स्वत:ची शस्त्रे “देवाची शस्त्रसामग्री” (इफिस 6:11; यशया 59:15-17 बरोबर तुलना करा). त्याने आपल्यासाठी सत्य, धार्मिकता, शांती, विश्‍वास आणि तारण व पवित्र आत्मा दिला आहे (इफिस 6:13-17). देव आमच्यापुढे जात आहे आणि आम्हांला डोक्यापासून पायापर्यंत त्याने पुरविलेल्या शस्त्रसामग्रीने तयार केले आहे, आपण अयशस्वी होणार नाही (रोम 16:20; 1 करिंथ 15:23,24; 2 थेस्सल 2:8).

`ह्या अद्भुत दुष्ट शक्तिंची सत्यता काय आहे - ज्यांच्या विरोधांत आपण स्वत: फारच असहाय (लाचार) आहोत - प्रभू येशूला आपण का धारुन राहावे याविषयी शिकवा, जो या शक्तिंविरुद्ध केवळ महानच नाही तर त्याने त्यांचा अगोदरच पराभव केला आहे ?`