---
title:  अधिक विचार
date:   15/09/2023
---

“आमचे कार्य आक्रमक आहे, आणि येशूचे विश्‍वासू सैनिक म्हणून, आपण रक्ताने भरलेले निशान शत्रुच्या किल्ल्यामध्ये लावले पाहिजे. ‘आपण रक्त व मांस या विरोधात युद्ध करीत नाही, तर सत्ता, अधिकार, या अंधकारमय जगाचे अधिपति, आकाशातला दुरात्मासमूह ह्या बरोबर आहे.’ जर आपण आपली शस्त्रे खाली ठेवण्यास मान्यता दिली आणि रक्ताने-माखलेले निशान खाली केले, सैतानाचे गुलाम आणि सेवक होण्याचे ठरविले, तर कदाचित संघर्ष आणि दु:ख यापासून आपली सुटका होईल. या परिस्थितीमध्ये आपण शांतिचा स्वीकार करु शकणार नाही. पृथ्वीच्या इतिहासाच्या शेवटपर्यंत लढाई, लढाई, लढाईच असू दे. यापेक्षा की धर्मभ्रष्टता व पाप यांच्याद्वारे शांती मिळविणे.” - एलन जी. व्हाईट, अ‍ॅडव्हेंट रिव्ह्यु अँड सॅब्बाथ हेराल्ड, मे 8, 1888.

इफिस 6:10-20 हे प्रकटीकरणाशी कसे संबंधित आहे ? हा उतारा शेवटल्या दिवसांतील घटनांचा तोच मूळ दृष्टिकोन प्रदर्शित करतो किंवा अंतिम काळांतील घटना, ज्याप्रमाणे प्रकटीकरणाच्या पुस्तकात लढाईची कल्पना दिली आहे (प्रकटी 12, प्रकटी 16:12-16, प्रकटी 19:17-21, प्रकटी 20:7-10 पाहा). या दोन्ही बाबतीत, देवाचे लोक शत्रुच्या हल्ल्याखाली आहेत जे “आकाशांत” आहेत आणि ते “आजच्या युगांत सक्रिय आणि शक्तिशाली आहेत. दोन्हीमध्ये, देवाच्या लोकांना “भविष्यातील युगाच्या चित्राने” उत्तेजन मिळेल. पुढे “दोन्ही दृष्यें स्पष्टपणे अंतिम लढाईकडे निर्देश करतात जेव्हा शत्रुवर पूर्णपणे विजय मिळविण्यात येईल जेव्हा सार्वकालिकपणे नवीन युगाची स्थापना करण्यात येईल,” नवीन युग ज्यामध्ये “देवाच्या लोकांची अंतिम गौरवी स्थिती” आणि “शत्रुचा सार्वकालिक नाश” हा पुरावा राहील (यॉर्डन कालेव झेकॉव, एसकॉटॉलॉजी ऑफ इफिशियन्स (ओसिजेक, क्रोशिया : इव्हँजिकल थियॉलॉजिकल सेमिनारी, 2005), पाने 217, 233-235).

**चर्चेसाठी प्रश्‍न**:

`केव्हा अतिशय स्पष्टपणे अंधकाराच्या सत्तेबरोबर सामना केला होता ? त्या काळांत अतिशय मदत होणारे डावपेच काय होते ?`

`इफिस 6:10-20 च्या माहितीद्वारे, तुम्ही त्याची मदत कशी कराल विशेषत: कोणीतरी “आकाशांतील दुरात्मासमूहाने” जुलूम झालेले आहेत (इफिस 6:12) ?`

`“सैतानाच्या कुयुक्तिपुढे टिकावयास” कसे स्पष्टपणे ओळखण्यास व अस्वीकार करण्यास कसे उत्तम प्रकारे शिकाल (इफिस 6:11)? उदा. किती वेळेस तुम्हांस असे वाटते की तुम्ही आपला विश्‍वास सोडण्यास तयार आहांत कारण तुम्हांला वाटते की तुम्ही फार पापी आहांत, भ्रष्ट आहात आणि तुमचे तारण होणार नाही ? तो विचार कोण तुमच्या डोक्यात टाकत आहे - ख्रिस्त किंवा अंधकाराची सत्ता ? विशेषत: तशा वेळेस, येशूमध्ये आपणास देऊ करण्यात आलेली अद्भुत अभिवचने यावर तुम्ही का हक्क सांगावा ?`