---
title:  नाटकगृहात दंगा
date:   26/06/2023
---

`प्रेषित 19:21-20:1 वाचा. ह्या गोष्टीपासून आपण कोणते धडे शिकावे ?`

पौलाची साक्ष या मोठ्या व सुसंस्कृत इफिस नगरात इतकी प्रभावी ठरली की त्याने नगराच्या आर्थिक बाबीवर महत्त्वाचा प्रभाव टाकला, अर्टेमिसच्या मंदिरावर पर्यटनाचे महत्त्व वाढले. आणि काय ते मंदिर होते ! हे दिमाखदार मंदिर 137 खांबावर उभे होते, प्रत्येक खांब 60 फूट उंच होता, ते संगमरवरीचे, शुद्ध सफेद, अगदी निर्दोष संगमरवरी, अति उच्च किंमतीचे वास्तु होते. यापैकी छत्तीस खांब कोरलेले होते व त्यास सोन्याने मढवण्यात आले होते, त्या मंदिरास पुरातन जगातील सात आश्‍चर्यापैकी एक असे मानले जात असे.

पौलाचे मूर्तीपूजेविरुद्धच्या मोहिमेमुळे ते चिंतित झाले होते आणि त्यांचा मंदिरातील आर्थिक पाठिंबा कमी होत होता (प्रेषित 19:27). देमेत्रिय नांवाचा एक सोनार आपल्या कारागिरांच्या कानांत कुजबुजला. लवकरच मोठा आणि अतिउत्साही घोळका बाजारातून नाटकगृहात एकत्र झाला, ज्याची बसण्याची क्षमता 25,000 लोकांची होती. तेथे गोंधळ सुरुच होता, दोन तास एकसारखे ओरडणे सुरुच होते “इफिसकरांची अर्त मी थोर !” (प्रेषित 19:34). सर्व जमावाला शिरस्तेदाराने घालवून दिल्यानंतर, पौल विश्‍वासणार्‍यांना भेटला व त्याने नगर सोडले.

`त्याच्या सेवाकार्याचा तिसर्‍या फेरीच्या शेवटी, पौल इफिसमधील मंडळीच्या वडीलांना भेटतो. पौलाच्या चिंतेचा सारांश काय ? प्रेषित 20:17-38 पाहा.`

पौलाची इफिसकरांबरोबरच्या संबंधाची प्रयोगात्मक अनुक्रमणिका:

* इ.स. 52 : पौलाची सुरवातीची, इफिसला धावती भेट (प्रेषित 18:18-21).
* इ.स. 53-56 : पौलाची इफिसमधील तीन वर्षांची सेवा (प्रेषित 19:1-20:1). त्याने तेथील आपल्या राहाण्याच्या शेवटी 1 करिंथकराचे पत्र लिहिले (1 करिंथ 16:5-9).
* इ.स. 57 : मिलातामध्ये असताना, पौल इफिसमधील वडीलांना भेटतो (प्रेषित 20:17-38).
* इ.स. 62 : पौल इफिसकरांस आपले पत्र लिहितो, त्यावेळी तो कदाचित रोममध्ये कैदेत असावा.

`“यास्तव सावध असा, आणि मी तीन वर्षें रात्रंदिवस अश्रु गाळीत प्रत्येकास बोध करणे थांबविले नाही याची आठवण ठेवा” (प्रेषित 20:31). पौल आपल्या मंडळीला आज विषयी काय इशारा देईल आणि का, तुम्हांस काय वाटते ?`