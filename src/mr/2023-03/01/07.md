---
title:  अधिक विचार
date:   30/06/2023
---

जे मांत्रिक (जादूगर) येशूच्या आणि पौलाच्या नांवाचा गैरवापर करीत होते (प्रेषित 19:13-20); रविवारचा अभ्यास पाहा. ते आपणास हे स्पष्ट करण्यास मदत करतात की का पौल इफिस मधील शक्तिंविषयी इतकी भाषा वापरीत होता. काही नवे विश्‍वासणारे, येशूच्या स्वातंत्र्याच्या नवीन परिवर्तनाखाली, त्यांनी आपली महागडी जादूची पुस्तके अग्नीत टाकली. जवळजवळ दोनशे पन्नास लव्हाळ्यापासून तयार केलेल्या कागदावर केलेली लिखाणे जी जादूविषयी होती, व इतर अनेक अशी सापडलेली लिखाणे होती, आपल्याला भरपूर उदाहरणे आहेत ज्यांत विधी, प्रथा, मायाजालाचा प्रभाव, त्याचे सूत्र, शाप इत्यादी, यासारखेच पुष्कळ त्या जादूच्या पुस्तकात होते. या ग्रंथामध्ये विश्‍वासणार्‍यांना देवाचा पिच्छा कसा पुरवावा किंवा देवी, देवता व दुष्ट शक्तिंचा पाठपुरावा कसा करावा याविषयी सल्ला देण्यात आला होता यासाठी की त्यांनी ते जे सांगतील ते करावे.

लूक आपणास सांगतो की या ग्रंथांची किंमत 50,000 चांदीचे शिक्के किंवा 50,000 दिवसांच्या वेतनाएवढी होती (जर आजच्या दिवसांत, आपण जर 80 डॉलर वेतन एका दिवसाचे धरले तर हे जवळजवळ 40,00,000 लाख होतील !) ही सविस्तर माहिती त्यांच्या रोजच्या जीवनांत या ग्रंथाचे महत्त्व आणि केंद्रस्थान काय होते हे दाखविते. यासाठी सर्वोच्च देवाने हस्तक्षेप केला की त्यांचे पूर्ण परिवर्तन व्हावे आणि त्यांनी आता चालू असलेल्या ताईत, मोहिनी-भुरळ घालणे, साकडे घालणे आणि आध्यात्मिक शक्ति मिळविण्यासाठी प्रथेच्या साधनांचा उपयोग करणे थांबवून पूर्णपणे पश्‍चात्ताप करावा.” -क्लिंटन ई. अर्नोल्ड, इफिशियन्स् (ग्रँड रॅपिडस, चख : झोंडरवन, 2010), पान 34.

आपणास असे समजते की इफिसकरांनी विश्‍वासणार्‍यांना लिहिले होते की ज्यांना “अमंगल वैश्‍विक ‘शक्तिंच्या’ प्रभावाचा व हल्ल्याचा सामना करावयाचा असेल” त्यांना सूचना दिल्या जातील,” - क्लिंटन ई. अर्नोल्ड, पॉवर अँड मॅजिक : द कॉनसेप्ट ऑफ पॉवर इन इफिशियन्स (ग्रँड रॅपिडस्, चख : बेकर बुकस्, 1992), पान 165. याला पौलाचा प्रतिसाद म्हणजे इफिसकरास पत्र, ज्यामध्ये तो ख्रिस्ताकडे निर्देश करतो ज्याला सर्व शक्तिंच्या वर उंचावण्यात आले आहे (इफिस 1:20-23) आणि देव विश्‍वासणार्‍यांना जी शक्ति पुरवितो ती सर्वोत्तम आहे यावर जोर देतो (इफिस 2:15-19, इफिस 3:14-21, इफिस 6:10-20).

**चर्चेसाठी प्रश्‍न**:

`आज तुमच्या जीवनामध्ये व जगामध्ये कोणत्या शक्ति किंवा अधिकार सक्रिय आहे ? या शक्ति स्वत:स कशा प्रकट करतात, त्यांचा आदर आणि सन्मान देण्यासाठी विश्‍वासणार्‍यांना मोहांत पाडतात की उंचावलेल्या ख्रिस्ताला एकनिष्ठता देण्यापासून दूर ठेवतात ?`

`“समयाची पूर्णता” देवाच्या या संदर्भामध्ये, ख्रिस्तामध्ये सर्व काही एकत्र करण्याची योजना, यामध्ये पौल भविष्यासाठी आशा व्यक्त करतो. इफिस 1:18, इफिस 2:12 आणि इफिस 4:4 यामधील “आशा” या शब्दाच्या त्याच्या उपयोगाची उजळणी करा. भविष्यामध्ये आशा आहे यावर तो विश्‍वास का ठेवतो ?`

`इफिसमधील खालील परिच्छेदांमध्ये, पौल, ख्रिस्ताच्या भविष्यातील परत येण्यामधील महान आशेकडे कसा निर्देश करतो ? इफिस 1:13,14; इफिस 1:21; इफिस 2:7, इफिस 4:30; इफिस 5:5.`