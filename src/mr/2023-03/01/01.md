---
title:  पौल आणि इफिसकर
date:   24/06/2023
---

### या आठवड्यासाठी अभ्यास 
प्रेषित 18:18-21; प्रेषित 19:13-20:1; प्रेषित 20:17-38; इफिस 1:1,2; इफिस 6:21-24; इफिस  3:13; इफिस 1:9,10

> <p>सुवर्णवचन</p>
> “त्याने स्वत:च्या इच्छेनुरुप व त्याच्या ठायी पूर्वी केलेल्या योजनेप्रमाणे स्वसंकल्पाचे गूज आपल्याला कळविले; ती योजना अशी की काळाच्या पूर्णतेची व्यवस्था लावताना आकाशात व पृथ्वीवर जे आहे ते सर्व ख्रिस्तामध्ये एकत्र करावे” (इफिस 1:9,10).

जेव्हा आपण काहीतरी लिहितो, तेव्हा ते करण्यापाठीमागे आपला हेतु असतो, काही वेळेस वजनदार असतो. उदाहणार्थ, आब्राहाम लिंकन, ज्यांनी आपले प्रसिद्ध गेटिसबर्ग भाषण 1863 मध्ये केले, अमेरीकन गृहयुद्धात भयंकर धूळधाण झाल्यानंतर, ज्यामध्ये जवळजवळ 7,000 सैनिक मरण पावले. त्या भाषणामध्ये, त्यांनी जे पूर्वज होते त्यांना मदतीसाठी विनंती केली, लिंकन यांनी विश्‍वास व्यक्त केला की हे गृहयुद्ध अंतिम कसोटी आहे की जे राष्ट्र 1776 मध्ये निर्माण झाले ते टिकेल किंवा “या जगातून नाहीसे होईल”

पौलाचा खोलवर हेतु आहे जो त्याच्या पत्रास प्रवृत्त करतो. एक कारण म्हणजे त्याचा तुरुंगवास (इफिस 3:13, इफिस 6:20), आणि दुसरे कारण म्हणजे सुरु असलेला छळ आणि मोह, इफिसकरांना धीर सोडण्याचा मोह होत होता. त्यांचे परिवर्तन झाले तेव्हा काय झाले याची पौल त्यांना आठवण करुन देतो, जेव्हा त्यांनी ख्रिस्ताला आपला तारणारा म्हणून स्वीकारले आणि मंडळीचा एक भाग झाले. ते ख्रिस्ताचे शरीर झाले (इफिस 1:19-23, इफिस 4:1-16) मंदिरामध्ये बांधकामाचे साहित्य (इफिस 2:19-22). ख्रिस्ताची वधू (इफिस 5:21-33), आणि शस्त्र धारण केलेले सैन्य (इफिस 6:10-20). ते देवाची वैभवी योजना पूर्ण करण्यासाठी डावपेचाची भूमिका पार पाडते, यासाठी की सर्व काही ख्रिस्तामध्ये एक व्हावे (इफिस 1:9,10). पौल इफिस मधील विश्‍वासणार्‍यांना त्यांच्या पूर्ण ओळखीसह व संधीसह ख्रिस्ताचे अनुयायी म्हणून जागृत करु इच्छितो.