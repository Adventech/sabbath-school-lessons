---
title:  विश्‍वासणार्‍यांच्या जीवनात पवित्र आत्मा
date:   16/08/2023
---

`ख्रिस्ती समाजामध्ये अमंगळ भाषणावर चर्चा करीत असताना, पौल विश्‍वासणार्‍यांबरोबर पवित्र आत्म्याच्या उपस्थितीविषयी काय आवर्जुन सांगतो ? इफिस 4:30.`

पौल एकाच वेळी हिंमत खचवणारा इशारा व हृदयाला ऊब देणारे अभिवचन देऊ करतो. आमची मंडळीमधील एकमेकांविरुद्धची पापें क्षुल्लक गुन्हा नाही ज्याचे परिणाम थोडे असतील : पवित्र आत्म्याला दु:ख कशाने होते तर ते म्हणजे देवाने आपल्याला जी संभाषणाची देणगी दिली आहे तिचा गैरवापर करुन इतरांना दु:ख पोहचवणे (इफिस 4:25-27,29,31,32). पौल यशया 63:10 चा प्रतिध्वनी करुन गंभीर इशारा अधोरेखित करतो : “तरी त्यांनी बंड केले व त्याच्या पवित्र आत्म्यास खिन्न केले; तेव्हा तो उलटला व त्यांचा शत्रु बनला, तो स्वत: त्यांजशी लढला.”

अभिवचनाची पुर्नखात्री देत असता, पौल खात्री देतो की ज्या दिवशी त्यांनी ख्रिस्ताचा स्वीकार केला त्याचवेळी पवित्र आत्मा विश्‍वाणार्‍यांवर शिक्का मारतो (इफिस 1:13,14) “तारणाच्या दिवसापर्यंत” (इफिस 4:30). पवित्र आत्म्याचा विश्‍वासणार्‍यांबरोबरचा संबंध सहज मोडणारा नाही तर टिकावू आहे. जेव्हा विश्‍वासणारे पवित्र आत्म्याची आंत वसलेली उपस्थिती देवाने दिलेल्या भाषणाच्या देणगीद्वारे दुर्लक्षित करतात, तेव्हा पवित्र आत्मा आपणास सोडत नाही, पण खिन्न होतो. विश्‍वासणार्‍यांबरोबर उपस्थित असण्याचा पवित्र आत्म्याचा हेतु असतो, ते देवाच्या मालकीचे आहेत व देव त्यांचे संरक्षण करतो म्हणून त्यांच्यावर खूण करण्यात आली आहे, जोपर्यंत ख्रिस्त येईल (ख्रिस्ताच्या येण्यापर्यंत).

“देवाचा पवित्र आत्मा” असे म्हणून पौल आत्म्याचे पूर्ण दैवीपण अधोरेखित करतो आणि पवित्र आत्म्याचे खिन्न होणारा म्हणून व्यक्तित्व अधोरेखित करतो. (रोम 8:16, 26,27; 1 करिंथ 2:10,13;   1 करिंथ 12:11; गलती 5:17,18 देखील पाहा).

त्र्यैक देवाचे रहस्य चर्चा करीत असताना आपण काळजीपूर्वक वाचले पाहिजे. पवित्र आत्मा दोन्ही पिता आणि पुत्र यांच्याबरोबर एक आहे आणि त्यांच्यापासून वेगळा आहे. पवित्र आत्म्याला त्याची स्वत:ची इच्छा आहे आणि त्याप्रमाणे तो निवड करतो. त्याला दु:ख होते आणि त्याच्या विरुद्ध अनादरपूर्वक बोलले जाते. अशाप्रकारची वक्तव्ये सत्ता आणि प्रभाव यासाठी योग्य नाहीत तर एकाद्या व्यक्तिची वैशिष्ट्ये आहेत. तर मग पवित्र आत्मा तुमच्या सारखा व माझ्यासारखा व्यक्ति आहे काय ? नाही, आपण दैवी आणि पवित्र आत्म्याचे वर्णन करण्यासाठी मर्यादीत मानवी शब्दांचा उपयोग करतो जे मनुष्यप्राणी कधीच होऊ शकत नाही.” - पॉल पीटरसन, गॉड इन 3 पर्सन्स् - इन द न्यू टेस्टामेंट (सिल्वर स्प्रिंग, चऊ : बिबलिकल रिसर्च इन्स्टट्यिुट, 2015), पान 20.

`तो “देवाचा पवित्र आत्माच आहे” जो इतक्या सलगीने आमच्याबरोबर संपर्कात राहातो की आमची कृती त्याच्यावर परिणाम करते असे म्हणतात. आम्ही त्र्यैक्य देवाच्या व्यक्तिबरोबर जीवन घालवितो जे आमच्याशी टिकावू संबंधामध्ये बंधनकारक आहे जे आपणांस अंतसमयापर्यंत मुद्रित करतात. या आश्‍चर्यकारक सत्याला आमचा विश्‍वासाचा प्रतिसाद काय आहे ?`