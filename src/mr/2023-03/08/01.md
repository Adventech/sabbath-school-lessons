---
title:  ख्रिस्ताने-आकार दिलेली जीवने आणि आत्म्याने प्रेरित केलेली वाचा
date:   12/08/2023
---

### या आठवड्यासाठी अभ्यास
इफिस 4:17-32; कलस्सै 3:1-17; जखर्‍या 3:3-5; जखर्‍या 8:16; यशया 63:10; रोम 8:16,26,27.

> <p>सुवर्णवचन</p>
> “असे की तुमच्या पूर्वीच्या आचरणासंबंधी जो जुना मनुष्य त्याचा तुम्ही त्याग करावा, तो कपटाच्या वासनांनी युक्त असून त्याचा नाश होणार आहे. तर तुम्ही आपल्या मनोवृत्तीत नवे व्हावे; आणि धार्मिकता व सत्याची पवित्रता यांनी युक्त असा देवानुरुप उत्पन्न केलेला नवा मनुष्य धारण करावा” (इफिस 4:22,24).

जोस अँटोनिओ पाल्मा, स्पेनच्या रस्त्यावर राहात होता. पुष्कळ दिवसांपासून निराश्रित असलेला मनुष्य. पांढरे आणि वेडीवाकडे वाढलेले केस आणि दाढी, त्याच्या 57 वर्षांच्या वयापेक्षा तो अधिक वृद्ध दिसत होता. एके दिवशी, साल्वा गारसिया, एका हेअर कटिंग सलूनची मालकिन, जोसकडे आली आणि त्याचा संपूर्ण चेहरा-मोहरा बदलण्याचा प्रस्ताव ठेवला.

जोस सलूनच्या खुर्चीवर बसला असताना, एका कठीण काम करणार्‍या टीमने त्याचे केस कापले, त्यास कलप लावला आणि त्याचे गुंतलेले केस व दाढी वेगळ्या शैलीमध्ये कापली. नंतर, जोसला नवे फॅशनेबल कपडे देण्यात आले. नंतर बदला आला ! जोस आरशासमोर बसला असताना, त्याच्या डोळ्यांतून अश्रू आले. “हा मीच आहे का? मी इतका वेगळा कसा ? मला कोणीही ओळखू शकणार नाही !” नंतर तो म्हणाला, “हा केवळ पाहाण्यातला बदल नव्हता. त्याने माझे जीवन बदलून टाकले.”

इफिस 4:17-32 मध्ये, पौल युक्तिवाद करतो की विश्‍वासणार्‍यांनी संपूर्ण परिवर्तनाचा अनुभव घेतला आहे. त्यांनी आपल्या जुन्या मनुष्याचा त्याग केला आहे आणि नवीन ओळख धरली आहे. काहीस जोसच्या बदलाप्रमाणे, जरी हे केवळ बाह्य परिवर्तन नसले. त्यात तुम्ही आपल्या “मनोवृत्तीत नवे व्हावे” याचा समावेश आहे” (इफिस 4:23), जीवनामध्ये “धार्मिकता व सत्याची पवित्रता” आणावी. हा अंतिम बदल आहे.