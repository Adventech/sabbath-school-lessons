---
title:  माता-पित्यांना सल्ला
date:   04/09/2023
---

`इफिस 6:4 आणि कलस्सै 3:21 यांची तुलना करा. आपल्या लेकरांना चिडवू नये म्हणून कलस्सै 3:21 कोणती प्रेरणा पुरविते ?`

सिराक, पौलाच्या दिवसांत अस्तित्वांत असणारे यहूदी कागदपत्र, पुत्रांना कशी वागणूक द्यावी याविषयी वडीलांना सल्ला देते. “जो आपल्या पुत्रावर प्रीति करतो तो त्याला पुष्कळदा (वारंवार) फटके देईल... लेकराचे फाजील लाड करा तो तुम्हांला दहशत दाखवील; त्याच्या बरोबर खेळा, आणि तो तुम्हांस दु:खी करील... तुमच्या मुलाला शिस्त लावा आणि त्याचे जूं वजनदार करा म्हणजे तुम्हांला त्याच्या निर्लज्जपणामुळे, दु:खी व्हावे लागणार नाही” (सिराक 30:1, 9,13).

पौलाचा सल्ला फार वेगळा स्वर वाहते. तो बापांना प्रथम नकारात्मक आज्ञा देतो : “तुम्ही आपल्या मुलांस चिडवू नका,” त्यानंतर सकारात्मक आज्ञा देतो, “तर प्रभूचे शिक्षण व बोध यांच्यायोगे त्यांचा प्रतिपाल करा” (इफिस 6:4). पौलाच्या दिवसांमध्ये, पित्यांना आपल्या लेकरांवर संपूर्ण कायदेशीर अधिकार होता, ज्यांना त्याची मालमत्ता समजली जात असे. वडिलांना हा हक्क होता की ते त्यांना हिंसक शिक्षा देऊ शकत होते, मरणसुद्धा, होय, काही बाबतीत त्याच्या लेकरांवर पित्याचा अधिकार गुलामांवर धन्याचा असतो तसा होता. पौल अशा अधिकाराची सक्ती करीत नाही तर तो धाडसीपणे स्पष्ट करतो व कौटुंबिक संबंधास पुन्हा आकार देतो. ख्रिस्ताला सर्वोच्च निष्ठा देण्याच्या संदर्भामध्ये, पौल ख्रिस्ती पालकांना आमंत्रित करतो की त्यांनी आपल्या अधिकाराच्या वापराचा पुर्नविचार करावा कारण ज्या लेकरांना चिडवण्यात आले आहे ते हे सर्व स्वीकारण्याच्या स्थितीत नसतील “प्रभूचे शिक्षण व बोध” (इफिस 6:4).

“पित्यांनो आणि मातांनो, घरामध्ये तुम्हांला देवाची प्रवृत्ती सादर करावयाची आहे. आज्ञाधारकपणा गरजेचा आहे, वादळी शब्दांनी नव्हे, सौम्यपणे व प्रीतिने...

“घरामध्ये आनंदी राहा. असा प्रत्येक शब्द टाका जो अपवित्र क्रोधाला जागा देईल. ‘बापांनो, आपल्या लेकरांना चिडवून क्रोधित करु नका,’ ही दैवी आज्ञा आहे...

“देवाच्या वचनामध्ये कुठेही पालकांना कठोरपणा किंवा जुलूम करणे किंवा पुत्र व कन्या यांचे आज्ञा न पाळणे यासाठी लायसन्स दिले नाही. घरांतील जीवनांत आणि देशाच्या शासनामध्ये, देवाची आज्ञा, अमर्याद प्रीतिच्या हृदयातून वाहाते.” - एलन जी. व्हाईट, चाईल्ड गाईडन्स, पान 259.

`जरी येथे धड्याचा संदर्भ आई-वडिल व लेकरें यांच्या बाबतीत आहे, ह्या वचनांमधून कोणती तत्त्वें घेण्यात यावीत की आपण इतर लोकांबरोबर कशी हाताळणी करावी यावर प्रभाव टाकील ?`