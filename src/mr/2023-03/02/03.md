---
title:  महाग तारण; सढळ क्षमाशीलता
date:   03/07/2023
---

पाप हे पौलाच्या श्रोत्यामधील सभासदामध्ये काळेकुट्ट व वर्चस्व ठेवणारी शक्ति होती. पौल त्यांच्या आधीच्या अस्तित्वामध्ये चालणारे मृत असे त्यांचे वर्णन करतो - “मर्यादा आणि पाप यांत मृत झालेले” (इफिस 2:1) तरीही “चालणे” किंवा जगणे ज्याप्राणे सैतान आज्ञा देईल (इफिस 2:1-3). पापाने आणि सैतानाने गुलाम बनविल्यामुळे, त्यांच्यात स्वत:स स्वतंत्र करण्याची क्षमता नाही. त्यांना सुटकेची गरज होती. देवाने ख्रिस्तामधील दयाळू कृतीद्वारे हे केले आणि पौल विश्‍वासणार्‍यांच्या जीवनामध्ये देवाच्या कृपेचे दोन नवीन आशीर्वाद साजरे करतो : तारण आणि क्षमाशीलता.

`इफिस 1:7,8 वाचा. “तारण” ही कल्पना वारंवार नवीन करारामध्ये वापरण्यात आली आहे. कलस्सै. 1:13,14; तीताला पत्र 2:13,14; आणि इब्री 9:15, कल्पनेच्या उपयोगाची तुलना करा. इफिस 1:7,8 बरोबर हे परिच्छेद कोणते समान विषय सांगतात ?`

इफिस 1:7 मधील “तारण” यासाठी ग्रीक शब्द अपोलुट्रॉसिस (रिेर्श्रीींीेीळी), मूलत: गुलामाचे स्वातंत्र विकत घेण्यासाठी उपयोग किंवा गुलामास सोडविण्यासाठी पैसे भरणे. गुलामाचा व्यापारी त्याची बोली लावतानाचा आवाज प्रतिध्वनित होताना आपण ऐकतो आणि तसेच गुलामाच्या हातबेड्यांचा संथ आवाजही ऐकतो. जेव्हा नवीन करार तारणाविषयी चर्चा करते, तेव्हा ते गुलामाला स्वतंत्र करणाच्या किंमतीस अधोरेखित करते.

आमचे स्वातंत्र्य अतिशय मोठी किंमत देऊन आले आहे : “त्याच्यामध्ये (येशू) आपणास त्याच्या रक्ताद्वारे तारण आहे” (इफिस 1:7). तारणाची कल्पना देवाची कृपाळू विपुलता साजरी करते ज्यामुळे आमचे स्वातंत्र्य मोठ्या किंमतीला खरेदी करता आले. देव आम्हांस स्वातंत्र्य आणि मोठेपणा देतो. आपण आता गुलामगिरीत नाही !

“तारण होणे म्हणजे एक व्यक्ति म्हणून आपणास वागणूक मिळणे, वस्तु म्हणून नव्हे. पृथ्वीचे गुलाम बनण्याऐवजी स्वर्गीय नागरीक बनणे.” अलिस्टर ई. मॅक्ग्राथ, व्हॉट वास गॉड डुयिंग ऑन द क्रॉस? (ग्रँड रॅपिडस्, चख : झोडरवन, 1992) पान 78.

काळजीपूर्वक ही कल्पना लक्षात ठेवू या की देव तारणाची किंमत सैतानास देतो हे मध्ययुगीन आहे, बायबलाप्रमाणे नाही. देव सैतानास काही घेणे-देणे लागत नाही.

कॅलव्हरीच्या कल्याणामध्ये “आमच्या उल्लंघनाची क्षमाशीलता” देखील सामील आहे (इफिस 1:7). क्रूसावर, ख्रिस्त स्वत:वर आमच्या पापाची किंमत घेत आहे, भूतकाळातील आणि भविष्यकाळातील, “आमच्या विरुद्ध असणारे पापाच्या कर्जाची नोंद तो रद्द करतो ज्यामध्ये कायदेशीर मागणी होती” (कलस्सै, 2:14). ख्रिस्ताद्वारे तारण आणि क्षमाशीलता याचे कार्य करण्याद्वारे, देव आमचा विपुल पिता म्हणून कृती करतो, “त्याच्या कृपेच्या विपुलतेप्रमाणे” आपल्यावर “विपुल केली आहे” (इफिस 1:7,8).

`ख्रिस्ताच्या प्रायश्‍चित्ताच्या बलिदानाद्वारे तुम्हांस क्षमा झाली आहे आणि तुमचे तारण झाले आहे याचा तुमच्यासाठी काय अर्थ आहे ? यासाठी तुम्ही अयोग्य आहात असे जर तुम्हांस वाटते तर ? (इशारा : तुम्ही अयोग्य आहांत; क्रूसाचा पूर्ण मुद्दा तोच आहे.)`