---
title:  त्याच्या गौरवाच्या स्तुतिमध्ये जगणे
date:   05/07/2023
---

“आपल्या मनाच्या संकल्पाप्रमाणे जो अवघे चालवितो त्याच्या योजनेप्रमाणे पूर्वी नेमिलेले जे आम्ही ते त्यामध्ये वतनही झालो आहो; यासाठी की पूर्वीच ख्रिस्तावर आशा ठेवणारे जे आम्ही त्या आम्हांवरुन त्याच्या महिम्याची स्तुति व्हावी” (इफिस 1:11,12).

असे दिसते की इफिसमधील विश्‍वासणारे ते ख्रिस्ती म्हणून कोण आहेत याची स्पष्ट भावना हरवले आहेत, म्हणजे “धीर खचणे” (इफिस 3:13 पाहा). त्याने आधी ज्याची खात्री केली होती त्याबरोबर (इफिस 1:3-5), पौलाची इच्छा आहे की ख्रिस्ती म्हणून त्यांची ओळख पुन्हा मिळावी. विश्‍वासणारे योगायोगाने, लहरी निर्णय ज्या वेगवेगळ्या दैवतांकडून येतात किंवा तारकांनी मंडित शक्तिंकडून येतात त्याचे बळी नाहीत. ते देवाची लेकरें आहेत (इफिस 1:5) आणि त्यांना ख्रिस्ताद्वारे पुष्कळ आशीर्वाद मिळविता येतात जे खोलवर सल्ला व देवाचे सार्वकालिक निर्णय यावर आधारीत आहेत. तो देवाचा हेतु, सल्ला आणि इच्छा आहे (इफिस 1:11) जे त्यांच्या जीवनामध्ये कार्यरत आहे जो देवाची अधिक विस्तृत योजना आहे की ख्रिस्तामध्ये सर्व काही एकत्र करणे (इफिस 1:10). त्यांना कदाचित देवाच्या समोर उभे राहाण्यास न ढळणारा विश्‍वास असेल व तो पुरवीत असणार्‍या आशीर्वादांच्या प्रभावामध्ये. त्यांच्या जीवनाने इफिस 1:3-14 चा संदेश उच्च स्वराने सांगितला पाहिजे : आपल्या प्रभु येशू ख्रिस्ताचा पिता जो देव तो धन्यवादित असो !

`इफिस 1:11,14,18 यामधील “वतन” कल्पनेच्या उपयोगाची तुलना करा. पौलासाठी ही कल्पना महत्त्वाची आहे असे तुम्हांस का वाटते ?`

कोणाच्या तरी मृत्युचा परिणाम म्हणून तुम्हांला कधी वतन मिळाले आहे काय ? कदाचित नातेवाईकाने तुमच्यासाठी बहुमोल खजिना ठेवला असे किंवा पुष्कळ पैसा ठेवला असेल. पौलाच्या दृष्टिकोणातून येशूच्या मरणाद्वारे, ख्रिस्ती मनुष्यास देवाकडून वतन मिळाले आहे (इफिस 1:14) आणि ते देवासाठी “वतन” ठरले आहे (इफिस 1:18).

जुन्या करारामध्ये, देवाच्या लोकांनी काही वेळेस असा विचार केला की ते त्याचे “वतन” आहोत (अनुवाद 9:29, अनुवाद 32:9, जखर्‍या 2:12). देवाचे वतन असणे किंवा होणे ही भावना इफिस 1:18 मध्ये स्पष्ट आहे आणि ते इफिस 1:11 मधील शब्दाचा अर्थ आहे, (ज्याचा अनुवाद असा आहे, “जे आम्ही ते त्यामध्ये वतनही झालो आहो”) ख्रिस्ती ओळखपणात एक केंद्रिय घटक म्हणून, देव तुमची किती किंमत करतो ते विश्‍वासणार्‍यांनी समजून घ्यावे अशी पौलाची इच्छा आहे. त्यांना देवाकडून केवळ वतनच मिळत नाही (इफिस 1:14, इफिस 3:6; याची इफिस 5:5 बरोबर तुलना करा), तर ते देवाचे वतन आहेत. 

`काहीतरी मिळविण्यासाठी काम करणे आणि वतन मिळणे यांत काय फरक आहे ? येशूमध्ये आम्हांस काय देण्यात आले आहे ही कल्पना समजण्यास हे कसे आपणास मदत करते ?`