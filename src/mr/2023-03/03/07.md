---
title:  अधिक विचार
date:   14/07/2023
---

एलन जी. व्हाईट यांच्या लिखाणामधून ह्या दोन वर्णनांचा अभ्यास करा :

“जेव्हा ख्रिस्त स्वर्गीय दरवाज्यामधून गेला, तेव्हा तो देवदूतांच्या प्रेमाने सिंहासनावर बसला. हा विधी पूर्ण होताच, शिष्यांवर पवित्र आत्मा मोठ्या प्रवाहाने आला आणि खरोखर ख्रिस्ताचे गौरव करण्यात आले, जे त्याचे गौरव सार्वकालिक काळापासून पित्याजवळ होते ते सुद्धा. पन्नासाव्या दिवशी जो पवित्र आत्म्याचा वर्षाव झाला तो स्वर्गाचा संपर्क होता की तारण्याचे उद्घाटन पूर्ण झाले. त्याने दिलेल्या अभिवचनाप्रमाणे त्याने स्वर्गांतून त्याच्या विश्‍वासणार्‍यासाठी पवित्र आत्मा पाठविला, एक चिन्ह म्हणून आणि एक याजक आणि राजा म्हणून, स्वर्गांत व पृथ्वीवर सर्व अधिकार त्याला मिळाला आणि त्याच्या लोकांवर तो अभिषिक्त झाला.” - द अ‍ॅक्टस् ऑफ द अपॉसल्स्, पान 38,39.

“पित्याच्या हातांनी आपल्या पुत्राला कवटाळले, आणि घोषणा करण्यात आली, ’देवाचे सर्व दूत त्याच्या चरणी लागोत.” इब्री 1:6.

“शब्दांत व्यक्त करता येणार नाही असा आनंद, सत्ताधारी, राज्यें आणि अधिपती यांनी जीवनाच्या राजपुत्राची सर्वोच्चता ओळखली. देवदूतांच्या समूहाने त्याच्यासमोर साष्टांग नमस्कार घातला, त्याचवेळी सर्व स्वर्ग आनंदाच्या घोषणांनी भरुन गेला, ते मोठ्याने म्हणत होते : ‘वधलेला कोकरा सामर्थ्य, धन, ज्ञान, बल, सन्मान, गौरव व स्तुति ह्यांचा स्वीकार करण्यास योग्य आहे.’ प्रकटी 5:12.

“देवदूतांच्या वीणांमधून निघणार्‍या संगीतामध्ये विजयाची गाणी मिसळत होती, सर्व स्वर्ग आनंद आणि स्तुति यांनी भरुन वाहाताना दिसत होता. प्रीतिने जिंकले. हरवलेले सापडले. उच्च स्वरामध्ये स्वर्ग गात असता घोषणा करीत होता, “आशीर्वाद आणि सन्मान आणि गौरव आणि सामर्थ्य, जो सिंहासनावर बसला आहे त्याच्यासाठी, आणि कोकर्‍यासाठी सर्वकाळ आणि सर्वकाळ.” प्रकटी 5:13.” - द डिझाएर ऑफ एजस्, पाने 834, 835.

**चर्चेसाठी प्रश्‍न**:

`“आता” आणि “अजूनपर्यंत नाही” येशूचे उंचावणे यावर गंभीरपणे विचार करा. येशू आधीच “सर्व गोष्टींचा” प्रभु आहे हे कोणत्या अर्थाने, सैतानी शक्ति त्याच्यासमोर लीन झाल्या होत्या - म्हणजे “आता” ? आणि कोणत्या अर्थाने त्याचे संपूर्ण राज्य सर्व गोष्टींवर भविष्याकडे पाहते काय - ते “अजूनपर्यंत नाही” ? (1 करिंथ 15:24-28 पाहा.)`

`किती मर्यादेपर्यंत तुम्ही ख्रिस्ताच्या नियमाच्या प्रकाशात सर्व गोष्टींवर जगत आहांत ? किंवा कोणत्या मर्यादेपर्यंत तुम्ही या इतर शक्तिंच्या अधिकाराखाली जगत आहात, पतन पावलेल्या शक्ति, ज्यांच्या अधिकारास ओहोटी लागली आहे ? कोणती कोण आहे हे तुम्हांस कसे ठाऊक असेल आणि तुम्ही दुष्ट शक्तिंपासून कसे दूर राहाल, जरी त्या निश्‍चितपणे पराजित झाल्या आहेत, तरी अद्याप या जगांमध्ये त्या अस्तित्वांत आहेत ?`