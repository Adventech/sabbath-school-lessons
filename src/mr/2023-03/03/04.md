---
title:  पुनरुत्थानाच्या सामर्थ्यामध्ये सहभागी होणे
date:   11/07/2023
---

पौलाच्या प्रार्थनेतील अहवालाच्या राहिलेल्या वचनांमध्ये इफिस 1:20-23, पौल अंतर्ज्ञानाच्या तिसर्‍या विषयावर विस्तार करतो आणि पवित्र आत्मा विश्‍वासणार्‍यांमध्ये आशा आणील अशी इच्छा धरतो; देवाच्या सामर्थ्याची विपुलता, जी तो त्यांच्यातर्फे उपयोगात आणतो. पौल तारणाच्या - इतिहासाच्या दोन घटनांकडे निर्देश करुन सुरवात करतो ज्या देवाच्या सामर्थ्याची मूळ उदाहरणे आहेत : (1) मेलेल्यांतून येशूचे पुनरुत्थान आणि (2) विश्‍वाच्या सिंहासनावर येशूचे उंचावणे (इफिस 1:20).

`येशूच्या पुनरुत्थानाद्वारे देवाचे सामर्थ्य कसे व्यक्त करण्यात येते? इफिस 1:20; 1 करिंथ 15:20-22; फिलिप्पै 3:8-11; इब्री 13:20,21; 1 पेत्र 1:3`

येशूचे पुनरुत्थान हे ख्रिस्ती विश्‍वासाचे चर्चेने न सुटणारा भरवसा आहे (1 करिंथ 15:14,17). याचे कारण ख्रिस्त उठला आहे म्हणजे ख्रिस्ती विश्‍वासणारे भविष्यातील भव्य सार्वकालिक जीवनाच्या पुनरुत्थानासाठी थांबले आहेत ज्यावेळेस ख्रिस्त परत येईल (1 करिंथ 15:20-23). कारण ख्रिस्त उठला आहे यासाठी की आज आपण शुभवर्तमानातील सर्व आशीर्वादासाठी त्याच्याकडे पाहावे, त्यात आपल्या जीवनांमध्ये पवित्र आत्म्याच्या उपस्थितीचा समावेश आहे.

“देवाने त्याला (ख्रिस्ताला) आपल्या उजव्या हातास बसविले आहे, ही वर्णशैली, स्तोत्र 110:1 मधून घेण्यात आली आहे, नवीन करारामधून पुष्कळवेळेस उदाहरण म्हणून घेण्यात आलेला परिच्छेद (सर्व परिच्छेद उदाहरण म्हणून त्यातूनच घेतलेले दिसतात). ख्रिस्ताचे उंचावणे याचे इफिसमध्ये मोठे वर्णन करण्यात आले आहे. विश्‍वासणारे “त्याच्याबरोबर (ख्रिस्त येशू) स्वर्गांमध्ये बसलेले दिसतात” (इफिस 2:6). त्यात भर म्हणजे, पौल ख्रिस्ताच्या स्वर्गारोहणाचा उल्लेख एक प्राथमिक भाग (नांदी) म्हणून करतो की ख्रिस्त सर्वकाही भरुन टाकीत आहे आणि आपल्या मंडळीला देणग्या देत आहे (इफिस 4:8-11 पाहा).

इफिस 4:8-11 मध्ये, पौल आम्हांस इशारा देतो की ख्रिस्त पित्याच्या सिंहासनावर बसला आहे ही गतिहीन प्रतिमा घेण्यापासून दूर राहावे, त्याऐवजी “नवीन करारातील प्रेरक शक्ति जी त्याच्या पवित्र आत्म्याद्वारे जगांत जात आहे, सर्व जिंकत आहे व सर्व जिंकण्यासाठी” - एफ. एफ. ब्रूस, द एपिसल्स् टू द कोलोशियन्स, टू फिलिमोन आणि टू इफिशियन्स (ग्रँड रॅपिडस, चख : एर्डमॅन्स् 1984), पान 133. म्हणून पौल ख्रिस्ताचे उंचावणे व राज्याभिषेक चित्रित करतो, दैवी सामर्थ्याचे केवळ उदाहरण म्हणून नव्हे जे विश्‍वासणार्‍यांना देऊ करण्यात आले तर सामर्थ्याचा एक उगम म्हणून.

`ख्रिस्ताच्या सामर्थ्याची तुमच्या जीवनात गरज आहे त्यासाठी काय मार्ग आहेत, आणि त्या सामर्थ्याचा आपण चांगला उपयोग कसा करावा? त्याचे सामर्थ्य मिळण्यामध्ये कोणत्या प्रथा आम्हांस अडचणी निर्माण करतील ?`