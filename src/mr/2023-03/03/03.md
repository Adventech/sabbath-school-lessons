---
title:  पवित्र आत्म्यापासून अंतर्ज्ञान अनुभवणे
date:   10/07/2023
---

“तुम्हांसाठी मी उपकार मानिता राहात नाही; मी आपल्या प्रार्थनांत तुमची आठवण करुन असे मागतो की, आपला प्रभु येशू ख्रिस्त याचा देव, वैभवशाली पिता, याने तुम्हांस आपल्या ओळखीसंबंधी ज्ञान व प्रकटीकरण यांचा आत्मा द्यावा” (इफिस 1:16-17).

आपल्या प्रार्थनेचा अहवाल सादर करीत असताना, पौल एक मुख्य विनंती देवाच्या सिंहासमोर ठेवतो याची नोंद ठेवतो. त्याने आधीच या गोष्टीची नोंद घेतली आहे की परिवर्तनाच्या वेळेस विश्‍वासणार्‍यांच्या जीवनांमध्ये पवित्र आत्मा आला आहे (इफिस 1:13,14). पौल आता पवित्र आत्म्याच्या ताज्या आशीर्वादासाठी प्रार्थना करतो यासाठी की येशूची खोलवर समज त्यांना मिळावी याचे आध्यात्मिक अंतर्ज्ञान त्यांना मिळावे (“त्याच्या ज्ञानामध्ये”, इफिस 1:17).

`पौल प्रार्थना करतो की पवित्र आत्मा तीन विषयांवर विश्‍वासणार्‍यांना विशेष अंतर्ज्ञान देईल ? इफिस 1:17-19 पाहा.`

जेव्हा पौल “त्याच्या पाचारणापासून होणारी आशा” याविषयी समज मिळण्यासाठी प्रार्थना करतो (इफिस 1:18), देवाने त्यांच्या तारणासाठी अगोदरच भूतकाळामध्ये कृती केली आहे यासाठी त्यांनी जागृत असावे अशी प्रार्थना तो करतो (इफिस 1:3-9, 11-13) आणि जे गौरवी भविष्य जे त्याने त्यांच्यासाठी योजिले आहे (इफिस 1:10,14). 

“पवित्र जनांमध्ये त्याने दिलेल्या वतनाच्या वैभवाची संपत्ति” याची समज यावी म्हणून तो प्रार्थना करतो (इफिस 1:18), तेव्हा तो जुन्या करारांतील विश्‍वासणार्‍यांची कल्पना देवाचे वतन म्हणून आठवतो (अनुवाद 9:29, अनुवाद 32:9, जखर्‍या 2:12; यांची इफिस 1:11 बरोबर तुलना करा). त्याची इच्छा आहे की त्यांना हे ठाऊक असावे की त्यांच्याकडे केवळ देवाने दिलेलेच वतन नाही, तर ते देवाचे वतन आहेत आणि पौलाची इच्छा आहे की देवासाठी त्यांची किंमत किती आहे ते त्यांनी समजावे.

जेव्हा पौल आध्यात्मिक अंतर्ज्ञानाविषयी प्रार्थना करतो की “आणि जे आपण विश्‍वास ठेवणारे त्या आपणाविषयींच्या त्याच्या सामर्थ्याचे अपार महत्त्व” समजावे (इफिस 1:19), तो कल्पना करतो की पवित्र आत्मा ताज्या समंजसपणाचे देवाचे अमर्याद सामर्थ्य आणील आणि त्यांच्या अनुभवामध्ये प्रत्यक्ष टाकील.

ह्या सर्व प्रार्थनांमध्ये, पौलाची इच्छा आहे की ह्या लोकांनी स्वत: त्यांच्यासाठी येशूमध्ये काय देण्यात आले आहे याचा अनुभव घ्यावा.

`“जे आपण विश्‍वास ठेवणारे त्या आपणाविषयींच्या त्याच्या सामर्थ्याचे अपार महत्त्व” याचा अनुभव चांगल्याप्रकारे कसा घ्यावा ? रोजच्या जीवनामध्ये याचा अर्थ काय ?`