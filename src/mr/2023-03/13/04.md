---
title:  'बूट: मंडळी शांती प्रस्थापित करते'
date:   19/09/2023
---

एक रोमन सैनिक, जो लढाईसाठी तयारी करतो, तो दणकट मिलिटरी सँडलचा जोड बांधतो. अनेक थरांचा तळवा दणकट जाड डोक्याच्या खिळ्याचे वैशिष्ट दाखवितो, जो सैनिकाला आपली जागा धरून ठेवण्यास मदत करतो आणि “उभे ठेवतो” (इफिस 6ः11, 13, 14). पौल ह्या मिलिटरी बूटाचे यशया 52ः7 च्या भाषेमध्ये स्पष्टीकरण करतो, जो तो क्षण साजरा करतो जेव्हा संदेशवाहक बातमी घेऊन येतो की याव्हेची लढाई त्याच्या लोकांतर्फे जिंकण्यात आली आहे (यशया 52ः8-10) आणि आता शांति राज्य करते ः “जो सुवार्ता सांगतो, शांतीची घोषणा करतो, शुभवृत्त विदित करितो, तारण जाहीर करितो, त्याचे पाय पर्वतावरून येताना किती मनोरम दिसतात.” (यशया 52ः7).

`इफिसमध्ये पौल आठ वेळेस शांती अधोरेखित करतो याची उजळणी करा. जेव्हा त्याला शांतिमध्ये इतकी आवड आहे तर तो सविस्तर मिलिटरी अलंकार का वापरतो? इफिस 1ः2; इफिस 2ः14, 15, 17; इफिस 4ः3; इफिस 6ः15, 23.`

ख्रिस्ताचे कार्य म्हणून पौल शांती साजरी करतो, “आमची शांती”, जो कोणी शांतीचा संदेश देतो “त्याने स्वतः येऊन जे तुम्ही दूर होता त्या तुम्हांस व जे जवळ होते त्यांस शांतीची सुवार्ता सांगितली” (इफिस 2ः14-17), यहूदी आणि विदेशी यांना एकत्र आणून “दोघांचा एक नवा मनुष्य उत्पन्न करावा” (इफिस 2ः15). ख्रिस्ताच्या सुटकेच्या शुभवर्तमानाच्या गोष्टीला जीवंत ठेवण्याद्वारे आणि त्याच्या शांतीच्या कल्पक कार्याद्वारे, आणि भूतकाळातील त्याचा विजय साजरा करण्याद्वारे आणि भविष्यातील विजयाच्या घोषणेकडे पाहात असता, विश्‍वासणारे आपले पाय रोवून लढाईसाठी तयार राहतात. यशया 52ः7 मधील संदेशवाहकाप्रमाणे, विश्‍वासणारे ख्रिस्ताचा विजय गाजविणारे आणि शांती विदित करणारे संदेशवाहक आहेत.

तरीही, पौल, आपल्या शस्त्रांच्या पाचारणास शत्रुविरुद्ध मिलिटरी शस्त्र घेण्यासाठी आहे असे समजू नये म्हणून सांगतो. म्हणून तो विश्‍वासणार्‍यांचे वर्णन “शांतीची सुवार्ता” गाजविणारे असे करतो (इफिस 6ः15). किंवा त्याची इच्छा नाही की विश्‍वासणार्‍यांनी आपल्या इतरांबरोबरच्या संबंधामध्ये युद्धाचे वातावरण ठेवावे, कारण तो ऐक्यावर जोर देत आहे, तसेच तो बोधकारक भाषणावर, आणि सौम्य हृदयांवर जोर देत आहे (विशेषतः इफिस 4ः25-5ः2 पाहा). मंडळीने “शांती प्रस्थापित करावयाची आहे ते ही ख्रिस्ती सदवर्तनाचे सुवार्तेचे शस्त्र वापरून जसे (नम्रता, सहनशीलता, क्षमाशीलता इ.) आणि (प्रार्थना करणे, उपासना करणे) अशा कृती डावपेचात्मक आहेत, ज्या देवाची भव्य योजना सर्व ख्रिस्तामध्ये एकत्र करावे याकडे निर्देश करते (इफिस 1ः9,10).

विश्‍वासणारे म्हणून आमच्या जीवनामध्ये पौलाचा मिलिटरी अलंकार काय आहे जो खालील उतार्‍याद्वारे आपणास समजण्यास मदत करतो? “देव आम्हांस शस्त्रसामग्री धारण करण्यास पाचारण करतो. आम्हांस शौलाची शस्त्रें नको आहेत, परंतु देवाची संपूर्ण शस्त्रसामग्री. नंतरच आपण सर्व ख्रिस्तासारखे सौम्य, सहानुभूतीने भरलेले आणि प्रीतिने भरलेली हृदयें घेऊन कार्याकडे जाणार आहोत.” - एलन जी. व्हाईट (ऑस्ट्रेलियन) युनियन कॉन्फरन्स रेकॉर्ड, जुलै 28, 1899.