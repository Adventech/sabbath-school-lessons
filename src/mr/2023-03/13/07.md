---
title:  अधिक विचार
date:   22/09/2023
---

“जोपर्यंत सर्वजण एकत्रितपणे कार्य करीत नाहीत तोपर्यंत लढाईतील सैन्य गोंधळलेले व कमजोर झालेले असेल. जर सैनिक आपापल्या प्रत्येकाच्या कल्पनेच्या आवेगाने कृती करू लागले, त्यांना जर एकमेकांची जागा व कार्य ठाऊक नसेल तर ते स्वतंत्र अणुंचे एक संग्रह असतील; ते संघटित शरीराचे कार्य करू शकणार नाहीत. म्हणून ख्रिस्ताच्या सैनिकांनी सुसंगतपणे कृती केली पाहिजे. त्यांनी स्वतःच आनंद करू नये. जर त्यांनी हे केले, देवाचे लोक परिपूर्ण सुसंगतपणांत, एक मनाने, एका हेतुने आणि एका भव्य उद्देशाशी समर्पित राहू शकत नाहीत व त्यांचे प्रयत्न फलहीन होतील, त्यांचा वेळ व क्षमता फुकट जाईल. एकी हे बळ आहे. काही परिवर्तन झालेले लोक सुसंगतपणे कार्य करतात, एका भव्य हेतुसाठी कृती करतात, एका प्रमुखाखाली, त्यांना प्रत्येक सामन्यात विजय प्राप्त होईल.” - एलन जी. व्हाईट, स्पॅडलिंग अँड मेगन कलेक्शन, पान 121.

“बेडीत पडलेला वकील” (इफिस 6ः20) पौलाचे स्वतःस असे लेबल लावणे याचे महत्त्व काय आहे? राजदूत लढाईच्या वेळेला पुष्कळ वेळेस आव्हानात्मक भूमिका निभावतात; म्हणून पौलाचे स्ववर्णन त्याच्या मिलिटरी रूपकाच्या संदर्भास योग्य बसते. राजदूतांना आदराने वागविले पाहिजे कारण त्यांना एका व्यक्तिने किंवा देशाने पाठविले आहे. म्हणून तेथे पौलाची वकील म्हणून स्थिती जी विश्‍वाच्या सर्वोच्च अधिपतिसाठी आहे आणि त्याला घातलेल्या बेड्या यामुळे त्याचा झालेला अनादर (प्रत्यक्ष बेड्या) यात फार मोठा विरोधाभास आहे. तरीही, कारण राजदूत “ऑफीसची साखळी” घालीत असतो, पौलाचा “साखळीचा” उल्लेख कदाचित “उपरोधिकापणाने गोडी” वाढविली असेल, ज्यामध्ये तो आपल्या बेडीस “तफावतीने झिजून गेलेली सजावट” असे पाहातो. - डेव्हिड जे. विलियम्स, पॉलस मेटाफोरस ः देयर कॉन्टेक्ट अँड करेक्टर (पिबॉडी, हेंड्रिकसन 1999), पान 152.

**चर्चेसाठी प्रश्‍न**:

`तुमच्या जगाच्या एका कोपर्‍यात विभागलेले व लढाईत असताना, ते तुम्हांसाठी व तुमच्या श्रोत्यांसाठी “शांती प्रस्थापित करणे” म्हणजे काय? या जगामध्ये आक्रमकता व हिंसा वाढत असताना आपण शांतीचे प्रतिनिधी कसे व्हावे?`

`कोणते “जळते बाण” तुमच्या दिशेने येत आहेत? तुम्ही याची खात्री कशी करावी की “विश्‍वासरूपी ढाल” त्यांना विझविण्यासाठी आपल्या जागी आहे?`

`आपण काहीवेळेस “प्रार्थनेच्या योद्ध्याविषयी बोलतो. आपण इफिस 6ः18-20 वर आधारलेले “प्रार्थना सेवाकार्य” कसे करतो?`

`महान संघर्षाच्या रणांगणावर जे जखमी झाले आहेत त्यांच्याबरोबर आपण कसे वागावे? आपण त्या ख्रिस्ती विश्‍वासणार्‍यास कसे वागवावे जे, लढाईच्या घमासानामधून, भितीने पळाले असतील किंवा उघडपणे दुसर्‍या बाजूला जाऊन मिळाले असतील?`