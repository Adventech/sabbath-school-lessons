---
title:  'मंडळी : देवाचे ज्ञान प्रकट करणारी'
date:   01/08/2023
---

`इफिस 3:7-13 मध्ये देव आणि देवाच्या कृतिविषयी पौल काय म्हणतो ?`

पौल पुन्हा “देवाच्या कृपेच्याद्वारे” “सेवक” असल्याचा दावा करतो (इफिस 3:7); इफिस 3:1,2 बरोबर तुलना करा. हे कृपादान, जे सुवार्तेप्रमाणे आहे, ते मिळविणार्‍याच्या योग्यतेमुळे देण्यात आले नाही, तर देवाच्या कृपेने देण्यात आले. पौल हा मुद्दा स्वत:स “पवित्र जनांतील लहानाहून लहान” असे वर्णन करुन अधोरेखित करतो (इफिस 3:8).

पौलाचे स्वत: समजणे यात मनोरंजक प्रगति आहे जी सूक्ष्मपणे दिसते जसजसे आपण पौलाच्या पत्रांतून पुढे जातो ज्या क्रमामध्ये ते लिहिले आहेत. आधी तो, स्वत:च्या स्थितीवर दैवी नेमणूक झालेला प्रेषित म्हणून दावा करतो (गलती 1:1). नंतर तो स्वत:स सर्व “प्रेषितांत कनिष्ठ” आणि “प्रेषित म्हणविण्यास योग्य नाही” अशी ओळख करुन देतो (1 करिंथ 15:9). येथे इफिसकराच्या पत्रामध्ये तो स्वत:स “पवित्र जनांतील लहानाहून लहान” असे पाहातो (इफिस 3:8). शेवटी, तो स्वत:चे वर्णन पापी लोकांपैकी “मुख्य” किंवा “अयोग्य” आहे असे करतो (1 तीमथ्य 1:15).

पौलाच्या येथे या प्रकारे विचार करण्याची पद्धत एलन जी. व्हाईट यांचा हा प्रसिद्ध परिच्छेद स्पष्ट करण्यास मदत करील : “येशूच्या जितके जवळ तुम्ही याल, तितके तुम्ही स्वत:च्या दृष्टिने चुकीचे दिसाल; कारण तुमची दृष्टि स्पष्ट होईल आणि त्याच्या परिपूर्ण स्वभावामध्ये तुमची अपूर्णता मोठी व ठळक विरोधाभासात दिसेल.” -स्टेपस् टू ख्राईस्ट, पान 64.

पौल पुढे सुरु ठेवतो. इफिस 3:10 मध्ये, तो लिहितो : “जो युगादिकालचा संकल्प त्याने आपल्या प्रभु ख्रिस्त येशूमध्ये केला त्याप्रमाणे देवाचे बहुविध ज्ञान स्वर्गांतील अधिपति व अधिकारी यांस मंडळींच्याद्वारे आता कळावे.” स्वर्गांतील अधिपति व अधिकारी कोण आहेत ज्यांचा येथे उल्लेख केला आहे ? मंडळी कशाप्रकारे देवाचे “बहुविध” ज्ञान त्यांना कळवील ? जरी इफिस 3:10 या शक्तिंचे स्वरूप वर्णन करीत नाही, तरी त्यांना दुष्ट शक्ति म्हणून घेऊ या ज्याचे इफिस 6:11,12 मध्ये अधिक सविस्तरपणे वर्णन करण्यात आले आहे. जर असे आहे, तर मंडळीची रचना, यहूदी आणि विदेशी यांना एकत्र करणे जी एकेकाळी मानवजातिचे वेगवेगळे भाग होते, ते आता “स्वर्गांतील अधिपति व अधिकारी” यांच्यासाठी मोठी घोषणा होती की भविष्यासाठी देवाची योजना काय आहे, “सर्व काही त्याच्यामध्ये (ख्रिस्त) एकत्रित करणे, स्वर्गांतील गोष्टी व पृथ्वीवरील गोष्टी (इफिस 1:10). त्यांना सूचना देण्यात आली आहे की देवाची योजना सुरु आहे आणि त्यांचा नाश अटळ आहे. एकत्रित आलेल्या मंडळीचे स्वरुप त्यांच्या अंतिम पराभवाचा इशारा देते.

`इफिस 3:10 मधील मंडळीचे पौलाने केलेले “कामाचे वर्णन” तुमच्या मंडळीने गंभीरपणे घेतले, तर ते कसे बदलेल ज्याप्रमाणे तुम्ही आणि तुमचे मंडळीचे सह-सभासद एकमेकांशी संबंध ठेवतात ?`