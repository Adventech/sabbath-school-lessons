---
title:  शुभवर्तमानाचे दीर्घकाळ-लपलेले रहस्य
date:   31/07/2023
---

`असे कोणते रहस्य होते जे पौलाकडे सोपवण्यात आले ? इफिस 3:1-6.`

तुम्ही इफिस 3:1-6 चा अभ्यास करीत असताना, खालील गोष्टींची नोंद करा :

एक, पौल पत्राचा हा भाग विशेषत: इफिसमध्ये घरांमध्ये भरणार्‍या विदेशी विश्‍वासणार्‍यांना उद्देशून लिहित आहे (इफिस 3:1).

दोन, काहीतरी मिळाल्याचा दावा पौल करीत आहे तो त्याला “देवाचे कृपेचे कारभारीपण तुम्हांसाठी मला प्राप्त झाले आहे” (इफिस 3:2). हे कारभारीपण किंवा त्याची कृपेची सेवा, त्याला सुवार्ता गाजविण्यासाठी देण्यात आलेल्या वर्णन करण्याचा हा पौलाचा मार्ग आहे (“देवाची कृपा”) जी विदेशांसाठी देण्यात आली (इफिस 3:7,8 तुलना करा).

तीन, पौल असा दावा करतो की रहस्य त्याला प्रकट करण्यात आले आहे, त्या विषयाविषयी त्याने अगोदरच आपल्या पत्रात लिहिले आहे (विशेषत : इफिस 1:9,10; इफिस 2:11-22 पाहा). “ख्रिस्ताचे गूज (इफिस 3:3,4). पौलाची अशी इच्छा नाही की त्याला शुभवर्तमानाचा शोधकर्ता म्हणून समजावे, परंतु तो याचा दावा करतो की हे देवाने-दिलेले सेवाकार्य आहे व ते गाजवायचे आहे.

चार, या अगोदरच मिळालेल्या रहस्याच्या प्रकटीकरणाविषयी पौल एकटाच नाही, ज्याप्रमाणे पवित्र आत्म्याने ख्रिस्ताचे “पवित्र प्रेषित व संदेष्ट्ये” यांना देखील प्रकट केले, एकप्रकारे अगोदरच्या पिढीला देवाच्या योजनेचे जे प्रकटीकरण देण्यात आले होते त्यापेक्षा हे सरस होते (इफिस 3:5). या ठिकाणी संदेष्ट्ये हा शब्द कदाचित त्यांना उद्देशून लिहिला आहे की जे ही भविष्यवाणीची देणगी पूर्वी ख्रिस्ती घरातील मंडळीकरिता जवळ बाळगीत असत व त्याचा उपयोग करीत असत काहीसे जुन्या करारातील संदेष्ट्याप्रमाणे. रहस्य, जे एकेकाळी लपलेले होते, ते आता ज्याला आपण “उघड रहस्य” म्हणतो.

शेवटी, तो घोषणा करतो की : “विदेशी लोक ख्रिस्त येशूच्या ठायी सुवार्तेच्या योगाने वतनबंधु, एकशरीर व वचनाचे सहभागी आहेत” (इफिस 3:6).

पौल सुवार्तेविषयी उत्सुक आहे आणि विशेषत: ज्या प्रकारे ती मंडळ्यांमध्ये व्यक्त करण्यात आली, ज्यामध्ये दोन्ही यहूदी आणि विदेशी यांचा समावेश आहे. हे दोन्ही गट देवाच्या नवीन समाजाचे बांधण्याचे दगड झाले आहेत, त्याचे मानवतेचे नवीन चिन्ह झाले आहेत, म्हणजे मंडळी (इफिस 2:14-16 पाहा). आपण असे म्हणून शकतो की त्यांचे आता शत्रु असणे यापासून “वतनबंधु” असे परिवर्तन झाले आहे (एका शरीरामध्ये समाविष्ट आहेत, ख्रिस्ताचे शरीर) आणि वचनाचे “सहभागी” आहोत (इफिस 3:6 पाहा).

`जर, एकादा दृष्टिकोण, जरी जमिनीखाली असला तरी तो तुम्ही धरुन ठेवाल काय जो सुवार्तेने शिकविलेल्या समावेशास विरोध करतो? तुम्ही यापासून स्वत:स कसे दूर ठेवावे ?`