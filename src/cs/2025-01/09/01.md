---
title:  'Vesmírný spor'
date:  22/02/2025
---

### Texty na tento týden
Mt 13,24–27; Gn 1,31; Ez 28,12–19; Iz 14,12–15; Mt 4,1–11; J 8,44.45

> <p>Základní verš</p>
> „Mezi tebe a ženu položím nepřátelství, i mezi símě tvé a símě její. Ono ti rozdrtí hlavu a ty jemu rozdrtíš patu.“ (Gn 3,15)

Ústředním bodem biblické teologie je velký spor mezi Kristem a satanem. Myšlenka vesmírného sporu mezi Bohem a nebeskými bytostmi, které padly do hříchu a vzbouřily se proti němu, je důležitým motivem Bible (Mt 13,24–30.37–39; Zj 12,7–10). Tento koncept je součástí i velké části křesťanské tradice. Přesto mnozí křesťané myšlenku velkého sporu odmítli nebo na ni zapomněli.

Téma velkého sporu, ve kterém se proti Božímu království staví ďábel a jeho andělé, však nemůžeme opomenout. Pokud to uděláme, unikne nám podstata mnoha biblických příběhů. Vždyť i v samotných evangeliích nacházíme mnoho zmínek o ďáblu a démonech, kteří se staví proti Bohu.

Od tohoto týdne budeme studovat vybrané biblické pasáže týkající se velkého sporu a budeme hledat odpovědi na následující otázky:

1. Kde Písmo učí, že mezi Bohem a satanem existuje vesmírný spor?
2. Jaká je podle Bible povaha konfliktu?

**Osnova lekce**

V rámci poznávání biblického svědectví o Bohu a jeho charakteru lásky a spravedlnosti se v této lekci dostáváme k zásadnímu tématu, které s touto myšlenkou jasně souvisí. Budeme přemýšlet nad velkým vesmírným sporem o to, jaký Bůh opravdu je.

- Mt 13,25–28: „Nepřítel“ v pozadí velkého sporu (neděle)
- Gn 3,4–7: Počátek sporu mezi Bohem a satanem na zemi (pondělí)
- Iz 14,12–15: Počátek sporu mezi Bohem a satanem v nebi (úterý)
- Mt 4,8–10: Projev tohoto sporu v Ježíšově službě (středa)
- J 8,44.45; Zj 12,7–9: Velký spor o Boží charakter (čtvrtek)