---
title:  'Svobodná vůle, láska a Boží prozřetelnost'
date:  15/02/2025
---

### Texty na tento týden
L 13,34; Jr 32,17–20; Žd 1,3; Dt 6,4.5; Ef 1,9–11; J 16,33

> <p>Základní verš</p>
> „To jsem vám pověděl, abyste nalezli ve mně pokoj. Ve světě máte soužení. Ale vzchopte se, já jsem přemohl svět.“ (J 16,33)

Prozřetelnost je termín, který se snaží popsat způsob Božího jednání na světě. Způsob, jakým vnímáme Boží prozřetelnost, má obrovský vliv na náš vztah k Bohu, na náš vztah k druhým lidem i na to, jak přemýšlíme o problému zla.

Křesťané chápou Boží prozřetelnost různě. Někteří věří, že Bůh uplatňuje svou moc tak, že velmi přesně určuje, jak se všechny události mají dít. Podle nich si dokonce Bůh vybírá, kdo bude spasen, a kdo ztracen! Podle takového vnímání Boží prozřetelnosti se lidé nemohou rozhodnout jinak, než jak Bůh stanoví. Lidé, kteří věří tímto způsobem, tvrdí, že dokonce i lidské touhy určuje Bůh.

Naproti tomu věrohodné biblické důkazy ukazují, že Bůh neurčuje všechno, co se děje. Místo toho dává lidem svobodnou vůli, a to dokonce až do bodu, kdy se oni (i andělé) mohou rozhodnout jednat přímo proti tomu, co chce on. Historie pádu, hříchu a zla je dramatickým a tragickým vyjádřením důsledků zneužití svobodné vůle. Cílem plánu spasení je napravit tragédii, kterou to způsobilo.

**Osnova lekce**

Při studiu této lekce budeme přemýšlet nad tím, jak rozumět tomu, že Bůh je absolutně svrchovaný a všemohoucí, a přesto je v realizaci své vize a přání „limitován“ tím, že respektuje svobodná rozhodnutí svého stvoření.

- Iz 66,3.4; L 13,34: Boží vůle a lidská vůle (neděle)
- Jr 32,17.18; Žd 1,3: Boží všemohoucnost – má své limity? (pondělí)
- Mt 22,37; Dt 6,4.5: Boží moc a naše svoboda přijmout či odmítnout jeho lásku (úterý)
- Ef 1,7–12: Boží plán, který bere v úvahu naše rozhodnutí (středa)
- J 16,33: Obnova a konečná realizace Boží vůle (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`