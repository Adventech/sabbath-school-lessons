---
title:  'Podněty k zamyšlení'
date:  21/02/2025
---

Přečtěte si 1. kapitolu „Největší dar lidstvu“ z knihy Touha věků (DA 19–26; TV 9–14).

„Plán našeho vykoupení nebyl dodatečným řešením, které Bůh vymyslel až po Adamově pádu. Byl zjevením ‚tajemství, které od věčných časů nebylo vysloveno‘ (Ř 16,25). Odhalením zásad, které jsou od věčnosti podstatou Boží vlády. Bůh i Kristus od počátku věděli, že satan odpadne a svede člověka k hříchu. Existence hříchu nebyla Božím záměrem. Bůh ji však předvídal a připravil plán, jak jí čelit. Miloval svět natolik, že zaslíbil dát svého jediného Syna, ‚aby žádný, kdo v něho věří, nezahynul, ale měl život věčný‘ (J 3,16).“ (DA 22; TV 10)

**Otázky k rozhovoru**

`1. Ukázali jsme si, že ani Bůh nedosáhne vždy toho, co považuje za ideál. Jak tato skutečnost ovlivňuje váš pohled na to, co se děje v tomto světě? Jaké jsou praktické důsledky pochopení, že i Bůh má nesplněné touhy?`

`2. Vrátíme-li se k analogii s pečením ze čtvrtka, můžeme pochopit, proč Bůh a Kristus pokračovali v díle stvoření, i když „věděli od počátku, že satan padne“. Láska byla součástí jejich „ingrediencí“ a znamenala svobodu. Namísto toho, aby nás Bůh stvořil jako bytosti neschopné projevovat svobodně lásku, stvořil nás tak, abychom mohli milovat. A udělal to s vědomím, že to v konečném důsledku přivede Ježíše na kříž. I když Bůh věděl, že Kristus bude trpět na kříži, neodepřel nám svobodu, která je nedílnou součástí lásky. Co se z toho můžeme dozvědět o posvátnosti a důležitosti lásky pro Boha?`

`3. Často naříkáme nad zlem a utrpením v tomto světě. Jak často si však najdeme čas přemýšlet nad tím, že i sám Bůh je smutný, když vidí utrpení a zlo? Jak ovlivňuje váš pohled na zlo skutečnost, že zlo ve vesmíru způsobuje utrpení i Bohu?`

`4. Jak vám poznání, že se na tomto světě děje mnoho věcí, které Bůh nechce, pomáhá vyrovnat se s vaším vlastním utrpením, zvláště když toto utrpení nedává žádný smysl a nepřináší nic pozitivního?`