---
title:  'Bůh miluje spravedlnost'
date:  01/02/2025
---

### Texty na tento týden
Ž 33,5; Ž 85,11; Dt 32,4; Jk 1,17; Tt 1,2; Ex 32,14; Mt 5,43–48

> <p>Základní verš</p>
> „Chce-li se něčím chlubit, ať se chlubí, že je prozíravý a zná mne; neboť já Hospodin prokazuji milosrdenství a vykonávám na zemi soud a spravedlnost; to jsem si oblíbil, je výrok Hospodinův.“ (Jr 9,23)

Na Blízkém východě byli ve starověku „bohové“ nejen nestálí, nemorální a nepředvídatelní, ale přikazovali i ukrutnosti, mezi které patřily dětské oběti. A ani potom se pohané nemohli spolehnout na přízeň svých „bohů“, takže se neodvážili jakkoli se jim protivit.

Podle Dt 32,17 byli v pozadí takových „bohů“ démoni (viz také 1K 10,20.21). Takové formy uctívání vedly ke zneužívání a ponechávaly lidi ve velké duchovní a morální temnotě.

Bůh Bible se diametrálně liší od těchto démonických sil. Hospodin je dokonale dobrý a jeho charakter je neměnný. A jen díky neustálé Boží dobrotě můžeme mít naději nyní i navěky.

V úplném kontrastu s falešnými bohy starověkého světa, a dokonce i s moderními „bohy“ současnosti, Hospodina hluboce znepokojuje zlo, utrpení, nespravedlnost a útlak – to vše neustále a jednoznačně odsuzuje. A co je nejdůležitější, jednoho dne se zlem navždy skoncuje.

**Osnova lekce**

Studium šesté lekce zaměří naši pozornost na biblické poselství o neměnném charakteru milujícího Boha, který touží po spravedlivém světě pro všechny, které stvořil.

- Ž 33,5; 85,11; 89,15: Boží láska a touha po spravedlivém světě (neděle)
- Ž 9,8.9; 145,9.17: Bůh aktivně prosazující spravedlnost (pondělí)
- Mal 3,6; Jk 1,17: Boží neměnný charakter (úterý)
- Ex 32,14 a Jr 18,4–10: Může neměnný Bůh litovat svého jednání? (středa)
- Mt 5,43–48: Boží touha po spravedlnosti jako vzor pro nás (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`