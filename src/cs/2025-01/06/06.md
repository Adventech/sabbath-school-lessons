---
title:  '„Zachovávej milosrdenství a spravedlnost“'
date:  06/02/2025
---

> <p></p>
> <sup>43</sup> Slyšeli jste, že bylo řečeno: „Milovati budeš bližního svého a nenávidět nepřítele svého.“ 44Já však vám pravím: Milujte své nepřátele a modlete se za ty, kdo vás pronásledují, <sup>45</sup> abyste byli syny nebeského Otce; protože on dává svému slunci svítit na zlé i dobré a déšť posílá na spravedlivé i nespravedlivé. <sup>46</sup> Budete-li milovat ty, kdo milují vás, jaká vás čeká odměna? Což i celníci nečiní totéž? 47A jestliže zdravíte jenom své bratry, co činíte zvláštního? Což i pohané nečiní totéž? <sup>48</sup> Buďte tedy dokonalí, jako je dokonalý váš nebeský Otec. (Mt 5,43–48)

**Osobní studium**

Písmo jasně a důsledně učí, že „Hospodin, tvůj Bůh, je Bůh, Bůh věrný, zachovávající smlouvu a milosrdenství do tisícího pokolení těm, kteří ho milují a dbají na jeho přikázání“ (Dt 7,9). Jeho charakter plný dobroty a lásky nejzřetelněji ukázal Ježíš na kříži (viz Ř 3,25.26; Ř 5,8). V Žalmech čteme: „Hospodin je dobrý, jeho milosrdenství je věčné, jeho věrnost do všech pokolení!“ (Ž 100,5; porovnej se Ž 89,3). Bohu můžeme zcela důvěřovat. Svým dětem dává jen dobré dary (Jk 1,17; porovnej s L 11,11–13). Ve skutečnosti však uděluje dobré dary i těm, kteří se chovají jako jeho nepřátelé.

`Co říká úvodní text o úžasné Boží lásce (Mt 5,43–48)? Jak bychom se měli chovat vůči druhým ve světle Ježíšova učení?`

Matouš 5 popisuje Boží lásku jako dokonalou lásku. Nedokonalá láska je láska, která miluje jen ty, kteří milují nás. Ale Bůh miluje i ty, kteří ho nenávidí, dokonce i ty, kteří vůči němu zajímají nepřátelský postoj. Jeho láska je absolutní, a proto dokonalá.

Přestože Boží láska a jeho milosrdenství přesahují jakákoli rozumná očekávání, nikdy nepřevyšují spravedlnost a ani jí neprotiřečí. Naopak, Boží láska spojuje spravedlnost a milosrdenství (Ž 85,11). Podobně nás vybízí i Bible: „Navrať se tedy ke svému Bohu, dbej na milosrdenství a právo, s nadějí vytrvale čekej na svého Boha“ (Oz 12,7; porovnej s L 11,42).

Nakonec Bůh sám přinese dokonalou spravedlnost. Apoštol Pavel píše, že konec času bude i dnem „kdy se zjeví spravedlivý Boží soud“ (Ř 2,5). A konečně, vykoupení budou zpívat: „Veliké a podivuhodné jsou tvé činy, Pane Bože všemohoucí; spravedlivé a pravdivé jsou tvé cesty, Králi národů.

Kdo by se nebál tebe, Pane, a nevzdal slávu tvému jménu, neboť ty jediný jsi Svatý; všechny národy přijdou a skloní se před tebou, neboť tvé spravedlivé soudy vyšly najevo“ (Zj 15,3.4; porovnej se Zj 19,1.2).

**Aplikace**

`Prorok Izajáš říká: „Hospodine, ty jsi můj Bůh! Tebe budu vyvyšovat, vzdávat chválu tvému jménu, neboť činíš podivuhodné věci, tvé odvěké úradky jsou věrná pravda“ (Iz 25,1). Jak se můžeme naučit chválit Boha i ve zlých časech? Jakým způsobem může být náš život obětí chvály Bohu, aby podporoval spravedlnost v našem okolí?`