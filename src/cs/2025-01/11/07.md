---
title:  'Podněty k zamyšlení'
date:  14/03/2025
---

Přečtěte si 42. kapitolu „Vítězství lásky“ z knihy Velké drama věků (GC 662–678; VDV 427–437), případně také z knihy Svědectví pro církev (9. svazek) kapitolu „Odměna za spravedlivé úsilí“ (9T 285–288).

„Všechno, co nás v Boží prozřetelnosti mátlo, nám bude vyjasněno v budoucím světě. Všechno nepochopitelné bude vysvětleno. Odhalí se nám tajemství milosti. Tam, kde naše omezená lidská mysl nacházela jen zmatek a nesplněná zaslíbení, uvidíme nejdokonalejší a nejkrásnější harmonii. Poznáme, že nekonečná láska nám pomohla při prožívání zkušeností, které se nám zdály být velmi těžké. Když pochopíme něžnou péči toho, který působí, že všechny věci spolupracují pro naše dobro, budeme mít nevýslovnou radost a cítit plnost slávy.“ (9T 286)

**Otázky k rozhovoru**

`1. Kdy a v čem jste měli problém pochopit Boží jednání? V čem je pro vás potěšením vědomí, že Bůh všechny naše nejasnosti nakonec vyjasní?`

`2. Uvažujte, čeho se Kristus vzdal, aby se stal člověkem a zemřel za tento svět. Zamyslete se nad tím, co se z toho dozvídáme o Boží lásce a o tom, zda můžeme Bohu důvěřovat. Co víc mohl Bůh udělat?`

`3. Co je důležité na Božím „jménu“? Jaké důsledky má pro nás, když se nazýváme křesťany? Jakými způsoby křesťané znevažovali Kristovo jméno? Co můžeme udělat v našem okolí, abychom lidem ukázali, jak vypadá následování Krista v praxi?`

`4. I naše nejlepší „odpovědi“ týkající se problému zla jsou v konečném důsledku nedostatečné a neúplné. Co můžeme v praxi udělat, abychom se přiblížili k těm, kdo trpí? Jak můžeme pomáhat zmírňovat utrpení v tomto světě, zatímco čekáme na závěrečné, eschatologické řešení problému zla, které může přinést pouze Bůh?`

`5. Zamyslete se více nad textem Iz 53,4, o skutečnosti, že Kristus nesl naše „nemoci“ a „bolesti“. Co z toho, co se stalo na kříži, nám pomáhá pochopit (1) plán spasení a (2) co Boha stála naše záchrana?`