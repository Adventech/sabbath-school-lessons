---
title:  'Spravedlivé rozhořčení'
date:  28/01/2025
---

> <p></p>
> <sup>13</sup> Byly blízko židovské velikonoce a Ježíš se vydal na cestu do Jeruzaléma. 14V chrámu našel prodavače dobytka, ovcí a holubů i penězoměnce, jak sedí za stoly. <sup>15</sup> Udělal si z provazů bič a všecky z chrámu vyhnal, i s ovcemi a dobytkem, směnárníkům rozházel mince, stoly zpřevracel 16a prodavačům holubů poručil: „Pryč s tím odtud! Nedělejte z domu mého Otce tržiště!“ <sup>17</sup> Jeho učedníci si vzpomněli, že je psáno: „Horlivost pro tvůj dům mne stráví.“ (J 2,13–17)

**Osobní studium**

Přestože existuje mnoho nevhodných forem hněvu, z Bible se dozvídáme, že existuje také „spravedlivé rozhořčení“.

Představme si matku, která sleduje svou tříletou dceru, jak si hraje na hřišti, a pak najednou na její dceru zaútočí neznámý muž. Neměla by se zlobit? Samozřejmě. Hněv je za takových okolností správnou reakcí lásky. Tento příklad nám pomáhá pochopit i Boží „spravedlivé rozhořčení“.

`Přečti si texty Mt 21,12.13 a J 2,13–17. Co se z Ježíšovy reakce na zneužívání chrámu dozvídáme o Božím hněvu vůči zlu?`

`V uvedených případech Ježíš projevuje „zbožnou horlivost“ a „spravedlivé rozhořčení“ vůči těm, kteří považovali Boží chrám za obyčejnou stavbu a proměnili jej v „doupě lupičů“. To vše proto, aby zneužívali vdovy, sirotky a chudé (Mt 21,13; porovnej s J 2,16). Chrám a bohoslužby, které měly představovat a zjevovat laskavé Boží odpuštění a očištění hříšníků, se místo toho používaly k okrádání a utlačování těch nejzranitelnějších. Neměl se Ježíš nad takovou ohavností rozzlobit?`

Texty Mk 10,13.14 a Mk 3,4.5 nabízejí další příklady Ježíšova spravedlivého rozhořčení. Když lidé k němu přinášeli malé děti a „učedníci jim to zakazovali“, Ježíš se „rozhněval“ a řekl jim: „Nechte děti přicházet ke mně, nebraňte jim, neboť takovým patří království Boží“ (Mk 10,13.14).

`Když farizeové vyčkávali, aby mohli obvinit Ježíše z porušení soboty, protože během ní uzdravoval, Ježíš se jich zeptal: „Je dovoleno v sobotu jednat dobře, či zle, život zachránit, či utratit?“ (Mk 3,4). „Tu se po nich rozhlédl s hněvem, zarmoucen tvrdostí jejich srdce“ a před jejich očima uzdravil člověka s ochrnutou rukou (Mk 3,5). Kristův hněv je zde spojen se smutkem nad tvrdostí lidského srdce. Z jeho strany jde o spravedlivý hněv lásky. Jde o stejný hněv, jaký je připisován Bohu ve Starém zákoně. Proč by nemělo být správné, když se láska znepokojuje nad zlem, které ubližuje předmětu této lásky?`

**Aplikace**

`Proč bychom si měli dát pozor na to, abychom se nesnažili ospravedlnit svůj sobecký hněv jako „spravedlivé rozhořčení“? Proč je snadné sklouznout k takovému jednání? Jak se před ním můžeme chránit?`