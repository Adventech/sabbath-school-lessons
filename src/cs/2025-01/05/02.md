---
title:  'Zarmoucený zlem'
date:  26/01/2025
---

> <p></p>
> 19A reptali proti Bohu: „Může Bůh prostřít stůl v poušti? <sup>20</sup> Do skály sic udeřil a potoky vod tekly proudem. Může však dát také chleba nebo opatřit pro svůj lid maso?“ <sup>21</sup> Hospodin se rozlítil, když to vše slyšel. Oheň prudce vzplanul proti Jákobovi, hněv vyšlehl proti Izraeli, <sup>22</sup> neboť nevěřili Bohu, nedoufali v jeho spásu. (Ž 78,19–22)

**Osobní studium**

Bůh Bible miluje spravedlnost a nenávidí zlo. Hřích a zlo u něho vzbuzují touhu zasáhnout ve prospěch utlačovaných, ponižovaných a zneužívaných. Bůh nenávidí zlo, protože zlo vždy ubližuje jeho stvoření. I tehdy, kdy si za ně může samo. V biblických příbězích je Bůh opakovaně popuzován k hněvu tím, co teologové označují jako koloběh vzpoury. Tento cyklus probíhá následovně:

- Lidé se bouří proti Bohu a páchají zlo, někdy až nevyslovitelná zvěrstva, která jsou ohavností v očích Hospodina (například dětské oběti).
- Bůh se vzdaluje, což je následek rozhodnutí lidí.
- Lid prožívá útlak ze strany cizích národů.
- Lidé volají k Bohu a prosí o vysvobození.
- Bůh milostivě vysvobozuje svůj lid.
- Lidé se opět bouří proti Bohu, často ještě hůře než dříve.

Jak reaguje Bůh na tento koloběh neslýchaného zla a do očí bijící nevěrnosti? Sklání se ke svému lidu s nekonečnou věrností, trpělivou shovívavostí, úžasnou milostí a hlubokým soucitem.

`Přečti si Žalm 78. Co se v textu dozvídáme o Boží reakci na opakované vzpoury jeho lidu?`

Podle Bible jsou láska a spravedlnost spojeny. Boží hněv je správnou odpovědí lásky na zlo, protože zlo vždy zraňuje někoho, koho Bůh miluje. V Písmu nenacházíme žádnou zmínku o tom, že by se Bůh na někoho zlobil svévolně nebo nespravedlivě.

A zatímco Boží lid ho opakovaně opouštěl a zrazoval, Bůh po staletí trpělivě projevoval větší soucit, než mohli lidé očekávat (Neh 9,7–33). Tím prokazoval nevyzpytatelnou hloubku svého dlouhotrvajícího soucitu a milosrdné lásky. „Ale on se slitovával, zprošťoval je nepravostí, nevydal je zkáze, často odvrátil svůj hněv a nedal zcela procitnout svému rozhořčení...“ (Ž 78,38).

**Aplikace**

`Zřejmě máš zkušenost s hněvem nad tím, když se někomu dělo bezpráví, příkoří nebo jiné zlo. Jak ti tato emoce pomáhá lépe pochopit Boží hněv vůči zlu?`