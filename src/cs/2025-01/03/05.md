---
title:  'Živé kameny'
date:  15/01/2025
---

> <p></p>
> 4Přicházejte tedy k němu, kameni živému, jenž od lidí byl zavržen, ale před Bohem je „vyvolený a vzácný“. 5I vy buďte živými kameny, z nichž se staví duchovní dům, abyste byli svatým kněžstvem a přinášeli duchovní oběti, milé Bohu pro Ježíše Krista. <sup>6</sup> Neboť v Písmu stojí: „Hle, kladu na Siónu kámen vyvolený, úhelný, vzácný; kdo v něj věří, nebude zahanben.“ (1Pt 2,4–6)

> <p></p>
> Bez víry však není možné zalíbit se Bohu. Kdo k němu přistupuje, musí věřit, že Bůh jest a že se odměňuje těm, kdo ho hledají. (Žd 11,6)

**Osobní studium**

`Jak to, že my, jako padlé, hříšné bytosti, můžeme být milí svatému Bohu?`

**Co říkají tyto texty o našem postavení před Bohem?**

`Ř 5,8`

`Ř 8,1`

Bůh dává lidem milost dříve, než lidé jakkoli zareagují na jeho jednání. Dříve než cokoli řekneme nebo uděláme, Bůh nás osloví a dá nám příležitost přijmout nebo odmítnout jeho lásku. „Bůh však prokazuje svou lásku k nám tím, že Kristus za nás zemřel, když jsme ještě byli hříšní“ (Ř 5,8; porovnej s Jr 31,3). Díky tomu můžeme být smířeni s Bohem, a dokonce být „příjemní“ v jeho očích, vírou skrze dílo našeho Vykupitele.

`Porovnej úvodní texty (1Pt 2,4–6 a Žd 11,6). Co tyto verše říkají o tom, jak se můžeme líbit Bohu?`

Bez Božího zásahu padlí lidé nejsou schopni přinést Bohu nic, co by mělo opravdovou hodnotu. Bůh však ve své milosti a svém milosrdenství připravil cestu prostřednictvím Kristova díla. Konkrétně „skrze Ježíše Krista“ můžeme přinášet „duchovní oběti, milé Bohu pro Ježíše Krista“ (1Pt 2,5). Ačkoli „bez víry [...] není možné zalíbit se Bohu“ (Žd 11,6), skrze Kristovo zprostředkovatelské dílo nás Bůh „zdokonalí“. On „vás posílí ve všem dobrém, abyste plnili jeho vůli; on v nás působí to, co se mu líbí, skrze Ježíše Krista. Jemu buď sláva na věky věků! Amen“ (Žd 13,21). Ti, kdo odpovídají Bohu vírou, jsou v jeho očích považováni za spravedlivé prostřednictvím Krista, jehož spravedlnost je dostatečná. A ti, kdo přijmou Boží laskavou nabídku, jsou prostřednictvím Kristovy služby „hodni dosáhnout budoucího věku“ (L 20,35) a Bůh je promění ke své podobě (1K 15,51–57; 1J 3,2). Boží vykupitelské dílo se tak koná nejen pro nás, ale také v nás.

**Aplikace**

`V čem je pro tebe povzbuzující vědomí, že Kristus je naším prostředníkem v nebesích?`