---
title:  '„Dlouho ještě, Hospodine?“'
date:  09/02/2025
---

> <p></p>
> Dobro jsem s nadějí očekával, a přišlo zlo, čekal jsem na světlo, a přišlo mračno. (Jb 30,26)

> <p></p>
> Hospodine, proč jen stojíš v dáli, v dobách soužení se skrýváš? (Ž 10,1)

> <p></p>
> Dlouho ještě, Hospodine, na mě ani nevzpomeneš? Dlouho ještě chceš mi svou tvář skrývat? (Ž 13,2)

**Osobní studium**

Problém zla není jen otázkou současnosti, ale opakovaně se řeší i v samotném Písmu.

**Jak tyto texty zdůrazňují problém zla jako nedílnou součást lidské zkušenosti?**

`Jb 30,26`

`Jr 12,1`

`Jr 13,22`

`Mal 2,17`

`Ž 10,1`

`Tyto verše vyvolávají mnoho otázek, které nás trápí i dnes. Proč se zdá, že bezbožným se daří, a ti, kdo jednají špatně, mají ze svého zla užitek, ne-li vždy, tak alespoň dost často? Proč spravedliví tolik trpí? Kde je Bůh, když se děje zlo? Proč se někdy zdá, že je Bůh od nás daleko, dokonce zůstává skrytý?`

Ať se pokusíme odpovědět na tyto otázky jakkoli, neměli bychom sklouznout do toho, že budeme zlo zlehčovat. Problém zla bychom se neměli snažit vyřešit relativizováním či zjednodušováním velikosti a vlivu zla na světě. Zlo je obludné a ohavné – a Bůh ho nenávidí ještě víc než my. Zlo se dotýká každého z nás, a tak se můžeme i my připojit k volání, které zaznívá v celém Písmu jako reakce na zlo a nespravedlnost ve světě: „Dlouho ještě, Hospodine?“ (Ž 13,2).

`Jak rozumíš Ježíšovým slovům zapsaných v Mt 27,46? Co říkají o tom, jak se zlo dotklo tím nejkrutějším způsobem samotného Boha?`

Sám Ježíš na kříži vyslovil otázku: „Bo­že můj, Bože můj, proč jsi mě opustil?“ (Mt 27,46). Při ukřižování jasně vidíme, že zlo se velmi blízce dotýká samotného Boha. Tuto pravdu zdůrazňuje nevyslovitelné utrpení a potupná smrt Ježíše Krista na kříži, kde na něho dopadlo všechno zlo světa.

Ale i v této situaci nacházíme naději. To, co Kristus vykonal na kříži, porazilo původce zla, satana, a nakonec odstraní úplně všechno zlo. Ježíš citoval slova ze Ž 22,2 a tento žalm končí vítězně.

**Aplikace**

`Na kříži Ježíš upíral svůj pohled na naději, která mu v té době zůstávala skryta. Jak můžeme čerpat útěchu z jeho zkušenosti, když v našem trápení nevidíme naději ani východisko z utrpení?`