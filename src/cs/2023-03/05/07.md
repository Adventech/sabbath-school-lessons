---
title:  'Podněty k zamyšlení'
date:  28/07/2023
---

Pozorně si prostudujte následující úvod k diskuzním otázkám uvedeným níže:

V jakém konkrétním kontextu Pavel píše verše Ef 2,11–22, když popisuje rozsáhlé účinky kříže na lidské vztahy? Zabývá se vztahy mezi věřícími ze židů a z pohanů, kteří jsou společně členy církve. Vyjadřuje touhu, aby chápali, že žijí společně jako smíření členové Boží rodiny (Ef 2,19). V kontextu dopisu jako celku však Pavel ukazuje široký, dalekosáhlý záměr. Jeho tématem je velký, konečný Boží plán sjednotit vše v Kristu (Ef 1,9.10). Tento plán zahrnuje „každý nebeský i pozemský rod“ (Ef 3,15).

Ještě důležitější je, že jednota členů v církvi (specifické téma, kterému se věnuje v Ef 2,11–22) má sama o sobě širší záměr, který Pavel odhaluje v Ef 3,10: „Bůh chce, aby nebeským vládám a mocnostem bylo nyní skrze církev dáno poznat jeho mnohotvarou moudrost.“ Uskutečňováním jednoty, kterou Kristus vydobyl na kříži, mají věřící ukazovat, že Boží konečný plán sjednotit vše v Kristu je v plném proudu. Jejich smířené vztahy zjevují Boží plán pro vesmír sjednocený v Kristu. Proto je důležité vnímat Ef 2,11–22 v kontextu celého listu Efezským, kde nacházíme biblické principy týkající se důležitého tématu dneška – vztahů mezi skupinami lidí nebo rasami.

**Otázky k rozhovoru**

`1. Jaké biblické zásady týkající se etnických vztahů jsou uvedeny v Ef 2,11–22? Jak tato pasáž nabízí osobitý, na Krista zaměřený přístup k tématu, jaký vztah by měli mít příslušníci jedné etnické skupiny k příslušníkům jiné?`

`2. V souvislosti s Božím plánem pro budoucnost lidstva (Ef 1,9.10; Ef 2,11–22) je důležité, aby církev řešila své vlastní vnitřní problémy a konflikty mezi různými skupinami lidí. Proč? Jak to církev může dělat?`

`3. Které přetrvávající problémy mezi národnostními skupinami existují ve vaší komunitě? Jak může vaše církev sehrát pozitivní roli při realizaci sjednocujícího díla, které již Kristus vykonal na kříži? Jak se můžete podílet na této práci?`

---

#### Dodatečné otázky k diskuzi

`Jaké zajímavé myšlenky tě napadaly během osobního studia lekce a Bible?`

`Je v našem sboru oblast, ve které bychom měli prožít smíření a sjednocení? Za co se můžeme modlit?`

`Dnes se hodně hovoří o rasizmu. Jak ovlivňuje „kříž“ tvůj vztah k lidem, kteří jsou jiní než ty?`

`Co tě dnes v naší diskuzi nejsilněji oslovilo?`
