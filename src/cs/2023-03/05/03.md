---
title:  'Smíření – Boží dar z kříže'
date:  24/07/2023
---

> <p></p>
> 14V něm je náš pokoj, on dvojí spojil vjedno, když zbořil zeď, která rozděluje a působí svár. Svou obětí odstranil 15zákon ustanovení a předpisů, aby z těch dvou, z žida i pohana, stvořil jednoho nového člověka, a tak nastolil pokoj. 16Oba dva usmířil s Bohem v jednom těle, na kříži usmrtil jejich nepřátelství. (Ef 2,14–16)

**Osobní studium**

**Jak Pavel popisuje kříž a vliv Kristova díla v každém z těchto míst dopisu Efezským? Jak bys shrnul, co Pavel říká o kříži? Jaký vliv má kříž na naše vztahy?**

`Ef 1,7.8`

`Ef 4,32`

`Ef 2,13.14`

`Ef 2,16`

`Ef 5,2.25`

V kontextu pasáže, kterou tento týden studujeme (Ef 2,11–22), přináší kříž věřícím tři velké výhody: (1) Pohané, kteří byli „daleko“ od Boha a jeho lidu, jsou nyní „blízko“ (Ef 2,13) – stali se Božími syny a dcerami a zároveň bratry a sestrami židovských věřících (Ef 2,19). (2) Nepřátelství mezi židovskými a nežidovskými věřícími Kristus „usmrtil“ (Ef 2,16). Kristův kříž odstraňuje to, co se zdálo být trvalou součástí nepřátelství a konfliktu mezi židy a pohany (Ef 2,17). (3) Místo nepřátelství přichází smíření. Kristus „oba dva usmířil s Bohem v jednom těle, na kříži...“ (Ef 2,16; porovnej s Ko 1,19–22).

Jak toto smíření vypadá? Jaké to je, „být smířený“? Představme si úplné odcizení mezi matkou a dcerou, které přišlo jako následek dlouhých let sporů a vzájemného nepochopení. Představme si, že se tato zášť rozplyne ve vlně milosti a odpuštění a ony se opět obejmou. To je smíření. Ke smíření dochází ve chvíli, kdy jeden člen sboru odloží vše, co jej odděluje od druhého, a uzná druhého člena sboru za milovaného sourozence v Kristu, a ten přijímá to, co mu bylo nabídnuto. Smíření není technický nebo právní pojem, ale popis nápravy narušených vztahů. Pavel představuje Kristovo mocné dílo na kříži, které ovlivňuje vztahy nejen mezi jednotlivci, ale také mezi skupinami lidí. Podle apoštola usmíření změní naše životy a ukončí rozpory, zastaví hádky a obnoví naše společenství a vzájemné porozumění.

**Aplikace**

`Je někdo, s kým se potřebuješ smířit? Jak ti v tom může pomoci právě Kristův dar smíření?`

---

#### Dodatečné otázky k diskuzi

`Které tři výhody přináší dle autora lekce „kříž“ věřícím?`

`Jak rozumíš termínu smíření?`

`Co musí udělat ten, kdo touží po smíření?`

`Proč se nám někdy nedaří dosáhnout smíření?`

`Co když druhá strana o smíření nestojí? Jak bychom měli reagovat?`

`Jak nám v procesu smíření pomáhá vědomí toho, co pro nás udělal Ježíš na kříži?`
