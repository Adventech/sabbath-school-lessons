---
title:  'Podněty k zamyšlení'
date:  14/07/2023
---

Prostudujte si tyto dva popisy Kristova vyvýšení.

„Kristovo nanebevstoupení bylo znamením toho, že jeho následovníci dostanou slíbené požehnání. Měli na ně vyčkat, než se pustí do svého díla. Když Kristus vstoupil do nebeských bran, byl za chvalozpěvu andělů uveden na trůn. Ihned po skončení tohoto obřadu sestoupil na učedníky v bohatých proudech Duch svatý. Takto byl Kristus skutečně oslaven slávou, kterou měl u Otce již od věčnosti. Vylitím Ducha svatého o Letnicích nebe oznámilo, že Kristus se ujal svého úřadu. Jak zaslíbil, seslal svým následovníkům Ducha svatého z nebe na znamení toho, že jako kněz a král převzal veškerou moc na nebi i na zemi a že byl pomazán, aby vládl nad svým lidem.“ (AA 38.39; PNL 23.24)

„Otec objímá svého Syna a říká: ‚Ať se mu pokloní všichni andělé Boží!‘ (Žd 1,6). Nebeští vládcové, knížectva i mocnosti s nevýslovnou radostí uznávají svrchovanost Knížete života. Andělské zástupy se mu klanějí a v celém nebi se rozléhá radostné jásání. ‚Hoden jest Beránek, ten obětovaný, přijmout moc, bohatství, moudrost, sílu, poctu, slávu i dobrořečení‘. (Zj 5,12) Vítězoslavné písně se prolínají s hudbou andělských harf a celé nebe překypuje radostí a slávou. Láska zvítězila. Ztracené bylo nalezeno. V nebi se rozléhá mocné volání: ‚Tomu, jenž sedí na trůnu, i Beránkovi dobrořečení, čest, sláva i moc na věky věků!‘ (Zj 5,13) Ozvěna veliké nebeské radosti doléhá k nám na zem v Kristových slovech: ‚Vystupuji k Otci svému i Otci vašemu a k Bohu svému i Bohu vašemu‘. (J 20,17) Nebe a země jsou spojeny. Pro nás vystoupil náš Pán do nebe a pro nás i žije. ‚Proto přináší dokonalé spasení těm, kdo skrze něho přistupují k Bohu; je stále živ a přimlouvá se za ně‘. (Žd 7,25)“ (DA 834.835; TV 533)

**Otázky k rozhovoru**

`1. V souvislosti s Ježíšovým vyvýšením uvažujte i v termínech „již“ a „ještě ne“. V jakém smyslu je Ježíš již Pánem „všeho“, včetně všech zlých sil, které jsou mu podřízeny? A v jakém smyslu se jeho plná vláda nade „vším“ teprve projeví v budoucnosti, a tedy ji vnímáme jako ještě ne? (Viz 1K 15,24–28.)`

`2. Žijeme ve světle Kristovy vlády nade „vším“? Nebo jsme pod nadvládou (možná jen částečnou) různých padlých mocností, jejichž síla postupně ubývá? Jak můžeme poznat, že jde v konkrétním případě o zlou moc nebo sílu zla? Jak se můžeme chránit před silami zla, které navzdory porážce stále působí v našem světě?`

---

#### Dodatečné otázky k diskuzi

`Co zajímavého tě oslovilo během tvého osobního studia lekce v týdnu?`

`Ježíš posílá Ducha svatého o Letnicích. Proč ne hned po nanebevstoupení?`

`Proč se celé nebe radovalo, když se na trůn vrátil vzkříšený Ježíš?`

`Co si chceš odnést z naší dnešní diskuze? Proč?`
