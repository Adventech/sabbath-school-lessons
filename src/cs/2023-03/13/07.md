---
title:  'Podněty k zamyšlení'
date:  22/09/2023
---

„Kdyby všichni vojáci nespolupracovali, armáda by byla na bojišti zmatená a oslabená. Pokud by vojáci měli realizovat své vlastní spontánní nápady bez ohledu na své pozice a pověření, armáda by byla shlukem nezávislých částí. Tak by nemohla vykonávat organizovanou práci. Takže Kristovi vojáci musí jednat v souladu. Nesmí se spoléhat sami na sebe nebo se vyvyšovat. Pokud to udělají, Boží lid místo toho, aby byl v dokonalé harmonii, jedné mysli a zasvěcen jednomu velkému cíli, zjistí, že úsilí bude zbytečné a jeho čas a schopnosti jsou promarněny. V jednotě je síla. Několik obrácených lidí, jednajících v souladu, pracujících pro jeden velký cíl a pod jednotným vedením, dosáhne vítězství při každém střetu.“ (SMC 121)

Co znamená, když se Pavel označuje za „vyslance v okovech“ (Ef 6,20)?

Vyslanci často sehrávali během války náročné role. Způsob, jakým o sobě Pavel píše, zapadá do kontextu jeho vojenské metafory. S vyslanci se mělo zacházet s respektem, který patří vysílající osobě nebo zemi. Existuje tedy ostrý kontrast mezi Pavlovým statusem vyslance Nejvyššího vládce vesmíru, a naprostou neúctou, kterou představují jeho „okovy“ (nebo „řetězy“; ČSP). Jelikož však velvyslanci nosili „řetěz úřadu“, Pavlova zmínka o „řetězu“ může být otevřenou „ironií“, v níž své okovy vnímá jako „ozdobu, kterou je třeba nosit jako vyznamenání“. (WILLIAMS, David J. Paul´s Metaphors: Their Context and Character. Peabody, MA: Hendrickson, 1999, s. 152.)

**Otázky k rozhovoru**

`1. Co ve vaší části světa – rozděleného a ve válce proti mocnostem zla – znamená „služba evangelia pokoje“ pro tebe a pro vaše společenství? Jak můžeme být posly míru a pokoje ve světě, který se stále více vyznačuje agresivitou a násilím?`

`2. Jaké konkrétní „ohnivé střely“ létají vaším směrem? Jak můžete zajistit, abyste měli správně nasazený „štít víry“, který je uhasí?`

`3. Někdy mluvíme o „modlitebních zápasech“. Jak bychom mohli vést „modlitební službu“ na základě Ef 6,18–20?`

`4. Jak bychom se měli chovat k těm, kteří jsou zraněni na bojišti velkého sporu? Jak se máme chovat k věřícímu křesťanovi, který v nejhorším boji prchá ze strachu nebo se otevřeně vzdá?`

---

#### Dodatečné otázky k diskuzi

`U čeho ses při tvém osobním studiu této lekce zdržel nejdéle? Proč?`

`Vnímáš křesťany (členy sboru) jako lidi naplněné pokojem? A jak jsi na tom s pokojem ty? Jak lidé vnímají v této oblasti tebe?`

`Co ti pomáhá ve chvílích, kdy ztrácíš pokoj a radost ze spasení?`

`Která myšlenka z naší diskuze tě dnes nejvíce zaujala? Proč?`
