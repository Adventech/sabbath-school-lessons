---
title:  'Podněty k zamyšlení'
date:  08/09/2023
---

Pavlova úcta k dětem jako spoluvěřícím (Ef 6,1–3) je pro nás připomenutím, že nám musí záležet na tom, jak se s dětmi v dnešním světě zachází. Jeho slovo otcům (Ef 6,4) nás zve, abychom uvažovali o povinnostech rodičů. Uplatňování Pavlových rad pro otroky (Ef 6,5–8) a pro pány (Ef 6,9) je náročnější, protože dnes už nežijeme v otrokářské společnosti a rovnost lidí je dána a chráněna zákonem. Jelikož jsou však Pavlova slova inspirována a jsou součástí Písma, měli bychom uvažovat nad tím, zda a jak je můžeme uplatňovat v našem životě. Stejně jako věřící v Efezu, i my máme zodpovědnost aplikovat hodnoty evangelia na naše vztahy. Níže uvedené diskuzní otázky jsou navrženy tak, aby podpořily toto důležité úsilí.

**Otázky k rozhovoru**

`1. Co pro adventisty znamená, že láska k dětem se považuje za důkaz, že jsme připraveni jako „Pánu lid pohotový“? (L 1,17; citováno z Mal 3,24)`

`2. Pavlův zřejmý respekt vůči dětem nás vybízí k mimořádně důležité otázce: Jsme-li následovníky Krista, jak by se to mělo projevit v péči o děti, které v raném věku zažily násilí, sexuální zneužívání nebo ponižování? Jaká je naše zodpovědnost za ochranu dětí?`

`3. Uvažujte o Pavlově snaze chránit děti a o Ježíšově péči o ně. Jakou zodpovědnost má církev při výchově a ochraně dětí, které má ve své péči?`

`4. Pavlovy rady určené otrokům a pánům (Ef 6,5–9) se často aplikují na vztahy mezi zaměstnanci a zaměstnavateli. V čem je taková aplikace vhodná? Jaká nebezpečí přitom vznikají?`

`5. Otroctví zůstává i v našem světě bolestivou realitou; více než 40 milionů lidí žije dnes v otroctví (podle „The Global Slavery Index“, www.globalslaveryindex.org). Jaké jsou naše povinnosti vůči těmto zotročeným Božím synům a dcerám?`

---

#### Dodatečné otázky k diskuzi

`Co tě během osobního studia Bible a této lekce v týdnu nejvíce povzbudilo? Proč?`

`Proč se Pavel tak silně angažuje v oblasti rodiny a zaměstnání?`

`Která část v tomto týdnu pro tebe byla nejaktuálnější? Proč?`

`Kterou myšlenku z dnešní diskuze považuješ za nejdůležitější? Proč?`
