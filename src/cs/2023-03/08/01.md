---
title:  'Život proměněný Kristem'
date:  12/08/2023
---

### Texty na tento týden
Ef 4,17–32

> <p>Základní verš</p>
> „Odložte dřívější způsob života, staré lidství, které hyne klamnými vášněmi, obnovte se duchovním smýšlením, oblečte nové lidství, stvořené k Božímu obrazu ve spravedlnosti a svatosti pravdy.“ (Ef 4,22–24)

José Antonio žil roky na ulicích krásného města Palma de Mallorca jako bezdomovec. Bylo mu 57 let ale se šedivými rozcuchanými vlasy a neupravenými dlouhými vousy vypadal José mnohem starší. Jednoho dne jej oslovil Salva Garcia, majitel kadeřnického salonu, a navrhl mu kompletní přeměnu.

Usadil Josého do křesla salonu a postupně ho celý tým pomocníků stříhal, barvil a upravil mu i zacuchané chumáče vlasů a vousů. Potom od nich José ještě dostal nové, krásné oblečení. A pak přišlo odhalení! Když se José poprvé uviděl v zrcadle, vyhrkly mu slzy. „To jsem já? Jsem úplně jiný; nikdo mě nepozná!“ Později dodal: „Nešlo jen o změnu vzhledu. Změnil se úplně celý můj život.“

Ve verších Ef 4,17–32 Pavel říká, že také věřící zažili úplnou proměnu. Vzdali se svého starého já a přijali novou identitu. Trochu to připomíná Josého změnu, tady však nejde jen o změnu vzhledu. Změna zahrnuje obnovu „duchovním smýšlením“ (Ef 4,23) a vnáší do života „spravedlnost a svatost pravdy“ (Ef 4,24). To je konečná přeměna!

**Osnova lekce**

Poté, co se Pavel v první polovině 4. kapitoly věnoval velkolepému Božímu plánu představit celému vesmíru na společenství věřících Boží moudrost, v dalších verších podrobněji popisuje, jak konkrétně vypadá „nový“ život věřících, který je svědectvím o síle Boží lásky a evangelia.

- Ef 4,17–19: Jak vypadá život bez Krista (neděle)
- Ef 4,20–24: Život „nového“ člověka s Kristem (pondělí)
- Ef 4,25–29: Změna v řeči i jednání (úterý)
- Ef 4,30: Život, který „potěší“ Ducha svatého (středa)
- Ef 4,31.32: Život naplněný láskou a laskavostí (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Proč je potřeba, abychom zažili proměnu našeho života?`

`Jak by měla podle Pavla taková proměna vypadat a co bude na jejím konci?`

`V čem se liší život proměněného křesťana od jeho dřívějšího způsobu?`

`Proč Pavel tak zdůrazňuje, že nás může proměnit jen Boží moc?`

`Jak nás naopak proměňuje hřích?`

`Jak a čím se nás ďábel snaží od této cesty proměny odradit?`
