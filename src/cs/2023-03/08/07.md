---
title:  'Podněty k zamyšlení'
date:  18/08/2023
---

„Ať jsou vaše rozhovory takové, že nebudete potřebovat pokání. Nezarmucujte svatého Ducha Božího, jehož pečeť nesete pro den vykoupení... Máš-li v srdci lásku, budeš se snažit povzbudit a upevnit svého bratra v nejsvětější víře. Padne-li slovo, které škodí pověsti tvého přítele nebo bratra, nepodporuj takovou zlou řeč. Je to dílo nepřítele. Laskavě připomeň řečníkovi, že Boží slovo zakazuje takový druh rozhovoru.“ (RH, 5. června 1888)

Jak by se změnil váš sbor, kdyby každý z vás dal a praktikoval slib, sestávající z těchto prohlášení:

a) 	Přeji si, aby byl můj vliv v rámci rodiny Církve adventistů sedmého dne i mimo ni pozitivní, povznášející, budující víru a posilující morálku (Ef 4,29).

b) 	Uvědomuji si Kristovy výzvy k jednotě a lásce, a proto vynaložím více energie na povzbuzování těch, kteří dělají a říkají věci, o kterých si myslím, že jsou dobré, a méně času budu věnovat poukazování na chyby těch, o kterých si myslím, že se mýlí (J 13,34.35; 17,20–23; Ef 4,1–6; 1Te 5,9–11).

c) 	Přestože s někým nesouhlasím, dám jasně najevo, že si svého spoluvěřícího vážím. Budu vycházet z toho, že je čestný a oddaný Kristu. Svůj odlišný názor řeknu vlídně a laskavě, ne prudce a hlasitě (Ef 4,31.32).

d) 	Budu žít radostně a budu hledat každou příležitost k budování a utvrzování víry svých bratří a sester, vždyť společně očekáváme návrat Krista (Ef 4,29.30; Ga 6,2; Žd 10,24.25).

**Otázky k rozhovoru**

`1. Prostudujte si jedenáct míst v listu Efezským, kde Pavel popisuje společenství Otce, Syna a Ducha svatého a jejich úzkou spolupráci na spasení lidstva. Jak tento důraz ovlivňuje naše chápání Boha? (Ef 1,3–14; 1,15–23; 2,11–18; 2,19–22; 3,1–13; 3,14–19; 4,4–6; 4,17–24; 4,25–32; 5,15–20; 6,10–20)`

`2. Jak uplatňujeme Pavlovy rady o křesťanské řeči (Ef 4,25–32) ve věku elektronické komunikace a na sociálních sítích, které se často zneužívají pro kyberšikanu a anonymní napadání?`

---

#### Dodatečné otázky k diskuzi

`Zaskočilo tě během tvého studia této lekce něco? Proč?`

`EGW klade důraz i na to, jak vypadají naše rozhovory. Co tě v její radě nejvíc zaujalo?`

`Proč bychom měli o druhých přemýšlet raději pozitivně? Jak to ovlivní náš život a naše vztahy?`

`Co a proč z toho, co tu dnes zaznělo, považuješ za nejdůležitější?`
