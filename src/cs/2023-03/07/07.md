---
title:  'Podněty k zamyšlení'
date:  11/08/2023
---

Přinášíme dvě poznámky, které nám mohou lépe pochopit text Ef 4,7–10:

(1) Překlad verše Ef 4,9. Většina českých překladů naznačuje, že Kristus nejprve sestoupil a teprve potom vystoupil. (Např. ČEP: „Co jiného znamená ‚vystoupil‘, než že předtím sestoupil dolů na zem?“) Některé překlady důsledněji překládají řecký text a nechávají otázku načasování vystoupení a sestoupení otevřenou, což umožňuje názor vyjádřený v úterní části, že bychom měli následovat pořadí událostí ze Ž 68,19. Podle tohoto pohledu nejprve Kristus vystoupil do nebe a pak sestoupil v Duchu svatém.

(2) Zajal zajatce. Při citování Žalmu 68,19 z řeckého překladu Starého zákona (septuaginta) Pavel používá frázi v Ef 4,8, která doslova zní „zajal“ (ČEP). Obecně se tento text vykládá ve smyslu „odvedl s sebou zajatce“ (ČSP; BK) nebo „zmocnil se zajatých“ (B21). Adventisté sedmého dne často chápali tento text jako odkaz na to, že Kristus při svém nanebevstoupení vzal s sebou do nebe ty, kteří byli vzkříšeni v době jeho vlastního vzkříšení (Mt 27,51–53). Ti tvoří „snop prvotiny“ vykoupených, které Kristus daruje Otci při svém návratu do nebe (viz 6BC 1022; DA 834; TV 532, porovnej DA 785.786; TV 502). Alternativně, v souladu s Ko 2,15, by se tento text mohl chápat jako obraz Kristova vítězství nad jeho nepřáteli – satanem a jeho anděly –, kteří jsou zobrazeni jako poražení zajatci.

**Otázky k rozhovoru**

`1. Porovnejte seznam „duchovních darů“ v Ef 4,11 se seznamem v 1K 12,4–11.27–30; Ř 12,4–8 a 1Pt 4,10.11. Jaké rozdíly, a naopak podobnosti v těchto textech nacházíte?`

`2. Ve třídě uvažujte o některých „větrech učení“, které dnes negativně ovlivňují církev. Všimněte si Pavlova upozornění, abychom se nenechali těmito vlivy unášet. Jak konkrétně můžeme chránit sebe a ostatní v církvi před škodami, které nám tyto „větry“ mohou způsobit?`

`3. Pavel v listu Efezským zdůrazňuje téma „jednoty“. Máme však usilovat o jednotu za kaž­dou cenu? Jinými slovy, kdy se může snaha o jednotu stát škodlivou? Proč?`

---

#### Dodatečné otázky k diskuzi

`O čem jsi nejvíc uvažoval během svého studia lekce v týdnu? Proč?`

`Co je podle tebe největší překážkou v našem úsilí o sjednocení?`

`Jak bychom měli jednat s člověkem, který vědomě a cíleně narušuje jednotu našeho společenství? Kde jsou hranice naší trpělivosti a tolerance?`

`Co tě dnes v naší diskuzi potěšilo? Proč?`
