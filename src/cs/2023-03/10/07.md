---
title:  'Podněty k zamyšlení'
date:  01/09/2023
---

Ellen Whiteová důsledně vybízí manželské partnery, aby se nesnažili ovládat toho druhého: „Pokud si chtějí uchovat vzájemnou lásku, neměli by jeden druhého nutit, aby vyhověl jejich přání. Vzájemná laskavost, trpělivost, shovívavost, ohleduplnost a zdvořilost napomůže tomu, aby si vzájemně poskytovali štěstí, jak si to slíbili, když vstupovali do manželství.“ (AH 118; ŠD 36.37)

Na jiném místě Ellen Whiteová komentuje výklad a aplikaci textu Ko 3,18 (a Ef 5,22–24): „Často se setkáváme s otázkou: ‚Cožpak žena nemůže mít svou vlastní vůli?‘ V Bibli čteme, že hlavou rodiny je muž. ‚Ženy, podřizujte se svým mužům‘ (Ko 3‚18). Kdyby to bylo vše, co říká Bible o postavení ženy, pak by její situace byla skutečně nezáviděníhodná. [...] Někteří muži zůstanou právě jen u slov: ‚Ženy, podřizujte se svým mužům [...]‘ Verš však pokračuje ještě dál: ‚[...] jak se sluší na ty, kdo patří Pánu‘ (Ko 3‚18).“ (AH 115.116; ŠD 35.36) „Bůh chce, aby žena měla stále před očima Boží bázeň a slávu. Zcela má být podřízena pouze Pánu Ježíši Kristu, který si ji vykoupil jako své vlastní dítě za nekonečnou cenu svého života. [...] Je někdo, kdo stojí mnohem výše než manžel. Je to Vykupitel. Podřízení se ženy svému muži se má projevit tak, jak to nařídil Bůh: jak se sluší v Pánu.“ (AH 115.116)

**Otázky k rozhovoru**

`1. Představte si tvrzení, že text Ef 5,21–33 je již zastaralý, protože prosazuje model manželství zaměřený na autoritu a nadvládu manžela. Jak byste odpověděli? Co z daného textu byste mohli použít k vysvětlení smyslu těchto veršů?`

`2. Co může Pavlova rada v textu Ef 5,21–33 nabídnout těm, kteří se ocitnou v náročných a těžkých manželských vztazích?`

`3. Někteří křesťané tvrdí, že příběh stvoření v Gn 1 a 2 je pouze metaforou a že se ani zdaleka nepřibližuje tomu, co se odehrálo během miliard let evoluce. Co nás Pavlovo použití příběhu učí o tom, jak on vnímal tuto zprávu?`

`4. Věnujte se společně tématu „jednoho těla“. Jak nám tento koncept pomáhá lépe pochopit posvátnost manželství? Proč musí manželské páry udělat všechno, co je v jejich silách, aby tuto posvátnost chránily?`

---

#### Dodatečné otázky k diskuzi

`Co tě v této lekci nejvíce překvapilo během tvého osobního studia?`

`Jak by měla reagovat žena, křesťanka, když se v manželství setká s tím, že jí manžel k něčemu nutí? Proč?`

`Které vlastnosti, dle EGW, pomáhají uchovat vzájemnou lásku? Souhlasíš?`

`Která myšlenka z naší dnešní diskuze tě nejvíce oslovila?`
