---
title:  'Podněty k zamyšlení'
date:  15/09/2023
---

„Naše dílo je smělé a jako věrní Ježíšovi vojáci musíme nést zástavu potřísněnou krví až do samotných pevností nepřítele. ‚Nevedeme svůj boj proti lidským nepřátelům, ale proti mocnostem, silám a všemu, co ovládá tento věk tmy, proti nadzemským duchům zla‘ (Ef 6,12). Pokud se vzdáme, složíme zbraně, stáhneme zástavu pokropenou krví a staneme se zajatci a služebníky satana, zbavíme se zápasu a utrpení. Ale takový klid lze získat jen za cenu ztráty Krista a nebe. Klid přicházející za takových podmínek nemůžeme přijmout. Ať je tedy raději válka až do konce pozemských dějin, než by měl nastat klid vykoupený odpadlictvím a hříchem.“ (RH, 8. května 1888)

Jak souvisí text Ef 6,10–20 s knihou Zjevení? Tato stať zobrazuje při pohledu na události posledních dnů stejný základ jako boj popsaný v knize Zjevení (viz Zjevení 12; 16,12–16; 19,17–21; 20,7–10). V obou případech je Boží lid vystaven útokům nepřítele, který „je aktivní a mocný“. V obou je Boží lid povzbuzen „obrazem budoucího věku“. Kromě toho „oba scénáře výslovně poukazují na poslední závěrečnou bitvu, kdy bude nepřítel zcela poražen; po tomto boji bude navždy nastolen ‚nový věk‘, ve kterém se naplno ukáže nejen ‚oslavení Božího lidu na konci věků‘, ale také ‚věčná záhuba‘ nepřítele.“ (Viz ZHEKOV, Yordan Kalev. Eschatology of Ephesians. Chorvatsko: Evangelikální teologický seminář, 2005, s. 217, 233–235.)

**Otázky k rozhovoru**

`1. Kdy jste si nejvíce uvědomovali, že čelíte silám temnoty? Co vám tehdy nejvíce pomohlo?`

`2. Jak byste se na základě našeho studia textu Ef 6,10–20 snažili pomoci někomu, kdo je napadán „nadzemskými duchy zla“ (Ef 6,12)?`

`3. Jak můžeme nejlépe rozpoznat a odmítnout „ďáblovy svody“ (Ef 6,11)? Kdy se cítíte tak, že byste se měli jednoduše vzdát své víry, protože máte pocit, že jste příliš hříšní, příliš zkažení na to, abyste mohli být spaseni? Kdo se nám snaží vnutit takové myšlenky – Kristus, nebo síly temnoty? Zvláště v takových chvílích se potřebujeme držet úžasných zaslíbení, která jsme dostali v Ježíši. Jak to můžeme udělat?`

---

#### Dodatečné otázky k diskuzi

`Co tě během osobního studia Bible a této lekce nejsilněji oslovilo? Proč?`

`Jak (a s kým) se ti dařilo bojovat v průběhu týdne?`

`O jakém klidu píše EGW ve dnešní citaci?`

`Co a proč ti dnes v naší diskuzi udělalo největší radost?`
