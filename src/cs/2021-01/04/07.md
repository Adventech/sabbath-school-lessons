---
title: 'Podněty k zamyšlení'
date: 22/01/2021
---

Přečti si 34. kapitolu „Můžeme mluvit s mrtvými?“ z knihy Velké drama věků (GC 551–562; VDV 359–365).

„V době starého Izraele někteří lidé tvrdili, podobně jako dnes spiritisté, že se stýkají s mrtvými. Avšak ,věštecké duchy‘, jak nazývali tyto návštěvníky z jiných světů, prohlašuje Bible za ,démony‘ (srov. Nu 25,1–3; Ž 106,28; 1K 10,20; Zj 16,14). Komunikaci s takovými duchy Hospodin označil jako ohavnost a zakázal ji pod trestem smrti (Lv 19,31; 20,27). Dnes se lidé usmívají i názvu čarodějnictví. Názor, že lidé mohou komunikovat s démony, pokládají za středověkou bajku. Spiritismus, který má statisíce, ba miliony přívrženců a pronikl i na vědecká pracoviště, do církví, do zákonodárných sborů i vládnoucích kruhů, není nic jiného než čarodějnictví ve starých dobách odsouzené a zakázané – a dnes oživené v nové podobě.“ (GC 556; VDV 362)

**Otázky k rozhovoru**

`1. 	Diskutujte o pronikání spiritismu do filmů, knih, televize a moderní kultury. Zřejmě tomu úplně nezabráníme. Jak však upozornit druhé na toto nebezpečí, které mnozí považují jen za neškodnou zábavu? Proč je velmi důležité znát pravdu o stavu mrtvých, pokud se chceme uchránit před těmito podvody?`

`2. 	Přečti si Iz 8,20. Vyprávěj tento verš vlastními slovy a napiš si ho. Ve třídě se podělte o své parafrázované znění tohoto verše. Co nám chce Bůh povědět?`

`3. 	Zamysli se nad tím, co to znamená: Pána Boha milovat a současně se ho bát. Do jaké míry pramení naše láska k němu z této bázně? Anebo je to naopak – bázeň vyvěrá z lásky?`

**Shrnutí**

Prostřednictvím slov Izajáše, jeho činů, ba i jeho rodiny Bůh připomínal a potvrzoval poselství výstrahy a naděje: Jediná bezpečná cesta je důvěřovat, že Bůh ví, co dělá. On miluje a má moc vést, chránit a postarat se o ty, kteří mu to dovolí. Ty, kteří se obrátí k jiným silám, čeká jen úzkost a beznaděj.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

#### Další čtení: Vybrané citace od Ellen Whiteové

Patriarchové a Proroci, „Čarodějnictví dříve a dnes,“ pp. 513-517.