---
title:  'Bohoslužba a dary'
date:  24/01/2023
---

> <p></p>
> Přiznejte Hospodinu slávu jeho jména! Přineste dar, vstupte před něj, v nádheře svatyně se klaňte Hospodinu! (1Pa 16,29)

> <p></p>
> 8Přiznejte Hospodinu slávu jeho jména! Přineste dar, vstupte do nádvoří jeho, 9v nádheře svatyně se klaňte Hospodinu! Svíjej se před ním, celá země! (Ž 96,8.9)

> <p></p>
> 16Hospodine, prosím, já jsem tvůj služebník, služebník tvůj, syn tvé služebnice. Ty jsi mi rozvázal pouta. 17Tobě obětuji oběť díků a budu vzývat Hospodinovo jméno. 18Svoje sliby Hospodinu splním před veškerým jeho lidem, 19v nádvořích Hospodinova domu, Jeruzaléme, v tvém středu. Haleluja. (Ž 116,16–19)

**Osobní studium**

Bible neurčuje, jak přesně by měla vypadat naše společná bohoslužba. Ze zkušeností židů a rané církve však můžeme vidět, že bohoslužba v sobě zahrnuje minimálně čtyři součásti. Ty jsou v Novém zákoně shrnuty jako (1) studium/kázání, (2) modlitba/chvály, (3) hudba/zpěv a (4) desátky a dary.

Už jsme mluvili o tom, že Izraelci se třikrát do roka měli ukázat před Hospodinem. Text k tomu dodává: „A neukáže se před Hospodinovou tváří s prázdnou“ (Dt 16,16). Součástí zkušenosti uctívání bylo odevzdání desátků a přinášení obětí a darů. Právě o Pesachu, Letnicích a svátku stánků Boží děti přinášely své desátky a dary. Bylo nepředstavitelné, že by někdo přišel na tyto slavnosti s prázdnýma rukama.

Pro starověký Izrael bylo dávání desátků a darů nedílnou součástí jejich bohoslužby. Pravé uctívání není jen vyjádřením díků a uznání Bohu slovy, písněmi a modlitbou, ale i vyjádřením tohoto díku přinesením darů do domu Hospodinova. Izraelci přinášeli své dary do chrámu, my je přinášíme v sobotu do shromáždění (to je jeden ze způsobů). Takové jednání je součástí našeho uctívání Boha.

Co říkají výše uvedené texty o uctívání Hospodina? Pokus se naformulovat principy vyjádřené v těchto verších.

1Pa 16,29

Ž 96,8.9

Ž 116,16–19

Jako Boží děti, kterým je svěřeno správcovství Božích záležitostí na zemi, máme přednost, příležitost a zodpovědnost přinášet dary a oběti. Pokud nám Pán dal děti, měli bychom se s nimi podělit o radost z dávání desátků a darů. Ať své dary věnujeme jakoukoli formou, odevzdání desátků a dávání darů je součástí naší zkušenosti s uctíváním Boha.

**Aplikace**

`Jakou máš zkušenost s dáváním desátků a darů? Jak to ovlivňuje tvůj vztah s Bohem?`

---

#### Dodatečné otázky k diskuzi

`Proč nás Bible vybízí, abychom před Boha vstupovali s „darem“?`

`Součástí našich bohoslužeb jsou i „sbírky“. Co si o tom myslíš?`

`Některé sbory používají při sbírce „otevřené košíky“, aby bylo vidět, kolik kdo dává. Co si myslíš o této „motivaci“?`

`Neměli bychom dávat dary jen třikrát v roce, jako Židé ve SZ? Proč?`

`Jak si představuješ ideální průběh „sbírky“ během bohoslužby?`

`Co si myslíš o moderních způsobech sbírek? (QR kódy a podobně)`

`Co rozhoduje o tom, zda dary považujeme za povinnost nebo za přednost?`