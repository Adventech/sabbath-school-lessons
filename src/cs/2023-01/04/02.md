---
title:  'Motivace dávat'
date:  22/01/2023
---

> <p></p>
> 31Nemějte tedy starost a neříkejte: Co budeme jíst? Co budeme pít? Co si budeme oblékat? 32Po tom všem se shánějí pohané. Váš nebeský Otec přece ví, že to všechno potřebujete. 33Hledejte především jeho království a spravedlnost, a všechno ostatní vám bude přidáno. 34Nedělejte si tedy starost o zítřek; zítřek bude mít své starosti. Každý den má dost vlastního trápení. (Mt 6,31–34)

**Osobní studium**

Milujeme Boha, protože on napřed miloval nás. Naše dávání je odpovědí na jeho úžasný dar – dar Ježíše Krista. „Pán nepotřebuje naše oběti. Nemůžeme ho obohatit svými dary. Písmo říká:‚ Od tebe pochází všechno. Dáváme ti, co jsme přijali z tvých rukou‘ (1Pa 29,14). Bůh nám však umožňuje, abychom projevili svou vděčnost za jeho milosrdenství obětavým úsilím rozšířit totéž i na druhé. Jen tak můžeme projevit svou vděčnost a lásku Bohu. Žádné jiné možnosti nám nedal.“ (CS 18)

Když se vzdáváme „našich“ finančních prostředků ve prospěch Ježíše, ve skutečnosti to posiluje naši lásku k němu a k druhým lidem. Proto mohou být peníze skutečnou silou dobra. Ježíš trávil více času mluvením o penězích a bohatství než o jakémkoli jiném tématu. Téměř šestina veršů v Matoušovi, Markovi a Lukášovi je právě o penězích či majetku. Dobrou zprávou evangelia je, že Bůh nás může osvobodit od nezdravého vztahu k majetku.

`Uvažujte o úvodních verších (Mt 6,31–34) a o textu Dt 28,1–14. Co Bůh zaslibuje, budeme-li ho poslouchat? Proč se nejedná o sobectví, dovoláváme-li se naplnění Božích zaslíbení?`

Naše dary přinesené s ochotným a upřímným srdcem jsou důkazem ochoty obětovat se pro Boha. Mohou být hlubokým duchovním zážitkem, vyjádřením skutečnosti, že náš život je zcela předán Bohu jako našemu Pánu. Můžeme donekonečna říkat, že milujeme Boha, ale až štědré dary z upřímného srdce pomáhají tuto lásku projevit (a dokonce posílit).

Dary přicházejí ze srdce důvěřujícího Bohu, který neustále pečuje o všechny naše potřeby tak, jak je to podle něj nejlepší. Naše dary vycházejí z přesvědčení, že jsme v Kristu našli jistotu spasení. Nesnažíme se jimi Boha usmířit ani se jimi nedomáháme Božího přijetí. Všechny naše oběti vycházejí ze srdce, které vírou přijalo Krista jako jediný a dostatečný prostředek milosti a vykoupení.

**Aplikace**

`Přečti si text 2K 9,6.7. Co znamená dávat tak, jak ses „ve svém srdci předem rozhodl“? Jak se člověk může naučit dávat s radostí?`

---

#### Dodatečné otázky k diskuzi

`Jaké druhy motivací k dávání znáš?`

`Můžeme mít i špatné důvody k dávání? Jaké?`

`Stalo se ti někdy, že jsi dal dar, jen aby tě druzí nepomluvili? Jaké ses cítil?`

`Kdy máme z dávání radost a kdy nás to naopak netěší?`

`Co motivuje Boha k tomu všemu, co nám dává – od základních životních potřeb až do spasení?`

`Který Boží dar, kromě spasení, si nejvíce považuješ? Proč?`

`Proč si dary nemusíme usmiřovat Boha, tak, jako to dělali pohané?`