---
title:  'Podněty k zamyšlení'
date:  27/01/2023
---

Nebeské knihy zaznamenávají i finanční věrnost členů Boží rodiny. „Anděl věrně zaznamenává každou oběť věnovanou Bohu, každý dar předaný do pokladny a také konečný výsledek takové štědrosti. Boží oko ví o každé drobné minci věnované na jeho dílo a zná ochotu i neochotu dárce. Zaznamenávají se i pohnutky, které vedly k dávání. Ti, kdo obětavě a oddaně odevzdávají Bohu podle jeho ustanovení, co je jeho, budou odměněni podle svých skutků. I kdyby se stalo, že se takové svaté prostředky použijí nesprávně a nesplní cíl, který dárce zamýšlel – Boží slávu a spasení lidí – ti, kdo dávali upřímně a s pohledem upřeným na Boží slávu, nepřijdou o svou odměnu.“ (2T 518)

„Bůh touží, aby lidé plánovali a modlili se za pokrok jeho díla. Ale podobně jako Korné­lius potřebujeme spojit modlitbu s dáváním. Naše modlitby a dary na podporu potřebných mají vystoupit až k Bohu. Víra bez skutků je mrtvá a bez živé víry není možné líbit se Bohu. Modleme se a zároveň dávejme vše, co je v našich silách – svou práci i prostředky, aby se naše modlitby mohly naplnit. Když jednáme ve víře, Bůh na nás nezapomene. Zaznamenává každý skutek lásky a sebezapření. Připraví možnosti, abychom svou víru mohli projevit i činy.“ (AUG, 17. červen 1903)

**Otázky k rozhovoru**

`1. 	Jak jsou spojeny modlitba a dávání? Jak nám může modlitba pomoci poznat, kolik, kdy a co máme dát?`

`2. 	Populární časopis přinesl reportáž o finančnících z Wall Street, kteří sice vydělávali spoustu peněz, ale přesto byli mrzutí, nešťastní, plní úzkosti a strachu. Jeden z nich, manažer investičního fondu, řekl: „Když zemřu, vůbec nebude záležet na tom, zda můj fond vydělal o jedno procento více nebo ne.“ Co se z této zkušenosti můžeme naučit? Jak může dávání (dokonce i sebeobětavé dávání) přinést dárci duchovní prospěch? Jak může dávání osvobodit člověka od „vábivosti majetku“ (Mt 13,22)?`

`3. 	Uvažujte o výše zmíněné myšlence o požehnání dárce navzdory „nesprávnému použití darů“. V čem může být pro nás jako dárce tento princip důležitý?`

---

#### Dodatečné otázky k diskuzi

`Udělal jsi v týdnu během studia Bible a lekce sobotní školy nějaký zajímavý objev? Poděl se o něj s námi.`

`Jakou roli mají v našem dávání hrát pohnutky? Proč jsou pro Boha tak důležité?`

`Je lepší dávat dary „plánovitě“, nebo na základu „emocí“? Jaké výhody a nevýhody má jeden či druhý způsob?`

`Co tě dnes nejvíce oslovilo? Proč?`