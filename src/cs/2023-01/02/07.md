---
title:  'Podněty k zamyšlení'
date:  13/01/2023
---

„Jestliže Boží lid v kterémkoli dějinném období s nadšením a ochotně plnil Boží plán pravidelných darů [desátků] a přinášel své dary a oběti, vždy pocítil věčně platné zaslíbení, že úspěch našeho snažení je úměrný poslušnosti Hospodinových požadavků. Když lidé uznali Boží nároky, plnili Boží vůli a svými dary projevovali úctu Bohu, jejich stodoly se vrchovatě naplnily. Když však lidé okrádali Boha a nedávali desátky a dary, pocítili, že okrádají nejen jeho, ale i sebe, protože Bůh omezil svá požehnání podobně, jako lidé omezili své dary Bohu.“ (3T 395)

Bible velmi jasně říká, že jsme spaseni jedině vírou, protože spasení je darem Boží milosti. Naše poslušnost Božích příkazů a požadavků je odpovědí na Boží milost. Ani když se chováme správně, nijak nám tím na spasení nevzniká žádný nárok. Vždyť kdyby tomu tak bylo, nešlo by pak ani o dar, ani o milost (viz Ř 4,1–4).

Když se podíváme na Boží dvoustrannou smlouvu s námi, můžeme vidět na jedné straně Boží požehnání a na druhé straně naši zodpovědnost. Naše pozitivní reakce na Boží nabídku způsobuje, že si s ním vytváříme vztah a ovlivňujeme tím náš osud. Poslušnost – věrnost a služba lásky – je opravdovým znakem učednictví. Víra nás neosvobozuje od poslušnosti. Naopak, je to víra a pouze víra, co nás činí účastníky Kristovy milosti, a to nám umožňuje žít v poslušnosti, kterou od nás Bůh žádá.

**Otázky k rozhovoru**

`1. 	Říká se, že pokud by byl každý adventista věrný v dávání desátků, naše církev by měla více než dost peněz na to, aby udělala vše, co potřebuje k šíření poselství. Jak v této oblasti pomáháte církvi, aby mohla konat dílo, ke kterému byla povolána?`

`2. 	Zamyslete se více nad myšlenkou, jak důležitá jsou naše rozhodnutí a naše skutky ve vztahu k Bohu. Co potřebujeme udělat, abychom se při uvažování o důležitosti skutků poslušnosti (včetně věrnosti v desátcích a dobré správy svěřených darů) nechytili do pasti zákonictví?`

`3. 	Ve třídě sobotní školy si promluvte o aplikační otázce z úterní lekce. Proč přicházejí do života potíže i přes naši věrnost? Co můžeme udělat pro to, abychom se v problémech nenechali odradit od Boha a od víry?`

---

#### Dodatečné otázky k diskuzi

`Objevil jsi během svého studia Bible v týdnu něco zajímavého? Co to bylo?`

`EGW říká, že ten, kdo nedává desátky, neokrádá jen Boha, ale i sebe. Jak tomu rozumíš?`

`Není dávání desátků v rozporu s vírou, že spasení je dar? Proč?`

`Čím tě dnes obohatila naše diskuze?`