---
title:  'Smlouva o spasení'
date:  08/01/2023
---

> <p></p>
> Toto píšu vám, kteří věříte ve jméno Syna Božího, abyste věděli, že máte věčný život. (1J 5,13)

> <p></p>
> Budou vás všichni nenávidět pro mé jméno; ale kdo vytrvá až do konce, bude spasen. (Mt 10,22)

> <p></p>
> Ježíš jim odpověděl: „Toto je skutek, který žádá Bůh: abyste věřili v toho, koho on poslal.“ (J 6,29)

> <p></p>
> 10Proto se, bratří, tím více snažte upevňovat své povolání a vyvolení. Budete-li to činit, nikdy neklopýtnete. 11Tak se vám široce otevře přístup do věčného království našeho Pána a Spasitele Ježíše Krista. (2Pt 1,10.11)

**Osobní studium**

Kristova smrt na Golgotě přinesla nabídku života každému člověku, který kdy žil nebo bude žít. Na rozdíl od příslibu ročních období není spasení jednostranné. Bůh je sice každému nabízí jako dar, ale závisí na nás, jak na tento dar zareagujeme. Nesprávné přesvědčení, že každý bude spasen – ať chce, nebo ne, a to bez ohledu na jeho postoj k daru spasení – se nazývá „univerzalismus“.

Ježíš však jasně učil, že i když zemřel za celé lidstvo, mnozí lidé kráčejí po široké cestě do záhuby a věčné smrti (Mt 7,13.14).

`Co říkají následující texty o tom, jak lidé přijímají dar spasení v Ježíši Kristu?`

1J 5,13

Mt 10,22

J 6,29

2Pt 1,10.11

Apoštol Pavel chápal dvoustrannou povahu smlouvy spasení. Věděl, že ho brzy popraví, a přestože ho mnozí jeho společníci opustili, s důvěrou napsal svému příteli Timoteovi, že svou část dohody dodržel: „Neboť já již budu obětován, přišel čas mého odchodu. Dobrý boj jsem bojoval, běh jsem dokončil, víru zachoval. Nyní je pro mne připraven vavřín spravedlnosti, který mi dá v onen den Pán, ten spravedlivý soudce. A nejen mně, nýbrž všem, kdo s láskou vyhlížejí jeho příchod“ (2Tm 4,6–8).

Pavel vlastně říká: Jsem připraven. Bojoval jsem dobrý boj, dokončil jsem svou životní cestu a zachoval jsem si víru. Přestože odkazuje na to, že splnil svůj díl závazku, bylo mu jasné, že spasení je pouze z víry, nikoli ze skutků zákona. Své skutky nebo úspěchy proto nevnímá jako zásluhy, díky kterým dostává spasení. „Vavřín spravedlnosti“, který na něj čeká, je Ježíšova spravedlnost, kterou si Pavel vírou přivlastnil a držel se jí až do konce svého života.

**Aplikace**

`Přestože je spasení nezasloužený dar, jaký je rozdíl mezi těmi, kteří dar přijímají, a těmi, kteří jej nepřijímají? Co přijetí tohoto daru změní v našem životě?`

---

#### Dodatečné otázky k diskuzi

`Co považuješ za základ „smlouvy o spasení“?`

`Proč musí být naše spasení ošetřeno smlouvou?`

`Je smlouva o spasení jednostranná nebo bilaterální? Proč?`

`K čemu tato smlouva zavazuje Boha?`

`Co se v této smlouvě očekává od člověka?`

`Jakým právem po nás Bůh může v otázce spasení něco požadovat?`

`Proč musí brát spasení jako nezasloužený dar i ten, kdo splní svůj díl závazku?`