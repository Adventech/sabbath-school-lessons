---
title:  Misijní příběh
date:   03/03/2023
---

#### Odvážně sdílet Ježíše

_Andrew McChesney_

O velikonoční neděli stál pastor v důchodu Simo Vehkavuori v přeplněném vlaku, kterým cestoval domů do Helsinek z evangelizačních setkání, jež vedl ve středním Finsku. Do vlaku nastoupila čtyřiadvacetiletá vysokoškolská studentka a rozhlížela se, kde si sedne.

"I když vlak vypadá plný, proč si neprojdete vagony a nepodíváte se, jestli nenajdete volné místo?", řekl jí Simo.

S úsměvem se vrátila a řekla: "Našla jsem dvě volná místa. Jedno pro mě a jedno pro vás. Pojďte se mnou!" Oba se posadili naproti sobě. "Promiňte, ale nevadilo by vám, kdybych se vás zeptal, co si myslíte o náboženství?", zeptal se Simo.

"Právě teď mám k duchovním věcem dost daleko," řekla.

"Chtěla byste vědět, jak jsem se stala věřícím?", zeptal se Simo.

Souhlasila a Simo jí to pověděl. Když se vlak blížil k Helsinkám, zeptal se: "Nevadilo by vám, kdybych na vás pamatoval v mých modlitbách?"

Studentka propukla v pláč. Slzy jí stékaly po tváři a hlasitě řekla: "To by bylo opravdu skvělé! Prosím, udělejte to."

Než se rozloučili, Simo řekl něco, co často říká novým přátelům: "Kéž vás povzbudí vědomí, že i když máte hodně práce, můžete sloužit vzkříšenému Ježíši Kristu, tomu, který nás na kříži na Kalvárii vykoupil z našich hříchů. A to není všechno. Tentýž Ježíš slíbil, že se vrátí a vezme nás do nebeského domova, kde začne věčnost. Takže, milá přítelkyně, zůstaňme na cestě do nebe pod Otcovou milující rukou, dokud nedosáhneme našeho cíle. Kéž vám Pán skrze svou milost požehná."

Při jiné cestě vlakem byl Simo překvapen, když ho při nastupování pozdravila nějaká žena a dokonce mu podala ruku. "Dobrý den, jsem pastor Adventistů sedmého dne v důchodu," odpověděl. "To je zajímavé," řekla žena. "Nikdy jsem o adventistech neslyšela. Chci na této 500kilometrové cestě slyšet všechno o vaší církvi. Tady jsou dvě volná místa. Pojďme si sednout spolu."

Simo mluvil o Církvi adventistů po celou dobu cesty. Když vystoupili z vlaku, přistoupil k nim muž. "Děkuji vám za zajímavou jízdu vlakem," řekl a oběma rukama horlivě chytil Sima za ruku. "Děkuji vám, že jste byl tak odvážný a sdílel Boha tak hlasitě, že jsme to všichni mohli slyšet."

Ve svých 84 letech vyhledává Simo božská setkání v každém vlaku. "Čím jsem starší, tím jsem ve sdílení Ježíše odvážnější," řekl.

_Příští týden si o Simo přečtete více._
