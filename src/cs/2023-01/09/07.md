---
title:  'Podněty k zamyšlení'
date:  03/03/2023
---

Při dobytí Jericha Akán nebyl jediným mužem, který nesl poklady do izraelského tábora. Jozue řekl mužům aby „stříbro a zlato i bronzové a železné předměty dali na poklad Hospodinova domu“ (Joz 6,19.24). Všechno ostatní mělo být spáleno. Akán si však jako jediný nechal něco pro sebe. „Z milionů Izraelců se pouze jeden muž odvážil přestoupit Boží příkaz. Akánova chamtivost byla podnícena drahým babylonským rouchem. I když stál tváří v tvář smrti, nazval ho ‚pěkným šineárským pláštěm‘. Vzal si zlato a stříbro, které bylo určeno do Hospodinovy pokladnice. Oloupil Boha o prvotiny kenaanské země.“ (PP 496; NUD 236)

V Pavlově seznamu znamení poslední doby se první dvě položky týkají našeho postoje k penězům a majetku. „Věz, že v posledních dnech nastanou zlé časy. Lidé budou sobečtí, chamtiví, chvástaví, domýšliví, budou se rouhat, nebudou poslouchat rodiče, budou nevděční, bezbožní, bez lásky, nesmiřitelní, pomlouvační, nevázaní, hrubí, lhostejní k dobrému, zrádní, bezhlaví, nadutí, budou mít raději rozkoš než Boha, budou se tvářit jako zbožní, ale svým jednáním to budou popírat. Takových lidí se straň“ (2Tm 3,1–5). Sobectví a láska k penězům jsou významnou charakteristikou lidí posledních dnů – naší doby.

**Otázky k rozhovoru**

`1. 	Přečtěte si text 1Tm 6,6–10: „Zbožnost, která se spokojí s tím, co má, je už sama velké bohatství. Nic jsme si totiž na svět nepřinesli, a také si nic nemůžeme odnést. Máme-li jídlo a oděv, spokojme se s tím. Kdo chce být bohatý, upadá do osidel pokušení a do mnoha nerozumných a škodlivých tužeb, které strhují lidi do zkázy a záhuby. Kořenem všeho toho zla je láska k penězům. Z touhy po nich někteří lidé zbloudili z cesty víry a způsobili si mnoho trápení.“ Ve třídě sobotní školy se zamyslete nad těmi, kteří z lásky k penězům „zbloudili z cesty víry a způsobili si mnoho trápení“. Znáte takových příkladů hodně? Jak můžeme najít vyváženost mezi skutečností, že peníze k životu potřebujeme, a zároveň si dát pozor, abychom nespadli do pasti, před kterou varuje apoštol Pavel?`

`2. 	Co všechno – kromě peněz – se může stát předmětem naší chamtivosti a žádostivosti?`

`3. 	Jaký je rozdíl mezi zdravou, oprávněnou touhou po něčem, a chamtivostí? Kdy se může oprávněná touha změnit v něco špatného?`

`10`