---
title:  'Nebezpečí chamtivosti'
date:  25/02/2023
---

### Texty na tento týden
Iz 14,12–14; Ef 5,5; Joz 7; J 12,1–8; Sk 5,1–11; 1K 10,13

> <p>Základní verš</p>
> „A řekl jim: ‚Mějte se na pozoru před každou chamtivostí, neboť i když člověk má nadbytek, není jeho život zajištěn tím, co má.‘“ (L 12,15)

Chamtivost je nenasytná touha po majetku a penězích. Je nebezpečná, protože ji nelze uspokojit a často vede ke snaze přivlastnit si něco, co člověku nepatří. Pokud někdo neumí svou chamtivost ovládnout, může ho přimět lhát, krást, nebo dokonce i zabít. Je dokonce tak nebezpečná, že se Hospodin rozhodl varovat před ní v Desateru: „Nebudeš dychtit po domě svého bližního. Nebudeš dychtit po ženě svého bližního ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu“ (Ex 20,17).

V Písmu se k popisu chamtivosti často používá i výraz žádostivost. Pokud nebude uvedeno jinak, oba výrazy budeme v této lekci používat jako synonyma.

Chamtivost je často zařazena mezi ohavné hříchy, které brání člověku vstoupit do Božího království. „Což nevíte, že nespravedliví nedostanou do dědictví Boží království? Nemylte se! Ani smilníci ani modláři, cizoložníci, rozkošníci ani lidé praktikující homosexualitu, zloději ani chamtivci, opilci, utrhači ani lupiči nebudou dědici Božího království“ (1K 6,9.10; ČSP).

Opravdu je chamtivost postavená na jednu úroveň s vydíráním, modlářstvím a cizoložstvím? Tak o tom mluví Bible.

Osnova lekce

Tento týden se podíváme na příklady toho, jak je chamtivost špatná a co můžeme udělat, abychom ji překonali.

•	Iz 14,12–14: Satanova chamtivost (neděle)

•	Joz 7,1.10–13: Akánova chamtivost (pondělí)

•	J 12,1–8: Jidášova chamtivost (úterý)

•	Sk 5,1–4: Chamtivost Ananiáše a Safiry (středa)

•	1K 10,12.13: Boží pomoc a vítězství nad chamtivostí (čtvrtek)

**Budování společenství**