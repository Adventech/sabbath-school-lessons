---
title:  '„Ukládejte si poklady v nebi“'
date:  04/02/2023
---

### Texty na tento týden
Gn 6,5–14; Žd 11,8–13; 2K 4,18; Gn 13,10–12; Gn 32,22–31; Žd 11,24–29

> <p>Základní verš</p>
> „Co prospěje člověku, získá-li celý svět, ale ztratí svůj život? Zač by mohl člověk získat zpět svůj život?“ (Mk 8,36.37)

Ježíš nám prozradil tu nejlepší investiční strategii na světě: „Neukládejte si poklady na zemi, kde je ničí mol a rez a kde je zloději vykopávají a kradou. Ukládejte si poklady v nebi, kde je neničí mol ani rez a kde je zloději nevykopávají a nekradou“ (Mt 6,19.20). Tento návod Ježíš uzavírá slovy: „Neboť kde je tvůj poklad, tam bude i tvé srdce“ (Mt 6,21). Dalo by se to říct i jinak: Řekni mi, za co utrácíš své peníze, a já ti řeknu, kde je tvé srdce. Protože kam dáváš své peníze, tam půjde i tvé srdce, pokud tam už není.

Chceš, aby tvé srdce patřilo Božímu království? Pokud ano, ulož své zdroje tam, kde budou sklízet věčnou odměnu. Investuj svůj čas, své peníze a modlitby do Božího díla. Pokud to uděláš, brzy se o toto dílo začneš zajímat víc a bude tě tam „následovat“ i tvé srdce. Tento týden se budeme zabývat otázkou, jak si ukládat poklady v nebi a nakonec sklízet věčnou odměnu.

Osnova lekce

V rámci studia této lekce se společně podíváme na to, co v praxi znamená Ježíšova výzva, aby člověk přehodnotil své priority a „ukládal si poklady v nebi“. Názorně to budeme sledovat u pěti výrazných starozákonních postav, které takové osobní výzvě čelily: u Noema, Abrahama, Lota, Jákoba a Mojžíše.

•	Gn 6,5–14: Noe (neděle)

•	Žd 11,8 –13: Abraham (pondělí)

•	Gn 13,10–12: Lot (úterý)

•	Gn 32,23–31: Jákob (středa)

•	Žd 11,24–29: Mojžíš (čtvrtek)

---

#### Dodatečné otázky k diskuzi

`Jak bys malému dítěti popsal, co je poklad?`

`Co považuješ v neduchovní sféře za svůj nejcennější poklad? Proč?`

`O ztrátě jakého života mluví Ježíš?`

`Co nás vede k tomu, že máme potřebu bohatnout a hromadit?`

`Jaký je rozdíl mezi pozemským a nebeským pokladem?`

`Jak se v praxi ukládají „poklady v nebi“?`