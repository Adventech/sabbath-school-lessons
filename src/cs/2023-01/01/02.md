---
title:  'Jsme součástí Boží rodiny'
date:  01/01/2023
---

> <p></p>
> 14Proto klekám na kolena před Otcem, 15od něhož pochází každý nebeský i pozemský rod… (Ef 3,14.15)

> <p></p>
> 25Když však přišla víra, nemáme již nad sebou dozorce. 26Vy všichni jste přece skrze víru syny Božími v Kristu Ježíši. 27Neboť vy všichni, kteří jste byli pokřtěni v Krista, také jste Krista oblékli. 28Není už rozdíl mezi židem a pohanem, otrokem a svobodným, mužem a ženou. Vy všichni jste jedno v Kristu Ježíši. 29Jste-li Kristovi, jste potomstvo Abrahamovo a dědicové toho, co Bůh zaslíbil. (Ga 3,25–29)

**Osobní studium**

`Jaký obraz představuje text Ef 3,14.15? O jaké naději mluví tyto verše?`

Na začátku své služby Ježíš říká: „Vy se modlete takto: Otče náš, jenž jsi v nebesích, buď posvěceno tvé jméno...“ (Mt 6,9). Později stejnou modlitbu opakuje svým učedníkům v soukromí (L 11,2). Ježíš svým následovníkům řekl, abychom jeho Otce oslovovali i my „Otče náš…“. Když se Ježíš po svém vzkříšení setkal s Marií, ta ho chtěla obejmout. Ježíš jí však řekl: „Nedotýkej se mne, dosud jsem nevystoupil k Otci. Ale jdi k mým bratřím a pověz jim, že vystupuji k Otci svému i Otci vašemu a k Bohu svému i Bohu vašemu“ (J 20,17).

Ježíš je naším bratrem a máme stejného Otce. My všichni jsme díky němu bratry a sestrami. Ježíš se stal členem pozemské rodiny, abychom se my mohli stát členy nebeské rodiny. „Nebe a země jsou spojeny.“ (DA 835; TV 533)

`Co říkají následující verše o Božím vztahu k nám? V čem jsou tyto myšlenky povzbuzující?`

Ex 3,10

Ex 5,1

Ga 3,26.29

Na rozdíl od pohledu na vznik světa, ve kterém jsme považováni jen za produkt náhody a lhostejných přírodních zákonů, nás Písmo učí nejen o existenci Boha, ale také o jeho lásce a o jeho láskyplném vztahu k nám. V Bibli se často používá k zobrazení tohoto vztahu obraz rodiny. Ať už Hospodin nazýval Izraelity „můj lid“, nebo o nás Bůh říká, že jsme jeho syny, či Kristus mluví o Bohu jako o „našem Otci“, myšlenka je stejná: Bůh nás miluje láskou, kterou k sobě navzájem mají mít členové rodiny. To je dobrá zpráva ve světě, ve kterém se projevuje tolik nepřátelství!

**Aplikace**

`Představ si svět, ve kterém bychom se k sobě navzájem chovali jako ke členům rodiny. Jak se můžeš naučit mít ke všem lidem tak dobrý vztah jako ke svým bratrům a sestrám?`

---

#### Dodatečné otázky k diskuzi

`Jak si představuješ Boží rodinu? Kdo všechno ji tvoří?`

`Představ si vesmír a v něm všechny „nebešťany“. Jak na tebe působí vědomí, že jsi součástí tohoto ohromného zástupu?`

`Co bys poradil člověku, který si tváří v tvář Boží rodině uvědomuje svou nehodnost být její součástí, protože je hříšný?`

`Jak rozumíš tomu, že Ježíš smazal rozdíly mezi židem a pohanem, otrokem a svobodným, mužem a ženou? Je to pro tebe dobrá zpráva? Proč?`

`O jakém dědictví píše Pavel v listu Galatským?`