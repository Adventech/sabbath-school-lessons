---
title:  'Podněty k zamyšlení'
date:  06/01/2023
---

„Bůh má hluboký zájem o své pozemské děti. Jeho láska k nám je silnější než cokoli jiného. Tím, že nám dal svého Syna, nám vlastně dal celé nebe. Ježíš Kristus tady na zemi žil a zemřel. Nyní slouží jako náš Zástupce v nebi, jako náš Velekněz. Andělé napomáhají tomu, abychom mohli být zachráněni. Nebeský Otec i Duch svatý usilují o naši záchranu.“ (SC 21; CVP 20)

„Jestliže jsme se zřekli svého já a odevzdali se Kristu, jsme členy Boží rodiny a vše, co patří Otci, patří i nám. Bůh nám otevřel všechny své poklady jak tohoto světa, tak i budoucího. Služba andělů, dar Božího Ducha a práce Božích služebníků – to všechno je pro nás. Svět a vše, co je v něm, patří nám natolik, nakolik nám může přinést dobro.“ (MB 110; MON 65)

**Otázky k rozhovoru**

`1. 	Při pohledu na všechny ty úžasné dary, které Bůh dává svým dětem, si musíme klást podobnou otázku jako žalmista: „Jak se odvděčím Hospodinu za všechno jeho dobrodiní vůči mně?“ (Ž 116,12; ČSP). Udělejte si seznam Božích požehnání a darů, které jste v životě dostali (duchovní dary, vztahy i hmotné požehnání). Podělte se o svá zjištění ve třídě sobotní školy. Co se z toho můžete naučit o vděčnosti?`

`2. 	Přestože Boha vnímáme především jako našeho Stvořitele, Písmo opakovaně zdůrazňuje, že je i naším Udržovatelem (viz Žd 1,3; Jb 38,33–37; Ž 135,6.7; Ko 1,17; Sk 17,28 a 2Pt 3,7). Všechno – od galaxií ve vesmíru přes tlukot našeho srdce až po síly, které drží pohromadě atomové struktury tvořící veškerou známou hmotu – udržuje v existenci Boží moc. Jak by nám tato biblická pravda měla pomoci pochopit, jak správně hospodařit se vším, co nám Bůh dal? Jak nám tato skutečnost pomáhá správně porozumět smyslu našeho života?`

`3. 	Lekce mluvila o tom, že ze všech Božích darů je Ježíš a plán spasení tím největším darem, který jsme dostali. Proč tomu tak je? Co by nám zůstalo, kdyby nebylo Ježíše, spasení a naděje na věčný život? Jeden ateistický spisovatel vylíčil lidi jako „kusy kazícího se masa na rozpadajících se kostech“. Proč by měl pravdu, kdyby nebylo daru evangelia?`

---

#### Dodatečné otázky k diskuzi

`Co zajímavého jsi objevil během svého soukromého studia Bible v týdnu?`

`Podle EGW se musíme zříci svého já, abychom se stali členy Boží rodiny. Jak tomu rozumíš?`

`Zažil jsi tento týden nějaký projev Boží lásky? V čem spočíval?`

`Co a proč tě dnes v diskuzi nejvíce zaujalo?`