---
title:  'Věrný desátek'
date:  19/01/2023
---

> <p></p>
> 1Proto ať nás všichni pokládají za služebníky Kristovy a správce Božích tajemství. 2Od správců se nežádá nic jiného, než aby byl každý shledán věrným. (1K 4,1.2)

> <p></p>
> 19Po dlouhé době se pán těch služebníků vrátil a začal účtovat. 20Přistoupil ten, který přijal pět hřiven, přinesl jiných pět a řekl: „Pane, svěřil jsi mi pět hřiven; hle, jiných pět jsem jimi získal.“ 21Jeho pán mu odpověděl: „Správně, služebníku dobrý a věrný, nad málem jsi byl věrný, ustanovím tě nad mnohým; vejdi a raduj se u svého pána.“ (Mt 25,19–21)

**Osobní studium**

`Co je podle textu 1K 4,1.2 nejdůležitější charakteristikou Božích služebníků a správců? Jak tomuto požadavku rozumíš?`

Co znamená být věrný v souvislosti s dáváním desátků? Tento týden jsme prostudovali několik základních pohledů na desátek:

1. 	Výška desátku – je to desetina z našeho příjmu nebo zisku.

2. 	Místo určení – „sklady“, místa, ze kterých jsou placeni služebníci evangelia.

3. 	Desátek jako vyjádření respektu vůči Bohu a uznání, že mu patří první část našeho příjmu.

4. 	Použití desátku pro správný účel – na podporu služby evangelia.

Jako členové církve máme zodpovědnost za všechny tyto aspekty desátků. A přestože o konkrétním využití (bod čtyři) rozhodují především pověření pracovníci církve, nezbavuje nás to odpovědnosti za správné využití finančních prostředků v církvi.Na rozdíl od různých darů není dávání desátků ponecháno na našem vlastním uvážení. Pravidla nestanovujeme my, ale Bůh. Pokud mu nevracím celý desátek, pak nejde o desátek. A pokud desátek nepřináším do „skladu“, pak desátek také nedávám.

`Uvažujte znovu o textu Mt 25,19–21. Kdy zaznívá výzva k účtování toho, jak jsme hospodařili s Božími prostředky? Jaká slova zaznívají na adresu těch, kteří byli „věrní“ ve správě Božích věcí?`

„‚Přinášejte do mých skladů úplné desátky‘ (Mal 3,10) požaduje Bůh. Není to výzva k projevům vděčnosti či štědrosti. Je to jednoduše otázka poctivosti. Desátek je jeho a on nás vybízí, abychom mu vrátili to, co mu patří.“ (Ed 138; Vých 83)

Hospodařit pro Boha je nejen jedinečná výsada, ale také obrovská zodpovědnost. Bůh nám žehná a zachovává nás. A žádá od nás jen desetinu z toho, co z jeho milosti získáváme. Potom Bůh používá svůj desátek, aby se postaral o ty, kdo konají službu evangelia, podobně jako to dělal pro kmen Lévi v dobách starověkého Izraele.

**Aplikace**

`Někteří argumentují, že se jim nelíbí, jak se používají jejich peníze z desátků, a proto buď neodvádějí desátky, nebo je posílají někam jinam. Bůh však nikde neřekl: „Přineste celý desátek do mých skladů, ale jen v případě, že jste si jisti, že jsou využity správně...“ Jak vnímáte tuto otázku?`