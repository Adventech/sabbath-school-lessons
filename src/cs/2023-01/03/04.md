---
title:  'Určení desátku'
date:  17/01/2023
---

> <p></p>
> Všechny desátky země z obilí země a z ovoce stromů budou Hospodinovy; jsou svaté Hospodinu. (Lv 27,30)

> <p></p>
> 21Léviovcům dávám v Izraeli za dědictví všechny desátky za jejich službu, neboť oni konají službu při stanu setkávání. […] 23Službu při stanu setkávání budou konat pouze lévijci; sami budou odpovědni za každou svou nepravost. To je provždy platné nařízení pro všechna vaše pokolení. A nebudou mít uprostřed Izraelců dědictví. 24Zato dávám lévijcům za dědictví desátky Izraelců, které pozdvihují k Hospodinu v oběť pozdvihování. Proto jsem jim řekl, že nebudou mít uprostřed Izraelců dědictví. (Nu 18,21.23.24)

**Osobní studium**

`K čemu měly podle dnešních úvodních veršů sloužit desátky?`

Bůh je vlastníkem všeho (Ž 24,1) a očividně nepotřebuje peníze. Ale protože desátky jsou jeho, říká nám, co s nimi máme dělat. Desátky mají podporovat službu evangelia. A proto mají být potřeby kazatelů a evangelistů placeny z Božího desátku.

Kmen Lévi – kněží – nezískal žádný dědičný majetek jako ostatní kmeny. Léviovci dostali určitá města, včetně útočištních měst, a dostatek půdy kolem těchto míst na soukromé zahrady. Desátky sloužily k podpoře kmene Lévi. A i oni sami také odváděli desátky ze svých příjmů.

`Co říká svým posluchačům apoštol Pavel ve Sk 20,35?`

Desátky jsou důležité, protože nám pomáhají navázat vztah důvěry s Bohem. Vzít desetinu svého příjmu a „rozdat ji“ (ačkoli technicky stejně patří Bohu), to skutečně vyžaduje akt víry. Uplatňováním této zásady bude naše víra sílit.

Zamysleme se nad dobou konce, kdy věrní nebudou moci kupovat ani prodávat, jak je popsáno ve Zjevení 13–14 (viz také 11. lekce). Uvědomme si, že čas konce bude komplikovaným obdobím, proto potřebujeme již dnes rozvíjet svou důvěru v Boha a v jeho prozřetelnost, moc a lásku. Věrné dávání desátku nám pomáhá rozvíjet tuto důvěru. Už dnes se potřebujeme naučit důvěřovat Bohu, ať se nacházíme v jakékoli situaci.

Druhým velkým důvodem pro věrnost ve finanční oblasti je přístup k zaslíbeným hmatatelným Božím požehnáním. Jako součást smlouvy o desátcích Bůh svým věrným zaslíbil požehnání, která přesahují naše představy. Nebudeme „mít dost místa“, abychom je mohli přijmout. Pak budeme moci nejen pomáhat potřebným, ale také přispět k podpoře Božího díla.

**Aplikace**

`Jaká je tvá zkušenost s principem, že „blaženější je dávat než brát“ (Sk 20,35; ČSP)?`

---

#### Dodatečné otázky k diskuzi

`Všechny desátky jsou „svaté Hospodinu“. Jak tomu rozumíš?`

`Proč lévijci nedostali „uprostřed Izraelců dědictví“?`

`Proč i levijci (stejně jako dnes kazatelé) odváděli desátek?`

`Proč máme dávat Bohu desátek (peníze nebo naturálie), když on nic z toho nepotřebuje?`

`Nebylo by lépe, kdyby církev neměla žádné „placené“ kazatele a misionáře, ale raději byla založena jen na „laicích“? Proč?`

`Pomáhá ti „odevzdávání desátků“ prohlubovat důvěru vůči Bohu? Jak?`

`Má odevzdávání desátků vliv i na naši přípravu na dobu konce? Jaký?`

`Zažíváš nějaké „hmatatelné požehnání“ v souvislosti s desátky? Jaké?`