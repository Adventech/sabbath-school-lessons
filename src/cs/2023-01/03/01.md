---
title:  'Desátky'
date:  14/01/2023
---

### Texty na tento týden
Gn 14,18–20; Mal 3,10; Dt 12,5–14; Lv 27,30; 1Kr 17,9–16; 1K 4,1.2

> <p>Základní verš</p>
> „Přinášejte do mých skladů úplné desátky. Až bude ta potrava v mém domě, pak to se mnou zkuste, praví Hospodin zástupů: Neotevřu vám snad nebeské průduchy a nevyleji na vás požehnání? A bude po nedostatku.“ (Mal 3,10)

V Gn 14,17–24 sledujeme Abrahama, jak se vrací z úspěšné mise na záchranu svého synovce Lota, jeho rodiny a dalších lidí odvlečených ze Sodomy. Sodomský král nabídl Abrahamovi veškerou kořist z bitvy, Abraham však tuto nabídku odmítl. Byl to silný důkaz, že Abraham spoléhal jen a jen na Hospodina. Kromě toho dal Malkísedekovi, šálemskému králi, „desátek ze všeho“, co měl (Gn 14,20).

Po těchto událostech Hospodin patriarchovi řekl: „Nic se neboj, Abrame, já jsem tvůj štít, tvá přehojná odměna“ (Gn 15,1). Tento výrok znamená, že se Bůh k Abrahamovi přiznává jako jeho Ochránce a Živitel. O několik století později řekl Mojžíš Izraelcům, kteří se připravovali na vstup do Kanaánu: „Budeš odvádět desátky z veškeré úrody své setby, která každoročně na poli vyroste […] aby ses učil bát Hospodina, svého Boha, po všechny dny“ (Dt 14,22.23).

Ellen G. Whiteová napsala: „Od lidí se vyžadovalo, aby obětovali Bohu dary pro náboženské účely už dávno předtím, než Mojžíš dostal jasná pravidla a příkazy. Dělo se tak dokonce už za časů Adama.“ (3T 393)

Co se z uvedených příkladů můžeme naučit pro náš život víry?

Osnova lekce

Ve třetí lekci se zaměříme specificky na biblická nařízení o přinášení desátků, jeho praktické podobě a významu v Božím plánu.

• Gn 14,18–20: Desátky a Boží děti všech dob (neděle)

• Mal 3,10: Místo určení desátků (pondělí)

• Lv 27,30; Nu 18,21–24: Desátky a podpora služby evangelia (úterý)

• 1Kr 17,8–16: Desátky jako prioritní „platba“ (středa)

• 1K 4,1.2: Desátky jako projev věrnosti (čtvrtek)

**Budování společenství**