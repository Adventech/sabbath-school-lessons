---
title:  'Nejprve to nejdůležitější'
date:  19/02/2023
---

> <p></p>
> 10Jakmile Jákob uviděl Ráchel, dceru Lábana, bratra své matky, a jeho ovce, přistoupil, odvalil kámen z otvoru studně a napojil ovce Lábana, bratra své matky. 11Jákob pak Ráchel políbil a hlasitě zaplakal. 12Oznámil jí, že je synovec jejího otce a syn Rebeky. Běžela to povědět svému otci. […] 18Jákob si Ráchel zamiloval; proto řekl: „Budu ti sloužit sedm let za tvou mladší dceru Ráchel.“ 19Lában souhlasil: „Lépe, když ji dám tobě než někomu jinému; zůstaň u mne.“ 20Jákob tedy sloužil za Ráchel sedm let; bylo to pro něho jako několik dní, protože ji miloval. (Gn 29,10–12.18–20)

**Osobní studium**

Když mladí lidé dospívají, začínají si uvědomovat svou zodpovědnost za zajištění svých základních potřeb – jídla, oblečení a přístřeší. Sám Ježíš ukázal, jak si máme správně seřadit své hodnoty a priority: „Hledejte především jeho království a spravedlnost, a všechno ostatní vám bude přidáno“ (Mt 6,33). Čím dříve se člověk rozhodne žít podle Božího ideálu, tím lepší nasměrování v životě získá (Kaz 12,1). Samozřejmě starší, kteří se nerozhodli pro Ježíše v mládí, mohou udělat správná rozhodnutí týkající se správcovství i později.

Jak můžeme číst v Gn 28,20–22, Jákob učinil několik důležitých životních rozhodnutí – duchovních i materiálních. Předtím se Bůh představil Jákobovi ve vidění následovně: „Já jsem Hospodin, Bůh tvého otce Abrahama a Bůh Izákův“ (Gn 28,13). Potom Jákob jako součást svého slibu Bohu řekl: „bude mi Hospodin Bohem“ (Gn 28,21).

`Přečtěte si text Gn 29,9–20. Co je důležité pro načasování popisované události v Jákobově životě?`

`Až poté, co Jákob vyslovil své duchovní a finanční závazky vůči Bohu (Gn 28,20–22), ho Hospodin nasměroval k Ráchel u studny. Před uzavřením manželství je vhodné se rozhodnout, kam budeme směřovat svůj duchovní i osobní život. Náš budoucí životní partner by měl vědět, „do čeho jde“. Bude můj partner oddaným křesťanem? Čemu se bude v životě věnovat? Bude učitel, zdravotní sestra, právník, dělník nebo něco jiného? S kým vlastně spojuji svůj život? Existují i další otázky, které vyžadují odpovědi ještě před uzavřením manželství: Jaký stupeň vzdělání jste ukončili? S jakým dluhem vstupujete do manželství? Jsem vůbec ochoten přijmout tuto situaci jako součást své zodpovědnosti?`

**Aplikace**

`Proč je při hledání životního partnera tak důležité, aby měli oba v základních otázkách společné nasměrování (2K 6,14.15)? Přestože ani společné duchovní zaměření není zárukou šťastného manželství, může na ně výrazně zvýšit šance. Proč?`