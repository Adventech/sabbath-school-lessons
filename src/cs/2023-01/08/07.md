---
title:  'Podněty k zamyšlení'
date:  24/02/2023
---

„Žádný podnikatelský záměr ani životní plán není dobrý a úplný, pokud počítá jen s několika málo lety tohoto života a neudělá žádná opatření pro nekončící budoucnost. Učme mladé lidi, aby počítali s věčností a uměli se rozhodnout pro trvalé hodnoty a principy. […] Všichni, kdo takto jednají, se velmi dobře připravují i pro život na tomto světě. Každý, kdo si ukládá své poklady v nebi, nakonec vždy zjistí, že i jeho pozemský život byl obohacen a zušlechtěn.“ (Ed 145; Vých 86)

„Základem bezúhonnosti a pravého úspěchu při podnikání je uznání skutečnosti, že Bůh je vlastníkem všeho. Stvořitel všech věcí je jejich původním majitelem a vše, co máme, nám svěřil, abychom to používali podle jeho instrukcí.“ (Ed 137; Vých 82)

Tlak na zabezpečení našich rodin nás vede k přesvědčení, že naším prvořadým posláním je zajistit dostatečný příjem. Ale jako křesťané máme zároveň podíl na velkém pověření, které dal Ježíš všem svým následovníkům. „Kristus vyzývá své následovníky: ‚Jděte do celého světa a kažte evangelium všemu stvoření‘ (Mk 16,15). Neznamená to však, že jsou všichni povoláni k tomu, aby byli kazateli nebo misionáři v nejvlastnějším slova smyslu. Mohou však být Božími spolupracovníky a přinášet ‚dobrou zprávu‘ svým bližním. Tato výzva platí pro všechny, bez ohledu na věk nebo vzdělání.“ (Ed 264; Vých 156)

„Je třeba, abychom citlivěji vnímali Boží záměr pro náš život. Proto je nezbytné, abychom co nejlépe konali práci, kterou právě máme, abychom svěřili svůj život do Božích rukou a sledovali, kam nás chce vést – to jsou zásady, jak se nechat bezpečně vést Bohem při výběru životního povolání.“ (Ed 267; Vých 158)

**Otázky k rozhovoru**

`1. 	Jak byste definovali, co je to „úspěšný“ život? V čem se vaše definice liší od toho, jak vnímá úspěch společnost, ve které žijete? Jak byste charakterizovali život Jana Křtitele z pohledu úspěchu nebo neúspěchu? Jaké důvody můžete uvést pro vaši odpověď?`

`2. 	Jak byste vysvětlili skutečnost, že existuje mnoho velmi „úspěšných“ lidí, kteří se neřídí žádným z biblických principů o správě majetku nebo životě obecně? A co lidé, kteří se snaží vše dodržovat, a přesto se jim v životě nedaří nebo nemají štěstí? Jak máme rozumět podobným situacím?`

---

#### Dodatečné otázky k diskuzi

`Co nového jsi objevil v týdnu během svého osobního studia Bible a sš?`

`Proč by měl každý náš podnikatelský záměr počítat s věčnosti?`

`Objevil jsi něco nového o záměru, který s tebou má tvůj Bůh? Co to bylo?`

`Co ti dnes v naší diskuzi udělalo největší radost? Proč?`