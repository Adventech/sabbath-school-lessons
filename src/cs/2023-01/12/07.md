---
title:  'Podněty k zamyšlení'
date:  24/03/2023
---

Přinášíme popis církevní rodiny, která věrně spravuje Boží prostředky a záležitosti na zemi.

Vize hospodaření pro církev adventistů sedmého dne na celém světě

V budoucnosti... Kazatelé a místní sboroví činovníci úspěšně vytvořili vhodné prostředí pro hospodaření v církvi. Učí, školí, podporují a povzbuzují církevní rodinu v biblickém hospodaření s penězi.

Lidé uplatňují ve svém životě biblické principy. Jsou stále štědřejší, pravidelně si šetří na neočekávané výdaje a vymaňují se z otroctví spotřebitelských dluhů.

Jejich způsob života se vyznačuje střídmostí, disciplínou a spokojeností. Peníze už pro ně nejsou na prvním místě a jejich vztah s Bohem Stvořitelem se upevňuje.

V sobotu ráno lidé přicházejí do shromáždění. Jsou klidní – nebojí se finančních problémů, převládá v nich pocit spokojenosti a vděčnosti.

Manželské konflikty způsobené penězi už téměř vymizely. Na bohoslužbu manželé přicházejí s pocitem naděje a očekávání Boží přítomnosti a jeho působení mezi nimi.

Celá služba církve je finančně zajištěná a má velký vliv. Prakticky projevuje Kristovu lásku těm, kteří jsou v nouzi.

Jsou k dispozici finanční prostředky na provoz církevních institucí, které úžasným způsobem podporují službu lidem a jsou výborně zajištěny.

Před námi všemi stojí otázka: „K jaké práci nás Bůh povolává a jaké prostředky nám pro tuto práci svěřil?“

Převzato z knihy: REID Edward, Gordon Botting, Dick Hanson and Ben Maxson: Faith and Finance (Financial Planning with a Faith Factor). NAD 2009.

**Otázky k rozhovoru**

`1.	Uvažujte o tom, jak máme chápat dvě velmi jasné biblické pravdy: spasení z víry a odměna podle skutků. Jak tyto dva pojmy sladit?`

`2.	Být spokojeni s tím, co máme, neznamená, že se nemůžeme snažit zlepšit svou finanční situaci. Proč? Proč tyto dvě myšlenky nejsou nutně v rozporu?`

`3.	Není pochyb o tom, že nás čeká věčnost. Která naše současná rozhodnutí – dokonce i ta zdánlivě nevýznamná – pomohou určit, jaká bude naše věčnost?`

---

#### Dodatečné otázky k diskuzi

`Co tě v tomto týdnu nejvíce oslovilo během tvého osobního studia?`

`Přivedlo tě studium tohoto čtvrtletí k nějaké změně? Jaké a proč?`

`Jak se díváš do budoucnosti? Co tě zbavuje obav?`

`Co tě dnes nejvíce povzbudilo? Proč?`