---
title:  'Odměna za věrnost'
date:  18/03/2023
---

### Texty na tento týden
Žd 11,6; Iz 62,11; Ř 6,23; J 14,1–3; Zj 21; Mt 25,20–23, Ř 8,16–18

> <p>Základní verš</p>
> „Jeho pán mu odpověděl: ‚Správně, služebníku dobrý a věrný, nad málem jsi byl věrný, ustanovím tě nad mnohým; vejdi a raduj se u svého pána.‘“ (Mt 25,21)

Spasení si nikdo z nás nemůže ničím zasloužit. Díky nezasloužené Boží milosti nám však Bible představuje naději na odměnu, budeme-li žít věrně. Všechno, co dostáváme, je vždy a jen z Boží milosti.

Jak napsal žalmista David: „Hospodinův zákon je dokonalý, udržuje při životě. Hospodinovo svědectví je pravdivé, nezkušený jím zmoudří. Hospodinova ustanovení jsou přímá, jsou pro radost srdci. Hospodinovo přikázání je ryzí, dává očím světlo. Hospodinova bázeň je čistá, obstojí navždy. Hospodinovy řády jsou pravda, jsou nejvýš spravedlivé, nad zlato vzácnější, nad množství ryzího zlata, sladší než med, než včelí med z plástve. Jsou poučením i pro tvého služebníka, když na ně dbá, má odměnu hojnou“ (Ž 19,8–12).

Bible na různých místech mluví o odměně. Připomíná nám, jaká zaslíbení jsme prostřednictvím Krista a v Kristu dostali a co všechno je pro nás připraveno po druhém příchodu Ježíše, kdy jednou provždy skončí temné období hříchu.

Tento týden budeme uvažovat o těchto zaslíbeních a o jistotě, že se jednou naplní.

Osnova lekce

Závěrečná lekce tohoto čtvrtletí není jen souhrnem témat, která jsme studovali, ale obrací naši pozornost do budoucnosti, k té největší motivaci věrného života a moudrého hospodaření s tím, co nám bylo svěřeno.

•	Žd 11,6; Iz 40,10: Věrnost bude odměněna (neděle)

•	J 14,1.3: Zaslíbení věčného života (pondělí)

•	Zj 21,1–5: Zaslíbení nového domova (úterý)

•	Mt 25,14–23: Budoucí „skládání účtů“ (středa)

•	Ř 8,16–18: Život s vizí a nadějí (čtvrtek)

---

#### Dodatečné otázky k diskuzi

`Jak bys malému dítěti vysvětlil, co je to věrnost?`

`Na kolik procent je třeba být věrný? Proč?`

`Je spasení odměnou za věrnost? Proč?`

`Proč je dobré přijímat spasení jako dar? Jak nás to chrání před špatným pochopením věrnosti a smyslu dobrých skutků?`

`Z čeho plyne tvá jistota, že Ježíš splní vše, co nám slíbil?`