---
title:  'Ochota dávat'
date:  04/03/2023
---

### Texty na tento týden
L 12,16–21; Kaz 2,18–22; Př 27,23–27; 2K 4,18; Kaz 5,10; Ko 1,15–17

> <p>Základní verš</p>
> „A slyšel jsem hlas z nebe: ‚Piš: Od této chvíle jsou blahoslaveni mrtví, kteří umírají v Pánu. Ano, praví Duch, ať odpočinou od svých prací, neboť jejich skutky jdou s nimi.‘“ (Zj 14,13)

Když se blížíme ke konci produktivního věku, z finančního pohledu se zaměřujeme na ochranu a udržení našeho majetku v očekávání konce života. Přechod z aktivního pracovního života do důchodu může být velmi traumatizující zkušeností. Jak se na toto období připravit finančně?

Jak lidé stárnou, téměř přirozeně se začínají obávat o budoucnost. Nejčastějšími obavami jsou: příliš brzké úmrtí (Co když nestihnu všechno, co jsem chtěl stihnout? Co když si ne­užiji vnoučata?), těžká nemoc (Co když se nezvládnu o sebe postarat?) a nedostatek financí (Budu mít z čeho žít?).

„Všechny tyto obavy mají svůj původ u satana. [...] Pokud by tito lidé jednali podle Božího přání, poslední dny jejich života by mohly být jejich nejlepšími a nejšťastnějšími. [...] Neměli by se zaobírat úzkostnými obavami, ale odložit břemena a žít na sklonku života šťastně v dozrávání pro nebe.“ (1T 424)

Tento týden společně prozkoumáme Boží rady týkající se podzimu lidského života. Co bychom měli dělat, čemu bychom se měli vyhýbat a jaké zásady bychom měli dodržovat?

Osnova lekce

Desátá lekce našeho studia zaměří naši pozornost na biblické principy, které se dotýkají moudrého hospodaření s tím, co máme, ve zralém věku a v závěru života.

•	L 12,16–21: Bohatý blázen se snaží zajistit se (neděle)

•	1Tm 6,6.7; Jk 4,13.14: Vědomí pomíjivosti života (pondělí)

•	Př 27,23–27: Moudré hospodaření (úterý)

•	1Tm 6,17; 2K 4,17.18: Odkládání dobročinnosti (středa)

•	Ž 24,1; Žd 3,4: Ochota dávat, dokud jsme naživu (čtvrtek)

**Budování společenství**