---
title:  'Duchovní dědictví'
date:  09/03/2023
---

> <p></p>
> Davidův žalm. Hospodinova je země se vším, co je na ní, svět i ti, kdo na něm sídlí. (Ž 24,1)

> <p></p>
> Každý dům někdo staví; ten, kdo postavil vše, je Bůh. (Žd 3,4)

> <p></p>
> 18A šálemský král Malkísedek přinesl chléb a víno; byl totiž knězem Boha nejvyššího. 19Požehnal mu: „Požehnán buď Abram Bohu nejvyššímu, jemuž patří nebesa i země. 20Požehnán buď sám Bůh nejvyšší, jenž ti vydal do rukou tvé protivníky.“ Tehdy mu dal Abram desátek ze všeho. (Gn 14,18–20)

> <p></p>
> 15On je obraz Boha neviditelného, prvorozený všeho stvoření, 16neboť v něm bylo stvořeno všechno na nebi i na zemi – svět viditelný i neviditelný; jak nebeské trůny, tak i panstva, vlády a mocnosti – a všechno je stvořeno skrze něho a pro něho. 17On předchází všechno, všechno v něm spočívá. (Ko 1,15–17)

**Osobní studium**

I když je obtížné vědět, jaký by byl život na zemi, kdyby lidé nezhřešili, jednu věc můžeme říct s jistotou: neexistovalo by žádné hromadění majetku, žádná chamtivost ani závist a žádná chudoba – tedy to, co sužuje náš svět od začátku dějin. Postoj, že si zasloužíme výsledky své usilovné práce a že patří jen nám, je projevem života v padlém světě a nepochopením Božího plánu a požehnání. Bez ohledu na to, kolik toho vlastníme, bychom nikdy neměli zapomenout na jednu důležitou skutečnost, kterou nám připomíná Bible.

`Co zdůrazňují všechny úvodní verše? Jak by tento fakt měl ovlivnit náš postoj k jakýmkoli materiálním prostředkům, kterými nás Bůh požehnal?`

Ž 24,1

Žd 3,4

Gn 14,18–20

Ko 1,15–17

`Jsme správci a hospodáři toho, co nám Bůh svěřil. On je v konečném důsledku vlastníkem všeho. On nám dává život, existenci a sílu, abychom mohli něco získat. S tím většina z nás problém nemá a ve svých modlitbách vyznáváme, že jsme závislí na Bohu. Ale jaký je náš postoj k tomu, že když se postaráme o sebe a svou rodinu, měli bychom Bohu vrátit to, co nám zůstane?`

„Když dáváte na Boží dílo, shromažďujete si poklady v nebi. Všechno, co si uložíte nahoře, je chráněno před zničením a ztrátou a tvoří věčný, trvalý majetek [...] a bude to zapsáno na váš účet v nebeském království.“ (CS 342)

Dávat teď, dokud žijeme, má mnoho výhod. Například:

– 	Můžeme vidět reálné výsledky použití našeho daru – děti nasycené v zemi sužované hladomorem, mladého člověka na vysoké škole, financování evangelizační kampaně atd.

– 	Určité oddělení nebo konkrétní osoba může mít z daru užitek již nyní.

– 	Po naší smrti nedojde ke sporům o dědictví.

– 	Darování je pro druhé lidi dobrým příkladem štědrosti a lásky.

– 	Snižuje platby spojené s dědictvím.

– 	Zaručuje, že dar bude poskytnut tomu, komu jste ho opravdu chtěli dát (žádné zasahování soudů nebo nespokojených příbuzných).

– 	Ukazuje, že dárce není sobecký.

– 	Ukládá poklady v nebi.

**Aplikace**

`Proč musí být rozhodnutí o svěření části majetku dobročinné organizaci, nadaci nebo církvi zcela dobrovolné? Proč je naprosto nepřípustné kohokoli jakkoli nutit do toho, aby svůj majetek přepsal ve prospěch církve, a tak si „zajistil“ věčný život?`