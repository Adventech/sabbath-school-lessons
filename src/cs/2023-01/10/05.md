---
title:  'Charita na smrtelné posteli'
date:  08/03/2023
---

> <p></p>
> Těm, kteří jsou bohatí v tomto věku, přikazuj, ať nejsou pyšní a nedoufají v nejisté bohatství, nýbrž v Boha, který nás štědře opatřuje vším, co potřebujeme. (1Tm 6,17)

> <p></p>
> 17Toto krátké a lehké soužení působí přenesmírnou váhu věčné slávy 18nám, kteří nehledíme k viditelnému, nýbrž k neviditelnému. Viditelné je dočasné, neviditelné však věčné. (2K 4,17.18)

> <p></p>
> 8Vzdal ode mne šálení a lživé slovo, nedávej mi chudobu ani bohatství! Opatřuj mě chlebem podle mé potřeby, 9tak abych přesycen neselhal a neřekl: „Kdo je Hospodin?“ ani abych z chudoby nekradl a nezneuctil jméno svého Boha. (Př 30,8.9)

> <p></p>
> Když se rozmnožuje jmění, množí se i příživníci. Jaký prospěch z toho mívá vlastník? Ledaže se na to může dívat. (Kaz 5,10)

**Osobní studium**

`Jaké zásady nakládání s penězi můžeme pochopit z úvodních veršů?`

1Tm 6,17

2K 4,17.18

Př 30,8.9

Kaz 5,10

Peníze jsou užitečné a mohou být použity pro mnoho dobrého. Mohou však mít i zkázonosný vliv. Kdo by neslyšel o lidech, kteří se pro peníze dopustili hrozných činů? A to často i tehdy, když už předtím měli peněz dost.

Přestože každý z nás je v nebezpečí, že ho touha po penězích a majetku přivede na scestí, pokora, skromnost, čestnost a podřízení se Bohu nás mohou ochránit. S Boží pomocí můžeme překonat pokusy nepřítele zneužít to, co má být pro člověka požehnáním (v tomto případě majetek), a změnit to v něco nebezpečného.

Někteří lidé jsou v pokušení neustále hromadit majetek, a když přijde na přetřes otázka dávání, řeknou, že až po smrti vše rozdají a věnují na dobročinnost. I když je takový postoj lepší než všechno během života marnivě utratit (jeden miliardář řekl, že se pozná, že si správně užil, nebude-li z čeho zaplatit jeho pohřeb…), určitě existuje i lepší varianta.

„Viděla jsem, že mnozí během svého života nepodporují dílo a své svědomí chlácholí tím, že dobrý skutek udělají po smrti. Neodvažují se žít svou vírou a důvěřovat Bohu, aby dali alespoň něco již během svého života. Ale dobročinnost na smrtelné posteli není to, co Kristus vyžaduje od svých následovníků, a rozhodně nemůže ospravedlnit sobectví živých. Ti, kteří se do poslední chvíle pevně drží svého majetku, jej věnují raději smrti než dílu. Ke ztrátám dochází neustále. Banky krachují a majetek se může utratit. Mnozí možná chtějí něco udělat, ale odkládají to. Satan se jim pak snaží zabránit, aby své prostředky vůbec někdy poslali. Majetek zmizí dříve, než se dostane k Bohu, a satan se z toho raduje.“ (5T 154)

**Aplikace**

`Jaká obvinění by mohl satan vůči tobě vznést před Bohem, pokud by měl takovou možnost? Kdyby satan požadoval tvé odsouzení, musel by o tvém životě vůbec lhát? Co je tvou jedinou nadějí?`