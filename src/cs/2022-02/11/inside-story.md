---
title:  Misijní příběh
date:   10/06/2022
---

#### Věčný dar

_Andrew McChesney_

Do života mladé Vishalini zasáhla tragédie, když se její rodiče rozvedli kvůli nedorozumění v širší rodině. Do péče ji získal otec, a tak se Vishalini musela se smutkem se svou matkou rozloučit. Zanedlouho se otec znovu oženil a Vishalini tak získala nevlastní matku. Vishalini se cítila velmi osamělá.

Její nová macecha neměla její matku vůbec ráda, narozdíl od Vishalini, která svou matku hluboce milovala a těšila se na její občasné návštěvy. Dívka se na matku usmívala a objímala ji. Matka se také usmívala a Vishalini objímala. Často také dívce přinášela dárky. "Tady máš něco pro sebe," říkávala matka a vtiskávala do malé ruky chutné pamlsky.

Vishalini se šťastně usmála. Měla ráda dárky a měla ráda chutné pamlsky. Ale než je mohla začít jíst, macecha jí je často vytrhla. "Nesmíš přijímat žádné její dárky," řekla jí macecha ostře. Vishalini se cítila tak sama.

Vyrostla v dospívající dívku a otec ji poslal studovat na internátní školu do jiné části Indického státu Tamilnádu. Poprvé opustit domov bylo děsivé, ale Vishalini byla ráda, že je pryč od napětí v rodině a že je mezi přátelskými dětmi a učiteli. Jak týdny ubíhaly, začala se zajímat především o Někoho, koho děti nazývaly "skutečným Bohem". Chtěla vědět víc a začala se učit o Ježíši.

Dnes Vishalini nazývá Ježíše svým Přítelem a říká, že už se nikdy nebude cítit sama. Proč? Protože Ježíš slíbil: "A hle, já jsem s vámi po všechny dny až do skonání světa." (Matouš 28,20). Vishalini má jeden Dar, který jí nikdo nikdy nemůže vzít.

Děkujeme za vaše dary třinácté soboty, které pomohly postavit novou dívčí ubytovnu na Vishalinině škole James Memorial Higher Secondary School ve státě Tamilnádu na jihovýchodě Indie. Nová ubytovna umožnila Vishalini a ostatním dívkám vystěhovat se z chátrající budovy, která již nebyla zdravým místem k životu.
