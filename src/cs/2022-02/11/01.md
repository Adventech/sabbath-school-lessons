---
title:  'Josef – mistr snů'
date:  04/06/2022
---

### Texty na tento týden
Genesis 37–41

> <p>Základní verš</p>
> „Řekli si mezi sebou: ‚Hle, mistr snů sem přichází!‘“ (Gn 37,19)

Josefův příběh (Genesis 37–50) od jeho prvních snů v Kenaanu (Gn 37,1–11) až po jeho smrt v Egyptě (Gn 50,26) vypráví poslední část knihy Genesis. Kniha Genesis se věnuje Josefovi více než kterémukoli jinému patriarchovi. Přestože je Josef pouze jedním z Jákobových synů, v knize Genesis je představen jako velký patriarcha, podobně jako Abraham, Izák a Jákob.

Při studiu uvidíme, že Josefův život vyzdvihuje dvě důležité teologické pravdy: (1) Bůh plní své sliby, (2) Bůh může změnit zlo v dobro.

Tento týden se zaměříme na rané období Josefova života. Byl Jákobovým oblíbeným synem, kterému ironicky přezdívali baal ha-chalomot (Gn 37,19), což doslova znamená „mistr snů“. Naznačuje to, že Josef byl „odborníkem“ na sny a jejich výklad. Takové označení se k němu hodí, protože Josef sny nejen má, rozumí jim a prorocky je vykládá, ale tyto sny se naplňují v jeho životě.

Ve studovaných kapitolách opět uvidíme opakované potvrzení Boží prozřetelnosti, a to i přes zlo a hříšnost lidského srdce.

**Osnova lekce**

Touto lekcí otevíráme závěrečnou část knihy Genesis, která se zaměřuje na osudy Jákobova syna Josefa. Při studiu tohoto týdne budeme sledovat jeho životní pouť od dětství až do situace, kdy se dostává jako otrok do Egypta.

•	Gn 37,1–11: Rodinné problémy (neděle)

•	Gn 37,18–24: Útok na Josefa (pondělí)

•	Gn 38,24–26: Juda a Támar (úterý)

•	Gn 39,7–12: Josef jako otrok v Egyptě (středa)

•	Gn 41,25–31: Faraónovy sny (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak bys charakterizoval Josefa v době jeho dospívání a mládí?`

`Proč tomuto chlapci říkali bratří „mistr snů“?`

`Co si myslíš o snech a jejich významu pro náš život?`

`Jsou sny vždy „prorocké“? Jak bychom měli ke snům přistupovat?`

`Měl jsi někdy „prorocký“ sen? Jak jsi poznal, že je jiný?`

`Které dvě teologické pravdy odhaluje Josefův život?`

`Věříš tomu, že Bůh vždy plní sliby, které dal? Proč?`

`Stalo se ti někdy, že Bůh zlé změnil v dobré? Popiš nám to.`