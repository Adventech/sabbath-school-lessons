---
title:  'Abrahamovy kořeny'
date:  30/04/2022
---

### Texty na tento týden
Genesis 12–14

> <p>Základní verš</p>
> „Abraham věřil, a proto uposlechl, když byl povolán, aby šel do země, kterou měl dostat za úděl; a vydal se na cestu, ačkoli nevěděl, kam jde.“ (Žd 11,8)

Hlavní část knihy Genesis (Gn 12–22) popisuje Abrahamovu cestu od prvního Božího povolání („Odejdi“; Gn 12,1), kdy Abraham opustí svou minulost, až po další Boží výzvu („Odejdi!“; Gn 22,2), která povede Abrahama k tomu, aby se vzdal i své budoucnosti (ta má pokračovat prostřednictvím jeho syna). Výsledkem je, že Abraham je stále v pohybu, nikde není doma, a proto je také nazýván „hostem“ (Gn 17,8).

Abraham během své cesty jako by visel v prázdnotě. Je bez minulosti, o kterou přišel, i bez budoucnosti, kterou nevidí. Mezi dvěma výzvami, které rámují Abrahamovu cestu víry, Abraham poslouchá Boží hlas, který ho ujišťuje: „Nic se neboj“ (Gn 15,1). Tato Boží slova označují tři úseky Abrahamovy cesty, které budeme studovat v 6., 7. a 8. lekci.

Abraham je příkladem víry (Gn 17,6) a v hebrejském Písmu se o něm mluví jako o muži víry (Neh 9,7.8). V Novém zákoně je Abraham jednou z nejdůležitějších postav Starého zákona a tento týden začneme studovat proč.

**Osnova lekce**

Tato lekce je první z řady, v níž budeme sledovat osudy Abrama/Abrahama od chvíle, kdy jej Bůh poprvé povolává, aby se vydal na cestu.

•	Gn 12,1–9: Abramův odchod (neděle)

•	Gn 12,10–20: Pokušení Egypta (pondělí)

•	Gn 13,7–12: Abram a Lot (úterý)

•	Gn 14,11–17: Bábelská koalice (středa)

•	Gn 14,18–24: Desátek pro Malkísedeka (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak bys popsal Abrahama člověku, který o něm nikdy neslyšel? Co bys na něm vyzvedl jako to nejdůležitější?`

`Autor listu Židům píše, že „uvěřil a proto“... Proč je skutečná víra vždy následována „činy“, které bychom bez ní nedělali?`

`Umíš si představit, že bys dobrovolně opustil svůj domov, svou vlast a šel, aniž bys věděl kam? Proč?`

`Jak rozumíš tomu, že „Abraham během své cesty jako by visel v prázdnotě“?`

`Myslíš, že se v něčem náš příběh podobá tomu Abrahamovu? V čem?`

`Váš vždy v životě, kde jsi a kam jdeš? Co děláš, když bloudíš?`