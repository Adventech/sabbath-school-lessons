---
title:  'Podněty k zamyšlení'
date:  13/05/2022
---

Přečtěte si první část 32. kapitoly „Stará a nová smlouva“ v knize Na úsvitu dějin (PP 370–373; NUD 170–174).

Abrahamova trpělivá a vytrvalá prosba za obyvatele Sodomy (Gn 18,22–33) by nás měla povzbudit k modlitbě za lidi, kteří neznají Boha, i když se zdají být v beznadějně hříšném stavu. Laskavá Boží reakce na Abrahamovo naléhání a jeho ochota odpustit jen kvůli „deseti“ spravedlivým je „revolučním“ konceptem, jak uvádí Gerhard Hasel:

„Staré kolektivní myšlení, které vystavilo i nevinného člena vinného společenství trestu, bylo mimořádně revolučním způsobem transponováno do něčeho nového: přítomnost zbytku spravedlivých lidí by mohla mít záchrannou funkci pro celek. [...] Kvůli spravedlivému pozůstatku by Bůh ve své spravedlnosti odpustil špatnému městu. Toto pojetí je široce rozvinuto v prorockém výroku o Hospodinově služebníku, který ‚získá spravedlnost mnohým‘.“ (HASEL, Gerhard F., The Remnant: The History and Theology of the Remnant Idea From Genezis to Isaiah, 3rd edition, Berrien Springs, MI: Andrews University Press, 1980, s. 150, 151)

„Všude kolem nás jsou lidé, kteří se řítí do záhuby. Každou hodinu někteří zacházejí za hranici, kde je už není možno zasáhnout Boží milostí. Kde jsou hlasy, které naléhavě vyzývají hříšníka, aby unikl tomuto hroznému údělu? Kde jsou ti, kdo za něj úpěnlivě prosí Boha?

Abraham měl stejného ducha jako Kristus, který je sám největším přímluvcem za hříšníky. Kristus prokázal hříšníkovi takovou lásku, jakou může projevit jen nekonečná dobrota.“ (PP 140; NUD 60)

**Otázky k rozhovoru**

`1. 	Pouze duha a obřízka se nazývají „znamením smlouvy“. Jaké jsou společné body a rozdíly mezi těmito dvěma smlouvami?`

`2. 	Abrahama povolal Bůh. V Novém zákoně je Abraham uváděn jako příklad toho, co znamená žít vírou. Přesto i Abraham často ztrácel odvahu a padal. Co bychom se od něho mohli naučit, a v čem by nám neměl být příkladem?`

`3. 	Někteří lidé odmítají myšlenku, že Bůh bude trestat nespravedlivé. Tvrdí, že takové jednání by odporovalo Boží lásce. Jak byste reagovali na takové výhrady?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co potěšujícího jsi objevil při svém osobním studiu Bible a této lekce?`

`Překvapilo tě něco v této lekci? Co a proč?`

`I tento svět čeká podobný osud jako Sodomu. Co máme dělat pro záchranu těch, kteří nefandí zlu, ale ještě nepoznali Stvořitele?`

`Jaké obohacení si odnášíš z naší diskuze?`