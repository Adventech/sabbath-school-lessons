---
title:  'Národy a Bábel'
date:  23/04/2022
---

### Texty na tento týden
Genesis 9–11

> <p>Základní verš</p>
> „Proto se jeho jméno nazývá Bábel (to je Zmatek), že tam Hospodin zmátl řeč veškeré země a lid rozehnal po celé zemi.“ (Gn 11,9)

Po potopě biblický záznam přesouvá svou pozornost z jednotlivce Noema na jeho tři syny „Šéma, Cháma a Jefeta“. Zvláštní pozornost se soustřeďuje na Cháma, otce Kenaana (Gn 10,6.15). Je představena myšlenka „Kenaanu“ jako zaslíbené země (Gn 12,5) a očekávání Abrahama, v němž budou požehnáni všichni lidé (Gn 12,3).

Tuto linii však narušuje téma babylonské věže (Gn 11,1–9). Její stavba zcela překazila Boží plány s lidstvem. To, co mělo být požehnáním, zrození národů, se stává příležitostí dalšího prokletí. Lidé se pokusili spojit, aby se mohli postavit na Boží místo, a Bůh odpověděl svým soudem. Následkem toho vznikl zmatek a lidé byli rozptýleni po celém světě (Gn 11,8). Tím se začal uskutečňovat původní Boží plán o „naplnění země“ (Gn 9,1).

Navzdory lidské bezbožnosti Hospodin nakonec přetavuje zlo v dobro. Jako vždy má Bůh poslední slovo. Chámovo prokletí ve stanu jeho otce (Gn 9,21.22) i zmatení řeči při stavbě babylonské věže a rozptýlení lidí (Gn 11,9) se nakonec staly pro národy světa požehnáním.

**Osnova lekce**

Pátá lekce nás provede dalšími třemi kapitolami knihy Genesis, od konce potopy k babylonské věži. Poznáme v ní blíže Boha, který i lidská selhání dokáže obrátit v požehnání a realizaci svých dobrých záměrů.

•	Gn 9,18–27: Prokletí Cháma (neděle)

•	Gn 10: Další generace (pondělí)

•	Gn 11,1–4: Jednota ve vzpouře (úterý)

•	Gn 11,5–7: Boží reakce na lidskou vzpouru (středa)

•	Gn 11,8.9: Rozptýlení jako projev Boží lásky (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`