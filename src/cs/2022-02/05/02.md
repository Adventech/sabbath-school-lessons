---
title:  'Prokletí Cháma'
date:  24/04/2022
---

> <p></p>
> 18Synové Noeho, kteří vyšli z archy, byli Šém, Chám a Jefet; Chám je otec Kenaanův. 19Tito tři jsou synové Noeho; podle nich se rozdělila celá země. 20I začal Noe obdělávat půdu a vysadil vinici. 21Napil se pak vína, opil se a odkryl uprostřed svého stanu. 22Chám, otec Kenaanův, spatřil svého otce obnaženého a pověděl to venku oběma svým bratřím. 23Ale Šém a Jefet vzali plášť, vložili si jej na ramena a jdouce pozpátku přikryli nahotu svého otce. Tvář měli odvrácenou, takže nahotu svého otce nespatřili. 24Když Noe procitl z opojení a zvěděl, co mu provedl jeho nejmladší syn, 25řekl: „Proklet buď Kenaan, ať je nejbídnějším otrokem svých bratří!“ 26Dále řekl: „Požehnán buď Hospodin, Bůh Šémův. Ať je Kenaan jejich otrokem! 27Kéž Bůh Jefetovi dopřeje bydlet ve stanech Šémových. Ať je Kenaan jejich otrokem!“ (Gn 9,18–27)

**Osobní studium**

`Uvažuj o úvodním textu (Gn 9,18–27). Jaké je poselství tohoto zvláštního příběhu?`

To, jak se ve své vinici choval Noe, je ozvěnou Adamova činu v rajské zahradě. Tyto dva příběhy obsahují společné motivy: jedení (pití) ovoce, které vyústilo v nahotu, přikrytí, kletba a požehnání. Noe se svým nesprávným chováním přiznal k následování Adama a i on selhal.

Kvašení ovoce nebylo součástí původního Božího stvoření. Noe si dopřál zkvašený nápoj, ztratil sebekontrolu a obnažil se. Skutečnost, že Chám „viděl“ jeho nahotu, je narážkou na Evu, která „viděla“ zakázaný strom (Gn 3,6). Tato paralela naznačuje, že Chám „neviděl“ nahotu svého otce jen tak náhodou, nevinně, skrytě. Nepokusil se vyřešit otcův problém, naopak bez okolků o něm začal mluvit. Okamžitá reakce jeho bratrů stojí v protikladu k Chámovu jednání. Jejich jednání je tedy mimo jiné odsouzením Chámovy nečinnosti.

V tomto příběhu jde především o nedostatek úcty k rodičům. Nerespektování rodičů, kteří představují naši minulost, ovlivní i naši budoucnost (Gn 20,12; porovnej s Ef 6,2). Proto přichází kletba, která ovlivní nejen Chámovu budoucnost, ale také budoucnost jeho syna Kenaana.

Je hrubým teologickým omylem a etickým zločinem použít tento text k ospravedlnění rasistických teorií proti komukoli. Proroctví je přísně omezeno na Kenaana, Chámova syna. Biblický autor má také na mysli některé z budoucích hříšných praktik Kenaanců (Gn 19,5–7.31–35).

Kletba navíc obsahuje zaslíbení požehnání, které souvisí se jménem „Kenaan“. Toto jméno je odvozeno od slovesa kana, „podmanit si“. Boží lid, potomstvo Šéma, může později vstoupit do zaslíbené země, Kenaanu, právě tak, že si jej podmaní. Tak mohou připravit cestu pro příchod Mesiáše, který rozšíří Jefeta „ve stanech Šémových“ (Gn 9,27). Jedná se o prorockou narážku na rozšíření platnosti Boží smlouvy na všechny národy. Tato smlouva bude zahrnovat poselství Izraele o záchraně, adresované celému světu (Da 9,27; Iz 66,18–20; Ř 11,25). Chámova kletba bude ve skutečnosti požehnáním pro všechny národy, včetně potomků Cháma a Kenaana, kteří přijmou Hospodinem nabídnutou spásu.

**Aplikace**

`Noe, „hrdina“ potopy – a opilý? Co by nám to mělo říci o naší vlastní slabosti? Proč potřebujeme Boží milost v každém okamžiku života?`

---

#### Dodatečné otázky k diskuzi

`Co se stalo Neomovi, když se mu na vinici urodilo víno?`

`V čem se podobá hříchu Noeho tomu, který se stal v ráji u stromu poznání?`

`Jakou chybu udělal Kenaan, když zjistil, že se jeho otec opil?`

`Proč má následky prokletí nést i Kenaanův vnuk? Co si máme uvědomit?`

`Co bys řekl člověku, který tímto příběhem obhajuje rasismus?`

`V čem bylo jednání Šéma a Jefeta lepší? Co udělali?`

`Jak bychom měli jednat, když spatříme „nahotu“ někdo v našem okolí?`

`Jaký vliv má naše (hříšné) jednání na život našich dětí?`