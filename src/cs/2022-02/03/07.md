---
title:  'Podněty k zamyšlení'
date:  15/04/2022
---

Opakující se slovní spojení „chodil Henoch s Bohem“ (Gn 5,22.24) vyjadřuje důvěrné a každodenní společenství s Bohem. Henochův osobní vztah s Bohem byl tak mimořádný, že „ho Bůh vzal“ (Gn 5,24). Toto slovní spojení je však v Adamově rodokmenu jedinečné a nepodporuje myšlenku bezprostředního posmrtného života v ráji pro ty, kteří „chodí s Bohem“. Všimněte si, že Noe také chodil s Bohem (Gn 6,9), ale zemřel jako všichni ostatní lidé, včetně Adama a Matuzaléma. Je také zajímavé poznamenat, že není uvedeno žádné zdůvodnění této zvláštní milosti.

„Henoch se stal kazatelem spravedlnosti. Seznamoval s Božím poselstvím všechny, kdo mu naslouchali. V zemi, kde se Kain snažil utéct z Boží přítomnosti, prorok představoval nádherné scény, které mu byly ukázány ve vidění. Prohlašoval: ‚Hle, přichází Pán s desetitisíci svých svatých, aby vykonal soud nade všemi a usvědčil všecky bezbožné z jejich skutků, které kdy ve své bezbožnosti spáchali.‘ (Ju 1,15)“ (PP 86; NUD 33.34)

**Otázky k rozhovoru**

`1. 	Proč Kain zabil svého bratra? Přečtěte si následující komentář Elieho Wiesela: „Proč to udělal? Možná chtěl zůstat sám: jediné dítě a po smrti rodičů jediný člověk. Sám jako Bůh a možná sám místo Boha. ... Kain zabil, aby se stal Bohem. ... Každý člověk, který se považuje za Boha, skončí vražděním lidí.“ (WIESEL, Elie: Messengers of God: Biblika Portraits and Legends, New York: Random House, 1976, s. 58) I když se nedopustíme přímo vraždy, v čem musíme být opatrní, abychom neodráželi Kainův postoj?`

`2. 	Porovnejte věk dožití lidí před potopou (Genesis 5) s životem patriarchů. Jak byste vysvětlili toto zkrácení délky lidského života? Jak je tento úpadek v rozporu s tvrzeními moderního darwinismu?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co tě zaujalo při tvém osobním studiu lekce a Bible?`

`Přemýšlel jsi o tom, jaký odkaz tu zanecháš ty? K čemu jsi dospěl?`

`Co chceš udělat pro to, aby byl tvůj odkaz pozitivní?`

`Co si odnášíš z naší dnešní diskuze?`