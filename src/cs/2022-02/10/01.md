---
title:  'Jákob – Izrael'
date:  28/05/2022
---

### Texty na tento týden
Genesis 32–35

> <p>Základní verš</p>
> „Otázal se: ‚Jak se jmenuješ?‘ Odpověděl: ‚Jákob‘. Tu řekl: ‚Nebudou tě už jmenovat Jákob (to je Úskočný), nýbrž Izrael (to je Zápasí Bůh), neboť jsi jako kníže zápasil s Bohem i s lidmi a obstáls.‘“ (Gn 32,28.29)

Rodinná sága o Jákobovi pokračuje. Navzdory různým zkušenostem – dobrým i špatným – se neustále zjevuje Boží ruka a věrnost Hospodina zaslíbením smlouvy.

V centru naší pozornosti v této lekci bude Jákobova pouť poté, co opustil Lábana. Čeká ho setkání s Ezauem, obětí jeho zrady. Jak se k celé situaci postaví Ezau, kterého Jákob tak hanebně podvedl?

Naštěstí pro Jákoba, uprostřed strachu z nadcházejících událostí se mu zjevil Bůh jeho otců. Tato událost bude později známa jako „čas soužení pro Jákoba“ (viz Jr 30,5–7). Té noci se úskočný Jákob stává „Izraelem“. Nové jméno znamená v tomto případě nový začátek, který v konečném důsledku povede k vytvoření samostatného národa pojmenovaného po něm.

Vše, co nám Písmo zaznamenává o životě patriarchů a jejich rodin, ukazuje na věrného Boha, který plní svá zaslíbení. Činí tak i přesto, že se občas zdá, že se jeho lid ze všech sil snaží naplnění těchto zaslíbení zabránit.

**Osnova lekce**

Tento týden se budeme věnovat druhé části Jákobova životního příběhu – jeho návratu domů, setkání s bratrem i dalším událostem v jeho životě.

•	Gn 32,23–32: Zápas s Bohem (neděle)

•	Gn 33,1–4: Setkání bratrů (pondělí)

•	Gn 34,24–31: Zneuctění Díny (úterý)

•	Gn 35,1–5: Problémy s modloslužbou (středa)

•	Gn 35,16–20: Smrt Ráchel (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`