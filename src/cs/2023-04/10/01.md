---
title:  'Služba těm, co neznají Boha'
date:  02/12/2023
---

### Texty na tento týden
Sk 17; 1K 2,2; Ř 1,18–25

> <p>Základní verš</p>
> „Bůh, který učinil svět a všechno, co je v něm, ten je pánem nebe i země, a nebydlí v chrámech, které lidé vystavěli.“ (Sk 17,24)

Lukáš o Pavlově činnosti v Athénách napsal: „Proto mluvil v synagóze se židy a s pohany, kteří uvěřili v jediného Boha; a každý den hovořil i na náměstí s lidmi, kteří tam právě byli“ (Sk 17,17).

Zdá se, že Pavlovi by nejvíce vyhovovalo pracovat mezi židy, protože sám byl žid. Ale Pavel se nechtěl spokojit s prací jen pro „své“ lidi. Byl povolán, aby oslovil i ostatní.

Nebo mohl svou službu zaměřit jen na židovské proselyty, jejichž pohled na život již prošel podstatnou změnou. Měli biblický základ, na kterém mohl Pavel stavět, i když stále potřebovali poznat Boha, kterého se „báli“ – Ježíše, Mesiáše.

Pavel se však rozhodl jít jinou cestou. Během pobytu v Athénách, městě proslulém svou filozofií, se Pavel snažil oslovit i tamní obyvatele. Většina z nich měla pohled na život a náboženství zcela jiný než židé. Jinak se dívali i na Bohem vedené dějiny Izraele tvořící základ víry, kterou chtěl Pavel Athéňanům zvěstovat.

Tento týden budeme zkoumat, jak se Pavel snažil oslovit tyto lidi a co se můžeme naučit z jeho úsilí.

**Osnova lekce**

Příběh misijního působení apoštola Pavla v úžasně rozvinutém, ale „modlářském“ městě Athény (Sk 17) bude sloužit v této lekci jako text, který nás může inspirovat k hledání cest, jak oslovit i dnes, ve 21. století, ty, kteří Boha ani evangelium v podstatě neznají, nezajímají se o ně, ale přesto hledají.

- Sk 17,13–17: Pavel se vědomě zaměřuje na naprosté „pohany“ (neděle)
- Sk 17,18–21: Pavel se snaží hovořit „jazykem“ těchto lidí (pondělí)
- Sk 17,22.23: Pavel se snaží s nimi najít „společný základ“ (úterý)
- Sk 17,24–27: Pavel jim představuje Boha, po kterém podvědomě toužili (středa)
- Sk 17,30–34: Pavel dává možnost rozhodnout se, zda chtějí poznat víc (čtvrtek)

---

#### Dodatečné otázky k diskuzi

`Jak bys charakterizoval obyvatelé Athén a jejich vztah k Bohu?`

`V čem se lišila víra Židů a Řeků?`

`Proč Pavel začíná svou službu v Athénách v židovské synagoze?`

`Co vedlo Pavla k tomu, že zkoušel oslovit i ty, co neměli židovský původ?`

`Jakého Boha jim Pavel představuje?`

`Proč se máme snažit oslovovat i lidi, kteří jsou úplně jiní než my?`
