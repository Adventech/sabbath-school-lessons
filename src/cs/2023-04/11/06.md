---
title:  'Najde Syn člověka víru na zemi?'
date:  14/12/2023
---

> <p></p>
> A hle, přinesli k němu ochrnutého, ležícího na lůžku. Když Ježíš viděl jejich víru, řekl ochrnutému: „Buď dobré mysli, synu, odpouštějí se ti hříchy.“ (Mt 9,2)

**Osobní studium**

Ve verši L 18,8 si Ježíš na konci jednoho ze svých podobenství klade otázku: „Ale nalezne Syn člověka víru na zemi, až přijde?“ Jako Kristovi učedníci dnes potřebujeme vědět, o co Ježíši jde. V tomto příběhu můžeme vidět, že Ježíš hledá víru, která září i uprostřed temnoty.

**Koho v těchto textech Ježíš popisuje jako člověka majícího velkou víru?**

`Mt 8,10.13`

`Mt 9,2`

`Mt 20,29–34`

`Mk 2,5`

`Mk 10,46–52`

`L 18,35–43`

Tyto verše přinášejí příklady lidí, jejichž víra zářila i v temných městech. Ve městě Kafarnaum Ježíš vyzdvihuje víru hned několika lidí. V Mt 8,10.13 vidíme obráceného pohanského setníka projevujícího velkou víru. Potkáváme i čtyři přátele plné víry, kteří rozebrali střechu, aby přinesli svého ochrnutého přítele k Ježíši (Mt 9,2, Mk 2,5). V Markovi, 10. kapitole zase čeká u cesty slepý žebrák Bartimaios, jehož víra jasně září v Jerichu.

Očekávali bychom, že velkou víru najdeme i uprostřed Božího lidu. Ale v Ježíšově rodném Nazaretu byl víry nedostatek – nebo tam dokonce vládla nevěra –, což Krista výrazně omezovalo v jeho službě. Nejen ostatní Židy, ale i své nejbližší učedníky opakovaně označoval za „malověrné“ (viz Mt 6,30; Mt 8,26; Mt 14,31; Mt 16,8). A v Mt 17,17 Ježíš volá: „Pokolení nevěřící a zvrácené...“!

Vezměme si z tohoto týdne jedno důležité poučení: Víru můžeme najít na neočekávaných místech, ve velkých městech, mezi cizinci, pohany a lidmi s různým náboženským pozadím. Jako Ježíš, musíme i my s pokorou jít a hledat ty, kteří při setkání s pravdou odpoví vírou v Ježíše Krista. Jedině víra jim může přinést spasení. Takoví lidé tam někde opravdu jsou.

**Aplikace**

`Otevři své srdce v modlitbě pro více víry, se kterou bys mohl sdílet svou lásku k blízkým i vzdáleným.`

**Výzva**

`Jak jsi poznal Ježíše a poselství tří andělů? Uveď tři duchovní požehnání, která jsi přijal od Ježíše ve svém osobním životě. Připrav se na sdílení této zkušenosti ve své třídě sobotní školy.`

---

#### Dodatečné otázky k diskuzi

`Jaké zkušenosti s vírou zažili Ježíš a učedníci v Kafarnau?`

`Co se můžeme pro naši misii naučit od přátel ochrnutého muže?`

`Kde všude se Ježíš setkal s „velkou vírou“?`

`S čím musíme počítat, když budeme „misionařit“ ve velkých městech?`

`Proč má cenu dělat misi, i když většina lidí reaguje negativně?`

`Jak chceš přispět k tomu, aby byl náš sbor přívětivým místem pro každého, kdo sem přijde s touhou poznat Boha?`

`Ježíš klade otázku: „Najde Syn člověka víru na zemi?“ Co tím sleduje?`
