---
title:  'Misie ve vzdálených regionech'
date:  10/12/2023
---

> <p></p>
> Ježíš odtud odešel až do okolí Týru a Sidónu. (Mt 15,21)

> <p></p>
> 1Tyto pronárody ponechal Hospodin, aby jimi zkoušel Izraele, totiž všechny ty, kteří nepoznali žádné boje o Kenaan, 2aby je izraelská pokolení poznala a naučila se bojovat, ti totiž , kteří předtím boj vůbec nepoznali: 3ponechal pět pelištejských knížat a všechny Kenaance i Sidóňany a Chivejce, kteří obývali Libanónské pohoří od hory Baal-chermónu až po cestu do Chamátu. 4Ti zůstali, aby byl skrze ně Izrael zkoušen, aby se ukázalo, budou-li poslouchat Hospodinovy příkazy, které přikázal jejich otcům skrze Mojžíše. 5Izraelci tedy sídlili uprostřed Kenaanců, Chetejců, Emorejců, Perizejců, Chivejců a Jebúsejců. 6Brali si jejich dcery za ženy a své dcery dávali jejich synům a sloužili jejich bohům. (Sd 3,1–6)

**Osobní studium**

U evangelisty Matouše se dozvídáme, že Ježíš vzal své učedníky z Genezaretu (Mt 14,34) a „odešel až do okolí Týru a Sidónu“ (Mt 15,21). Proč je vzal z Galileje do oblasti obydlené pohany? Ježíšovým cílem bylo ukázat učedníkům něco, co by se v Galileji jen tak snadno nenaučili. Chtěl je připravit na to, aby v budoucnu uměli oslovit všechny skupiny lidí, včetně obyvatel pohanských měst.

`Přečti si následující texty Sd 3,1–6; 1Kr 5,1–12 a 1Kr 11,1–6. Jak nám tyto verše pomáhají pochopit život v těchto městech?`

Ze Soudců 3,1–6 vidíme, že Bůh použil starověké národy k „vyzkoušení“ víry Izraelitů. Naneštěstí Boží lid v těchto zkouškách neuspěl: „Brali si jejich dcery za ženy a své dcery dávali jejich synům a sloužili jejich bohům“ (Sd 3,6). Tito lidé byli tedy pro Izraelity hned od začátku kamenem úrazu.

V 1Kr 5,1–11 můžeme vidět úzký vztah mezi Sidóňany a Židy. Přestože v určitém smyslu byly vzájemné ekonomické vazby prospěšné, Židé byli pod neustálým vlivem pohanství a modlářství svých obchodních partnerů.

Text 1Kr 11,1–6 odhaluje následky tohoto negativního vlivu. Král Šalomoun se oženil se sidónskými princeznami, které ho nakonec svedly ze správné cesty. „Šalomoun chodil za božstvem Sidóňanů Aštoretou...“ (1Kr 11,5)

Navzdory těmto historickým skutečnostem a neblahému vlivu pohanství a modlářství na vyvolený národ Ježíš přivádí na tato místa své učedníky. Tak je zasvětil do mezikulturní mise v pohanských městech. Učedníci byli konfrontováni s vlastními předsudky a svou omezeností. Ježíš své následovníky vedl k práci, která se týkala naplňování potřeb lidí žijících ve městech a překračovala kulturní a národnostní hranice.

I adventističtí misionáři působící ve velkých městských aglomeracích čelí mnoha výzvám. Patří mezi ně například otázky zdraví a životního prostředí. Jiné se mohou týkat vysokých životních nákladů, rasizmu a omezení náboženské svobody. Navzdory těmto překážkám však musíme konat evangelizační dílo i ve městech.

**Aplikace**

`Jak bys mohl pomoci těm, kdo jsou zapojeni do evangelizace ve velkých městech u nás nebo v zahraničí?`

---

#### Dodatečné otázky k diskuzi

`Co víš o Týru a Sidónu? Jaké to bylo prostředí?`

`V čem se toto prostředí podobá dnešním velkým městům?`

`Jakou zkušenost udělal SZ Izrael se soužitím s pohany? Proč se tolikrát nechali tak snadno svést?`

`Proč Ježíš navštívil i tato města? Co chtěl ukázat učedníkům?`

`Proč si Bůh přeje, aby evangelium zaznívalo i ve velkých městech?`

`Jaké svody hrozí v prostředí velkoměsta? Jak se před nimi můžeme chránit?`
