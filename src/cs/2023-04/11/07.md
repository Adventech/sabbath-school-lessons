---
title:  'Podněty k zamyšlení'
date:  15/12/2023
---

„Mezi lidmi, které Židé považovali za pohany, byli i jedinci, kteří rozuměli proroctvím Písma o Mesiáši lépe než samotní učitelé Izraele. Někteří doufali, že je osvobodí od hříchu. Filozofové se snažili proniknout do tajemství židovského náboženského systému. Fanatizmus Židů však bránil šíření světla.“ (DA 33; TV 20)

„Pán Ježíš, mocný Spasitel, zemřel za tyto lidi. Dokáže je vyburcovat z lhostejnosti, dokáže probudit jejich náklonnost, má moc obměkčit jejich srdce, dokáže jim odhalit krásu a sílu pravdy. Mistr je Bůh, a ne smrtelný člověk. A přece vyzývá lidi, aby byli nositeli, jejichž prostřednictvím může dát světlo těm, kteří jsou v temnotě. Bůh má drahokamy ve všech církvích a není na nás, abychom odsuzovali ty, kdo se hlásí k víře, ale v pokoře a lásce jim předkládali celou pravdu tak, jak jsme ji sami našli v Ježíši. Ať lidé vidí zbožnost a oddanost, ať vidí Kristovu povahu a budou přitahováni k pravdě. [...] Mají vyzdvihovat Ježíše, Vykupitele světa, a mají vyznávat slovo života.“ (RH, 17. ledna 1893)

**Otázky k rozhovoru**

`1. 	Jaké jsou bezprostřední potřeby lidí v oblastech, kde žijete? Jak byste mohli naplňováním těchto potřeb získat příležitost oslovit lidi, kteří neznají důležité pravdy o spasení?`

`2. 	Uvažujte o uvedených slovech Ellen G. Whiteové týkající se jiných náboženství: „Bůh má drahokamy ve všech církvích a není na nás, abychom odsuzovali ty, kdo se hlásí k víře.“ Jak můžeme lidem ukázat chybu v jejich způsobu uctívání, ale zároveň na ně neútočili a neponižovali je?`

`3. 	„Ale nalezne Syn člověka víru na zemi, až přijde?“ (L 18,8). Co Ježíš myslí touto řečnickou otázkou? Jaký je rozdíl mezi vírou, věroukou a náboženstvím? Proč mohou být lidé, kteří mají správnou věrouku, nalezeni při Kristově návratu bez víry?`

---

#### Dodatečné otázky k diskuzi

`Která myšlenka tě nejvíce zaujala v průběhu týdne při studiu Bible a této lekce sš? Proč?`

`Podle EGW má náš život přitahovat lidi „k pravdě“. Co si o tom myslíš? Co se k tomu ještě potřebujeme naučit, aby to byla pravda?`

`EGW píše, že „fanatismus Židů bránil šíření světla“. Myslíš, že to může platit i o nás? Kdy a jak se můžeme i my stát překážkou šíření světla?`

`Pomohla ti v něčem naše dnešní diskuze? Jak a v čem?` 
