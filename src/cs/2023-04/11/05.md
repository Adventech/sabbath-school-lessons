---
title:  '„Zbav se jí...!“'
date:  13/12/2023
---

> <p></p>
> 23Ale on jí neodpověděl ani slovo. Jeho učedníci přistoupili a žádali ho: „Zbav se jí, vždyť za námi křičí!“ 24On odpověděl: „Jsem poslán jen ke ztraceným ovcím z lidu izraelského.“ (Mt 15,23.24)

> <p></p>
> 34A Petr se ujal slova: „Nyní skutečně vidím, že Bůh nikomu nestraní, 35ale v každém národě je mu milý ten, kdo v něho věří a činí, co je spravedlivé.“ (Sk 10,34.35)

**Osobní studium**

Ve velkých městech, kam se tak nesnadno dostává zvěst evangelia, žije mnoho lidí, kteří touží po naději. Co bránilo v prvním století Božímu lidu přinést naději na Me­siá­še do takových míst, jako byl Týr a Sidón? Pýcha na vlastní národ a předsudky vůči všemu cizímu zaslepily Boží lid. Výsledkem bylo, že Izraelité nevnímali okolní národy a jejich touhu po naději, kterou předpovídala proroctví týkající se prvního adventu. Dnes žije ve velkých městech mnoho různých skupin obyvatel a Ježíš Kristus chce, aby s nimi jeho lid sdílel „blažené splnění naděje“ druhého příchodu (Tt 2,13). Ježíši nezáleželo na tom, jaký má kdo původ, a tak bychom neměli dělat rozdíly ani my.

`Přečti si verše Sk 10,9–16.28.34.35. Jak bys shrnul hlavní myšlenku tohoto textu?`

Během čekání na oběd dostal Petr vidění o plachtě plné nečistých zvířat. V tomto vidění třikrát slyšel příkaz, aby vstal a jedl. Bůh použil toto vidění, aby Petra upozornil na jeho náboženskou pýchu a předsudky vůči pohanům. Petr nakonec pochopil poselství, které mu Bůh dal (Sk 10,34.35).

`V tomto kontextu se zamysleme nad příběhy, které se odehrály v Týru a Sidónu. Podívejme se znovu na Ježíše a jeho rozhovor se Syrofeničankou. Co se učedníci naučili za svého pobytu v pohanském regionu? Co se můžeme naučit my z jejich zkušeností? Jak to může být pro nás užitečné v době konce, kdy nás Kristus povolává misijně pracovat i v těch nejlidnatějších městech? Jaké předsudky nám brání vidět potřeby obyvatel měst? Jaké příležitosti nám Bůh ve městech otvírá, abychom chápali misijní práci šířeji a abychom potlačovali svůj fanatizmus a duchovní pýchu? Jak nám služba ve městech může pomoci rozšířit naše chápání evangelizace?`

Ježíš měl s učedníky trpělivost. Učil je, že velký Boží plán spasení je určen celé lidské rodině, nejen jednomu národu. Duch svatý nám může pomoci překonat naše předsudky a zaujatost, abychom své poslání ve městech dokončili.

**Aplikace**

`Přečti si text Ga 2,11–13. Co se z těchto veršů můžeme naučit o předsudcích a o tom, jak těžké může být se jich zbavit.`

---

#### Dodatečné otázky k diskuzi

`Jak si učedníci vyložili Ježíšovo mlčení?`

`Proč se chtěli této ženy zbavit?`

`Proč se i my někdy díváme na některé lidi s opovržením?`

`Co bys dělal, kdyby dnes do našeho sboru došlo deset bezdomovců? Jaké pocity bys měl?`

`Na které skupiny lidí máme my, adventisté, tendenci se dívat jako tehdy židé na pohany?`

`Jakou zkušenost musel prožít Petr, aby pochopil, že Bohu záleží nejen na židech, ale i na pohanech?`

`Co ti pomáhá pochopit, že si zprávu o evangeliu zaslouží slyšet každý?`
