---
title:  'Abraham – misie vedená láskou'
date:  21/10/2023
---

### Texty na tento týden
Genesis 18

> <p>Základní verš</p>
> „Nové přikázání vám dávám, abyste se navzájem milovali; jako já jsem miloval vás, i vy se milujte navzájem. Podle toho všichni poznají, že jste moji učedníci, budete-li mít lásku jedni k druhým.“ (J 13,34.35)

Od začátku byl Abraham ochotný být Božím služebníkem. Můžeme si to uvědomit například v Gn 18. kapitole, kdy ho Bůh varoval před tím, co se stane v Sodomě a Gomoře. „Ovšem, Panovník Hospodin nečiní nic, aniž by zjevil své tajemství prorokům, svým služebníkům“ (Am 3,7). A v tomto příběhu byl Božím „služebníkem, prorokem“ právě Abraham.

Abraham odpočíval „za denního horka ve dveřích stanu“ (Gn 18,1), když uviděl přicházet tři muže. „Abraham viděl ve svých hostech pouze tři unavené pocestné. Vůbec ho nenapadlo, že je mezi nimi Ten, jehož může uctívat, aniž by zhřešil.“ (PP 138.139; NUD 60)

Brzy se však osobně zapojil do Boží práce. Jak se dozvídáme v Gn 18, Abrahamovo zapojení spočívalo v přímluvných modlitbách za obyvatele Sodomy a Gomory. Chtěl zjistit, zda by tito lidé nemohli být navzdory své zkaženosti zachráněni. I takové jednání můžeme vnímat jako misijní práci.

V této kapitole jsou odhaleny tři výrazné Abrahamovy vlastnosti: pohostinnost, láska k lidem a touha modlit se. Jedná se o vlastnosti, které mohou velice pomáhat v misii.

**Osnova lekce**

Hlavní postavou této lekce je Abraham. Na jeho příběhu (Gn 18 a 19) budeme sledovat, jak vypadá život člověka, který přijme Boží povolání k misijní službě, a jakými vlastnostmi se vyznačuje.

- Gn 18,1–15: Pohostinnost – praktický zájem o dobro druhých (neděle)
- Gn 18,16–33: Láska – touha zachránit hříšníky (pondělí)
- Gn 18,30–33: Modlitba – sdílení Boží lásky k lidem (úterý)
- Gn 19,1–29: Věrnost – plnění poslání bez ohledu na výsledek (středa)
- Gn 12,1–9: Důvěra – nechat se použít Bohem tak, jak chce on (čtvrtek)

---

#### Dodatečné otázky k diskuzi

`Jakou roli hraje láska v životě člověka?`

`Proč všichni toužíme po tom, abychom byli milováni a měli někoho, koho můžeme milovat?`

`Ví lidé o to, že jsi křesťan? Čím ses „prozradil“?`

`Jak si představuješ tu „lásku jedni k druhým“ v praxi?`

`Proč Abram hned v těch pocestných nerozpoznal anděly a Hospodina?`

`Jak se Abram zapojil do „misie“ Sodomy a Gomory? Nebylo to málo?`

`Které tři výrazné Abramovy vlastnosti nám tento příběh odhaluje?`
