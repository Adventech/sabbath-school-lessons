---
title:  'Podněty k zamyšlení'
date:  27/10/2023
---

„Abrahamovy modlitby za Sodomu ukazují, že máme chovat nenávist k hříchu, ale s hříšníkem máme mít soucit a máme ho mít rádi. Všude kolem nás jsou lidé, kteří se řítí do záhuby. Každou hodinu někteří zacházejí za hranici, kde je už není možno zasáhnout Boží milostí. Kde jsou hlasy, které naléhavě vyzývají hříšníka, aby unikl tomuto hroznému údělu? Kde jsou ti, kdo za něj úpěnlivě prosí Boha? [...]

Abraham měl stejného ducha jako Kristus, který je sám největším přímluvcem za hříšníky. Kristus prokázal hříšníkovi takovou lásku, jakou může projevit jen nekonečná dobrota. V mukách způsobených ukřižováním, zatížen hrozným břemenem hříchů celého světa, prosil za své vrahy: ‚Otče, odpusť jim, vždyť nevědí, co činí‘ (L 23,34).“ (PP140; NUD 61)

„Abraham se neuzavíral před svými sousedy. Svým odlišným životem a charakterem výrazně ovlivňoval uctívače model ve prospěch pravé víry. Jeho věrnost Bohu byla neochvějná, přitom však jeho laskavost a štědrost vzbuzovaly důvěru a přátelství.“ (PP 133.134; NUD 58)

**Otázky k rozhovoru**

`1. 	Jaké další příklady z Písma nám ukazují jednotlivce, kteří splnili své poslání? Jak byste zhodnotili Jana Křtitele? Řekli byste, že byl úspěšný?`

`2. 	Přečtěte si text Gn 19,30–36. Co se zde dovídáme o charakteru některých zachráněných ze Sodomy?`

`3. 	Co dalšího se můžeme naučit od Abrahama o misii a způsobu, jakým ji dělal?`

`4. 	Považujete Abrahamův proslov za Sodomu a Gomoru za úspěšný, nebo neúspěšný? Vysvětlete své hodnocení.`

---

#### Dodatečné otázky k diskuzi

`S čím jsi během osobního studia lekce a Bible v týdnu nejvíce zápasil? Proč?`

`Jak moc ovlivňuje náš vztah k lidem naši ochotu zapojit se do misie?`

`Ovlivňuje náš vztah k lidem výsledky misie, do které se zapojíme? Jak?`

`Co tě dnes v naší diskuzi nejvíce zaujalo? Proč?`
