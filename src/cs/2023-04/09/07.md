---
title:  'Podněty k zamyšlení'
date:  01/12/2023
---

Přečtěte si 14. kapitolu „Služba bohatým“ (MH 209–216; ŽNP 107–111) v knize Život naplněný pokojem.

Ježíšova láska je stejná k chudým i k bohatým a vlivným lidem na celém světě. Zemřel za vládce i za chudé, vznešené i obyčejné. Ježíš znal nejúčinnější způsob, jak zasáhnout jejich srdce. Varoval nás, že „snáze projde velbloud uchem jehly než bohatý do Božího království“  (Mk 10,25). Tento týden jsme byli vyzváni, abychom evangeliem Ježíše Krista oslovili i vlivné a bohaté jednotlivce. Potřebují spasení stejně jako každý jiný, i když si to žel nemusí uvědomovat. Myslí si totiž, že jejich bohatství jim nabízí dostatek „bezpečí“.

„Řekli jsme toho mnoho o povinnosti, kterou máme vůči chudým, o něž se nikdo nestará. Neměli bychom věnovat pozornost také bohatým, kterých si nikdo nevšímá? Mnozí se na tuto třídu lidí dívají jako na beznadějné případy. [...] Tisíce boháčů se ubírají do hrobu, aniž byli varováni.“ (MH 210; ŽNP 107)

**Otázky k rozhovoru**

`1. 	Ježíš prolomil bariéry mezi různými skupinami lidí. Během své pozemské služby sloužil bohatým i chudým. Jak se my jako adventisté stavíme k problematice propastného rozdílu mezi bohatými a chudými, který je tak velmi zakořeněný v celé naší společnosti?`

`2. 	Ježíš řekl: „U koho bylo zaseto do trní, to je ten, kdo slyší slovo, ale časné starosti a vábivost majetku slovo udusí, a zůstane bez úrody“ (Mt 13,22). Co podle vás Ježíš myslel „vábivostí majetku“? Proč nemusíme být nutně bohatí, aby nás bohatství vedlo ke zlému?`

`3. 	Ve třídě si projděte otázku položenou na konci úterní lekce o tom, že znát pravdu není totéž jako být jí spasen. V čem je to tak zásadní rozdíl? Pokud nás nemůže zachránit samotné poznání „pravdy“, co nás zachraňuje?`

`4. 	Uvažujte o dalších důvodech, proč v příběhu bohatý mladík odmítl Ježíše, zatímco Zacheus ho přijal.`

---

#### Dodatečné otázky k diskuzi

`Objevil jsi v týdnu při studiu Bible a této lekce něco zajímavého? Co to bylo?`

`Pomohla ti tato lekce nějak upravit tvůj vztah k bohatství?`

`Může i křesťan toužit po tom, aby se měl lépe, nebo aby měl větší vliv na své okolí? Vysvětli svůj názor.`

`Co ti dnes v naší diskuzi udělalo největší radost? Proč?`
