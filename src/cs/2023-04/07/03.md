---
title:  'Ježíšova odpověď: Písmo svaté'
date:  13/11/2023
---

> <p></p>
> Ježíš mu odpověděl: „Co je psáno v Zákoně? Jak to tam čteš?“ (L 10,26)

> <p></p>
> 55V té hodině řekl Ježíš zástupům: „Vyšli jste na mne jako na povstalce s meči a holemi, abyste mě zajali. Denně jsem sedával v chrámě a učil, a nezmocnili jste se mne. 56Toto všechno se však stalo, aby se splnilo, co napsali proroci.“ A tu ho všichni učedníci opustili a utekli. (Mt 26,55.56)

> <p></p>
> Židé v Beroji byli přístupnější než v Tesalonice: přijali evangelium s velikou dychtivostí a každý den zkoumali v Písmu, zdali je to tak, jak zvěstuje Pavel. (Sk 17,11)

> <p></p>
> 3Odevzdal jsem vám především, co jsem sám přijal, že Kristus zemřel za naše hříchy podle Písem 4a byl pohřben; byl vzkříšen třetího dne podle Písem, 5ukázal se Petrovi, potom Dvanácti. (1K 15,3–5)

> <p></p>
> 16Veškeré Písmo pochází z Božího Ducha a je dobré k učení, k usvědčování, k nápravě, k výchově ve spravedlnosti, 17aby Boží člověk byl náležitě připraven ke každému dobrému činu. (2Tm 3,16.17)

**Osobní studium**

`Z Písma se dozvídáme, že zákoník přišel Ježíše vyzkoušet. Ježíš však rozpoznal jeho úmysly. Je to tak, Bůh zná touhy našeho srdce lépe než my sami. Ale naopak, vzhledem k tomu, že my nerozumíme pořádně ani sami sobě, jak bychom mohli znát motivy těch, kteří nás zpovídají?`

Někdy se nás jinak věřící ptají na naši víru. Například naši muslimští přátelé nám kladou otázky související s Ježíšovým božstvím: „Kde v Bibli Ježíš řekl, že je Bůh?“ nebo „Proč říkáš, že je jeden Bůh, když zároveň věříš ve Trojici?“ Přestože se tyto otázky zdají být provokativní, hledání Ježíše může být upřímné a může vyjadřovat hlubokou touhu nebo i prázdnotu těch, kteří se ptají. Nevidíme do jejich srdce – a ani to vlastně nepotřebujeme. Jednoduše musíme sloužit druhým, jak nejlépe umíme, bez ohledu na jejich nejhlubší pohnutky.

`Jak ti texty pomáhají pochopit Ježíšovu protiotázku adresovanou zákoníkovi: „Co je psáno v Zákoně? Jak to tam čteš“ (L 10,26)?`

Mt 26,55.56

Sk 17,11

1K 15,3–5

2Tm 3,16.17

Někdy chceme odpovědi, ale neděláme nic pro to, abychom je našli. Ježíš se zákoníka zeptal: „Co je psáno v Zákoně?“ Ježíš upozornil na velmi důležitý aspekt poznávání. Nestačí jen poslouchat, co nám říkají jiní. Potřebujeme Boží slovo sami číst. Nacházíme v něm odpovědi a Duch svatý působí na naše srdce, aby nám ukázal, co máme dělat.

Bůh nám dal své Slovo. Můžeme v něm najít pravdu, kterou potřebujeme vědět o tom, jak máme žít, jak se máme chovat k druhým a jak můžeme získat věčný život. Ano, při výkladu Písma hrají důležitou roli i učitelé a kazatelé. V konečném důsledku však každý z nás potřebuje sám hledat v Bibli důležité pravdy. „Světlem pro mé nohy je tvé slovo, osvěcuje moji stezku“ (Ž 119,105). Tento verš není jen jakýsi poetický obraz. Je to pravda, která nás vede k Božímu slovu a připomíná nám jeho důležitost.

**Aplikace**

`Ježíš, Slovo Boží, které se stalo tělem, vždy směroval lidi k psanému Božímu slovu. Co nám to sděluje o důležitosti Bible? Proč musíme odmítnout všechny filozofické nebo teologické úvahy, které snižují naši důvěru v Bibli?`

---

#### Dodatečné otázky k diskuzi

`Jakou roli hrála židovská Písma v životě Pána Ježíše?`

`Proč Ježíš své posluchače neodkazoval jen na své zázraky?`

`Co se od Ježíše můžeme naučit v našem vztahu k Bibli?`

`Proč nám dává Lukáš za příklad věřící v Beroji?`

`Jaký vztah měl k Písmu apoštol Pavel?`

`Proč dnes většina křesťanů opomíjí Starý zákon? O co se ochuzují?`
