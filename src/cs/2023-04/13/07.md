---
title:  'Podněty k zamyšlení'
date:  29/12/2023
---

„Výsledkem velkého plánu vykoupení je plné navrácení světa zpět do Boží přízně. Všechno, co bylo hříchem zkaženo, je obnoveno. Nejen člověk, ale i země je vykoupena, aby se stala věčným domovem poslušných. Nyní se naplní původní Boží záměr s jeho stvořením. ‚Ale království se ujmou svatí Nejvyššího a budou mít království v držení až na věky, totiž až na věky věků‘ (Da 7,18).“ (PP 342; NUD 159)

Ale dříve, než se to stane realitou, je naší povinností spojit se s Bohem v jeho plánu zasáhnout svět varováním, aby lidé mohli přijmout Boží zaslíbení nového stvoření a být jeho součástí.

„Toužím vidět velmi mnoho dělníků při práci pro ty, kteří neznají svědectví naší víry. Mnozí dostali velké světlo, když slyšeli poselství tří andělů, a nyní by měli toto poselství hlásat ve všech částech světa. Toužím udělat svůj díl a otevřít cestu ostatním, aby nesli světlo pravdy. Ať nám Pán pomůže obléct si celou výzbroj. Věřící se mají sjednotit ve slavnostním díle předání posledního varování světu.“ (Lt 390, 1907; nepublikováno)

Během tohoto čtvrtletí jsme studovali různé pohledy a problémy související s velkým pověřením. Tento týden jsme ukončili naše studium zkoumáním Zjevení, které nám pomáhá pochopit, jak vypadá obnovený vztah s Bohem. Nakonec jsme se zaměřili na vizi naplnění Božího plánu – nového stvoření a obnovení země. Je pravda, že skoncování s hříchem a utrpením na konci času bude patřit mezi nejděsivější období dějin země. Bůh však zaměřuje náš pohled na čas „po“ těchto událostech. Zaslíbení o nové zemi má pro nás být útěchou a povzbuzením, že jednou se naplno projeví Boží pokoj a zavládne radost a láska.

**Otázky k rozhovoru**

`1. 	Co je obsahem „věčného evangelia“? Proč nebo čím je toto evangelium „věčné“? Proč musí být „věčné evangelium“ základem naší evangelizace?`

`2. 	Proč klademe takový důraz na poselství tří andělů? Jak byste odpověděli na argument, že bychom se měli soustředit na Ježíše, a ne na něco tak „negativního“, jako je poselství naplněné výstrahami a varováním?`

`3. 	Jak vám toto čtvrtletí pomohlo pochopit nejen důležitost Božího díla, ale i to, jak byste se vy a váš sbor mohli lépe podílet na poslání, ke kterému nás Bůh povolal?`

---

#### Dodatečné otázky k diskuzi

`Překvapilo tě něco v této lekci, když jsi ji studoval? Co a proč?`

`Pomohlo ti studium v tomto čtvrtletí pochopit něco důležitého? Co?`

`Kterou informaci z tohoto čtvrtletí považuješ za nejdůležitější? Proč?`

`Co ti dnes v naší diskuzi udělalo největší radost?`
