---
title:  'Úkol splněn'
date:  28/12/2023
---

> <p></p>
> 1A viděl jsem nové nebe a novou zemi, neboť první nebe a první země pominuly a moře již vůbec nebylo. 2A viděl jsem od Boha z nebe sestupovat svaté město, nový Jeruzalém, krásný jako nevěsta ozdobená pro svého ženicha. 3A slyšel jsem veliký hlas od trůnu: „Hle, příbytek Boží uprostřed lidí, Bůh bude přebývat mezi nimi a oni budou jeho lid; on sám, jejich Bůh, bude s nimi, 4a setře jim každou slzu z očí. A smrti již nebude, ani žalu ani nářku ani bolesti už nebude – neboť co bylo, pominulo.“ (Zj 21,1–4)

**Osobní studium**

`Přečti si texty Zj 21,1–4 a Zj 21,22–22,5. Jaké scény popisují? Jaké pocity v tobě vyvolávají tyto obrazy?`

Nová země bude nádherným rájem! Nebude smrti a hříchu. Satan a zlo – oboje bude zničeno. Potkáme svého milujícího Spasitele a znovu budeme se svými milovanými. Na nové zemi budou lidé ze všech jazykových, etnických a sociálních skupin napříč celou historií lidstva.

Rada Generální konference pro misii schválila zásady hodnocení globální misie, na jejichž základě lze odhadnout, zda je konkrétní skupina lidí oslovena, anebo ne. Za „oslovenou skupinu lidí“ se považuje taková skupina, která má dostatek lidí a zdrojů, aby mohla účinně svědčit ostatním členům této skupiny, aniž by potřebovali pomoc zvenčí: organizují se bohoslužby, existuje Bible a duchovní literatura v jejich rodném jazyce a ti, kdo pracují v Božím díle, jsou schopni vydávat svědectví dalším lidem ze skupiny, aniž by k tomu potřebovali překladatele.

„Neoslovená skupina lidí“ je taková, která nemá místní komunitu věřících adventistů s přiměřeným počtem věřících a dostatečnými zdroji, aby mohli efektivně svědčit ostatním bez pomoci zvenčí.

Každý sbor a místní sdružení musí určit skupiny lidí ve svém místě působení, které je třeba oslovit. Nyní je čas investovat do naplňování Božího povolání získávat učedníky ve všech skupinách lidí, aby se náš Spasitel mohl brzy vrátit a abychom s nimi nakonec mohli žít v novém nebi a na nové zemi, které jsou nám zaslíbeny.

**Aplikace**

`Jak ty „pracuješ“, aby bylo vše připraveno pro slavný Kristův návrat? „Zaséváš“ semínka naděje do srdcí těch, kteří potřebují slyšet dobré poselství? „Zaléváš“ nové věřící tím, že jim pomáháš naučit se, co to znamená žít věrný život poslušný Kristu? Modli se za příležitosti sdílet zaslíbení o nové zemi s lidmi, které sis zapsal do svého modlitebního seznamu.`

**Výzva**

`Někteří z tvých „učedníků“ mohou být připraveni přijmout Krista. To zahrnuje i vstup do církve nebo skupiny věřících. Vžij se do jejich pocitů a představ si, že poprvé navštíví vaše sborové shromáždění. Jakou zkušenost by tito lidé prožili? Jak je váš sbor připraven přijímat a vyučovat nové lidi? Jsi otevřen nejen budovat svůj stávající sbor, ale také zakládat nové skupiny věřících? Vytvořte jako společenství strategii pro řešení vašich slabých oblastí. Poděl se o své myšlenky s lidmi ve vedení sboru a spolupracuj s nimi na realizaci plánu, jak se stát společenstvím soustředěným na „získávání“ učedníků.`

---

#### Dodatečné otázky k diskuzi

`Představ si, že to, co tu Jan popisuje, vidíš na vlastní oči. Jaké pocity v tobě tato představa vyvolává? Proč?`

`Přál by sis, aby už Ježíš konečně přišel, nebo náš z jeho návratu obavy? Proč?`

`Co nastane, až bude úkol, který dal Ježíš své církvi, splněn?`

`Umíš si představit život v Božím království? Proč?`

`Na co se v Božím království nejvíc těšíš?`

`Na které lidi jsi myslel při studiu lekcí o misii? Proč právě na ně?`

`Proč někdo reaguje na „misii“ kladně a jiný záporně?`
