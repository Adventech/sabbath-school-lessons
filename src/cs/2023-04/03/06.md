---
title:  'Začněte tam, kde se nacházíte'
date:  19/10/2023
---

> <p></p>
> 7Řekl jim: „Není vaše věc znát čas a lhůtu, kterou si Otec ponechal ve své moci; 8ale dostanete sílu Ducha svatého, který na vás sestoupí, a budete mi svědky v Jeruzalémě a v celém Judsku, Samařsku a až na sám konec země.“ (Sk 1,7.8)

**Osobní studium**

`Jakou zásadu představil Ježíš v úvodním textu (Sk 1,8) a co znamená dnes pro nás?`

Jedná se o zásadu, kterou stanovil Ježíš. Ukazuje nám, jak máme postupovat, neseme-li jako jeho učedníci dobrou zprávu ostatním. Nejde o to, abychom druhé přesvědčovali o naší pravdě a o jejich omylu. Nejdůležitější je představit Ježíše, jak ho znázorňuje poselství tří andělů ze Zjevení (Zj 14,6–12).

Dnešní text (Sk 1,8) představuje důležité principy zvěstování:

1)	„Budete mi svědky v Jeruzalémě.“ Jak jsme si již ukázali (ale stojí za to si to zopakovat), máme být jeho svědky na místě, kde se nacházíme. To může zahrnovat náš domov, naše sborové společenství, ty, kdo bydlí vedle nás, naši komunitu. Nejprve musíme být jeho svědky tam, kde žijeme – v rodině nebo zaměstnání – a být jeho svědky lidem, kteří jsou nám nejbližší. Může to být blízká nebo širší rodina, společenství věřících, kolegové, spolužáci nebo sousedé.

Někdy si lidé pod misijní prací představují vydávání svědectví v dalekých zemích, nejlépe na jiném kontinentu nebo v jiné kultuře. Zapomínají však vydávat svědectví lidem kolem sebe. Měli bychom začít tam, kde jsme. A pokud se Bůh rozhodne vyslat nás dál, měli bychom být ochotni jít.

2)	„… a v celém Judsku, Samařsku a až na sám konec země“ (Sk 1,8). Ježíš opět potvrzuje skutečnost, že svědectví zahrnuje i překračování kulturních hranic. Začneme-li tam, kde jsme, můžeme být povoláni, abychom se přesunuli do jiných oblastí a oslovili různé sociální, etnické a náboženské skupiny lidí. Pokud patříme k určité etnické nebo jazykové skupině, může být pro nás mnohem snazší vydat jim svědectví, protože kulturní bariéry, které je třeba překonat, jsou minimální. V některých oblastech světa je ve složení církve zastoupena pouze jedna část obyvatel. Ježíšovo velké pověření nám však říká, že jako jeho svědci máme být ochotni jít a dát k dispozici své schopnosti a možnosti do služby i ostatním lidem. I oni potřebují slyšet Ježíšovo poselství.

**Aplikace**

`Vytvoř seznam různých skupin znevýhodněných lidí (zdravotně, sociálně nebo i jinak) žijících ve vaší komunitě, které se váš sbor (a církev) dosud nesnažil oslovit.`

**Výzva**

`Začněte se modlit za příležitosti, abyste se v blízké budoucnosti mohli zapojit do evangelizační práce pro tyto lidi se speciálními potřebami.`

---

#### Dodatečné otázky k diskuzi

`Co vyplívá ze slov, která řekl Ježíš učedníkům?`

`Proč nepotřebujeme znát vše, co bychom chtěli?`

`„Nejde o to, abychom druhé přesvědčovali o naší pravdě a o jejich omylu“. Souhlasíš s tím? Proč?`

`„Nejdůležitější je představit Ježíše.“ Jak se to dělá?`

`Proč máme začít s misií tam, kde se právě nacházíme?`

`Co je složitější – kázat o Ježíši „doma“ nebo tam, kde nás neznají? Proč?`

`Proč s misií nemáme čekat na to, až nás Bůh povolá někam daleko?`

`Které tvé schopnosti může Bůh použít v misii?`
