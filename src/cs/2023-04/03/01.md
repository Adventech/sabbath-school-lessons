---
title:  'Boží povolání'
date:  14/10/2023
---

### Texty na tento týden
Gn 11,1–9; Gn 12,1–3; Da 9,24–27; Mt 1,21; Gn 12,10–13,1; Sk 8,1–4; Sk 1,8

> <p>Základní verš</p>
> „Řekl jim: ‚Není vaše věc znát čas a lhůtu, kterou si Otec ponechal ve své moci; ale dostanete sílu Ducha svatého, který na vás sestoupí, a budete mi svědky v Jeruzalémě a v celém Judsku, Samařsku a až na sám konec země.‘“ (Sk 1,8)

Bůh nás někdy může odvolat z místa, kde se cítíme pohodlně a bezpečně, a povolat nás jako své svědky. Bůh ví, jak vše, co se děje, využít k uskutečnění svých záměrů, jako například při rozptýlení lidí v příběhu o věži Bábel. „Toto rozptýlení bylo prostředkem k obydlení země. A tak bylo Božího záměru dosaženo právě těmi prostředky, jichž lidé použili, aby zabránili jeho naplnění.“ (PP 120; NUD 50) Abraham vyšel ze své vlasti (Gn 12) a jeho poslušnost umožnila, že se stal Božím svědkem mezi národy. Také Ježíšovi učedníci přešli od působení ve své zemi (Sk 3) k vydávání svědectví ve vzdálenějších krajích (Sk 8,1–4). Ve Sk 1,8 Ježíš řekl učedníkům jeden z principů evangelizace. Měli začít tam, kde byli, v Jeruzalémě a v celém Judsku, pak v Samařsku, a nakonec měli jít do celého světa.

A tak i když neopustíme svou zemi, Bůh chce, abychom oslovovali lidi kolem nás. Když církev v Jeruzalémě polevila, její členové byli rozptýleni. A přestože přišlo pronásledování a lidé trpěli, staly se tyto nešťastné události prostředkem k šíření dobré správy po celém světě.

**Osnova lekce**

Tématem této lekce je už konkrétní Boží povolání jeho dětí, aby byly požehnáním pro své okolí a nesly poselství o nabízené záchraně. Ve starozákonním ani novozákonním období nebylo snadné opustit vlastní „komfortní zónu“ a přijmout Boží pozvání. Přesto je ale právě to základem toho, co znamená být Božím dítětem a Ježíšovým následovníkem.

- Gn 11,1–9: Výzva opustit naši „komfortní zónu“ (neděle)
- Gn 12,1–3: Pozvání být požehnáním pro druhé (pondělí)
- Gn 12,10–13,1: Lidská slabost a nelehký misijní úkol (úterý)
- Sk 8,1–4: Prvotní církev a její úkol (středa)
- Sk 1,8: Kde začít? Tam, kde jsme! (čtvrtek)

---

#### Dodatečné otázky k diskuzi

`Co je to „povolání“?`

`Dostali jsi někdy „povolávací rozkaz“? Jaké jsi měl pocity?`

`K čemu nás „může“ povolat Bůh?`

`Zažil jsi už někdy „Boží povolání“? Jak to proběhlo?`

`Proč nemáme propadat beznaději, když zažijeme šikanu kvůli své víře?`

`Proč je nejlepší s misií začít tam, kde žijeme?`

`Proč to ale není snadné?`
