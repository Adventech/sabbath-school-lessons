---
title:  'Podněty k zamyšlení'
date:  20/10/2023
---

Přečtěte si 3. kapitolu „Velké poslání“ (AA 25–34; PNL 17–21) a 14. kapitolu „V Kornéliově domě“ (AA 131–142; PNL 75–81) z knihy Poslové naděje a lásky.

„Kristus před svým nanebevstoupením seznámil učedníky s jejich úkolem. Pověřil je vykonáním své poslední vůle, v níž odkázal světu poklady věčného života. Řekl jim asi toto: ‚Byli jste svědky toho, že jsem obětoval svůj život za tento svět. Viděli jste, kolik úsilí jsem vynaložil ve prospěch Izraele. A přestože můj lid ke mně nechtěl přijít, aby měl život, přestože kněží a přední mužové se mnou jednali, jak se jim zlíbilo, a zavrhli mě, dostanou ještě další příležitost k přijetí Božího Syna. Viděli jste, že rád přijímám všechny, kteří ke mně přicházejí a vyznávají své hříchy. Kdo ke mně přijde, toho v žádném případě neodmítnu. A vám, svým učedníkům, svěřuji toto poselství milosti. Zvěstujte je židům i pohanům – nejdříve Izraeli a potom všem národům, jazykům a kmenům. Všichni, kdo uvěří, by se měli sjednotit a vytvořit jednu církev.‘“ (AA 27.28; PNL 18)

Velké pověření je jasné: „Jděte ke všem národům a získávejte mi učedníky...“ (Mt 28,19). Nedílnou součástí misijní práce je proto jít za druhými lidmi, včetně těch, kteří žijí v jiných zemích.

„Pověřením k hlásání evangelia o Kristově království byly položeny základy misijní činnosti. Učedníci měli horlivě pracovat pro všechny lidi a předávat jim pozvání milosti. Neměli čekat, až za nimi lidé přijdou, ale měli jít se svým poselstvím k nim.“ (AA 28; PNL 18)

„Na světě je mnoho lidí, kteří jsou Božímu království blíže, než si myslíme. Bůh má v tomto temném světě hříchu mnoho vzácných skvostů, k nimž přivede své posly. Všude žijí lidé, kteří jsou ochotni postavit se na Kristovu stranu, kteří dají Boží moudrosti přednost před všemi světskými výhodami a dál budou věrně šířit pravdu. Pod vlivem Kristovy lásky budou k Bohu přivádět další. […]

Petr jim celou věc vysvětlil. [...] Když to bratři uslyšeli, zmlkli. Nyní byli přesvědčeni, že Petrovo jednání bylo v přímém souladu s Božím plánem, zatímco jejich předsudky, uzavřenost a povýšenost byly v příkrém rozporu s duchem evangelia. Chválili Boha slovy: ‚Tak i pohany povolal Bůh k pokání, aby dosáhli života!‘ (Sk 11,18).

Tak byly bez jakýchkoli rozepří odbourány staré předsudky a bylo skoncováno s pocitem výlučnosti, který v židech po celá staletí živily jejich tradice. Cesta k hlásání evangelia pohanům byla otevřena.“ (AA 140–142; PNL 80.81)

**Otázky k rozhovoru**

`1. 	Jaké „poslání“ vnímáte ve svém životě?`

`2. 	Jak můžete každý den projevovat toto poslání ve svých postojích a chování? Jak můžete být při svých každodenních povinnostech více orientováni na misii?`

`3. 	Proč je důležité, abychom zkoumali svá srdce a usilovali o Boží sílu, abychom se oprostili od předsudků vůči těm, kteří jsou jiní než my?`

---

#### Dodatečné otázky k diskuzi

`Zaskočilo tě něco během tvého osobního studia lekce a Bible? Co a proč?`

`Souhlasíš s tím, že každý křesťan má být misionář? Proč?`

`K čemu Bůh povolal v tomto misijním úsilí konkrétně tebe?`

`Byla pro tebe naše diskuze motivující? V čem?`
