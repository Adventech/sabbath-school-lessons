---
title:  'Podněty k zamyšlení'
date:  03/11/2023
---

Ellen G. Whiteová důrazně varovala ty, kteří se snaží následovat Ježíšovu výzvu a svědčí lidem kolem sebe:

„Pokud se lidé s výmluvami vyhýbají misijnímu dílu, nezbavuje je to zodpovědnosti. Zanedbávají duše, za které zemřel Kristus, zanedbávají svou Bohem danou odpovědnost, a jsou zapsáni do nebeských knih jako nevěrní služebníci. Jestliže se služebník uzavírá před těmi, kteří potřebují jeho pomoc, nejedná pod vedením Mistra a není posilou a požehnáním pro ostatní. Ti, kteří zanedbávají osobní kontakt s lidmi, se sobecky zabývají jen sami sebou. Právě oni potřebují zkušenost spojení se spoluvěřícími, aby pochopili svůj duchovní stav. Jen tak budou umět nasytit Boží lid. Ti, kteří tuto práci zanedbávají, dávají najevo, že potřebují morální obnovu. Jen tak si uvědomí, že nekonají svěřenou práci.“ (RH, 30. srpna 1892)

Tato silná slova zdůrazňující, jak velkou váhu Bůh klade na misii. Máme však naději. „Rozkaz, který mu byl dán, ukládal Jonášovi velkou odpovědnost; avšak ten, jenž mu přikázal, aby šel do Ninive, měl moc podepřít svého služebníka a dopomoci mu k úspěchu. Kdyby byl prorok bez váhání uposlechl, byl by si ušetřil mnohou trpkou zkušenost a bylo by se mu dostalo hojnosti požehnání. Avšak ani v hodině zoufalství Hospodin Jonáše neopustil. Prorok bude muset projít řadou zkoušek a bude muset obstát v řadě zvláštních příhod, aby se obnovila jeho důvěra v Boha a v jeho nekonečnou moc, jež přináší spásu.“ (PK 266; PK 174)

Podobně jako Jonáš, i my si můžeme najít výmluvy, proč se neúčastníme misijní práce. Výmluvy si můžeme najít různé. Naše povolání k této práci však není o nic méně konkrétní než výzva, kterou Bůh adresoval Jonášovi. Otázka zní, jak se rozhodneme odpovědět...

**Otázky k rozhovoru**

`1. 	Jaké výmluvy jste byli v pokušení použít, abyste ospravedlnili své vyhýbání se misii? Co je vaším „Ninive“?`

`2. 	Zamyslete se nad důležitostí pravdy, která nám byla svěřena. Jaké požehnání vám plyne z této pravdy? Co vám brání podělit se s ostatními o to, co je vám samotným k dobrému?`

`3. 	Jak se můžete z Boží milosti naučit překonat strach z vydávání svědectví a misijní práce?`

---

#### Dodatečné otázky k diskuzi

`Co tě během tvého osobního studia Bible a této lekce nejvíce zaujalo? Proč?`

`Našel jsi na Jonášovi něco, co je ti na něm sympatické? Co a proč?`

`Proč nechává Bůh knihu proroka Jonáše s otevřeným koncem?`

`Potěšilo tě dnes něco z toho, co tu zaznělo? Poděl se o to s námi.`
