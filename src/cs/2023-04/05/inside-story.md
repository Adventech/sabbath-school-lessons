---
title:  Misijní příběh
date:   03/11/2023
---

#### Naděje uprostřed záchvatů paniky

_Andrew McChesney_

Jako dívka měla Greta záchvaty paniky. Probouzela se ve tmě, byla vyděšená a srdce jí rychle bušilo. Její strach byl tak silný, že se obávala, zda nevybuchne. Nevěděla, kde hledat pomoc a rodičům to neřekla. Myslela si, že její strach je větší než lidé. Svět ji děsil, dokonce i takové obyčejné věci jako škola a chůze po ulici. Nemyslela si, že by jí v Německu, kde žila, mohl někdo pomoci.

Za těch bezesných nocí začala Greta myslet na Anniku. Obě dívky spolu vyrůstaly a zpívaly v dětském pěveckém sboru. Pak Annice diagnostikovali rakovinu. Přesto byla statečná a důvěřovala Bohu.

"Nebojte se," řekla Annika svým rodičům. "Vím, kam jdu. Všechno bude v pořádku." Annika zemřela, ale bez bolesti a strachu.

Víra Anniky Gretu ohromila. Každou noc se bála. Anničima slova byla první, kdy Greta slyšela o milujícím Bohu a věčném životě. Přemýšlela, jestli existuje něco většího než ona a svět. "Jak se mohu dostat na místo, kam Annika plánovala jít?", přemýšlela.

Greta přestala mít noční záchvaty paniky, když jí bylo čtrnáct, ale stále se cítila vystrašená a osamělá. Pak potkala svého budoucího manžela Nica. Nechodil pravidelně do sboru, ale pevně věřil v Boha. Jeho rodiče byli adventisté sedmého dne a na vánoční svátky otevřeli Gretě svůj domov. Ještě nikdy netrávila Greta čas s tak laskavou rodinou. Byl to pro ni nový svět. Přemožená slzami vyběhla poschodech nahoru.

Když Greta v domě ucítila Boží přítomnost, uvědomila si, že může přijmout pomoc pro svůj strach. Viděla, že Bůh je velký, mocný a dokáže zachránit každého. Poprvé se cítila v bezpečí. Chtěla se cítit v bezpečí navždy.

Greta začala navštěvovat biblické hodiny a později se s Nicem připojila k církvi adventistů sedmého dne na německém ostrově Rügen. Tehdy to ještě nevěděli, ale sboru hrozilo uzavření kvůli úbytku členů. Jejich přítomnost byla odpovědí na modlitby členů sboru, včetně Nicova otce Gunthardta, staršího sboru. Dnes jsou Greta a Nico aktivními členy prospívajícího sboru, který nedávno postavil větší budovu, aby mohl pojmout rosoucí počet členů.

"Nejkrásnější věcí v mém životě je, že jsem poznala Ježíše," řekla Greta. "Vím, že je to to nejlepší, co jsem mohla udělat. Můj život je tak šťastný."

_Děkujeme vám za vaše dary na misii při sobotní škole, které pomáhají šířit evangelium naděje v sekulárních zemích, jako je Německo, a jinde ve světě._
