---
title:  'Misijní práce – motivace a příprava'
date:  04/11/2023
---

### Texty na tento týden
L 24,1–12; L 24,36–49; Sk 1,12–26; Žd 10,24.25; Sk 2,1–41; 1K 11,1

> <p>Základní verš</p>
> „Řekl jim: ‚To jsem měl na mysli, když jsem byl ještě s vámi a říkal vám, že se musí naplnit všechno, co je o mně psáno v zákoně Mojžíšově, v Prorocích a Žalmech.‘“ (L 24,44)

Pavel napsal Filipským: „Někteří sice kážou Krista také ze závisti a z řevnivosti, jiní však s dobrým úmyslem. Jedni z lásky, protože vědí, že jsem tu k obhajobě evangelia, druzí z touhy po uplatnění, ne z čistých pohnutek, a domnívají se, že mi v mém vězení způsobí bolest. Ale co na tom! Jen když se jakýmkoli způsobem, ať s postranními úmysly, ať upřímně zvěstuje Kristus; z toho se raduji a budu radovat“ (Fp 1,15–18).

To jsou velmi silná slova! Pavlovi bylo jedno, zda „s postranními úmysly, nebo upřímně“ – důležité bylo jen to, že je Kristus zvěstován. Na tom Pavlovi záleželo nejvíc. V ideálním případě by však naše pohnutky kázat Krista, misijně pracovat a oslovovat druhé dobrou zprávou měly být motivovány láskou a pravdou. V žádném případě by naší pohnutkou neměly být sobecké ambice, závist nebo prohlubování konfliktu.

Co by mělo být naší motivací kázat Krista? Jak se na tento úkol můžeme připravit?

Tento týden se podíváme na některé události v rané církvi, které nám mohou poskytnout vodítko v souvislosti s motivací pro misijní činnost.

**Osnova lekce**

V této lekci se blíže podíváme na život a misijní práci prvotní církve, tedy první generace křesťanů, Ježíšových následovníků. Vybrané pasáže ze dvou Lukášových spisů (­evangelium a kniha Skutky) ukazují, co motivovalo tyto první křesťany, aby se sdíleli se svou vírou a aktivně se zapojili do misijního úkolu.

- L 24,1–12: Silná osobní zkušenost (neděle)
- L 24,36–49: Pochopení spolehlivé biblické zprávy (pondělí)
- Sk 1,12–26: Pověření samotným Ježíšem (úterý)
- Sk 2,1–4.36: Touha představit druhým Krista (středa)
- Sk 2,41–47: Život ve společenství „učedníků“ (čtvrtek)

---

#### Dodatečné otázky k diskuzi

`Co je to „motivace“?`

`V jakých situacích potřebujeme motivaci?`

`Proč je v souvislosti v „misijní prací“ potřeba hovořit i o přípravě?`

`Jak se připravuješ, když je před tebou něco důležitého? Co zahrnuje tvá příprava?`

`Jaké různé motivace může mít člověk k tomu, aby „kázal Krista“?`

`Proč si máme dávat pozor na to, aby byla naše motivace správná?`
