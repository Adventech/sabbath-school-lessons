---
title:  Misijní příběh
date:   10/11/2023
---

#### "Požehnání je pro nás ještě větší"

_Andrew McChesney_

Jistá žena v americkém státě Severní Karolína pozvala do svého domu dva církevní pastory ze svého sboru, aby s nimi hovořila o něčem, co jí velmi leželo na srdci: o darech modlitebního týdne. Popisovala, jak Církev adventistů sedmého dne v roce 1922 zavedla tuto sbírku jako poslední pokus o to, aby se nemuseli misionáři vracet zpátky domů kvůli nedostatku finančních prostředků. Hovořila o tom, jak lidé tehdy přispívali a jak tato sbírka dodnes podporuje misionáře.

Pastoři si její výzvu vzali k srdci. Jeden z nich dokonce kázal devítidílný cyklus o darech před sbírkou modlitebního týdne, která se ve většině částí světa vybírá druhou sobotu v listopadu. Výsledkem bylo, že dary modlitebního týdne v Církvi adventistů sedmého dne v Hendersonville, která má 700 členů, stoupl z 1 400 dolarů v předchozím roce na 24 119 dolarů v roce 2016. Růst byl však jen začátkem. Během pandemie COVID-19, kdy se světová církev opět potýkala s rozpočtovou krizí, věnovali členové při sbírce modlitebního týdne 2021 ohromujících 37 545 dolarů.

"Byli jsme překvapení a šťastní," řekl pastor David Wright. "Chvála Pánu!"

Za obětavé dary členů přičítá zásluhu Boží milosti. "Je pravda, že to přinese tolik potřebné světlo do temných oblastí Okna 10/40," řekl. "Uvažujte však i o požehnání, které máme jako církevní rodina. Věřím, že toto požehnání je pro nás ještě větší, protože sám Ježíš řekl: 'Blaženější je dávat než brát'. "

Ředitel Adventistické misie Gary Krause souhlasil a poznamenal, že spoluzakladatelka Církve adventistů Ellen Whiteová takové požehnání nazvala jako "zpětný vliv" (reflex influence). Řekla, že štědrost členů církve vůči zahraničním oblastem podporuje úspěch na domácím poli. Například když někteří církevní vedoucí v roce 1900 zpochybňovali moudrost posílání finančních prostředků do zahraničí, Whiteová prohlásila: "Rozmach díla doma závisí velkou měrou... na zpětném vlivu... úsilí konaného v dalekých zemích" (Svědectví pro církev, svazek 6, str. 27). Jeden z nejlepších adventistických statistiků David Trim toto tvrzení Whiteové dokonce statisticky ověřil.

Obětavý duch prostupuje církví od jejích počátků, řekl vedoucí světové církve Ted N. C. Wilson. "Je nám řečeno, že Boží adventní hnutí začalo obětí a obětí také skončí," řekl. "Jaká je to výsada pro každého z nás obětavě sdílet to, co nám Bůh dal."

_Děkujeme, že zvažujete štědré dary ve sbírce modlitebního týdne 2023. Online informace v angličtině naleznete na adrese bit.ly/annual-sacrifice-offering. Viz také Globální misie (gm.adventistmission.org); Dat modlitebního týdne 1922 (bit.ly/1922-offering); a "zpětný vliv" Ellen Whiteové (bit.ly/EGW-reflex)._
