---
title:  'Podněty k zamyšlení'
date:  10/11/2023
---

Naše misijní práce musí vycházet z hluboké lásky a vděčnosti za to, co Ježíš učinil a dělá v našich životech. Jakákoli jiná motivace je nesprávná. Vycházet z Písma a být v souladu s ním je klíčem úspěšné evangelizace.

„Svůj život máme spojit se životem Pána Ježíše, být na Kristu závislí. Máme jej přijímat jako ‚chléb života, který sestoupil z nebe‘ a jako čerstvou vodu z pramene, který nikdy nevysychá. Jestliže budeme o svém Pánu stále přemýšlet a jestliže mu naše srdce bude projevovat chválu a vděčnost, pak bude náš náboženský život stále svěží. Naše modlitby se stanou rozmluvami s Bohem, jako kdybychom mluvili s přítelem. A Bůh nám bude osobně sdělovat svá tajemství. Často si pak s radostí uvědomíme přítomnost Pána Ježíše. Pak „zahoří“ i naše srdce, když si uvědomíme, že Pán Ježíš jde životem s námi jako kdysi s Henochem. Jestliže to křesťan opravdu prožívá, projeví se v jeho životě prostota, pokora, mírnost a skromnost. Celé okolí pozná, že se stýká s Ježíšem Kristem a že se od něj učí.“ (COL 129; PM 65)

„Kdo se zajímá jen o sebe, neroste ani nenese ovoce. Jestliže jsi přijal Krista za svého osobního Spasitele, musíš zapomenout na sebe a snažit se pomáhat druhým. Vyprávěj jim o lásce a dobrotě Pána Ježíše. Splň každou uloženou povinnost. Nos na svém srdci problémy jiných lidí a všemi dostupnými prostředky se snaž zachraňovat hynoucí. Když přijmeš Kristova Ducha – Ducha nesobecké lásky a práce pro druhé – porosteš a poneseš ovoce. Ve tvé povaze uzraje ovoce Ducha. Tvá víra zesílí, tvé přesvědčení se prohloubí a tvá láska se zdokonalí. Stále více se budeš podobat Ježíši Kristu v tom, co je čisté, ušlechtilé a krásné.“ (COL 67; PM 31.32)

**Otázky k rozhovoru**

`1. 	Jak rozumíš Pavlovým slovům v dopise Filipským o kázání Krista z nesprávných pohnutek (Fp 1,15–18)? Jak se můžeme ujistit, že my sami se nedopouštíme podobného jednání?`

`2. 	Jaká je vaše osobní zkušenost s realitou Boha a jeho lásky? Můžete na základě vlastních zkušeností kázat druhým upřímně a čestně o Boží dobrotě a lásce? Z čeho vychází vaše svědectví?`

`3. 	Jaká byla vaše zkušenost s čekáním na Boží odpověď? Čemu vás to naučilo o Bohu a o podstatě víry?`

---

#### Dodatečné otázky k diskuzi

`Čím tě nejsilněji tato lekce oslovila během tvého osobního studia v týdnu?`

`Povzbudilo tě toto téma k tomu, aby ses „nově“ zapojil do misie? Jak?`

`Jak ti sborové společenství pomáhá v motivaci a v přípravě na misii?`

`Co a proč tě dnes v naší diskuzi nejvíce povzbudilo?`
