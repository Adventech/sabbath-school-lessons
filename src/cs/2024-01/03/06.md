---
title: '„Spolehlivá jsou tvá svědectví“'
date: 18/01/2024
---

> <p></p>
> Hospodinův zákon je dokonalý, udržuje při životě. Hospodinovo svědectví je pravdivé, nezkušený jím zmoudří. (Ž 19,8)

> <p></p>
> Tvá svědectví jsou naprosto věrná. A tvému domu přísluší svatost do nejdelších časů, Hospodine! (Ž 93,5)

**Osobní studium**

**Jaké myšlenky jsou zdůrazněny v uvedených textech?**

`Ž 19,8`

`Ž 93,5`

`Ž 119,165`

`Ž 1,2.6`

`Ž 18,31`

`Ž 25,10`

Skutečnost, že Hospodin vládne ve světě jako svrchovaný Stvořitel, Král a Soudce, se projevuje ve spolehlivosti jeho svědectví. Svědectví (hebrejsky edut; „nařízení“, „zákon“) odkazují na soubor zákonů a nařízení, kterými Bůh upravuje a organizuje náboženský a společenský život svého lidu (Ex 32,15). Jsou „naprosto věrná“ (Ž 93,5), odrážejí stálost, trvalost a neměnnost nejen Hospodinovy vlády, ale i světa, který Bůh stvořil a udržuje (Ž 93,1.2). Hebrejské slovo přeložené jako „věrná“ („jistá“; „věrohodná“) vyjadřuje hodnověrnost a pevnost (2S 7,16; 1Pa 17,23). Boží zákony jsou neměnné a nezničitelné.

Bůh ručí za integritu svých zaslíbení a příkazů. Boží věrnost zaručuje neměnný charakter jeho vlády a zároveň žádá od lidí odpověď důvěry a poslušnosti.

Nedostatek spravedlnosti ve světě biblické žalmy poeticky popisují jako otřesy samotných základů země (Ž 18,8; Iz 24,18–21). Boží zákon učí, jak spravedlivě žít, aby člověk obstál. Spravedliví se nemusí znepokojovat, protože jsou pevně zakořeněni v Božím zákoně, který poskytuje stabilitu a bezpečnost. Jejich srdce „pevně doufá v Hospodina“ (Ž 112,1.6.7). Použité hebrejské slovo kun také znamená „být neochvějný“ nebo „být v bezpečí“. Ti, kdo milují Boží zákon, „o nic neklopýtnou“ (Ž 119,165). Prožívají nejen Boží ochranu, ale také jeho vedení (Ž 1,2.3.6).

Žalmista popisuje Boží slovo jako „světlo“ na jeho cestě (Ž 119,105), které ho chrání před „osidlem“ svévolníků (Ž 119,110). Ti, kdo milují Boží zákon, prožívají velký pokoj (Ž 119,165). To však neznamená, že by do jejich života nepřicházely různé zkoušky (Ž 119,161). Jejich klid vyplývá z toho, že přebývají v Boží přítomnosti a mají s ním živý vztah.

**Aplikace**

`Jak ti v životě pomáhá dodržování Božích zákonů, pravidel a svědectví? Co se stalo, když jsi na ně nedbal?`

---

#### Dodatečné otázky k diskuzi

`Jak bys malému dítěti vysvětlil, co je to spolehlivost?`

`Proč je v našem životě „spolehlivost“ tak důležitá?`

`Považuješ se za spolehlivého člověka? Proč?`

`Myslíš, že se dá spolehlivost „naučit“? Jak?`

`Mnoho lidí spoléhá na majetek, moc a známosti. Co a proč si o tom myslíš?`

`Na co ve svém životě „spoléháš“?`

`Věrohodnost Bible dnes zpochybňuje většina teologů a církví. Věříš i přesto tomu, že je spolehlivá? Proč?`

`Jakou výhodu máme, když se spoléháme na Boha a jeho Slovo?`
