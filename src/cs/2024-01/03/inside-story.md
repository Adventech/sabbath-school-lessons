---
title:  Misijní příběh
date:   19/01/2024
---

#### "Bojoval jsem a zvítězil"

_Andrew McChesney_

Pedro byl šokován uvítáním, kterého se mu dostalo, když se vrátil z bohoslužby v Mosambiku.

"Nevracej se do Církve adventistů sedmého dne," řekla mu sestra. "Není to dobrá církev, protože má falešné proroky. Jestli tam ještě někdy půjdeš, tak už tady nemůžeš bydlet."

Pedrovu hlavu zaplnily znepokojivé myšlenky. Rodinné problémy v jeho rodném městě Beira ho donutily přestěhovat se 700 mil (1140 km) do domu své sestry v hlavním městě Mosambiku, Maputu. Protože byl ve městě nový, tak než našel sbor adventistů, zmeškal několik bohoslužeb. Nyní sbor našel, poprvé v něm prožil bohoslužbu a po návratu domů zjistil, že jeho sestra si nepřeje, aby tam znovu šel.

Pedro se modlil a chodil do sboru dál.

Jeho sestra se s Pedrem nejdříve přestala dělit o jídlo. Doufala, že ho hlad přiměje změnit názor. Jídlo mu však začli nosit členové sboru.

Pedro děkoval Bohu za jeho péči a dál chodil do sboru.

Jednoho sobotního rána, když se chystal odejít do sboru, mu sestra řekla, aby se už nevracel.

"Stále odmítáš poslouchat, co ti říkám, a trváš na tom, že budeš chodit do své církve?", zeptala se ho. "Už tady nechtěj bydlet, když nechceš dodržovat domácí pravidla."

Pedro byl smutný, ale neodradilo ho to. Uvědomil si, že se nedostal do konfliktu se sestrou, ale do duchovního boje mezi Ježíšem a Satanem. Vzpomněl si na Pavlova slova v Efezským 6,12: "Náš zápas totiž není proti krvi a tělu, ale proti vládám, mocnostem a světovládcům přítomné temnoty, proti duchovním silám zla v nebeských sférách.".

Šel do sboru a požádal pastora a členy církve, aby se za něj modlili. Když se později toho dne vrátil domů, byl přinucen odejít.

Jeden přítel dovolil Pedrovi, aby u něj zůstal dvě noci. Poté dal člen sboru Pedrovi práci správce svého domu výměnou za ubytování a stravu.

Dnes Pedro stále pracuje jako správce domu, každou sobotu může svobodně uctívat Boha a věří, že Bůh pracuje na srdci jeho sestry. Jejich přátelství se obnovilo a ona už netrvá na tom, aby přestal chodit o sobotách do sboru. Pedro doufá, že jednoho dne přijme celou biblickou pravdu a naučí se oceňovat inspirované spisy Ellen Whiteové.

"Oblékl jsem si Boží zbroj," řekl. "Bojoval jsem a zvítězil a 'Všechno mohu v Kristu, který mě posiluje.' " (Filipským 4,13).

_Děkujeme vám za vaše misijní dary při sobotní škole, které pomáhají šířit dobrou zprávu o Ježíšově brzkém příchodu v Africe a po celém světě._
