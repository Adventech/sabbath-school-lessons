---
title: 'Podněty k zamyšlení'
date: 19/01/2024
---

Přečti si Žalm 86,5.15 a 1. kapitolu „Bezpodmínečná láska“ z knihy Cesta k vnitřnímu pokoji (SC 9–15; CVP 10–15). Jak nám pravda, že Bůh je láska, pomáhá lépe porozumět různým popisům Boha a jeho skutků v žalmech?

Tento týden jsme se při našem studiu zaměřili na některé klíčové popisy Boha a jeho jednání, který tvoří základy světa a dělá ho pevným a bezpečným. Žalmisté volají k Bohu, který je Stvořitel, Král, Soudce, Zákonodárce a podle smlouvy i Zachránce. Boží postavení a dílo, které koná, charakterizují i jeho další jména a tituly. Bůh je mimo jiné představen jako Pastýř (Ž 23,1; Ž 80,2), Skála spásy (Ž 95,1) a Otec (Ž 68,6; Ž 89,27). Ve světě můžeme prožívat jistotu a bezpečí i přes chaos, který se odehrává v souvislosti s velkým sporem. Bůh je totiž svrchovaný a věrný ve všem, co říká i co dělá. Přestože se těmto teologickým tématům nevěnujeme do hloubky, naznačují různé způsoby, jakými se Bůh zjevuje v žalmech.

Při našem studiu je důležité pamatovat na to, abychom žalmy četli ve světle Božího charakteru lásky a milosti. Božím plánem je zachránit svět a obnovit jeho počáteční dokonalost. „Čím více se snažíme poznat, jaký Bůh je, a čím více přemýšlíme o kříži Ježíše Krista, tím více poznáváme Boží laskavost, dobrotu a ochotu odpustit. Zjišťujeme také, že Bůh je čestný a spravedlivý. Poznáváme jeho nekonečnou lásku a soucit, které jsou daleko větší než láska matky vůči neposlušnému dítěti.“ (SC 15; CVP 15) V žalmech vidíme, že i když lidé pro svou vzpouru čelili Božímu soudu, neustále Boha vzývají. Vědí totiž, že Boží hněv nebude trvat věčně. To, co trvá věčně, je Hospodinovo milosrdenství. „Hospodin je slitovný a milostivý, shovívavý, nejvýš milosrdný“ (Ž 103,8).

**Otázky k rozhovoru**

`1. V čem je pochopení reality velkého sporu klíčové pro pochopení, proč je v našem světě tolik nepokoje, chaosu a utrpení, a to i přes Boží dokonalou vládu a svrchovanost? Co všechno nám pomáhá vysvětlit koncept velkého sporu?`

`2. Jak by měla víra v Boha jako Stvořitele formovat naše vlastní postavení a náš vztah k ostatnímu stvoření? Co se stane, když se lidé od této pravdy vzdálí (Ž 106,35–42)?`

`3. Co bylo špatné na modlách pohanských národů v biblických časech (Ž 115,4–8)? Čím se vyznačují současné modly? Proč jsou pro naši cestu s Bohem stejně nebezpečné jako modly minulosti?`

`4. Jak by mělo život věřících ovlivňovat vědomí, že Boží soud začíná od jeho lidu? Jak Bůh soudí svůj lid? Co je cílem tohoto soudu?`

---

#### Dodatečné otázky k diskuzi

`Překvapila tě nějaká informace během tvého studia lekce v týdnu? Proč?`

`Která Boží činnost činí náš svět pevným a bezpečným místem?`

`Proč je třeba při čtení žalmů brát v potaz charakter Boží lásky a milosti?`

`Co tě dnes během naší diskuze nejvíce obohatilo?`
