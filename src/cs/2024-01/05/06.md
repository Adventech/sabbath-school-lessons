---
title: 'Aby spravedliví nebyli pokoušeni'
date: 01/02/2024
---

> <p></p>
> 6Proč bych se bál ve zlých dnech, když mě obklopují zvrhlí záškodníci, 7kteří spoléhají na své jmění a svým velkým bohatstvím se chlubí? 8Nikdo nevykoupí ani bratra, není schopen vyplatit Bohu sám sebe. (Ž 49,6–8)

**Osobní studium**

**Jakým zápasům čelili žalmisté?**

`Ž 37,1.8`

`Ž 49,6–8`

`Ž 94,3–7`

`Ž 125,3`

`V uvedených žalmech zaznívá nářek nad blahobytem bezbožných a zároveň pochybnosti, které tato skutečnost představuje pro spravedlivé. Nejenže se bezbožným daří, oni navíc někdy zcela otevřeně pohrdají Bohem a utlačují jiné. Citlivý věřící je v rozpacích. Neví, jak si má vysvětlit, že světu vládne „žezlo zvůle“ (Ž 125,3), zdá se, že „žezlo práva“ (Ž 45,7) selhává. Proč se tedy nevzdat a nepostavit se na stranu bezbožnosti?`

`Přečti si text Ž 73,1–20.27. Co pomáhá žalmistovi zvládnout pochybnosti a obtížné období? Jaký je konec svévolníků? (Viz také 1Pt 1,17.)`

Ve chvílích, kdy se autor 73. žalmu zaměřoval na vítězící zlo, nedokázal se podívat na svět Božíma očima a vnímat celkový obraz událostí. Skutečnost, že právě zlu se daří, byla pro žalmistu zdrcující. Dopracoval se dokonce k přesvědčení, že víra je zbytečná.

Žalm 73 však ukazuje, že by bylo „směšné ignorovat, že celkovým shrnutím tohoto žalmu je jeho první verš: ‚Jak je Bůh dobrý k Izraeli, k těm, kdo jsou čistého srdce!‘“ (BUGENHAGEN, Johannes. Reformation Commentary on Scripture. Downers Grove, IL: InterVarsity Press, 2018, s. 11)

Žalmista se dostává do svatyně, na místo Boží svrchované vlády, a tam si připomíná, že ono každodenní utrpení (Ž 73,14) je jen částečným kouskem mozaiky. Měli bychom proto zaměřit pohled na „konec“, kdy bezbožní budou čelit Božímu soudu. Žalmista nakonec pochopil tuto pravdu ve svatyni a vyznal svou dřívější nerozumnost. Text ukazuje, že realitu lze pochopit pouze duchovním pohledem, nikoli lidskou logikou.

**Aplikace**

`Přináší ti zaslíbení Božího soudu nad světem a nade vším jeho zlem útěchu i přesto, že mnoho zla nyní zůstává nepotrestáno? Proč?`

---

#### Dodatečné otázky k diskuzi

`Proč autory žalmů trápil rozmach zla i to, jak dobře se daří svévolníkům?`

`Když se díváš na svět kolem sebe, co vidíš? Vládne tu „žezlo práva“ nebo „žezlo zvůle“?`

`Proč se nemáme nechat zatahovat do debat o tom, kolik je kolem nás zla?`

`Kdy se ti naposledy stalo, že tě život a rouhání nějakého svévolníka vedlo k otázce, zda má smysl „sloužit Bohu“?`

`Proč je tak nesnadné vidět v současné době „Boží vládu nad světem“?`

`Co pochopil autor žalmu, když vstoupil do „svatyně“?`

`Jak můžeme my vstoupit do „svatyně“?`

`Můžeme nějak pomoci spoluvěřícím, kterým se vytrácí víra v Boží vládu a ve spravedlnost? Jak?`
