---
title: 'Plesání, které přichází ráno'
date: 28/03/2024
---

> <p></p>
> Neboť jeho hněv je na okamžik, jeho přízeň však na celý život. Večer se uhostí pláč, a ráno všechno plesá. (Ž 30,6)

> <p></p>
> Já však budu zpívat o tvé síle, nad tvým milosrdenstvím hned zrána budu plesat. Vždyť ses mi stal nedobytným hradem, útočištěm v den soužení mého. (Ž 59,17)

**Osobní studium**

`Přečti si Ž 5,4; Ž 30,6; Ž 59,17; Ž 92,2.3; Ž 119,147; 2Pt 1,19 a Zj 22,16. Jaká část dne symbolicky znázorňuje čas Božího vykoupení a proč?`

Dobou, kdy je v žalmech očekáváno Boží vykoupení, je obvykle ráno. Dlouhá noc zoufalství a problémů končí (Ž 130,5.6) a projevuje se Boží přiznání. V Ž 143 Boží vysvobození změní temnotu smrti (Ž 143,3) ve světlo nového rána (Ž 143,8) a pobyt v jámě (Ž 143,7; „hrobu“; BK) změní na chůzi „po rovné zemi (Ž 143,10).

`Přečti si text Mk 16,1–8. V čem je toto ráno pro nás tak důležité?`

Ráno vzkříšení Ježíše Krista otevřelo cestu pro věčné ráno Božího spasení pro všechny, kdo v něj věří. Ježíšovi učedníci naplno prožili splnění zaslíbení, které zaznívá v Ž 30: „Večer se uhostí pláč, a ráno všechno plesá“ (Ž 30,6). Stalo se to tehdy, když se setkali se vzkříšeným Kristem. Jen díky Boží přízni a jeho bezpodmínečné lásce se i náš pláč jednou promění v radost (Ž 30,6.8).

Jako ranní hvězda (jitřenka) ohlašuje nový den, tak víra způsobí, že Boží děti prožijí novou realitu věčného života (2Pt 1,19). Ježíš je „jasná hvězda jitřní“ (Zj 22,16), kterou netrpělivě očekáváme, aby nastolila Boží království, ve kterém už nebude noc, zlo a smrt (Zj 21,1–8.25). Vždyť právě takové království čekáme víc než cokoli jiného, když mluvíme o čekání na Hospodina. A takové čekání určitě stojí za to.

„Kristus mohl nad otevřeným Josefovým hrobem vítězně prohlásit: ‚Já jsem vzkříšení a život‘ (J 11,25). To může říci jen Bůh. Všechny stvořené bytosti žijí jen z jeho vůle a moci. Jejich život závisí na Bohu. Od nejvyššího serafína po nejnepatrnější živou bytost všichni čerpají život z věčného Zdroje. Jedině ten, kdo je jedno s Bohem, mohl říci, že má moc život položit a zase jej přijmout. Kristus měl ve svém božství moc lámat pouta smrti.“ (DA 785; TV 501.502)

**Aplikace**

`Říká se, že smrt je zakódována v našich buňkách již od narození. Pro nás jako padlé bytosti je toto smutné konstatování skutečností. Jaké zaslíbení jsme mohli přijmout díky Ježíšovu vzkříšení? Proč nikdy nesmíme zapomenout, že smrt je pro nás jen spánkem?`

---

#### Dodatečné otázky k diskuzi

`Jak vypadá tvé normální ráno? Čím začíná?`

`Co děláš, když nemáš po probuzení zrovna nejlepší náladu?`

`Je pro tebe Stvořitel nedobytným hradem, místem, kde se cítíš v bezpečí? Jak jsi k tomuto stavu dospěl?`

`Co bys poradil člověku, který také hledá ten „nedobytný hrad“, ale zatím se mu to nedaří?`

`Kdo může podle žalmů hned z rána plesat? Proč?`

`Jak si představuješ to plesání, o kterém se zmiňují autoři žalmů?`

`Zažil jsi už, že jsi večer usínal s obavami, abys ráno jsi vstával s plesáním? Co způsobilo tu proměnu?`