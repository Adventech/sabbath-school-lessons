---
title: 'Hospodin slyší a vysvobozuje'
date: 20/01/2024
---

### Texty na tento týden
Ž 139,1–18; Ž 121; Ž 17,8; Mt 23,37; 1K 10,1–4; Žd 4,15.16

> <p>Základní verš</p>
> „Ty, kdo úpěli, Hospodin slyšel, ze všech soužení je vysvobodil.“ (Ž 34,18)

Žalmy opakovaně zdůrazňují, že svrchovaný Hospodin, který stvořil a udržuje vesmír, se zároveň zjevuje jako osobní Bůh, který se sklání k lidem a udržuje s nimi vztah.

Bůh je blízko svému lidu a svému stvoření na nebi i na zemi (Ž 73,23.25). Přestože „si postavil trůn na nebesích“ (Ž 103,19) a „jede pustinami“ (Ž 68,5), je zároveň „blízko všem, kteří volají k němu, všem, kdo ho volají opravdově“ (Ž 145,18). Žalmy zdůrazňují, že Hospodin je živý Bůh, který jedná ve prospěch těch, kdo ho vzývají (Ž 55,17–23). Žalmy mají mimořádný význam, protože jsou nejen inspirovány Bohem, ale jsou také adresovány tomu, kdo slyší naše modlitby a odpovídá na ně.

Měli bychom si uvědomit, že nejlepší odpověď na Hospodinovu blízkost spočívá v tom, že mu budeme důvěřovat a budeme žít podle jeho přikázání. Z dějin Izraele se můžeme naučit, že Bohu jde právě o takovou víru a poslušnost.

**Osnova lekce**

Při čtvrtém zamyšlení nad Žalmy se opět blíže podíváme na to, jak představují Boha. Tentokrát ovšem nebude důraz položen na velkého a silného Boha „nad námi“, ale na to, jak biblické žalmy představují Boha, který je nám velmi blízký a který se o nás s láskou zajímá.

- Ž 139,13–18: Žalmy představují osobního Boha, který zná každého z nás (neděle)
- Ž 40,2–4; 50,15: Žalmy představují Boha, který nás slyší a stará se o nás (pondělí)
- Ž 17,7–9; 31,2–4: Žalmy představují Boha jako naše „útočiště“ v těžkých dobách (úterý)
- Ž 114: Žalmy představují Boha jako našeho Zachránce a Vysvoboditele (středa)
- Ž 27,5: Žalmy představují Boha jako toho, kdo nabízí pomoc ze své „svatyně“ (čtvrtek)

---

#### Dodatečné otázky k diskuzi

`Co se ti jako první vybavilo, když jsi četl nadpis této lekce?`

`Proč někdy pochybujeme o tom, že nás Hospodin slyší?`

`Vzpomeneš si na nějakou zkušenost s tím, jak tě Bůh slyšel a vysvobodil?`

`Stalo se ti někdy, že jsi volal, ale Bůh mlčel? Jak to dopadlo?`

`Máš nějaké zkušenosti s modlitbou, kterým nerozumíš? Jak se s tím chceš vyrovnat?`
