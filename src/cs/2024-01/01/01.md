---
title: 'Jak číst biblické žalmy'
date: 30/12/2023
---

### Texty na tento týden
1Pa 16,7; Ž 25,1–5; Ž 33,1–3; Ř 8,26.27; Ž 82,8; Ž 121,7

> <p>Základní verš</p>
> „Řekl jim: ‚To jsem měl na mysli, když jsem byl ještě s vámi a říkal vám, že se musí naplnit všechno, co je o mně psáno v zákoně Mojžíšově, v Prorocích a Žalmech.‘ Tehdy jim otevřel mysl, aby rozuměli Písmu.“ (L 24,44.45)

Žalmy byly po mnoho staletí modlitební knihou a zpěvníkem pro židy i křesťany. A přestože v žalmech znějí lidská slova adresovaná Bohu, nemají svůj původ u smrtelníků, ale u Boha, který inspiroval jejich myšlenky.

Podobně jako v celém Písmu (2Pt 1,21), i v tomto případě Bůh při psaní jednotlivých žalmů autory inspiroval. Sám Bůh k nám v žalmech promlouvá prostřednictvím svých služebníků a také svého Ducha. Ježíš, apoštolové a pisatelé Nového zákona citovali žalmy a mluvili o nich jako o „Písmu“ (Mk 12,10; J 10,34.35; J 13,18). Jsou Božím slovem stejně, jako například kniha Genesis a list Římanům.

Žalmy byly napsány formou hebrejské poezie a jejich autoři byli součástí starověkého Izraele. Ačkoli je poselství žalmů univerzální, odráží se v nich život Izraelců a reflektují různé dějinné události. Přijetí žalmů jako Božího slova a důkladné zkoumání literárních prostředků žalmů i jejich historického, teologického a liturgického kontextu, je základem pro pochopení poselství, které přetrvává přes tisíciletí až do dnešních dnů.

**Osnova lekce**

V první lekci se nejprve obecněji seznámíme s biblickými žalmy jakožto jedinečným žánrem. Zaměříme se na to, co je důležité k tomu, abychom je správně četli – tedy na to, čím pro věřící Izraelce původně byly, jaký byl jejich záměr a účel v biblických dobách.

- 1Pa 16,7–11: Žalmy jako způsob veřejného chválení Boha (neděle)
- Ž 25,1–5: Žalmy jako vyjádření osobní zkušenosti autorů (pondělí)
- Ž 33,1–3: Žalmy jako nahlédnutí do různých životních situací (úterý)
- 2S 23,1.2; Ř 8,26.27: Žalmy jako Duchem inspirované modlitby (středa)
- Ž 16,8.9: Žalmy jako svědectví o Bohu (čtvrtek)

---

#### Dodatečné otázky k diskuzi

`Co jsou to ty „žalmy“? Jak vznikaly a k čemu sloužily?`

`Máš rád biblické žalmy? Proč? Co se ti na nich líbí?`

`Máš nějaký svůj oblíbený žalm? Který a proč ho máš rád?`

`Pomohly ti žalmy v nějaké složité situaci? Poděl se o to s námi.`

`Proč je při čtení žalmů dobré přemýšlet i o tom, komu byly původně určeny?`
