---
title:  Misijní příběh
date:   05/01/2024
---

#### Hledání Ježíše ve Svaté knize

_Andrew McChesney_

Pavel chodil od domu k domu, aby se setkal s lidmi v jednom evropském městě. S sebou nosil Bibli a svatou knihu dalšího významného světového náboženství.

Jednoho dne mu otevřel dveře muž. Jeho dech byl cítit cigaretovým kouřem.

"Moc rád bych vám dal dnes dárek," řekl Pavel.

"Jaký dárek?" zeptal se muž.

"Mám tuhle Bibli," řekl Pavel.

"Já nechci Bibli," řekl muž. "Patřím k jinému náboženství. A ty jsi křesťan."

"Mám také svatou knihu vašeho náboženství," řekl Pavel.

Muž byl překvapený. Zdálo se, že ho to zaujalo. "Dobře, přečtěte mi něco, ale jen z mé svaté knihy, ne z Bible," řekl.

Pavel otevřel svatou knihu a četl o Ježíši. Mužovo překvapení ještě vzrostlo.

"Je to ten stejný Ježíš jako v Bibli?" zeptal se.

Během několika následujících týdnů studoval čtyři lekce o Ježíši ze své svaté knihy. Muž si všiml, že v knize se nemluví o tom, že by byl Ježíš ukřižován. Všiml si také, že kniha předpovídá, že Ježíš přijde znovu. Dále si všiml, že na Ježíšův návrat čekají jak lidé z jeho náboženství, tak křesťané.

Když Pavel přišel na pátou lekci, muž nebyl doma.

Uplynul rok a jednu sobotu se tento muž ukázal v Pavlově sboru.

"Chci chodit do této církve," řekl. "Můžu?"

Teď došlo na Pavla, aby byl překvapen.

"Chci následovat Krista," řekl muž.

Poté už muž přicházel každou sobotu. Řekl, že jeho svatá kniha v něm zanechala pocit prázdnoty. Nenabízela žádného Spasitele pro jeho hříchy. Toužil se nechat pokřtít.

"Ježíš říká, že tělo je chrámem Ducha svatého," řekl Pavel. "Chceš být osvobozen od cigaret? Ježíš řekl: 'Když vás Syn vysvobodí, budete opravdu svobodní.' (Jan 8,36). Musíte si vybrat Ježíše, nebo cigarety. Pokud se rozhodnete, můžete své cigarety zahodit už dnes."

Muž vypadal vyděšeně. "To není možné!" vyhrkl. Pak ale sáhl do kapsy a krabičku cigaret vyhodil do koše.

"Ježíši, dej mi vítězství nad cigaretami," modlil se. "Chci být svobodný."

Později v noci zavolal Pavlovi. "To je hrozné," řekl. "Cítím se hrozně. Nemůžu bez cigaret žít  ."

Oba muži se spolu po telefonu modlili. Bůh modlitbu vyslyšel a daroval muži vítězství. Od té doby už čtyři a půl roku nekouří. Dnes slouží v církvi jako "outreach leader" (člověk, který aktivně hledá způsoby, jak se propojit s lidmi a poskytovat pomoc nebo informace).

"Miluje lidi," řekl Pavel pro Adventistickou misii. Netrpělivě čeká na Ježíšův návrat.

_Děkujeme vám za podporu Adventistické misie, jejíž Globální misijní střediska pomáhají školit lidi, aby se mohli dělit o dobrou zprávu o spasení se vzácnými lidmi z jiných světových náboženství. Více informací naleznete na anglicky psaných stránkách globalmissioncenters.org._
