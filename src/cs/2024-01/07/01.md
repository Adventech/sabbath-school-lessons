---
title: '„Velké je tvé milosrdenství“'
date: 10/02/2024
---

### Texty na tento týden
Ž 136; Ž 51; Ž 130; Ž 113; Ž 123

> <p>Základní verš</p>
> „Panovníku, chci ti mezi lidmi vzdávat chválu, mezi národy ti budu zpívat žalmy; vždyť tvé milosrdenství až k nebi sahá, až do mraků tvoje věrnost.“ (Ž 57,10.11)

Žalmisté si uvědomují, že z duchovního pohledu jsou chudí a nemají Bohu co nabídnout. Nemají nic, díky čemu by obstáli před svatým Božím trůnem (Ž 40,18). Chápou, že všichni potřebujeme Boží milost, potřebujeme evangelium.

Žalmy zdůrazňují skutečnost, že lidé jsou zcela závislí na Božím milosrdenství. Naštěstí je jeho milosrdenství věčné. Důkazem je Boží stvoření i celé dějiny Božího lidu (Ž 136). Před věčným Bohem je lidský život pomíjitelný jako tráva, ale Bůh se nad námi slitovává, obnovuje naši sílu (Ž 103,3.5.15) a zaslibuje nám život věčný.

Boží lid se raduje z toho, že Hospodin je věrný a svou smlouvu dodrží. Volání lidí, bez ohledu na to, jak je naléhavé, je často naplněno nadějí, protože směřuje k soucitnému nebeskému Otci (Ž 103,13; Ž 68,6; Ž 89,27). Každodenní zkušenosti s Boží milostí a láskou posilují naše odhodlání uctívat a sloužit jedině Bohu – a nikomu a ničemu jinému.

**Osnova lekce**

V sedmé lekci se zaměříme v Knize žalmů na velké téma Boží milosti a milosrdenství vůči slabým a hříšným lidem. Ve vybraných žalmech uvidíme, jak si jejich autoři uvědomovali svou hříšnost, potřebu Boží milosti, ale také vděčnost za ni.

- Ž 136: Boží milosrdenství je věčné (neděle)
- Ž 51: Slituj se nade mnou, stvoř mi čisté srdce! (pondělí)
- Ž 130: Kdo před tebou, Bože, obstojí? (úterý)
- Ž 113; 123: Boží velikost se projevuje v jeho milosrdenství (středa)
- Ž 103: Naše reakce na Boží milosrdenství (čtvrtek)

---

#### Dodatečné otázky k diskuzi

`Minule jsme končili „ve svatyni“. Jak by sis připadal, kdyby ses právě teď ocitnul v nebeské svatyni před Božím trůnem? Proč?`

`Co je to milosrdenství a kdy po něm nejvíce toužíme?`

`Jak velké je podle autora 57. žalmu Boží milosrdenství? Kam až „sahá“?`

`Autor žalmu vedle milosrdenství vzpomíná i Boží věrnost. Proč?`
