---
title: 'Zpívejte Hospodinu novou píseň'
date: 18/03/2024
---

> <p></p>
> 1Zaplesejte, spravedliví, Hospodinu, přímým lidem sluší se ho chválit. 2Hospodinu vzdejte chválu při citeře, zpívejte mu žalmy s harfou o deseti strunách. 3Zpívejte mu novou píseň, hrejte dobře za hlaholu polnic. (Ž 33,1–3)

> <p></p>
> 2Všechnu naději jsem složil v Hospodina. On se ke mně sklonil, slyšel mě, když o pomoc jsem volal. 3Vytáhl mě z jámy zmaru, z tůně bahna, postavil mé nohy na skálu, dopřál mi bezpečně kráčet 4a do úst mi vložil novou píseň, chvalozpěv našemu Bohu. Uvidí to mnozí a pojme je bázeň, budou doufat v Hospodina. (Ž 40,2–4)

**Osobní studium**

`Jaký je společný motiv textů Ž 33,3; Ž 40,4; Ž 96,1; Ž 98,1; Ž 144,9 a Ž 149,1?`

Žalmy vyzývají lidi, aby zpívali „novou píseň“. Co to znamená? Cílem „nové písně“ je opětovné uznání Hospodinova majestátu a jeho svrchovanosti nad světem a vyjádření vděčnosti za jeho péči a spasení jako Stvořitele a Soudce země. Osvobození od nepřátel a od smrti a zvláštní Boží přízeň projevená Izraeli, to jsou některé z dalších motivů proč zpívat „novou písen“. Zatímco jiné písně také chválí Hospodina za jeho milující laskavost a zázraky, „nová píseň“ je výjimečná tím, že vyjadřuje znovu upřímnou radost a příslib obnovení oddanosti Bohu. Nové prožití Božího vysvobození inspiruje lidi, aby znovu uznali Hospodina za svého Stvořitele a Krále. Mezi témata, která se v žalmech objevují při zpívání „nové písně“, patří mimo jiné důvěra v Boha a chvála jeho úžasných skutků a vysvobození ze soužení.

**Co se můžeme naučit o „nové písni“ z těchto biblických textů?**

`Iz 42,10–12`

`Zj 5,9`

`Zj 14,3`

Boží lid, Izrael, je popisován láskyplnými výrazy jako lid, „který je mu blízký“ (Ž 148,14). To naznačuje, že Izrael má mezi stvořenými lidmi zvláštní postavení, ze kterého vyplývá i důležitá přednost a povinnost chválit Boha. Bible povzbuzuje věřící všech generací, aby zpívali „novou píseň“ k chvále svého Vykupitele. „Nová píseň“ je tedy i svědectvím o spasení v krvi Beránka. Může vyjadřovat píseň, kterou ještě nikdo neslyšel a která připomíná živou zkušenost Boží milosti v životě člověka. „Nová píseň“ může být i vyjádřením naděje, očekávání jedinečného a mimořádného zážitku ze setkání s Božím majestátem v budoucnosti. Pravé uctívání představuje mnohem víc než jen přinášení obětí a darů. Pravé uctívání totiž odráží živý vztah s Bohem, který je vždy svěží a dynamický. V určitém smyslu by se dalo říci, že „nová píseň“ je každodenním vyjádřením naší lásky k Bohu a vděčnosti za vše, co pro nás udělal.

**Aplikace**

`Přemýšlej o Božím požehnání ve tvém životě. Pokud bys měl právě dnes zazpívat „novou píseň“, jaký by byl její text?`

---

#### Dodatečné otázky k diskuzi

`Jaké písně rád zpíváš?`

`Stává se ti, že tě nová píseň napoprvé nezaujme, ale časem si ji oblíbíš? Proč se nám to děje?`

`Proč nám většinou ty „staré písně“ znějí lépe než ty nové?`

`Co mají autoři žalmu na mysli, když nás vybízejí, abychom Hospodinu zpívali nové písně?`

`Proč nám nestačí žít jen z „vousatých zkušeností“?`

`Proč vznikají nové písně i v situacích, kdy autor nevnímá blízkost Boha?`

`Proč je třeba opětovně znovu, třeba i !novou písní“, vyjadřovat, že Stvořitel je i nadále naším svrchovaným Pánem?`