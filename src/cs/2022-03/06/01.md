---
title:  'Boj ze všech sil'
date:  30/07/2022
---

### Texty na tento týden
J 16,5–15; Ko 1,28.29; 1Pt 1,13; Mt 5,29; Gn 32

> <p>Základní verš</p>
> „Jeho zvěstujeme, když se vší moudrostí napomínáme a učíme všechny lidi, abychom je mohli přivést před Boha jako dokonalé v Kristu. O to se snažím a zápasím tak, jak on ve mně působí svou silou.“ (Ko 1,28.29)

V diskusním pořadu v televizi se sešli muž a žena. Oba prožili obrovskou tragédii – zabili jim dítě. Syn ženy byl zavražděn před dvaceti lety a její zatrpklost a hněv se během let nezmenšovaly. Muž se projevoval zcela odlišně. Jeho dceru před několika lety zavraždili teroristé. On ale mluvil o odpuštění vrahům a o tom, jak Bůh utěšil jeho utrpení. Přestože jeho původní bolest byla obrovská, tento muž se stal příkladem, jak Bůh může přinést uzdravení i do nejtemnějších chvil našeho života.

Jak mohou dva lidé reagovat tak rozdílně? Jak dochází v životě křesťana k duchovní změně, která umožňuje jednotlivci prostřednictvím životních zkoušek dozrát – namísto toho, aby ho bolest a trápení zcela zničily?

**Osnova lekce**

Problémy a těžkosti se nevyhýbají nikomu. Jak se k nim ale máme postavit? V této lekci budeme uvažovat nejen o tom, co pro nás v takových chvílích dělá Bůh, ale co očekává od každého z nás.

• 	J 16,5–15: Působení Ducha svatého a naše rozhodování (neděle)

• 	Ko 1,28.29: Boží jednání a naše aktivní snaha (pondělí)

• 	1Pt 1,13–16: Emoce a naše vůle (úterý)

• 	Mt 5,29.30: Nutnost jednat (středa)

• 	Gn 32,23–31: Vytrvalost navzdory nesnázím (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`