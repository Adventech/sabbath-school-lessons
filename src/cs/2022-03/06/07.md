---
title:  'Podněty k zamyšlení'
date:  05/08/2022
---

Přečtěte si 18. kapitolu „Jákobův noční zápas“ z knihy Na úsvitu dějin (PP 195–203; NUD 89–92) a kapitolu „Úplné odevzdání“ z knihy Cesta k vnitřnímu pokoji (SC 43–48; CVP 55–60).

„Vůli, která je tak důležitá pro charakter člověka, začal po pádu ovládat satan. Od té doby působí v člověku tak, aby toužil a jednal podle vlastního potěšení, až po své úplné zničení a svou záhubu.“ (5T 515)

„Bůh však lidem nedá Boží světlo, když jsou spokojeni s temnotou a chtějí v ní zůstat. Aby člověk mohl přijmout Boží pomoc, musí si uvědomit svou slabost a nedostatečnost. Musí svou mysl připravit na velkou změnu, která se v něm má odehrát. Musí se upřímně a vytrvale modlit a usilovat o dobro.“ (PP 248; NUD 118)

**Otázky k rozhovoru**

`1. 	Jak moc si uvědomujete, že po pádu začal vůli člověka ovládat satan? Jak nám zaměření se na Ježíšův charakter může pomoci lépe pochopit naši vlastní zkaženost a velikost Boží milosti?`

`2. 	Přečtěte si příběh o Ježíši v Getsemane (Mt 26,36–42). Jaké byly Ježíšovy pocity a touhy v protikladu s Boží vůlí? Co se můžeme z tohoto příkladu naučit?`

`3. 	Jako třída si promluvte o různých okolních vlivech, které mohou narušit naši obranu a učinit nás zranitelnějšími vůči satanovým útokům. Co můžeme udělat, abychom pomohli ostatním členům sboru uvědomit si tato nebezpečí? Jak můžeme pomoci těm, kdo v této oblasti potřebují mimořádnou podporu?`

`4. 	Znáte ve svém sboru někoho, kdo prožívá vnitřní zápasy, už dlouho ve společenství nebyl a možná se chystá vzdát se své víry, nebo to už dokonce udělal? Co můžete jako společenství udělat, abyste tohoto člověka povzbudili a pomohli mu neodvrátit se od Ježíše? Jakými praktickými kroky mu můžete pomoci?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Poděl se s námi o něco z toho, co jsi objevil během svého osobního studia Bible a této lekce v uplynulém týdnu.`

`Souhlasíš s tvrzením E. G. Whiteové, že naši vůli ovládl po pádu do hříchu satan? Proč?`

`Jak můžeme satana zbavit jeho vlády nad naší vůlí?`

`Kterou myšlenku z naší diskuze by sis rád zapamatoval? Proč?`