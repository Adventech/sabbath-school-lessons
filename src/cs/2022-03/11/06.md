---
title:  'Naučit se radovat v Hospodinu'
date:  08/09/2022
---

> <p></p>
> 1Davidův. Nevzrušuj se kvůli zlovolníkům, nezáviď těm, kdo jednají podle. 2Uvadají rychle jako tráva, jak zelené býlí zvadnou. 3Doufej v Hospodina, konej dobro, v zemi přebývej a zachovávej věrnost. 4Hledej blaho v Hospodinu, dá ti vše, oč požádá tvé srdce. 5Svou cestu svěř Hospodinu, doufej v něho, on sám bude jednat. 6Dá, že tvoje spravedlnost zazáří jak světlo, jako polední jas tvoje právo. 7Ztiš se před Hospodinem a čekej na něj. Nevzrušuj se kvůli tomu, kdo jde úspěšně svou cestou, nad tím, kdo strojí pikle. 8Odlož hněv a zanech rozhořčení, nevzrušuj se, ať se nedopustíš zlého, 9neboť zlovolníci budou vymýceni, ale kdo naději skládá v Hospodina, obdrží zemi. 10Ještě maličko a bude po svévolníkovi, všimneš-li si jeho místa, bude prázdné. 11Ale pokorní obdrží zemi a bude je blažit dokonalý pokoj. (Ž 37,1–11)

**Osobní studium**

`V Ž 37,4 nacházíme nádherné zaslíbení. Představ si, že dostaneš to, po čem jsi vždy toužil. To, jestli budou touhy našeho srdce naplněny, závisí na tom, zda „hledáme blaho v Hospodinu“. Jak rozumíš této myšlence?`

Uvažuj o úvodním textu (Ž 37,1–11). Kontext čtvrtého verše je možná překvapivý. David píše, že má kolem sebe lidi, kteří jednají proti němu i proti Bohu. Když lidé jednají proti nám, přirozenou reakcí je hněv nebo snaha se pomstít. Davidova reakce však byla úplně jiná.

**Co radí David Božímu lidu v situaci, kdy je obklopen nepřáteli?**

`Ž 37,1`

`Ž 37,5`

`Ž 37,7`

`Ž 37,8`

`Znovu uvažuj o verši Ž 37,4. Co znamená „hledat blaho v Hospodinu“ (ČEP) nebo „těšit se v Hospodinu“ (BK) v kontextu předchozích veršů?`

David různými způsoby opakuje: důvěřuj Hospodinu. Spolehni se na něj, on bude jednat. Neznepokojuj se, protože Hospodin je tvým Bohem a dělá všechno pro tvé dobro – i v této chvíli. Nemusíš se trápit, nemusíš brát věci do vlastních rukou. Tvůj Otec na nebi o tobě ví. Důvěřuj mu. Vlož celou svou důvěru do jeho rukou.

David píše o radosti v Hospodinu. Hledat blaho a těšit se v Bohu znamená bezmezně mu ve všem důvěřovat. Náš pokoj nemůže narušit vůbec nic, protože Bůh je tady a jedná. Můžeme ho chválit, dokonce se radovat, protože našeho Boha nemůže nikdo oklamat. Když se naučíme takto žít, dostaneme to, po čem touží naše srdce. Dostaneme to, co nám chce náš milující Otec dát. A stane se to v době, která je nejvhodnější pro nás i pro jeho království.

**Aplikace**

`Co všechno můžeš udělat pro to, aby se tvoje víra rozvíjela a sílila? A jak ji můžeš ty sám chránit?`