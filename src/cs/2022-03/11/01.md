---
title:  'Trpělivé čekání'
date:  03/09/2022
---

### Texty na tento týden
Ř 15,4.5; Ř 5,3–5; 1S 26; Ž 37,1–11

> <p>Základní verš</p>
> „Ovoce Božího Ducha však je láska, radost, pokoj, trpělivost, laskavost, dobrota, věrnost, tichost a sebeovládání. Proti tomu se zákon neobrací.“ (Ga 5,22.23)

Vědci provedli zajímavý experiment se čtyřletými dětmi známý jako bonbónový test („The Marshmallow Test“). Před každé dítě položili bonbón s tím, že pokud ho nesní hned, ale chvíli počká, než si dospělý něco vyřídí a vrátí se, dostane ještě jeden. Některé děti si daly bonbón do pusy hned, jiné dokázaly chvíli čekat, některé vydržely až do návratu dospělého.

Vědci sledovali tyto děti až do dospívání. Ukázalo se, že ty, co dokázaly počkat až do příchodu dospělého, byly lepšími studenty, lépe se dokázaly přizpůsobovat druhým a byly spolehlivější než ty, které počkat nedokázaly. Zdá se, že trpělivost má obrovský vliv na život člověka. Není divu, že nám Bůh radí rozvíjet tuto vlastnost, ba co víc, tato vlastnost je ovocem působení jeho Ducha.

**Osnova lekce**

V této lekci budeme mluvit o jedné z nejtěžších zkoušek v životě – o schopnosti trpělivého čekání s důvěrou v Boží vedení a lásku.

• 	Ř 15,4.5: Bůh trpělivosti a naše netrpělivost (neděle)

• 	Ř 5,6; Ga 4,4: Bůh jednající „v pravý čas“ (pondělí)

• 	1S 26,7–11: Davidovo trpělivé čekání na Boží pomoc (úterý)

• 	1Kr 19,1–9: Elijášova netrpělivost (středa)

• 	Ž 37,1–11: Davidův žalm o trpělivosti (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`