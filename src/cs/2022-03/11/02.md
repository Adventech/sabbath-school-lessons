---
title:  'Bůh trpělivosti'
date:  04/09/2022
---

> <p></p>
> 4Všecko, co je tam psáno, bylo napsáno k našemu poučení, abychom z trpělivosti a z povzbuzení, které nám dává Písmo, čerpali naději. 5Bůh trpělivosti a povzbuzení ať vám dá, abyste jedni i druzí stejně smýšleli po příkladu Krista Ježíše… (Ř 15,4.5)

> <p></p>
> Ztiš se před Hospodinem a čekej na něj. Nevzrušuj se kvůli tomu, kdo jde úspěšně svou cestou, nad tím, kdo strojí pikle. (Ž 37,7)

> <p></p>
> 3A nejen to: chlubíme se i utrpením, vždyť víme, že z utrpení roste vytrvalost, 4z vytrvalosti osvědčenost a z osvědčenosti naděje. 5A naděje neklame, neboť Boží láska je vylita do našich srdcí skrze Ducha svatého, který nám byl dán. (Ř 5,3–5)

**Osobní studium**

`Jak rozumíš úvodnímu textu (Ř 15,4.5)? K čemu nás povzbuzuje apoštol Pavel?`

Naše netrpělivost se projevuje nejvíce tehdy, když něco moc chceme nebo když jsme dostali od někoho slib, ale dosud ho nesplnil. Často se uklidníme, až když dostaneme, co jsme očekávali. V životě to však chodí tak, že na většinu věcí je třeba čekat. Z čekání jsme často podráždění a netrpěliví. V takovou chvíli je téměř nemožné prožívat mír a důvěřovat Bohu.

Když se v Ž 37 mluví o čekání, text nám radí, abychom čekali tiše a bez rozčilování (Ž 31,7). Naučit se být trpělivým není snadné a někdy je právě to podstatou naší zkoušky.

**Uvažuj o následujících verších. Co říkají o trpělivosti?**

`Ž 27,14`

`Ž 37,7`

`Ř 5,3–5?`

Během čekání máme dvě možnosti. Buď se zaměříme na to, na co čekáme, nebo na Toho, kdo má všechno ve svých rukou. Při čekání nejde ani tak o to, jak dlouho čekáme, ale jaký je náš postoj během čekání. Pokud Bohu věříme, když jsme svůj život předali do jeho rukou, a pokud jsme mu podřídili svou vůli, pak mu můžeme důvěřovat, že udělá to, co je pro nás nejlepší, a že to udělá tehdy, když to bude pro nás nejlepší. A důvěřovat mu budeme, přestože to někdy není vůbec jednoduché.

**Aplikace**

`Na co v životě už hodně dlouho čekáš? Jak přijmout to, že Bůh má svůj čas a svůj žebříček priorit? Modli se, aby ses ve všem uměl spolehnout na Boha a jeho vůli.`

---

#### Dodatečné otázky k diskuzi

`Které dvě možnosti máme při čekání?`

`Jaký vliv má na nás zaměření pozornosti na to, na co čekáme?`

`Co se změní, když se zaměříme na toho, kdo nám dal slib?`

`Proč si můžeme být jistí tím, že Bůh splní všechny své sliby?`

`Proč nám Bible radí, abychom se při čekání „ztišili“? V čem nám to pomůže?`

`Myslíš, že i Bůh potřebuje trpělivost?`

`Kdy tě naposledy Bůh nějak povzbudil? Jak to udělal?`