---
title:  'V Božím čase'
date:  05/09/2022
---

> <p></p>
> Když jsme ještě byli bezmocní, v čas, který Bůh určil, zemřel Kristus za bezbožné. (Ř 5,6)

> <p></p>
> Když se však naplnil stanovený čas, poslal Bůh svého Syna, narozeného z ženy, podrobeného zákonu… (Ga 4,4)

**Osobní studium**

`Uvažuj o úvodních textech (Ř 5,6 a Ga 4,4). Co tyto verše říkají o Božím načasování?`

`V uvedených verších apoštol Pavel říká, že Ježíš přišel za nás zemřít nejen v přesně určeném čase, ale i v té nejpříhodnější době. Bere to jako fakt, nijak nevysvětluje, proč to byl právě tento čas. Můžeme si položit otázku: Proč Ježíš čekal tisíce let, než přišel na zemi vyřešit problém hříchu? Nechápal snad vesmír už dávno předtím, že hřích je zničující? Dnes se možná ptáme, proč Ježíš odkládá svůj druhý příchod. Nebo v bolesti klademe otázku: Proč, Bože, tak dlouho neodpovídáš na mou modlitbu?`

`Zamysli se nad proroctvím o sedmdesáti týdnech z Da 9,24–27, které mluví o Mesiáši. Jak dlouhé bylo toto prorocké období? Co nás to učí o trpělivosti? Proč se musíme naučit, že Boží načasování událostí je jiné než naše představy?`

`Je mnoho důvodů, proč v duchovní oblasti opakovaně na něco čekáme. (1) Díky čekání můžeme svou pozornost přeorientovat z „věcí“ zpět na Boha. (2) Čekání nám pomůže lépe pochopit naše pohnutky a touhy. (3) Čekání posiluje trpělivost a vytrvalost. (4) Čekání otevírá dveře rozvoji mnoha duchovních ctností, jako jsou například víra, trpělivost či pokora. (5) Čekání umožňuje Bohu odhalit nám více z pozadí velkého sporu. (6) Může se stát, že neodhalíme příčiny dlouhého čekání a naučíme se žít vírou. Znáš ještě jiný důvod, proč čekání může být užitečné?`

**Aplikace**

`Z Písma víme, že Bůh jedná podle svého časového plánu. Můžeš proto důvěřovat, že i ve tvém případě Bůh udělá to, co je pro tebe dobré a ve správný čas? Zároveň si polož otázku: Nedělám něco, co možná oddaluje vyslyšení mé modlitby?`

---

#### Dodatečné otázky k diskuzi

`Co má Pavel na mysli, když píše o Bohem „stanoveném čase“?`

`Co nám o Bohu vypovídá fakt, že se vše děje „včas“?`

`Podle čeho Židé mohli poznat čas, kdy přijde Mesiáš?`

`Bude i 2. příchod Ježíše „v čas, který Bůh určil“? Proč si to myslíš?`

`Zkoušel jsi někdy „zjišťovat“ termín návratu Mesiáše?`

`Proč nám Bůh nezjevil čas Ježíšova návratu?`

`K čemu máme využít čas čekání na návrat Mesiáše?`