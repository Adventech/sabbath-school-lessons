---
title:  'Podněty k zamyšlení'
date:  26/08/2022
---

Přečtěte si 15. kapitolu „Král, který důvěřoval Bohu“ z knihy Od slávy k úpadku (PK 190–203; OSU 73–78) a 45. kapitolu „Pád Jericha“ z knihy Na úsvitu dějin (PP 487–498; NUD 232–237).

„Učme proto svá srdce i ústa velebit Boha za jeho nekonečnou lásku. Učme se důvěřovat a mít naději a těšme se ve světle, které září z golgotského kříže. Nikdy bychom neměli zapomínat, že jsme dětmi nebeského Krále, syny a dcerami Pána zástupů. Naší předností je, že můžeme klidně spočinout v Bohu.“ (MH 253; ŽNP 131)

„Chválím a vyvyšuji Pána a chci, abyste to dělali spolu se mnou. Chvalte Pána, i když upadáte do temnoty. Chvalte ho dokonce i v pokušení. Apoštol říká: Radujte se v Pánu vždycky, znovu říkám, radujte se! Vnese to snad do vašich rodin smutek a temnotu? Ne, právě naopak – sluneční paprsky. Načerpáte tak z trůnu slávy paprsky věčného světla a budete je šířit kolem sebe. Zapojte se do tohoto díla a šiřte toto světlo a život kolem sebe – nejen na své cestě životem, ale také na životní cestě těch, se kterými se setkáváte. Vaším cílem ať je učinit je lepšími, pozdvihnout je, poukázat jim na nebe a slávu a vést je k tomu, aby usilovali – víc než o cokoli pozemského – o věčné hodnoty, nesmrtelné dědictví a nepomíjitelné bohatství.“ (2T 593)

**Otázky k rozhovoru**

`1. 	Jakou roli hrají společné chvály v životě věřícího člověka? Jak byste charakterizovali chvály během vaší sobotní bohoslužby? Jak vám pomáhají zachovat si věrnost a důvěru i ve zkouškách a potížích? V čem jsou povzbuzením? Pokud ne, co můžete udělat, aby se to změnilo?`

`2. 	Co znamená chválit Pána, „i když upadáte do temnoty“, nebo „dokonce i v pokušení“? Jak nám chvály mohou pomoci zvládnout náročné situace?`

`3. 	Podělte se o zkušenosti, které máte s vlivem chval na váš život a na vaši víru. Co se můžete naučit z vašich zkušeností?`

`4. 	Vyberte si jako třída jeden oslavný žalm a přečtěte si jej. Co vás naučil o chvále? Jaký vliv mají chvály na vaši víru?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Objevil jsi během svého osobního studia něco, co v tobě probudilo touhu chválit Boha?`

`Jakou roli hrají „chvály“ ve tvém životě?`

`Pokud bys měl vybrat jeden důvod, pro který chceš chválit Boha, co by to bylo? Proč právě toto?`

`Co tě dnes v naší diskuzi nejvíc zaujalo? Proč?`