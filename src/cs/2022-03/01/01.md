---
title:  'Lidské trápení a dobrý Pastýř'
date:  25/06/2022
---

### Texty na tento týden
Ž 23; Ř 12,18–21

> <p>Základní verš</p>
> „Naživu mě udržuje, stezkou spravedlnosti mě vede pro své jméno.“ (Ž 23,3)

Sofie se zády opřela o dveře své ložnice a sklouzla po nich na zem. Slzy jí tekly po tváři a hlasitě vzlykala. „Jak to jen mohl udělat?“ Právě se dozvěděla zprávu, která jí zlomila srdce. Někdo, koho považovala za přítele, koho respektovala a komu důvěřovala, ji ošklivě pomluvil, jen aby zničil její pověst a práci. Vzala z postele Bibli, po paměti ji otevřela a četla známá slova: „Naživu mě udržuje, stezkou spravedlnosti mě vede pro své jméno. I když půjdu roklí šeré smrti, nebudu se bát ničeho zlého, vždyť se mnou jsi ty. Tvoje berla a tvá hůl mě potěšují“ (Ž 23,3.4).

„Takhle to určitě není!“ vyhrkla. Zdálo se však, že logice v textu nelze uniknout. Pastýř v žalmu vedl své ovce po cestách spravedlnosti, ale zdálo se, že právě tyto cesty procházejí údolím, ve kterém vrhá svůj stín smrt. Bylo by možné, že i bolestnou zradu ze strany přítele, toto temné údolí, by Bůh mohl použít, aby ji vedl ke spravedlnosti?

**Osnova lekce**

Hlavním textem studia na tento týden je slavný Žalm 23: „Hospodin je můj pastýř“. V jeho světle budeme přemýšlet nad tím, co pro nás náš Bůh dělá ve chvílích, které pro nás nejsou vůbec snadné.

• 	Ž 23,1.2: Hospodin je můj pastýř (neděle)

• 	Ž 23,3: Stezkou spravedlnosti mě vede pro své jméno (pondělí)

• 	Ž 23,4: I když půjdu roklí šeré smrti, nebudu se bát ničeho zlého (úterý)

• 	Ž 23,5: Prostíráš mi stůl před zraky protivníků (středa)

• 	Ž 23,6: Dobrota a milosrdenství provázet mě budou (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`