---
title: 'Pastýř – průvodce na cestě'
date: 26/06/2022
---

> <p></p>
> Hospodin je můj pastýř, nebudu mít nedostatek. (Ž 23,1)

**Osobní studium**

Děti dostaly za úkol nakreslit obraz Boha. Úplně každé nakreslilo někde na obrázku srdíčko. Když se jich zeptali proč, jednomyslně prohlásily, že Bůh je láska. Bylo to tak přirozené.

Je snadné mít dobré mínění o Bohu a jeho záměrech, když všechno jde jako po másle. Ale čím jsme starší a čím více starostí a problémů přichází do našeho života, náš pohled na Boha se postupně mění. Bůh se samozřejmě nemění (Žd 13,8; Jk 1,17), ale my ano.

V době vzniku Starého zákona bylo velmi obvyklé pastevectví. Proto Žalm 23 používá obraz pastýře k popisu toho, jak o nás Bůh pečuje. Symbol pastýře je pro Boha používán ve Starém i v Novém zákoně. Je to nádherný obraz, který se nemění. Dříve než se soustředíme na text Žalmu 23, podívejme se, jak různí pisatelé Bible chápou dílo a charakter našeho Pastýře.

**Co se o Pastýři dozvídáme z následujících veršů?**

`Iz 40,11`

`Jr 23,3.4`

`Ez 34,12`

`J 10,14–16`

`1Pt 2,25`

**Přečtěte si znovu Žalm 23. Jak se Pastýř stará o své ovce?**

`Ž 23,2`

`Ž 23,3`

`Ž 23,4`

`Ž 23,5`

`Ž 23,6`

**Aplikace**

`Co pro tebe znamená poznání, že se o tebe stará někdo takový, jak je popsáno v Žalmu 23? Jak bys mohl tento obraz použít k povzbuzení někoho, kdo vinou zápasů nebo problémů nevidí Boha zřetelně?`

---

#### Dodatečné otázky k diskuzi

`Kdy, kde a proč jsi naposledy potřeboval průvodce?`

`Může průvodce nahradit navigace? Proč?`

`Viděl jsi už pastýře starajícího se o ovečky? Jaké pocity to v tobě vyvolalo?`

`„Pastýř nese na ramenou ovečku“. Vybav si svůj život s Bohem. Co bys vyprávěl dětem (vnoučatům), kdyby se ptali, zda to tak funguje i u tebe?`

`Kdy a jak jsi naposledy vnímal působení Pastýře ve svém životě?`

`Co musí udělat hledající člověk, aby získal Pastýře jako svého průvodce?`

`Jakou roli hraje naše poslušnost?`

---

#### Další čtení: Vybrané citace od Ellen Whiteové

"Pastýř má rád své ovce a nedopřeje si oddechu, když mu některá schází. Bůh miluje mnohem více každého zbloudilého člověka. I když lidé snad odmítají Boží lásku, odcházejí od Boha a volí si jiného pána, přesto Bohu stále patří a on se je snaží k sobě znovu přitáhnout. Říká: “Tak jako pastýř pečuje o své stádo, když je uprostřed svěřených ovcí, tak budu pečovat o své ovce a vysvobodím je ze všech míst, kam byly rozptýleny v den oblaku a mrákoty.” Ezechiel 34,12.

Pastýř v podobenství jde hledat jedinou ovci, ten nejmenší počet. Podobně by Kristus přišel zemřít i za jediného ztraceného člověka.

Ovce ztracená od stáda je naprosto bezbranným tvorem. Pastýř ji musí najít, sama by cestu zpět nenašla. Člověk odcizený Bohu je jako ztracená ovce. Kdyby ho Boží láska nehledala, nikdy by nenašel cestu zpět ke svému Otci.—Perly moudrosti, 93."

"Láska pastýře k ovcím může být velmi silná, své děti však miluje mnohem víc. Ježíš je nejen naším Pastýřem, ale také “Otcem věčnosti” Izajáš 9,6. Říká: “Znám své ovce a ony znají mne, tak jako mě zná Otec a já znám Otce.” Jan 10,14.15. Je to jedinečné ujištění. Jednorozený Syn, který je u Otce a kterého Otec označil za svého společníka (viz Zacharjáš 13,7), přirovnává spojení mezi sebou a věčným Bohem ke spojení mezi sebou a svým lidem na zemi. Ježíš nás miluje. Jsme totiž darem, který přijal od Otce, jsme odměnou za jeho dílo. Miluje nás jako své děti. Nic většího, nic lepšího nám nebe nemůže nabídnout.

Ježíš myslel na všechny, kdo se na zemi nechali svést falešnými pastýři. Lidé, které chtěl shromáždit jako ovce na svých pastvinách, byli rozptýleni mezi vlky. Řekl: “Mám i jiné ovce, které nejsou z tohoto ovčince. I ty musím přivést. Uslyší můj hlas a bude jedno stádo, jeden pastýř.” Jan 10,16.—Touha věků, 308."