---
title:  'Podněty k zamyšlení'
date:  02/09/2022
---

Přečtěte si text na stranách 243 a 244 z knihy Život naplněný pokojem (MH 453.454) a 31. kapitolu „Kázání na hoře“ z knihy Touha věků (DA 298–314; TV 187–198).

„Kdybychom si přivlastnili Kristovu tichost, měli bychom mnohem méně problémů. S Kristovou pokorou bychom se dokázali povznést nad urážky, překážky a nepříjemnosti, se kterými se denně setkáváme. Přestaly by nás zmalomyslňovat. Nejpřesvědčivějším důkazem ušlechtilosti křesťana je sebeovládání. Člověk, který pod tlakem nadávek a hrubosti nedokáže zachovat klid a spoléhat se na Boha, připravuje Boha o možnost zjevit v něm svoji dokonalou povahu. Pokorné srdce je silou, která Kristovým následovníkům pomáhá vítězit a svědčí o jejich spojení s nebesy.“ (DA 301; TV 189)

**Otázky k rozhovoru**

`1. 	Jak nám pokora pomáhá povznést se nad urážky a hněv? Co je podle vás nejdůležitější charakteristikou pokory, která nám to umožňuje?`

`2. 	Jak se společnost, ve které žiješ, dívá na pokoru a tichost? Uznává je? Opovrhuje jimi? Pociťujete vy osobně nějaký tlak v této oblasti? Které postoje společnosti ti brání rozvíjet pokoru a tichost?`

`3. 	Znáte mezi současníky vzory tichosti a pokory? Pokud ano, koho? Jak se v jejich životě tyto vlastnosti projevují? Co se od nich můžeme naučit?`

`4. 	Proč si lidé často pletou tichost a pokoru se slabostí?`

`5. 	Četli jsme, že pro Davida byl Bůh útočištěm. Jak se to projevovalo v jeho životě? V čem můžeme být jako sbor a církev útočištěm pro ty, kdo ho potřebují? Jaký druh pomoci poskytuje váš sbor? Jak k tomu můžete přispět?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co nového jsi objevil během svého osobního studia Bible a lekce sš v týdnu?`

`Podle EGW bychom měli mnohem méně problémů, kdybychom si osvojili Kristovu tichost. Co si o tom myslíš?`

`Jakou roli hraje v životě křesťana sebeovládání? Proč?`

`Zaznělo tu dnes něco, co tě povzbudilo? Co to bylo?`