---
title:  'Přicházející zkoušky'
date:  02/07/2022
---

### Texty na tento týden
1Pt 4,12–19; 5,8–11; Ř 1,21–32; Jr 9,6–15; 2K 12,7–10

> <p>Základní verš</p>
> „Moji milovaní, nebuďte zmateni výhní zkoušky, která na vás přišla, jako by se s vámi dělo něco neobvyklého, ale radujte se, když máte podíl na Kristově utrpení, abyste se ještě více radovali, až se zjeví jeho sláva.“ (1Pt 4,12.13)

V chemických laboratořích nebo třeba při výrobě šperků se často používají žáruvzdorné nádoby, ve kterých jsou různé materiály zahřívány na vysokou teplotu. Když se nádoba zahřeje, materiály v ní tají, prskají nebo třeba jasně hoří. Všechno závisí na jejich složení. Právě složení zahřívané směsi rozhoduje o tom, jak bude daný materiál reagovat. Někdy se takový postup označuje jako zkouška ohněm.

V přeneseném významu můžeme hovořit o „zkoušce ohněm“ i v duchovním smyslu. Jedná se o reakci člověka na okolnosti, které vstupují do jeho života.

Tento týden budeme zkoumat, proč se můžeme ocitnout pod tlakem a zažívat zkoušky. Zkoušky totiž mohou být i příležitostí ke změně, rozvoji a růstu. To nám pomůže uvědomit si, jak se Bůh projevuje v našich životech. Ve chvílích, kdy budeme vystaveni zkoušce, pak budeme mít lepší představu jak reagovat.

**Osnova lekce**

Ve druhé lekci se zaměříme na to, proč v některých chvílích do našich životů mohou přicházet problémy. Jistě existují situace, kdy odpověď nenajdeme, ale v řadě případů lze pojmenovat specifické důvody.

• 	1Pt 4,12–19 – Problémy jako součást křesťanského života (neděle)

**Možné důvody**:

• 	1Pt 5,8–11: Satanova aktivita (pondělí)

• 	Ř 1,21–32: Důsledky hříchu (úterý)

• 	Jr 9,6: Zkoušky vedoucí k „očištění“ (středa)

• 	1K 12,6–10: Zkoušky vedoucí ke „zralosti“ (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`