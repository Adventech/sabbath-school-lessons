---
title: 'Zkoušky vedoucí k očištění'
date: 06/07/2022
---

> <p></p>
> Proto praví Hospodin zástupů toto: „Hle, budu je tříbit a budu zkoumat, jak bych měl naložit s dcerou svého lidu.“ (Jr 9,6)

**Osobní studium**

„Pokud vám Duch svatý připomene Boží slovo, které vás zraňuje, můžete si být jisti, že je ve vás něco, co je třeba odstranit.“ (CHAMBERS, Oswald, My Utmost for His Highest. Uhrichsville, OH: Barbour & Company, Inc., 1963, s. 271)

`Jak rozumíš výše uvedenému citátu a verši Jr 9,6? Jaké jsou tvé zkušenosti s bolestí spojenou s procesem očištění?`

`Přečtěte si text Jr 9,6–15. Bůh říká, že bude „tříbit a zkoumat“ (ČEP) Judsko a Jeruzalém. ČSP překládá „já je přečistím a vyzkouším“ (Jr 9,6). Jaké důvody Bůh uvádí (Jr 9,12.13)? Jak to mělo probíhat (Jr 9,14.15)?`

Boží zušlechťování a zkoušení může zahrnovat i drastická opatření. Existují tři důvody, proč se „tříbení a zkoumání“ může zdát jako zkouška ohněm. (1) Pociťujeme bolest. Když Bůh dovolí okolnostem, aby nás upozornily na náš hřích, může to bolet. O něco dříve Jeremjáš zoufale píše: „Měch supí, z ohně vytéká olovo, tavič nadarmo přetavuje, zlí se neodloučí“ (Jr 6,29). Proto jsou někdy potřebná až drastická opatření, kterými Bůh touží upoutat naši pozornost. (2) Prožíváme úzkost. Když si hřích jasně uvědomíme, můžeme pociťovat smutek nad hříchem. (3) Zažíváme frustraci. Když se snažíme žít jinak, často nás může dohánět vlastní neschopnost. Může být nepříjemné a obtížné neustále se vědomě zbavovat toho, co bylo dlouho naší součástí.

**Aplikace**

`Zamysli se nad hříchy, se kterými zápasíš. Pokud by tě Bůh chtěl dnes vyzkoušet, jak by to mohl udělat? Co bys mohl udělat pro to, abys v tomto boji zvítězil dříve, než by Bůh musel přistoupit k bolestivým krokům jako v případě Izraele?`

---

#### Dodatečné otázky k diskuzi

`V Bibli je oheň – žár – symbolem očišťujícího procesu. Co o tom víš?`

`Proč tentýž oheň něco stráví, zatímco jiné se po něm stává ještě kvalitnější?`

`Jak nám Bůh pomáhá se zbavit toho, co je v nás „nečisté“?`

`Kdy jsi naposledy prožil zušlechťující a čistící „žár“? V čem spočíval?`

`Co citíš, když tě Bůh vystaví „žáru zkoušek“ a jak se tvé pocity mění, když Stvořitel očistný proces ukončí?`

`Proč Bůh na každého z nás sesílá jiný druh „očistného žáru“?`

`Jak můžeme vědět, že se Bohu jeho žár nevykne z rukou?`

---

#### Další čtení: Vybrané citace od Ellen Whiteové

Zkoušky a překážky jsou metody, které Pán zvolil, aby je naučil kázni, a které stanovil jako podmínky úspěchu.

Skutečnost, že jsme podrobováni zkouškám, ukazuje, že Pán Ježíš v nás vidí něco vzácného, co chce rozvinout. Kdyby v nás neviděl nic, čím by mohl oslavit své jméno, neztrácel by čas, aby nás tříbil. Nehází do své pece bezcenné kameny. Zušlechťuje jen hodnotnou rudu. Kovář dává železo a ocel do ohně, aby poznal, o jaký druh kovu jde. Pán dopouští, aby se jeho vyvolení dostali do pece utrpení, aby se projevilo, jakou mají povahu a zda jsou způsobilí pro Boží dílo.—Život naplněný pokojem, 254.