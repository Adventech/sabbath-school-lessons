---
title:  'Podněty k zamyšlení'
date:  12/08/2022
---

Přečtěte si 35. kapitolu „Škola budoucnosti“ z knihy Výchova (Ed 301–309; Vých 176–180) a v knize Život naplněný pokojem text na stranách 253–254 (MH 470.471).

„Do života každého člověka přicházejí období silného zklamání a strachu – období, kdy je těžké uvěřit v Boží milosrdenství a kdy problémy tíží natolik, že si člověk přeje zemřít. V takových chvílích se mnozí odvracejí od Boha a stávají se otroky pochybností a nevíry. Kdybychom v těchto okamžicích pochopili záměry Boží prozřetelnosti, očima víry bychom uviděli anděly, kteří se snaží ochránit nás před námi samotnými a postavit nás na pevný základ. Tehdy by se v nás zrodila nová víra a nový život.“ (PK 162; OSU 62)

**Otázky k rozhovoru**

`1. 	Ellen Whiteová říká, že „do života každého člověka přicházejí období silného zklamání a strachu“. Jak si ve vašem sboru všímáte druhých, když prožívají taková období? Jak se můžeme pro druhé stát zprostředkovateli naděje?`

`2. 	Uvažujte společně o aplikaci v části na úterý. Jakou změnu přineslo do vašeho života, když jste si vědomě připomínali Boží blízkost?`

`3. 	Přečtěte si v knize Jób kapitoly 38–41. Jak tyto texty představují Boha? Co vám v životě dává naději a povzbudí vás?`

`4. 	Naděje, která nás mění, přichází z nebe. To znamená, že se můžeme modlit i za to, abychom byli jeden pro druhého povzbuzením. Modlete se za ty, kteří ztrácejí naději, aby jim ji Bůh obnovil. Co můžete udělat pro ty, kdo prožívají těžké zkoušky a jejich naděje ochabuje?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co ti v tomto týdnu během tvého osobního studia udělalo radost?`

`Přál sis už někdy zemřít, protože jsi měl obavy, že nedokážeš snášet to, co jsi prožíval? Co ti v této krizi pomohlo?`

`Pomáhá ti něco udržovat naději i ve zdánlivě beznadějných situacích? Co?`

`Překvapilo tě dnes něco během naší diskuze? Co a proč?`