---
title:  'Trpící Bůh'
date:  22/09/2022
---

> <p></p>
> Všude tam posilovali učedníky a povzbuzovali je, aby vytrvali ve víře; říkali jim: „Musíme projít mnohým utrpením, než vejdeme do Božího království.“ (Sk 14,22)

> <p></p>
> Neboť vám je z milosti dáno netoliko v Krista věřit, ale pro něho i trpět. (Fp 1,29)

> <p></p>
> A všichni, kdo chtějí zbožně žít v Kristu Ježíši, zakusí pronásledování. (2Tm 3,12)

**Osobní studium**

`Lidé říkají: Dokud jsme tady na tomto světě, budeme trpět. Takový je úděl padlého stvoření. Bible nám nic jiného neslibuje. Co však opravdu říká Písmo?`

`Uvažuj o úvodních textech. Co říkají o utrpení?`

Sk 14,22

Fp 1,29

2Tm 3,12

I když procházíme utrpením a bolestí, měli bychom si uvědomit následující skutečnosti:

1.	Ježíš Kristus trpěl více než kdokoli z nás. Na kříži „nesl naše nemoci, naše bolesti na sebe vzal“ (Iz 53,4). Utrpení, kterým procházíme my jako jednotlivci, nesl Ježíš za nás všechny. „Toho, který nepoznal hřích, kvůli nám ztotožnil s hříchem…“ (2K 5,21). Ježíš trpěl tak, jak si to my, hříšné bytosti, ani neumíme představit.

2.	Bůh trpí v naší bolesti s námi. „Každým jejich soužením byl sužován…“ (Iz 63,9). Bůh slovy proroka Zacharjáše řekl: „Kdo se vás dotkne, dotkne se zřítelnice mého oka“ (Za 2,12).

3.	Když trpíme, pamatujme na to, co nám dalo Ježíšovo utrpení. Díky Ježíšově oběti jsme dostali nádherná zaslíbení naplněná nadějí a povzbuzením.

**Jaká zaslíbení nacházíš v následujících textech?**

`J 10,28`

`Ř 6,23`

`Tt 1,2`

`1J 2,25`

Na světě budeme prožívat bolest a utrpení. Máme však zaslíbení a naději. Díky Ježíši, díky tomu, že nesl trest za náš hřích, díky zaslíbením evangelia se vírou v Krista můžeme stát dokonalými už teď. Máme zaslíbení věčného života. Díky tomu, co pro nás Ježíš udělal, jeho dokonalému životu a oběti, můžeme mít jistotu, že náš život naplněný bolestí, zklamáním a ztrátami není nic víc než okamžik. Záblesk, který trvá jen krátkou chvíli a potom pomine. Toto zaslíbení máme jen díky Ježíšovu utrpení, které nesl, aby jednoho dne, který brzy přijde, uviděl „z práce své užitek, jímž nasycen bude“ (Iz 53,11; BK).

**Aplikace**

`Na naplnění jakých zaslíbení se těšíš nejvíc? Proč?`

---

#### Dodatečné otázky k diskuzi

`Souhlasíš s tím, že Ježíš trpěl více než my? Proč?`

`Proč nás Bible upozorňuje na možnost, že budeme trpět pro Ježíše?`

`Zažil Ježíš nějaké utrpení, které my zažít nemůžeme? Co to bylo?`

`Pokud máš děti: Jak ses cítil, když některé z nich trpělo?`

`Co cítí Bůh, když trpíme?`

`Kolik „dětí“ má Bůh? Jak velké je tedy jeho utrpení?`

`Na co můžeme myslet díky tomu, co pro nás vytrpěl Ježíš?`

`Věříš, že ti Ježíš zajistil spasení? Je to vidět ve tvé životě? Jak se projevuje tvá radost z toho, že máš jistotu záchrany?`