---
title:  'Podněty k zamyšlení'
date:  23/09/2022
---

Přečtěte si 74. kapitolu „V Getsemanské zahradě“ (DA 685–697; TV 437–444) a 78. kapitolu „Ukřižování“ (DA 741–757; TV 476–486) z knihy Touha věků.

„Těmito slovy se Spasitel modlil třikrát. Třikrát se jeho lidská přirozenost zděsila poslední vrcholné oběti. Najednou se mu před očima promítají dějiny lidstva. Vidí, že pokud budou přestupníci Božího zákona ponecháni sami sobě, zahynou. Vyvstávají před ním bída a nářky hynoucího světa. Uvědomuje si, k jakému konci lidstvo neodvratně spěje, a je rozhodnut. Zachrání člověka za každou cenu. Přijímá svůj krvavý křest, aby umožnil milionům hynoucích lidí získat věčný život. Opustil nebesa, kde vládne čistota, štěstí a sláva, aby zachránil jednu ztracenou ovci – jeden svět, který upadl do hříchu. Své poslání splní. Stane se smírčí obětí za lidstvo, které se rozhodlo pro hřích. V jeho modlitbě je vyjádřena naprostná odevzdanost: ‚Není-li možné, aby mne ten kalich minul, a musím-li jej pít, staň se tvá vůle.‘ (Mt 26,42)“ (TV 441; DA 690.691)

**Otázky k rozhovoru**

`1. 	Jak nám vědomí toho, že sám Bůh v osobě Ježíše Krista trpěl víc než kdokoliv z nás, pomáhá v našem trápení? Jaký význam by pro nás mělo mít to, že Ježíš za nás trpěl? V čem vám to může být útěchou? Při uvažování o tomto tématu vezměte v úvahu i následující citát: „Každým utrpením, které je důsledkem hříchu, trpěl i bezhříšný Boží Syn.“ (3SM 129)`

`2. 	Jaké zkoušky a těžkosti prožíval Ježíš? V čem se podobají těm našim? Čím se odlišují? Co se můžeme naučit z toho, jak je Ježíš snášel? Jak nám to může pomoci v našich zkouškách?`

`3. 	Na která vaše oblíbená biblická zaslíbení spoléháte v bolesti a utrpení? Napište si je a proste o jejich naplnění.`

`4. 	Pokuste se shrnout naše společné studium v tomto čtvrtletí do několika stručných bodů. Na které otázky jste obdrželi odpověď? Které problémy zůstaly nezodpovězeny? Jak si můžeme být navzájem pomocí a povzbuzením, když přicházejí okolnosti, které v nás vyvolávají nejistotu a pochybnosti?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Zjistil jsi během svého osobního studia něco nového o Ježíšově utrpení?`

`Ježíš prosí, aby, je-li to možné, nemusel zemřít. O čem to vypovídá?`

`Proč se Ježíš rozhodl dotáhnout „roli Beránka“ až do vítězného konce?`

`Dozvěděl ses díky této diskuze něco, o čem jsi doposud nepřemýšlel? Co?`

`Pomohlo ti téma tohoto čtvrtletí v zápasech, které prožíváš pro svou víru? Jak?`