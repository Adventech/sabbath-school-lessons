---
title:  'Ukřižovaný Bůh'
date:  21/09/2022
---

> <p></p>
> V poledne nastala tma po celé zemi až do tří hodin. (Mt 27,45)

> <p></p>
> 51A hle, chrámová opona se roztrhla vpůli odshora až dolů, země se zatřásla, skály pukaly, 52hroby se otevřely a mnohá těla zesnulých svatých byla vzkříšena. (Mt 27,51.52)

> <p></p>
> Tu se chrámová opona roztrhla vpůli odshora až dolů. (Mk 15,38)

**Osobní studium**

Smrt ukřižováním byla snad nejhorším trestem, k jakému mohli Římané někoho odsoudit. Byla to strašná smrt. Každý, kdo byl odsouzen zemřít na kříži, to věděl. O co víc Boží Syn! Je třeba si uvědomit, že Ježíš nebyl žádný superman. Jeho tělo bylo stejně křehké jako naše. Bolest, kterou cítil, když ho bili, bičovali, když mu zatloukali hřeby do rukou a nohou a když se mu pod váhou těla trhaly rány, byla nesnesitelná. Ukřižování bylo vyhrazeno pro největší zločince. Jaká nespravedlnost, že Ježíš, zcela nevinný, musel snášet takový úděl!

Jak však víme, Ježíš netrpěl jen tělesně. Na kříži šlo o víc než jen o kruté zabití nevinného muže.

**Ježíšovu smrt doprovázelo několik důležitých okolností, které svědčily o tom, že šlo o mnohem víc, než si tehdy většina lidí uvědomovala. O jaké události šlo? Jaký význam má každá z nich?**

`Mt 27,45`

`Mt 27,51.52`

`Mk 15,38`

Ježíšova smrt nebyla jen nespravedlivou popravou nevinného člověka. Podle Bible byl na Ježíše vylit Boží hněv za hříchy celého lidstva.

To náš hřích nesl Ježíš na kříži. Ježíš nenesl následky nespravedlivého hněvu namířeného proti hříšnému lidstvu. Ježíš nesl spravedlivé rozhořčení spravedlivého Boha vůči hříchům celého světa. Ježíš snášel něco hlubšího, temnějšího a bolestivějšího, než může prožít nebo poznat jakýkoli člověk na zemi.

**Aplikace**

`Každý z nás prochází zkouškami a trápením. Jakou nadějí a útěchou ti může být Ježíšovo utrpení na kříži za tvé hříchy?`

---

#### Dodatečné otázky k diskuzi

`Říká se, že smrt ukřižováním byla tím nejhorším, co tehdy mohlo člověka potkat. Co je na tom pravdy?`

`Myslíš, že Ježíš – Bůh cítil bolest stejně jako my? Proč?`

`Jaký další zápas musel na kříži Ježíš ještě vybojovat? K čemu ho nabádali svým pokřikováním jeho nepřátelé?`

`Ježíš mohl sestoupit z kříže a odejít do nebe. Proč to neudělal?`

`Jedním znakem božství je nesmrtelnost. Jak rozumíš tomu, že Ježíš – Bůh zemřel? Máš pro to nějaké logické vysvětlení?`