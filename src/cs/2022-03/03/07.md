---
title: 'Podněty k zamyšlení'
date: 15/07/2022
---

Přečtěte si 25. kapitolu „Odchod z Egypta“ a 26. kapitolu „Putování pouští“ z knihy Na úsvitu dějin (PP 281–302; NUD 132–141) a 12. kapitolu „Zápas v poušti“ z knihy Touha věků (DA 114–123; TV 68–75).

„Hospodin odpradávna vedl svůj lid do Refídimu a může se rozhodnout vést tam i nás, aby vyzkoušel naši věrnost. Ne vždy nás přivede na příjemná místa. Pokud by tomu tak bylo, ve vlastní soběstačnosti bychom zapomněli, že nám pomáhá. Touží se nám zjevit a odhalit nám bohaté zdroje, které máme k dispozici. Dovoluje, aby na nás dopadly zkoušky a zklamání, abychom si uvědomili svoji bezmocnost a naučili se ho volat o pomoc. Může způsobit, že z tvrdé skály vytrysknou chladivé proudy vody. Dokud nebudeme stát tváří v tvář Bohu a dokud si neuvědomíme, jak nás vnímá Bůh, nikdy nepochopíme, kolik břemen za nás nesl a co všechno by byl ochoten vzít na sebe, kdybychom mu to s dětskou důvěrou odevzdali.“ (RH, 7. dubna 1903)

**Otázky k rozhovoru**

`1. 	O pokušení často mluvíme jako o osobní věci, kterou samozřejmě také je. Existují však i nějaká společná pokušení, před kterými bychom se měli mít na pozoru jako sbor nebo jako církev? Pokud ano, jaká?`

`2. 	Zeptejte se těch, kteří jsou ochotni mluvit o některém z „nepříjemných míst“, kam se dostali. Proč bylo nepříjemné? Pokud by se vrátil čas a prožívali by stejné zkoušky znovu, bylo by něco jinak?`

`3. 	Všichni rozumíme tomu, že Bůh dovoluje, aby nás očistily a zušlechtily prožité zkoušky. Jak ale rozumíme situaci, kdy se zdá, že zkoušky nemají žádný význam – například někdo zemře při automobilové nehodě.`

`4. 	Jako třída si najděte čas na společnou modlitbu jeden za druhého, aby vám Bůh dával sílu zůstat ve zkouškách věrný.`

`5. 	Víte o někom, kdo čelil zkouškám a ztratil směr? Pokud ano, co konkrétně byste mohli udělat, abyste takovému člověku pomohli?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Zaskočilo tě v tomto týdnu něco během tvého osobního studia? Co a proč?`

`Už sis někdy připadal stejně bezmocně jako Židé u Rákosového moře? Jak to nakonec dopadlo?`

`Máš nějaké nevyřešené otázky ohledně zkoušek, kterými jsi už prošel, a stále nevíš, proč tě potkaly? Co s nimi budeš dělat?`

`Pomohla ti naše diskuze v něčem, co ti v týdnu nebylo jasné? Poděl se o to.`

---

#### Další čtení: Vybrané citace od Ellen Whiteové

Touha věků, "Zápas v poušti," 68-75.