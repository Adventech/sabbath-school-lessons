---
title:  'Podněty k zamyšlení'
date:  19/08/2022
---

Přečtěte si 49. kapitolu „Ester“ z knihy Od slávy k úpadku (PK 598–606; OSU 225–228).

„Neřekl snad Bůh, že dá svého Ducha svatého těm, kdo ho o něj budou prosit? A není tento Duch naším opravdovým Průvodcem? Zdá se, že někteří lidé mají strach vzít Boha za slovo, jako by šlo o projev troufalosti. Prosí Hospodina, aby nás učil, ale bojí se věřit jeho zaslíbením a tomu, co nás o sobě naučil. Přicházíme-li k našemu nebeskému Otci v pokoře, s otevřenou myslí a s touhou poznávat, nemáme důvod pochybovat, že svá zaslíbení splní. Ani na chvíli nesmíme zapochybovat a tím ho potupit. Toužíme-li znát jeho vůli, naším úkolem je věřit, že nás povede a požehná nám v jednání podle jeho vůle. Možná si nedůvěřujeme a bojíme se, že si nesprávně vyložíme jeho učení. Modleme se tedy i o to a upřímně důvěřujme, že Duch svatý nás povede, abychom správně pochopili jeho plány i působení jeho prozřetelnosti.“ (6MR 225)

**Otázky k rozhovoru**

`1. 	Uvažujte o skutečnostech, které vírou přijímáme navzdory tomu, že je nevidíme. Jak nám to může pomoci pochopit, co znamená „vidět Neviditelného“?`

`2. 	Uvažujte o posledním odstavci v části na středu. Kdy se dostáváte do podobné situace? Jak se můžeme naučit důvěřovat Bohu, že jeho způsob řešení je nejlepší – dokonce i tehdy, když jeho řešení nejsou podle našich představ?`

`3. 	„Víra se stává silnější, zápasí-li s pochybnostmi a nepřátelskými vlivy. Zkušenost získaná v takových zkouškách je cennější než ty nejdražší šperky.“ (3T 555) Jak mohou pochybnosti posílit naši víru? Jakou s tím máte zkušenost?`

`4. 	Většina z nás zná lidi, kteří se ocitli ve složitých situacích, jež z našeho pohledu skončily velmi špatně. Stalo se to, co jsme nechtěli a co jsme považovali za nejhorší – navzdory modlitbám a našemu úsilí. Jak tomu rozumíte v kontextu tématu, které studujeme?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Objevil jsi v týdnu v Bibli nebo v této lekci něco zajímavého? Co to bylo?`

`Proč se někdy bojíme vzít Boží zaslíbení v Bibli vážně?`

`Co ti pomáhá „vidět Neviditelného“?`

`Kterou myšlenku z dnešní diskuzi považuješ za nejdůležitější? Proč?`