---
title:  'Proroctví v žalmech (1)'
date:  17/05/2025
---

### Texty na tento týden
Žd 9,11–15; Ž 122; Ž 15; Ž 24; Ex 33,18–23; Ž 5; Ž 51,9–17

> <p>Základní verš</p>
> „A viděl jsem, hle, Beránek stál na hoře Sión a s ním sto čtyřicet čtyři tisíce těch, kdo mají na čele napsáno jméno jeho i jméno jeho Otce.“ (Zj 14,1)

Při studiu Písma jsme mohli objevit, že příběhy Starého zákona nám pomáhají pochopit symboly použité v knize Zjevení. Dělali bychom však chybu, kdybychom se soustředili jen na samotné příběhy.

Jedním z mimořádně bohatých zdrojů informací je Kniha žalmů, sbírka posvátné poezie, která zkoumá mnohé lidské zkušenosti a možné interakce s Bohem – od sklíčenosti z hříchu a utrpení až po nespoutanou radost z Hospodinovy přítomnosti a z jeho opakovaných zaslíbení odpuštění a záchrany.

Pozorné čtení žalmů přináší detaily, díky nimž kniha Zjevení ožívá. Je tomu tak i ve Zj 14, které popisuje závěrečné dílo církve na zemi. Boží lid času konce dostal stejnou roli jako Izrael ve starověku: máme být světlem národům, posledním milosrdným voláním pro všechny lidi, aby uctívali a poslouchali svého Stvořitele.

Některé podrobnosti uvedené v žalmech nám mohou poskytnout nové uvědomění si naší role v posledních chvílích dějin země.

**Osnova lekce**

Kniha Zjevení je naplněna obrazy ze svatyně a odkazy na ni (chrám, svícen, oltář, schrána (truhla) smlouvy atd.). V této lekci se podíváme na to, jak nám mohou některé starozákonní žalmy pomoci lépe porozumět této symbolice.

- Žd 9,11–15: Novozákonní obraz Ježíše jako nebeského Velekněze (neděle)
- Ž 15; Zj 14,1: Obraz Božího lidu shromážděného díky Beránkovi u jeho svatyně (pondělí)
- Ex 34,5–7; Ž 119,55; Zj 14,1: Obraz chrámu a Božího lidu nesoucího Boží jméno (úterý)
- Ž 5; Zj 14: Obraz věrných klanících se v chrámu Bohu (středa)
- Ž 51,9–17; Zj 14: Obraz Božího lidu hlásajícího evangelium světu (čtvrtek)