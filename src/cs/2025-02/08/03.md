---
title:  'Na hoře Sión'
date:  19/05/2025
---

> <p></p>
> 1Davidův. Hospodine, kdo smí pobývat v tvém stanu, kdo smí bydlet na tvé svaté hoře? 2Ten, kdo žije bezúhonně, ten, kdo jedná spravedlivě, ten, kdo ze srdce zastává pravdu, 3nemá pomlouvačný jazyk, druhému nedělá nic zlého, na svého druha nekydá hanu, 4pohrdá tím, kdo je hoden zavržení, váží si těch, kdo se bojí Hospodina, nemění, co odpřisáhl, byť i ke své škodě, 5nepůjčuje na lichvářský úrok, nedá se podplatit proti nevinnému. Ten, kdo takto jedná, nikdy se nezhroutí. (Ž 15)

> <p></p>
> A viděl jsem, hle, Beránek stál na hoře Sión a s ním sto čtyřicet čtyři tisíce těch, kdo mají na čele napsáno jméno jeho i jméno jeho Otce. (Zj 14,1)

**Osobní studium**

Ve Zj 14 vidíme Boží lid, který stojí na hoře Sión. Původní Sión se nacházel západně od dnešního Jeruzaléma a byl považován za sídlo Božího trůnu a jeho přítomnosti uprostřed tohoto lidu. Časem byla s horou Sión ztotožněna i „chrámová hora“, která se původně nacházela na hoře Mórija.

Z tohoto popisu je tedy zřejmé, že Boží věrní na konci času jsou představeni právě jazykem svatyně. Podobné je to ve většině klíčových scén knihy Zjevení. Díky Beránkovi je Boží lid na jeho svaté hoře!

`Přečti si Ž 15 a 24. Jakou důležitou otázku zde David klade? Porovnej jeho odpověď v těchto žalmech s popisem lidí stojících na Siónu ve Zj 14,1–5. Jaké paralely se zde objevují? Jak se člověk může připojit k této skupině lidí? Jaký význam má skutečnost, že na svých čelech mají napsané jméno Beránka i jméno jeho Otce (Zj 14,1)?`

Davidův popis požadavků kladených na ty, kteří by mohli přebývat v Boží přítomnosti, je pro každého hříšníka prakticky nedosažitelný. Kdo z nás může upřímně říci, že žije bezúhonně a jedná spravedlivě? Kdo z nás ze srdce zastává pravdu (Ž 15,2)? O kaž­dém z nás, kdo by se snažil tvrdit, že nikdy nezhřešil, Bible velmi jasně říká, že v sobě nemá žádnou pravdu (1J 1,8).

Nemůžeme dospět k jinému závěru, než že je to právě Beránek, kdo nám umožňuje stát na Siónu. Beránek není v tomto Davidově žalmu zmíněn, ale je to úplně první postava, kterou Jan vidí stát na hoře Sión (Zj 14,1). Je to téměř, jako by Zj 14 odpovědělo na Davidovu otázku. Nyní, když Beránek Boží stojí na hoře Sión, tedy ve svatyni, můžeme tam být přítomni i my – a to jen díky jeho dokonalé spravedlnosti, kterou přijímáme vírou. Nemusíme mít strach. „Protože Ježíš obětoval svou krev, smíme se, bratří, odvážit vejít do svatyně cestou novou a živou, kterou nám otevřel zrušením opony – to jest obětováním svého těla“ ( 10,19.20). Jakou naději bychom měli bez jeho krve? Vůbec žádnou!

**Aplikace**

`Jsme-li spaseni vírou, a ne zákonem, jaký význam má potom Boží zákon? (Viz 1J 5,3.)`