---
title:  'Podněty k zamyšlení'
date:  23/05/2025
---

„V žalmech Davidových se obráží celá škála zážitků, od hloubek přiznané viny a sebezatracení po nejvznešenější vyznání víry a nejvroucnější obcování s Bohem. Ze záznamu o Davidově životě vysvítá, že hřích přináší toliko hanbu a žal, že však láska a milosrdenství Boží sahá až do největších hlubin a že víra pozdvihuje kající duši, aby mohla být přijata mezi dítky Boží. Ze všech ujištění, jež obsahuje slovo Boží, je záznam o Davidově životě jedním z nejpůsobivějších svědectví o věrnosti, spravedlnosti a milosrdenství Božím. [...] ‚Přisáhl jsem Davidovi služebníku svému... budeť s ním stále ruka má, ano i ramenem svým posilovati ho budu... Pravda má a milosrdenství mé s ním bude a ve jménu mém vyvýšen bude roh jeho. A vložím na moře ruku jeho, a na řeky pravici jeho. On volaje ke mně, dí: Ty jsi otec můj, Bůh silný můj a skála spasení mého. Já také za prvorozeného vystavím jej, a za vyššího králů zemských. Na věky zachovám jemu milosrdenství své, a smlouva má s ním stálá bude.‘ (Ž 89,4.22.25–29)“ (PP 754.755; PP 569)

**Otázky k rozhovoru**

`1. Lidstvo žalostně selhalo při dodržování smlouvy, kterou s námi uzavřel Bůh. David byl „muž podle Božího srdce“. I přes některé jeho fatální chyby ho Bůh použil k tomu, aby nám oznámil podstatu našeho spasení. V jakém smyslu je David předobrazem Ježíše, který v náš prospěch dokonale dodržoval Boží zákon? A proč je to, co Ježíš učinil v náš prospěch, naší jedinou nadějí?`

`2. Které pasáže v žalmech považujete za místa odrážející zkušenosti, kterými jste sami prošli? Proč je toto poznání pro vás důležité?`

`3. Proč se žalmy tak často zmiňují o chrámu? Co se můžeme naučit z Davidovy lásky ke svatyni? Jak nám to může pomoci vážit si toho, co máme v Ježíši, jako našem nebeském Veleknězi, který „je na pravici Boží a přimlouvá se za nás“ (Ř 8,34)? Proč i my jako vykoupení lidé potřebujeme Krista, aby se za nás přimlouval v nebi?`

`4. V souvislosti s výše uvedeným citátem z knihy Ellen G. Whiteové uvažujte o vaší vlastní zkušenost s tím, že „víra pozdvihuje kající duši, aby mohla být přijata mezi dítky Boží“ po „hanbě a žalu“ způsobených hříchem?`

---

#### Dodatečné otázky k diskuzi

`Prožil jsi u této lekce nějaké „zastavení“? K čemu tě to motivovalo?`

`Máš rád žalmy? Proč?`

`V čem vidíš největší přínos žalmů při naší snaze porozumět „proroctvím“?`

`Co tě dnes oslovilo v naší diskuzi? Proč právě toto?`