---
title:  'Odsouzení nevěstky'
date:  17/04/2025
---

> <p></p>
> 1Potom jsem slyšel mocný hlas jakoby obrovského zástupu na nebi: „Haleluja! Spasení, sláva i moc patří Bohu našemu, 2protože pravé a spravedlivé jsou jeho soudy! Vždyť odsoudil tu velikou nevěstku, která přivedla zemi do záhuby svým smilstvím, spravedlivě ji potrestal za krev svých služebníků, která lpí na jejích rukou.“ [...] 6A slyšel jsem zpěv jakoby ohromného zástupu, jako hukot množství vod a jako dunění hromu: „Haleluja, ujal se vlády Pán Bůh náš všemohoucí. 7Radujme se a jásejme a vzdejme mu chválu; přišel den svatby Beránkovy, jeho choť se připravila 8a byl jí dán zářivě čistý kment, aby se jím oděla.“ Tím kmentem jsou spravedlivé skutky svatých. (Zj 19,1.2.6–8)

**Osobní studium**

`Prostuduj si text Zj 19,1–9. V textu zaznívá oslava dvou různých, velmi protichůdných událostí: odsouzení nevěstky a svatba Beránka s jeho nevěstou. V čem jsou obě události ukázkami Božího spravedlivého a milujícího charakteru?`

Nevěra přichází s velmi bolestivou cenovkou. Následky postihnou život dětí i ostatních lidí. Dokonce i ten nejtrpělivější podváděný partner může nakonec dospět do bodu, kdy si uvědomí, že už není cesty zpět a manželství se nedá zachránit. Když náš svět dosáhne stavu, ve kterém se srdce lidí zatvrdí natolik, že už nikdo další nebude ochoten činit pokání, nemá smysl pokračovat v dějinách hříchu a dovolit, aby hrozné utrpení pokračovalo. Ano, věčné zatracení lidí, které jsme znali, bude bolestnou zkušeností. Ale všichni, kdo na světě trpěli pod vládou hříchu, budou slavit, že je konec a že přichází obnova světa do stavu, do jakého jej Bůh původně stvořil. Už nikdy nedojde k odvrácení se od Boha. Celý vesmír se totiž na velmi bolestné zkušenosti naučil, že Bůh měl od začátku pravdu, když mluvil o ničivých následcích, které přicházejí jako důsledek oddělení se od něho.

`Přečti si text Zj 21,1–4. Co v těchto verších představuje obraz svatby? Proč je tento obraz plný naděje a zaslíbení? Z čeho vyplývá ujištění o naději představené v těchto verších?`

„Manželství, svazek na celý život, je symbolem svazku mezi Kristem a jeho církví. Tak, jak se Kristus chová k církvi, mají se k sobě chovat i manželé.“ (7T 46)

Kristus trpěl nepředstavitelnou bolestí, když ho lidstvo odmítlo a city, které mají směřovat jen k Bohu, věnovalo různým modlám. Přesto se Bůh za nás vydal, zaplatil za naše nevěry a cizoložství, abychom, budeme-li činit pokání a odvrátíme se od nich, měli zaslíbení věčného života.

**Aplikace**

`Přečti si text 1Pt 1,18.19. Jakou jistotu můžeme prožívat na základě těchto veršů v souvislosti s koncem zobrazeným ve Zj 21,1–4?`