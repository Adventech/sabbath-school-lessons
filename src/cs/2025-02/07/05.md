---
title:  'Bůh uprostřed svého lidu'
date:  14/05/2025
---

> <p></p>
> 12Město mělo mohutné a vysoké hradby, dvanáct bran střežených dvanácti anděly a na branách napsaná jména dvanácti pokolení synů Izraele. 13Tři brány byly na východ, tři brány na sever, tři brány na jih a tři brány na západ. (Zj 21,12.13)

**Osobní studium**

Izraelci putovali po poušti vedeni Boží přítomností nacházející se v oblaku ve dne a v ohnivém sloupu v noci. Vždy, když se oblak zastavil, postavili nejprve svatyni, a pak jednotlivé kmeny rozbily své tábory kolem ní – tři kmeny z každé světové strany. Boží sláva sestupovala do svatyně svatých a byla tak uprostřed svého lidu.

**Na každé ze čtyř stran svatyně měl tábor jeden významný kmen. Jaké čtyři hlavní kmeny to byly podle Nu 2?**

`Nu 2,3 (východ):`

`Nu 2,10 (jih):`

`Nu 2,18 (západ):`

`Nu 2,25 (sever):`

Všimněme si, že každý hlavní kmen vyvěsil prapor, který tento kmen symbolizoval. Přestože Písmo nepopisuje, co na nich bylo vyobrazeno, existuje zajímavá tradice, která vychází z charakteristik jednotlivých kmenů zaznamenaných v Gn 49 a v Dt 33. Podle této tradice má každá ze světových stran svou tvář. „Podle rabínské tradice byla na Judově praporu postava lva, na Rubenově podoba člověka nebo lidské hlavy, na Efraimo­vě byl býk a na Danově praporu byl orel. Čtyři živé bytosti spojené s popisem cherubů, jak je zaznamenal Ezechiel, byly představeny na těchto čtyřech praporech.“ (KEIL, Carl Friedrich and Franz Delitzsch, Commentary on the Old Testament, sv. 1. Peabody, MA: Hendrickson, 2011, s. 660)

Samozřejmě, neměli bychom se nechat unést tradicí, ale je minimálně zajímavé porovnat tuto starověkou tradici s biblickým popisem nového Jeruzaléma. Ukazuje se zde opravdu zajímavý vzor: na každé ze čtyř stran města jsou brány, každá představuje tři kmeny, tedy celkem dvanáct kmenů (Zj 21,12.13).

Podobnost popisů tábora Izraelců a nového Jeruzaléma podtrhuje jednu zásadní skutečnost: Bůh má v úmyslu „přitáhnout“ lidstvo blíže k sobě, ke svému trůnu. Kniha Zjevení nás učí, že „chrámem je Pán Bůh všemohoucí a Beránek“ (Zj 21,22).

**Aplikace**

`Samozřejmě nežijeme v táboře na poušti. Jakým způsobem se dnes můžeme v našich životech přiblížit do Boží přítomnosti?`

---

#### Dodatečné otázky k diskuzi

`Co tě nejvíce zaujalo při čtení popisu „Nového Jeruzaléma“? Proč?`

`V čem se toto město podobá táboru Izraelců při putování pouští?`

`Proč byl svatostánek uprostřed tábora? Co nám tím Bůh prozrazuje?`

`Jaké ponaučení si můžeme si vzít z rozdělení SZ tábora Izraele?`

`Věříš, že je Bůh „uprostřed svého lidu“ i dnes? Jak se to projevuje?`

`Co mám dělat, aby byl Bůh i uprostřed mé rodiny?`

`V jakých situacích je dobré dělit církev na „oddíly“?`