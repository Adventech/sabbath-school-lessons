---
title:  'Pohled do nebes'
date:  10/05/2025
---

### Texty na tento týden
Iz 6,6–8; Gn 3,21–24; Ez 1,4–14; Zj 4,1–11; Nu 2,3–25; Iz 14,12–14

> <p>Základní verš</p>
> „Vtom jsem uslyšel hlas Panovníka: ‚Koho pošlu a kdo nám půjde?‘ I řekl jsem: ‚Hle, zde jsem, pošli mne!‘“ (Iz 6,8)

Boží právo vládnout vesmíru vychází z toho, že je Stvořitelem všech věcí (Zj 4,11), a také z jeho charakteru. Právě při poznávání Boží spravedlnosti začínáme chápat, že hříšné lidské bytosti nedosahují Boží slávy (Ř 3,23) a co je toho příčinou.

Tento týden se budeme hlouběji věnovat vidění o trůnním sále. Budeme uvažovat o tom, jaký vztah mají lidé ke svatému Bohu a jak nás Kristova oběť obnovuje a přibližuje k trůnu. Bůh nás plánuje obnovit nejen jako jednotlivce, ale také jako celé lidstvo. Touží, abychom ostatnímu stvoření opět zjevovali jeho slávu. Při studiu Písma můžeme najít důležité stopy, které nám pomohou pochopit povolání, jež nám Bůh svěřil. Ano, nám, lidem, kteří sice byli mrtví ve svých hříších, ale díky Boží milosti jsme dostali odpuštění a vykoupení.

Lidská vzpoura bude definitivně a navždy ukončena. A nejen to. Boží charakter, jeho láska, sebezapření a sebeobětování, budou zářit ještě jasněji než v jeho původním plánu pro lidstvo. Bůh nikdy nezamýšlel, aby lidstvo padlo do vzpoury a hříchu. Díky kříži se však mohl Boží charakter plný lásky projevit vskutku pozoruhodným způsobem.

**Osnova lekce**

Sedmá lekce našeho studia nám připomene důležité prorocké poselství vyjádřené obrazem Božího trůnu v nebesích. V pozadí jeho významného místa v knize Zjevení stojí řada starozákonních textů, které pomocí různých obrazů pomáhají čtenářům pochopit Boží svatost, naši hříšnost, vzpouru, ale i naději a řešení pro hříšníky.

- Iz 6,6–8: Boží trůn, naše hříšnost a potřeba očištění (neděle)
- Gn 3,21–24: Cherubové jako symbol Boží blízkosti a naděje (pondělí)
- Ez 1,4–14: Cherubové u trůnu jako připomínka Boží svatosti (úterý)
- Ez 1; Zj 21,12.13: Všechny bytosti přitahovány k Božímu trůnu (středa)
- Ez 28,11–17; Iz 14,12–14: Cherubův pád a vítězství Beránka (čtvrtek)

---

#### Dodatečné otázky k diskuzi

`Co se ti vybavilo, když jsi četl(a) nadpis této lekce?`

`Jak reagují lidé, když s nimi mluvíš „o nebi“?`

`Sníš někdy o tom, jaké je to v nebi? Co se ti vybavuje a co při tom cítíš?`

`Jak nám Bible umožňuje nahlédnout do nebe?`

`Proč bychom měli přemýšlet o tom, co se děje „v nebi“?`