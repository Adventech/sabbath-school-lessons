---
title:  Misijní příběh
date:   16/05/2025
---

#### Část 3: Pokus o sebevraždu

_Andrew McChesney_

V manželovi od Diany rostla zlost, když tři ženy vytrvale navštěvovaly jejich dům, aby studovaly jejich náboženské knihy. V den jejich svatby Dianě řekl: „Nikdy se mě nesnaž přimět, abych šel do kostela.“ Nyní se postavil proti přítomnosti těchto tří žen a vyhodil knihy, které jí daly.

Ženy pozvaly Dianu na večerní shromáždění své církve. Diana však pracovala po nocích v Pizza Hut, aby si vydělala na živobytí. Jedna z žen na ni tlačila, ať si najde denní práci v novinách, aby mohla chodit na shromáždění.

Při studiu se Diana dozvěděla, že ženy věří, že Ježíš je stvořená bytost a není věčný. Při čtení jejich literatury si všimla, že jejich Ježíš neodpovídá Ježíši, o kterém se jako dívka učila v Bibli.

Pak se Diana s manželem rozešla a přestěhovala se se svými třemi syny do Santa Fe v Novém Mexiku. Bez podpory, přátel a rodiny pracovala na plný úvazek, aby mohla platit účty a starat se o chlapce, kterým byl jeden, tři a pět let. Když se dostala do vztahu, v němž byla zneužívána, začala znovu uvažovat o sebevraždě. Jednoho dne, poté co odvezla syny do školky a školy, zašla do obchodu se zbraněmi a koupila si pistoli. Věděla, jak s ní zacházet, ještě z dob, kdy sloužila u námořnictva.

Seděla doma na gauči, nabila komoru zbraně, natáhla kohoutek a přiložila si zbraň k hrudi. V hlavě jí zazněl až příliš známý obviňující hlas: „Jsi hrozný člověk.“ „Jsi hrozná matka.“ Diana pevně sevřela spoušť. Cítila ve své hlavě, jak jí buší srdce.

Najednou ji přerušil uklidňující hlas: „A co tvoje děti?“

Než stačila odpovědět, obviňující hlas kontroval: „Bez tebe jim bude líp.“

„Oni tě potřebují,“ prosil uklidňující hlas.

Diana přemýšlela o tom, jak její smrt ovlivní její děti. Naštvalo ji to. Vymyslela plán, jak ukončit svou bolest, ale teď ho nemohla uskutečnit. „Už to nemůžu udělat! Je to příliš těžké!“ vykřikla.

„Nemusíš,“ řekl uklidňující hlas. „Udělám to za tebe.“

S těmi slovy Diana odložila zbraň, zhroutila se na podlahu a plakala a plakala. Pak zavolala kolegovi, kterému důvěřovala. Společně odjeli do pouště, aby vystřílleli všechny nàboje. Když se později Diana snažila zbraň vrátit, majitel obchodu se zbraněmi ji odmítl se slovy: „Je použitá.“

„Ale musíte ji vzít zpátky,“ trvala Diana na svém a vysvětlovala, že platila nakerytým šekem. Majitel zbraň neochotně vzal zpět a na policii ji neohlásil. Diana věřila, že vycítil, co se stalo.

_Tento misijní příběh nabízí pohled do nitra toho, jak Bůh zázračně působil v životě Diany Fish, ředitelky rozvoje na indiánské školy Adventistů sedmého dne v americkém Holbrooku, která v roce 2021 obdržela dary třinácté soboty. Děkujeme vám, že 28. června podpoříte šíření evangelia darem třinácté soboty v tomto čtvrtletí._

_Více se o Dianě dozvíte příští týden._