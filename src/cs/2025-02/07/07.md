---
title:  'Podněty k zamyšlení'
date:  16/05/2025
---

Přečtěte si část 42. kapitoly „Vítězství lásky“ z knihy Velké drama věků (GC 669–671.676–678; VDV 431–433.435–437).

Satan, kdysi „zářivý cherub ochránce“, se snažil zničit důvěru v Boží trůn. Bůh dovolil padlým andělům pokračovat v jejich vzpouře a tím celému vesmíru ukázal hloubku zkaženosti, která pochází ze sebevyvyšování. Satanovi se podařilo svést lidské pokolení, aby se připojilo k jeho vzpouře proti Bohu. Kristus ho však zcela porazil na kříži. Tím lidstvu zajistil místo, na kterém kdysi byli andělé, kteří později Boha odmítli. Hříšníci v Kristu veřejně popírají Luciferova tvrzení. Závěrečné události jsou v jistém slova smyslu ještě větším zjevením Boží dobroty a lásky než před Luciferovým pádem. Bůh nikdy nenařídil, aby povstalo zlo – a znovu zdůrazňujeme, že zlo je tragédií s věčnými následky. Když se však zlo ve stvoření objevilo, Boží dobrota a láska se projevily tak, jak by se jinak nikdy neprojevily.

„Kristus pohlédne na vykoupené, kteří budou proměněni k jeho obrazu; všichni ponesou ve svém srdci dokonalou pečeť Božího obrazu, všichni budou zrcadlit podobu Krále. Uvidí v nich výsledek svého úsilí, a to mu bude zadostiučiněním. Poté hlasem, který uslyší shromážděné zástupy spravedlivých i bezbožných, pronese slova: ‚Pohleďte, tyto jsem vykoupil svou krví! Pro ně jsem trpěl, pro ně jsem zemřel, aby mohli být věčně se mnou.‘ Od shromážděných kolem trůnu, oděných v bílá roucha, se vzhůru ponese chvalozpěv: ‚Hoden je Beránek, ten obětovaný, přijmout moc, bohatství, moudrost, sílu, poctu, slávu i dobrořečení.‘ (Zj 5,12).“ (GC 671; VDV 432.433)

**Otázky k rozhovoru**

`1. Představte si, že stojíme před Bohem s každým hříchem, každou chybou charakteru, každým nesprávným činem, každou nesprávnou myšlenkou a každým špatným motivem – vše je před ním zcela odkryto. Co bychom si oprávněně a spravedlivě zasloužili? Co je tedy naší jedinou nadějí? Proč je tak důležité, aby nás u soudu přikrývala „Boží spravedlnost skrze víru v Ježíše Krista pro všecky, kdo věří“ (Ř 3,22)? Proč potřebujeme evangelium?`

`2. Ukázali jsme si, že Jan Křtitel sehrál úlohu „serafa“ – svíce, která hořela a svítila (viz J 5,35). Byl předchůdcem Krista a ohlašoval první zjevení Mesiáše. V čem má Boží lid posledních dní podobnou prorockou roli?`