---
title:  'Nám, které zastihl přelom věků'
date:  31/05/2025
---

### Texty na tento týden
Zj 6,12–17; Mt 24,36–44; Gn 6,1–8; 2Pt 2,4–11; Gn 18,17–32; Da 7,9.10

> <p>Základní verš</p>
> „To, co se jim stalo, je výstražný obraz a bylo to napsáno k napomenutí nám, které zastihl přelom věků. A proto ten, kdo si myslí, že stojí, ať si dá pozor, aby nepadl.“. (1K 10,11.12)

V Písmu nacházíme mnoho zpráv o Božím lidu, které poukazují na budoucí události a které obsahují klíče pomáhající pochopit „přítomnou pravdu“. Některé z těchto popisů hovoří o událostech doby konce s překvapivými podrobnostmi. To nám poskytuje širší základ pro jasné pochopení proroctví knih Daniel a Zjevení.

Bůh může ve své dokonalosti usměrňovat události, které se stanou v posledních dnech a které zjevil prorokům – aniž by zasahoval do svobodné vůle a svědomí jednotlivců. Nový zákon se při popisu závěrečných událostí světa odvolává na některé známé příběhy z minulosti, například na potopu nebo příběh Sodomy a Gomory. Jiné události potřebujeme zkoumat podrobněji, abychom objevili pravdy, které nám jejich prostřednictvím zjevuje Boží slovo.

V následujících lekcích se budeme věnovat studiu několika klíčových příběhů, abychom zjistili, co nám mohou říci o událostech, jako je druhý příchod, vyšetřující soud, závěrečná krize a podobně. V tom všem bude Kristus v centru našeho přemýšlení. On totiž musí být základem i konečným cílem veškeré naší snahy pochopit proroctví.

**Osnova lekce**

Při studiu desáté lekce si povšimneme některých výrazných starozákonních příběhů, které budou později, v rámci novozákonního prorockého výhledu, připomínány jako předobrazy ukazující na problémy „poslední doby“.

- Mt 24,37–39; 2Pt 3,3–5: Paralela s dobou Noema a soudem nad předpotopním světem (neděle, pondělí)
- Ju 1,5–8: Paralela se soudem nad Sodomou a Gomorou (úterý, středa)
- Da 7: „Syn člověka“ jako naše jistota na soudu (čtvrtek)