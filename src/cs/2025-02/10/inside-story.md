---
title:  Misijní příběh
date:   06/06/2025
---

#### Část 6: Vzdání se alkoholu

_Andrew McChesney_

Diana se naposledy napila alkoholu v den amerického Dne nezávislosti. Otevřela plechovku piva a řekla přátelům: „Není nic lepšího než ledově vychlazené pivo v horkém letním dni.“ Pak si pořádně lokla a málem ho vyplivla. Myslela si, že se pivo zkazilo, tak si z chladničky vzala jinou značku piva. I tohle pivo chutnalo hrozně. Kamarádka ale řekla, že obě piva chutnají dobře.

Ten den Diana přestala pít. Ne proto, že by Bible říkala, že pivo je špatné, ale proto, že Duch Svatý změnil její touhu po alkoholu.

Krátce nato byli Diana a Loren pokřtěni Lorenovým otcem na každoročním rodinném setkání jeho příbuzných poblíž Chicaga. Diana byla překvapená, když poprvé slyšela křestní sliby. Obsahovaly větu: „Věřím, že mé tělo je chrámem Ducha svatého a chci tedy Boha oslavovat také svým tělem. Budu se vyhýbat užívání všeho, co je škodlivé, zdržovat se nečistých pokrmů, užívaní výroby a prodeje alkoholických nápojů a tabáku v jakékoli formě, právě tak jako i zneužívání narkotik a obchodování s nimi.“

Diana se na Lorena podívala s udiveným výrazem a pomyslela si: Jak nám to mohlo uniknout? Pracovala v baru na letišti v Salt Lake City. Díky velkým spropitným a snadné práci bylo toto zaměstnání považováno za jedno z nejlepších pro nekvalifikované pracovníky.

Dianini kolegové byli ohromeni, když jim řekla, že odchází, a ptali se jí proč. Barman se ptal několikrát. On i ostatní se zajímali o její novou víru. Diana přešla do jiného obchodu na letišti, kde pekla a prodávala sušenky. Nevydělávala sice tolik, ale měla volné soboty.

Zanedlouho Diana a Loren pocítili, že je Bůh vede k přestěhování do Tennessee, aby pomohli Lorenovým prarodičům. Usadili se poblíž Jižní Adventistické Univerzity. Bylo to období velkých duchovních výzev. Diana měla stále mnoho světských rysú, které musela podřídit Bohu.

Když se Lorenův příbuzný dozvěděl, že Diana má zkušenosti se zaměstnáním u novin, požádal ji, aby se ucházela o místo v rozhlasové stanici "Jih" (Southern’s radio station), kde pracoval jako generální ředitel. Diana o tu práci nestála, ale Loren na ni naléhal, aby se za to modlila. V rozhlasové stanici pracovala téměř deset let, z toho sedm let jako ředitelka pro rozvoj. Během té doby jí Bůh pomohl překonat hříchy, které ji trápily od doby, kdy byla jako dítě zneužita.

Poté byla Diana požádána, aby se ucházela o místo ředitelky pro rozvoj v adventistickém nemocničním systému na Floridě. Cítila se nekvalifikovaná a nechtěla se o to místo ucházet, ale Loren na ni opět naléhal, aby se za to modlila. V nemocnici nakonec pracovala dalších deset let. Poté se dozvěděla o indiánské škole Holbrook.

_Tento misijní příběh nabízí pohled do nitra toho, jak Bůh zázračně působil v životě Diany Fish, ředitelky rozvoje na indiánské školy Adventistů sedmého dne v americkém Holbrooku, která v roce 2021 obdržela dary třinácté soboty. Děkujeme vám, že 28. června podpoříte šíření evangelia darem třinácté soboty v tomto čtvrtletí._

_Více se o Dianě dozvíte příští týden._
