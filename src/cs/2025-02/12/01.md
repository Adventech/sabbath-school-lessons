---
title:  'Příklady věrnosti'
date:  14/06/2025
---

### Texty na tento týden
Da 2,31–45; Da 3,1–12.17.18; Zj 13,11–17; Ř 1,18–25; Sk 12,1–17; Mt 12,9–14

> <p>Základní verš</p>
> „Neboť Bůh nám nedal ducha bázlivosti, nýbrž ducha síly, lásky a rozvahy.“ (2Tm 1,7)

Tento týden se podíváme na další dva biblické příběhy, které do pozoruhodných podrobností předpovídají události času konce.

Nejprve prozkoumáme příběh o Šadrakovi, Méšakovi a Abed-negovi, který má jasné paralely s těžkostmi popsanými ve Zj 13. Potom se zaměříme na Nový zákon, kde zjistíme, že i zkušenosti prvních křesťanů nám mohou pomoci pochopit, co očekávat v době mezi současností a Kristovým návratem.

Oba příklady zdůrazňují pozoruhodnou odvahu a poskytují klíče k nalezení klidu i v těch nejnáročnějších podmínkách.

Ježíš nás opakovaně povzbuzoval slovy: „Nebojte se!“ Je důležité si pamatovat, že centrem proroctví je Kristus, a proto je třeba, abychom ve všech scénách souvisejících se závěrečnými událostmi na zemi slyšeli jeho povzbudivá slova zbavující strachu. Ježíš své učedníky povzbuzoval: „Vaše srdce ať se nechvěje úzkostí! Věříte v Boha, věřte i ve mne“ (J 14,1).

Ano, události posledních dnů budou obtížné a náročné pro všechny, kteří se snaží zůstat věrni Bohu. V konečném důsledku bychom se však na tyto události měli dívat s nadějí, ne se strachem.

**Osnova lekce**

V předposlední lekci tohoto čtvrtletí si nejen připomeneme důležitost věrnosti Kristových následovníků v době konce, jak o ní mluví biblická proroctví z knihy Daniel i Zjevení. Nad touto věrností budeme přemýšlet ve světle dvou biblických příkladů (mladých Judejců v době babylónského zajetí a první generace křesťanů), které mohou sloužit jako předobraz věrných Božích dětí v závěru dějin.

- Příklad věrnosti judských zajatců v Babylóně
- Da 2: Příběh Babylóna a události doby konce (neděle)
- Da 3: Věrnost těch, kdo se klaněli jen Bohu (pondělí)
- Zj 13: Věrnost těch, kdo se budou klanět jen Bohu (úterý)
- Příklad věrnosti prvních křesťanů čelících pronásledování
- Sk 12,1–17: Věrnost Kristových učedníků (středa)
- Mt 12,9–14: Pronásledování ze strany „zbožných“ (čtvrtek)

---

#### Dodatečné otázky k diskuzi

`Jak bys popsal statečného křesťana?`

`Považuješ se na statečného křesťana? Proč?`

`Jak bys popsal věrného křesťana?`

`Považuješ se na věrného křesťana? Proč?`

`Máš v našem sboru nebo ve své rodině někoho věrnoého a statečného? Jak ti to pomáhá?`

`Dostáváš od boha „ducha síly, lásky a rozvahy“? Jak se to děje?`