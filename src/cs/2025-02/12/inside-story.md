---
title:  Misijní příběh
date:   20/06/2025
---

#### Epilog: Každodenní boj

_Andrew McChesney_

Sedmnáctiletý Anders z indiánské školy adventistů sedmého dne v městečku Holbrook v americkém státě Arizona si stěžoval, že slyší hlasy. Školní poradce Loren Fish se s ním setkal a určil, že se nejedná o problém problém duševního zdraví. Zaměstnanci se modlili.

Anders se však začal chovat jako posedlý. Během školních prázdnin se doma zúčastnil tradičního obřadu. Po návratu do školy začal tento štíhlý teenager občas projevovat nadlidskou sílu a zaměstnanci školy v Holbrooku měli potíže ho zvládnout. Jindy se mu oči obracely v sloup. Po záchvatu spal několik hodin. Když se probudil, choval se normálně, ale byl vyděšený. Jednoho dne se zeptal děkana chlapecké části: „Co znamená Legie?“ Slyšel slovo „Legie“ ve své hlavě. Děkan si vzpomněl, jak se Ježíš před uzdravením posedlého muže zeptal démona na jeho jméno a démon odpověděl: „Jmenuji se Legie, protože nás je mnoho“ (Marek 5:9). Tajemník, který byl Andersovým mentorem, se ho zeptal, zda by chtěl, aby se za něj zaměstnanci školy modlili. Chlapec řekl, že ano.

V konferenční místnosti školy se zaměstnanci shromáždili kolem Anderse a začali se za něj modlit. Najednou chlapec zasténal a spadl na podlahu. Nikdo nevěděl, co má dělat. Několik lidí se nahlas modlilo, zatímco ostatní zpívali hymnusy. Jiní zase naléhali na Anderse, aby se modlil: „Ježíši, pomoz mi.“ Anders nedokázal ze sebe dostat ani slovo. Bylo to naprostý chaos. Pak se Anders začal zaměstnancům smát. Byl to podivný, nepřirozený smích.

Školní ředitelka pro rozvoj Diana Fish byla v rozpacích. "Ďábel ví, že nevíme, co dělat", pomyslela si. Vytáhla mobilní telefon a vygooglila „Jak pomoci posedlé osobě“. Našla článek s názvem „Ellen Whiteová o konfrontaci se zlými duchovními silami“ od Marca Colemana na webových stránkách Andrews University. „Poslouchejte,“ řekla. „Musíme být jednotní. Musíme tomu duchu přikázat, aby odešel ve jménu Ježíše.“

Okamžitě jeden ze zaměstnanců přikázal duchu: „Odejdi ve jménu Ježíše!“ Pak Anders vyjekl: „Ježíši, pomoz mi!“ Všichni zaměstnanci zvolali jednohlasně: „Chvála Bohu!“ Z chlapce vyšel hlasitý vřískot. Obchodní ředitelka školy pocítila, jako by kolem ní proletěl silný vír a vyletěl z místnosti. Pak nastal klid. Anders ležel na podlaze a plakal. Dva zaměstnanci přinesli lehátko a chlapec spal po zbytek odpoledne. Poté se Andersovi dařilo lépe – až do chvíle, kdy se znovu vrátil domů. Když se vrátil, obtěžování pokračovalo a nakonec student školu opustil.

„Stále se za něj modlíme,“ řekla Diana. „Víme, že je to duchovní boj a že ještě neskončil. Denně se s našimi studenty potýkáme s velkým sporem.“

_Tento misijní příběh nabízí pohled do zákulisí předchozího projektu sbírky třinácté soboty pro indiánskou školu Adventistů sedmého dne v Holbrooku. Anders je pseudonym. Děkujeme za podporu také v darech třinácté soboty 28. června._
