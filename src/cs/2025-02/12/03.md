---
title:  'Uctívání sochy'
date:  16/06/2025
---

> <p></p>
> 11Kdo nepadne a nepokloní se, má být vhozen do rozpálené ohnivé pece. 12Jsou zde muži Judejci, které jsi pověřil správou babylónské krajiny, Šadrak, Méšak a Abed-nego. Tito muži nedbají, králi, na tvůj rozkaz, tvé bohy neuctívají a před zlatou sochou, kterou jsi postavil, se neklanějí. (Da 3,11.12)

> <p></p>
> 17Jestliže náš Bůh, kterého my uctíváme, nás bude chtít vysvobodit z rozpálené ohnivé pece i z tvých rukou, králi, vysvobodí nás. 18Ale i kdyby ne, věz, králi, že tvé bohy uctívat nebudeme a před zlatou sochou, kterou jsi postavil, se nepokloníme. (Da 3,17.18)

**Osobní studium**

Přestože Nebúkadnesar projevil svou loa­jalitu Danielovu Bohu (viz Da 2, zejména verše 46–48), dlouho mu tato oddanost nevydržela.

`Přečti si text Da 3,1–12. Co to znamenalo, že socha byla celá ze zlata a král žádal, aby se jí všichni klaněli?`

Král svůj vzdor vůči Božímu poselství zdůraznil postavením sochy, která byla celá ze zlata. Jaké poselství neslo takové jednání? Babylón nikdy nepadne a Nebúkadnesar bude králem navěky. Každý, kdo by se to odvážil zpochybnit, měl zemřít. Tento příběh slouží jako důležitá připomínka, že naše lidská touha po sebeurčení nás může rychle zaslepit před pravdou o tom, jak skončí velký spor.

V některých ohledech Nebúkadnesar projevuje vlastnosti Lucifera: byl ctižádostivý, zaměřený na sebe a dostatečně pyšný na to, aby se otevřeně vzbouřil proti Boží autoritě. Samozřejmě existují i výrazné rozdíly: Nebúkadnesar nakonec uvěřil pravému Bohu, kterému původně tak tvrdě vzdoroval, a je pravděpodobné, že se s ním setkáme v Božím království.

`Soustřeď se na slova tří mladých hebrejských mužů, kterými vzdorovali rozkazu krále (Da 3,17.18). Co se z tohoto příběhu učíme o víře a o důsledcích skutečné oddanosti?`

Uvažujme chvíli o chování těchto tří mužů. Opravdu neexistovalo nějaké východisko z nebezpečné situace, ve které se ocitli? Nešlo náhodou jen o obyčejné fanatiky ochotné nechat se upálit zaživa, místo aby se vlastně jen poklonili? Nemohli to jen předstírat, sklonit se, aby si zavázali tkaničky na botách, zatímco se modlili k vlastnímu Bohu? Opravdu to stálo za nebezpečí, kterému se vystavili? Očividně o tom byli přesvědčeni. Vždyť i z jejich slov vyplývá, že věděli o hrozbě smrti, ve které se ocitli.

**Aplikace**

`Jak se můžeme vyhnout nebezpečí hledání a dělání kompromisů ve víře? Uvažujte o tom v souvislosti s veršem: „Kdo je věrný v nejmenší věci, je věrný také ve velké; kdo je v nejmenší věci nepoctivý, je nepoctivý i ve velké“ (L 16,10).`

---

#### Dodatečné otázky k diskuzi

`Jakou událost popisuje 3. kapitola knihy Daniel?`

`Král postavit obrovskou zlatou sochu. Koho a proč představovala?`

`V čem se král Nebúkadnesar podobal Luciferovi?`

`V čem se naopak od satana lišil?`

`Proč se tři Židé odmítli poklonit této soše?`

`Jak reagovali, když jim král pohrozil smrtí?`

`Co se z tohoto příběhu můžeme naučit?`