---
title:  Misijní příběh
date:   09/05/2025
---

#### Část 2: Volání o pomoc

_Andrew McChesney_

Dianin večírkový životní styl si začal vybírat svou daň už koncem léta po maturitě. Jednoho dne se Diana o samotě v parku v coloradské Monte Vistě podívala do listí stromů a uviděla, jak skrz ně prosvítá sluneční světlo. V tu chvíli uslyšela hlas: „Jestli odsud neodejdeš, tak tady zemřeš.“ Diana věděla, že ten hlas říká, že její způsob života povede k brzké smrti a že pokud chce žít, musí odejít pryč.

Mluvila se svou matkou o budoucnosti a ta se jí zeptala: „Přemýšlela jsi někdy o námořnictvu?“ Dianu tato, podle ní hloupá otázka, rozčílila, ale o tři měsíce později byla odvedena a absolvovala výcvik v Orlandu na Floridě. Poté se plavila po světě. Viděla mnoho věcí, které ji odpuzovaly. V každém námořním přístavu byla prostituce, hazardní hry a ještě horší věci.

V rychlém sledu se Diana seznámila s námořníkem, vdala se za něj, byla čestně propuštěna z námořnictva a narodili se jí tři synové. Přestěhovali se do Monte Visty v Coloradu, ale Dianin manžel nebyl s rodinným životem spokojený.

Diana propadla depresi a začala zbožňovat smrt. Zpočátku si přála onemocnět a zemřít. Pak přemýšlela o tom, že si vezme život. V zoufalství se modlila: „Bože, věřím, že jsi skutečný, ale nevím, kde jsi.“

Kupodivu během následujícího týdne vedla rozhovory s lidmi ze čtyř různých náboženských skupin. Nejprve k jejím dveřím přišli dva mladí misionáři. Když je pustila dovnitř, jeden z misionářů otevřel knihu a přečetl text, ve kterém stálo, že lidé s tmavou pletí nemohou vstoupit do nejvyššího nebe, protože jsou prokletí. Diany se to dotklo. Jako dítě byla v době odstranění rasové segregace ve Virginii jedinou bílou studentkou ve třídě. Věděla, že Bůh miluje všechny, a řekla misionářům: „Musíte odejít.“ Divila se: „Proč mi ten text četli?“

Druhý den k ní domů přišly tři ženy. Během jejich návštěvy se jich Diana zeptala na sobotu. „My uctíváme Boha každý den,“ řekla jedna žena. Diana si pomyslela, že to dává smysl, a souhlasila, že se s nimi znovu setká.

Pak na její dveře v bouřlivém pátečním večeru zaklepala drobná stařenka. Vybírala peníze pro charitativní organizaci na pomoc při katastrofách. Přestože rodina měla velmi málo, Diana jí dala peníze, které si šetřila ve sklenici ze spropitného ve své práce v Pizza Hut. Ženu už nikdy neviděla.

Tentýž víkend byla Diana pozvána přítelem do jiného kostela. Při vstupu pocítila zlou přítomnost a po bohoslužbě utekla.

_Tento misijní příběh nabízí pohled do nitra toho, jak Bůh zázračně působil v životě Diany Fish, ředitelky rozvoje na indiánské školy Adventistů sedmého dne v americkém Holbrooku, která v roce 2021 obdržela dary třinácté soboty. Děkujeme vám, že 28. června podpoříte šíření evangelia darem třinácté soboty v tomto čtvrtletí._

_Více se o Dianě dozvíte příští týden._
