---
title:  Misijní příběh
date:   04/04/2025
---

#### „Chci tuhle knihu!“

_Laurie Denski-Snyman_

Tim byl nový misionář a byl poněkud ustrašený. Prodával křesťanské knihy na převážně nekřesťanském ostrově v jihovýchodní Asii a nechtěl mít žádné problémy.

Když procházel ulicí, Tim se pomodlil a nervózně vstoupil do obchodu jedné švadleny. Před sebou viděl čtyři lidi čekající ve frontě. Zdálo se, že minuty se vlečou.

Čekání trvalo déle, než Tim očekával. Byl v pokušení odejít, ale něco ho zastavilo. Všiml si, že se švadlena neustále dívá jeho směrem s podivným výrazem ve tváři. Čas od času se dokonce přesunula na jednu stranu pultu, blíž ke zdi, aby mohla vykukovat skrze ostatní zákazníky a lépe si prohlédnout jeho tvář.

Nakonec z obchodu odešel poslední zákazník a ve frontě přišla řada na Tima. Než však stačil něco říct, švadlena ukázala na knihy, které mu trčely z tašky.

„Já chci tuhle knihu!“ vykřikla. „Chci tuhle knihu a pak taky tuto!“

„Cože?“ Tim se zarazil. „Jak vůbec víte, že mám knihy na prodej?“

„Měla jsem sen,“ řekla švadlena. „V tom snu jsem viděla mladého muže, který vypadal přesně jako vy. Měl s sebou knihy, které jsem si měla přečíst, a jedna z těch knih se jmenovala Velký spor. Takže jsem věděla, že přijdete. Věděl jsem, že si musím Velký spor koupit. Máte onu knihu?“

Timovy obavy z toho, že bude mít jako misionář problémy, okamžitě zmizely. Prodávání knih ho nadchlo. Uvědomil si pravdivost zaslíbení z 5. Mojžíšove 31,8, kde se píše: „Sám Hospodin jde před tebou, on sám bude s tebou. On tě neopustí ani nenechá, neboj se a nestrachuj.“ Věděl, že Bůh jde před ním a připravuje mu cestu, aby mohl sdílet dobrou zprávu o Ježíši a jeho brzkém příchodu.

Modlete se za Tima a další misionáře, kteří se snaží oslovit nedosažené skupiny lidí v Jižní asijsko-pacifické divizi, kde se tento příběh odehrál. Děkujeme vám za dary třinácté soboty v tomto čtvrtletí, které pomůžou šířit evangelium v Jižní asijsko-pacifické divizi.

_Tento misijní příběh ilustruje následující cíle strategického plánu Církve adventistů sedmého dne nazvaného „Půjdu“: Misijní cíl č. 1: „Oživit koncept celosvětové misie a obětování se pro misii jako způsob života, který zapojuje nejen pastory, ale každého člena církve, mladého i starého, do radosti ze svědectví o Kristu a získávání učedníků.“ a Misijní cíl č. 2: „Posílit a diverzifikovat adventistickou pomoc ve velkých městech, v celém Okně 10/40, mezi nedosaženými a nedostatečně oslovenými skupinami lidí a v nekřesťanských náboženstvích.“. Více informací naleznete na anglicky psaných webových stránkách: IWillGo.org._