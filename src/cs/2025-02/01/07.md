---
title:  'Podněty k zamyšlení'
date:  04/04/2025
---

Přečtěte si části „Millerovo ‚poznání‘“ a „Bible mluví o osobním příchodu Ježíše Krista“ z 18. kapitoly „USA 1844 – očekávání Kristova příchodu“ z knihy Velké drama věků (GC 319–324; VDV 213–216).

„Kazatelé i členové církví prohlašovali, že proroctví z knihy Daniel a Zjevení jsou nesrozumitelným tajemstvím. Pán Ježíš však upozorňoval své následovníky na výroky z knihy proroka Daniela, které se uskuteční v určené době. Řekl: ‚Kdo čteš, rozuměj!‘ (Mt 24,15). Tvrzení, že kniha Zjevení je tajemstvím, kterému nelze rozumět, odporuje samotnému názvu této knihy. Kniha Zjevení začíná slovy: ‚Zjevení, které Bůh dal Ježíši Kristu, aby ukázal svým služebníkům, co se má brzo stát… Blaze tomu, kdo předčítá slova tohoto proroctví, a blaze těm, kdo slyší a zachovávají, co je tu napsáno, neboť čas je blízko‘ (Zj 1,1–3). […]

Jak mohou přes toto svědectví Písma tvrdit, že kniha Zjevení je tajemství, které člověk nemůže pochopit? Kniha Zjevení je odhalené tajemství, otevřená kniha. Její studium vede mysl k proroctví Daniela a obě tyto prorocké knihy poskytují nejdůležitější Boží pokyny ohledně událostí, ke kterým dojde v závěru dějin tohoto světa.

Pán Janovi ve vidění ukázal pozoruhodné a zajímavé události z dějin církve. Jan viděl stav Božího lidu, hrozící nebezpečí, zápasy i jeho konečné vysvobození. Zaznamenal závěrečná poselství, která povedou k dozrání žně světa buď do snopů pro nebeskou sýpku, nebo do otepí pro oheň zkázy. Jan viděl nesmírně důležité skutečnosti – zvláště pro církev posledních dnů  –, aby se lidé, kteří se odvrátí od bludu k pravdě, mohli dozvědět o nebezpečí a bojích, jež je čekají. Nikdo nemusí žít v nejistotě, co přijde na tento svět.“ (GC 341.342; VDV 227.228)

**Otázky k rozhovoru**

`1. Jakým způsobem může studium proroctví výrazně posílit naši víru? Která proroctví – napsaná před tisíci lety o událostech, jež se stanou o stovky nebo tisíce let později – vám pomohla zvýšit důvěru v Bibli a v Boha, který ji inspiroval? V čem nám proroctví v Da 2 dává silné a logické důvody, abychom důvěřovali nejen tomu, že Bůh existuje, ale také že zná budoucnost?`

`2. Jak se můžeme chránit před mnoha „divokými“ spekulativními pokusy vykládat proroctví? Setkali jste se s takovými výklady i v naší církvi? Jak jste reagovali? Proč musíme být opatrní a řídit se slovy apoštola Pavla: „Všecko zkoumejte, dobrého se držte“ (1Te 5,21)?`

---

#### Dodatečné otázky k diskuzi

`Co zajímavého jsi zjistil během minulého týdne při studiu této lekce?`

`Jakou roli hrají biblická proroctví ve tvém životě (víře)?`

`Jakého Boha nám odhalují biblická proroctví?`

`Co tě v naší dnešní diskuzi nejvíce oslovilo?`