---
title:  'Světlo pro pohany'
date:  24/04/2025
---

> <p></p>
> 6Já, Hospodin, jsem tě povolal ve spravedlnosti a uchopil tě za ruku; budu tě opatrovat, dám tě za smlouvu lidu a za světlo pronárodům, 7abys otvíral slepé oči, abys vyváděl vězně ze žaláře, z věznic ty, kdo sedí v temnotě. (Iz 42,6.7)

> <p></p>
> On [Hospodin] dále řekl: „Nestačí, abys byl mým služebníkem, který má pozvednout Jákobovy kmeny a přivést zpátky ty z Izraele, kdo byli ušetřeni; dal jsem tě za světlo pronárodům, abys byl spása má do končin země.“ (Iz 49,6)

**Osobní studium**

Hlavním důvodem, pro který Bůh povolal k existenci izraelský národ, nebylo zbytek světa odsoudit, ale zachránit jej. Je pravda, že se někdy můžeme cítit ohroženi, když jsme konfrontováni se spravedlivým chováním někoho jiného. Také proto samotná existence Izraele sloužila i ke zdůraznění hříchu a sobectví okolních pohanských národů. Věřící žijící v souladu s Bohem vyzdvihují jeho spravedlivý charakter, a tak vynikne rozdíl mezi nimi a lidmi bez Boha. V ideálním případě by životy lidí, kteří „zachovávají Boží přikázání“ (Zj 14,12), měly odrážet Boží charakter.

Kdyby však Izraelité jednali podle Božích požadavků a žili podle jeho přikázání, okolní národy by k nim přicházely v pokoji a chtěly by se o nich a jejich Bohu dozvědět více. Je tragické, že tyto národy místo toho začaly vést proti Izraelitům ničivé války, jak to nakonec ukázaly i babylónské útoky.

Nejlepším příkladem Božího charakteru byl samozřejmě Ježíš – jediný člověk, který dokonale představil Boha. Ježíšův dokonalý příklad však neměl sloužit k našemu odsouzení – ačkoli nás jeho dokonalost vede k uvědomění si vlastní hříšnosti. Ježíšův příklad slouží zejména jako pozvání k životu inspirovanému a vedenému Boží láskou (viz J 3,16–21).

Důvod k povolání izraelského národa byl stejný jako Boží záměr při zakládání církve: Bůh touží, aby jeho lid spolupracoval při přivádění hříšníků ke Kristu. Volání tří andělů, rozšířené prostřednictvím jeho církve, není určeno několika vyvoleným, nýbrž všem „obyvatelům země, každé rase, kmeni, jazyku i národu“ (Zj 14,6). Zjevení 18,1 předpovídá, že před Kristovým návratem bude celá země ozářena Boží slávou.

**Co nás učí tyto texty o záměru, který má Bůh se svým lidem na tomto světě? Jak můžeme tyto principy aplikovat na sebe?**

`Nu 14,17–21`

`Iz 42,6.7; 49,6; 60,3`

`Zj 18,1–4`

**Aplikace**

`Přečti si ještě jednou Zj 18,1–4, ve kterém zaznívá volání „lide můj“ spolu s výzvou, aby vyšel z Babylóna. Jak se to stane? Jak nás, jako církev, která není „v Babylónu“, může Bůh použít ke svolávání Božího lidu, který se právě teď „v Babylónu“ nachází?`

---

#### Dodatečné otázky k diskuzi

`Proč potřebuje Bůh na naší zemi vyvolený národ?`

`Jakým způsobem měli Židé pomáhat ostatním na cestě k Bohu?`

`Židé měli být „světlem pronárodům“. Jak tomu rozumíš?`

`Můžeme se světlem stát i my? Pokud ano, jak?`

`Pro koho máme být světlem? Proč?`

`Podle Izajáše nestačí být jen Božím služebníkem. Jak tomu rozumíš?`