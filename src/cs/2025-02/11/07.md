---
title:  'Podněty k zamyšlení'
date:  13/06/2025
---

Přečtěte si 59. kapitolu „První izraelský král“ z knihy Na úsvitu dějin (PP 603.615; NUD 294–300).

„Satan v posledních dnech vzbudí u lidí nenávist k menšině, která nebude chtít přijmout zavedenou tradici. Vlivní a počestní lidé se spojí s bezbožníky a zločinci proti Božímu lidu. Bohatí, nadaní a vzdělaní budou naplněni pohrdáním. Spiknou se proti nim dokonce i vládci, kazatelé a členové církví. Všichni tito lidé se budou snažit slovem i písmem, výhrůžkami a zesměšňováním zvrátit víru Božího lidu. Prostřednictvím falešných obvinění a agresivních útoků probudí v lidech přízemní vášně. Protože nebudou schopni vznést proti zastáncům biblické soboty argumenty podložené Písmem svatým, budou prosazovat zákony, které by jim poskytly patřičnou oporu. Zákonodárci jejich požadavkům o uzákonění neděle jako dne odpočinku nakonec vyhoví. Ti však, kdo poslouchají Boha, se nebudou ochotni podřídit zákonům nařizujícím přestupování Desatera. Na tomto bitevním poli se odehrají poslední scény velkého sporu věků mezi pravdou a lží. A jako tomu bylo za dnů Mordokaje a královny Ester, Bůh před zraky všech obhájí pravdu i svůj lid.“ (PK 605.606; OSU 227.228)

**Otázky k rozhovoru**

`1. Proč si myslíš, že Bůh dovoluje svému lidu procházet i těžkým obdobím? Jaký to má smysl?`

`2. Jak se věřící člověk může připravovat na potenciální obtíže, které mohou nastat pro jeho věrnost Kristu? Kde můžeme nacházet naději uprostřed obtíží?`

`3. Z čeho podle vás vyplývá soustředěnost na bolestné a těžké části poselství proroctví? Co můžeme udělat, abychom nezapomněli vnímat dobré zprávy, které se nacházejí ve stejných proroctvích?`

`4. Po přečtení Zjevení za vámi přijde přítel a svěří se, že má z té knihy „hrůzu“. Jaký přístup byste použili, abyste mu pomohli nejen knihu jasněji pochopit, ale také najít v jejím poselství naději?`

`5. „Nejsem si jistý, že mě Bůh miluje. Kdybys věděl, co jsem udělal, pochopil bys proč.“ Jak byste reagovali na tato slova? Jak by vaši odpověď mohly ovlivnit příběhy Rút a Ester?`

---

#### Dodatečné otázky k diskuzi

`Překvapilo tě něco v této lekci? Co to bylo a proč tě to překvapilo?`

`Co tě nejvíce oslovuje v příběhu Rút? Proč?`

`Jak nám příběh knihy Ester pomáhá v přípravě na budoucí časy?`

`Obohatilo tě dnes něco v naší diskuzi? Co a proč?`