---
title:  'Rút a Ester'
date:  07/06/2025
---

### Texty na tento týden
Rt 1,1–5; Rt 2,5–20; Jb 1,6–11; Mt 4,8.9; Est 3,1–14; Zj 12,14–17

> <p>Základní verš</p>
> „Jakmile spatřil královnu Ester stojící na nádvoří, získala jeho přízeň. Král vztáhl k Ester zlaté žezlo, které držel v ruce. Ester se přiblížila a dotkla se hlavice žezla.“ (Est 5,2)

Tento týden pokračujeme ve zkoumání příběhů, které předznamenávají události času konce. Prostřednictvím událostí a lidí žijících svůj život nám Bůh pomáhá vidět, jaký je jeho pohled. Pomáhá nám také pochopit, jak vykládat proroctví, která mají posílit naši víru.

Tento týden soustředíme naši pozornost na dvě důležité ženy, jejichž příběhy se dotkly srdcí nesčetných generací: Rút a Ester. Rút je chudá vdova která našla svou naději při setkání s laskavým Bóazem, který ji jako příbuzný zachránil. Jejich manželství se pro věřící stalo oblíbeným příběhem lásky, protože zrcadlí Kristovu lásku k nám. Ester je mladá dívka žijící v cizí zemi, která se dozví o spiknutí směřujícímu ke zničení jejího lidu.

V proroctvích žena symbolizuje Boží církev. Tento symbol nám mimo jiné pomáhá pochopit, jak Bůh vnímá svůj lid.

**Osnova lekce**

Při studiu další lekce se zaměříme na starozákonní příběhy dvou žen, Rút a Ester, které je možné vnímat jako obrazy velkého Božího plánu záchrany jeho dětí a vítězství nad silami zla a hříchu, jak je předpovídají biblická proroctví.

- Předobrazné poselství příběhu knihy Rút
- Rt 1,5–1: Obraz lidské ztracenosti (neděle)
- Rt 2,5–20: Obraz potřeby Vykupitele (pondělí)
- Rt 4: Obraz jediného možného Vykupitele (úterý)
- Předobrazné poselství příběhu knihy Ester
- Est 3,1–14: Obraz velkého nepřítele Božích dětí (středa)
- Est 4–9: Obraz Boží záchrany v pravý čas (čtvrtek)

---

#### Dodatečné otázky k diskuzi

`Jakou roli měly ženy v biblických dobách (nejen) v pohanských národech?`

`Jak se na roli ženy dívá Bible?`

`Žena je v Bibli symbolem církve – Kristovy nevěsty. Co nám chce Bůh tímto přirovnáním sdělit?`

`Co pro tebe znamená fakt, že tě Ježíš miluje stejně, jako muž svou nevěstu?`

`K čemu nás poznání Boží lásky k nám motivuje?`