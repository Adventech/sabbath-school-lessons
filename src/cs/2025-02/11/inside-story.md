---
title:  Misijní příběh
date:   13/06/2025
---

#### Část 7: „Takové potřebujeme!“

_Diana Fish_

Diana a Loren Fishovi měli práci svých snů. Ona pracovala v oddělení rozvoje v nemocnici Církve adventistů sedmého dne v Orlandu na Floridě a on měl úspěšnou poradenskou praxi. Ale něco jim chybělo. Modlili se.

Diana se neplánovaně rozhodla zúčastnit konference žen Severoamerické divize. Ve výstavní hale se zastavila u stánku indiánské školy Adventistů sedmého dne z amerického Holbrooku, kde obdivovala keramiku vyrobenou studenty. Když se žena ze stánku dozvěděla, že Diana pracuje v oblasti rozvoje, nadšeně řekla, že škola hledá ředitele pro rozvoj. Diana ale zavrhla myšlenku, že by ji Bůh mohl volat k práci ve škole v Arizoně.

O šest měsíců později se Loren na poslední chvíli rozhodl zúčastnit zasedání Generální konference 2015 v San Antoniu v Texasu. Ve výstavní hale se ocitl u stánku školy z Holbrooku. Když se žena ze stánku dozvěděla, že je licencovaný klinický sociální pracovník, nadšeně řekla: „Takového potřebujeme!“ Zeptala se ho na povolání jeho ženy a on odpověděl, že pracuje v oblasti rozvoje. „Takovou taky potřebujeme!“ řekla žena a zamávala na svého manžela, který byl náhodou ředitelem školy v Holbrooku.

O několik týdnů později navštívil pár Holbrook při cestě z dovolené u rodiny v Coloradu. Strávili devět hodin rozhovorem se zaměstnanci o poslání školy poskytovat americkým indiánským dětem bezpečné místo pro učení a růst. Dozvěděli se, že zaměstnanci sní o tom, že by měli k dispozici křesťanské poradenství 24 hodin denně pro studenty, kteří se potýkají s posttraumatickou stresovou poruchou a jinými psychickými problémy. Diana se té noci ve školním pokoji pro hosty převalovala ze strany na stranu. Ráno si všimla dvou identických knih na polici. Vypadaly povědomě. Sáhla do batohu a vytáhla stejnou knihu, kterou Loren dostal na zasedání Generální konference. Jmenovala se "Follow: Anytime, Anywhere, at Any Cost" (Následuj: Kdykoli, kdekoli, za jakoukoli cenu) od Dona MacLaffertyho. Diana okamžitě věděla, že Bůh je volá do Holbrooku. Modlila se: „Musíš dát stejný dojem i do Lorenova srdce.“

O několik dní později, po návratu na Floridu, Loren řekl Dianě, že se modlil a cítil, že je Bůh volá do Holbrooku. Téhož večera poslali své životopisy a začali balit. O dva týdny později jim byla nabídnuta pracovní místa. Ve škole pracují již 10 let. „Bůh je tak úžasný,“ řekla Diana. „Ukázal mi na každém kroku cesty, že v mém životě působí. Než jsem Ho poznala, On znal mě a měl plán.“

_Tento misijní příběh nabízí pohled do nitra toho, jak Bůh zázračně působil v životě Diany Fish, ředitelky rozvoje na indiánské školy Adventistů sedmého dne v americkém Holbrooku, která v roce 2021 obdržela dary třinácté soboty. Děkujeme vám, že 28. června podpoříte šíření evangelia darem třinácté soboty v tomto čtvrtletí._

_Více se o škole v Holbrooku dozvíte příští týden._
