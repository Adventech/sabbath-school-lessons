---
title:  '„Právě pro chvíli, jako je tato“'
date:  12/06/2025
---

> <p></p>
> 13Mordokaj však vzkázal Ester: „Nedomnívej se, že v domě králově vyvázneš životem, jediná ze všech židů. 14Budeš-li v tuto chvíli skutečně mlčet, úleva a osvobození přijde židům odjinud, ale ty a dům tvého otce zahynete. Kdo ví, zda jsi nedosáhla královské hodnosti právě pro chvíli, jako je tato.“ (Est 4,13.14)

**Osobní studium**

Někteří věřící mají nešťastný sklon zabývat se podrobně částmi biblických proroctví, které hovoří o utrpení a trestu. Ano, před námi jsou těžké časy. Bylo by však chybou přehlížet při studiu proroctví zaslíbené rozuzlení velkého sporu a místo toho zaměřit veškerou pozornost jen na strach a obtíže. Bůh nepřikrášluje budoucnost a o událostech, které se odehrají mezi současností a budoucností, mluví otevřeně a upřímně. Je proto vždy důležité přečíst každý příběh až do konce.

V proroctvích existuje všeobecný model, jehož prostřednictvím Bůh odhaluje pravdu o obtížích a problémech způsobených naší lidskou vzpourou. Ano, Bůh velmi jasně ukazuje důsledky hříchu. Potom však otevřeně představuje naději. Mnozí se při studiu proroctví zaměřují na předpovědi závěrečné krize – „času soužení pro Jákoba“ – a jsou naplněni strachem a obavami. Je nepochybné, že závěrečné chvíle nebudou pro Boží lid snadné. Ale jak je spolehlivá předpověď soužení, je spolehlivé i zaslíbení vysvobození.

Ve Zj 12 ďábel s nenávistnou pomstou pronásleduje Kristovu nevěstu. Bůh však zasahuje, aby ji zachránil. I v příběhu Ester vystupuje krásná královna, která sehraje ústřední roli v dramatu a Bůh ji použije k záchraně svého lidu.

`Přečti si úvodní texty Est 4,13.14; Est 5,1–3 a Est 9,20–28. Co se my můžeme naučit z těchto pasáží v souvislosti s naší situací v závěrečných chvílích dějin Země?`

Bůh dal povstat své církvi pro konkrétní okamžik v dějinách. Když se 1260 dní temného středověku chýlilo ke konci, Bůh vyvedl svou nevěstu z úkrytu (srovnej se Zj 12,14), aby světu předala poslední poselství milosrdenství: poselství tří andělů. Jsme zde „právě pro chvíli, jako je tato“ (Est 4,14).

Ester zjistila, že není sama, kdo čelí pronásledování rozpoutanému proti jejímu lidu Hamanem. Podařilo se jí najít přízeň u krále a její lid byl nakonec osvobozen.

Ani my nejsme sami, když vstupujeme do posledních okamžiků dějin země. Král je na naší straně a Boží lid bude také osvobozen.

**Aplikace**

`Pro Boží lid skončilo v příběhu Ester nakonec všechno dobře. Ne vždy se však problémy vyřeší takto úspěšně.`

---

#### Dodatečné otázky k diskuzi

`Co víme o královně Ester? Jak se vlastně stala královnou?`

`K čemu Mordokaj vybízel Ester, když Haman přišel s plánem zničení Židů?`

`Mordokaj Esteře řekl: „Právě pro chvíli, jako je tato!“ Co tím chtěl říci?`

`Proč se Ester zpočátku bránila přijmout úkol, který jí svěřil Mordokaj?`

`Jak zareagoval král, když před něho bez ohlášení vstoupila nová královna?`

`Jaký závěr má tento příběh? Kdo byl zachráněn a kdo zemřel?`

`Myslíš, že i my máme úkol „právě pro tuto chvíli“? Jaký?`

`Jak nám tento příběh dodává odvahu pro události „doby konce“? Proč?`