---
title:  'Podněty k zamyšlení'
date:  27/06/2025
---

Přečtěte si 43. kapitolu „Poslední noc Babylónu“ z knihy Od slávy k úpadku (PK 522–538; OSU 197–202).

„Proroctví hovořila o vzestupu a pádu velkých světových říší – o Babylónu, Médo-Persii, Řecku a Římu. V případě každé z nich, stejně jako v případě národů menšího významu, se historie vždy opakovala. Každá prošla obdobím zkoušek, ve kterém neobstála, její sláva vybledla a pozbyla své moci. Národy odmítaly Boží principy a samy si přivodily svou zkázu. Přesto však v průběhu staletí skrytě působila božská, všeovládající moc, která nenápadně uskutečňovala své záměry.“ (PK 535; OSU 200)

V Jr 18 prorok pozoruje hrnčíře, který dělá to, co každý hrnčíř: formuje a tvaruje to, na čem právě pracuje. Tento obraz hrnčíře formujícího hlínu Bůh používá k vysvětlení principu podmíněnosti v biblických proroctvích. A abychom si byli jisti, že rozumíme, Hospodin prostřednictvím Jeremjáše říká toto: „Jednou promluvím proti pronárodu a proti království, že je vyvrátím, podvrátím a zničím. Avšak odvrátí-li se onen pronárod od zla, jež páchal a proti němuž jsem mluvil, budu litovat toho, že jsem zamýšlel způsobit mu něco zlého. Jindy promluvím o pronárodu a o království, že je vybuduji a zasadím. Budou-li se však dopouštět toho, co je zlé v mých očích, a nebudou mě poslouchat, budu litovat toho, že jsem slíbil prokázat jim dobré věci“ (Jr 18,7–10).

**Otázky k rozhovoru**

`1. Zamyslete se nad Ježíšovým výrokem, že soud bude pro Ninive lehčí než pro Boží lid, který se vzdálil od pravdy. (Viz Mt 12,39–42.) Jaké poučení může církev vyvodit z tohoto varování?`

`2. Všimněte si vyjádření, že s každou následující říší se „historie vždy opakovala“ (PK 535; OSU 200). Jaké stejné rysy lze najít mezi říšemi uvedenými v proroctvích? Jak šla jejich historie stejnou prorockou cestou? Jakým způsobem je následuje i náš svět?`

`3. Uvažujte o tom, že to často není mysl, intelekt, co brání lidem kráčet cestou víry, ale jejich srdce. Jak může toto poznání ovlivnit způsob, jakým vydáváte svědectví druhým?`

---

#### Dodatečné otázky k diskuzi

`Co tě v tomto týdnu nejvíce zaujalo na této lekci?`

`Pomohly ti tyto lekce získat lepší vztah k proroctvím? Poděl se o to s námi.`

`Jak se díváš do budoucna? Převažuje strach nebo těšení se? Proč,`

`Kterou myšlenku z dnešní diskuze by sis chtěl zapamatovat? Čím tě oslovila?`