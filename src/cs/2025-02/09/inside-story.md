---
title:  Misijní příběh
date:   30/05/2025
---

#### Část 5: Láska a manželství

_Andrew McChesney_

Když Diana a Loren plánovali svatbu v Santa Fe v Novém Mexiku, tak zjistili, že čekají dítě. Diana svatbu odložila, protože nechtěla, aby bylo důvodem ke sňatku dítě.

Po narození dítěte se pár přestěhoval do Salt Lake City v Utahu, kde žili Dianini rodiče. Měli už života v Santa Fe dost.

Přestože Diana a Loren nežili jako křesťané, Loren chtěl mít svatbu v církvi. Vybral si adventistický sbor a kontaktoval jeho pastora. Požádal také svého otce, adventistického pastora žijícího nedaleko Chicaga, aby je oddal. Pro oba pastory to představovalo dilema, protože Diana nebyla členkou církve a pár nežil křesťanským životem. Po dlouhých modlitbách však řekli, že cítili, aby „chybovali na straně lásky“. Otec od Lorena poskytl předmanželský seminář po telefonu.

V den svatby Dianu překvapilo, že se svatby zúčastnili i členové sboru, které neznali. Kdo by chodil na svatbu cizích lidí, pomyslela si. Její překvapení ještě vzrostlo, když jim členové sboru předali dary.

Při vybalování darů Diana narazila na malou knížku s názvem "Happiness Digest" (ilustrovaná edice knihy Cesta ke Kristu). Myslela si, že je to kniha od tří neodbytných žen, které ji navštívily v Coloradu. Začala ji číst a nedokázala ji odložit. Když se Loren vrátil z práce domů, nadšeně prohlásila: „To je pravda!“. „Aha, to je Cesta ke Kristu, kterou napsala prorokyně Ellen Whiteová.“, odppověděl ji Loren. Představa prorokyně Dianu znejistila, ale v jejím srdci vzklíčila touha navštívit sbor církve adventistů a dozvědět se více o tom, co četla.

Když se Diana objevila ve sboru, členové neřekli ani slovo. Přijali ji takovou, jaká je, a dokonce se postarali o její děti, aby mohla poslouchat. Když zaslechla, jak hlavní starší mluví o studiu Bible, řekla mu: „Chci studovat.“ Loren ji přerušil: „Můžu ti říct všechno, co chceš vědět.“ Byl z toho v rozpacích, že by s ní nestudoval. „Ne, chci studovat Bibli sama,“ řekla.

Starší sboru Lorell Herold a jeho žena Carol k nim domů chodili každý týden po dobu 28 týdnů. Jak Diana studovala, její světský vzhled se začal měnit. Nikdo s ní o tom nemluvil. Nikdo o tom nekázal. Jednoduše ztratila zájem o světské věci, když ji členové církve milovali a když se učila o Boží lásce, která byla vylita v životě, smrti a vzkříšení Ježíše.

Její nadšení pro Bibli Lorena překvapilo. Přemýšlel, co mu v dětství uniklo, a začal Bibli studovat sám. Oba se rozhodli nechat se společně pokřtít.

_Tento misijní příběh nabízí pohled do nitra toho, jak Bůh zázračně působil v životě Diany Fish, ředitelky rozvoje na indiánské školy Adventistů sedmého dne v americkém Holbrooku, která v roce 2021 obdržela dary třinácté soboty. Děkujeme vám, že 28. června podpoříte šíření evangelia darem třinácté soboty v tomto čtvrtletí._

_Více se o Dianě dozvíte příští týden._

![Diana a Loren Fish](picture9.jpg) 
