---
title:  'Nastávající konflikt'
date:  08/06/2024
---

Závěrečný spor o to, koho uctívat jako autoritu

### Texty na tento týden
Zj 14,7.9.12; Zj 4,11; Zj 13,1.2; Zj 12,3–5.17; Zj 13,11–18

> <p>Základní verš</p>
> „Posvěť je pravdou; tvoje slovo je pravda.“ (J 17,17)

Relativně nedávno (na přelomu tisíciletí) se začala testovat nová zdravotnická pomůcka, která má velikost zrnka rýže. Je to mikročip, který lze pacientovi implantovat pod kůži. Takový čip obsahuje informace o anamnéze pacienta, které pak lze načíst pouhým přiblížením externího skeneru k místu na těle, kam byl čip vložen. Někteří křesťané takovou možnost nahlas kritizují a považují ji za součást spiknutí s cílem prosadit „znamení šelmy“. Jiní jsou přesvědčeni, že znamení šelmy nějak souvisí s čárovými kódy na konzervách s jídlem, nebo je to záhadné číslo na dolarových bankovkách, které údajně dává dohromady číslo 666. A další se zabývají tím, že znamení šelmy má něco společného se zednáři, ilumináty nebo OSN.

Svou pozornost zaměříme na studium biblické zprávy o nadcházejícím konfliktu souvisejícím s pravou bohoslužbou. Satan bude zpochybňovat Boží autoritu snahami zničit Boží zákon. V centru globálního konfliktu o pravé uctívání bude sobota. Satan nenávidí sobotu, protože nenávidí Stvořitele. Použije nátlak, omezování a násilí, aby narušil náš závazek vůči Kristu. Dojde ke konfliktu mezi vírou v pravý a falešný den uctívání. Poslední Boží výzvou je výzva k věrnosti Kristu navzdory pronásledování, ekonomickému bojkotu, věznění či dokonce hrozbě smrti. Studium na tento týden zdůrazňuje Ježíšovu moc provést nás posledním konfliktem na zemi.

**Osnova lekce**

V této lekci se zaměříme na to, jakým způsobem se podle Bible bude v závěru dějin satan snažit odvrátit lidi od věrnosti a uctívání pravého Boha. Příběh symbolických „šelem“ z knihy Zjevení je názorným obrazem toho, o co satanovi jde a před jakým rozhodnutím bude nakonec každý člověk stát.

- Zj 12,7; 14,12: Satanův boj proti těm, kdo zachovávají Boží přikázání (neděle)
- J 16,2; Mt 10,22: Předpověď pronásledování těch, kdo zůstanou věrní (pondělí)
- Zj 13,1–10: „Šelma z moře“ – satanova snaha bojovat proti pravdě (úterý a středa)
- Zj 13,11–18: „Šelma ze země“ – satanova snaha bojovat proti pravdě (čtvrtek)

---

#### Dodatečné otázky k diskuzi

`Co je to autorita?`

`Potřebujeme v životě autority? Pokud ano, jaké?`

`Proč mají někteří věřící potřebu vidět „ve všem“ znamení šelmy?`

`Jaký vliv má na naši víru zachovávání soboty jako dne odpočinku?`

`Proč se satan snaží zpochybňovat Boží autoritu?`

`Jaké způsoby v boji o autoritu používá ďábel?`

`Proč je pro tebe nejvyšší autoritou Stvořitel?`
