---
title:  Misijní příběh
date:   14/06/2024
---

#### Ne vepřovému, ano sobotě

_Andrew McChesney_

Sára přemýšlela o Církvi adventistů sedmého dne, když pomáhala své matce prodávat vepřové maso a pivo v Mosambiku v jihovýchodní Africe.

Zajímalo ji, proč adventisté chodí na bohoslužby v sobotu.

Jako malá holčička byla Sára několikrát ve sboru adventistů se svým starším bratrem, který byl adventista. Pak se ale přestěhoval do jiného města a ona začla chodit opět do kostela své matky.

Když s matkou pracovala, vrátily se jí vzpomínky na církev adventistů. Vzpoměla si na adventistické sousedy, kteří se přistěhovali do sousedství. Sára se rozhodla, že se jich zeptá, proč chodí na bohoslužby v sobotu.

Sousedé Sářinu otázku přivítali a otevřeli Bibli na čtvrtém přikázání v Exodu 20,8-10. Sára četla: „Pamatuj na sobotní den, aby ti byl svatý. Šest dní budeš pracovat a dělat všechnu svou práci, ale sedmý den je dnem odpočinku, zasvěceným Hospodinu, tvému Bohu. Nebudeš dělat žádnou práci...“. Přečetla také další verše o svatosti soboty jako sedmého dne. Viděla, že také Ježíš uctíval sedmý den, když žil na zemi. Rozhodla se tedy, že bude dodržovat sobotu jako sedmý den.

Matka se rozzuřila, když jí Sára řekla, že už nebude v sobotu prodávat vepřové maso a pivo. Zakázala Sáře chodit do sboru adventistů. Sára přesto šla. Chtěla ctít svou matku, jak to Bůh přikazuje v pátém přikázání (Ex 20,12). Zároveň si však uvědomovala, že je důležitější „poslouchat Boha než lidi“ (Sk 5,29).

Napětí se dále vystupňovalo, když Sára přestala prodávat vepřové maso a pivo úplně. Vysvětlila matce, že Bůh neschvaluje konzumaci nečistého masa, jako je vepřové (Lv 11,7), ani pití alkoholu (Př 20,1). Kromě toho řekla, že Bible učí, že „ať už jíte nebo pijete, ať už děláte cokoli, všechno to dělejte k Boží slávě“ (1. Kor. 10:31), a prodej produktů, které Bůh neschvaluje, by Boha neoslavoval.

Matka vyhodila Sáru z domu. Protože Sára neměla kam jít, opustila město a nastěhovala se ke svému bratrovi, jeho ženě a jejich synům. Srdce ji bolelo a ptala se sama sebe: "Je tohle cena za následování Ježíše?"

Sářin bratr předložil její případ vedoucím ve svém sboru. Díky jejich úsilí se pastor sboru mohl setkat se Sářinou matkou. Ta pozorně naslouchala jeho slovům. Ne ve všem s ním souhlasila. Její tvář však při rozhovoru zjihla. Řekla, že se Sára může vrátit domů.

Dnes matka stále nesdílí Sářino přesvědčení. Sára se modlí, aby se Duch svatý dotkl jejího srdce. Ví, že Bůh, který jí dal plněji pochopit svou lásku, může totéž udělat i pro její matku.

_Děkujeme vám za vaše misijní dary při sobotní škole, které pomáhají šířit dobrou zprávu o brzkém příchodu Ježíše v Africe a po celém světě._
