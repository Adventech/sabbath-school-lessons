---
title:  'Poslední konflikt v knize Zjevení'
date:  09/06/2024
---

> <p></p>
> Drak v hněvu vůči té ženě rozpoutal válku proti ostatnímu jejímu potomstvu, proti těm, kdo zachovávají přikázání Boží a drží se svědectví Ježíšova. (Zj 12,17)

> <p></p>
> Zde se ukáže vytrvalost svatých, kteří zachovávají Boží přikázání a věrnost Ježíši. (Zj 14,12)

**Osobní studium**

Poselství knihy Zjevení obsahuje mnohem víc než jen záhadné symboly, podivná zvířata a zvláštní obrazy. Mluví o věčných pravdách, které dal milující Bůh lidem žijícím v době konce. Konflikt mezi Kristem a satanem začal v nebi a souvisel s otázkou uctívání. Také závěrečné vyvrcholení tohoto sporu se bude týkat uctívání.

`Porovnej texty Zj 14,7.9 a Zj 4,11. Co je zastřešujícím tématem knihy Zjevení v souvislosti s vesmírným konfliktem mezi dobrem a zlem?`

V celém Zjevení je neoddělitelně spojeno stvoření a uctívání. Zjevení 14,7 nás vyzývá, abychom uctívali Boha, který je Stvořitelem. Na pozadí evoluční teorie, která v posledních dvou stoletích zasáhla svět, je sobota věčnou připomínkou naší identity. Neustále nám připomíná, že jsme stvořené bytosti a že náš Stvořitel je hoden naší věrnosti a našeho uctívání. To je také jeden z důvodů, proč ďábel tak nenávidí sobotu.

`Jakým způsobem úvodní verše (Zj 12,17 a Zj 14,12) vyjadřují podstatu správného uctívání Stvořitele?`

Uctívání Stvořitele zachováváním Božích přikázání je v přímém protikladu k uctívání šelmy. Bůh bude mít v době konce lidi, kteří mu budou věrni i přes největší odpor a nejzuřivější pronásledování v dějinách.

„Zachovávání nesprávného dne odpočinku v souladu se zákony státu, ale proti čtvrtému přikázání, bude projevem věrnosti moci, která je Bohu nepřátelská. Zachovávání pravé soboty jako výraz poslušnosti Božího zákona bude důkazem věrnosti Stvořiteli.“ (GC 605; VDV 392)

Zjevení 14,12 uvádí, že oddaní následovníci Spasitele budou mít „Ježíšovu víru“ (ČSP). Ježíšova víra je tak hluboká, že důvěřuje, i když nevidí nebo nerozumí. Ježíšova víra vytrvá, i když nedokáže pochopit. Je to dar od Ježíše Krista, přijímáme ho vírou a pomůže nám zvládnout blížící se konflikt.

**Aplikace**

`Sobota jako sedmý den je základním symbolem Boha Stvořitele. Sahá totiž až do samotného Edenu. Sáhnout na sobotu, jak to učinil Řím (viz Da 7,25), znamená nárokovat si Boží autoritu. Jak nám toto poznání pomáhá pochopit, proč bude v závěru dějin otázka soboty tak důležitá?`

---

#### Dodatečné otázky k diskuzi

`Jakou válku rozpoutá podle Zjevení drak na naší zemi?`

`Co vadí satanovi na lidech, vůči kterým povede svůj boj?`

`O co šle ve válce, která proběhla v nebi? Proč byl drak poražen?`

`Co bude hlavním sporem v závěrečném boji na naší zemi?`

`Jakou spojitost má uctívání a stvoření?`

`Proč není možné propojit víru v Ježíše s vírou v evoluci?`

`Co bychom si měli připomínat každou sobotu?`
