---
title:  'Podněty k zamyšlení'
date:  31/05/2024
---

„Protože neměli důkazy z Bible, lpěli mnozí na svých argumentech s velkou zarputilostí; jako by zapomněli, že stejné argumenty použili kdysi jiní odpůrci proti Kristu a jeho apoštolům: ‚Proč nauku o sobotě nepřijali naši velikáni? Jen málo lidí věří tomu, čemu věříte vy. Není přece možné, abyste vy měli pravdu, a všichni učenci světa aby se mýlili.‘ Všechny podobné argumenty vyvrací Písmo a poznání, jak Pán jednal ve všech dobách se svým lidem.“ (GC 455; VDV 298.299)

„Křesťané v minulých dobách však zachovávali neděli v domnění, že tím zachovávají biblickou sobotu. I dnes jsou ještě v každé církvi, římskokatolickou církev nevyjímaje, opravdoví křesťané, kteří upřímně věří, že neděle je Bohem ustanovený den odpočinku. Bůh přijímá jejich upřímnost a poctivost. Když však bude zachovávání neděle přikázáno zákonem a svět bude seznámen s tím, co je to sobota – pravý den odpočinku, pak bude každý, kdo přestoupí Boží přikázání a bude poslouchat příkazy vydané Římem, uctívat papežství více než Boha. Bude uctívat římskou autoritu a moc, která vynutila zachovávání neděle, nařízené Římem. Bude uctívat šelmu a její sochu (obraz). Když lidé odmítnou ustanovení, o němž Bůh prohlásil, že je znamením jeho moci, a místo něho budou uctívat to, co Řím považuje za znamení své svrchovanosti, přijmou tím znak oddanosti šelmě – ‚cejch šelmy‘. Teprve až bude tato otázka lidem jasně vyložena a až budou postaveni před rozhodnutí, zda zvolit raději Boží přikázání, anebo spíš lidské příkazy, tehdy ti, kdo přijmou lidskou autoritu, dostanou ‚cejch šelmy‘.“ (GC 449; VDV 294.295)

**Otázky k rozhovoru**

`1. Svět se mění rychle a dramaticky. Proč musíme zůstávat ostražití, aby nás poslední události nezastihly nepřipravené?`

`2. Jak může být naše chápání soudu a Božího zákona v souladu se skutečností, že jsme spaseni pouze milostí?`

`3. Jak můžete vydávat svědectví těm lidem, kteří nechápou význam pravé soboty a upřímně zachovávají neděli, první den týdne?`

`4. Jaké nebezpečí číhá ve spojení církevní a státní moci? Jaký vztah máme mít jako křesťané ke světské vládě?`

---

#### Dodatečné otázky k diskuzi

`O čem jsi nejvíce přemýšlel během svého osobního studia v týdnu? Proč?`

`Proč se snažíš respektovat Desatero? Co tím získáváš?`

`Jsi spokojený s tím, jak prožíváš sobotu, nebo chceš něco změnit?`

`Budeš se k něčemu z dnešní diskuze v příštích dnech vracet? Proč?`
