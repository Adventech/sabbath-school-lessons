---
title:  'Neměnnost Božího zákona'
date:  27/05/2024
---

> <p></p>
> 17Nedomnívejte se, že jsem přišel zrušit Zákon nebo Proroky; nepřišel jsem zrušit, nýbrž naplnit. 18Amen, pravím vám: Dokud nepomine nebe a země, nepomine jediné písmenko ani jediná čárka ze Zákona, dokud se všechno nestane. (Mt 5,17.18)

**Osobní studium**

**Co říkají tyto biblické pasáže o vztahu věřícího k zákonu?**

`Mt 5,17.18`

`Ž 111,7.8`

`Kaz 12,13.14`

`1J 5,3`

`Př 28,9`

Adventisté sedmého dne jdou ve stopách protestantských reformátorů, kteří zdůrazňovali svatost Božího zákona. Všimněme si naléhavých slov Johna Wesleyho v jeho promluvě o Ježíšově kázání na hoře: „Obřadní neboli ceremoniální zákon, který Mojžíš vydal Izraelcům a který obsahuje všechny příkazy a všechna nařízení, vztahující se na staré oběti a na chrámovou službu, náš Pán skutečně přišel zrušit, odstranit a úplně zlikvidovat. [...] Ale mravní zákon, obsažený v Desateru a zdůrazňovaný proroky, neodstranil. Účelem jeho příchodu nebylo odvolat kteroukoli jeho část. To je Zákon, který nelze zrušit, který „bude utvrzen jako svědkové na obloze“. [...] Každá část tohoto Zákona musí zůstat v platnosti u všech lidí a v každém věku, protože není závislý na čase nebo místě či jiných okolnostech, podléhajících změnám, ale na Boží povaze a na povaze člověka a jejich neměnném vzájemném vztahu.“ (WESLEY, John. „Kázání našeho Pána na hoře. Výklad pátý“. Standardní kázání. Praha: ECM, 2005, s. 348.349)

`Porovnej text Ex 34,5–7 s verši Ř 7,11.12; Ž 19,8–12; Ž 89,15 a Ž 119,142.172. Co nám tyto pasáže říkají o vztahu mezi Božím zákonem a Božím charakterem?`

Boží zákon je popisem jeho charakteru, základem jeho trůnu a morálním základem celého lidstva, a proto jej satan nenávidí. „Mnozí vynaložili značné úsilí, aby jim jejich přesvědčení vyvrátili; nikdo však nepochyboval, že byla-li pozemská svatyně kopií svatyně v nebi, pak zákon uložený v pozemské truhle je přesným opisem zákona uloženého v nebi, a přijmout pravdu o nebeské svatyni znamená také uznat požadavky Božího zákona, a tím i závaznost zachovávání soboty podle čtvrtého přikázání. To je také důvod rozhořčeného odporu namířeného proti výkladu Písma, který objasňoval Kristovu službu v nebeské svatyni.“ (GC 435; VDV 286)

**Aplikace**

`Jaké argumenty používají lidé k podepření svého tvrzení, že už nejsme povinni dodržovat Desatero? Co je skutečnou příčinou odmítání autority Desatera? `

---

#### Další čtení: Vybrané citace od Ellen Whiteové

Satan jásal, když lidé přestoupili Boží zákon a vzepřeli se Boží vůli. Byl to pro něho důkaz, že zákon není možné zachovávat a člověku nemůže být odpuštěno. Satan prohlašoval, že lidstvu musí být navždy odepřena Boží přízeň, protože i on sám byl po své vzpouře svržen z nebe. Tvrdil, že Bůh nemůže být k hříšníkovi zároveň spravedlivý i milosrdný.\
Člověk však byl i jako hříšník v jiné situaci než satan. Lucifer zhřešil v nebi ve světle Boží slávy. Boží láska mu byla zjevena v takové míře jako žádné jiné stvořené bytosti. Satan znal Boží povahu, jeho dobrotu, a přesto se rozhodl jednat podle své vlastní sobecké a nezávislé vůle. Jeho volba byla konečná. Bůh již pro jeho záchranu nemohl nic udělat. Člověk však byl sveden, satan mu svou lstí zatemnil mysl. Člověk neznal velikost Boží lásky. Jeho jediná naděje spočívala v tom, že se s ní setká. Bude-li vzhlížet k Boží povaze, může se dostat zpátky k Bohu.\
V Ježíši se lidem zjevila Boží milost. Milost však nevylučuje spravedlnost. Zákon zjevuje vlastnosti Boží povahy a ani to nejmenší v něm nemůže být změněno tak, jak by to člověku v jeho padlém stavu vyhovovalo. Bůh svůj zákon nezměnil, ale pro záchranu člověka se v Ježíši Kristu sám obětoval. „Neboť v Kristu Bůh usmířil svět se sebou.“—_Touha věků_, pp. 489, 490.

Boží zákon v nebeské svatyni je velký originál, přikázání zaznamenaná na kamenné desky a zapsaná Mojžíšem do knih jsou jeho přesným opisem. Lidé, kteří přijali tuto důležitou pravdu, pochopili svatost a neměnnost Božího zákona.\
Pochopili jako nikdy předtím význam Spasitelových slov: „Dokud nepomine nebe a země, nepomine jediné písmenko ani jediná čárka ze Zákona.“ Matouš 5,18. Boží zákon je zjevením Boží vůle a projevem jeho charakteru, proto musí trvat navěky „jako věrný svědek v nebi“. Bůh nezrušil ani jediné přikázání, nezměnil ani jediné písmeno nebo háček. Žalmista prohlásil: „Věčně, Hospodine, stojí pevně v nebesích tvé slovo.“ „Všechna jeho ustanovení jsou věrná, spolehlivá navěky a navždy.“ Žalm 119,89; Žalm 111,7.8.—_Velké drama věků_, p. 284.

---

#### Dodatečné otázky k diskuzi

`Co řekl Ježíš o platnosti Zákona a Proroků?`

`Proč se většina křesťanů domnívá, že Ježíšova oběť zrušila platnost Zákona?`

`Co Ježíš zrušil svou smrtí a vzkříšením? Co „přibil na kříž“?`

`Jakou roli hraje Zákon v životě a víře křesťana?`

`Proč je třeba žít v souladu se Zákonem, když jsme spaseni milostí?`

`Komu to nejvíce prospívá, když žijeme podle Desatera?`

`Také jsi slyšel, že Desatero bude platit i v nebi? Co si o tom myslíš?`

`Který Boží zákon platí v celém vesmíru pro každou bytost?`

`Proč je to pro nás dobré, že se Boží zákon nemění?`
