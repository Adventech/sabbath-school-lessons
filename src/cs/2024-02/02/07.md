---
title:  'Podněty k zamyšlení'
date:  12/04/2024
---

„Marně se satan snažil zničit Kristovu církev násilím. Velký spor, v němž Kristovi učedníci položili své životy, neskončil, když tito věrní vlajkonoši na svých místech padli. Svou smrtí zvítězili. Boží dělníci padli, ale Boží dílo se nezastavilo. Evangelium se šířilo stále dál a počet jeho vyznavačů rostl. Proniklo dokonce do oblastí, kam se nedostali ani římští orlové. Jak prohlásil jeden křesťan před pohanskými vládci: ‚Můžete nás zabíjet, mučit, odsuzovat… Vaše nespravedlnost je důkazem, že jsme nevinni… Ani vaše krutost vám nepomůže.‘ Vedli tím jen další ke stejné vytrvalosti. ‚Čím více nás kosíte, tím více rostou naše řady. Krev křesťanů je setbou.‘ (Tertullian, Obrana, odstavec 50)“ (GC 41.42; VDV 31.32)

„Tajemná Boží prozřetelnost, která dopouští, aby zlí lidé pronásledovali spravedlivé, působí lidem slabé víry velké rozpaky. Někteří z nich mají dokonce sklon přestat důvěřovat Bohu, protože dopouští, aby se nejpodlejším lidem dařilo dobře a navíc aby sužovali a trápili ty nejlepší a nejčistší. Kladou otázku, jak může spravedlivý, milosrdný a všemohoucí Bůh takovou nespravedlnost a násilí trpět. Nemáme však právo klást takové otázky. Bůh svou lásku prokázal zcela dostatečně. Nemáme právo pochybovat o jeho dobrotě jen proto, že nejsme schopni pochopit jednání jeho prozřetelnosti.“ (GC 47; VDV 35)

**Otázky k rozhovoru**

`1. Má vůbec utrpení nějaký vyšší smysl? Proč podle vás Bůh dovoluje, aby jeho lid trpěl?`

`2. Někdy se stává (podobně jako v rané církvi), že se utrpení přetaví do něčeho dobrého. Co však tehdy, když nevidíme žádnou útěchu, žádný vyšší smysl utrpení? Proč je v takových situacích důležité mít osobní zkušenost s Boží láskou, abychom si zachovali víru?`

`3. Jak byste svému příteli odpověděli na následující otázky? „Kde je Bůh v mém utrpení?“ „Pokud mě miluje, proč prožívám tak těžké období?“`

`4. Jak se může váš sbor stát společenstvím, které má vliv na svět? Uvažujte, jak se může téma tohoto týdne prakticky projevovat ve vaší službě.`

---

#### Dodatečné otázky k diskuzi

`Objevil jsi během svého osobního studia něco překvapivého? Co to bylo?`

`Jak vnímáš nás sbor? Je v něm více cítit láska nebo sobectví?`

`Jak se bráníš atakům sobectví, které chce v tvém nitru rozvíjet ďábel?`

`Co tě dnes v naší diskuzi nejvíce zaujalo? Proč?`
