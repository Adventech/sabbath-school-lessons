---
title:  'Podněty k zamyšlení'
date:  19/04/2024
---

„Stejná nenávist a odpor vůči pravdě naplňují Boží nepřátele v každé době a také od Božích služebníků se vyžaduje stejná bdělost a věrnost. Slova, která Ježíš Kristus řekl prvním učedníkům, platí i jeho následovníkům na konci času: ‚Co vám říkám, říkám všem: Bděte!‘ (Mk 13,37)“ (GC 56.57; VDV 41)

V mnoha částech světa, zejména tam, kde mají lidé volný přístup k Bibli, používá satan k oslabení jejího vlivu jiné prostředky. Jedním z velmi účinných způsobů jsou různá vědecká pojednání či studie, které zastávají postoje podkopávající důvěru v Boží slovo. Uveďme alespoň jeden příklad. Přestože kniha Daniel sama sebe datuje do období více než pět set let před Kristem, mnozí bibličtí učenci ji datují do poloviny druhého století před Kristem. Tvrdí, že musela být napsána právě v této době, jinak by prorok přesně předpovídal budoucnost, což je nemožné. Proto tvrdí, že kniha Daniel nebyla napsána tehdy, když to sama říká, ale až o několik století později. Naneštěstí je tato lež o Bibli jen jednou z mnoha, které se nám současná věda snaží podsouvat. Žel mnozí lidé tuto lež přijímají, protože s ní přicházejí „bibličtí učenci“. Není divu, že nás Pavel varuje: „Všecko zkoumejte, dobrého se držte“ (1Te 5,21).

**Otázky k rozhovoru**

`1. Prohlédněte si citát z části na úterý a pak si položte otázku: Jaké podobné metody k podkopání autority Písma používá satan dnes?`

`2. Co nám může nejvíce pomoci, abychom Boží slovo vykládali správně?`

`3. Satanovou největší snahou ve velkém sporu mezi dobrem a zlem je znevážit Boží charakter a představit Boha jako autoritářského, nelítostného tyrana. Jaké nástroje přitom ďábel používá? Jaká je Boží odpověď na jeho lži?`

`4. Apoštol Petr tvrdí, že nikdy „nebylo vyřčeno proroctví z lidské vůle“ (2Pt 1,21). Jak si můžeme být jisti, že nepřekrucujeme význam Písma, abychom dosáhli svých vlastních cílů? Proč je toto pokušení větší, než si uvědomujeme? Proč se musíme chránit před takovým jednáním? A jak se proti tomuto pokušení můžeme bránit?`

---

#### Dodatečné otázky k diskuzi

`Co tě během tvého osobního studia nejvíce potěšilo? Proč?`

`Proč někteří lidé přímo nenávidí pravdu?`

`Jak můžeme lidem přiblížit světlo evangelia?`

`Slyšel jsi dnes v naší diskuzi nějaké evangelium? Jaké?`
