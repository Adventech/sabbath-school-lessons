---
title:  Misijní příběh
date:   19/04/2024
---

#### Věrná studentka z Itálie (2. část)

_Andrew McChesney_

V Itálii mají školáci ve státní škole možnost navštěvovat každý týden hodinu náboženství. Sára se jako malá dívka rozhodla, že tam bude chodit, protože se chtěla dozvědět více o Bibli.

Její spolužáci rychle zjistili, že Bibli zná dobře. A tak, když se učitelka na něco zeptala, říkali: "Sára zná odpověď!"

Když to učitelka od děti slýchavala už několik měsíců, zeptala se Sáry: "Jak je možné, že znáš Bibli tak dobře?"

"Chodím do sboru Církve adventistů sedmého dne," odpověděla Sára.

Učitelka chtěla vědět víc, a tak šla se Sárou do sboru.

V šesté třídě dostala Sára novou učitelku náboženství. Opět dokázala odpovídat na učitelčiny otázky. Na učitelku to udělalo silný dojem, a tak Sáru vybídla, aby si připravila hodinovou prezentaci o Církvi adventistů. Sára se připravovala s pomocí svého pastora a dalších vedoucích sboru. Na konci prezentace ji spolužáci zasypali otázkami o sobotě jako sedmém dni.

Dnes je Sára na střední škole a její učitelkou náboženství je jeptiška. Jednou na jeptišku udělala dojem, když na zkoušce napsala biblický verš. Ostatní teenageři citují Bibli jen zřídka. Jeptiška ji požádala o vysvětlení a Sára jí vyprávěla o své víře. Poté jeptiška přišla do jejího sboru.

V jiné středoškolské třídě se učitelka rozčílila, když Sára nedokázala odpovědět na otázku o náboženství v Itálii. Sára vysvětlila, že to neví, protože není členkou největší italské denominace. Učitelka ji položila několik otázek a vyzvala Sáru, aby si pro třídu připravila přednášku o Církvi adventistů. Sářina prezentace se učitelce líbila a řekla: "Je úžasné, že se v naší třídě dozvídáme o jiné víře."

Následující rok však měla mít Sára u stejné učitelky hodiny v sobotu. Učitelka na Sáru naléhala, aby se jích zúčastnila, a když to neudělala, začla si z ní dělat legraci. "Prosím tě, přijď do školy," řekla jí. "Nikomu neřekneme, že jsi přišla". Týden co týden se Sáře posmívala. "Taky bych mohla zůstat v sobotu doma," říkala. "Bylo by to lepší než chodit do školy."

K Sářinu překvapení se jí spolužáci začali před učitelkou zastávat.

Jednou v sobotu, když byla Sára ve sboru, ji učitelka před třídou pochválila. "I když je tu Sára jen polovinu času, má lepší známky než vy ostatní," řekla.

Sára věří, že jí Bůh požehnal za to, že otevřeně mluví o své víře.

"Nikdy jsem svou víru před spolužáky neskrývala," řekla oddělení "Adventistická misie". "Spolužáci mě respektují a vědí, že moje víra je pro mě velmi důležitá."
