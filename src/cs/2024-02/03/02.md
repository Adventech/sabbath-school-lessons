---
title:  'Kompromisy – satanova lstivá strategie'
date:  14/04/2024
---

> <p></p>
> Ježíš mu odpověděl: „Já jsem ta cesta, pravda i život. Nikdo nepřichází k Otci než skrze mne. (J 14,6)

> <p></p>
> 43Proč mou řeč nechápete? Proto, že nemůžete snést mé slovo. 44Váš otec je ďábel a vy chcete dělat, co on žádá. On byl vrah od počátku a nestál v pravdě, poněvadž v něm pravda není. Když mluví, nemůže jinak než lhát, protože je lhář a otec lži. (J 8,43.44)

**Osobní studium**

`Jaký kontrast mezi Ježíšovým a satanovým charakterem najdeme v úvodních textech (J 14,6 a 8,43.44)?`

Ježíšova slova jsou pravda, protože on je autorem, původcem pravdy. Pravda vychází ze srdce moudrého, milujícího a vševědoucího Boha. On je základem reality a vší pravdy.

Naproti tomu satan je lhář a otec lži. Je připraven použít lži, podvody, dezinformace a překrucování pravdy, aby svedl Boží lid a způsobil jeho pád. Tak oklamal i Evu a Adama v Edenu. Překrucoval pravdu, vytvářel pochybnosti a popíral to, co řekl Bůh. Satanův výrok „Nikoli, nepropadnete smrti“ (Gn 3,4) byl v jasném rozporu s tím, co o jedení ovoce ze stromu poznání dobrého a zlého řekl Bůh. Během staletí používá satan stejnou strategii: podkopává důvěru v Boží slovo, odporuje zjevené Boží vůli, překrucuje Písmo a nesprávně cituje Bibli, je-li to v jeho prospěch.

**Jakou podobnost nacházíme v těchto biblických pasážích týkajících se pravdy Božího slova? Jaké je jejich hlavní poselství?**

`Př 23,23`

`J 17,17`

`J 8,32`

„Satan dobře věděl, že Písmo lidem umožní odhalit jeho podvody a postavit se mu na odpor. Vždyť i Spasitel světa odrážel jeho útoky slovy Písma. Proti každému útoku Kristus nastavil štít věčné pravdy; bránil se slovy: ‚Je psáno.‘ Proti každému návrhu protivníka postavil Kristus moudrost a sílu Božího slova. Aby tedy satan udržel svou nadvládu nad lidmi a utvrdil moc papežského uchvatitele, musel lidi udržovat v neznalosti Písma. Bible vyvyšuje Boha a vymezuje lidem jejich místo, proto musí být jeho svaté pravdy utajeny a potlačeny.

Tento způsob argumentace přijala i Římská církev. Po staletí bránila rozšiřování Bible; zakazovala lidem Bibli číst, nebo ji dokonce mít doma. Bezzásadoví kněží a preláti svými výklady biblického učení sledovali jediný cíl: podpořit vlastní domnělá práva. Tak se papež stal téměř všeobecně uznávaným zástupcem Boha na zemi a osoboval si moc nad církví i státem.“ (GC 51; VDV 38)

**Aplikace**

`Jakými způsoby se dnes satan pokouší překroutit nebo nesprávně vyložit Boží slovo?`

---

#### Dodatečné otázky k diskuzi

`Proč o sobě Ježíš říká, že je cesta, pravda i život?`

`Jaký vztah má Ježíš ke lži?`

`Jak se na lež dívá ďábel?`

`Myslíš, že satan vždy jen lže? Nebo někdy říká i pravdu? Proč?`

`Co je příčinou satanova strachu z toho, že budeme studovat Bibli?`

`Jak je možné, že Adam s Evou věřili více satanově lži než Boží pravdě?`

`Existuje nějaká ochrana proti ďáblovými dezinformacím? Jaká?`
