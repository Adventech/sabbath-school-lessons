---
title:  'Vítězství Boží lásky'
date:  22/06/2024
---

Závěr velkého sporu mezi dobrem a zlem

### Texty na tento týden
Zj 22,11.12; Jr 30,5–7; Ž 91,1–11; Jr 25,33; Zj 21,2; Zj 20,11–15

> <p>Základní verš</p>
> „A slyšel jsem veliký hlas od trůnu: ‚Hle, příbytek Boží uprostřed lidí, Bůh bude přebývat mezi nimi a oni budou jeho lid; on sám, jejich Bůh, bude s nimi, a setře jim každou slzu z očí. A smrti již nebude, ani žalu ani nářku ani bolesti už nebude – neboť co bylo, pominulo.‘“ ( Zj 21,3.4)

Budoucnost můžeme očekávat s nadějí, i když přicházejí náročné časy. Navzdory možnému utrpení, navzdory přicházejícím obtížím nebo smutku a bolesti, které by mohly zasáhnout do našeho života, díky naději, že se blíží lepší den, můžeme žít smysluplně a s radostí.

Franklin D. Roosevelt byl prezidentem Spojených států v letech 1933–1945. Šlo o jedno z nejtěžších období v historii USA. Roosevelt sám překonal dětskou obrnu, byl částečně ochrnutý a nemohl chodit bez pomoci. Přesto napsal: „Vždy jsme se drželi naděje, víry a přesvědčení, že za obzorem existuje lepší život, lepší svět.“ Geniální Albert Einstein poznamenal: „Učte se ze včerejška, žijte pro dnešek, doufejte v zítřek.“ Oblíbený anglický básník 19. století Alfred Tennyson jednou napsal: „Naděje se usmívá na prahu nového roku a šeptá, že bude šťastnější.“

V poslední lekci tohoto čtvrtletí se podíváme na texty, které zdůrazňují Kristovu ne­ochvějnou lásku během mimořádného období historie vesmíru. Uvidíme jeho závěrečné, úplné vítězství ve velkém sporu mezi dobrem a zlem. Poslední kniha Bible, Zjevení, nám dává naději pro dnešek, zítřek a také pro celou věčnost.

**Osnova lekce**

Tématem poslední lekce je finále velkého dějinného sporu mezi dobrem a zlem. Ve světle poselství posledních kapitol Bible se zaměříme na velkou naději, kterou je Kristův návrat spojený se záchranou věrných, spravedlivým soudem nad zlem a jeho definitivní porážkou.

- Zj 22,11–13: Boží blízkost v době soužení (neděle)
- J 14,1–3: Naděje na Ježíšův návrat (pondělí)
- Zj 20,1–9: Soud v průběhu tisíciletí (úterý a středa)
- Zj 20,14.15; Zj 21,1.2: Porážka zla, vítězství dobra a lásky (čtvrtek)

---

#### Dodatečné otázky k diskuzi

`Co máš raději – start nebo cíl? Proč?`

`Těšíš se na závěr „velkého sporu“? Z jakých důvodů?`

`Co a proč se ti vybavilo, když jsi četl nadpis této lekce?`

`Věříš tomu, že Boží láska zvítězí na satanem a zlem? Co ti tato víra přináší?`

`Je téma „velkého sboru“ evangeliem – radostnou zprávu? Proč?`

`Jakou naději nám nabízí Bible pro budoucnost?`
