---
title:  'Podněty k zamyšlení'
date:  10/05/2024
---

„Věrní svědkové prorokovali tehdy, když Bibli zakazovaly církevní i světské úřady, když se nepřátelé snažili překroutit její svědectví a chtěli od ní odvést pozornost, když pronásledovali, zrazovali, mučili, zavírali do tmavých kobek, týrali pro jejich víru nebo vyháněli do hor a jeskyní každého, kdo se opovážil hlásat její svaté pravdy. Svědčili po celé období 1 260 let. I v časech největšího temna žili věrní lidé, kteří milovali Boží slovo a horlivě obhajovali Boží čest; ti také obdrželi sílu a moudrost a z Božího pověření svědčili o pravdě po celé uvedené období.“ (GC 267.268; VDV 180)

„Když Francie veřejně zavrhla Boha a odmítla Bibli, znamenalo to pro mnohé dosažení cíle – konečně tady bylo království, v němž neplatí meze stanovené Božím zákonem. [...] Boží Duch, který krotil satanovu moc, přestal působit, a ďáblovi, jehož jedinou rozkoší je hříšnost člověka, se otevřelo volné pole působnosti. Když lidé začali páchat hrozné zločiny, jež slovy nelze ani vylíčit, mohli satanovi sluhové sklízet ovoce vzpoury. Zničenou zemí zněl hrůzostrašný pláč – pláč vycházející z nejhlubší úzkosti. Francie se otřásla, jako by ji postihlo zemětřesení. Náboženství, společenský řád a zákony, rodina, stát i církev – to vše bylo smeteno za vydatného přispění těch, kdo odmítli Boží zákon.“ (GC 286; VDV 191)

„Jestliže církev nebude plnit záměr, který Bůh sledoval jejím založením, nepřijme-li každý paprsek světla a přestane-li plnit všechny povinnosti, které jí Bůh uložil, zákonitě se celá její bohoslužba zvrhne v pouhé zachovávání forem a vytratí se skutečná zbožnost.“ (GC 316; VDV 211)

**Otázky k rozhovoru**

`1. Jaké principy velkého sporu můžeme pozorovat na příkladu Velké francouzské revoluce?`

`2. Na obhajobu tvrzení, že Bůh neexistuje, jeden člověk napsal: „Můžeme si svobodně stanovit své vlastní cíle a odhodlat se překročit jakékoli intelektuální hranice, aniž bychom v tom viděli znaky nějakého přestupování pravidel.“ Proč vyjádření „aniž bychom v tom viděli znaky nějakého přestupování pravidel“ jasně ukazuje na pohnutky, které mnohé lidi vedou k odmítnutí Boha? Jak mohou tyto myšlenky pomoci vysvětlit některé z událostí, jež se odehrály během Velké francouzské revoluce?`

`3. Jaký význam má Janovo vidění svatyně v souvislosti s událostmi na konci času?`

---

#### Dodatečné otázky k diskuzi

`Co tě nejsilněji oslovilo v této lekci, když jsi ji studoval?`

`Co se můžeme naučit od těch, kteří milovali Bibli i za cenu svého života?`

`Potřebujeme dnes Bibli? (Nestačilo by jen číst knihy EGW?) Proč?`

`Překvapilo tě dnes něco v naší diskuzi? Co a proč?`
