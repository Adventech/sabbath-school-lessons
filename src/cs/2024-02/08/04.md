---
title:  'Vynesení rozsudku'
date:  21/05/2024
---

> <p></p>
> 10A řekl mi: „Nezapečeťuj knihu se slovy tohoto proroctví: čas je blízko. 11Kdo křivdí, ať křivdí dál, kdo je pošpiněn, ať zůstane ve špíně – kdo je spravedlivý, ať zůstane spravedlivý, kdo je svatý, ať setrvá ve svatosti. 12Hle, přijdu brzo, a má odplata se mnou; odplatím každému podle toho, jak jednal. 13Já jsem Alfa i Omega, první i poslední, počátek i konec.“ (Zj 22,10–13)

**Osobní studium**

**Jakou podobnost nacházíš mezi těmito dvěma texty?**

`Da 7,9.10`

`Zj 14,6.7`

Soud je významným tématem celé Bible. „Veškeré dílo Bůh postaví před soud, i vše, co je utajeno, ať dobré či zlé“ (Kaz 12,14). Ježíš říkal svým posluchačům o dni soudu, který bude probíhat a na kterém „z každého planého slova, jež lidé promluví, budou skládat účty“ (Mt 12,36). Apoštol Pavel dodává, že Bůh „vynese na světlo to, co je skryto ve tmě, a zjeví záměry srdcí“ (1K 4,5). Anděl volal, jak bylo ukázáno Janovi: „nastala hodina jeho [Božího] soudu“ (Zj 14,7).

`Uvažuj o úvodním textu Zj 22,10–13. Jaký bude osud celého lidstva po Ježíšově druhém příchodu? Jaké ujištění dostal Jan?`

Kristus přijde, aby dal každému člověku jeho odplatu. Z toho vyplývá, že soud, který rozhodne, kdo jakou odplatu dostane, se musí uskutečnit ještě před jeho příchodem. Při druhém Kristově příchodu už nebude žádná „druhá šance“. Každá lidská bytost měla dostatek informací k tomu, aby učinila své neodvolatelné rozhodnutí přijmout Krista, nebo se proti němu postavit.

`Přečti si Mt 25,1–13. Proč má Ježíš tak rozdílný vztah k těmto dvěma různým skupinám?`

„Až vyšetřování skončí, až budou prověřeny případy všech lidí, kteří se kdy hlásili k Bohu, až bude rozhodnuto o každém z nich, tehdy – a ne dříve – doba milosti pro lidstvo skončí a ‚dveře milosti‘ se uzavřou. Jediná kratičká věta: Ty, ‚které byly připraveny, vešly s ním na svatbu; a dveře byly zavřeny,‘ (Mt 25,10)“ (GC 428; VDV 282)

Soudu se nemusíme bát. Díky Kristu je nám odpuštěno, jsme zbaveni viny, máme moc žít zbožný život a čeká nás vítězství.

**Aplikace**

`Jak víš, na jaké straně stojíš ve velkém sporu? Z čeho vyplývá tvá jistota, že stojíš na správné straně?`

---

#### Dodatečné otázky k diskuzi

`Na rozdíl od Daniela neměl Jan svou knihu zapečeťovat. Proč?`

`O jaké odplatě hovoří Ježíš v úvodním biblickém textu?`

`K čemu je dobrý soud, když Bůh vše ví?`

`Jaké složení bude mít podle knih Zjevení a Daniel nebeský soud?`

`Co vše bude námětem posledního soudu?`

`Jaký rozsudek bude nakonec vynesen a vykonán?`

`Pokud víme o Božím soudu,  k čemu by nás to mělo motivovat?`

`Souhlasíš s autorem lekce, že se tohoto soudu nemusíme bát? Proč?`
