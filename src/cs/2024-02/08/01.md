---
title:  'Světlo ze svatyně'
date:  18/05/2024
---

Evangelium objevené v učení o nebeské svatyni

### Texty na tento týden
Ex 25,8.9.40; Žd 8,1–6; Lv 16,21.29–34; Lv 23,26–32; Žd 9,23–28; Da 7,9.10; Mt 25,1–13; Zj 11,19

> <p>Základní verš</p>
> „Z toho, co bylo řečeno, plyne: máme velekněze, který usedl po pravici Božího trůnu v nebesích jako služebník pravé svatyně a stánku, který zřídil sám Hospodin, a nikoli člověk.“ (Žd 8,1.2)

Krátce po velkém zklamání 22. října 1844 někteří z milleritů po modlitbách a studiu pochopili svůj omyl. Proroctví o 2 300 večerech a jitrech se nevztahovalo na druhý příchod Ježíše Krista, jak o tom byli mylně přesvědčeni na základě svého studia Písma. Proroctví totiž neukazovalo na Kristův příchod, ale na jeho službu v nebeské svatyni, které se podrobně věnuje epištola Židům.

Očištění svatyně v nebi bylo naplněním očištění pozemské svatyně, jak o tom mluví Leviticus. Abychom lépe pochopili tuto důležitou pravdu, podívejme se na paralelu mezi 7. a 8. kapitolou knihy Daniel.

| Daniel 7 | Daniel 8 |
|----|---|
| Babylón  | ----- |
| Médo-Persie | Médo-Persie |
| Řecko | Řecko |
| Řím | Řím |
| Soud v nebi | Očištění svatyně |

Tyto paralely nám pomáhají pochopit skutečnou povahu očištění svatyně a tím význam předadventního vyšetřujícího soudu. Tento týden se budeme věnovat právě důležité biblické pravdě o Kristově službě v nebeské svatyni.

**Osnova lekce**

V této lekci se zaměříme na význam biblického učení o „nebeské svatyni“, který bylo v souvislosti s očekáváním Kristova návratu znovu objeveno a pochopeno. Podíváme se na to, co se děje v nebeské svatyni, v kontextu Boží touhy po konečném vítězství jeho lásky.

- Žd 8,1–6: Nebeská svatyně podle svědectví Nového zákona (neděle)
- Žd 9,23–28: Symbolika a význam „dne smíření“ ve svatyni (pondělí)
- Zj 22,10–13: Symbolika a význam „svatyně“ a „předadventního soudu“ (úterý)
- Žd 4,14–16; 10,19–22: Naděje plynoucí z Kristovy služby v nebeské svatyni (středa)
- Žd 10,9–14: Nebeský velekněz Ježíš jako náš „obhájce“ (čtvrtek)

---

#### Dodatečné otázky k diskuzi

`Jakou roli měl ve starozákonní spiritualitě velekněz?`

`Kdo a proč je podle listu Židům naším současným veleknězem?`

`Jakou roli má velekněz Ježíš v naší spiritualitě?`

`Kde se náš velekněz nachází a co tam dělá?`

`Co víš o hnutí milleritů a proč je pro nás zajímavé o něm vědět?`

`Jak se millerité vypořádávali se zklamáním, když Ježíš nepřišel?`

`K čemu by nás ve vztahu k proroctví měla vést zkušenost milleritů?`
