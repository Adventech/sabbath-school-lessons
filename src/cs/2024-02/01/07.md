---
title:  'Podněty k zamyšlení'
date:  05/04/2024
---

„Vyhnáním satana z nebe projevil Bůh svou spravedlnost a uchoval čest své vlády. Když se však dopustil hříchu člověk, protože podlehl lži odpadlého knížete andělů, prokázal Bůh svou lásku tím, že dal svého jednorozeného Syna, aby zemřel za lidstvo, které padlo do hříchu. V nabídce záchrany člověka se projevil Boží charakter. Kristův kříž dokazuje celému vesmíru, že Bůh není odpovědný za to, že se Lucifer vydal cestou zla.“ (GC 500; VDV 327)

„Golgotský kříž potvrzuje, že zákon je neměnný, a současně celému vesmíru přináší svědectví o tom, že mzdou hříchu je smrt. V Kristově smrtelném zvolání ‚Dokonáno jest‘ zazněl satanovi umíráček. Dlouhotrvající velký spor byl tak s konečnou platností rozhodnut a bylo zaručeno konečné odstranění zla. Boží Syn prošel branami smrti, ‚aby svou smrtí zbavil moci toho, kdo smrtí vládne, totiž ďábla‘ (Žd 2,14).“ (GC 503; VDV 329)

**Otázky k rozhovoru**

`1. Pokud Bůh věděl, že se Lucifer vzbouří, proč mu vlastně dal možnost volby? Nebo proč Lucifera hned po jeho vzpouře nazabil? Jak by mohly nepadlé bytosti reagovat, kdyby Bůh Lucifera okamžitě zničil? Proč je myšlenka, že se vesmír zajímá o plán spasení (1Pt 1,12; Zj 5,13; Zj 16,7), tak důležitá pro pochopení velkého sporu?`

`2. Co byl podle vás důvod Kristovy smrti na kříži? Šlo jen o zjevení Božího charakteru? Jakou roli v tom hrálo přinesení výkupného za hřích? Komu bylo vyplaceno? Podělte se o své myšlenky a uveďte pro ně biblické důvody.`

`3. Co máme na mysli, když používáme výraz „velký spor“? V čem tento velký spor spočívá? Uvažujte o různých aspektech tohoto vesmírného konfliktu. Jak souvisí lekce z tohoto týdne s vaším každodenním životem?`

`4. Které biblické texty hovoří o realitě velkého, nebeského sporu? Co o něm říkají například Jk 1. a 2. kapitola a Ef 6,12?`

`5. V čem je pohled adventistů sedmého dne na velký spor mezi ostatními křesťanskými denominacemi jedinečný?`

---

#### Dodatečné otázky k diskuzi

`Co tě během tvého osobního studia lekce nejvíc zaujalo? Proč?`

`Souhlasíš s EGW, že kříž je důkazem toho, že Bůh nemůže za zlo? Proč?`

`„Golgotský kříž dokazuje, že zákon je neměnný.“ Souhlasíš s tímto tvrzením EGW? Proč?`

`Co z toho, o čem jsme tu dnes mluvili, ti dnes největší radost? Proč?`