---
title:  'Podněty k zamyšlení'
date:  21/06/2024
---

Již v roce 1851 adventističtí průkopníci identifikovali druhou šelmu ze Zj 13,11–17 jako Spojené státy americké. Tehdy to však muselo být skutečně nepředstavitelné. Jak by mohly právě Spojené státy způsobit, že celý svět bude uctívat první šelmu (Zj 13,12)? Ještě v 80. letech 19. století celé námořnictvo Spojených států sestávalo jen ze osmačtyřiceti zastaralých lodí.

Od skončení studené války se však Spojeným státům vojensky nevyrovná žádná velmoc. A přestože se Američané těšili z úžasných svobod, v současném turbulentním světě se dá postřehnout, že jsou tyto svobody pošlapávány, nebo dokonce úplně rušeny. Mnozí věří, že už nyní jsme svědky naplňování biblických proroctví pro čas konce.

„Všichni, kdo nebudou chtít přijmout tato nařízení [zachovávání falešné soboty], budou vystaveni trestům, až bude nakonec vyhlášeno, že zasluhují trest smrti. Boží zákon, který zahrnuje také pravý den Božího odpočinku, vyžaduje poslušnost a varuje, že jeho přestupníky stihne Boží trest.“ (GC 604; VDV 392)

„S blížící se bouří mnozí z těch, kdo sice přijali poselství třetího anděla, ale nenechali se ‚posvětit poslušností pravdy‘, se vzdají svého názoru a přidají se k odpůrcům. Spojí se se světem, budou s ním sdílet jeho názory a postupně se na všechno budou dívat i stejnýma očima. A potom, až budou postaveni před zkoušku, rozhodnou se pro snazší cestu. Lidé nadaní, příjemného vystupování, kteří kdysi vyznávali pravé evangelium, použijí všechny své schopnosti, aby oklamali a svedli další. Stanou se nejrozhodnějšími nepřáteli svých bývalých spoluvěřících. Až se světitelé soboty dostanou před soudy, aby se odpovídali ze své víry, stanou se tito odpadlíci nejúčinnějšími satanovými nástroji. Zahrnou je pomluvami a obviněními; výmysly a falešnými informacemi proti nim popudí představitele státní moci.“ (GC 608; VDV 394)

**Otázky k rozhovoru**

`1. Proč je v nadcházející krizi důležité, abychom rozuměli událostem času konce? Jak nás Písmo chrání před podvody?`

`2. Demokratické společnosti na celém světě byly po staletí baštami náboženské svobody. Proč a jak může dojít k rychlým změnám?`

`3. Přečtěte si ještě jednou citáty uvedené výše. Která naše dnešní rozhodnutí by mohla způsobit, že se jednou přidáme k těm, co se „zřeknou své víry a přidají se k odpůrcům“? Co nás může ochránit před takovým pádem?`

`4. Jak se mění poselství druhého anděla při volání „mohutného hlasu“? Jak se vy osobně můžete připravovat na přijetí pozdního deště?`

---

#### Dodatečné otázky k diskuzi

`Co tě v této lekci během tvého osobního studia nejvíce oslovilo? Proč?`

`Jak je možné, že naši průkopníci identifikovali druhou šelmu jako USA, které v té době ještě neměly žádnou zvláštní moc?`

`Máš strach z budoucnosti, nebo se těšíš, že konečně skončí vláda zla? Proč?`

`Pomohla ti naše dnešní diskuze? V čem?`
