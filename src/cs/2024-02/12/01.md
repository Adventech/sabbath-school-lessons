---
title:  'Závěrečné události Země'
date:  15/06/2024
---

Doba konce a nutnost se rozhodnout

### Texty na tento týden
J 8,32; Ez 20,12.20; Zj 7,1.2; Zj 14,1; Jl 2,21–24; Oz 6,3; Jk 5,7.8; Zj 18,1–5

> <p>Základní verš</p>
> „Pravdu získej a nekupči moudrostí, kázní a rozumností.“ (Př 23,23)

Představ si, že jsi rodičem vysokoškolačky, která má autem přijet domů na prázdniny. Když čekáte na její příjezd, úzkostlivě sledujete zprávy o počasí. Začínáte mít obavy, protože počasí se rychle zhoršuje. Na obzoru se rýsují mraky. Začíná hustě pršet a navíc prudce fouká vítr. Pod jeho náporem se polámaly některé stromy podél cesty. Brzy je hlavní cesta domů naprosto neprůjezdná. Potom se od jednoho ze sousedů, který právě dorazil domů, dozvíš, že se dá projet po vedlejších cestách. Auta sice musí jet pomalu a objíždět některé spadlé větve, ale cesta je sjízdná. Přestože je komunikace složitá, můžeš své dceři poslat alespoň textovou zprávu, ve které jí podrobně popíšeš, jak se může bezpečně dostat domů.

Ježíši velmi záleží na tom, aby nás provedl bouřemi života a pomohl nám dostat se domů. Ellen G. Whiteová píše: „Přichází bouře, neúprosná ve své zuřivosti. Jsme připraveni jí čelit?“ (8T 315) Cílem Kristova života, jeho smrti, vzkříšení a služby v nebeské svatyni je zajistit, abychom se dostali domů. Prorocká poselství knih Daniel a Zjevení jsou Boží pokyny zejména pro lidi v době konce. Rady a proroctví nám mají pomoci překonat životní bouře, abychom jednoho dne mohli pocítit vroucí objetí milujícího Spasitele.

Cílem lekce na tento týden je odhalit, co říká prorocké slovo o závěrečných událostech. Nově objevme Kristovu moc, která nás provede posledním pozemským konfliktem a přivede nás domů.

**Osnova lekce**

Předposlední lekce nabízí souhrnný pohled na závěrečné dny lidských dějin, kdy se bude muset každý rozhodnout, na které straně bude stát. Zároveň připomíná, že Boží slovo a intenzivní působení Božího Ducha budou pomocí a podporou pro všechny, kdo budou chtít stát na Boží straně.

- 2Pt 1,16–21: Důvěra v pravdu Božího slova (neděle)
- Zj 7,1–3: „Boží pečeť“ – vědomé rozhodnutí stát na správné straně (pondělí)
- Zj 13,13–17: „Pečeť“ Božího nepřítele – rozhodnutí jít proti Bohu (úterý)
- Jl 2,21–24; Zj 18,1–5: Závěrečné působení Ducha svatého (středa a čtvrtek)

---

#### Dodatečné otázky k diskuzi

`Zažil jsi v poslední době nějaké složité rozhodování? Proč?`

`Proč je někdy těžší se pro něco rozhodnout, než to pak realizovat?`

`S jakými nebezpečími se setkají věřící v „době konce“?`

`Myslíš, že už žiješ „v době konce“? Proč?`

`Pokud se dožijeme 2. příchodu JK, co nám pomůže obstát? Proč?`

`Jaké pocity v tobě vyvolává vědomí, že se můžeš dožít Ježíšova příchodu?`

`Proč se často bojíme „doby konce“?`
