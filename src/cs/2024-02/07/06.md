---
title:  'Nejdelší prorocké časové období'
date:  16/05/2024
---

> <p></p>
> 25Věz a pochop! Od vyjití slova o navrácení a vybudování Jeruzaléma až k pomazanému vévodovi uplyne sedm týdnů. Za šedesát dva týdny bude opět vybudováno prostranství a příkop. Ale budou to svízelné doby. 26Po uplynutí šedesáti dvou týdnů bude pomazaný zahlazen a nebude již. Město a svatyni uvrhne do zkázy lid vévody, který přijde. Sám skončí v povodni, ale až do konce bude válka. Je rozhodnuto o pustošení. (Da 9,25.26)

**Osobní studium**

`Přečti si text Ezd 7,7–13. Proč jsou tyto verše důležité? O čem mluví? Jak potvrzují pravidlo, že Písmo se vykládá samo?`

Dekret vydal perský král Artaxerxes v roce 457 před Kristem. Tento dekret byl posledním ze tří dekretů, které umožnily Židům vrátit se do Jeruzaléma, znovu jej vybudovat a obnovit bohoslužby v chrámu. Třetí dekret byl nejúplnější a označuje začátek proroctví o dvou tisících třech stech dnech (letech).

`Kdy mělo celé toto prorocké období začít? Jaké hlavní události předpovídají úvodní verše (Da 9,25.26)?`

V tomto pozoruhodném proroctví Daniel předpověděl, že „od vyjití slova o navrácení a vybudování Jeruzaléma“ až po Mesiáše uplyne 69 prorockých týdnů, což odpovídá období 483 prorockých dní (doslovných let). Jelikož dekret vyšel na podzim roku 457 před Kristem, období 483 let trvá do podzimu roku 27. Slovo „Pomazaný“ se vztahuje na Mesiáše, tedy na Krista. Na podzim roku 27 byl Kristus pokřtěn a přijal pomazání Duchem svatým (Sk 10,38). Ježíš po svém křtu odešel do Galileje, kde „kázal Boží evangelium: ‚Naplnil se čas‘“ (Mk 1,14.15).

Na jaře roku 31, uprostřed posledního prorockého týdne, tři a půl roku po svém křtu, byl Ježíš ukřižován. Systém obětí, které ukazovaly na Božího Beránka, skončil Kristovou obětí na Golgotě. Symbol došel naplnění a všechny oběti podle obřadního systému mohly být zrušeny.

`Jak podle Da 9,27 skončilo proroctví o sedmdesáti týdnech?`

Sedmdesát týdnů nebo čtyři sta devadesát let, zvláště určených pro Židy, skončilo v roce 34 rozhodnutím velerady odmítnout poselství evangelia (Sk 6,8–7,60).

Odečtením 490 let od období 2 300 let zůstává 1 810 let do skončení proroctví (od roku 34). To nás přivádí k roku 1844. William Miller a jeho stoupenci věřili, že svatyní v Da 8,14 je země, a předpokládali, že Kristus přijde v roce 1844 očistit zemi ohněm. (Viz tabulka v části na pátek.)

**Aplikace**

`Co je pro tebe nejdůležitější na nejdelším časovém proroctví, které se nachází v Písmu? Proč? `

---

#### Další čtení: Vybrané citace od Ellen Whiteové

Tento týden, tj. sedm let, končí v roce 34 po Kr. Tehdy Židé ukamenováním Štěpána s konečnou platností zpečetí své zavržení evangelia; učedníci, kteří se po pronásledování rozprchnou, odejdou na různá místa, aby „zvěstovali slovo evangelia“ Skutky 8,4. a brzy nato se obrátí Saul z pronásledovatele a stanese Pavlem apoštolem pohanů.\
Tak mnohá proroctví o Spasiteleově příchodu vedla k tomu, že Židé žili ve stálém očekávání. Mnozí zemřeli ve víře, aniž se dočkali splnění zaslíbení. Viděli je však daleko před sebou, uvěřili a vyznávali, že jsou cizinci a poutníky na zemi. Ode dnů Enochových udržovala zaslíbení opakovaná patriarchy a proroky naživu naději, že Mesiáš přijde.—_Proroci a králové_, p. 459, 460.

---

#### Dodatečné otázky k diskuzi

`Jakou dobu obsáhne celé časové období z Danielova proroctví?`

`Co víme o počátku, od kterého začíná běžet 2 300 večerů a jiter?`

`K čemu Bůh oddělit 70 týdnů – prvních 490 let?`

`Co se stalo v posledním týdnu doby určené Židům?`

`Jak Židé naložili s touto dobou?`

`Co se stalo na konci údobí 2 300 večerů a jiter?`

`Jak se ti, kdo očekávali příchod JK v roce 1844, vyrovnali se zklamáním?`

`Jaký výklad „očišťování svatyně“ objevili objevili naši průkopníci?`
