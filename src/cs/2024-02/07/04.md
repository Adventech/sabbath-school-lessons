---
title:  'William Miller a Bible'
date:  14/05/2024
---

> <p></p>
> 10Toto spasení hledali a po něm se ptali proroci, kteří prorokovali o milosti, která je vám připravena; 11zkoumali, na který čas a na jaké okolnosti ukazuje duch Kristův v nich přítomný, když předem svědčí o utrpeních, jež má Kristus vytrpět, i o veliké slávě, která potom přijde. (1Pt 1,10.11)

**Osobní studium**

Bůh použil protestantské reformátory, aby znovu objevili pravdu o ospravedlnění vírou v Krista, a povolal i Williama Millera, aby opět vynesl na světlo pravdu o Kristově druhém příchodu. Když Miller studoval Písmo, našel Krista, který ho miloval víc, než si dokázal představit. Měl jen Bibli, sešit na poznámky a pero. Začal číst od knihy Genesis a nešel dál, dokud si nebyl jistý, že plně pochopil studovaný text. Porovnáváním jednotlivých biblických textů nechal Písmo, aby se samo vykládalo.

**Jaké zásady výkladu Bible nacházíme v těchto pasážích?**

`Př 8,8.9`

`J 16,13`

`2Pt 1,19–21`

Když William Miller srovnával navzájem jednotlivé texty Písma, otevřela se mu tajemství Bible, o kterých předtím nevěděl. Hledal a zkoumal jako člověk, který se snaží najít skrytý poklad, a za své úsilí byl bohatě odměněn. Duch svatý mu otevřel Boží slovo. Při studiu Bible přistupoval k proroctví se stejnou pílí jako k ostatním biblickým pasážím.

**Co říkají výše uvedené texty o pochopení proroctví Bible?**

`Da 1,17`

`Da 2,45`

`1Pt 1,10.11`

`Zj 1,1–3`

Symboly v prorockých knihách nejsou zamčeným, nepřístupným tajemstvím. Milující Bůh nám dal své prorocké slovo, aby nás připravil na vrcholné události, které se v tomto světě brzy odehrají. William Mil­ler jasně pochopil, že proroctví samo je svým nejlepším vykladačem a není třeba do něj vkládat žádné lidské výmysly. Symboly proroctví objasňuje samotná Bible: šelmy představují krále nebo království (Da 7,17.23); vítr představuje zničení (Jr 49,36); voda představuje lidi nebo národy (Zj 17,15) a žena reprezentuje církev (Jr 6,2; Ef 5,22–32). V časových proroctvích Daniela a Zjevení se nachází symbolický jazyk, kde jeden prorocký den představuje jeden doslovný rok (Nu 14,34; Ez 4,6). Když William Miller aplikoval tyto principy biblického výkladu, jeho zjištění ho překvapila. Objevil něco, co vnímal jako načasování Kristova návratu.

**Aplikace**

`Proč je správné pochopení prorocké symboliky pro naši víru důležité?`

---

#### Dodatečné otázky k diskuzi

`Jak se dívala středověká církev na možnost, že by Bibli četli „laici“?`

`Co se ve vztahu k Bibli změnilo v době reformace?`

`Jaké události probudili v 19. století zájem lidí o studium Bible?`

`Jaký vztah k Bibli a k jejímu výkladu měl William Miller?`

`Co se můžeme od tohoto muže přiučit, když chceme také lépe porozumět tomu, co čteme v Bibli? Kterou zásadu reformace oprášil?`

`Proč i v naší církvi není tak velký „hlad po pravdě“ jako v minulosti?`

`Co ti pomáhá najít radost ze studia Bible? Proč?`
