---
title:  'Podněty k zamyšlení'
date:  17/05/2024
---

Podívejte se na následující tabulku, kde najdete proroctví o sedmdesáti týdnech a dvou tisících třech stech dnech. Proroctví začínají v roce 457 před Kristem a předpovídají události kolem „pomazaného vévody“ (Da 9,25), na kterém je založeno proroctví o sedmdesáti týdnech. S tímto pevným základem končí proroctví o dvou tisících třech stech večerech a jitrech v roce 1844.

![Chart](chart.png)

„Podobně jako apoštolové ani Miller a jeho spolupracovníci plně nepochopili význam poselství, které hlásali. Bludy, tak dlouho zakořeněné v církvi, jim nedovolily správně pochopit důležité prvky proroctví. I když kázali poselství, které měli z Božího pověření oznámit světu, nepochopili správně jeho význam, a proto zažili zklamání.“ (GC 351; VDV 234)

„Přesto Pán uskutečnil svůj milostivý záměr; zaznělo varování, že se blíží soud. Velký den se přiblížil a Pán ve své prozřetelnosti vyzkoušel lidi tím, že jim nechal oznámit určitý čas, aby se ukázalo, co je v jejich srdcích. Poselství mělo vyzkoušet a očistit křesťanskou církev. Mělo ukázat, zda členové církve milují tento svět, nebo svého nebeského Pána. Vyznávali, že milují svého Spasitele, a nyní měli svou lásku dokázat. Budou ochotni vzdát se světských nadějí a ambicí a přijmou radostně zvěst o druhém příchodu svého Pána? Díky poselství měli poznat svůj skutečný duchovní stav. Bylo jim posláno z milosti, mělo je vyburcovat, aby v pokání a pokoře hledali svého Pána.“ (GC 353; VDV 235)

**Otázky k rozhovoru**

`1. Co se můžeme naučit ze zkušenosti Williama Millera? Proč Bůh vždy hned neopravuje naše nesprávné chápání jeho pravdy?`

`2. Proč je pochopení textu Da 9,24–27 tak důležité při upevňování souladu Bible a Kristova božství?`

`3. Jakou roli hraje pochopení proroctví v plánu spasení? Proč hraje proroctví v Božím plánu tak důležitou roli?`

---

#### Dodatečné otázky k diskuzi

`Co zajímavého jsi objevil během svého osobního studia v minulém týdnu?`

`Věříš tomu, že se Ježíš vrátí, až se „naplní čas“? Proč?`

`Proč mají někteří věřící stále potřebu hledat datum, kdy přijde Ježíš?`

`Překvapilo tě něco v naší dnešní diskuzi? Co to bylo?`
