---
title:  'Podněty k zamyšlení'
date:  26/04/2024
---

„Bůh dopřál, aby mysl jeho vyvolených ‚nástrojů‘ osvítilo velké ‚světlo‘ a odhalilo jim mnohé z bludů Říma. Nedostali však všechno světlo, které chtěl Bůh světu dát. Prostřednictvím svých služebníků Bůh vyváděl lidstvo z temnoty římské církve. V cestě jim však stála spousta překážek, a tak je Bůh vedl krok za krokem, aby je byli schopni překonat. Nebyli připraveni přijmout celé světlo najednou. Kdyby se jim ho dostalo, nutně by se od světla odvrátili jako lidé, kteří dlouho žili ve tmě a najednou pohlédli do plného jasu poledního slunce. Proto Bůh odhaloval iniciátorům reformace světlo poznenáhlu – tak, jak je lidé mohli přijmout. V následujících staletích měli přijít další věrní dělníci, aby vedli lid dál po cestě nápravy.“ (GC 103; VDV 72)

„V jiném dopisu knězi, který se stal učedníkem evangelia, mluví Hus s hlubokou pokorou o svých vlastních chybách, vyznává, že s potěšením nosil pěkné šaty a že spoustu času promarnil neužitečnými zábavami. A pak přidává tyto důtklivé rady: ‚Čest Boží, spása duší a práce ať tebou vládnou, ne majetek prasat neb polností. Měj se na pozoru, abys … nevzdělával více příbytek než duši svou; hleď, abys byl vzdělavatelem stánku duchovního, jsa nakloněn k chudým a ponížen, a abys neprojídal statky v hodech. Bojím se také, nenapravíš-li života svého, upouštěje od krásných šatů a nadbytečných věcí, že těžce budeš pokárán od Pána, jakož i já nešťastný budu pokárán…“ (GC 105.106; VDV 75)

**Otázky k rozhovoru**

`1. Proč Bůh odhaluje pravdu postupně? Jak se tento princip vztahuje na dnešní Boží církev?`

`2. Jak souvisí nově objevená pravda s předchozími pravdami, které Boží lid pochopil? Proč „nové“ světlo nikdy nesmí protiřečit „starému“ světlu?`

`3. Bez ohledu na to, kde žijeme, bude naše kultura často prosazovat morální hodnoty a myšlenky, které jsou nějakým způsobem v rozporu s učením Bible. Jak se můžete jako jednotlivci postavit k těmto výzvám? Jaký postoj bychom měli zaujmout jako společenství věřících? Jak můžeme zůstat dobrými občany, ale zároveň nepodlehnout pokřiveným hodnotám, které vyznává naše společnost?`

`4. Jak ovlivnil dopis Jana Husa váš pohled na věrnost a utrpení? Co vás na tomto dopise zaujalo nejvíc? `

---

#### Další čtení: Vybrané citace od Ellen Whiteové

_Touha věků_, „Krize v Galileji,“ pp. 242, 243.

---

#### Dodatečné otázky k diskuzi

`Zažil jsi při svém osobním studiu nějaké překvapení? Jaké?`

`EGW píše, že reformátoři nedostali „všechno světlo“. Proč to Bůh udělal?`

`Proč se vždy nedokážeš radovat z jistoty spasení? Co ti v tom brání?`

`Co a proč tě dnes v naší diskuzi nejvíce zaujalo?`
