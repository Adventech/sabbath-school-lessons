---
title:  'Smrtelné důsledky spiritismu'
date:  02/06/2024
---

> <p></p>
> A nebojte se těch, kdo zabíjejí tělo, ale duši zabít nemohou; bojte se toho, který může i duši i tělo zahubit v pekle. (Mt 10,28)

> <p></p>
> Živí totiž vědí, že zemřou, mrtví nevědí zhola nic a nečeká je žádná odměna, jejich památka je zapomenuta. (Kaz 9,5)

**Osobní studium**

Výmysl, že smrt je ve skutečnosti jen vstupem do nové etapy života, je založen na konceptu přirozené nesmrtelnosti duše. Tato pohanská myšlenka se dostala do křesťanství velmi brzy. Bylo to v době, kdy se církev začala vzdalovat od svých biblických základů ve snaze zpřístupnit svou víru širšímu římskému světu. „Učení o nesmrtelnosti duše patří mezi falešné nauky, které Řím převzal z pohanství...“ ( GC 549; VDV 357)

`Co nám může úvodní verš (Mt 10,28) naznačit o údajné nesmrtelnosti duše?`

Hospodin zakázal svému lidu zapojovat se do okultismu jakéhokoli druhu. Izraelité si měli dát velký pozor na to, aby v jejich středu nebyl žádný „zaklínač ani ten, kdo se doptává duchů zemřelých, ani jasnovidec ani ten, kdo se dotazuje mrtvých“ (Dt 18,11).

Zákaz byl velmi přísný a jeho porušení se trestalo smrtí ukamenováním (Lv 20,27). Cílem takového tvrdého trestu bylo chránit Izrael před uctíváním falešných bohů.

Čarodějnictví, které si zahrává s temnými silami, je ďábelské. Svádí lidi k nepravému uctívání a falšuje skutečný vztah s Bohem, nikdy však nemůže uspokojit nejhlubší potřeby lidského srdce.

Spiritismus je součástí satanova plánu zotročit si svět. Ale Ježíš svou milostí a mocí osvobozuje zajatce z řetězů zla, které je svazují.

**Co nás tyto biblické pasáže učí o smrti a komunikaci s mrtvými?**

`Kaz 9,5`

`Jb 7,7–9`

`Iz 8,19.20`

Víra, že mrtví jdou ihned po smrti do nebe, zde existuje velmi dlouho. A přestože je podobně jako zachovávání neděle tato víra nebiblická, je tak pevně zakořeněná, že je velmi těžké se jí vzdát. Lidé používají několik textů vytržených z kontextu, aby se pokusili ospravedlnit své přesvědčení. Toto falešné učení je nijak nechrání před podvody, které si pro ně satan připravil, a to zvláště v závěrečné fázi dějin.

**Aplikace**

`Jaké máš zkušenosti se snahou vysvětlit jiným křesťanům stav člověka po smrti? Co ti při tomto vysvětlování pomohlo?`

---

#### Dodatečné otázky k diskuzi

`Koho se máme, podle Ježíše bát? Kdo je tím, kdo může zahubit duši?`

`Proč je lepší se bát Boha, než lidí a ďábla?`

`Proč není dobré bojovat s ďáblem ve vlastní síle?`

`Jak spiritismus narušuje vztah člověka s Bohem?`

`Proč bychom si nikdy neměli zahrávat se spiritismem?`

`Jaké důsledky má spiritismus na naši svobodu?`

`Proč se člověk nedokáže sám osvobodit z pout spiritismu?`

`Proč byla ve Starém zákoně trestem za čarodějnictví smrt?`
