---
title:  'Podněty k zamyšlení'
date:  07/06/2024
---

Nedávno vyšla kniha od Lee Strobela, The Case for Heaven (Kauza nebe). Je založena na myšlence, že po smrti zůstávají mrtví naživu v nějakém druhu vědomé existence a „prožitky blízké smrti“ (NDE) jsou považovány za součást „důkazu“ této teorie. Strobel uvádí příklad: „Jedna dívka měla NDE během operace srdce. Řekla, že se v posmrtném životě setkala se svým bratrem. To ji však překvapilo, protože bratra neměla. Když se později probrala a řekla o této zkušenosti svému otci, ten jí vůbec poprvé prozradil, že skutečně měla bratra, ale že zemřel dříve, než se narodila.“ (STROBEL, Lee. The Case for Heaven. Grand Rapids, MI: Zondervan Books, 2021, s. 69) Strobel se ve své knize snaží sladit myšlenku bezprostředního posmrtného života s jasným biblickým učením, že věrní dostanou svou odměnu až při Kristově návratu.

Dostali jsme varování: „Mnoho lidí se setká s ďábelskými duchy, kteří se jim zjeví v podobě jejich zesnulých příbuzných nebo přátel a budou hlásat naprosté bludy. Tito návštěvníci se budou dovolávat našich citů a konat zázraky, aby svá tvrzení doložili. Musíme být připraveni odolat jim pomocí biblické pravdy, která říká, že mrtví nevědí nic a že tak se zjevují ďábelští duchové.

Před námi je hodina ‚zkoušky, která přijde na celý svět a prověří obyvatele země‘. Lidé, jejichž víra není pevně založená na Božím slovu, budou podvedeni a přemoženi. Satan působí ‚všemožnou nepravostí‘, aby získal nadvládu nad lidmi, a jeho klamy se budou stále rozrůstat. Svého cíle však může dosáhnout jen tehdy, podlehnou-li lidé jeho svodům dobrovolně. Kdo chce poznat pravdu a opravdově ji hledá, kdo usiluje očistit svou duši poslušností a všechny své síly soustředí na to, aby byl připraven na zápas, ten najde v Bohu bezpečnou ochranu. Spasitel slíbil: ‚Protože jsi zachoval mé slovo a vytrval, zachovám tě i já v hodině zkoušky‘ (Zj 3,10). Spíše vyšle všechny anděly z nebe, aby ochránili jeho lid, než by dovolil, aby třeba jediného člověka, který mu důvěřuje, přemohl satan.“ (GC 560; VDV 364)

**Otázky k rozhovoru**

`1. Jak může satan využít spiritismu k ovlivnění mysli člověka? Jakou roli v tom mohou hrát filmy, televize nebo sociální média?`

`2. Jak byste sdíleli svou víru s přítelem, který právě ztratil milovanou osobu, a uvěřil, že tato osoba je v nebi? Co je vhodné říci, a co ne? `

---

#### Další čtení: Vybrané citace od Ellen Whiteové

_Myšlenky o naději_, „Nesuďte, ale pracujte,“ pp. 80, 81.

---

#### Dodatečné otázky k diskuzi

`Co zajímavého jsi objevil během svého osobního studia Bible v týdnu?`

`Proč lidi přitahují příběhy „ze záhrobí“?`

`Už jsi někdy pochyboval o tom, že „duše“ umírá? V jaké souvislosti?`

`Dovedla tě naše diskuze k nějakému rozhodnutí? K jakému a proč?`
