---
title:  'Víra navzdory překážkám'
date:  27/04/2024
---

Protestantská reformace a její pohled na Písmo

### Texty na tento týden
Ž 119,162; J 16,13–15; 2Pt 1,20.21; Ef 2,8.9; Ř 3,23.24; Ř 6,15–18

> <p>Základní verš</p>
> „Tvou řeč uchovávám v srdci, nechci proti tobě hřešit.“ (Ž 119,11)

Protestantští reformátoři měli něco, co zoufale potřebujeme i my ve 21. století: měli smysl života. Přední americký psycholog Philip Cushman ve své knize The Empty Self (Prázdné já) mluví o lidech, kteří nemají smysl života. Jejich názory jsou povrchní, nemají nic, pro co by stálo za to zemřít, nebo naopak žít.

Ale muži, ženy a děti protestantské reformace byli zcela jiní. Měli pevný cíl, důvod, pro který jim stálo za to žít. To, čemu uvěřili, bylo pro ně důležité. Za žádnou cenu nebyli ochotni ohrozit svou integritu. Neudělali by nic, co by zpochybnilo jejich nasměrování. Jejich víra byla nedílnou součástí jejich existence. Popřít vlastní víru by znamenalo zradit, kým jsou. Dokonce i tváří v tvář smrti měli vnitřní klid.

Na příkladech některých reformátorů budeme tento týden zkoumat, jak učení Písma, které mění život, poskytuje základ pro skutečný cíl a smysl života. Pochopení těchto věčných pravd nás připraví na poslední krizi ve velkém sporu mezi dobrem a zlem. Zápas, který vedli reformátoři, ještě neskončil. Před námi stojí výzva, abychom pokračovali tam, kde se oni zastavili. I my můžeme objevit Boha, který je dostatečně velký a mocný i uprostřed obtíží a protivenství. Je to Bůh, který dává našemu životu smysl a cíl. A dělá to způsobem, kterému se nevyrovná nic z toho, co nabízí tento svět.

**Osnova lekce**

Tato lekce připomíná zkušenost a příklad křesťanských reformátorů – zvláště jejich přistup k Božímu slovu a k jeho zásadním tématům, která svět vždy potřeboval slyšet.

- Ž 119,103.104.147.162: Boží slovo jako zdroj radosti a jistoty (neděle)
- 2K 2,14; 4,1–6: Boží slovo, které zvítězí v konfrontaci se lží (pondělí)
- J 14,25.26; 16,13–15; 2Pt 1,20.21: Duch svatý a pochopení Božího slova (úterý)
- Ef 2,8.9; Ř 5,8–10: Poselství o Boží milosti jako hlavní téma Božího slova (středa)
- Ř 8,1–4: Biblické poselství o proměňující Boží milosti (čtvrtek)

---

#### Další čtení: Vybrané citace od Ellen Whiteové

Bůh zachoval svou církev i v dobách pronásledování, sporů a temnoty. Nepotkalo ji nic zlého, na co by ji Bůh předem nepřipravil; Boží dílo se nesnažil překazit žádný protivník, s nímž by Bůh nepočítal. Všechno se naplnilo tak, jak Bůh předpověděl. Bůh svou církev neopustil. Vše, co se mělo stát, oznámil v proroctvích a vše, co proroci skrze jeho Ducha předpověděli, se také naplnilo. Uskuteční se všechny jeho záměry. Boží zákon je podstatou Boží vlády a žádné síly zla jej nemohou zničit. Bůh je původcem a strážcem pravdy; a pravda zvítězí nad všemi protivníky.—_Poslové Naděje A Lásky_, p. 10.

---

#### Dodatečné otázky k diskuzi

`Jak bys definoval „překážku“? Co to je?`

`Jak vnímáš překážky, které musíš během svého života překonávat?`

`Mohou mít překážky na náš život a víru i pozitivní vliv? Kdy?`

`S jakými překážkami se potýkáš v současné době?`

`Máš někdy pocit, že tu překážu, která ti stojí v cestě, nemůžeš zvládnout? Pokud ano, co v takové situaci děláš?`

`Souhlasíš s tím, že dnešním lidem chybí „smysl života“? Proč?`

`Jaký smysl života nám nabízí Ježíš?`
