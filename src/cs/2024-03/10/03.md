---
title:  '„Nezůstane zde kámen na kameni“'
date:  02/09/2024
---

> <p></p>
> 1A když vycházel z chrámu, řekl mu jeden z jeho učedníků: „Pohleď, Mistře, jaké to kameny a jaké stavby!“ 2Ježíš mu řekl: „Obdivuješ ty velké stavby? Nezůstane z nich kámen na kameni, všechno bude rozmetáno.“ (Mk 13,1.2)

> <p></p>
> 12Vydá na smrt bratr bratra a otec dítě, povstanou děti proti rodičům a připraví je o život. 13Budou vás všichni nenávidět pro mé jméno; ale kdo vytrvá až do konce, bude spasen. (Mk 13,12.13)

**Osobní studium**

`Přečti si text Mk 13,1–13. Jak reagovali učedníci na Ježíšův výrok o chrámu? V čem spočívá důležitost Ježíšovy odpovědi?`

Zmínili jsme už, že chrámový komplex byl velkolepou stavbou. Josephus Flavius poznamenává, že Královská kolonáda na jižní straně komplexu měla 162 sloupů, z nichž každý byl tak mohutný, že k jeho objetí byli potřební tři muži (Starožitnosti 15.11.5 §§413-414). Ježíš říká, že to vše bude zničeno. Takové proroctví týkající se úžas budící stavby znělo v uších učedníků jako předpověď konce světa.

„Co si asi nepochopený a zavržený Kristus, myslel, když jej upozorňovali na velkolepost stavby! Pohled, který se mu nabízel, byl skutečně úchvatný. Ježíš však smutně řekl: To všechno vidím. Budovy jsou skutečně nádherné. Vám se jejich zdi zdají být nezničitelné, ale já vám říkám: Přijde den, kdy ‚tu nezůstane kámen na kameni, všecko bude rozmetáno‘ (Mt 24,2).“ (DA 627; TV 401)

Učedníci chtějí vědět, kdy se tato Ježíšova předpověď splní. V Mk 13,4 se ho skupina učedníků – Petr, Jakub, Jan a Ondřej – ptá na načasování. Chtějí vědět, kdy se Ježíšovy předpovědi uskuteční a co je bude provázet.

Je pozoruhodné, že Ježíš se ve své odpovědi nevěnuje primárně popisu pádu Jeruzaléma, ale varování svých učedníků před tím, co mohou očekávat během své služby při zakládání rané křesťanské církve (Mk 13,5–13). Na základě jeho slov se dalo očekávat, že to vůbec nebude snadné.

Ve skutečnosti budou věřící pronásledováni, postaveni před soud a někteří budou zabiti. Zároveň jim Ježíš naznačuje, že tento čas ještě nenastal. Upozorňuje je, aby se nedali oklamat bouřlivými událostmi. Navíc jim Duch svatý dá ve správný čas slova, která budou mít mluvit. A to i přesto, že je opustí jejich nejbližší – rodina a přátelé.

Z těchto úvodních slov Ježíšova proroctví vyplývá, že Boží lid se nemá bát nepokojů a zkoušek. Věřící mají být bdělí, protože Boží Duch je provede skrze všechny obtíže.

**Aplikace**

`Jaká je tvá zkušenost se zkouškami, které přicházejí v souvislosti s následováním Ježíše? Co když do tvého života žádné problémy nepřišly?`

---

#### Dodatečné otázky k diskuzi

`Jaký vztah měli Židé (i učedníci), k chrámu? Proč byl pro ně tak důležitý?`

`Jak reagovali na Ježíšovu předpověď zničení chrámu?`

`Proč chtějí vědět, kdy dojde k této katastrofě?`

`Na co klade Ježíš důraz ve své odpovědi?`

`Proč Ježíš své následovníky opakovaně varuje před nebezpečím, že budou „svedeni“ nepřítelem?`

`Proč Ježíš mluví současně o zničení chrámu i o konci světa?`

`Na co se můžeme spolehnout, pokud se ocitneme kvůli víře v nesnázích?`
