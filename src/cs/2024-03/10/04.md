---
title:  'Znesvěcující ohavnost'
date:  03/09/2024
---

> <p></p>
> 14Když pak uvidíte „znesvěcující ohavnost“ stát tam, kde být nemá – kdo čte, rozuměj – tehdy ti, kdo jsou v Judsku, ať uprchnou do hor; 15kdo je na střeše, ať nesestupuje a nevchází do domu, aby si odtud něco vzal; 16a kdo je na poli, ať se nevrací domů, aby si vzal plášť. 17Běda těhotným a kojícím v oněch dnech! 18Modlete se, aby to nebylo v zimě. (Mk 13,14–18)

**Osobní studium**

`Jaké vodítko dává Ježíš k rozpoznání toho, co znamená „znesvěcující ohavnost“ (Mk 13,14–18)?`

Ježíš se dostává k hlavní myšlence svého vyprávění o pádu Jeruzaléma (Mk 13,14). Mluví o „znesvěcující ohavnosti“. V textu nacházíme upozornění, že bychom měli číst s porozuměním. Těmito slovy Ježíš odkazuje učedníky na knihu Daniel. Tato terminologie se nachází v textech Da 9,27; Da 11,31 a Da 12,11 s paralelou v Da 8,13.

`Přečti si text Da 9,26.27. Kdo je v tomto textu „Pomazaný“ a kdo je „vévoda, který přijde“?`

„Pomazaný“ v Da 9,26 je překladem hebrejského slovo mašiach, tedy Mesiáš. Při pozorném studiu textu Da 9,24–27 je zřejmé, že tento Pomazaný odkazuje na příchod Ježíše Krista.

Ale kdo je „vévoda, který přijde“ („vůdce“ ČSP)? Kdo to je, kdo způsobí zpustošení města Jeruzaléma? Město zničil římský generál Titus. Mohlo by se tedy zdát logické, že právě on je „vévodou, který přijde“, jak o tom mluví Da 9,26.27. Tito dva jednotlivci jsou propojeni, protože způsob, jakým se zacházelo s Mesiášem, znamenal záhubu města.

Co je však tato „znesvěcující ohavnost“, o které Ježíš mluví, když odkazuje na text Daniela? Naneštěstí se mnozí učenci domnívají, že tato ohavnost se vztahuje na znesvěcení chrámu Antiochem Epifanem ve druhém století před Kristem. Takový přístup však není v souladu s historickými událostmi a biblickým textem. Ježíš totiž popisuje „znesvěcující ohavnost“ jako něco, co nastane v budoucnosti. Nemůže se to tedy vztahovat na něco, co se stalo dvě století před Kristovým pozemským působením.

„Znesvěcující ohavnost“ se tedy pravděpodobně vztahuje na dobu, kdy římská vojska vytáhla do boje proti Izraeli. Obléhání Jeruzaléma koncem šedesátých let po Kristu bylo pro křesťany znamením, aby utekli z města a vyhnuli se tak zkáze, která měla brzy nastat.

**Aplikace**

`Jeruzalém padl, jak to Ježíš předpověděl. Proč je důležité naučit se důvěřovat Ježíšovým slovům? Co ti v tom pomáhá?`