---
title:  'Podněty k zamyšlení'
date:  06/09/2024
---

Přečtěte si 69. kapitolu „Proroctví o budoucnosti“ (DA 627–636; TV 401–407) z knihy Touha věků.

Ve světě se odehrává mnoho znepokojujících událostí. Lidé jsou skutečně vystrašení. Jako adventisté sedmého dne máme určité poznání týkající se „posledních událostí“. Jak můžeme toto poznání využít k tomu, abychom lidem ukazovali naději, kterou máme v Ježíši a v zaslíbení o jeho příchodu?

„Neznáme přesné datum Kristova příchodu, a proto máme bdít. ‚Blaze těm služebníkům, které Pán, až přijde, zastihne bdící.‘ (L 12,37) Ten, kdo očekává Kristův příchod, nezahálí. Čekání na Pána má v lidech vzbuzovat bázeň před Hospodinem a jeho soudy. Všichni by si měli uvědomit, že odmítnutí nabízené Boží milosti je veliký hřích. Člověk, který očekává Krista, žije podle pravdy, a tím se očišťuje. Čekání na Ježíšův příchod jej vede k horlivému úsilí. Uvědomuje si, že Pán je již přede dveřmi, a proto se ze všech sil snaží spolupracovat s nebeskými silami a přivádět ostatní lidi ke spasení. Rozumní a věrní správci včas rozdělují pokrm Božímu domu (L 12,42). Zvěstují pravdu, která je potřebná právě v dnešní době. Stejně jako Enoch, Noe, Abraham a Mojžíš hlásali pravdu, která byla naléhavá v jejich situaci, mají Kristovi služebníci předávat zvláštní varování svým současníkům.“ (DA 634; TV 406)

**Otázky k rozhovoru**

`1. 	Jedna věc je přispívat na Boží dílo. Něco jiného je dávat obětavě. Jaký je v tom rozdíl a proč je tento rozdíl důležitý?`

`2. 	Proč Bůh nezabránil pronásledování svého lidu v průběhu staletí a nedělá to ani v dnešním světě? Jak nám motiv velkého sporu pomáhá alespoň zčásti pochopit, proč existuje pronásledování?`

`3. 	Jaká znamení Kristova příchodu se ukážou jako mimořádně důležitá v současném světě?`

`4. 	Přemýšlejte o stavu mrtvých a o tom, že spí, dokud se Kristus nevrátí. Co bude to první, co lidé uvidí při svém vzkříšení? Jak nám tato myšlenka pomáhá pochopit, že pro každého člověka je druhý příchod Krista vždy velmi blízko?`

---

#### Dodatečné otázky k diskuzi

`Objevil jsi během svého studia této lekce něco překvapivého? Co to bylo?`

`K čemu by nás dle EGW mělo vést to, že neznáme datum Kristova příchodu?`

`Máš strach z toho, co přichází, nebo se těšíš, že už konečně skončí všechno to zlo a trápení? Proč?`

`Obohatila tě naše dnešní diskuze? Poděl se o to s námi.`
