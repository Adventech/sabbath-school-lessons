---
title:  'Podněty k zamyšlení'
date:  16/08/2024
---

Přečtěte si kapitoly 47. „Pod horou proměnění“ (DA 426–446; TV 273–276) a 48. „Rozhovory s učedníky“ (DA 426–446; TV 277–284) z knihy Touha věků.

„Slávu předchází pokora. Na důležitá místa mezi lidmi vyvyšují nebesa takové jedince, kteří se – jako Jan Křtitel – dokážou pokořit před Bohem. Učedník s dětskou upřímností a otevřeností je v práci na Božím díle nejúspěšnější. Nebesa spolupracují s každým, kdo nehledá vlastní slávu a usiluje o záchranu druhých.“ (DA 436; TV 280)

„Nikoho, kdo věří v Krista, nemáme zlehčovat, i když je jeho víra slabá a následuje Ježíše nejistým krokem dítěte. Všemi přednostmi, které nám Bůh dal, ať už je to vzdělání, dobré způsoby, ušlechtilost, křesťanská výchova či náboženská zkušenost, máme podle svých možností sloužit těm, kterým se těchto darů nedostalo. Jsme-li silní, máme podpírat slabší. Andělé slávy mají tvář nebeského Otce stále před sebou a s radostí slouží jeho dětem. Zvláštní péči věnují ustrašeným lidem, kteří mají potíže se svými povahovými nedostatky. Andělé jsou vždy tam, kde je jich nejvíce potřeba, pomáhají lidem, kteří svádějí těžké boje se svým vlastním ‚já‘ a žijí v těžkých podmínkách. Praví Kristovi následovníci s nimi v této službě spolupracují.“ (DA 440; TV 282.283)

**Otázky k rozhovoru**

`1.	Přečtěte si ještě jednou text Mk 8,27–29. Kdy a jak vyznáváte druhým svou víru v Ježíše jako svého Spasitele?`

`2.	Jaká je správná rovnováha mezi zážitkem společenství s Kristem na hoře proměnění a obyčejnou zkušeností služby lidem v nouzi?`

`3.	Ve třídě diskutujte o odpovědi na aplikační otázku o „důležitosti“ a „velikosti“ z části na středu. Jaký je podle vás rozdíl mezi tím, jak vnímá velikost svět, a jak ji vnímá Bůh? Mohli byste uvést příklady lidí, které sice svět obdivuje a považuje za „velké“, ale je dost možné, že Bůh má jiný názor? A naopak, znáte lidi, které svět přehlíží, ale Bůh je může považovat za „velké“? Co nám tento rozdíl říká o pokřiveném vnímání hodnot, které vyznává tento svět?`

`4.	Proč se potřebujeme naučit brát hřích vážně?`

---

#### Dodatečné otázky k diskuzi

`Co zajímavého jsi zjistil během svého osobního studia této lekce?`

`Jakou roli hraje v životě Ježíšových učedníků pokora?`

`Co máme dělat, když si myslíme, že jsme silnější než ten druhý?`

`Která myšlenka v dnešní diskuzi tě nejvíce oslovila? Proč?`
