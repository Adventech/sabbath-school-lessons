---
title:  'Podněty k zamyšlení'
date:  30/08/2024
---

Přečtěte si 64. kapitolu „Podobenství o fíkovníku“ (DA 580–588; TV 367–371), 65. kapitolu „Opět v chrámu“ (DA 589–600; TV 372–381) a 66. kapitolu a „Léčky“ (DA 601–609; TV 382–387) z knihy Touha věků.

„Toto varování platí pro každou dobu. Kristovo prokletí stromu, který sám stvořil, je výstrahou všem církvím i všem křesťanům. Kdo chce žít podle Božího zákona, musí sloužit druhým. Mnohým lidem chybí Kristovo milosrdenství a obětavost. Někteří se považují za vzorné křesťany, a přitom nechápou, co služba Bohu znamená. Ve svých plánech myslí jen na sebe. Jednají jen ve svém vlastním zájmu. Čas má pro ně cenu jen tehdy, když jej využívají pro svůj zisk. Ten je cílem veškerého jejich snažení. Neslouží nikomu jinému než sami sobě. Bůh je stvořil, aby žili ve světě a nesobecky mu sloužili. Chtěl, aby podle všech svých možností pomáhali bližním. Oni však nevidí nic jiného než sebe. Nezajímají se o druhé. Žijí jen sami pro sebe. Podobají se krásnému, ale neplodnému fíkovníku. Zachovávají náboženské obřady, ale chybí jim pokání a pravá víra. Tvrdí, že ctí Boží zákon, ale poslušnost je jim cizí. Mluví, ale nečiní. Prokletím fíkovníku Kristus ukázal, jak se mu prázdná okázalost oškliví. Říká, že lidé, kteří otevřeně hřeší, mají menší vinu než ti, kdo předstírají, že slouží Bohu, ale žádné ovoce k jeho slávě nenesou.“ (DA 584; TV 369)

**Otázky k rozhovoru**

`1.	Zamyslete se nad významem Kristova vyčištění chrámu. Jak by se princip jeho jednání mohl týkat naší církve dnes? Jak by se mohlo takové „vyčištění“ uskutečnit?`

`2.	Ve všech evangeliích se Ježíš opakovaně odvolává na Písmo a na to, jak se musí naplnit. Co se z jeho slov dozvídáme o důležitosti Písma pro život víry? Proč musíme odmítnout jakékoli pokusy snižovat autoritu Písma? V čem je nebezpečná myšlenka, že Písmo je jen výsledkem představ lidí o Bohu, o tom, kdo Bůh je a jak působí?`

`3.	Kde se nachází hranice mezi církví a státem? Jak k hledání odpovědi na tuto otázku přispívají Ježíšova slova v Mk 12,13–17?`

`4.	Vyhledejte texty, které hovoří o vzkříšení. Proč je toto učení tak důležité pro naši víru, zejména v souvislosti s tím, co Písmo říká o stavu mrtvých?`

---

#### Dodatečné otázky k diskuzi

`Přišel jsi během studia této lekce na něco zajímavého? Co to bylo?`

`Nabízíš smíření a odpuštění jako první, nebo čekáš, že to udělá ten druhý? Proč?`

`Patří spory do sboru a do sobotní školy? Proč?`

`Jaký je rozdíl mezi sporem a diskuzí? Dá se spor změnit v diskuzi?`

`Co a proč dnes nejvíce upoutalo tvoji pozornost?`
