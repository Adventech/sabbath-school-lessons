---
title:  Misijní příběh
date:   20/09/2024
---

#### Přivádění Arménie ke Kristu

_Andrew McChesney_

Ve stejné době, co se Anuš modlila za svého otce, modlila se také za ostatních 4000 obyvatel svého Arménského města. Poté se Bůh začal dotýkat srdcí.

Po svém křtu se Anuš pravidelně scházela s dalšími dvěma mladými ženami, aby se spolu modlily za město. Pak pořádaly semináře, které přilákaly několik desítek mladých lidí. Poté si s pomocí Euroasijské divize pronajaly autobusy a vypravily skupiny 50 mladých lidí na poznávací zájezdy po Arménii. Členové církve mladé lidi na každé zastávce vítali a přátesky se k nim chovalii. Anuš viděla, že mladí lidé jsou při návštěvě míst daleko od domova upřímnější a otevřenější ve svých otázkách o Bohu.

Zájem o adventistické poselství rostl, a tak začal každou druhou neděli do města jezdit pastor, který vedl rozhovory o vztazích, financích a dalších praktických otázkách. Během dvou let se těchto setkání účastnilo mnoho lidí.

Otec byl vlivný a uznávaný, takže když se stal adventistou sedmého dne, celé město si toho všimlo. Lidé začali mluvit o víře a o jeho rozhodnutí jít do církve, která nebyla národní církví. Jeho křest prolomil ledy. Církev adventistů ve městě, kterou kdysi tvořilo sedm věřících žen scházejících se v soukromém bytě, se nyní přestěhovala do pronajatého sálu, kde se každou sobotu scházejí desítky lidí. Členové církve a další lidé se také denně scházejí k modlitbám přes internet. V současné době se plánuje koupě církevní budovy.

Otec, který se jmenuje Armen Safaryan, dnes společně se svou ženou Gayane Badalyan a dcerou Anuš Safaryan vyrábí ve své firmě tři druhy tofu. Jako jediná firma na výrobu tofu v Arménii se objevila v celostátní televizi a otec měl příležitost podělit se o svou víru, když se ho ptali, proč tofu vyrábí.

Otec je starším sboru a vedoucím oddělení služby rodinám a on i matka, která vede oddělení zdraví, jsou velmi poptáváni v jiných sborech. Otec je považován za vzor v zemi, kde mnoho matek a dětí stále chodí do kostela bez svých manželů a otců. Otec, matka a Anuš to chtějí změnit.

„Podívejte se, tento normální arménský muž je adventista,“ říkají církevní vedoucí při představování otce na přednáškách. „Muži, nejste sami. Tento muž chodí v sobotu do sboru.“

Anuš sdílí svůj příběh ve sborech a na táborech pro mládež a říká: „Nespokojte se jen s tím, aby vám manželé a otcové dovolili chodit do sboru. Proste za ně Boha, aby chodili s vámi.“

_Část darů třinácté soboty z minulého čtvrtletí šla na otevření centra vlivu pro rodiny v arménském Jerevanu. Děkujeme, že svými dary pomáháte šířit evangelium._
