---
title:  'Podněty k zamyšlení'
date:  20/09/2024
---

Přečtěte si 77. kapitolu „Rozsudek“ (DA 723–740; TV 462–475), 78. kapitolu „Ukřižování“ (DA 741–757; TV 476–486) a 79. kapitolu „Význam Ježíšovy oběti“ (DA 758–763; TV 487–491) z knihy Touha věků.

„Pilát se snažil Ježíše osvobodit. Poznal však, že chce-li si udržet své postavení, nemůže Krista zachránit. Než by se připravil o světskou moc, raději obětoval nevinný život. Podobně i dnes mnozí lidé obětují zásady, jen aby o nic nepřišli a nemuseli trpět. Svědomí a povinnost vedou jedním směrem, a sobecké zájmy druhým. Proud se žene špatnou cestou a každého, kdo se spojuje se zlem, strhává do husté tmy hříchu.“ (DA 738; TV 474)

„Kristus jako náš zástupce a naše útočiště nesl nepravosti nás všech. Byl považován za přestupníka, aby nás mohl vykoupit a zachránit před odsouzením podle zákona. Dolehla na něho tíha viny všech Adamových potomků. Boží hněv namířený proti hříchu, hrozivý projev Otcovy nelibosti nad přestupováním zákona, Syna děsil. Kristus celý svůj život zvěstoval padlému lidstvu radostnou zvěst o Otcově milosrdenství a odpouštějící lásce. Hlásal spasení i těm největším hříšníkům. Nyní pod strašlivou tíhou hříchů najednou neviděl Otcovu smířlivou tvář. Úzkost, která svírala Spasitelovo srdce, když se od něho ve chvíli smrtelného zápasu odvrátila Boží tvář, si člověk ani nedokáže představit. Působila mu takové utrpení, že tělesnou bolest téměř nevnímal.“ (DA 753; TV 483.484)

**Otázky k rozhovoru**

`1. 	Teologie, která zdůrazňuje, že Ježíš zemřel za nás a místo nás, je důležitá nejen pro Písmo (viz například Izajáš 53), ale významnou úlohu má i v díle Ellen G. Whiteové. Proč je falešné jakékoli učení, které nějakým způsobem bagatelizuje ústřední roli Kristovy zástupné smrti, kdy nese trest za naše hříchy?`

`2. 	Kdo nebo co dnes představuje „Barabáše“, kterého si většina žádá místo Ježíše?`

`3. 	Co se můžeme naučit z příběhu Josefa z Arimatie o neposuzování druhých na základě vnějších znaků?`

`4. 	Přečtěte si text Da 9,24–27. Proč je tento text důležitý? Jak byste ho vysvětlili někomu, kdo by chtěl pochopit jeho smysl?`