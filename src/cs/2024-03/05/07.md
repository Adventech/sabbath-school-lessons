---
title:  'Podněty k zamyšlení'
date:  02/08/2024
---

Přečtěte si 35. kapitolu „Bouře“ (DA 333–341; TV 212–217) a 36. kapitolu „Dotek důvěry“ (DA 342–348; TV 218–220) z knihy Touha věků.

„Každý, kdo se učí od Boha, by měl žít jiným životem než svět a mít osobní zkušenost s poznáváním Boží vůle. Potřebujeme naslouchat, jak Boží hlas promlouvá k našemu srdci. Když se před Bohem ztišíme a s pokojem v duši budeme očekávat jeho hlas, uslyšíme jej. Říká nám: ‚Dost už! Uznejte, že já jsem Bůh.‘ (Ž 46,11) Jen tak najdeme pravý odpočinek a řádně se připravíme na účast v Božím díle. Potom nás i uprostřed uspěchaného davu a v návalu práce bude obklopovat ovzduší světla a pokoje. V našem životě se bude projevovat Boží moc, která zasáhne lidská srdce.“ (DA 363; TV 231)

„Ve své nespokojenosti se ptali: Proč by Ježíš, který před jejich zraky vykonal tolik zázraků, nemohl dát zdraví, sílu a bohatství všemu svému lidu, osvobodit ho od utlačovatelů, vyvýšit ho, dát mu moc a slávu? Ježíš se prohlašoval za Bohem seslaného, a přitom se nechtěl stát izraelským králem. To nemohli pochopit. Jeho odmítání trůnu si špatně vykládali. Mnozí se domnívali, že se neodvažuje uplatňovat svůj nárok, protože sám není zcela přesvědčen o božské podstatě svého poslání. Svými úvahami dávali prostor satanovi, který v nich zaséval nevíru. Ta potom přinášela své ovoce – nepochopení a odpadnutí.“ (DA 385; TV 242)

**Otázky k rozhovoru**

`1. 	Co byste odpověděli na otázku: „Od čeho vás Ježíš osvobodil?“`

`2. 	Proč Bůh někdy dopustí, aby dobrý člověk, jako například Jan Křtitel, byl uvězněn a dokonce popraven? Jakou útěchu nebo naději můžeme najít navzdory těmto těžkým situacím?`

`3. 	Jaké poučení vyplývá z nasycení pěti tisíců pro sborové společenství s malými finančními či lidskými prostředky?`

`4. 	Porovnejte dnes populární názory na Ježíše s jeho obrazem v Markovi 5. a 6. kapitole. V čem dělají chybu ti, kteří se snaží využít Ježíše k získání politické moci a k ovládnutí druhých?`