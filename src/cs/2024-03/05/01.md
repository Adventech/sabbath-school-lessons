---
title:  'Zázraky u jezera'
date:  27/07/2024
---

### Texty na tento týden
Mk 4,35–41; Ž ١٠٤,١–٩; Mk ٥,١–٤٣, Nu 27,17

> <p>Základní verš</p>
> „Ale Ježíš mu to nedovolil a řekl: ‚Jdi domů ke své rodině a pověz jim, jak veliké věci ti učinil Pán, když se nad tebou smiloval.‘“ (Mk 5,19)

Ježíšova služba se z velké části zaměřovala na Galileu, zejména na okolí Galilejského moře. Jedná se o jezero dlouhé přibližně 21 km a široké 13 km. Je to největší vodní plocha v oblasti a byla centrem života lidí žijících v jeho okolí.

Marek 4 končí tím, že Ježíš a jeho učedníci se plaví na protilehlý břeh Galilejského moře. Během plavby se strhla silná bouře, kterou Ježíš uklidnil tím, že promluvil k větru a vlnám. Marek ٦ končí podobnou scénou, ale tentokrát Ježíš kráčí po vodě směrem k učedníkům plujícím na lodi. Mezi těmito dvěma scénami na vodě se nachází množství Ježíšových zázraků, které se udály na zemi. V té době se uskutečnila také první misijní cesta jeho učedníků. Zmíněným událostem se budeme věnovat tento týden.

Hlavní charakteristikou těchto dramatických příběhů je snaha umožnit čtenáři vidět, kdo je Ježíš. On je ten, kdo dokáže utišit bouři, vyhnat démona, vyléčit ženu, která se jen dotkne jeho oděvu, vzkřísit mrtvou dívku, kázat ve svém rodném městě, poslat své učedníky šířit evangelium, chodit po vodě a nasytit pětitisícový zástup. Jedná se o nesmírné projevy moci, které učedníkům pomáhají pochopit, že Ježíš je Boží Syn.

**Osnova lekce**

V této lekci budeme procházet především pátou a šestou kapitolou Markova evangelia. Jejich děj se odehrává na břehu Galilejského jezera. Jednotlivé „zázraky“, které zde Ježíš vykoná, měly (a stále mají) lidem pomoci pochopit, kým Ježíš je a jaký byl smysl jeho pozemské služby.

- Mk 4,35–41: Utišení bouře (neděle)
- Mk 5,1–20: Vysvobození posedlého (pondělí)
- Mk 5,21–43: Vzkříšení mladé dívky a uzdravení ženy (úterý)
- Mk 6,1–30: Odmítnutí Ježíše a vyslání učedníků (středa)
- Mk 6,31–52: Nasycení davu a pochopení Ježíšova poslání (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Co je to zázrak? Jak bys ho popsal?`

`Myslíš, že se zázraky dějí i dnes? Jaké?`

`Zažil jsi někdy nějaký zázrak?`

`Proč dělal zázraky i Ježíš?`

`Musí být za „zázraky“ vždy Bůh? Proč?`

`Jak bychom měli postupovat, když zažijeme zázrak?`

`Proč není moudré stavět svou víru jen na přítomnosti zázraků?`
