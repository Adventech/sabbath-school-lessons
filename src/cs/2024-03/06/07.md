---
title:  'Podněty k zamyšlení'
date:  09/08/2024
---

Přečtěte si kapitoly 42. „Ježíš a tradice“ (DA 395–409; TV 250–252), 43. „Kananejská žena“ (DA 395–409; TV 253–256) a 44. „Pravé znamení“ (DA 395–409; TV 257–261) z knihy Touha věků.

„Tento zákeřný a klamný hřích je rozšířen i mezi dnešními křesťany. Skryté touhy po vlastním vyvýšení, sebeuspokojení a lidském uznání často narušují naši službu Kristu i naše vzájemné vztahy. Sebeláska a přání jít snadnější cestou, než nám Bůh určil, vede k tomu, že lidé nahrazují Boží zásady svými naukami a tradicemi. Kristus varoval učedníky: ‚Mějte se na pozoru před kvasem farizeů‘ (L 12,1).

Kristovo náboženství je ryzí a upřímné. Horlivost pro Boží slávu může v člověku probudit jedině působení Ducha svatého. Jedině Boží moc dokáže překonat sobectví a pokrytectví. Změna v tomto ohledu je známkou jejího působení. Když víra vytlačuje z našeho srdce sobectví a přetvářku a vede nás k tomu, abychom usilovali o Boží slávu, a ne o svoji vlastní, můžeme si být jisti, že je pravá. Hlavní zásadou Kristova života bylo: ‚Otče, oslav své jméno!‘ (J 12,28) Budeme-li jej následovat, stanou se tato slova i naším životním krédem. Vybízí nás, abychom žili ‚tak, jak žil on‘. ‚Podle toho víme, že jsme ho poznali, jestliže zachováváme jeho přikázání.‘ (1J 2,6.3)“ (DA 409; TV 261)

**Otázky k rozhovoru**

`1. 	Co nám může pomoci zachovávat si čisté srdce?`

`2. 	Kdo jsou „nečistí“ lidé ve vašem okolí? Co můžete udělat, abyste je přitáhli k evangeliu?`

`3. 	Co můžete udělat, abyste nějakým jednoduchým způsobem sdíleli evangelium se svými bližními.`

`4. 	Přečtěte si text Mk 8,1–10 o nasycení čtyř tisíců. Změní se nějak výklad tohoto příběhu, pokud bychom si uvědomili, že šlo pravděpodobně o pohany? Mělo, nebo nemělo by to ovlivnit naše chápání příběhu? Proč?`

`5. 	Jak se můžeme aktivně chránit před povyšováním, které je součástí naší hříšné přirozenosti?`