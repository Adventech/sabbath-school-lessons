---
title:  'Podněty k zamyšlení'
date:  19/07/2024
---

Přečtěte si 28. kapitolu „Lévi Matouš“ (DA 272–280; TV 170–175) a „Sobota“ (DA 281–289; TV 176–181) v knize Touha věků.

„Když se Ježíše ptali: ‚Je dovoleno v sobotu uzdravovat?‘ odpověděl: ‚Kdyby někdo z vás měl jedinou ovečku, a ona by mu v sobotu spadla do jámy, neuchopil by ji a nevytáhl? A oč je člověk cennější než ovce! Proto je dovoleno v sobotu činit dobře.‘ (Mt 12,10–12) Zvědové se neodvážili Ježíši odpovědět v přítomnosti tolika lidí. Báli se, aby se nedostali do těžkostí. Věděli, že Ježíš mluví pravdu. Raději by nechali člověka trpět, než by porušili své zvyky. Zvíře by však zachránili, protože jinak by jeho majitel utrpěl škodu. Měli větší péči o němou tvář než o člověka stvořeného k Božímu obrazu. Tak se projevuje každé falešné náboženství. Začíná jako lidská touha vyvýšit se nad Boha, ale potom člověka ponižuje hůře než zvíře. Každé náboženství, jež bojuje proti Boží svrchovanosti, připravuje člověka o slávu, kterou měl při stvoření a kterou mu chce Kristus vrátit. Falešná náboženství vedou své stoupence k tomu, že přehlížejí potřeby, utrpení a práva lidí kolem sebe. Evangelium staví člověka velmi vysoko, stále má na paměti, že byl vykoupen Kristovou krví, a proto učí citlivému přístupu ke všem potřebným a trpícím. Pán Bůh řekl: ‚Způsobím, že člověk bude vzácnější než ryzí zlato, člověk bude nad zlato z Ofíru‘. (Iz 13,12)“ (DA 286.287; TV 179)

**Otázky k rozhovoru**

`1. 	Jaké strategie nebo postupy pomáhají vám a vašemu místnímu sboru zůstat citlivými k těm, kteří trpí tiše, jako například ochrnutý z příběhu v Mk 2?`

`2. 	Zamyslete se nad tím, jak zaslepeni nenávistí, tradicí, dogmatem a náboženstvím obecně byli náboženští vůdci, kteří tak vytrvale odmítali Ježíše, že jim nepomohly ani jeho zázraky, které jim měly otevřít mysl. Jak si můžeme dávat pozor, aby se něco podobného nestalo i nám?`

`3. 	Jak se může váš místní sbor stát „rodinou“ pro ty, které nejbližší rodina zavrhla kvůli víře?`

`4. 	Zamyslete se znovu nad problematikou „neodpustitelného hříchu“. Co to znamená a jak si můžeme být jisti, že jsme se něčeho takového nedopustili?`