---
title:  'Spory o Ježíšovo učení'
date:  13/07/2024
---

### Texty na tento týden
Mk 2,1–3,6; Mi 6,6–8; 1S 21,1–6; Mk 3,20–35; L 12,53; L 14,26

> <p>Základní verš</p>
> „A řekl jim: ‚Sobota je učiněna pro člověka, a ne člověk pro sobotu. Proto je Syn člověka pánem i nad sobotou.‘“ (Mk 2,27.28)

Text, který budeme tento týden studovat (Mk 2,1–3,6), obsahuje pět příběhů ilustrujících Ježíšovo učení v kontrastu s učením náboženských vůdců. Příběhy jsou napsány specifickým způsobem: každý následující příběh souvisí s tím předchozím prostřednictvím určité paralely a poslední příběhem se obloukem spojuje s prvním.

Každý z pěti příběhů představuje určitý pohled na to, kdo je Ježíš (viz jeho výroky v Mk 2,10.17.20.28). V částech na neděli, pondělí a úterý se hlouběji podíváme na význam těchto příběhů a na Kristovy výroky v nich.

Ve středu a ve čtvrtek bude předmětem našeho studia text Mk 3,20–35.

Podrobněji si všimneme i způsobu vyprávění příběhů, který pisatel evangelia používá nejméně šestkrát a který se nazývá „sendvičový příběh“. V každém příběhu je středem buď (1) konkrétní aspekt Ježíšova charakteru a jeho role jako Mesiáše, nebo (2) podstata a povaha učednictví.

**Osnova lekce**

Druhá a třetí kapitola Markova evangelia líčí postupně pět příběhů, v nichž dochází v nějaké podobě ke střetu mezi Ježíšem a jeho odpůrci. Jednotlivé příběhy se dotýkají jeho identity, charakteru a poslání.

- Mk 2,1–12: Uzdravení ochrnutého a spor o Ježíšovo božství (neděle)
- Mk 2,13–22: Povolání Léviho a spor o půst (pondělí)
- Mk 2,23–28: Cesta obilným polem a spor o sobotu (úterý)
- Mk 3,20–35: Spor o duchovní pozadí Ježíšovy služby (středa)
- Mk 3,20.21.31–35 Ježíšova rodina a spor o jeho zdravý rozum (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Máte rádi spory? Proč?`

`Co děláte, když jste zataženi do nějakého sporu?`

`Proč se i Ježíš dostával do sporu o své učení s farizei a zákoníky?`

`Jak reagoval v takových situacích Ježíš?`

`Co se můžeme od Ježíše naučit ohledně sporů a konfliktů?`

`Umíš uznat chybu? Proč je to důležité a kdy se to přiznání stává vítězstvím?`
