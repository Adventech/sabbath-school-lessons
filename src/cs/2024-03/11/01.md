---
title:  'Zajetí a soud'
date:  07/09/2024
---

### Texty na tento týden
Mk 14; J 12,4–6; Ř 8,28; Ex 24,8; Jr 31,31–34; Za 13,7

> <p>Základní verš</p>
> „Řekl: ‚Abba, Otče, tobě je všecko možné; odejmi ode mne tento kalich, ale ne, co já chci, nýbrž co ty chceš.‘“ (Mk 14,36)

Kapitoly 14 až 16 v Evangeliu podle Marka jsou známé jako „Příběh umučení“ nebo „Pašijový příběh“. Popisují totiž utrpení, smrt a vzkříšení Ježíše Krista. Jak jsme si řekli v 9. lekci, posledních šest kapitol Marka se věnuje jedinému týdnu. Většina událostí v Markovi 14–16 se odehrává ve čtvrtek a v pátek tohoto pašijového týdne. Ježíš v pátek zemře a v neděli je vzkříšen.

Tento týden se naše studium zaměří na Marka 14 a začneme pátým „sendvičovým příběhem“, který spojuje dva protikladné postoje ve vztahu k Ježíši. Následuje Poslední večeře, po které Ježíš bojuje svůj zápas v Getsemanské zahradě. Tam je zatčen a předveden před náboženské představitele, aby ho soudili. Scéna soudního procesu je spojena s Petrovým zapřením Ježíše, což tvoří šestý a poslední „sendvičový příběh“. Opět se zde vyskytují dva opačné děje, které však ironickým zvratem potvrzují stejnou pravdu.

Během celého vyprávění kráčejí ruku v ruce dvě kontrastní příběhové zápletky. Marek předkládá čtenáři tyto protichůdné zápletky a zároveň odhaluje Ježíšovo vítězství.

**Osnova lekce**

Při studiu čtrnácté kapitoly Markova evangelia budeme sledovat poslední události Ježíšova pozemského života předcházející jeho odsouzení a popravě. Po společné večeři s učedníky odejde do Getsemane, kde bude zakrátko zatčen a předveden před veleradu.

- Mk 14,1–11: Pomazání v Betanii (neděle)
- Mk 14,12–31: Poslední večeře (pondělí)
- Mk 14,32–42: V Getsemanské zahradě (úterý)
- Mk 14,43–52: Všichni ho opustili (středa)
- Mk 14,53–72: Výslech před radou a Petrovo zapření (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Ježíš je Bůh. Jak je tedy možné, že má strach ze smrti?`

`Proč je dobré vědět, že se i Ježíš bál?`

`Jak Ježíš překonával své lidské emoce? Co a proč dělal?`

`Z čeho máš dnes obavy ty? Jak to řešíš?`

`Přemýšlíš někdy o svém konci? K čemu docházíš?`

`Proč se i křesťan může bát smrti? O čem to svědčí?`

`Jak máme reagovat, když přichází strach?`
