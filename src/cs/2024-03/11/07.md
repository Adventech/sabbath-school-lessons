---
title:  'Podněty k zamyšlení'
date:  13/09/2024
---

Přečtěte si 75. kapitolu „Soud“ (DA 698–715; TV 445–446) a 76. kapitolu „Jidáš“ (DA 716–722; TV 447–461) z knihy Touha věků.

„Sotva Petr vypustil z úst ponižující přísahu a z dálky se ozvalo kokrhání, odvrátil Spasitel svůj zrak od zlostných soudců a podíval se na svého ubohého učedníka. Také Petr zvedl oči a jejich pohledy se setkaly. Z Ježíšovy laskavé tváře vyzařovala lítost a smutek, nebyl v ní však ani náznak hněvu. Když Petr viděl Mistrovu bledou, ztrápenou tvář, chvějící se rty, pohled plný soucitu a odpuštění, cítil se, jako by jeho srdcem pronikl ostrý šíp. Probudilo se v něm svědomí. Oživila se mu paměť. Vybavil si, jak ještě před několika hodinami sliboval, že půjde se svým Pánem i do vězení či na smrt. Vzpomněl si, jak ho zarmoutilo, když mu Spasitel v horní místnosti řekl, že ještě tuto noc jej třikrát zapře. Právě před chvílí Petr prohlásil, že Ježíše nezná. Najednou si uvědomil, jak dobře ho Pán zná a jak spolehlivě rozeznal v jeho srdci faleš, o které ani on sám nevěděl.“ (DA 712.713; TV 454)

**Otázky k rozhovoru**

`1. 	Jak se při pouhém čtení toho, co Ježíš předpověděl v Mk 14,9, skutečně naplňuje další Ježíšova předpověď – velmi nepravděpodobná vzhledem k okolnostem, za nichž byla vyslovena?`

`2. 	Porovnejte postoje a jednání Jidáše a Petra. V čem si byli podobní, a v čem se lišili v souvislosti s Ježíšovým příběhem utrpení?`

`3. 	Uvažujte společně o významu Večeře Páně. Jak by se tato připomínka Ježíšova díla mohla stát ve vašem sboru důležitější a jak byste do jejího slavení mohli zapojit více členů?`

`4. 	Uvažujte o tom, že Bůh odpověděl „ne“ na Ježíšovu modlitbu v Getsemanské zahradě. Co pro vás znamená, když Bůh neodpoví na vaši modlitbu podle vašich představ?`

`5. 	Přestože Petr tím, že zapřel, Ježíše velmi zklamal, Ježíš ho nezavrhl. V čem je pro nás tento Ježíšův postoj nadějí?`

---

#### Dodatečné otázky k diskuzi

`Objevil jsi během svého studia této lekce něco důležitého? Co to bylo?`

`Jak je možné, že Ježíše v té nejtěžší chvíli opustili všichni jeho učedníci?`

`Jak bys asi obstál, kdybys byl tehdy jedním z učedníků? Proč?`

`Co považuješ v naší dnešní diskuzi za nejdůležitější? Proč?`
