---
title:  'Podněty k zamyšlení'
date:  26/07/2024
---

Přečtěte si 2. kapitolu „Vyšel rozsévač rozsévat“ (COL 33–61; PM 14–28) z knihy Perly moudrosti.

„Pravá svatost je plná odevzdanost Boží službě. To je podmínka pravého křesťanského života. Kristus požaduje bezvýhradnou odevzdanost, dokonalou službu. Žádá celé srdce, mysl a sílu. Nemůžeme pěstovat sobectví. Kdo žije jen pro sebe, není křesťan.

Láska má být základem každého našeho projevu. Láska je základem Boží vlády na nebi i na zemi a musí být také základem křesťanovy povahy. Jen ona může způsobit křesťanovu stálost. Jen ona ho může uschopnit, aby obstál ve zkouškách a odolal pokušení.

Láska se však projevuje v oběti. Plán vykoupení spočívá na oběti tak velké, že ji nelze změřit. Kristus dal za nás vše a lidé, kteří jej přijímají, jsou ochotni obětovat všechno pro svého Vykupitele. Přemýšlejí, jak uctít a oslavit Krista.“ (COL 48.49; PM 22)

**Otázky k rozhovoru**

`1. 	„Láska má být základem každého našeho projevu. Láska je základem Boží vlády na nebi i na zemi...“ Jak nám kříž ukazuje tuto úžasnou pravdu? Jak můžeme v našich životech zrcadlit tento druh lásky? Proč bychom měli?`

`2. 	Jak byste reagovali na tvrzení, že Ježíš vyprávěl podobenství, aby udržel ve tmě lidi, kteří s ním nechodili? Proč by Ježíš, který zemřel za každého člověka (viz 1J 2,2), úmyslně držel v temnotě lidi, které zachránil na kříži?`

`3. 	Světlo má být umístěno na svícnu, ne pod nějakou neprůsvitnou nádobou (Mk 4,21). Aplikujte tento princip na angažovanost vašeho sboru ve vaší místní komunitě. Jak můžete zvednout vaše světlo co nejvýše?`

`4. 	Zamyslete se nad podobenstvím o rostoucím zrnu (Mk 4,26–29). Jakou roli hrají lidé, když pomáhají semínku evangelia růst? Jakou roli hraje Bůh? Přestože očividně hrajeme určitou roli, jak se můžeme ujistit, že jsme zcela závislí na Bohu? Mohl by být tento postoj úplné závislosti součástí toho, co musíme udělat, abychom rostli?`

---

#### Dodatečné otázky k diskuzi

`Co v této lekci nejvíce upoutalo tvou pozornost během osobního studia?`

`Které podobenství uvedené v této lekci tě nejvíce oslovilo? Proč?`

`Podle EGW má být láska základem všeho, co děláme. Jak se ti to daří?`

`Potěšilo tě dnes něco v naší diskuzi? Co a proč?`
