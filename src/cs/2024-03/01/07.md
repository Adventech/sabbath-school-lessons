---
title:  'Podněty k zamyšlení'
date:  05/07/2024
---

Přečtěte si 10. kapitolu „Janovo poselství“ (DA 97–108; TV 56–63) z knihy Touha věků a 17. kapitolu „Poslové evangelia“ z knihy Poslové naděje a lásky (AA 166–176; PNL 96–102).

Při pozorném čtení Písma nás zaujme skutečnost, že poselství prvního anděla (Zj 14,6.7) se shoduje s Ježíšovým poselstvím v Mk 1,15.

První anděl hlásá světu v posledních dnech věčné evangelium jako přípravu na druhý příchod. Stejně jako Ježíšovo poselství má i andělovo evangelium pro závěr dějin stejné tři prvky, jak to znázorňuje tabulka:

| Marek 1 | Kategorie | Zjevení 14 |
| --- | --- | --- |
| Naplnění času (Da 9) | Časové proroctví | Hodina soudu (Da 7 a 8) |
| Blízkost Božího království | Zaslíbení smlouvy| Věčné evangelium |
| Čiňte pokání, věřte | Povolání k učednictví | Bojte se Boha, vzdejte mu čest |	

Poselství prvního anděla oznamuje začátek předadventního soudu, který byl předpovězen v proroctví o dvou tisících a třech stech večerech a jitrech (Da 8,14). Tento soud začal v roce 1844. Soud přináší Boží království jeho pronásledovanému lidu (Da 7,22). Výzva prvního anděla – bát se Boha, vzdávat mu slávu a pokleknout před ním – je výzvou k učednictví. Tato výzva zaznívá v posledních dnech, kdy mocnosti šelmy ze Zjevení 13 představují falešné božství a nutí národy země, aby se ho bály, oslavovaly ho a uctívaly.

Stejně jako je Ježíšovo poselství na začátku hlásání evangelia v Markovi 1 úzce spjato s Danielovými proroctvími, je s nimi spojeno i poselství prvního anděla v závěru dějin země.

**Otázky k rozhovoru**

`1. 	Porovnejte a najděte podobnosti a rozdíly mezi Janem Křtitelem a Ježíšem v Mk 1,1–13. Co se můžeme naučit z toho, jak jsou tyto dvě osoby představeny?`

`2. 	Zamyslete se nad významem křtu. Přečtěte si Ř 6,1–4 a J 3,1–8 a porovnejte je s Ježíšovým křtem v Mk 1,9–13. Jaké paralely a kontrasty zde nacházíte? Jak vám to může jasněji pochopit význam křtu?`

`3. 	Porovnejte Ježíšovo evangelium v Mk 1,14.15 a poselství prvního anděla ve Zj 14,6.7. Jak vám pochopení těchto poselství pomůže lépe porozumět vašemu dnešnímu poslání?`

---

#### Dodatečné otázky k diskuzi

`Objevil jsi během studia této lekce něco nového – zajímavého? Co to bylo?`

`Tak jako poprvé Ježíš přišel, když se naplnil čas, přijde i podruhé. Proč nám ten čas Bůh neprozradil?`

`Před čím nás chrání poznání, že i když neznáme termín Ježíšova návratu, přijde, „až se naplní čas“?`

`Co tě dnes v naší diskuzi nejvíce zaujalo?`
