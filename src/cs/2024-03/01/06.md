---
title:  'Evangelium podle Ježíše'
date:  04/07/2024
---

> <p></p>
> 14Když byl Jan uvězněn, přišel Ježíš do Galileje a kázal Boží evangelium: 15„Naplnil se čas a přiblížilo se království Boží. Čiňte pokání a věřte evangeliu.“ (Mk 1,14.15)

**Osobní studium**

`Které tři části poselství evangelia hlásal Ježíš podle úvodních veršů (Mk 1,14.15)?`

Marek na tomto místě shrnuje Ježíšovo přímé a srozumitelné poselství. Jeho tři části znázorňuje tabulka:

| Kategorie | Obsah |
| --- | --- |
| Časové proroctví | „naplnil se čas“ |
| Zaslíbení smlouvy | „přiblížilo se království Boží“ |
| Povolání k učednictví | „čiňte pokání a věřte evangeliu“ |

![Chart](https://sabbath-school-resources-assets.adventech.io/cs/ss/2024-03/01/chart.png)

Časové proroctví, na které se Ježíš odvo­lává, je proroctví o sedmdesáti týdnech z Da ٩,٢٤–٢٧. Právě toto proroctví se naplňuje Ježíšovým křtem, při kterém je pomazán Duchem svatým a začíná svou službu (Sk ١٠,٣٨). Předpověď o sedmdesáti týdnech lze graficky znázornit následovně (viz tabulka pod textem):

V tomto proroctví jeden den představuje jeden rok (Nu 14,34; Ez 4,6). Proroctví začalo v roce 457 před Kristem, když král Artaxerxes vydal dekret, který umožnil dokončit obnovu Jeruzaléma (viz Ezd 7).

Šedesát devět prorockých týdnů končí roku ٢٧ po Kristu, kdy byl Ježíš na začátku své služby pokřtěn a pomazán Duchem svatým.

Jeho ukřižování se uskutečnilo o tři a půl roku později.

A nakonec – sedmdesátý prorocký týden se uzavře v roce 34, kdy byl ukamenován Štěpán a poselství evangelia se začalo šířit nejen mezi Židy, ale i mezi pohany.

**Aplikace**

`Jak může poznání proroctví o sedmdesáti týdnech posílit tvou víru nejen v Ježíše, ale také v důvěryhodnost prorockého slova?`

---

#### Dodatečné otázky k diskuzi

`Proč i Ježíš kázal o pokání?`

`Jaký čas se v jeho době naplnil?`

`Jaké evangelium měl Ježíš na mysli, když kázal?`

`Má i „druhý příchod“ nějaký čas, který se musí naplnit? Proč?`

`Těšíš se na Boží království? Na co konkrétně?`

`Jak by Ježíš kázal dnes, kdyby procházel naším městem (obcí)? Proč?`
