---
title:  'Podněty k zamyšlení'
date:  23/08/2024
---

Přečtěte si 56. kapitolu „Ježíš a děti“ (DA 511–517; TV 326–329) a 57. kapitolu „Bohatý muž“ (DA 518–523; TV 330–333) z knihy Touha věků.

„Ježíš měl vždycky rád děti. Těšila ho jejich přítulnost a upřímná, bezprostřední láska. Vděčnost a chvála z jejich úst mu zněly jako hudba a povzbuzovaly jej, když byl vyčerpán ze styku se lstivými a pokryteckými lidmi. Svou laskavostí, vlídností a přívětivostí si Spasitel získával důvěru a lásku dětí všude, kam přišel.“ (DA 511; TV 326)

„Stejně jako tehdy onomu mladému muži, i dnes se může bohatým a vysoce postaveným lidem zdát, že zříci se pro Krista všeho, co mají, je příliš velká oběť. Pro všechny, kdo se chtějí stát Kristovými učedníky, však platí stejná pravidla. Částečnou poslušnost Bůh nemůže přijmout. Sebezapření je podstatou Kristova učení. Často bývá představováno a vyžadováno slovy, která se zdají být příliš tvrdá, ale člověk nemá jinou možnost záchrany než zbavit se všeho, co by narušilo celou jeho bytost.“ (DA 523; TV 332.333)

**Otázky k rozhovoru**

`1.	Jak můžete pomáhat dětem a mladým lidem zůstat ve spojení s Kristem a s církevním společenstvím? Proč je taková aktivita důležitá?`

`2.	Někdy slyšíme lidi říkat, že jim na penězích nezáleží. Není to ovšem pravda. Každému jde o peníze (v tom nejlepším případě o jejich poctivé nabytí a moudré použití). Na tom přece není nic špatného. V čem tedy může být problém s penězi a proč si musí věrní křesťané, ať už bohatí, nebo chudí, dávat pozor na svůj vztah k penězům?`

`3.	Jak byste vy sami odpověděli na Ježíšovu otázku: „Co chceš, abych pro tebe udělal?“`

`4.	Uvažujte o Ježíšových slovech v Mk 10,43–45. Jak vypadá život, který se řídí uvedenými principy? Jak se můžeme naučit sloužit, a ne být těmi, kteří jsou obsluhováni? Jak to souvisí s naším životem a s naším přístupem k druhým lidem?`

---

#### Dodatečné otázky k diskuzi

`Co zajímavého jsi objevil při studiu této lekce?`

`Proč je třeba vědět, jaká je „cena“ za učednictví?`

`Setkal ses v životě s tím, že tě víra o něco připravila? Jak ses s tím vyrovnal?`

`Dozvěděl ses v naší diskuzi něco nového – důležitého? Co to bylo?`
