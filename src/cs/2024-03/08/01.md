---
title:  'Ježíš učí učedníky II.'
date:  17/08/2024
---

### Texty na tento týden
Mk 10, Gn 1,27; Gn 2,24; Ga 4,1.2; Ř 6,1–11; Iz 11,1–16

> <p>Základní verš</p>
> „Vždyť ani Syn člověka nepřišel, aby si dal sloužit, ale aby sloužil a dal svůj život jako výkupné za mnohé.“ (Mk 10,45)

Tento týden budeme studovat 10. kapitolu Evangelia podle Marka. Tím ukončíme důležitou část, ve které Ježíš připravuje své učedníky k pochopení podstaty kříže. První polovina kapitoly se zabývá samotnými učedníky. Druhá polovina se věnuje otázkám, které jsou důležité pro učednictví, ale nahlíží na ně optikou těch, kteří se dostávají do kontaktu s Ježíšem. Farizeové přicházejí a hádají se s ním na téma rozvodu, rodiče přinášejí své děti, aby jim Ježíš požehnal, bohatý mládenec se ptá na věčný život a slepý se ptá na zrak.

Tato kapitola obsahuje důležitá naučení o tom, co znamená následovat Ježíše, a to zejména v souvislosti s praktickými otázkami každodenního života, mezi něž patří manželství, děti, postoj k bohatství, odměna a cena za jeho následování. Kapitola vrcholí uzdravením druhého nevidomého (Mk ١٠,٤٦–٥٢; porovnej s Mk ٨,٢٢–٢٦). Toto uzdravení tvoří závěr celé části (Mk ٨,٢٢–١٠,٥٢) a zároveň ilustruje, jaká je cena následování Ježíše a k čemu může toto následování vést.

To vše připravuje Ježíšovy následovníky na výzvy, které s sebou přináší učednictví. A to bez ohledu na to, zda se jedná o učedníky žijící před dvěma tisíci let, nebo dnes, ve 21. století.

**Osnova lekce**

Při studiu desáté kapitoly uvidíme (podobně jako v předchozí lekci), jakým způsobem učil Ježíš své učedníky o zásadách svého království a o tom, co znamená být jeho učedníkem.

–	Mk 10,1–12: Ježíšovo učení o manželství (neděle)
–	Mk 10,13–16: Ježíšovo učení o dětech (pondělí)
–	Mk 10,17–31: Ježíšovo učení o životních prioritách (úterý)
–	Mk 10,32–45: Ježíšovo učení o opravdové službě (středa)
–	Mk 10,46–52: Uzdravení slepého – získání nového učedníka (čtvrtek)

`Podělte se ve skupině o to, co jste v posledním týdnu zažili.`

`Vyjádřete veřejně Bohu své poděkování za jeho přiznání.`