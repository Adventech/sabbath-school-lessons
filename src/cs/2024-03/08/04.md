---
title:  'Nejlepší investice'
date:  20/08/2024
---

> <p></p>
> 17Když se vydával na cestu, přiběhl k němu nějaký člověk a poklekl před ním a ptal se ho: „Mistře dobrý, co mám dělat, abych měl podíl na věčném životě?“ [...] 21Ježíš na něj s láskou pohleděl a řekl: „Jedno ti schází. Jdi, prodej všecko, co máš, rozdej chudým a budeš mít poklad v nebi; pak přijď a následuj mne!“ 22On po těch slovech svěsil hlavu a smuten odešel, neboť měl mnoho majetku. (Mk 10,17.21.22)

**Osobní studium**

`Jaké klíčové informace o víře a ceně učednictví pro kohokoli, bohatého nebo chudého, se nacházejí v textu Mk ١٠,١٧–٣١?`

Mládencův přístup naznačuje jeho upřímnost a úctu k Ježíši. Přiběhl, poklekl před ním a položil otázku, která je důležitá pro osud každého člověka: Jaké požadavky musím splňovat, abych mohl získat věčný život? Ježíš ve své odpovědi odkazuje na druhou tabulku Desatera. Muž opět projeví své nadšení. Říká, že to všechno zachovával od svého mládí.

Ze čtyř evangelií jen Marek poznamenává, že Ježíš si tohoto muže „zamiloval“ (ČSP, BK, B21). Na mužově nadšení je něco přitažlivého. Ježíš však zkouší jeho upřímnost žádostí, aby vše prodal a následoval ho. Muž odchází zarmoucený, protože má velký majetek. Ve skutečnosti přikázání nezachovával. Porušil hned to první, když si ve svém životě postavil na nejvyšší místo něco jiného než Boha. Jeho bohatství se mu stalo modlou.

Ježíš pak mluví o svůdné podstatě bohatství. Pro velké zvíře, jako je velbloud, je snazší projít malým otvorem jehly, než pro bohatého člověka vstoupit do nebe.

Učedníci jsou ohromeni Ježíšovými slovy a diví se, kdo tedy může být spasen. Nejdůležitější Ježíšův výrok v této části je ve verši Mk 10,27: „U lidí je to nemožné, ale ne u Boha; vždyť u Boha je možné všecko.“

Tento text se zdá být příhodným místem k ukončení příběhu: do nebe se nemůžeme dostat sami; k tomu, abychom byli spaseni, potřebujete Boží milost.

Potom však Petr emotivně vyhrkne, že on a jeho přátelé opustili všechno, aby Ježíše následovali. Ježíš odpovídá, že cokoliv, co jsme zanechali, abychom ho následovali, není ničím ve srovnání s tím, co dostaneme nyní a „v přicházejícím věku“.

Hlavní myšlenka tedy zní: Kristova smrt řeší lidskou vinu. Kristova milost a jeho vzkříšený život jsou tím, co posiluje poslušnost jeho příkazů.

**Aplikace**

`Přečti si text Ř 6,1–11. Jak tyto verše odhalují v našem životě Boží milost, která nás ospravedlňuje a dělá z nás nové lidi?`