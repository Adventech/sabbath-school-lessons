---
title:  'Pavel v poutech'
date:  29/12/2025
---

> <p></p>
> 7Tento poklad máme však v hliněných nádobách, aby bylo patrno, že tato nesmírná moc je Boží a není z nás. 8Na všech stranách jsme tísněni, ale nejsme zahnáni do úzkých; jsme bezradní, ale nejsme v koncích; 9jsme pronásledováni, ale nejsme opuštěni; jsme sráženi k zemi, ale nejsme poraženi. 10Stále nosíme na sobě znamení Ježíšovy smrti, aby i život Ježíšův byl na nás zjeven. 11Vždyť my, pokud žijeme, jsme pro Ježíše stále vydáváni na smrt, aby byl na našem smrtelném těle zjeven i Ježíšův život. 12A tak na nás koná své dílo smrt, na vás však život. (2K 4,7–12)

**Osobní studium**

Během svého pobytu v Makedonii Pavel popisuje, že se několikrát ocitl ve vězení (2K 6,5; 7,5; 11,23). První zaznamenaný případ byl ve Filipech (Sk 16,16–24). Později byl krátce uvězněn v Jeruzalémě, než byl převezen do vězení v Cesareji.

Jinde Pavel vzpomíná, že byl „ve vězení […] pro evangelium“ (Fm 1,10.13). Přestože se v Římě nacházel v domácím vězení, byl připoután k elitnímu římskému vojákovi. Ignác, křesťan ze začátku druhého století, který byl také takto vězněn, popsal, že tito vojáci jsou jako „divoká zvířata, která se chovají tím hůře, čím lépe se s nimi zachází“. (HOLMES, Michael W., ed., The Apostolic Fathers. Grand Rapids, MI: Baker Academic, 2007, s. 231)

`Co se z úvodního textu (2K 4,7–12) dozvídáme o tom, jak byl Pavel schopen snášet zkoušky, kterým čelil? Co bylo podle těchto veršů tím nejdůležitějším v jeho životě?`

Bez ohledu na to, čím Pavel procházel, soustředil se vždy na pozitivní stránky okolností. To mu dodalo odvahu vydržet potíže a problémy. Přestože na něj satan útočil ze všech sil, Pavel věděl, že není opuštěný.

`O jakých duchovních zdrojích píše Pavel ve 2K 6,3–10? Jak mu pomohly čelit obtížím, ve kterých se ocitl?`

Často můžeme být v pokušení ztratit odvahu při pohledu na naše slabosti, současné okolnosti nebo minulá selhání. Právě v takových chvílích si potřebujeme připomenout všechna úžasná opatření, která Bůh učinil, aby nám pomohl zvítězit v boji proti zlu. Jedním z nejdůležitějších je samotná Bible, „slovo pravdy“, protože se díky ní můžeme učit z chyb druhých a také se dozvědět, jak tito lidé uspěli. „Díky působení Ducha svatého se může projevovat moc Vykupitelova díla. Duch očišťuje srdce. Prostřednictvím Ducha svatého má věřící podíl na božské přirozenosti. Kristus poslal svého Ducha jako božskou moc, která má překonávat všechny zděděné i vypěstované sklony ke zlému a která má církvi pomáhat dosáhnout dokonalosti jeho povahy.“ (DA 671; TV 429)

**Aplikace**

`Jak se můžeme ve své službě vždy „prokazovat jako Boží služebníci“ (2K 6,4), bez ohledu na problémy a potíže, které prožíváme?`