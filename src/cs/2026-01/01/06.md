---
title:  'Sbory ve Filipech a v Kolosách'
date:  01/01/2026
---

> <p></p>
> 1Pavel a Timoteus, otroci Krista Ježíše, všem svatým v Kristu Ježíši, kteří jsou ve Filipech, a také biskupům a diakonům: 2Milost vám a pokoj od Boha, našeho Otce a Pána Ježíše Krista. 3Děkuji svému Bohu při každé vzpomínce na vás. (Fp 1,1–3; ČSP)

> <p></p>
> 1Pavel, z Boží vůle apoštol Krista Ježíše, a bratr Timoteus 2svatým a věrným bratřím v Kristu v Kolosách: Milost vám a pokoj od Boha Otce našeho a Pána Ježíše Krista. (Ko 1,1.2; ČSP)

**Osobní studium**

`Jak Pavel podle úvodních veršů (Fp 1,1–3 a Ko 1,1.2) popisuje sbory ve Filipech a v Kolosách?`

Pro Pavla je typické, že ve svých dopisech hovoří o věřících jako o „svatých“ (ČSP) nebo „věrných“ (ČEP). To znamená, že byli křtem odděleni jako zvláštní Boží lid, stejně jako byli Izraelci prostřednictvím obřízky (Ex 19,5.6; ČSP; srov. 1Pt 2,9.10) odděleni jako „svatý národ“. (To nemá nic společného s pozdější praxí katolické církve – svatořečením.)

Zajímavá je také paralela mezi pozdravy v těchto dvou listech. Pavel ve Filipech hovoří o „biskupech a diakonech“ (Fp 1,1; ČSP) a v Kolosách o „věrných bratřích v Kristu“ (Ko 1,2). Když Nový zákon hovoří o „věrných bratřích v Kristu“, jedná se o specifické označení určité služebnosti v církvi (viz Ef 6,21; Ko 4,7; 1Pt 5,12). Zdá se tedy, že Pavel oslovuje nejen členy církve, ale také vedoucí církve v těchto městech. Apoštol Pavel zmiňuje různé služebnosti (v našem kontextu také administrátory). (Viz 1Tm 3,1–12; Tt 1,5–9.) Tato skutečnost svědčí o existenci a důležitosti organizace sborů již v nejranějším období církve.

Pavel považoval za svou prioritu připravovat spolupracovníky (jako Timoteus a Epafras) a zajistit tak určité vedení místních sborů. Tento postup posiloval jeho evangelizační úsilí. Jinými slovy, existoval strategický přístup nejen k evangelizaci, ale i k udržení členů. Také naši adventní průkopníci se řídili novozákonním modelem organizace církve, jak dokládá řada článků z časopisu Review and Herald z 50. let 19. století. James White dokonce řekl: „Božský řád Nového zákona je dostačujícím vzorem pro organizaci Kristovy církve. Kdyby bylo potřeba více instrukcí, dostali bychom je prostřednictvím inspirovaného Slova.“ (RH, 6. prosince 1853, s. 173) Dlouho předtím, než Pavel psal těmto sborům, začali apoštolové ustanovovat vedoucí církve v Jeruzalémě (viz Sk 6,1–6, Sk 11,30). Ta měla „být vzorem pro uspořádání církví všude tam, kde poslové pravdy získávali lidi pro poselství evangelia.“ (AA 91; PNL 52)

Je dobře známo, že Pavel při psaní svých listů někdy využíval pomocníky. Timoteus je někdy uveden v úvodu dopisu spolu s ním (viz např. 2K 1,1; Fm 1). Skutečnost, že Pavel dále používá „já“ místo „my“, ukazuje, že i za těmito listy stojí jeho autorita.

**Aplikace**

`Co vypovídá o Kristu skutečnost, že on sám od sebe „dává svůj život“? V čem může toto jeho jednání ovlivnit náš způsob života?`