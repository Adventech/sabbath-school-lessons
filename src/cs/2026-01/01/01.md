---
title:  'Pronásledováni, ale ne opuštěni (Fp 1,1–3; Ko 1,1.2)'
date:  27/12/2025
---

### Texty na tento týden
Ef 3,1; 2K 4,7–12; Sk 9,16; Fm 1,15.16; Ko 4,9; Fp 1,1–3; Ko 1,1.2

> <p>Úvodní text</p>
> „Radujte se v Pánu vždycky, znovu říkám, radujte se!“ (Fp 4,4)

Na základě falešných obvinění strávil adventistický kazatel téměř dva roky za mřížemi. Přestože byl zpočátku opravdu zoufalý, brzy si uvědomil, že vězení je místem, které mu Bůh dal jako misijní pole. Když se jeho spoluvězni dozvěděli, že je kazatelem, požádali ho, aby jim kázal. Dělal to a podařilo se mu mezi nimi rozdat i nějaké publikace. Několik z nich nakonec pokřtil a vysluhoval jim památku Večeře Páně. Po propuštění řekl: „Občas bylo opravdu náročné sloužit ve vězení, ale prožíval jsem i velkou radost, když jsem viděl vyslyšené modlitby a změněné životy.“

Pavel psal Filipským a Koloským z vězení (viz Fp 1,7; Ko 4,3). Bylo to dokonce přímo ve Filipech, kde Pavla a Silase nespravedlivě obvinili, zbili a žalářník je „podle toho rozkazu zavřel do nejbezpečnější cely a pro jistotu jim dal nohy do klády. Kolem půlnoci se Pavel a Silas modlili a zpěvem oslavovali Boha; ostatní vězňové je poslouchali“ (Sk 16,24.25). Oni opravdu věděli, jak se „ustavičně radovat“.

Tento týden se podíváme na situaci, ve které se Pavel ocitl. V tom, co ho postihlo, viděl vyšší smysl. Uvažujme, v čem pro nás může být jeho zkušenost povzbuzením a poučením, když i do našeho života přijdou těžké zkoušky.

**Osnova lekce**

První lekce našeho studia bude jakýmsi úvodem, který představí nejen situaci, v níž Pavel své dopisy psal (uvěznění), ale také dva křesťanské sbory (ve Filipech a Kolosách), jimž byly tyto dopisy určeny. Pochopení těchto souvislostí nám totiž může pomoci lépe porozumět obsahu těchto dopisů, jimž se budeme dále věnovat.

**I. 	Pavel – autor dopisů**

- Ef 3,1; Fm 1,1: Pavel jako vězeň pro Krista (neděle)
- 2K 4,7–12: Uvěznění jako příležitost (pondělí)

**II.	Křesťané ve Filipech a Kolosách – adresáti dopisů**

- Fp 16,6–12: Pavlův vztah k filipským křesťanům (úterý)
- Ko 4,7–9; Fm 1,10–12.15.16: Pavlův vztah ke koloským křesťanům (středa)
- Fp 1,1–3; Ko 1,1.2: Sbory ve Filipech a Kolosách (čtvrtek)