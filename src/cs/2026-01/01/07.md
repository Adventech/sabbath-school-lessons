---
title:  'Podněty k zamyšlení'
date:  02/01/2026
---

„Bůh vás vyvolil ke spasení skrze posvěcení ducha a víru v pravdu. Proto stůjte pevně. […] Pokud věrně sloužíte Bohu, setkáte se s předsudky a odporem. Nenechte se však vyprovokovat, i když nespravedlivě trpíte. Neoplácejte. Držte se pevně své bezúhonnosti v Ježíši Kristu. Upřete pevně svůj zrak k nebi. Nechte ostatní mluvit a jednat podle svého; vaším úkolem je vytrvat v pokoře a skromnosti Kristově. Dělejte svou práci s pevným odhodláním, s čistým srdcem, ze všech sil a s oporou v Boží ruce. Skutečnou a vznešenou podstatu své práce možná nikdy nepoznáte. Hodnotu svého života můžete měřit pouze životem, který byl obětován za vaši spásu. […] Pro každého, kdo roste v Kristu, nastane doba upřímného a dlouhého zápasu, protože síly temnoty jsou odhodlány bránit cestě vpřed. Ale když hledíme na Kristovu milost prokázanou na kříži, nemůžeme selhat. Vykupitelovo zaslíbení zní: ‚Nikdy tě neopustím a nikdy se tě nezřeknu‘ (Žd 13,5). ‚A hle, já jsem s vámi po všecky dny až do skonání tohoto věku‘ (Mt 28,20).“ (YI, 9. listopadu 1899)

**Otázky k rozhovoru**

`1. Pavel byl několikrát vězněn, vždy nespravedlivě. Jak reagujete, když se s vámi zachází nespravedlivě? Jaká biblická zaslíbení nám mohou být povzbuzením v takových chvílích?`

`2. Tertulián, jeden z prvních křesťanských autorů, řekl o pronásledování církve: „Čím více nás kosíte, tím více nás je. Krev křesťanů je semenem.“ (Tertulián, Apologetikum. Přel. Josef Novák. Praha: Kohout, 1947, kap. 50) Přesto víme, že pronásledování jinde a jindy práci církve naopak brzdilo. Jak můžeme podporovat ty, kdo dnes trpí pro svou víru?`

`3. Zamyslete se nad úvodním veršem týdne: „Radujte se v Pánu vždycky, znovu říkám, radujte se!“ (Fp 4,4). Jak toto napomenutí zapadá do Pavlových těžkostí? Co znamená radovat se „v Pánu“, i když čelíme nemoci, ztrátě zaměstnání nebo bolesti? Z čeho se můžeme radovat vždy, nezávisle na okolnostech?`

---

#### Dodatečné otázky k diskuzi

`Která myšlenka z této lekce tě v týdnu nejsilněji oslovila? Proč?`

`EGW radí zachovat klid, i když trpíme nespravedlivě. Co si o tom myslíš?`

`Satan se nás nechce vzdát? Čím mu v jeho boji o nás můžeme pomáhat?`

`Zkus v jedné větě shrnout nejdůležitější myšlenku z naší diskuze.`