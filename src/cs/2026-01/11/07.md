---
title:  'Podněty k zamyšlení'
date:  13/03/2026
---

„Když Boží Duch ovládne rozum a city, zakusí obrácený člověk radost, kterou dosud nepoznal. Uvědomí si totiž, že v jeho životě se naplnila Boží zaslíbení: jeho provinění jsou mu odpuštěna, jeho hříchy jsou přikryty. Projevil před Bohem lítost, že porušil jeho zákon, a vyznal víru v Krista, který zemřel, aby nás ospravedlnil. Když byl ‚ospravedlněn z víry‘, má ‚pokoj s Bohem skrze našeho Pána Ježíše Krista‘ (Ř 5,1).

Křesťan, který prožil tuto zkušenost, by neměl složit ruce do klína a být spokojený s tím, co pro něj bylo vykonáno. Kdo se rozhodl vstoupit do Ježíšova království, brzy zjistí, že se na něj chystají zaútočit všechny síly a vášně jeho hříšné povahy, podporované mocnostmi říše temnoty. Každý den se musí nově zasvěcovat Bohu, každý den musí bojovat se zlem. Staré zvyky a vrozené sklony ke zlému se budou snažit získat převahu. Proto se před nimi musí mít neustále na pozoru a v Kristově moci usilovat o vítězství. [...]

Potřebujeme sílu, která nás uschopní žít lepším, čistším a ušlechtilejším životem. Příliš myslíme na tento svět a jen málo na nebeské království. Když se křesťan snaží dosáhnout Božího ideálu, nesmí se nechat ničím odradit. Každému člověku je zaslíbena mravní a duchovní dokonalost, kterou může získat skrze Kristovu milost a moc. Zdrojem síly a původcem života je Ježíš. [...] Kvůli nám uvádí do pohybu všemocné nebeské síly. Na každém kroku vnímáme jeho životodárnou moc.“ (AA 476–478; PNL 275)

**Otázky k rozhovoru**

`1. Jaká je vaše zkušenost se zaslíbením, že jsme byli „ospravedlněni vírou“? Jak tento úžasný slib změnil váš život? Jak toto zaslíbení souvisí s myšlenkou, že jsme také „byli vzkříšeni s Kristem“?`

`2. Co pro vás znamená mít nebeské smýšlení? Je to důležitější než dělání „pozemského“ dobra? Jak najít správnou rovnováhu mezi těmito koncepty?`

`3. Zamyslete se nad tím, jaký vliv má váš život na ostatní. A přestože o tom máme tendenci přemýšlet v kontextu našeho individuálního vlivu, co náš vliv jako církve? Jaký vliv má vaše sborové společenství na vaši místní komunitu?`

`4. Přečtěte si Ko 3,11. Co se z tohoto textu dovídáme o jednotě, kterou bychom měli mít v Kristu?`