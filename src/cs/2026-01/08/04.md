---
title:  'Hlava těla (církve)'
date:  17/02/2026
---

> <p></p>
> On jest hlavou těla – totiž církve. On je počátek, prvorozený z mrtvých – takže je to on, jenž má prvenství ve všem. (Ko 1,18)

> <p></p>
> ... v něm jste i vy dosáhli plnosti. On je hlavou všech mocností a sil. (Ko 2,10)

> <p></p>
> 22Všechno podrobil pod jeho nohy a ustanovil jej svrchovanou hlavou církve, 23která je jeho tělem, plností toho, jenž přivádí k naplnění všechno, co jest. (Ef 1,22.23)

**Osobní studium**

`Přečti si úvodní verše Ef 1,22.23 a Ko 2,10. Co znamená slovo „hlava“ v těchto textech? Co má Pavel na mysli, když nazývá Ježíše „hlavou církve“ (Ef 5,23)?`

„Hlava“ v mnoha jazycích po celém světě odkazuje na vedoucí postavení (například „hlava státu“). Podobné použití nacházíme i v celé Bibli. Všimněme si, jak se slovo „hlava“ používá v následujících verších:

Ex 18,25 – Mojžíš si vybral „muže ze všeho Izraele a ustanovil je za představitele [hlavy] lidu, za správce nad tisíci, sty, padesáti a deseti.“

Dt 28,13 – Pokud budou Izraelité poslouchat Hospodina, On je „učiní hlavou a ne chvostem“.

Iz 7,8 – „Hlavou Aramu je Damašek a hlavou Damašku Resín.“

Oz 2,2 – „Synové judští a synové izraelští budou pospolu shromážděni, ustanoví si jedinou hlavu a vyjdou z této země.“

Mi 3,9 – „Slyšte to, představitelé [hlavy] domu Jákobova, vůdcové izraelského domu.“

1K 11,3 – „... hlavou každého muže je Kristus...“

Kristus jako hlava církve tedy poskytuje vedení, usměrnění a výživu pro jednotu a růst církve (viz Ko 2,19).

`Přečti si 1K 12,12–27. I zde Pavel popisuje církev jako „tělo“. Jaké další aspekty církve vyjadřuje tato metafora?`

Tělo nemůže žít bez hlavy. Ale podobně, když je některá část těla zraněna nebo zničena, existence těla se stává mnohem těžší. Často si neuvědomujeme, jak je něco důležité, dokud to neztratíme.

**Aplikace**

`Kdyby ses musel vzdát končetiny nebo oka, co by sis vybral? Co nám tento obraz říká o tom, jak důležitý je každý člověk jako člen církve?`