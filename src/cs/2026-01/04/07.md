---
title:  'Podněty k zamyšlení'
date:  23/01/2026
---

„Všechna otcovská láska, která po celé generace procházela lidskými srdci, a všechny prameny něhy, které se otevíraly v duších lidí, jsou v porovnání s nekonečnou, nevyčerpatelnou Boží láskou jen malým potůčkem v bezbřehém oceánu. Jazyk to nedokáže vypovědět, pero to nedokáže popsat. Můžeme o tom přemýšlet každý den svého života, můžeme pilně zkoumat Písmo ve snaze pochopit to, můžeme ve snaze pochopit lásku a soucit nebeského Otce použít každou sílu a schopnost, kterou nám Bůh dal, a přesto nás nekonečně přesahuje. Můžeme tuto lásku studovat po celé věky, ale nikdy plně nepochopíme délku, šířku, hloubku a výšku lásky Boha, který dal svého Syna, aby zemřel za svět. Ani věčnost nebude stačit k úplnému zjevení této lásky. Ale když budeme studovat Bibli a rozjímat o Kristově životě a plánu vykoupení, tato velká témata se budou našemu chápání otevírat stále více.“ (5T 740)

„Když dostáváme výchovu, jako Mojžíš v Kristově škole, co se naučíme? – Být pyšný? – Mít o sobě vysoké mínění? – Ne, opravdu ne. Čím více se v této škole učíme, tím více budeme chápat potřebu krotkosti a pokory naší mysli. Nemáme mít pocit, že jsme se naučili vše, co stojí za to vědět. Měli bychom co nejlépe využít talenty, které nám Bůh dal, abychom, když přejdeme ze smrtelnosti do nesmrtelnosti, neopustili to, čeho jsme dosáhli, ale mohli si to vzít s sebou na druhou stranu. Během nekonečné věčnosti bude Kristus a jeho dílo vykoupení tématem našeho poznávání.“ (Ms 36, 1885)

**Otázky k rozhovoru**

`1. Jak jste na vlastní kůži prožili realitu Boží lásky? Ve třídě si promluvte o různých způsobech, jakými jste poznali a zažili jeho lásku.`

`2. Co přesně znamená, že Ježíš „se stal jedním z lidí“ (Fp 2,7)? Porovnej s Ř 8,3. Diskutujte o těchto pasážích a jejich propojení.`

`3. Církev čelí různým výzvám týkajícím se jednoty. Jak je to u vás? Ať už jsou problémy jakékoli, proč by ochota být pokorný, nedat se „ovládat ctižádostí ani ješitností“ (Fp 2,3), byla skvělým způsobem, jak alespoň začít řešit vzniklé problémy?`

---

#### Dodatečné otázky k diskuzi

`Co zajímavého ti v průběhu týdne přineslo osobní studium lekce a Bible?`

`Jak bys ohodnotil svou pokoru na stupnici o jedné do deseti? Proč?`

`V čem konkrétně nám může být příkladem Ježíšova pokora?`

`Dověděl ses dnes v naší diskuzi něco důležitého? Co a proč je to důležité?`