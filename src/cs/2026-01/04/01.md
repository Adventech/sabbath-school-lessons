---
title:  'Pokora jako základ jednoty (Fp 2,1–11)'
date:  17/01/2026
---

### Texty na tento týden
Fp 2,1–11; Jr 17,9; Fp 4,8; 1K 8,2; Ř 8,3; Žd 2,14–18

> <p>Úvodní text</p>
> „Dovršte mou radost a buďte stejné mysli, mějte stejnou lásku, buďte jedné duše, jednoho smýšlení.“ (Fp 2,2)

V jednotě je síla. Ale vědět, co je pravda, neznamená totéž, jako podle ní jednat. Všichni někdy selžeme, navzdory našemu upřímnému úsilí o jednotu. To však není totéž jako úmyslně podkopávat jednotu. Není proto divu, že Pavel ve svém Listu Filipským pokračuje výzvou, aby byli „jedné duše, jednoho smýšlení“.

Důležitost jednoty odvozuje Pavel z učení a příkladu Ježíše Krista. Je to téma, které nacházíme v celém Novém zákoně a zejména v epištolách. Původ nejednoty ve vesmíru pramenil z pýchy a touhy po postavení a moci jediného anděla v nebi. Tento postoj se rychle šířil, a to i v dokonalém prostředí (viz Iz 14,12–14), a našel živnou půdu i v Edenu. I zde zvítězila nespokojenost s pravidly, která Bůh zavedl, a touha získat vyšší postavení, než které pro člověka připravil Bůh (Gn 3,1–6).

Tento týden se soustředíme na biblický základ jednoty v církvi. Zvláště se zaměříme na úžasnou Kristovu pokoru, na poučení, která si můžeme uvědomit při přemýšlení o něm, a na to, jak můžeme růst, abychom se mu více podobali.

**Osnova lekce**

Při studiu první části 2. kapitoly Listu Filipským (v. 1–11) se zaměříme na biblický základ jednoty v církvi, kterým je křesťanská pokora. Prozkoumáme Kristovu úžasnou pokoru a dobrovolné ponížení se a to, jak se můžeme učit z jeho příkladu, abychom mu byli více podobní a překonávali neshody.

- Fp 2,1–4: Nejednota a rozpory ve filipském sboru (neděle)
- Fp 2,2–4: Pokora a úcta k druhým jako zdroj jednoty (pondělí)
- Fp 2,5: Potřeba proměny myšlení podle Kristova vzoru (úterý)
- Fp 2,5–8: Kristova pokora a ponížení – naše záchrana i vzor (středa, čtvrtek)