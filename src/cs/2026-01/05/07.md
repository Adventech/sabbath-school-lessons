---
title:  'Podněty k zamyšlení'
date:  30/01/2026
---

„Kristovi bude nejblíže ten, kdo se na zemi nechal v plné míře prostoupit duchem jeho obětavé lásky. Lásky, která ‚se nevychloubá a není domýšlivá…, nehledá svůj prospěch, nedá se vydráždit, nepočítá křivdy‘ (1K 13,4.5), lásky, která vede učedníka – stejně jako vedla jeho Pána – k tomu, aby se vzdal všeho, žil, pracoval a obětoval se až k smrti pro záchranu lidstva. Právě takový duch se projevil v životě Pavla, který řekl: ‚Život, to je pro mne Kristus‘ – jeho život totiž zjevoval lidem Krista; ‚a smrt je pro mne zisk‘ – zisk pro Krista, protože i smrt měla zvěstovat moc jeho milosti a přivádět k němu lidi. ‚Nyní na mně bude oslaven Kristus, ať životem, ať smrtí‘“ (Fp 1,21.20). (DA 549; TV 347.348)

„Není daleko čas, kdy přijde zkouška na každého. Bude nám vnucováno znamení šelmy. Ti, co se krok za krokem podřizovali světským požadavkům a přizpůsobovali se světským zvykům, nebudou mít problém podřídit se nátlaku, místo toho, aby se vystavili posměchu, urážkám, hrozbě vězení a smrti. [...] Když se zástupy falešných věřících odliší od těch pravých, tehdy se zjeví i ti skrytí a se slavnostním Hosana! se postaví pod Kristovu vlajku. Ti, kteří byli bázliví a nedůvěřovali sami sobě, se otevřeně přihlásí ke Kristu a k jeho pravdě. Nejslabší a nejváhavější budou jako David – ochotní konat a odvážně jednat. Čím temnější je noc pro Boží lid, tím jasnější jsou hvězdy. Satan bude věrné krutě pronásledovat, ale ve jménu Ježíše vyjdou jako slavní vítězové.“ (5T 81.82)

**Otázky k rozhovoru**

`1. Zamyslete se nad varováním ve výše uvedeném citátu o těch, kteří se „krok za krokem podřizovali světským požadavkům a přizpůsobovali se světským zvykům“. Čeho všeho se to může týkat? Diskutujte o tom, jak by se to mohlo vztahovat nejen na jednotlivce, ale také na církev jako celek.`

`2. Bůh říká: „Ty, kdo mne ctí, poctím“ (1S 2,30). Jakými způsoby uctíváme Boha? Je to totéž jako „vzdát mu čest“ (Zj 14,7)? Proč ano nebo proč ne?`

`3. Jak můžeme jednat podle Pavlovy výzvy: „s bázní a chvěním uvádějte ve skutek své spasení“ (Fp 2,12), a zároveň se nechytit do pasti zákonictví?`