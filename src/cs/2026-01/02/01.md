---
title:  'Důvody k díkůvzdání a modlitbě (Fp 1,1–18; Ko 1,1–12)'
date:  03/01/2026
---

### Texty na tento týden
Fp 1,1–18; 1K 13,1–8; Jr 17,9; Ko 1,1–12; 1Pt 1,4; Ž 119,105; Iz 30,21

> <p>Úvodní text</p>
> „Jsem si jist, že ten, který ve vás začal dobré dílo, dovede je až do dne Ježíše Krista.“ (Fp 1,6)

Pavel zcela záměrně začíná své dopisy slovy pozdravu a díkůvzdání. „Milost vám a pokoj od Boha Otce našeho. Stále za vás v modlitbách děkujeme Bohu, Otci našeho Pána Ježíše Krista“ (Ko 1,2.3).

I my, stejně jako Pavel, máme být za co vděční. Boží milost jsme prožili takovým způsobem, který nedokážou pochopit ani andělé. Totéž platí pro Boží dar pokoje, zahrnující harmonii s Bohem a naději pramenící z Boží lásky.

Na lidské úrovni můžeme projevovat vděčnost lidem a doufat, že ocení to, co pro ně děláme. Rodiče se modlí, aby jejich děti milovaly Boha a jednou, pokud ne hned teď, ocenily skutečné oběti, které přinesli, aby jim poskytli tu nejlepší možnou výchovu. Jako lidé však děláme mnoho chyb a učíme se z nich (nebo bychom se alespoň měli učit).

**Osnova lekce**

V této lekci se budeme zabývat Pavlovými úvodními slovy díkůvzdání a modlitby v listech Filipským a Koloským. Prozkoumáme, jak mohou tyto Pavlovy modlitby obohatit a posílit náš vlastní modlitební život.

**I. 	Úvod listu Filipským**

- Fp 1,3–8: Pavlova vděčnost za přátelství filipských křesťanů (neděle)
- Fp 1,9–11: Pavlova modlitba za filipské křesťany (pondělí)
- Fp 1,12–18: Uvěznění jako příležitost pro šíření evangelia (úterý)

**II. 	Úvod listu Koloským**

- Ko 1,3–8: Díkůvzdání za víru, lásku a naději koloských křesťanů (středa)
- Ko 1,9–12: Pavlova modlitba za poznání Boží vůle a duchovní růst (čtvrtek)

---

#### Dodatečné otázky k diskuzi

`Čím začíná většina Pavlových dopisů?`

`Pavel také vždy čtenářům přál milost a pokoj. Co ho k tomu vedlo?`

`Jak rozumíš termínu „díkůvzdání“?`

`Je díkůvzdání pravidelnou součástí tvého života? V jaké formě?`

`Jaké formy díkůvzdání obsahují naše bohoslužby? Je na ně dostatek času?`

`Často raději více prosíme než děkujeme. Proč tomu tak je?`