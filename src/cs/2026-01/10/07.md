---
title:  'Podněty k zamyšlení'
date:  06/03/2026
---

„Tak jako se lidé v době apoštolů pokoušeli pomocí tradic a filozofií podkopat víru v Písmo svaté, tak se i dnes nepřítel spravedlnosti snaží pomocí přitažlivých myšlenek historicko-kritické metody, evoluční teorie, spiritismu, teosofie a panteismu vlákat lidi na zakázané stezky. Pro mnohé je Bible jako lampa bez oleje, protože se přiklonili ke spekulativní víře, která vede k nedorozumění a zmatkům. Historicko-kritická metoda, která vše rozebírá, domýšlí a opírá se o domněnky, narušuje víru v Bibli jako v Boží zjevení. Okrádá Boží slovo o moc ovládat a povznášet životy lidí a dávat jim smysl. Spiritismus zase učí mnohé věřit, že nejvyšším zákonem jsou naše touhy, že svoboda spočívá v nevázanosti a že každý se musí zodpovídat jenom sám sobě.

Kristův následovník se setká s ‚líbivými řečmi‘ (Ko 2,4), před nimiž apoštol varoval koloské věřící. Narazí i na spiritualistické výklady Písma, ale neměl by je přijímat. Z hlasu Ježíšova následovníka by mělo být zřejmé, že souhlasí s věčnými pravdami obsaženými v Písmu. S pohledem upřeným na Ježíše by měl křesťan odhodlaně kráčet po vyznačené cestě a měl by odhodit všechny názory, které neodpovídají Kristovu učení. Měl by přemýšlet a rozjímat o Boží pravdě. Bibli by měl považovat za Boží hlas, který promlouvá přímo k němu. Tak najde moudrost, která pochází od Boha.“ (AA 474.475; PNL 273.274)

**Otázky k rozhovoru**

`1. Co to znamená, že je v Kristu „vtělena všechna plnost božství“ a že on „je hlavou všech mocností a sil“ (Ko 2,9.10)? Viz také J 1,1; Žd 1,3 a 1Pt 3,22.`

`2. Všichni jsme se pravděpodobně setkali s tím, jak někdo na základě Ko 2,14–16 argumentoval proti sobotě jako sedmému dni. Jaké další problémy, kromě těch, které jsme studovali tento týden, vyplývají z použití těchto textů k argumentaci, že už nemusíme dodržovat čtvrté přikázání?`

`3. Jak se vypořádat s tvrzením, že musíme dodržovat i obřadní předpisy? Přestože možná někdo najde v jejich dodržování nějaké duchovní nebo teologické požehnání, jaké problémy vyplývají z trvání na tom, že je třeba je dodržovat?`

`4. Ellen G. Whiteová napsala, že bychom Bibli měli považovat „za Boží hlas, který k nám promlouvá“. Proč se tedy musíme důsledně chránit před kýmkoli nebo čímkoli, co by mohlo oslabit naši víru v autoritu a inspiraci celého Písma, dokonce i těch částí, které by nás mohly znepokojovat?`

---

#### Dodatečné otázky k diskuzi

`Co jsi prožíval při svém osobním studiu této lekce? V čem ti pomohla?`

`Jaké argumenty používá dnes ďábel, aby podkopal naši důvěru v Boží slovo?`

`Co jsou to ty líbivé řeči, před kterými varuje Pavel (nejen) koloské věřící?`

`Potěšilo tě dnes něco v této diskuzi? Co a proč?`