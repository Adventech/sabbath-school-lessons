---
title:  'Buďte dokonalí v Kristu (Ko 2)'
date:  28/02/2026
---

### Texty na tento týden
Ko 2; Žd 7,11; Iz 61,3; 1K 3,6; Dt 31,24–26; Ř 2,28.29; Ř 7,7

> <p>Úvodní text</p>
> „Nikdo tedy nemá právo odsuzovat vás za to, co jíte nebo pijete, nebo kvůli svátkům, kvůli novoluní nebo sobotám. To všechno je jen stín budoucích věcí, ale skutečnost je Kristus.“ (Ko 2,16.17)

Už se tě někdy někdo ptal, proč zachováváš sobotu? Možná teprve nedávno ti někdo citoval úvodní text jako „důkaz“ proti sobotě. Pavel však nenapsal tento text jako komentář ke čtvrtému přikázání, ale jako reakci na bludy, které šířili někteří falešní učitelé v církvi. O jaké nesprávné názory šlo?

Pavel charakterizuje falešné učení jako „prázdné a klamné filozofování“, které je založeno na „lidských bájích“ a na „vesmírných mocnostech“, ale „ne na Kristu“ (Ko 2,8). Zahrnovalo také obřízku a dodržování židovských svátků (Ko 2,11.16), včetně židovských očistných rituálů a předpisů souvisejících s jídlem (Ko 2,16.21), a patřilo sem uctívání andělů (Ko 2,18). A konečně, tato bludná učení se zakládala na „lidských předpisech a naukách“ a pravděpodobně zahrnovala i různé asketické praktiky (Ko 2,22.23).

Tito falešní učitelé byli zjevně nábožensky založení a upřímní, zároveň však evangelium pochopili nesprávně. Tento týden si ukážeme proč. A poznáme, proč úvodní text nemá nic společného s naším zachováváním soboty jako sedmého dne.

**Osnova lekce**

V této lekci se budeme na základě četby 2. kapitoly Listu Koloským zabývat Pavlovou reakcí na falešné učení, které ohrožovalo koloský sbor. Prozkoumáme, jak Pavel argumentuje proti spoléhání se na lidské tradice a obřady, a zdůrazňuje, že naší jedinou nadějí a jistotou je Kristus.

- Ko 2,1–7: Poklady moudrosti ukryté v Kristu (neděle)
- Ko 2,6–10: Zakotvení v Kristu jako ochrana před prázdnou filozofií (pondělí)
- Ko 2,11–15: Zrušení „dlužního úpisu“ na kříži (úterý)
- Ko 2,16–19: Obřadní svátky jako stín, jehož skutečností je Kristus (středa)
- Ko 2,20–23: Nebezpečí podřizování se lidským příkazům a asketismu (čtvrtek)

---

#### Dodatečné otázky k diskuzi

`Jak bys definoval dokonalost?`

`Jakou dokonalost se pokoušeli získat falešní učitelé? Proč neměli šanci?`

`Souhlasíš s tím, že nám jen upřímnost nemůže zajistit dokonalost?`

`V čem se liší „dokonalost v Kristu“?`

`Jak je možné dosáhnout na „dokonalost v Kristu“?`