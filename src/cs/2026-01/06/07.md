---
title:  'Podněty k zamyšlení'
date:  06/02/2026
---

„Kdo chce mít pevný a vyvážený charakter, kdo se chce stát vyrovnaným křesťanem, musí vše odevzdat Kristu a být ochoten učinit pro něj cokoli; Spasitel se totiž nespokojí s tím, budeme-li mu sloužit jen na částečný úvazek. Křesťan se musí každý den učit, co je to odevzdanost. Musí studovat Boží slovo, pochopit jeho význam a řídit se jeho pokyny. Jen tak může dosáhnout ideálu křesťanské dokonalosti. Každý den mu Bůh pomáhá vylepšovat jeho charakter, aby mohl obstát v době závěrečné zkoušky. Věřící zase každý den svědčí před lidmi a anděly o tom, jak úžasně může evangelium působit na hříšného člověka.“ (AA 483; PNL 278)

„Lidé, kteří očekávají Ženicha, mají ostatním říkat: ‚Hle, váš Bůh!‘ Poslední paprsky světla milosti, poslední poselství milosti, které má osvítit svět – to je zjevení Božího charakteru, Boží lásky. Boží děti mají slávu svého Otce zobrazit svým životem a povahou, mají ukazovat, co pro ně vykonala Boží milost. Světlo Slunce spravedlnosti – Ježíše Krista – má vyzařovat z praktického života, ze slov a nesobeckých činů.“ (COL 415.416; PM 212)

**Otázky k rozhovoru**

`1. Zamyslete se více nad otázkou radosti v Pánu. Všimněte si, že Pavel neříká, abychom se radovali ze svých zkoušek (i když i to je biblické), ale v Kristu. Proč je důležité mít vždy před očima Ježíše, jeho dobrotu, moc, lásku a spasení? Jak vám to může prospět uprostřed životních zkoušek?`

`2. Všimněte si, jak výše uvedené citáty popisují roli milosti při dělání našich „dobrých skutků“. Proč je tato úloha milosti tak důležitá, když očekáváme brzký příchod Krista? Otázka zní: Přestože nejsme spaseni dobrými skutky, jsme skutečně spaseni, pokud je nemáme?`

`3. Zamyslete se nad myšlenkou, že nedůvěřujeme tělu. Co to znamená? Proč bychom mu neměli důvěřovat? Není naše tělo darem od Boha?`

---

#### Dodatečné otázky k diskuzi

`Vzrostla v průběhu tohoto týdne tvá důvěra v Krista? Díky čemu?`

`Co podle EGW musíme udělat, abychom získali pevný a vyvážený charakter?`

`Jak můžeme lidem kolem nás pomoci, aby mohli vidět Boha?`

`Která myšlenka v dnešní diskuzi tě nejvíce zaujala?`