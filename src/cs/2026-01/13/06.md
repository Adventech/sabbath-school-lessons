---
title:  'Poselství pro Laodikeu'
date:  26/03/2026
---

> <p></p>
> 16Až tento list u vás přečtete, zařiďte, aby byl čten také v laodikejské církvi a abyste vy četli list Laodikejským. 17A Archippovi řekněte: Hleď, abys konal službu, kterou jsi přijal od Pána. 18Pozdrav mou, Pavlovou rukou. Pamatujte na to, že jsem v poutech. Milost s vámi. (Ko 4,16–18)

**Osobní studium**

`Uvažuj o úvodním textu Ko 4,16–18 v souvislosti s Ko 2,1–3. Jak souvisí Ježíšovo poselství pro Laodikeu (viz včerejší část) s Listem Koloským, který se měl číst i v laodikejském sboru?`

Při pohledu na historii Božího lidu v průběhu věků vidíme, že se opakují stále stejné problémy. Proroci kárali Izrael za to, že chtěl uctívat Boha stejně jako okolní národy. Vyzývali Boží lid, aby činil pokání, dokud nebude pozdě. Izajáš dokonce naříkal: „Běda! Nevěstkou se stalo město věrné!“ (Iz 1,21) a vybízel lidi, aby se vrátili k Bohu a požádali ho o odpuštění a očištění (Iz 1,16–20). Jan Křtitel (Mt 3,2.8–10) i Ježíš (Mt 4,17; 12,33–37) vyzývali Izraelce, aby činili pokání a přinášeli ovoce, které obstojí u soudu v posledních dnech. A podobné poselství hlásali i apoštolové (Sk 2,38; 3,19; 17,30; 2K 7,9.10).

`Porovnejte následující pasáže. Jaké podobnosti existují mezi poselstvími v těchto dvou knihách?`

`Iz 60,1–3 a Zj 18,1–4`

`Iz 62,1–5 a Zj 19,7.8`

Bůh sjednotí nebe a zemi. Ale kvůli probíhajícímu velkému sporu se to musí stát postupně:

1.	Na Golgotě přišel satan i o poslední zbytky sympatií, které měl mezi nebeskými bytostmi (J 12,31).
2.	Prostřednictvím Kristovy služby v nebeské svatyni je Boží lid posilován „ve všem dobrém“. Kristus dělá všechno pro to, aby jeho následovníci „plnili jeho vůli“ (Žd 13,21), a připravuje je tak pro nebe.
3.	Prostřednictvím tisíciletého soudu a posledního soudu na konci tisíciletí jsou všechny zbývající otázky navždy vyřešeny a hřích a nekající hříšníci jsou zničeni v jezeře věčného ohně, který také očistí zemi (Zj 21,8).
4.	Teprve ukončením hříchu mohou být nebe a země konečně sjednoceny (Zj 21,3).

**Aplikace**

`Co můžeš udělat ty sám, abys zůstal věrný Bohu a pravdě, kterou nám dal? Jaká rozhodnutí ti pomohou ukázat, komu skutečně patří tvé srdce?`