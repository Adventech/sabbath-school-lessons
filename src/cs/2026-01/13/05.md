---
title:  'Nemilujte svět'
date:  25/03/2026
---

> <p></p>
> 14Pozdravuje vás milovaný lékař Lukáš a Démas. 15Pozdravujte bratry v Laodikeji i Nymfu a církev, která se shromažďuje v jejím domě. (Ko 4,14.15)

> <p></p>
> 10Démas mě totiž opustil, protože více miloval tento svět, a odešel do Tesaloniky. Krescens odešel do Galacie, Titus do Dalmácie. 11Jediný Lukáš je se mnou. Marka vezmi s sebou, bude mi užitečný jako pomocník. (2Tm 4,10.11)

**Osobní studium**

`Čím se podle úvodních textů (Ko 4,14.15 a 2Tm 4,10.11) Pavlův spolupracovník Lukáš liší od Démase a proč?`

Apoštol Jan říká: „Nemilujte svět ani to, co je ve světě. Miluje-li kdo svět, láska Otcova v něm není“ (1J 2,15). Lukášova láska k Ježíši a jeho království ho vedla k tomu, že stál při Pavlovi až do konce, bez ohledu na okolnosti, zatímco Démas miloval tento svět více než ten příští.

**Přečti si následující pasáže. Jaká rada v nich zaznívá pro ty, kdo očekávají druhý Kristův příchod?**

`Mk 13,32–37`

`Tt 2,11–14`

`2Pt 3,10–14`

`Zj 3,17–21`

Ježíš a apoštolové nás často vyzývají, abychom „bděli“, byli ostražití a vždy připravení na příchod Pána – aby nás nic nezaskočilo. Žel, stejně jako učedníci, kteří nedbali na Ježíšův příkaz „bděte a modlete se“ (Mk 14,38), ani mnozí křesťané se těmito výzvami neřídí. Všechno závisí na tom, komu nebo čemu patří naše srdce. Nelze totiž sloužit dvěma pánům.

V poselství pro Laodikeu nám Ježíš dává jasné instrukce: (1) Čiňme pokání ze svých hříchů. (2) Máme otevřít svá srdce Ježíši a nechat ho, aby nás ovládal. To nám pak (3) umožní získat „zlato“ víry a lásky, které je přečištěno ohněm a zvítězilo nad pokušením.

**Aplikace**

`K pokání z jakých konkrétních skutků nebo postojů by tě mohl Ježíš vyzvat právě dnes? Kterou částí jeho instrukcí (1–3) se potřebuješ právě teď nejvíc řídit?`