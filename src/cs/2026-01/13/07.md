---
title:  'Podněty k zamyšlení'
date:  27/03/2026
---

„Když se člověk odevzdá Kristu, ovládne jeho nové srdce nová moc. Jeho život se změní tak, jak by jej on sám nikdy změnit nedokázal. Nadpřirozeným zásahem se do něho dostává nadpřirozená moc. Stává se Kristovou pevností v rozbouřeném světě a Kristus si přeje, aby byl pro něho jedinou svrchovanou autoritou. Člověk vedený nebeskými silami je schopen odolávat satanovým útokům. Pokud se však neodevzdáme Kristu, ovládne nás nepřítel. Každý z nás je pod vládou jedné nebo druhé mocnosti, které bojují o svrchovanost v tomto světě. Jiná možnost není. Pod vládu království temnosti se dostaneme snadno, ani nemusíme mít v úmyslu jí sloužit. Stačí, abychom zanedbávali spojení s královstvím světla. Nebudeme-li spolupracovat s nebeskými silami, zmocní se našeho srdce satan a zabydlí se v něm. Jedinou obranou proti zlu je přijmout Krista do svého srdce vírou v jeho spravedlnost. Pokud nebudeme mít živé spojení s Bohem, neodoláme hříšnému vlivu sebelásky, nestřídmosti a pokušení. Můžeme se zbavit mnoha zlozvyků, na nějakou dobu se můžeme od satana odtrhnout, ale bez živého spojení s Bohem a bez naprosté odevzdanosti Kristu budeme přemoženi. Bez osobního poznání Spasitele a bez neustálého společenství s ním se vydáváme na milost a nemilost nepříteli a nakonec se mu poddáme.“ (DA 324; TV 205)

**Otázky k rozhovoru**

`1. Prostudujte si výše uvedený citát z knihy Touha věků. Ano, ve velkém sporu jsou jen dvě strany, a pokud se vědomě nerozhodneme pro Krista, jsme na straně satana (L 11,23). Ať už nás myšlenka, že neexistuje žádná „třetí“ strana, jakkoli trápí, Bůh není povinen zařídit, aby jeho pravdy nikoho nepohoršily. Co vám tato skutečnost říká o tom, jak důležité je skutečně odevzdat svou vůli Kristu?`

`2. Přečtěte si Zj 14,14–16. Časný déšť Letnic umožnil semeni evangelia vyklíčit a růst, zatímco pozdní déšť připravuje zemi na konečnou sklizeň. Co o této perspektivě říká Zj 14,12?`

`3. Jak nás ovlivňuje kultura a svět kolem? Jaký vliv má na nás osobně a jaký na společenství církve? Jak se můžeme chránit před negativními vlivy světa, které byly vždy pro Boží lid problémem?`