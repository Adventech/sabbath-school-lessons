---
title:  'Rodiče a děti'
date:  16/03/2026
---

> <p></p>
> 20Děti, poslouchejte ve všem své rodiče, protože se to líbí Pánu. 21Otcové, neponižujte své děti, aby nemalomyslněly. (Ko 3,20.21)

**Osobní studium**

Děti mají v životě rodiny důležité a nezastupitelné místo. Potřebují vědět, že jsou milovány a ceněny jako členové rodiny a občané nebeského království. Ranní a večerní rodinné bohoslužby jsou důležité. Měly by být jednoduché, ale pravidelné. Již jako malé mohou děti začít pomáhat s úklidem a dalšími povinnostmi. Nejdůležitější je, aby se řídily Pavlovým příkazem: „Děti, poslouchejte ve všem své rodiče, protože se to líbí Pánu“ (Ko 3,20).

**Přečtěte si následující pasáže. Jaké zásady jsou v nich uvedeny pro výchovu dětí?**

`Př 22,6.15`

`Mt 19,14`

`Dt 6,6.7`

`Př 1,8.9`

Děti se stanou požehnáním pro rodinu, církev i všechny ostatní, dostane-li se jim správné výchovy (příkladem i příkazy), která bude zahrnovat bázeň před Hospodinem. Pavlovo poučení pro rodiče, podobně jako jeho poučení pro manžele a manželky, je vyvážené a vzájemné: „Otcové, neponižujte své děti, aby nemalomyslněly“ (Ko 3,21). To, jak rodiče (a zejména otec) komunikují s dětmi a vychovávají je, hluboce ovlivňuje jejich duchovní pokrok.

Výzkumy ukazují, že když do sboru chodí oba rodiče, zůstává vyšší procento dětí v církvi, než když na bohoslužby chodí pouze jeden z rodičů.

Ještě překvapivější je, že pravidelná účast otce na bohoslužbách, dokonce více než matky, znamená, že větší počet dětí setrvá v církvi i v dospělosti. Roli otce v duchovním formování dětí nelze podceňovat. Je důležité, aby otcové brali svůj úkol vážně.

**Aplikace**

`Ne všichni otcové byli a jsou (mírně řečeno) příkladnými vzory pro své děti. Jak může poznání Boha jako našeho Otce pomoci přinést uzdravení tam, kde je to nutné, zejména když pozemští otcové selhali a způsobili velké škody?`