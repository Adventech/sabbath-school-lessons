---
title:  'Společný život (Ko 3,18–4,6)'
date:  14/03/2026
---

### Texty na tento týden
Ko 3,18–4,6; Ef 5,22–25.33; Př 22,6.15; 1Pt 2,16; 1Te 5,17

> <p>Úvodní text</p>
> „Vaše slovo ať je vždy laskavé a určité; ať víte, jak ke komu promluvit.“ (Ko 4,6)

Když lidé spolu žijí a pracují v těsné blízkosti, setkávají se s různými výzvami. Rozdílné názory mohou způsobit napětí a mohou přerůst do otevřených konfliktů. Čím je vztah bližší, tím důležitější je, aby si všichni navzájem rozuměli.

Nejbližší vztahy jsou samozřejmě v rodině. Mohlo by se říci, že v něčem funguje jako „firma“. Jedná se o zajímavý způsob, jak popsat fungování domácnosti. Mezi vedením podniku a vedením domácnosti existují určité podobnosti. Měla by existovat všeobecná shoda na hodnotách, cílech a záměrech. Všichni by spolu měli dobře vycházet. Aby vše fungovalo, každý by měl zodpovědně vykonávat svůj díl práce. Stejné zásady platí i pro církev, která je v podstatě velkou rodinou.

V části, kterou budeme studovat tento týden, Pavel uvádí několik důležitých principů pro co nejlepší fungování křesťanské rodiny. Protože křesťanský domov by se měl řídit biblickými principy, nutně funguje trochu jinak, než tehdy fungovala typická římská domácnost. Pavel uvádí i další cenné principy, které jsou užitečné pro různé společenské vztahy, a to jak v domácnosti, tak mimo ni.

**Osnova lekce**

V předposlední lekci tohoto čtvrtletí budeme číst závěr 3. kapitoly a počátek 4. kapitoly Listu Koloským. V těchto pasážích uvidíme, jak se Kristovo dílo „smíření“ může prakticky promítnout v křesťanské rodině a na pracovišti. Prozkoumáme biblické principy pro vztahy mezi manžely a manželkami, rodiči a dětmi a také pro pracovní vztahy v kontextu víry.

- Ko 3,18.19: Dopad smíření na vztahy v manželství (neděle)
- Ko 3,20.21: Dopad smíření na vztahy rodičů a dětí (pondělí)
- Ko 3,22–4,1: Dopady smíření na naše pracovní vztahy (úterý)
- Ko 4,2–4: Dopady smíření na naše přátelské vztahy (středa)
- Ko 4,5.6: Dopady smíření na naše vztahy k lidem mimo církev (čtvrtek)