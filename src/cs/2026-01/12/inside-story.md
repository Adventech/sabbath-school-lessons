---
title:  Misijní příběh
date:   20/03/2026
---

#### „Nič nie je náhoda“

Krátko potom, čo Rene prišiel na Filipíny, dostal ponuku pracovať ako účtovník pre Adventistickú rozvojovú a pomocnú agentúru (ADRA). Po roku a pol v ADRA pracoval osem rokov ako účtovník pre Cavite Mission Cirkvi adventistov siedmeho dňa. Prácu v cirkvi si veľmi obľúbil. Život bol jednoduchý a pohodlný.

Ako chlapec si myslel, že stať sa adventistom znamená cestu k bohatstvu. Teraz však netúžil byť bohatý. Chcel len slúžiť druhým až do druhého príchodu Ježiša.

Jedného dňa Rene nečakane dostal pozvanie nahradiť odchádzajúceho pokladníka Hnutia1000 misionárov, ktoré je súčasťou Južnej ázijsko-pacifickej divízie Cirkvi adventistov siedmeho dňa, ktoré každoročne školí stovky misionárov vo svojom ústredí v meste Silang na území Cavite Mission.

Rene si kládol otázku, či sa mu to len sníva. Chcel byť súčasťou Hnutia1000 misionárov už od chvíle, keď odovzdal svoje srdce Kristovi prostredníctvom priateľstva s jedným z jeho misionárov.

Ten misionár bol Rodel, ktorý teraz pracoval ako vysvätený pastor na Filipínach. Bol by prekvapený a potešený, keby sa Rene stal pokladníkom. Rene si však kládol otázku:„Zvládnem prácu pokladníka? Som len obyčajný účtovník.“

V tú noc sa mu snívalo, že pracuje v Hnutí 1000 misionárov. Potom ho prezident Južnej ázijsko-pacifickej divízie požiadal, aby predložil svoj životopis na posúdenie pre túto prácu. Krátko nato, výbor divízie schválil jeho kandidatúru a Rene bol prijatý.

Odvtedy sa už neobzeral späť. Keďže bol verný Bohu, videl, ako sa príbuzní, ktorí kedysi jeho vierou pohŕdali, pripojili k adventistickej cirkvi. Dva mesiace po jeho návrate na Filipíny boli jeho rodičia pokrstení.

„To bol Boží dar pre mňa,“ povedal. „Bolo to akoby mi Boh hovoril: ‘Pretože si mi bol verný, mám pre teba dar.’“Jeho dve sestry boli pokrstené.

Medzitým spoločnosť, v ktorej pracoval v zahraničí, počas pandémie COVID-19 skrachovala. Keby bol prijal zvýšený plat, prišiel by o všetko.

Dnes hovorí, že za všetko vďačí Pánovi, ktorý hovorí:„Veď ja poznám zámer, ktorý mám s vami – znie výrok Hospodina –, zámer pokoja, nie nešťastia; chcem vám dať budúcnosť a nádej“ (Jer 29,11).

„Nič nie je náhoda,“ povedal Rene Tucaldo. „Boh mal so mnou plán.“

_Ústredie Hnutia 1000 misionárov v Silangu na Filipínach bolo postavené s pomocou darov z trinástej soboty v roku 1996. Tak ako je tento dar dodnes požehnaním pre Južnú ázijsko-pacifickú divíziu i ďalšie oblasti prostredníctvom práce misijného hnutia 1000 Missionary Movement, aj dar z tohto štvrťroka môže mať dlhodobý dosah._

_Ďakujeme vám za váš štedrý dar budúcu sobotu. Pozrite si krátke video s Renem na YouTube na adrese bit.ly/Rene-1000MM._