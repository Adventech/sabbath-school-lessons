---
title:  'Podněty k zamyšlení'
date:  20/03/2026
---

„Každý člen rodiny by měl vědět, že je osobně zodpovědný za pohodu a pořádek v rodině. Nikdo by neměl dělat nic proti druhému. Všichni by se měli navzájem povzbuzovat, být k sobě laskaví, shovívaví a trpěliví, mluvit klidně a mírně, vyhýbat se nedorozumění a dělat vše pro to, aby matce ulehčili práci. Každý člen rodiny má vědět, co se od něho očekává, a pracovat společně s ostatními. Děti by už od šesti let měly chápat, že každý má v životě své povinnosti a že i ony musí v domácnosti pomáhat.“ (AH 179.180; ŠD 63)

„Chceme-li kráčet ve světle, musíme pustit Krista do svých srdcí a domovů. Domov by měl být vším, co toto slovo znamená. Měl by být kouskem nebe na zemi, místem, kde se láska buduje, ne úmyslně potlačuje. Naše štěstí závisí na tomto pěstování lásky, soucitu a skutečné vzájemné laskavosti. [...] Měli bychom zapomenout na sebe, neustále hledat příležitosti, i v maličkostech, jak projevit vděčnost za laskavosti, které jsme od druhých přijali, a hledat příležitosti, jak povzbudit druhé a zmírnit a ulehčit jejich trápení a břemena laskavými skutky a malými projevy lásky. Tyto malé pozornosti, které začínají v našich rodinách a rozšiřují se mimo rodinný kruh, povedou k šťastnému životu. Zanedbávání těchto malých věcí přispívá k zatrpklosti a smutku.“ (3T 539.540)

**Otázky k rozhovoru**

`1. Jaké zásady vám pomohly ve vašem vztahu, pokud žijete v manželství? Jakou radu máte pro svobodné a jak by se měli připravit na výzvy, které manželství vždy přináší?`

`2. Mnozí milující a starostliví rodiče, kteří vychovali své děti v dobrých křesťanských rodinách, se často musí vypořádat s dospělými dětmi, které odmítají víru. Jakou radu a útěchu jim můžete dát? Co by bylo naopak lepší vůbec neříkat?`

`3. Diskutujte o napomenutí „jednejte moudře“. A naopak, co znamená „jednat pošetile“? Co jste se naučili z různých situací, kdy jste jednali tak či onak?`