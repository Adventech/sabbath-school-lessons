---
title:  'Podněty k zamyšlení'
date:  16/01/2026
---

„Z mučidel, z hranic, ze žalářů, z roklin země a jeskyní proniká k jeho sluchu vítězné volání mučedníků. Slyší vyznání vytrvalých, kteří navzdory opuštěnosti, trápení a týrání neohroženě a slavnostně svědčí o své víře a prohlašují: ‚Vím, komu jsem uvěřil.‘ Tím, že pro svou víru obětovali své životy, oznámili světu, že ten, v něhož vložili svou důvěru, má moc je zachránit.“ (AA 512; PNL 296)

„V křesťanství nikdy nebylo tolik různých pohledů na víru jako dnes. Pokud byly dary [apoštolů, proroků, evangelistů, pastýřů a učitelů (Ef 4,11–13)] tak důležité pro zachování jednoty rané církve, oč více potřebujeme tyto dary k obnovení jednoty my dnes! A že je Božím záměrem obnovit jednotu církve v posledních dnech, je z proroctví zcela zřejmé. Dostáváme ujištění: ‚Tvoji strážní pozvedají hlas, plesají společně, protože na vlastní oči vidí, že Hospodin se vrací na Sijón‘ (Iz 52,8) a že v době konce ‚prozíraví se poučí‘ (Da 12,10). Když se to uskuteční, bude jednota víry mezi všemi, které Bůh považuje za moudré, protože ti, kteří skutečně správně rozumějí, musí nutně chápat stejně. […] Z takových úvah je zřejmé, že dokonalý stav církve, o kterém se zde mluví, se uskuteční v budoucnosti. To je i důvod, proč zmíněné dary ještě nesplnily svůj účel.“ (COTTRELL, R. F. „Introduction“ v Ellen G. White, Early Writings, s. 140)

**Otázky k rozhovoru**

`1. V souvislosti s výše uvedeným citátem od R. F. Cottrella: co je potřebné k tomu, aby Duch svatý přinesl jednotu do Boží církve již dnes? Proč je pro jednotu církve důležité uplatňování rad daných prostřednictvím daru proroctví?`

`2. Jak byste vysvětlili biblické učení o smrti příteli, který věří, že Pavel a další křesťané, kteří zemřeli, jsou nyní „s Kristem“ v nebi?`

`3. Jak chápete hroznou realitu utrpení v tomto světě? Proč je motiv velkého sporu tak užitečný pro lepší pochopení toho, co se děje ve světě? Proč se musíme nakonec dívat na Ježíše na kříži jako na nejlepší možné vyjádření Otcovy lásky? Proč se potřebujeme naučit důvěřovat mu i v těch nejhorších časech?`

---

#### Dodatečné otázky k diskuzi

`Která myšlenka z této lekce tě nejvíce zaujala během tvého osobního studia v týdnu? Proč?`

`Jak bojuješ s obavami z toho, co tě čeká během umírání?`

`Přál by sis už zemřít, nebo chceš raději dál žít a sloužit Bohu? Proč?`

`Co tě v naši diskuzi dnes nejvíce povzbudilo?`