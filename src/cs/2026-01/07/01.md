---
title:  'Občanství v nebesích (Fp 3,17–4,23)'
date:  07/02/2026
---

### Texty na tento týden
Fp 3,17–4,23; 1K 15,42–44; J 14,27; Ž 119,165; Jb 1,21; 1Tm 6,7

> <p>Úvodní text</p>
> „Netrapte se žádnou starostí, ale v každé modlitbě a prosbě děkujte a předkládejte své žádosti Bohu.“ (Fp 4,6)

Tento týden uzavřeme naše studium Listu Filipským. Soustředíme se zejména na cenná ponaučení a zásady pro každodenní život. Zdá se, že mnohé z vysokých morálních hodnot, kterými se řídil apoštol Pavel, nacházíme právě v závěrečných verších dopisu. Podobně jako Ježíšovo učení, které se zaměřuje na vnitřního člověka, i Pavel se s námi dělí o tajemství radostného křesťanského života.

Okolnosti a události v našem životě se až bolestivě často nevyvíjejí tak, jak bychom si představovali. Přesto nemusíme prožívat obavy, úzkost ani sklíčenost. Existují totiž zásady, které nám pomohou najít vnitřní sílu čelit i náročným výzvám života. Díky tomu můžeme prožívat trvalý pokoj, který nám může dát jen Bůh. Přítomnost i budoucnost jsou v jeho rukou a on nám poskytne vše, co potřebujeme.

A co je nejdůležitější, nemusíme vkládat své naděje do pozemských vlád, které nás pravidelně zklamou. Jako křesťané jsme občany Božího nebeského království. A s tímto občanstvím přicházejí i úžasná privilegia. A také odpovědnosti.

**Osnova lekce**

V této lekci se naposledy podíváme do Listu Filipským (F 3,17–4,23). V závěru svého dopisu se apoštol Pavel zaměřuje na ryze praktickou aplikaci toho, o čem dosud hovořil. Budeme tak moci prozkoumat jeho poselství o tom, jak můžeme prožívat trvalý Boží pokoj a už dnes žít na zemi jako občané Božího království.

- Fp 3,17–19: Dobré vzory v životě věřících (neděle)
- Fp 3,20.21: Život s nadějí na vzkříšení (pondělí)
- Fp 4,4–7: Život naplněný pokojem a radostí (úterý)
- Fp 4,8.9: Život s novými hodnotami (středa)
- Fp 4,10–13.19: Spokojený život s důvěrou v Boží zaopatření (čtvrtek)

---

#### Dodatečné otázky k diskuzi

`Jakou roji hraje v našem životě „občanství“?`

`Proč někteří lidé mění své původní občanství za nové?`

`Co pro tebe znamená fakt, že jako křesťan jsi občanem Božího království?`

`Jaký závazek na sebe bereme přijetím „nebeského občanství“?`

`Můžeme jiným lidem pomoci při jejich uvažování o „změně občanství“? Jak?`

`Jak toto občanství ovlivňuje naše vnímání budoucnost světa i nás samých?`