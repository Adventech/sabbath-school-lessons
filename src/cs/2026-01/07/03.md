---
title:  '„Stůjte pevně v Pánu, milovaní“'
date:  09/02/2026
---

> <p></p>
> 20My však máme občanství v nebesích, odkud očekáváme i Spasitele, Pána Ježíše Krista. 21On promění tělo naší poníženosti v podobu těla své slávy silou, kterou je mocen všecko si podmanit. (Fp 3,20.21)

**Osobní studium**

`Jak Pavel v úvodním textu (Fp 3,20.21) charakterizuje „občanství“ křesťanů?`

Na rozdíl od nepřátel Kristova kříže, kteří „smýšlejí přízemně“ a „jejich bohem“ je břicho (Fp 3,19), „vlast“ křesťanů je v nebesích a naším vládcem je sám Ježíš Kristus. Aby zdůraznil tuto myšlenku, Pavel říká, že naše „ponížené tělo“ podléhá nemocem, úpadku a smrti, a proto ho nakonec Kristus promění svou mocí „v podobu těla své slávy“ (Fp 3,21).

**Jak následující pasáže popisují oslavený stav?**

`Jb 19,25–27`

`L 24,39`

`1K 15,42–44`

`1K 15,50–54`

`Ko 3,4`

Zcela nakonec bude díky Ježíši zničena smrt, „poslední nepřítel“ (1K 15,26). A to je naše největší naděje, největší zaslíbení, které jsme v Kristu dostali – nejen konec smrti, ale zcela nové, oslavené tělo (Fp 3,21).

`V knize o tom, jak najít „spasení“ bez Boha, která poněkud pošetile tvrdí, že překonání strachu ze smrti je vlastně „spasení“, autor Luc Ferry připouští, že křesťanství „nám umožňuje nejen překonat strach ze smrti, ale taká porazit samotnou smrt. A tím, že tak činí z hlediska individuální identity, a ne anonymity nebo abstrakce, se zdá být jedinou možností, která nabízí skutečně definitivní vítězství osobní nesmrtelnosti nad naším pomíjivým stavem.“ (FERRY, LUC. A Brief History of Thought. New York: HarperCollins, 2011, Kindle edition, s. 90) To je na ateistu docela důležité konstatování, ne?`

Pro Pavla tedy naše nebeské občanství zahrnuje zaslíbení vzkříšení a věčného života ve zcela nové existenci, kterou si nyní sotva dokážeme představit.

**Aplikace**

`Proč je zaslíbení věčného života tak důležité pro všechno, v co věříme? Co by nám tento svět mohl nabídnout, abychom se vzdali toho, co nám nabízí Kristus?`

---

#### Dodatečné otázky k diskuzi

`Jakou motivaci máme k očekávání Spasitele?`

`Jaké je naše současné tělo? S čím musíme počítat?`

`Proč potřebujeme proměnu „v podobu těla slávy“?`

`Co vše se změní, až projdeme touto proměnou?`

`Pavel píše: „Stůjte pevně v Pánu, milovaní“ (Fp 4,1). Jak tomu rozumíš?`

`Těšíš se na vzkříšení? Proč?`

`Proč už se nemusíme bát smrti? Kdy bude definitivně poražena?`