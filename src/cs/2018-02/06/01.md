---
title:  „Změna“ zákona
date:   05/05/2018
---

### Texty na tento týden 
Ř 7; Ř 8,1; J 20,19–23; Sk 20,6.7; Da 7,23–25; Zj 13,1–17 

> <p>Základní verš</p> 
> „Bude mluvit proti Nejvyššímu a bude hubit svaté Nejvyššího. Bude se snažit změnit doby a zákon. Svatí budou vydáni do jeho rukou až do času a časů a poloviny času.“ (Da 7,25) 

Pro naše pochopení událostí posledních dnů je důležitá i otázka Božího zákona. I při studiu tohoto tématu chceme nejprve zdůraznit, že spasení je vždy darem a získáváme ho jen díky Boží milosti, kterou přijímáme jedině vírou. Jakékoliv zachovávání zákona, včetně soboty, nám nikdy nepřinese spasení a věčný život. Zároveň si však uvědomujeme, že v posledních dnech bude respektování Božího zákona (včetně přikázání o sobotě) vnějším znamením, projevem vnitřního postoje – tedy vyjádřením toho, komu patří-me, komu jsme věrní a kdo je pro nás nejvyšší autoritou. 

Toto rozdělení bude podle prorockých pasáží Bible zjevné především uprostřed vyvrcholení událostí posledních dnů (viz Zj 13 a 14), kdy se mocný a ke všemu odhodlaný „slepenec“ náboženských a politic-kých sil sjednotí, aby si od obyvatel celého světa vynutil uctívání. Takové počínání je v ostrém kontrastu s poselstvím prvního anděla ve Zjevení 14, který vyzývá všechny obyvatele země k uctívání jediného Boha – Stvořitele: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod“ (Zj 14,7). 

Tento týden soustředíme naši pozornost na Boží zákon (s důrazem na otázku soboty) a dotkneme se problematiky související se snahou změnit tento zákon. Položíme si také otázku, jak se nás to v kontextu posledních událostí na této zemi týká. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.