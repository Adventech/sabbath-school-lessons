---
title:  Dva velké podvody
date:   28/05/2018
---

> <p></p>
> 13Jsou to falešní apoštolové, nepoctiví dělníci, přestrojení za apoštoly Kristovy. 14A není divu, vždyť sám satan se převléká za anděla světla; 15není tedy nic překvapujícího na tom, že se jeho služebníci převlékají za služebníky spravedlnosti. Jejich konec bude jako jejich skutky! (2K 11,13–15) 

**Osobní studium** 

**Přečti si kromě úvodních veršů i následující texty. Co se v nich říká o satanově schopnosti svádět a o důsledcích jeho jednání?**

`2Te 2,9.10` 

`Zj 12,9`

`Zj 20,10`

Jak jsme již zmínili v předchozích lekcích, Ježíš své následovníky varoval před podvody souvisejícími s ča-sem konce. Opakovaně zmínil především vystoupení velkého počtu falešných mesiášů a proroků, kteří „svedou mnohé“ (Mt 24,5.24). 

Lžimesiášové a lžiproroci však nejsou jediným podvodem, který se na konci času výrazně projeví a před kterým se potřebujeme mít na pozoru. Náš nepřítel ve velkém sporu má obrovský arzenál nejrůz-nějších prostředků, kterými se snaží svést skutečně každého. Jako křesťané o tom musíme vědět. A to je možné pouze prostřednictvím důkladného poznání Písma a života podle Boží vůle. 

Prostřednictvím prorockého zjevení daného Ellen Whiteové nám Bůh představuje detailnější pohled na podstatu dvou velkých klamů, které hodlá satan v závěru dějin použít: „Satan dostane lidi na svou stranu pomocí dvou podvodů – lži o nesmrtelnosti duše a lži o posvátnosti neděle. První podvod připravuje půdu pro spiritizmus, druhý vytváří náklonnost k Římu. Protestanté ze Spojených států jako první napřáhnou ruku přes propast, aby uchopili ruku spiritizmu, a podají ruku přes propast, aby si jí potřásli s Římem. Pod vlivem tohoto trojnásobného spojenectví půjdou Spojené státy ve stopách Říma a pošlapou svobodu svědomí.“ (GC 588; VDV 381) 

**Aplikace** 

`Proč je poznání biblických pravd a ochota žít podle nich nejmocnější zbraní proti ďáblovým svo-dům – a to především v době konce?`