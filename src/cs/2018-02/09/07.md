---
title:  Podněty k zamyšlení
date:   01/06/2018
---

Uvažujme ještě společně o důsledcích evoluční teorie v kontextu událostí na konci času – zejména v sou-vislosti s rolí soboty. Jedním z důvodů, pro které Charles Darwin prosazoval evoluci, bylo, že neznal ideu velkého sporu a měl velký problém sladit existenci zla a utrpení s myšlenkou laskavého a milujícího Stvo-řitele. To byl důvod, proč hledal odpověď někde jinde. Není náhoda, že právě v druhé polovině 19. století, kdy Darwin rozpracovává svou evoluční teorii, Bůh povolal hnutí, které odporovalo všemu, co Darwin zastával. Je pozoruhodné, že adventisté sedmého dne, jejichž víra v biblické stvoření je součástí jejich jména, začali růst a rozvíjet se přibližně ve stejnou dobu jako Darwinova teorie. 

Kdoví, možná kdyby si Darwin přečetl a přijal následující myšlenky Ellen G. Whiteové, svět by byl ušet-řen jednoho z největších omylů lidského poznání od dob víry v samoplození a geocentrizmus: 

„I když byla země nakažena hříchem, příroda měla být stále učebnicí člověka. Teď už nemohla představovat pouze dobro, protože zlo bylo přítomné všude a svým poskvrňujícím dotekem kazilo zemi, moře i vzduch. Tam, kde byl dříve vepsán pouze Boží charakter a poznání dobra, byla teď vepsána také povaha satana a poznání zla. Příroda, která už ukazovala na vliv dobra i zla, měla člověka neustále upozor-ňovat na důsledky hříchu.“ (Ed 26; VYCH 16.17) 

Darwin vyslovil své domněnky o evoluci na základě nesprávného chápání přirozenosti a charakteru Boha a padlého světa, ve kterém žijeme. Naneštěstí dělají důsledky jeho teorie z lidí oběti satanových podvrhů – a nejvíce se to projeví právě v době závěrečné krize. 

**Otázky k rozhovoru** 

`Proč mnozí křesťané odmítají skutečnou existenci satana? Proč je takový postoj nebezpečný?` 

`Co bys řekl člověku, který měl „prožitek blízké smrti“ a na základě této zkušenosti je přesvědčen, že život pokračuje i bezprostředně po smrti? 

`Jaké další důvody mohou vést k tomu, že na konci času by lidé věřící v evoluci mohli být snadněji ovlivnitelní podvody?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 