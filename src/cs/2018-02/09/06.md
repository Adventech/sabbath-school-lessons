---
title:  Kdo bude nejvyšší autoritou?
date:   31/05/2018
---

> <p></p>
> 2Ta šelma, kterou jsem viděl, byla jako levhart, její nohy jako tlapy medvěda a její tlama jako tlama lví. A drak jí dal svou sílu i trůn i velikou moc. 3Jedna z jejích hlav vypadala jako smrtelně raněná, ale ta rána se zahojila. A celá země v obdivu šla za tou šelmou; 4klekali před drakem, protože dal té šelmě svou moc, a klekali také před šelmou a volali: „Kdo se může rovnat té dravé šelmě, kdo se odváží s ní bojovat?“ (Zj 13,2–4) 

**Osobní studium** 

Celým Písmem se táhne obraz Boží svrchovanosti a nejvyšší morální autority. Ať už hovoříme o Bohu Otci, o Synu či Duchu svatém, vždy můžeme vidět jejich jednotu ve svatosti a touze zachránit hříšníky. V kontextu podvrhů a pronásledování v době konce ale hovoří kniha Zjevení ještě o někom jiné, kdo by si chtěl na zemi tuto nejvyšší autoritu a svrchovanost nárokovat. Největší Boží nepřítel, satan, vytváří také svou ďábelskou „trojici“, kterou znázorňují tři prorocké obrazy: drak, šelma z moře a šelma ze země (Zj 13). 

`Přečti si texty Zj 12,17 a 13,1–17. Jak těmto veršům rozumíš? O čem podle tebe mluví? O co podle toho-to textu půjde satanovi v závěru dějin?` 

Je zvláštní, že vzájemný vztah těchto eschatologických Božích nepřátel je jakousi podivnou karikaturou toho, co čteme o Bohu Otci, Ježíši a Duchu. Šelma z moře dostává svou moc od draka. To je připomenutím toho, co říká Ježíš o moci, kterou přijal od Otce (Mt 28,18). To však není všechno. Podobně jako Ježíš, i šelma z moře čelí smrti – a následně je ze své smrtelné rány uzdravena (Zj 13,3). O této šelmě se zároveň říká, že dostala svou moc na „čtyřicet dva měsíce“ – tedy tři a půl roku, což je ďáblova napodobenina Kristovy služby, která trvala doslovných tři a půl roku (uplatňujeme zde prorocký princip počítání „den za rok“). 

Šelma ze země zase prosazuje zájmy šelmy z moře, podobně jako Duch svatý neoslaví sebe, ale Ježíše (viz J 16,13.14). A podobně jako svatý Duch koná mocné činy a přináší z nebe „oheň“ (Sk 2,3), také šelma z moře usiluje o něco podobného (viz Zj 13,13). 

„Na konci šelma ze země uskuteční podvrh událostí letnic! S jakým záměrem? Aby světu dokázala, že satanská trojice je skutečným Bohem.“ (Paulien, Jon, What the Bible Says About the End-Time. Hagerstown: Review and Herald 1998, str. 111) 

**Aplikace**

`Jaké další podvody se mohou ukázat na konci času? Jak můžeš druhým pomoci, aby tyto podvody rozpoznali?`