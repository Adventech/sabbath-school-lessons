---
title:  Podvod na konci času
date:   26/05/2018
---

### Texty na tento týden 
Zj 2,13.24; 2K 11,13–15; Ž 146,4; Gn 1–2,3; Zj 13,1–17 

> <p>Základní verš</p> 
> „A veliký drak, ten dávný had, zvaný ďábel a satan, který sváděl celý svět, byl svržen na zem a s ním i jeho andělé.“ (Zj 12,9) 

Satan se snažil zmást a oklamat anděly ještě před svým svržením z nebes. Lucifer „opustil své místo v bezprostřední blízkosti Boha a začal mezi anděly zasévat nespokojenost. Působil tajuplně a skrytě, po určitou dobu skrýval svůj skutečný úmysl předstíranou úctou k Bohu; přitom ale šířil nespokojenost: o zákonech, kterými se nebeské bytosti řídily, tvrdil, že jsou to zbytečná omezení; andělé by se prý měli řídit svou vlastní vůlí, protože jsou přirozeně svatí.“ (GC 495; VDV 324) 

Také v Edenu podvedl satan první lidi tím, že skryl svou pravou totožnost a své skutečné záměry. V průběhu celých dějin země – od počátku až dodnes, a dokonce i po uplynutí tisíciletí na konci dějin – satan k dosažení svých cílů používal a bude používat lež a podvod (Zj 20,8). 

Naneštěstí je velký svůdce a žalobník mnohem chytřejší, mocnější a vychytralejší než kdokoliv z nás. Právě proto se potřebujeme držet Ježíše a spoléhat se na jeho slovo. Jen tak se můžeme zachránit před satanovými podvody. 

Tento týden se podíváme na některé nejúčinnější ďáblovy podvody a ukážeme si, jak před nimi s Boží pomocí obstát a zůstat v bezpečí. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.