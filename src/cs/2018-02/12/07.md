---
title:  Podněty k zamyšlení
date:   22/06/2018
---

„V příběhu o Harmagedonu se na několika místech objevují ohavní tvorové a odehrávají se nepříjemné události. Kromě toho však můžeme zahlédnout i něco osobnějšího. Ve Zjevení 16,15 zaznívá: ‚Hle, přicházím nečekaně jako zloděj! Blaze tomu, kdo bdí a střeží svůj šat, aby nechodil nahý a nebylo vidět jeho nahotu!‘ Tento text se nachází přesně uprostřed biblické stati, která hovoří o Harmagedonu. A nejen to. Můžeme v něm zaslechnout poselství Nového zákona o osobní přípravě na Ježíšův návrat a na události konce. 

Dalším takovým textem je Zj 17,14: ‚Budou bojovat s Beránkem, ale Beránek nad nimi zvítězí, protože on je Pán pánů a Král králů – a ti, co jsou s ním, jsou povolaní, vyvolení a věrní.‘ (Autorův překlad.) V ob-rovské závěrečné bitvě se objevuje armáda lidí, jejichž hlavním cílem není bojovat s ostatními a zničit je. Jejich cílem je, aby zůstali věrni Božímu povolání a vyvolení. Jde o zcela jiný druh boje, než jaký dnes vedou národy a různá povstalecká hnutí. Je to zápas o srdce – o upřímnou věrnost Beránkovi, který byl zabit (Zj 5,9.10.12; 13,8).“ (Paulien, Jon, Armageddon at the Door. Hagerstown: Autumn House Publishing 2008, str. 193) 

**Otázky k rozhovoru** 

`Co bys řekl člověku, který je přesvědčen, že většina událostí zobrazených v knize Zjevení je doslovných a uskuteční se na konkrétních zeměpisných místech? Co by takovým lidem mohlo pomoci pochopit, že takový výklad textu je chybný?` 

`Viděli jsme, že Babylon svým vlivem ovládl celý svět. Uveďte některé hlavní zásady a doktríny Babylo-nu. Jak se můžeme naučit rozpoznat a odmítnout falešné učení?` 

`V citátu z knihy Velké drama věků v části na pondělí se říká: „Teprve až nastane takový stav a až se křesťanské církve plně spojí se ‚světem‘, bude pád Babylonu úplný.“ Jako rozumíš výrazu „spojení církví se světem“? V čem spočívá? Proč je poznání takového stavu důležité? Jak se před takovým nebezpečím můžete chránit jako sbor?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.