---
title:  Babylon a Harmagedon
date:   16/06/2018
---

### Texty na tento týden 
Zj 14,8; 16,19; Iz 52,9; Zj 18,1–10; 16,12–16; 1K 18,1–40; 1K 15,1.2 

> <p>Základní verš</p> 
> „Ta žena byla oděna purpurem a šarlatem a ozdobena zlatem, drahokamy a perlami; v ruce držela zlatý pohár, plný ohavností a nečistoty svého smilství a na čele měla napsáno jméno – je v něm tajemství: ‚Babylón veliký, Matka všeho smilstva a všech ohavností na zemi.‘“ (Zj 17,4.5) 

Už jsme zmínili, že kniha Zjevení je plná obrazů a výrazů ze Starého zákona. Jako příklad můžeme uvést výraz Babylon, který se sice v knize Zjevení nachází vícekrát, ale ani jednou se nezmiňuje v souvislosti s dávno zaniklou říší krále Nebúkadnesara. Jan používá starozákonní symbol k vyjádření určité pravdy. V tomto případě starověký Babylon představuje nebezpečnou politickou a náboženskou mocnost, která utlačovala Boží lid. Ve Zjevení tedy Jan používá Babylon jako symbol obrovské politické a náboženské mocnosti, která se bude na konci času chovat obdobně. 

Podobně je použit i výraz Harmagedon, který se sice nachází jen ve Zjevení (řecky), ale vychází z hebrejského slovního spojení, jehož význam je „Hora Megido“. Ve Starém zákoně bylo Megido pevnostní město, které se nacházelo na planině Esdraelon, na úpatí hřebene Karmel, a mělo důležité strategické postavení. V souvislosti s Harmagedonem se objevuje množství spekulací. Mnoho lidí očekává katastrofální vojenskou bitvu, která by se měla odehrát u Megida na konci světových dějin. 

Tento týden se budeme věnovat podrobnějšímu studiu pojmů Babylon a Harmagedon. Budeme se snažit pochopit, co se nám Bible snaží prostřednictvím symbolů těchto dvou míst říci. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.