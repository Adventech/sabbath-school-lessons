---
title:  Podněty k zamyšlení
date:   06/04/2018
---

Přečti si znovu text Zj 12,9–12 a první kapitolu „Původ zla“ z knihy Na úsvitu dějin. 

> <p></p>
> „Dokud všechny stvořené bytosti opětovaly jeho oddanou lásku, vládl v celém Božím vesmíru naprostý soulad. Žádný disharmonický tón nekalil dokonalou jednotu. Tyto šťastné poměry se však změnily. Našel se někdo, kdo zneužil svobodu, kterou Bůh daroval stvo-řeným bytostem. V mysli toho, koho Bůh hned po Kristu nejvíce poctil a kdo měl nejvyšší postavení mezi obyvateli nebe, se zrodil hřích.“ (PP 10; NUD 9) 

Všimněte si výrazu „zůstávat věrný v lásce“, který popisoval chování stvořených bytostí. Toto vyjádření ukazuje na skutečnost, že láska vede k věrnosti a oddanosti. Stejně tak si manželé svou lásku vyjadřují vzájemnou věrností. Bylo tomu tak u stvořených bytostí v nebesích a má to tak být i v našem vztahu k Bohu. 

**Otázky k rozhovoru** 

`Které biblické texty ukazují nejen na existenci satana, ale i na jeho roli ve velkém sporu? Jak můžete svým přátelům pomoci pochopit, že satan je skutečnou bytostí, nejen nějakým symbolem zla v lid-ském srdci?` 

`Jako adventisté jsme byli požehnáni poznáním biblické pravdy. Proč nás však poznání nemůže zachránit? Co potřebujeme kromě znalostí? Proč je nesprávné zdůrazňovat poznání na úkor víry, a naopak?` 

`Jakým způsobem prožíváš Ježíšovu přítomnost ve svém každodenním životě? Jak ti tyto zkušenosti mohou pomoci v době, kdy do tvého života přijdou potíže a problémy?` 

`Uvažujte společně o vyjádření „věrnost v lásce“. Jak vám tato myšlenka pomáhá lépe pochopit vztah mezi zákonem a milostí, mezi vírou a poslušností? Co se z toho dozvídáme o skutečnosti, že svoboda je základní podstatou celého konceptu lásky? Jakými konkrétními způsoby můžete svou „věrnost v lásce“ projevovat?` 

**Praktický závěr** 

`Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?` 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 