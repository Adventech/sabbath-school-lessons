---
title:  Vesmírný konfl ikt
date:   31/03/2018
---

### Texty na tento týden 
Ez 28,1.2.11–17; Gn 3,1–7; Zj 12,1–17; 14,12; Ř 8,31–39 

> <p>Základní verš</p> 
> „Drak v hněvu vůči té ženě rozpoutal válku proti ostatnímu jejímu potomstvu, proti těm, kdo zachovávají přikázání Boží a drží se svědectví Ježíšova.“ (Zj 12,17) 

Vesmírný konflikt mezi dobrem a zlem, často v adventizmu označovaný také jako „velký spor“, můžeme vnímat jako téma, které prolíná celou Biblí. Tvoří pozadí, na němž se odehrává tragédie nejen našeho světa, ale i celého vesmíru. Hřích, utrpení, smrt, vzestup a pád národů a civilizací, šíření evangelia a události posledních dnů – to vše se odehrává v kontextu tohoto vesmírného konfliktu. 

Tento týden se budeme věnovat některým klíčovým událostem souvisejícím se vznikem tohoto konfliktu. Vše začalo v srdci dokonalé bytosti, Lucifera, který prostřednictvím pádu jiných dvou bytostí – Ada-ma a Evy – zavlekl svou vzpouru na naši zemi. Od těchto dvou událostí – od pádu Lucifera a od pádu našich prvních rodičů – se začal velký spor rozrůstat a probíhá až dodnes. Každý z nás je součástí této vesmírné tragédie. 

Dobrou zprávou je, že jednoho dne tento konflikt pomine. Skončí naprostým vítězstvím Krista nad satanem. A ještě lepší zprávou je, že díky úplnosti a dokonalosti toho, co Kristus vykonal na kříži, může mít každý z nás podíl na jeho vítězství. Součástí tohoto vítězství je Boží povolání. Bůh nás povolává, abychom při očekávání naplnění Ježíšových zaslíbení a jeho příchodu žili ve víře a v poslušnosti. 

**Budování společenství** 

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?` 

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.` 