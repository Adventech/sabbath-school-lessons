---
title:  Vytrvalost, poslušnost a věrnost
date:   05/04/2018
---

> <p></p>
> Zde se ukáže vytrvalost svatých, kteří zachovávají Boží přikázání a věrnost Ježíši. (Zj 14,12) 

**Osobní studium** 

Smyslem biblického poselství o sporu mezi dobrem a zlem, mezi Bohem a satanem, je povzbudit Boží děti k rozhodnutí zůstat věrní svému Pánu. K rozhodnutí, které vychází z pochopení jedinečnosti Božího charakteru a velikosti jeho lásky. A to navzdory všemu, čím na tomto světě procházíme. 

`Jak úvodní text vyjadřuje vztah mezi věrností Ježíši, přijetím evangelia a rozhodnutím respektovat Boží zákon? Jak se to projevuje ve tvém životě?` 

Jako adventisté sedmého dne věříme, že respektování Božího zákona není v rozporu s evangeliem, protože tento zákon je dobrým Božím darem (Ř 7,7), pokud správně pochopíme jeho účel (Ř 3,20–26; 1Tm 1,8) a nebudeme jeho zachovávání považovat za naši zásluhu vedoucí ke spáse. Toto spojení radosti z evangelia a zodpovědného života podle Božího zákona pak vyjadřujeme i jménem, které jsme jako společenství přijali. Slovem „adventisté“ vyjadřujeme naši víru v druhý příchod Ježíše Krista, díky kterému dojde ke konečnému naplnění všeho, čemu položila základy Kristova oběť na kříži. A dodatek „sedmého dne“ odkazuje nejen na přikázání o sobotě, ale na celé Desatero, podle kterého chceme z Boží síly žít.

**Aplikace** 

`Jakým způsobem lidem kolem sebe ukazuješ, že poslušnost zákona není zákonictví, ale přirozený důsledek Boží lásky a spasení, které dostáváme od Boha? Vysvětli, jak tuto pravdu podporují verše Dt 11,1 nebo 1J 5,3.`