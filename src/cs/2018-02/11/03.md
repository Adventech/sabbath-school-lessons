---
title:  Šelma a falešné uctívání
date:   11/06/2018
---

> <p></p>
> 9Za nimi letěl třetí anděl a volal mocným hlasem: „Kdo kleká před šelmou a před její sochou, kdo přijímá její cejch na čelo či na ruku, 10bude pít víno Božího rozhorlení, které Bůh nalévá neředěné do číše svého hněvu; a bude mučen ohněm a sírou před svatými anděly a před Be-ránkem.“ (Zj 14,9.10) 

**Osobní studium** 

**Přečti si následující texty. Co se v nich říká o „znamení (cejchu) šelmy“ a o tom, jak je důležité ho odmítnout?**

`Zj 13,14–17`

`Zj 14,9–11`

`Zj 16,2`

Být zasažen „trestajícím Božím hněvem“, potrestán sedmi posledními ranami (pohromami; ČEP) a nakonec být uvržen do ohnivého jezera, to nevypadá a ani nezní příliš lákavě. Jaký je to kontrast oproti těm, kteří odmítli znamení šelmy, vítězně stojí na jiskřícím (skleněném; B21) moři a zpívají k oslavě Boha a Beránka (Zj 15,2–4)! 

Co je to za znamení, které by nikdo neměl chtít přijmout? Uvedené verše jasně ukazují, že ono znamení souvisí s tím, koho uctíváme jako nejvyšší autoritu. Jak jsme si ukázali v předchozí kapitole, čtvrtá šelma (mocnost) z Daniela 7 se ve své poslední fázi (ztotožnili jsme ji se šelmou z moře ze Zjevení 13) bude „snažit změnit doby a zákon“ (Da 7,25). Jedním z těchto zákonů je právě sobota, čtvrté přikázání – jediné, které hovoří o čase. Odvolává se na to, že „v šesti dnech učinil Hospodin nebe i zemi, moře a všechno, co je v nich, a sedmého dne odpočinul“ (Ex 20,11). 

Je důležité uvědomit si, že poselství prvního anděla obrací naši pozornost především na přikázání, které se šelma snažila změnit. Velmi jasně ukazuje, že náš absolutní respekt a úcta patří jen Hospodinu jako Stvo-řiteli, jen před ním máme pokleknout. Ze sedmi veršů, které ve Zjevení 12–14 mluví o bohoslužbě a uctívání, pouze tento (Zj 14,7) jediný je o pravé bohoslužbě. Zbývajících šest varuje před falešným uctíváním, které je soustředěno na šelmu a její obraz (Zj 13,4.8.12.15; 14,9.11). Hned poté, co je v poselství třetího anděla popsán osud těch, kteří se zapletli do falešného uctívání, následuje charakteristika pravých Božích služebníků: „Zde se ukáže vytrvalost svatých, kteří zachovávají Boží přikázání a věrnost Ježíši“ (Zj 14,12). 

Dá se říci, že obsah poselství tří andělů (a reakce na tento obsah) rozděluje lidstvo do dvou skupin. První budou nakonec tvořit ti, co uctívají Stvořitele a s respektem k jeho vůli zachovávají všechna jeho přikázání, včetně přikázání týkajícího se soboty jako sedmého dne. Druhou skupinu pak budou tvořit uctívači „šelmy“ a její „obrazu“. Falešná forma uctívání je vlastně jakousi alternativou, náhradou uctívání Stvořitele. 

**Aplikace** 

`Uvažuj o tom, jak je propojeno uctívání s oddaností a věrností. V jakých aspektech bohoslužby projevujeme naši oddanost Bohu?`