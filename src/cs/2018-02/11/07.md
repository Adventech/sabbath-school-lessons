---
title:  Podněty k zamyšlení
date:   15/06/2018
---

„Jakmile bude Boží lid zapečetěn na svých čelech (Boží pečeť není žádným viditelným znamením, ale spočinutím v pravdě – rozumově i duchovně –, takže člověk nezakolísá) a bude připraven na závěrečné otřesy, právě tehdy se tyto dostaví. Všechno to už začalo. Boží soud dopadl na zem … a tak můžeme vědět, co přichází.“ (FLB 287) 

„Sobota bude velkým zkušebním kamenem věrnosti, protože je to zvlášť popíraný článek biblického učení. Až budou lidé podrobeni závěrečné zkoušce, bude jasně vymezena hranice mezi těmi, kdo Bohu slouží, a kdo mu neslouží. Zachovávání nesprávného dne odpočinku v souladu se zákony státu, ale proti čtvrtému přikázání, bude projevem věrnosti moci, která je Bohu nepřátelská. Zachovávání pravé soboty jako výraz poslušnosti Božího zákona bude důkazem věrnosti Stvořiteli. Jedna část lidí přijetím znamení podřízenosti světské moci přijme znamení šelmy, druhá, která se rozhodne, že zůstane věrná Boží autoritě, přijme Boží pečeť.“ (GC 605; VDV 392) 

**Otázky k rozhovoru** 

`Jakými způsoby můžeme svým přátelům, kolegům a známým vysvětlit podstatu znamení šelmy a Boží pečeti tak, aby to nepřineslo zbytečné spory? Proč je důležité zdůraznit, že v současnosti ještě nikdo nemá znamení šelmy?` 

`Jaká je souvislost mezi sobotou a pečetí Ducha?` 

`Uvažujte, co to znamená, že Boží pečeť „je spočinutí v pravdě – rozumově i duchovně“.` 

`Jak bys charakterizoval duchovní Babylon – jeho hodnoty a jednání? Jak se odlišují od zásad a hod-not Božího království? Jak se mohou hodnoty a způsoby Babylona vkrádat do naší církve – dokonce právě teď? Jak je můžeme rozpoznat a vyrovnat se s nimi – samozřejmě křesťanským způsobem, který odráží hodnoty Božího království?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 