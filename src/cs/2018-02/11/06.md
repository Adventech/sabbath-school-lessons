---
title:  Sobota jako pečeť
date:   14/06/2018
---

> <p></p>
> 9Tak má Boží lid pravý sobotní odpočinek teprve před sebou. 10Neboť kdo vejde do Božího odpo-činutí, odpočine od svého díla, tak jako Bůh odpočinul od svého. (Žd 4,9.10) 

**Osobní studium** 

Ukázali jsme si, že sobota byla v průběhu dějin jedním ze znamení pravého Božího lidu. Viděli jsme, že sobota byla dána nejen Izraeli, ale všem lidem včetně Adama a Evy při stvoření. Důležitost soboty vidíme v Ježíšově snaze reformovat její skutečný význam, v zachovávání soboty v rané církvi a jako odlišující znamení Božího lidu v době konce: „Zde se ukáže vytrvalost svatých, kteří zachovávají Boží přikázání a věrnost Ježíši“ (Zj 14,12). 

`Přečti si texty Ex 20,8–11 a Žd 4,9.10. Proč je sobota tak důležitá? V čem je pro křesťany výjimečná?` 

Sobota se nachází v srdci Desatera. Stvořitel ji dal jako znamení své moci a autority. V tomto přikázání se Stvořitel představuje jako „Hospodin, tvůj Bůh“. Bůh v něm popisuje i oblast své vlády: nebe a zemi, moře a všechno, co je v nich. A konečně, Hospodin ve čtvrtém přikázání vyjadřuje základ, podstatu své autority, vždyť „v šesti dnech učinil Hospodin nebe i zemi, moře a všechno, co je v nich, a sedmého dne odpočinul“. 

Nový zákon představuje Ježíše jako toho, jehož prostřednictvím Bůh všechno stvořil (J 1,1–3; Ko 1,16; Žd 1,1.2). Ježíš stvořil náš svět za šest dní a sedmý den odpočíval. Když Ježíš umíral na kříži, zvolal: „Dokonáno jest“ (J 19,30). Stejně jako odpočíval v sobotu po dokončení stvořitelského díla, odpočíval Ježíš v so-botu v hrobě po dokončení svého spasitelského díla, když zemřel za nás jako oběť vykoupení. Na sobotě tedy spočívá dvojnásobné požehnání – stvoření (Ex 20,11) a vykoupení (Dt 5,15). Proto list Židům označuje sobotní odpočinek pro křesťana jako symbol záchrany: „Neboť kdo vejde do Božího odpočinutí, odpo-čine od svého díla, tak jako Bůh odpočinul od svého“ (Žd 4,10). Sobota je dokonalým symbolem skutečnosti, že tak jako se nemůžeme sami stvořit, nemůžeme se sami ani zachránit. Od začátku do konce je to všechno Kristovo dílo, které přijímáme prostřednictvím víry (Žd 12,2). 

**Aplikace** 

`Pokud je sobota symbolem odpočinutí od našich skutků, čím je pak neděle a její zachovávání? Jak to souvisí s obyvateli Babylona a jejich snahou postavit si město a věž, která bude sahat do nebe?`