---
title:  Očekávání Kristova návratu (Mt 24 a 25)
date:   12/05/2018
---

### Texty na tento týden 
Mt 24,1–25; Zj 13,11–17; Mt 7,24–27; L 21,20; Mt 25,1–30 

> <p>Základní verš</p> 
> „Neboť vyvstanou lžimesiášové a lžiproroci a budou předvádět veliká znamení a zázraky, že by svedli i vyvolené, kdyby to bylo možné.“ (Mt 24,24) 

Ve 24. a 25. kapitole Matoušova evangelia jsou zaznamenána Ježíšova slova o důležitých pravdách týkajících se událostí posledních dnů – a o přípravě na ně. Můžeme říci, že v nich najdeme souhrn Kristova učení o době konce. Kapitoly však obsahují i jinou rovinu – předpověď událostí následujících brzy po napsání evangelia, včetně hrozícího zničení Jeruzaléma. V očích Izraele bylo něco takového přímo spojeno s katastrofou apokalyptických rozměrů. 

Ježíšova slova však nebyla adresována pouze učedníkům, kteří s ním byli na Olivové hoře. Jeho slova zaznívají všem generacím jeho následovníků, a speciálně těm, kteří budou žít během jeho druhého příchodu. Ježíš svými slovy nevykresluje příliš vábivý obraz. Války, zprávy o válkách, epidemie, lžimesiášové a pronásledování – to vše čeká na svět i na Kristovu církev. Když se podíváme z dnešního pohledu na mi-nulá staletí, můžeme jen s údivem sledovat, jak přesná byla Ježíšova prorocká slova. Proto mu můžeme důvěřovat i v předpovědích, které se dosud nenaplnily. 

Ježíšova slova však neobsahovala jen varování před přicházejícími událostmi. Ve 25. kapitole Matoušova evangelia jsou zaznamenána Kristova podobenství, která nám mohou pomoci nachystat se na návrat „Syna člověka“. Ano, přijdou složité a těžké časy, ale Ježíš nás chce na svůj návrat připravit. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.