---
title:  Motiv svatyně ve Zjevení
date:   17/04/2018
---

> <p></p>
> 12 … A když jsem se obrátil, spatřil jsem sedm zlatých svícnů; 13uprostřed těch svícnů někdo jako Syn člověka, oděný řízou až na zem, a na prsou zlatý pás. 14Jeho hlava a vlasy bělostné jako sně-hobílá vlna, jeho oči jako plamen ohně; 15jeho nohy podobné kovu přetavenému ve výhni a jeho hlas jako hukot příboje. 16V pravici držel sedm hvězd a z jeho úst vycházel ostrý dvousečný meč; jeho vzhled jako když slunce září v plné své síle. 17Když jsem ho spatřil, padl jsem k jeho nohám jako mrtvý; ale on vložil na mne svou pravici a řekl: „Neboj se. Já jsem první i poslední, 18ten živý; byl jsem mrtev – a hle, živ jsem na věky věků. Mám klíče od smrti i hrobu. (Zj 1,12–18) 

> <p></p>
> Tu se otevřel Boží chrám v nebesích, a bylo v něm vidět schránu jeho smlouvy; rozpoutaly se blesky a rachot hromu, zemětřesení a hrozné krupobití. (Zj 11,19) 

**Osobní studium** 

Při čtení knihy Zjevení si čtenář velmi brzy povšimne, že velmi často používá symbolické vyjadřování, které vychází především ze Starého zákona a jeho obrazů. Jedním z výrazných motivů, který se prolíná celou touto knihou, je symbolika židovské svatyně. 

`Přečti si pozorně text prvního vidění, které Jan zaznamenal ve Zj 1,10–18. Které starozákonní obrazy související se svatyní a službou v ní zde dokážeš rozpoznat? Co nám říkají o Ježíši a jeho službě pro nás?` 

Když člověk vstupoval do pozemské svatyně, nejprve se ocitl na nádvoří, kde byl oltář s hořící zápalnou obětí. Smrt zvířete symbolizovala Ježíšovu oběť na kříži. Po obětování zvířete kněz vstoupil do první části svatyně, která vyjadřovala Ježíšovu službu v nebeské svatyni po jeho nanebevstoupení. Když se Kristus poprvé objevuje ve Zjevení, stojí zde obrazně mezi svícny v první části pozemské svatyně (Zj 1,10–18). Navíc je oblečen jako kněz, který vstupuje do svatyně s krví obětního zvířete. To, že stojí uprostřed svícnů (Zj 1,13), je později interpretováno tak, že stojí uprostřed své církve, které je stále blízko, a provází ji tím, co ji čeká (Zj 1,20). 

Ve vidění zaznamenaném v 11. kapitole uviděl Jan po otevření Božího chrámu schránu (truhlu; B21) jeho smlouvy, která se v pozemské svatyni nacházela v druhém oddělení svatostánku za oponou (viz Lv 16,12–14). Tento obraz truhly smlouvy, která se nachází ve svatyni, je nepopiratelným odkazem na druhou část svatostánku – svatyni svatých. V knize Zjevení je představena nejen služba Ježíše Krista ve svatyni, ale také důležitá a uklidňující skutečnost, že události v nebeské a pozemské svatyni jsou navzájem propojeny. I uprostřed zkoušek – těch minulých i těch na konci času – můžeme mít jistotu, že „celá nebesa jsou zapojena do díla, které má lidi připravit, aby obstáli v den Páně. Zdá se, že nebesa a země jsou velmi těsně propojeny.“ (ML 307) 

**Aplikace** 

`Co pro tebe znamená skutečnost, že Ježíš je přítomen uprostřed svého lidu a že celá nebesa dělají vše pro to, abys i uprostřed těžkostí, problémů a zkoušek měl dost síly zůstat na Boží straně?`