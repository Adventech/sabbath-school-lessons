---
title:  Podněty k zamyšlení
date:   20/04/2018
---

> <p></p>
> „Zjevení hovoří o Božích tajemstvích. Již samotný název, jímž byly tyto stránky, zapsané pod vlivem Du-cha svatého, označeny – „Zjevení“ –, je v rozporu s tvrzením, že se jedná o zapečetěnou knihu. Zjevení je něco, co je nám odhaleno. Sám Pán zjevil svému služebníkovi tajemství obsažená v této knize a přeje si, aby o nich mohli přemýšlet všichni lidé. Pravdy zaznamenané ve Zjevení jsou určeny jak těm, kdo budou žít v posledních dnech dějin této země, tak Janovým současníkům. Některé události vylíčené v tomto proroctví se již naplnily, jiné právě probíhají; některé popisují závěr velkého sporu mezi mocnostmi temnoty a Knížetem nebes, jiné nám odhalují vítězství a radost vykoupených na nové zemi. (AA 584; PNL 336.337) 

Texty z úvodu a z konce knihy Zjevení, které jsme tento týden studovali, ukazují, že podstatou celé knihy je právě Ježíš Kristus. I navzdory všem starozákonním odvolávkám na historické události je kniha Zjevení především o osobě Pána Ježíše Krista. Pro další studium o Ježíši ve Zjevení si přečti například texty Zj 3,14; 5,5.6; 7,14; 19,11–16. Na základě těchto a podobných veršů se můžeme dozvědět různé důležité skutečnosti o Ježíši a jeho díle pro nás. Poznávání Ježíše a jeho důležitosti pro život člověka by se měl věnovat každý, kdo se považuje za Kristova následovníka. 

**Otázky k rozhovoru** 

`Co pro nás znamená, že se pisatelé Nového zákona neustále odvolávají na texty Starého zákona? Co to vypovídá o důležitosti Písma pro naši víru? Jaký význam má Boží slovo pro život člověka? Jak se můžeme bránit proti tomu, aby se v našem osobním životě i v životě církve snižovala autorita Písma?` 

`Znovu si projděte knihu Zjevení a najděte co nejvíce textů, které hovoří přímo o Ježíši. Ve vaší studijní skupince si tyto texty přečtěte nahlas. Co všechno tyto texty zjevují o podstatě, díle, moci a charakteru našeho Pána? Jaké povzbuzení můžete pro sebe v těchto verších najít?` 

`Jak člověk může najít a přijmout povzbuzení a naději ze zaslíbení vzkříšení?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.