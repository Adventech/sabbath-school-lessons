---
title:  Ježíš a kniha Zjevení
date:   14/04/2018
---

### Texty na tento týden 
1K 10,1–11; Zj 12,1–17; 19,11–15; Ef 1,20; Zj 11,19; 1,10–18 

> <p>Základní verš</p>
> „Kdo zvítězí, tomu dám usednout se mnou na trůn, tak jako já jsem zvítězil a usedl s Otcem na jeho trůn.“ (Zj 3,21) 

Stačí zběžné přečtení Nového zákona, a čtenář objeví, že Nový zákon je úzce svázán se Starým zákonem. Evangelia i epištoly se opakovaně odvolávají na starozákonní události a přímo či nepřímo citují ze Staré-ho zákona. A ve chvílích, kdy Ježíš mluví o sobě a o své službě, vždy znovu připomíná, že musí „naplnit Písma“ (viz Mt 26,54.56; Mk 14,49; J 13,18; 17,12). 

Totéž platí i o knize Zjevení. Je zcela nemožné pochopit tuto knihu bez kontextu Starého zákona – včetně knihy Daniel. I proto často studujeme obě knihy současně. 

Místa ve Starém zákoně, na která se odvolává kniha Zjevení, pomáhají ukázat Ježíše a jeho dílo. Celá kniha Zjevení mluví o Ježíši. Objasňuje nám, kým Ježíš je, co doposud pro lidi udělal a co pro nás udělá na konci času. Je nezbytné, aby v centru každého našeho uvažování o posledních událostech byl právě Ježíš. A přesně to se děje v knize Zjevení. Tento týden se pokusíme podívat na Ježíše optikou knihy Zjevení. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.