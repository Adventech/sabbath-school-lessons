---
title:  Věčné evangelium
date:   26/04/2018
---

> <p></p>
> Tu jsem viděl jiného anděla, jak letí středem nebeské klenby, aby zvěstoval věčné evangelium obyvatelům země, každé rase, kmeni, jazyku i národu.  (Zj 14,6) 4V něm nás již před stvořením světa vyvolil, abychom byli svatí a bez poskvrny před jeho tváří. 5Ve své lásce nás předem určil, abychom  rozhodnutím jeho dobroty byli skrze Ježíše Krista přijati za syny 6a chválili slávu jeho milosti, kterou nám udělil ve svém Nejmilejším. (Ef 1,4–6) 

**Osobní studium** 

`Přečti si text Zj 14,6.7. Jak rozumíš pojmu „věčné evangelium“? Co je tou „věčnou dobrou zprávou“? Co je její podstatou?` 

Skutečnost, že evangelium je v těchto verších označené jako „věčné“, znamená mimo jiné i to, že Bůh se nemění. Neměnící se Bůh nabízí neměnné, věčné evangelium. Toto věčné evangelium přináší jistotu všem, kteří jsou ochotni ho přijmout. Evangelium zjevuje neměnnou Boží lásku. Právě toto poselství má zaznívat po celém světě. Každý potřebuje mít příležitost tuto skvělou zprávu slyšet. Právě proto nás Bůh povolává, abychom toto evangelium zvěstovali po celém světě. 

`Přečti si znovu text Ef 1,4–6. Co tyto verše mluví o „věčnosti“ evangelia? Jak se stáváme Božími syny a dcerami?` 

Pavel píše, že Bůh si nás „vyvolil před stvořením světa“ (Ef 1,4)! Není to snad důkaz „věčného“ evangelia? Než Bůh stvořil náš svět, už měl svůj plán, jak v něm můžeme přijmout spasení. 

Všimni si některých důležitých slov v úvodních verších: „vyvolil“, „předem určil“, „rozhodnutím jeho dobroty“ a „přijati za syny“. Všimni si, jak tyto tři verše ukazují na Boží touhu, abychom měli věčný život. Skutečnost, že Bůh pro nás v minulosti tolik vykonal (viz 2Te 2,13; 2Tm 1,9), velmi jasně poukazuje na jeho milost. Učíme se, že naše spasení nevychází z toho, co můžeme udělat, a není ani výsledkem našich dobrých skutků. Celé naše spasení vyvěrá z milujícího charakteru našeho Boha. Jak by naše spasení mohlo být důsledkem naší vlastní snahy, když víme, že Bůh si nás vyvolil, abychom měli spasení – a to už mno-hem dříve, než jsme vůbec začali existovat! My se musíme jen rozhodnout – přijmout nebo odmítnout spasení, které nám Bůh dává jako dar. 

A jak se toto „vyvolení“ projevuje v životech vyvolených? „Abychom byli svatí a bez poskvrny před jeho tváří“ (Ef 1,4). I to je součást našeho vyvolení. 

**Aplikace** 

`Bůh nás vyzývá, abychom po celém světě hlásali „věčné evangelium“ jako součást poselství, které zaznívá těsně před Kristovým příchodem. Proč musíme mít nejen poznání této dobré zprávy, ale i osobní zkušenost s realitou věčného evangelia?`