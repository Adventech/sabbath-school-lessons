---
title:  Poklekněte před Stvořitelem
date:   24/05/2018
---

> <p></p>
> 6Tu jsem viděl jiného anděla, jak letí středem nebeské klenby, aby zvěstoval věčné evangelium obyvatelům země, každé rase, kmeni, jazyku i národu. 7Volal mocným hlasem: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod.“ (Zj 14,6.7) 

**Osobní studium** 

Ukázali jsme si, že poselství prvního anděla je věčným evangeliem, které má být zvěstováno celému světu. Že obsahuje výzvu, abychom se „báli Boha“ a „vzdali mu čest“, a že oznamuje příchod Božího soudu. Poslední částí tohoto poselství je výzva k uctívání Boha jako Stvořitele. Je to pochopitelné. Vždyť kdyby Bůh nebyl Stvořitelem, jaký smysl by měly ostatní části „přítomné pravdy“ – věčné evangelium, povolání zvěstovat dobrou zprávu a přicházející soud? Tyto (a ostatní) pravdy stojí na tom, že Bůh stvořil všechno, co existuje. Tím, že uctíváme Boha jako Stvořitele, dostáváme se k základům, ze kterých můžeme pocho-pit, odkud jsme se jako lidé vzali, kým jsme, co znamená být stvořen k Božímu obrazu a v čem se odlišuje-me od ostatních stvořených bytostí. Uctíváním Boha jako Stvořitele vyjadřujeme, že na Bohu závisí naše existence, naše budoucnost a veškerá naše naděje. Úzce s tím souvisí i výzva „pamatuj na sobotní den“. Sobota je přímým připomenutím, že Bůh je naším Stvořitelem a že uctíváme jen jeho. 

`Přečti si text Zj 14,8–11. Proč je v kontextu těchto veršů tak důležité uctívat pouze a výhradně Boha Stvořitele?` 

Závěrečné události tohoto světa budou vytvářet tlak na to, aby lidé neuctívali Stvořitele, ale šelmu a její obraz. Když si uvědomíme hrůzostrašné varování související s osudem těch, kteří se budou klanět šelmě a jejímu obrazu, lépe pochopíme důraz na uctívání Boha Stvořitele, který jediný si zaslouží naši úctu. V závěrečné krizi se tato pravda stane důležitější než kdykoliv předtím. 

**Aplikace** 

`Najdi si dnes čas na to, abys přemýšlel o úžasných zázracích stvořeného světa. Co se z obdivuhodného stvoření můžeš o Stvořiteli naučit? Proč si právě jen Bůh zaslouží naše uctívání?`