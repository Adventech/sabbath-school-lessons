---
title:  Evangelium pro celý svět
date:   20/05/2018
---

> <p></p>
> Tu jsem viděl jiného anděla, jak letí středem nebeské klenby, aby zvěstoval věčné evangelium obyvatelům země,  každé rase, kmeni, jazyku i národu. (Zj 14,6) A toto evangelium o království bude kázáno po celém světě na svědectví všem národům, a teprve potom přijde konec. (Mt 24,14) 

**Osobní studium** 

`Přečti si texty Zj 14,6; Mt 24,14 a 28,19. Jak bys vyjádřil hlavní téma těchto veršů vlastními slovy? V čem spočívá důležitost pověření, které církev dostala?` 

V určitém smyslu by se dalo říci, že popis poselství prvního anděla je vlastně opakováním „velkého pověření“ (Mt 28,19), které je nyní připomenuto v kontextu posledních dnů. A je samozřejmě „přítomnou pravdou“ pro naši dobu. 

Za povšimnutí stojí, že všechny tři uvedené texty dávají důraz na zasažení celého světa, „všech národů“, protože poselství je určeno „obyvatelům země, každé rase, kmeni, jazyku i národu“. Jinými slovy, toto poselství se týká všech, je univerzální. Potřebuje ho slyšet každý člověk. 

`Přečti si text Ga 3,22. Jak tomuto textu rozumíš? Proč potřebuje evangelium slyšet celý svět?` 

Skutečnost, že hřích se týká každého člověka, vysvětluje univerzálnost našeho povolání. Každý „národ, kmen, jazyk a lid“ se dopustil hříchu, všichni jsme přestoupili Boží zákon a celý svět je v zajetí hříchu. Ada-mův pád v Edenu ovlivnil každou lidskou bytost, nikdo není vůči hříchu imunní. Všichni trpíme přímými následky hříchu, a pokud bychom nebyli uzdraveni, stihl by nás i ten nejhorší, definitivní důsledek hříchu: věčná smrt. 

Byli jsme však „uzdraveni“ (Iz 53,5; 1Pt 2,24). Život, smrt, vzkříšení a Ježíšova služba v nebeské svatyni – to vše je jediným řešením problému hříchu. Každý by se měl proto dozvědět o úžasné naději, kterou nám Bůh v Kristu nabízí. Proto se i naše církev snaží hlásat po celém světě evangelium Ježíše Krista všem lidem. 

**Aplikace** 

`Jak ovlivňuje zvěstování evangelia ty, kteří se na něm aktivně podílejí? Jak taková služba souvisí s přípravou na Ježíšův příchod? Jak se v tvém životě projevuje pověření, které Kristus svěřil svým následovníkům?` 