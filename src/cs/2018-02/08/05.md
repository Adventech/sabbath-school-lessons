---
title:  Nastala hodina jeho soudu
date:   23/05/2018
---

> <p></p>
> [Anděl] volal mocným hlasem: „Bojte se Boha a vzdejte mu čest, neboť nastala hodina jeho sou-du; poklekněte před tím, kdo učinil nebe, zemi, moře i prameny vod.“ (Zj 14,7) Nevyslovujte proto soudy předčasně, dokud Pán nepřijde. On vynese na světlo to, co je skryto ve tmě, a zjeví záměry srdcí; tehdy se člověku dostane chvály od Boha. (1K 4,5) 

**Osobní studium** 

V poselství prvního anděla je myšlenka „bojte se Boha a vzdejte mu čest“ spojená s tématem Božího soudu. Jedním ze základů biblického poselství je důraz na to, že Bůh je Bohem spravedlnosti a soudu. A přestože spravedlnosti je na tomto světě opravdu velmi málo, jednoho dne bude opět nastolena. 

Pokud je Bůh soudcem, pak ho opravdu musíme brát velmi vážně. 

Proč je součástí „věčného evangelia“ poselství o přicházejícím soudu? Pokud je evangelium „dobrou zprávou“, znamená to, že i když jsme všichni hříšníci a přestoupili jsme Boží zákon, podobně jako zločinec na kříži nemusíme v soudný den čelit odsouzení a trestu za naše hříchy. 

`Přečti si následující texty. O čem mluví? Jak bys obstál u soudu, kdybys byl posuzován podle svých vlastních skutků? Mt 12,36` 

Kaz 12,14 Ř 2,6 1K 4,5 Bůh, který má spočítané i vlasy na tvé hlavě, bude soudit celý svět. Právě proto je „věčné evangelium“ o soudu takovou vynikající zprávou. Přichází sice soud, ale „není žádného odsouzení pro ty, kteří jsou v Kristu Ježíši“ (Ř 8,1). Pokud jsme byli obmyti, posvěceni a ospravedlněni ve jménu Pána Ježíše Krista a Duchem našeho Boha (viz 1K 6,11), pak Ježíš Kristus je naší spravedlností – a to je to, co nás na soudu ospravedlňuje. 

„Člověk by s břemenem svých hříchů u soudu neobstál. Před Bohem stojíme v hříchem poskvrněném rouchu a vyznáváme vlastní vinu. Ale Ježíš, náš Advokát, pronáší velmi účinnou obhajobu ve prospěch všech, kteří se mu odevzdali prostřednictvím pokání a víry. V jejich prospěch předkládá před žalobcem velmi silný argument – golgotský kříž. Ježíšova dokonalá poslušnost Božího zákona – až po smrt na kříži – mu dala veškerou moc na nebi i na zemi. Před svým Otcem si dělá nárok na milosrdenství a smíření pro hříšného člověka.“ (5T 471) 

**Aplikace** 

`Realita soudu ukazuje, že potřebujeme odpuštění. Proč? Jak se můžeš naučit prokazovat lidem, kteří ti ublížili, stejné milosrdenství a odpuštění, jaké ti nabízí Bůh prostřednictvím Ježíše Krista?`