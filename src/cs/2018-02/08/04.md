---
title:  Bojte se Boha a vzdejte mu čest
date:   22/05/2018
---

> <p></p>
> [Anděl] volal mocným hlasem: „Bojte se Boha a vzdejte mu čest, neboť nastala hodina jeho sou-du; poklekněte před tím, kdo učinil nebe, zemi, moře i prameny vod.“ (Zj 14,7) Tak ať svítí vaše světlo před lidmi, aby viděli vaše dobré skutky a vzdali slávu vašemu Otci v nebesích. (Mt 5,16) 

**Osobní studium** 

Jan nejprve popsal, že první anděl měl „věčné evangelium“ a že toto evangelium bylo určeno všem (Zj 14,6). V následujícím verši ukazuje, že součástí „věčného evangelia“ jsou i specifické pravdy určené pro poslední dobu. Jinými slovy, součástí „přítomné pravdy“ pro poslední dny je i poselství uvedené ve Zj 14,7. 

Jak rozumíš slovům „bojte se Boha“? Jak se to prakticky projevuje ve tvém životě? Jak je možné „vzdát Bohu čest“? Jak tyto dvě myšlenky souvisejí s evangeliem? Jak nám v pochopení těchto otázek mohou pomoci následující texty? Gn 22,12 

Ex 20,20 Jb 1,9 Kaz 12,13 Mt 5,16 Myšlenka, že je správné „bát se Boha“, souvisí s tím, že se Bohu podřizujeme a toužíme žít podle jeho vůle. 

Tím vyznáváme, že je svrchovaným Vládcem celého vesmíru, a vlastně mu tak vzdáváme slávu a čest. „Bát se Boha“ neznamená jen mít Boha v úctě a uvědomovat si posvátnou bázeň. Jde o něco hlubšího. Bez Boha jsme jen hříšné bytosti, které si zaslouží smrt. Asi každý z nás prožil ten pocit zděšení, když si uvědomil vlastní zkaženost a hříšnost v protikladu s Boží dokonalostí a svatostí. Co jiného než smrt bychom si za naše nesprávné postoje a skutky z rukou spravedlivého Boha zasloužili? I to znamená bát se Boha. A právě tento „strach“ – ve spojení s uvědoměním si potřeby odpuštění – nás vede ke kříži a k  vyznání, že od hříchu nás může očistit jen Boží milost a moc. A kdyby nebylo kříže, přišli bychom o vše (viz Mt 10,28). 

**Aplikace** 

`Jaká je tvá zkušenost – bojíš se Boha? Proč je určitý strach z Boha pro náš život důležitý? Kdy může být naopak bázeň z Boha na překážku? Jak rozumíš myšlence, že Boha můžeme milovat a současně se ho bát? Vysvětli svůj pohled.`