---
title:  Kristus v nebeské svatyni
date:   28/04/2018
---

### Texty na tento týden 
Ř 8,3; J 1,29; Zj 5,12; Žd 7,1–28; 9,11–15; Lv 16,13; Žd 9,20–23 

> <p>Základní verš</p> 
> „Proto ho Bůh vyvýšil nade vše a dal mu jméno nad každé jméno, aby se před jménem Ježíšovým sklonilo každé koleno – na nebi, na zemi i pod zemí – a k slávě Boha Otce každý jazyk aby vyznával: Ježíš Kristus jest Pán.“ (Fp 2,9–11) 

Když autor listu Židům popisuje Kristovo dílo pro nás poté, co vystoupil na nebesa, hovoří obrazně o nebeské svatyni, kam „jako první za nás vstoupil Ježíš, kněz na věky podle řádu Melchisedechova“ (Žd 6,20). Tuto roli na sebe Ježíš vzal, když dokončil své pozemské poslání a přinesl oběť za naše hříchy (viz Žd 10,12). Tento týden se budeme věnovat Ježíšově službě v nebeské svatyni. Křesťané oprávněně hovoří o tom, co pro nás vykonal Ježíš během své pozemské služby, ale už méně mluví o tom, co pro nás dělá od té doby. Ale i toto dílo má obrovský význam pro přípravu Božího lidu na čas konce. V souvislosti s tím proto zaznívá na naši adresu následující výzva: „Boží lid musí jasně a správně pochopit podstatu svatyně a vyšetřujícího soudu. Všichni se potřebují osobně seznámit s tím, co koná náš Velekněz, jinak nebudou schopni uchovat si víru, která je v této době tak důležitá, a zaujmout postoj, který podle Boží vůle zaujmout mají.“ (GC 488; VDV 319) 

Co pro nás Kristus už udělal? A co pro nás dělá dnes v „nebeské svatyni“? Nad tím vším budeme uvažovat při studiu v průběhu tohoto týdne. 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.