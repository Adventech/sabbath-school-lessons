---
title:  „Hospodinův den“ ve Starém zákoně
date:   24/06/2018
---

> <p></p>
> 6Kvilte, blízko je den Hospodinův, přijde od Všemocného jak zhouba. … 9Hle, přichází den Hospodinův, nelítostný, s prchlivostí a planoucím hněvem, aby zemi změnil v spoušť a vymýtil z ní její hříchy. (Iz 13,6.9) 

> <p></p>
> Hospodin bude Králem nad celou zemí; v onen den bude Hospodin jediný a jeho jméno jediné. (Za 14,9)

> <p></p>
> 1V oné době povstane Míkael, velký ochránce, a bude stát při synech tvého lidu. Bude to doba soužení, jaké nebylo od vzniku národa až do této doby. V oné době bude vyproštěn tvůj lid, každý, kdo je zapsán v Knize. 2Mnozí z těch, kteří spí v prachu země, procitnou; jedni k životu věčnému, druzí k pohaně a věčné hrůze. 3Prozíraví budou zářit jako záře oblohy, a ti, kteří mnohým dopomáhají k spravedlnosti, jako hvězdy, navěky a navždy. (Da 12,1–3) 

**Osobní studium** 

Přestože se v myslích lidí Ježíšův druhý příchod spojuje pouze s novozákonním učením, opak je pravdou. Samozřejmě že až po Ježíšově prvním příchodu, po jeho smrti, vzkříšení a nanebevstoupení jsme dostali jasnější a bohatší zjevení pravdy, která se týká Ježíšova druhého příchodu. Ale podobně jako u dalších no-vozákonních skutečností, zjevuje Starý zákon náznaky a záblesky o této důležité události již dlouho před jejím uskutečněním. Autoři Nového zákona nepřinesli učením o Ježíšově vítězném návratu něco zcela nového a převratného, ale spíše rozvinuli pravdu, kterou Bible už předtím zjevovala. Ale pouze ve světle ukřižovaného a vzkříšeného Spasitele můžeme zaslíbení o jeho druhém příchodu lépe pochopit a ocenit. 

**Přečti si následující texty. Co říkají o dni konečného Božího vítězství nad hříchem a satanem? Co je jejich hlavní myšlenkou?**

`Iz 13,6.9` 

`Za 14,9`

`Da 12,1` 

Je nepochybné, že „Den Páně“ nebo „Hospodinův den“ bude pro nevěřící dnem zkázy, zármutku a zmatku. Bude to však zároveň den záchrany pro všechen Boží lid, pro ty, kdo jsou „zapsáni v knize života“ (Fp 4,3; Zj 3,5 a 13,8). Téma „Hospodinova dne“ jako chvíle, kdy na hříšníky dopadne soud a kdy budou Boží věrní ochráněni a odměněni, je ve Starém zákoně nejen přítomno, ale zaznívá velmi jasně. A tak, ačkoli někteří budou čelit „žáru hněvu Hospodina“, bude tu i skupina těch, kteří budou „hledat spravedlnost“ a „hledat pokoru“. Právě oni mají naději „skrýt se v den Hospodinova hněvu“ (Sf 2,1–3). 

Přečti si pro srovnání také text Mt 24,30.31. Jaký vliv bude mít Kristův příchod na obyvatele země? Jak budou lidé reagovat? Na čem bude záviset jejich reakce? 

**Aplikace** 

`Čím více budou postupovat závěrečné události, tím zřejmější bude, na které straně stojíme. Jaké rozhodnutí potřebuješ udělat právě dnes, abys měl jistotu, že stojíš na té správné straně?`