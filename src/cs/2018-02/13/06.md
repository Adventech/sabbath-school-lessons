---
title:  Vzkříšeni k životu
date:   28/06/2018
---

> <p></p>
> 53Pomíjitelné tělo musí totiž obléci nepomíjitelnost a smrtelné nesmrtelnost. 54A když pomíjitelné obleče nepomíjitelnost a smrtelné nesmrtelnost, pak se naplní, co je psáno: „Smrt je pohlcena, Bůh zvítězil! 55Kde je, smrti, tvé vítězství? Kde je, smrti, tvá zbraň?“ (1K 15,53–55) 

**Osobní studium** 

Než Ježíš vzkřísil svého přítele Lazara, vyřkl následující slova: „Já jsem vzkříšení a život. Kdo věří ve mne, i kdyby umřel, bude žít“ (J 11,25). Marta tehdy velmi správně vyjádřila svou naději: „Vím, že vstane při vzkříšení v poslední den“ (v. 24). Tím, že Ježíš poté vzkřísil Lazara, který byl mrtvý už dost dlouho na to, aby jeho tělo začalo „páchnout“ (J 11,39), chtěl lidi ujistit o tom, že má tuto moc, a proto mohou s důvěrou očekávat den, kdy přivede k životu všechny ty, kteří zemřeli s jistotou Božího přijetí a jeho lásky. 

I ti, kteří v Ježíše věří, nakonec umírají. Ale jak Ježíš řekl, i když zemřou, nakonec budou žít. Právě to je základ a podstata vzkříšení. A to je také důvod, proč je Ježíšův druhý příchod pro nás tak důležitý a proč na něj hledíme s tak velkou nadějí. 

**Přečti si následující texty. Co říkají o mrtvých v Kristu v čase Ježíšova návratu? V čem jsou pro tebe tyto verše důležité a jak na tebe působí?**

`Ř 6,5`

`1Te 4,16`

`1K 15,42–44`

`1K 15,53–55` 

Velká naděje spojená s Ježíšovým druhým příchodem spočívá ve vzkříšení z mrtvých, které okusil i samotný Kristus. A vzkříšení bude osobní zkušeností i všech jeho věrných následovníků všech věků. V Ježíšově vzkříšení spočívá i naše osobní naděje a jistota. 

`Přečti si texty Fp 3,21 a 1Te 4,17. Co se stane s těmi, kteří se živí dočkají Ježíšova příchodu?` 

Všichni věrní během Ježíšova druhého příchodu prožijí nevídanou nadpřirozenou proměnu. Dostanou stejné neporušitelné fyzické tělo, v jakém budou vzkříšeni i všichni mrtví. „Žijící spravedliví budou proměněni ‚naráz, v okamžiku‘ (1K 15,52). Až zazní Boží hlas, budou oslaveni. Stanou se nesmrtelnými a spolu se vzkříšenými vykoupenými budou ‚uchváceni v oblacích vzhůru vstříc Pánu‘ (1Te 4,17).“ (GC 645; VDV 416) 

**Aplikace** 

`Existuje něco na tomto světě, co by bylo pro tebe tak důležité, že bys raději oželel věčný život? Na co se v souvislosti s věčností těšíš ze všeho nejvíc? Proč?`