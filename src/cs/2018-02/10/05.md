---
title:  „Velký Babylon“
date:   06/06/2018
---

> <p></p> 
> 4Ta žena byla oděna purpurem a šarlatem a ozdobena zlatem, drahokamy a perlami; v ruce držela zlatý pohár, plný ohavností a nečistoty svého smilství 5a na čele měla napsáno jméno – je v něm tajemství: „Babylón veliký, Matka všeho smilstva a všech ohavností na zemi.“ 6Viděl jsem tu ženu, zpitou krví svatých a krví Ježíšových svědků. Velice jsem užasl, když jsem ji viděl. (Zj 17,4–6) 

**Osobní studium** 

Přečti si následující texty. Co se v nich říká o Babylonu? V čem jsou si tyto texty podobné? Která slova, obrazy a myšlenky se v nich opakují?

`Jr 51,6.7.53.57`

`Zj 17,4–6`

`Za 2,10.11`

`Zj 18,2–5` 

Porovnej charakteristiky a jednání draka (Zj 12,3.4.7–9), šelmy z moře (Zj 13,1–8) a šelmy nachové barvy (Zj 17,3–6). Najdi co nejvíce společných znaků a vlastností. V čem se liší? 

Každá z těchto tří „šelem“ má sedm hlav a deset rohů, což je stejně jako součet počtu hlav a rohů čtyř šelem u Daniela 7. Každé následující království povstalo z předchozího a bylo na něm vybudováno. 

Podobně i nachová šelma nese charakteristiky draka a šelmy z moře (symbolizující postupně pohanský a náboženský Řím) a šelmy ze země (Zj 13,11–14). Takto jsou seskupeny „všechny tři mocnosti – všichni Boží nepřátelé – do skutečné koalice“. (Doukhan, Jacques B.: Secrets of Revelation, The Apocalypse Through Hebrew Eyes. Hagerstown: Review and Herald 2002, str. 162) Jako další součást je ve Zjevení 17 ukázána žena – nevěstka, která sedí na šelmě nachové barvy. To představuje nepřípustné spojení náboženských a politických sil. Tato žena je v ostrém kontrastu se ženou ze Zjevení 12. 

| Žena oděná sluncem (Zj 12) | Nevěstka (Zj 17) |
| ------------ | ------------ |
| V nebi (12,1) | Nad vodami (17,1) |     
| Oděná sluncem (12,1) | Oděná purpurem a šarlatem (17,4) |
| Koruna s dvanácti hvězdami (12,1) | Ozdobená zlatem, drahokamy a perlami (17,4) |  
| Matka ostatku (12,17) | Matka všeho smilstva (17,5) | 

Jako „matka všeho smilstva“ se Babylon velmi rychle rozrůstá. Odpadlá církev produkuje mnoho svých potomků. Ale Bůh odmítá lži, ohavnosti a zvěrstva odpadlého křesťanství. A přestože je pravý Boží lid v průběhu staletí pod neustálými útoky satana, díky Boží pomoci zůstává naživu. 

Ve Zjevení 14,8 už zaznělo varování před pádem Babylona a odpadnutím od pravdy. Toto varování se později opakuje s mnohem větší naléhavostí a vrcholí v poslední výzvě, aby Boží lid, který je ještě součástí Babylona,  vyšel a spojil se s věrným ostatkem Božího lidu (Zj 18,1–5). 

**Aplikace** 

`„Velký Babylon“ je symbolickým označením zvrhlosti, falešného uctívání a vzpoury vůči Bohu. Jak jsou tyto charakteristiky přítomny kolem tebe? Nepozoruješ je někdy i ve svém vlastním životě? Jak se jim můžeš bránit? Co můžeš dělat, aby na tebe jejich vliv působil co nejméně?`