---
title:  Novodobý Babylon
date:   02/06/2018
---

### Texty na tento týden 
Zj 13,1–12; 14,9–11; 16,2; 19,20; 20,4; Jr 51,6.7.53.57; Zj 18,1–4 

> <p>Základní verš</p> 
> „V oné době povstane Míkael, velký ochránce, a bude stát při synech tvého lidu. Bude to do-ba soužení, jaké nebylo od vzniku národa až do této doby. V oné době bude vyproštěn tvůj lid, kaž dý, kdo je zapsán v Knize.“ (Da 12,1) 

Minulý týden jsme se věnovali trojici mocností, kterou tvoří drak (satan), šelma z moře a šelma ze země. Právě oni způsobí pronásledování namířené proti Božímu lidu. 

Jedna z mocností, šelma z moře (Zj 13,1–10), je zobrazena jako kombinace tří zvířat – levharta, med-věda a lva (Zj 13,2). Tyto obrazy pocházejí přímo z knihy Daniel (7,4–6). V šesté lekci jsme si ukázali, že po vládě Babylona (lev), Médo-Persie (medvěd) a Řecka (leopard) povstává závěrečná pozemská mocnost – Řím. Začíná jako pohanská říše a pak se transformuje na nábožensko-politickou mocnost, která je u Daniela zpodobněna malým rohem (Da 7,7.8.19–21.23–25). Malý roh povstává přímo ze čtvrté šelmy. Viděli jsme také, že mnohé z charakteristik papežského Říma, popsaných u Daniela 7, se znovu objevují ve Zjevení 13,1–10. I proto teologové vidí právě v papežském Římě jednu z klíčových mocností v událos-tech na konci času, jak o tom mluví Zjevení 13. 

Papežský Řím však není v tomto zápase osamocený. Tento týden se zaměříme především na texty ve Zjevení 13 a na mocnosti a události, které zobrazují. A opět si položíme otázku: Co tyto události znamenají? A také: Jak se na ně můžeme připravit? 

**Budování společenství** 

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě? 
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.