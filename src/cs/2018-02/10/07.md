---
title:  Podněty k zamyšlení
date:   08/06/2018
---

Satanův útok na Boží zákon je útokem na samotného Boha – na jeho autoritu a způsob jeho vlády. V posledních dnech, kdy budou vrcholit události na zemi v závěrečné krizi, bude satan útočit na ty, kteří „zachovávají Boží přikázání“ (Zj 12,17; 14,12), protože oni jediní se odmítnou poklonit jemu, resp. zástup-cům, které má zde na zemi. Zápas, který satan kdysi dávno rozpoutal proti Bohu v nebesích, pokračuje a sílí na zemi. Ale podobně, jako byl satan poražen v nebi, bude nakonec poražen i na zemi. „Od chvíle, kdy v nebi začal velký spor, se satan snaží odstranit Boží zákon. Aby dosáhl tohoto cíle, vzbouřil se proti Stvořiteli, a poté, co byl vyhnán z nebe, pokračuje ve svém boji na zemi. Od začátku sleduje stále stejný záměr: Oklamat lidi a svést je k přestupování Božího zákona. Ve skutečnosti není podstatné, jakým způ-sobem tohoto cíle dosáhne – zda se mu podaří svést lidi k odmítnutí celého zákona, anebo zda zavrhnou jen jedno přikázání. Kdo totiž přestupuje ‚jedno přikázání‘, zavrhuje celý zákon; svým vlivem a příkladem se postavil na stranu hříchu, ‚provinil se proti všem‘ (Jk 2,10).“ (GC 582; VDV 378) 

**Otázky k rozhovoru** 

`Uvažujte společně o událostech, které se právě teď ve světě odehrávají. Jak souvisejí s tím, o čem mluvíme v kontextu doby konce? Jak můžeme zůstat bdělí v souvislosti se znameními doby, ale zároveň nesklouznout do fanatizmu, konspirací a smělých předpovědí, o kterých Bible nic neříká?` 

`Uvažujte o otázce uctívání a pravé bohoslužby. Co znamená „uctívat“ někoho? Jak se uctívání (Boha nebo kohokoliv či čehokoliv jiného) projevuje ve vašem životě?` 

`Uvažujte o tom, že Bůh má stále svůj lid v Babylonu. Jak rozumíte výrazu „Babylon“ (jde samozřejmě o symbol)? Jak byste pojem „Babylon“ vysvětlili svému příteli, který není věřící a na všechno „náboženské“ se dívá s velkým podezřením a despektem?` 

**Praktický závěr** 

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života? 

**Podněty k modlitbám** 

- Modlete se jeden za druhého, za své radosti i starosti. 
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi? 
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku. 