---
title:  „Vyjdi z něho, lide můj“ 
date:   07/06/2018
---

> <p></p>
> 4A slyšel jsem jiný hlas z nebe: „Vyjdi, lide můj, z toho města, nemějte účast na jeho hříších, aby vás nestihly jeho pohromy. 5Neboť jeho hříchy se navršily až k nebi a Bůh nezapomněl na jeho viny. (Zj 18,4.5) 

**Osobní studium** 

Během let vykladači Bible s velkým zájmem sledovali vývoj světových událostí – především těch, které byly z jejich pohledu spojeny s dobou konce. Uvažujme například o úloze Spojených států. Již v roce 1851 někteří adventisté identifikovali Ameriku jako šelmu ze země (Zj 13,11–15). Pokud vezmeme v úvahu postavení USA v té době, tak takové označení bylo nesmírně pozoruhodné a odvážné. V první polovině 

19. století byly velkými mocnostmi země „starého světa“ – Prusko, Francie, Rakousko-Uhersko a Anglie. Amerika měla v té době jen asi dvacetitisícovou mírovou armádu, což byla například jen desetina vojska, které se setkalo v jediné bitvě u Waterloo (1815). V době, kdy někteří vykladači identifikovali Spojené státy jako mocnost, která bude jednoho dne vynucovat „znamení šelmy“ na celém světě, Američané stále bojovali proti indiánům – a nezřídka byli poraženi. 

Světové události se však vyvíjejí tak, jak bylo předpovězeno. Zdá se ale, že před definitivním koncem by se mělo udát ještě pár věcí (alespoň tak tomu dnes rozumíme). Některé události (jako např. přijetí obrazného „znamení šelmy“) jsou tak stále ještě před námi a nelze o nich hovořit jako o něčem, co by už bylo současnou realitou. 

`Přečti si text Zj 18,1–5. Jak rozumíš těmto veršům? Jak tento text souvisí s evangelizací na celém světě?` 

Tyto verše vykreslují pochmurný obraz světa a jeho situace v oblasti politické, morální a duchovní. Ukazují ničivý vliv falešného náboženství na celém světě. Tento text však obsahuje i velkou naději, protože do této situace zaznívá hlas z nebe. Lidé věrní Bohu – i ti, kteří zatím neměli opravdové poznání všech pravd a událostí – jsou vyzváni, aby opustili „Babylon“. Mimo jiné to znamená, že ti, co už z Babylona vyšli, mají odpovědnost vůči těm, kteří se v něm zatím nacházejí. 

**Aplikace** 

`Jako rozumíš skutečnosti, že Bůh těsně před koncem dějin oslovuje „lide můj“ ty, kteří jsou stále součástí Babylona? V čem je toto poznání důležité?`