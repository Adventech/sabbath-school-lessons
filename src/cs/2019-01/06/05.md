---
title:  Ti, co následují Beránka
date:  06/02/2019
---

> <p></p>
> 5Z jejich úst nikdo neuslyšel lež; jsou bez úhony. 6Tu jsem viděl jiného anděla, jak letí středem nebeské klenby, aby zvěstoval věčné evangelium obyvatelům země, každé rase, kmeni, jazyku i národu. (Zj 14,5.6)

**Osobní studium**

`Přečti si text Zj 14,1–5. Jaké jsou tři hlavní charakteristiky těch, kteří patří mezi 144 000? Jak tyto charakteristiky souvisejí s popisem svatých, o nichž se píše ve Zj 14,12?`

Zjevení 14,4.5 je popisem vlastností 144 000, tedy lidí žijících na konci času, kteří „zachovávají Boží přikázání a věrnost Ježíši“ (Zj 14,12). Přestože v závěrečné krizi naplno zažili sílu satanova hněvu, zůstali pevní, jelikož měli blízký vztah s Ježíšem.

`Jako rozumíš skutečnosti, že 144 000 vykoupených „neporušilo svou čistotu se ženami“? (Porovnej s textem Zj 17,5.) Jak souvisí čistota jejich charakteru se skutečností, že „byli vykoupeni z lidí jako prvotiny Bohu a Beránkovi“ (Zj 14,4; ČSP)?`

Sexuální nemorálnost je v Bibli často symbolem nevěrnosti Bohu. Zj 17,5 (ČSP) hovoří o nevěstce Babylonu a jeho dcerách na konci času, s nimiž se poskvrňovali lidé ze všech koutů světa (Zj 18,3). Zjevení však hovoří o lidech označených jako 144 000, kteří zůstali věrní Kristu a odolali znesvěcujícímu vztahu s Babylonem a odpadlými církvemi. Právě proto těch 144 000 „následuje Beránka, kamkoli jde“ (Zj 14,4). Ve starém Izraeli patřila prvotina úrody Bohu – tedy to nejlepší ze sklizně (Nu 18,12). Slovo „prvotina“ může odkazovat na zachráněné lidi, kteří jsou však odlišní od těch, co přicházejí ze světa (Jk 1,18; ČSP). Ve Zjevení tvoří 144 000 skupinu lidí, kteří budou proměněni, aniž okusili smrt (1K 15,50–52). Jde tedy o prvotinu větší úrody zachráněných ze všech období dějin (Zj 14,14–16).

**Aplikace**

`„Potřebujeme být pročištěni, očištěni od všeho pozemského, až se v nás bude zrcadlit obraz našeho Spasitele a budeme mít účast na Boží přirozenosti. … Až se ukončí životní zápas, až bude odložena k Ježíšovým nohám zbroj a svatí budou oslaveni, až tehdy bude možné bezpečně prohlásit, že jsme spaseni a bez hříchu.“ (3SM 355.356)`