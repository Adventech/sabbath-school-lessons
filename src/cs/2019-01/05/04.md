---
title:  Čtvrtá pečeť
date:  29/01/2019
---

> <p></p>
> 7A když Beránek rozlomil čtvrtou pečeť, slyšel jsem hlas čtvrté bytosti: „Pojď!“ 8A hle, kůň sinavý, a jméno jeho jezdce Smrt, a svět mrtvých zůstával za ním. Těm jezdcům byla dána moc, aby čtvrtinu země zhubili mečem, hladem, morem a dravými šelmami. (Zj 6,7.8)

**Osobní studium**

`Uvažuj o úvodním textu. Co zobrazuje tato scéna? Jak souvisí s předchozími? Jak rozumíš těmto veršům v jejich kontextu?`

Po rozlomení čtvrté pečetě se objevuje kůň sinavý (ČSP překládá plavý). V řečtině je použito pro označení barvy slovo chlóros, které označuje mrtvolně nazelenalou barvu. Jméno jezdce je Smrt. Jezdce následuje svět mrtvých (řecky hádés). Jezdci dostali moc zabíjet lidi mečem, hladem, morem a dravými šelmami (také Mt 24,7.8).

Dobrou zprávou je, že moc Smrti a podsvětí je omezená. Dostaly moc pouze nad částí (čtvrtinou) země. Ježíš nás ujišťuje, že on má klíče od smrti a hrobu (Zj 1,18).

`Vrať se k základním charakteristikám poselství sborům v Efezu, Smyrně, Pergamu a Thyatirech, jak jsme o tom mluvili při studiu Zjevení 2. Porovnej situaci v těchto sborech s obrazy otevírání prvních čtyř pečetí. Jaké shody nebo podobnosti nacházíš? Co to podle tebe znamená?`

Scény sedmi pečetí zobrazují budoucnost církve. Podobně jako v listech sedmi sborům, i v obrazech rozlomení pečetí můžeme vidět jejich souvislost s různými obdobími dějin křesťanství. Během apoštolského období se evangelium velkou rychlostí šířilo do celého světa. Poté následovalo období ovlivněné Římskou říší, které trvalo od konce prvního po začátek čtvrtého století, jak to naznačují scény zobrazené při druhé pečeti. Třetí pečeť ukazuje na období kompromisů ve čtvrtém a pátém století, které můžeme charakterizovat jako duchovní hlad, který nakonec vedl k tomu, co se často nazývá jako „doba temna“. Čtvrtá pečeť výstižně popisuje duchovní smrt, v níž se křesťanství nacházelo téměř tisíc let.

**Aplikace**

`V průběhu celých dějin zaznívá volání Božího lidu „Kdy už, Pane?“ nebo „Až do kdy?“ Kdo z nás nikdy ve svém životě nepocítil nedostatek spravedlnosti? Jaké povzbuzení nacházíš ve scéně páté pečetě?`