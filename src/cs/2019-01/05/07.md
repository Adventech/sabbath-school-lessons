---
title:  Podněty k zamyšlení
date:  01/02/2019
---

Vidění o otevírání sedmi pečetí poukazuje na neustálou a všestrannou Boží péči o jeho lid na této zemi. Kenneth A. Strand k tomu poznamenává:

„V Písmu nacházíme ujištění, že Bůh se vždy staral o svůj lid. Během celých dějin je Bůh přítomen, aby zachoval svůj lid. A ve velkém eschatologickém rozuzlení Bůh ospravedlní svůj lid a dá mu nepředstavitelně štědrou odměnu – věčný život. Kniha Zjevení toto téma nádherně zachycuje a vyzdvihuje. Zjevení proto není v žádném případě nějakým hrůzostrašným popisem pohromy, která by byla zcela mimo kontext ostatních biblických knih. Vyjadřuje samotnou podstatu biblického poselství. Zjevení velmi důrazně ukazuje, že ten Živý, který zvítězil nad smrtí a hrobem (1,18), nikdy neopustí své věrné následovníky. A kdyby i zakusili utrpení či dokonce mučednickou smrt, nakonec budou vítězi (12,11) a čeká na ně věnec života (viz 2,10; 21,1–4 a 22,4).“ (STRAND, Kenneth A. „The Seven Heads: Do They Represent Roman Emperors?“ v Symposium on Revelation – Book 2, Daniel and Revelation Committee Series. Silver Spring: Biblical Research Institute, 1992, vol. 7, str. 206)

**Otázky k rozhovoru**

`1. 	Co důležitého jste se naučili při studiu o otevírání prvních šesti pečetí? Proč je důležité vědět, že ať to na zemi (a ve světě) vypadá jakkoli, Bůh o všem ví, je svrchovaným Pánem a nakonec splní všechna zaslíbení, která dal v Kristu?`

`2. 	Uvažujte o následujícím výroku: „Bůh si vyvolil církev, aby se stala nástrojem ke spasení lidí. Byla založena, aby sloužila, a jejím posláním je přinášet světu evangelium.“ (AA 9; PNL 9) Uvažujte o svém sborovém společenství. Jak by mohlo prostřednictvím evangelia zasáhnout lidi ve vašem městě nebo ve vaší obci?`

`3. 	Kdo a proč může obstát v den Kristova příchodu? Jak by odpověď na tuto otázku měla ovlivnit způsob vašeho života?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.