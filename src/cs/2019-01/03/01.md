---
title:  Ježíšovo poselství sedmi sborům
date:  12/01/2019
---

### Texty na tento týden
Zj 2,8–29; Zj 3,1–22; Zj 14,12; Iz 61,10

> <p>Základní verš</p>
> „Kdo zvítězí, tomu dám usednout se mnou na trůn, tak jako já jsem zvítězil a usedl s Otcem na jeho trůn.“ (Zj 3,21)

Z Patmosu Ježíš poslal prostřednictví Jana poselství svému lidu v sedmi sborech. Přestože se tato poselství týkají sborů v Malé Asii v prvním století, prorocky prostřednictvím symbolů poukazují na stav církve v celém průběhu dějin.

Pozorné porovnání poselství sedmi sborům ukazuje, že všechna mají stejnou strukturu. Každé začíná označením sboru, kterému je poselství určeno. Druhá část začíná slovním spojením „Toto praví…“, ve kterém se Ježíš představuje. Používá přitom symboly, které najdeme v první kapitole. Ježíšovo představení se je pro každý sbor jedinečné a koresponduje s potřebami jednotlivých společenství. Ježíš takto poukazuje na svou schopnost pomoci jim právě v jejich problémech a potížích. V další části Ježíš hodnotí situaci v daném sboru a pak dává radu, jak se společenství věřících může dostat ze svých problémů. Každé poselství nakonec končí zaslíbením vítězství a výzvou k naslouchání poselství, které sborům říká Duch svatý.

Jak jsme již viděli v minulé lekci při našem pohledu na dopis prvnímu sboru v Efezu – a jak uvidíme tento týden při studiu poselství zbylým šesti sborům – uvědomíme si, že Ježíš nabízí naději a odpovědi na problémy, které jednotlivé sbory trápí. Pokud Ježíš dokázal přinést naději tehdy, zcela určitě ji může přinést i nám dnes.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`