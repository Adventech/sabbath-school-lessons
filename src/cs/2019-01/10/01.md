---
title:  Věčné evangelium
date:  02/03/2019
---

### Texty na tento týden
Zj 14,6–12; Mt 24,14; Kaz 12,13.14; Ex 20,2–11; Iz 21,9; Iz 34,8–10

> <p>Základní verš</p>
> „Zde se ukáže vytrvalost svatých, kteří zachovávají Boží přikázání a věrnost Ježíši.“ (Zj 14,12)

Kniha Zjevení ukazuje, že satanův svod na konci času bude tak úspěšný, že se svět rozhodne uctívat šelmu a přijmout její znamení. Zj 14,1–5 však říká, že Bůh bude mít na zemi svůj pozůstatek, lidi, kteří budou věrni Hospodinu, i když většina světa bude zastávat jinou pozici.

Na konci bude muset každý člověk učinit důležité rozhodnutí. Nepůjde o to, zda bude někoho uctívat (protože každý ve svém životě někoho uctíváme nebo zbožňujeme). Základní otázkou bude, koho budeme uctívat. Ti, kdo se budou klanět šelmě, dostanou její cejch na svou ruku nebo na čelo – jako symbolické vyjádření jejich volby, že budou sloužit odpadlému systému svými skutky a/nebo svým způsobem uvažování.

Ve stejnou dobu bude celý svět svědkem mohutného hlásání evangelia, jaké se nedělo od doby Letnic. Než na vzbouřené lidstvo dopadnou Boží soudy, Bůh sešle své varovné poselství „obyvatelům země, každé rase, kmeni, jazyku i národu“ (Zj 14,6). Bůh nechce, aby lidé zahynuli, ale aby se každý rozhodl pro záchranu – vždyť Kristus zemřel za celé lidstvo. Otázka zní, kdo nabídku záchrany přijme a kdo ne.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`