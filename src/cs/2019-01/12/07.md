---
title:  Podněty k zamyšlení
date:  22/03/2019
---

Než se Babylon zhroutí, zaznívá z nebe výzva pro Boží lid, který je stále ještě v Babyloně: „Vyjdi, lide můj, z toho města…“ (Zj 18,4). Boha uctívá mnoho lidí, kteří se z různých důvodů ještě i dnes nacházejí v Babylonu. Bůh si používá svou církev, aby vyzvala tyto lidi k odchodu z tohoto odpadlého náboženského systému, aby se nepodíleli na jeho hříších. Aby unikli osudu Babylonu, musejí z něj vyjít. Bůh nechce, aby někdo zahynul (2Pt 3,9). Zj 19,1–10 ukazuje, že mnozí lidé, kteří berou Boha vážně („bojí se ho“), odpovědí na tuto výzvu pozitivně. V tomto kontextu je důležité si uvědomit, jak velkou odpovědnost jako církev máme.

**Otázky k rozhovoru**

`1. 	Jak ukazuje Zj 18,4, v Babyloně je mnoho lidí, které Bůh oslovuje „můj lid“. Uvažujte nad následujícím citátem: „Toto poselství musíme zvěstovat. Měli bychom si však přitom dávat pozor, abychom neútočili a neodsuzovali ty, co dosud nemají takové světlo poznání jako my. Neměli bychom překračovat své hranice a útočit ostře proti katolickým věřícím. I mezi nimi je mnoho svědomitých křesťanů, kteří žijí podle světla, jenž jim svítí. Bůh jedná i v jejich prospěch. Ti, kteří mají velké přednosti a vhodné příležitosti, ale přitom zanedbali zdokonalování svých tělesných, duchovních a duševních schopností … jsou ve větším nebezpečí před Bohem než ti, kteří sice bloudí v otázkách věrouky, ale ve svém životě se snaží konat dobro ve prospěch druhých.“ (5T 244.245) Jak ti uvedené myšlenky pomohou správně přistupovat k druhým lidem?`

`2.	Zj 17 popisuje nevěstku sedící na nachové šelmě. Odkazuje na odpadlickou církev, která odvádí lidi od Boha. Žena ve Zj 12 symbolizuje věrnou Boží církev. Jaké podobnosti, a jaké naopak rozdíly vidíte mezi oběma ženami? Co se z tohoto srovnání můžete naučit?`

`3.	Tento týden jsme studovali texty, které popisovaly velmi ponurý stav náboženského a politického světa před Kristovým vítězným návratem. Jak důležité proto je, abychom už nyní zůstávali pravdiví a věrní Božímu poselství? Přečti si výzvu ve Zjevení 16,15, která souvisí s věrností uprostřed všeobecného odpadnutí. Jak můžete tuto výzvu aplikovat na vás právě dnes?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.