---
title:  Evangelium z ostrova Patmos
date:  29/12/2018
---

### Texty na tento týden
Zj 1,1–8; J 14,1–3; Dt 29,28; J 14,29; Ř 1,7; Fp 3,20; Da 7,13.14

> <p>Základní verš</p>
> „Blaze tomu, kdo předčítá slova tohoto proroctví, a blaze těm, kdo slyší a zachovávají, co je tu napsáno, neboť čas je blízko.“ (Zj 1,3)

Před více než devatenácti stoletími během svého vyhnanství na malém kamenném ostrově v Egejském moři známém jako Patmos (Zj 1,9) měl apoštol Jan vidění, jež zaznamenal v knize Zjevení. Ve Zj 1,3 zaznívá požehnání pro ty, kteří knihu čtou, slyší její poselství a zachovávají to, co je v ní napsáno (porovnej s L 6,47.48). Tento verš popisuje shromáždění věřících, kteří poslouchají poselství knihy. Požehnání však přichází nejen proto, že poselství knihy čtou nebo slyší, ale i proto, že prorocká slova zachovávají – řídí se jimi (Zj 22,7).

Proroctví ze Zjevení jsou vyjádřením Boží péče o svůj lid. Připomínají nám krátkost a křehkost života, poukazují na spasení v Ježíši, na jeho službu jako našeho nebeského velekněze a Krále a na naše povolání hlásat evangelium.

Biblická proroctví jsou jako svíce svítící na temném místě (2Pt 1,19). Jejich cílem je přinést poučení pro náš současný život a naději pro budoucnost. Tyto prorocké pokyny budeme potřebovat po celou dobu až do Kristova návratu a ustanovení věčného Božího království.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`