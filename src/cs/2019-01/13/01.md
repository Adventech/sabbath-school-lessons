---
title:  „Všechno tvořím nové“
date:  23/03/2019
---

### Texty na tento týden
Zj 19,6–9; J 14,1–3; Zj 19,11–16; Zj 20,1–6; Jr 4,23–26; Zj 21,2–8

> <p>Základní verš</p>
> „Ten, který seděl na trůnu, řekl: ‚Hle, všecko tvořím nové.‘ A řekl: ‚Napiš: Tato slova jsou věrná a pravá.‘“ (Zj 21,5)

Zkáza Babylonu na konci časů je špatnou zprávou pro všechny, kteří spolupracovali s tímto odpadlickým systémem. Naopak pro Boží lid je to dobrá zpráva (Zj 19,1–7). Právě Babylon totiž nesl odpovědnost za vybízení světských politických mocností k pronásledování Božích věrných (Zj 18,24). Zničení tohoto velkého protivníka znamená pro Boží lid vysvobození a záchranu.

Pád Babylonu je ostatně také odpovědí na křik Božího lidu ze scény v páté pečeti. Slova „Kdy už, Pane svatý a věrný…?“ (Zj 6,10) představují volání utlačovaného a trpícího Božího lidu od Ábela až do doby, kdy Bůh svůj lid nakonec obhájí (Ž 79,5; Abk 1,2; Da 12,6.7). Kniha Zjevení ujišťuje Boží lid, že zlo, útlak a utrpení budou mít svůj konec.

Nyní nastává čas, aby Kristus nastolil své věčné království. Zbývající kapitoly Zjevení popisují nejen zkázu Babylonu na konci časů, ale také zničení satana a všeho zla. V závěrečných kapitolách se nám naskýtá i stručný pohled na ustanovení věčného Božího království.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`