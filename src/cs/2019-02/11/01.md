---
title: 'Víra v rodině'
date: 08/06/2019
---

### Texty na tento týden
Sk 10,1–28.34.35; 1K 2,2; 1Te 5,21.22; J 1,12.13; 3,7; 1J 5,1

> <p>Základní verš</p>
> „Proto i my, obklopeni takovým zástupem svědků, odhoďme všecku přítěž i hřích, který se nás tak snadno přichytí, a vytrvejme v běhu, jak je nám uloženo, s pohledem upřeným na Ježíše, který vede naši víru od počátku až do cíle. Místo radosti, která se mu nabízela, podstoupil kříž, nedbaje na potupu; proto usedl po pravici Božího trůnu.“ (Žd 12,1.2)

Ať už se nacházíme v jakémkoli období našeho života nebo ať je naše situace jakákoliv, každý z nás žije v konkrétním kulturním a společenském prostředí. Naši rodiče a naše děti, domovy, rodiny a dokonce i sborové společenství – všichni jsme ovlivněni společností, v níž žijeme. Například změna bohoslužebného dne ze soboty na neděli, ačkoli svou roli sehrály jistě i další faktory, je zřejmým příkladem toho, jak kultura společnosti silně a škodlivě ovlivnila církev.

I křesťanské rodiny jsou pod neustálým vlivem různých společenských výzev. Někdy je vliv prostředí dobrý, pozitivní, ale až příliš často je tomu přesně naopak.

Velmi dobrou zprávou je, že moc evangelia nám dává moudrost, rozvahu a sílu, abychom se uměli vypořádat s problémy, jejichž zdrojem je vliv společnosti. Tento týden se budeme věnovat otázce, jak se můžeme stát Božími dětmi „bez poskvrny uprostřed pokolení pokřiveného a zvráceného“ a jak můžeme zářit „jako hvězdy, které osvěcují svět“ (Fp 2,15).

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`