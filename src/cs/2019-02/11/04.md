---
title: 'Podpora rodin v období změn'
date: 11/06/2019
---

> <p></p>
> 8Ale Daniel si předsevzal, že se neposkvrní… 9A Bůh dal Danielovi dojít u velitele dvořanů milosrdenství a slitování. (Da 1,8.9)

**Osobní studium**

Změny přicházejí do života rodin neočekávaně a nevítaně. Některé změny souvisejí s předvídatelnými událostmi spojenými s životním cyklem. Víme, že přijdou, nevíme však kdy. Změny jsou často neočekávané – smrt, katastrofa, válka, nemoc, stěhování rodiny nebo selhání v povolání či kariérním postupu. Mnohé rodiny musejí čelit ekonomickým a sociálním změnám, které zasáhly jejich komunitu nebo zemi. Jiné změny přímo souvisejí s danou kulturou.

**V následujících textech jsou příklady velkých, dokonce traumatických změn, kterým byli lidé vystaveni. Pokus se představit si, že se nacházíš na jejich místě. Jak zmíněné změny ovlivnily život jejich rodin? Co by ti pomohlo vyrovnat se se vzniklou situací? V kterých případech bys reagoval rozdílně (nebo se o to aspoň snažil)?**

`Abraham, Sáraj a Lot (Gn 12,1–5)`

`Ester (Est 2,7–9)`

`Daniel, Chananjáš, Míšael a Azarjáš (Da 1)`

Změny, které prožíváme, často přinášejí ztráty a obavy způsobené nejistotou spojenou s nejbližší budoucností. V závislosti na schopnosti rodiny přizpůsobit se změnám mohou uvedené zkušenosti vést lidi buď k růstu a pochopení duchovních souvislostí, nebo ke stresu a strachu. Satan zneužívá ničivých následků změn a doufá, že lidi dožene k pochybnostem a nedůvěře vůči Bohu a jeho slovu. Zaslíbení v Božím slově, síla rodiny, pomoc přátel a ujištění, že náš život je v Božích rukou, pomáhá mnoha hrdinům a hrdinkám víry úspěšně se vyrovnat s těžkými a vážnými otřesy, kterým jsou vystaveni.

**Aplikace**

`Pokud znáš někoho (nebo dokonce celou rodinu), kdo zrovna čelí bolestným změnám, udělej něco praktického, co by mohlo pomoci nebo povzbudit.`