---
title:  Období rodičovství
date:  16/02/2019
---

### Texty na tento týden
Gn 18,11; Jr 31,25; Mt 11,28; Ž 127; Př 22,6; 1S 3,10–14; Fp 3,13

> <p>Základní verš</p>
> „Hle, synové jsou dědictví od Hospodina, mzdou od něho plod lůna.“ (Ž 127,3)

Narození dítěte je tak běžnou a přirozenou událostí, že často ani neumíme tento zázrak naplno docenit. Představte si, co asi musela cítit Eva, když držela v náručí svého synka Kaina. Změny, které pociťovala na svém těle během měsíců těhotenství, velká bolest, která provázela porod, a pak pohled na malé děťátko tak podobné jim samotným, ale přitom úplně bezbranné.

Jaká to musela být zkušenost pro devadesátiletou, již neplodnou Sáru, když se dívala do obličeje svého vlastního synka Izáka. Musela se usmívat pokaždé, když vyslovila jeho jméno.

Anna roky prosila Boha o dítě, a když konečně držela v náručí malého Samuela, řekla: „Modlila jsem se za tohoto chlapce a Hospodin mi dal, zač jsem ho tak naléhavě prosila.“ (1S 1,27) A jaký údiv, úžas a možná i bázeň musela cítit v srdci mladičká Marie, která objímala svého syna – Božího Syna.

Ne každý však může prožívat radost, ale také odpovědnost, která vyplývá z rodičovství. Tento týden se budeme věnovat uvažování o období rodičovství a o výzvách, obavách, uspokojení a radostech, které toto období života přináší.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`