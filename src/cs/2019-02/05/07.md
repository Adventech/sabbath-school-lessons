---
title:  Podněty k zamyšlení
date:  03/05/2019
---

„Křesťané by si měli dávat pozor na to, aby jejich srdce byla naplněna trpělivostí a pílí. Měli by rozvíjet lásku k rozjímání a vážit si ducha zbožnosti a oddanosti. Některým se zdá čas strávený rozjímáním zbytečný. Čas věnovaný studiu Písma a modlitbě považují za promarněný. Přála bych si, abyste mohli tyto věci vnímat ve světle Božího pohledu, protože pak by se pro vás nebeské království stalo tím nejdůležitějším v životě. Pokud máte své srdce zakotveno v nebesích, umocní to vaše dary a budete plnit vaše povinnosti s radostí. Vychovávat svou mysl k tomu, aby uvažovala o nebeských věcech, dodá vážnost všemu vašemu snažení. ... V dosahování duchovních úspěchů jsme jen trpaslíky… (Ef 4,13).“ (3BC 1157)

**Otázky k rozhovoru**

`1. Mnozí křesťané ve snaze „hlídat své srdce“ před pokušením hledají oporu v různých podpůrných skupinách. Může v nás tato snaha podpořit růst potřeby vzájemných modliteb, studia Písma a spoléhání se na Ducha svatého? Kdy může být lepší v zápasu s pokušením, ve kterém křesťan padá a nedokáže přestat, vyhledat odbornou pomoc? Ta může v některých situacích přinést do života člověka výrazný posun k lepšímu. Proč?`

`2. Uvažujte spolu nad vašimi odpověďmi na poslední otázku na středu. Porovnejte své odpovědi. Smích a humor jsou úžasnými Božími dary. Ale podobně jako mnohé krásné dary, které jsme od Boha obdrželi, může být i humor převrácený a stát se něčím, co způsobuje bolest a utrpení. Proč?`

`3. Jaké kvality a vlastnosti u žen vyzdvihuje dnešní společnost? V čem jsou v protikladu k charakteristikám uvedeným v Př 31?`

`4. Jaké dnes obvyklé postoje ve vztahu k rodině jsou v přímém rozporu s biblickými princip y rodinného života? Naopak jaké postoje jsou v souladu s biblickými principy? Jak bychom jimi mohli posílit naše rodiny?`

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.