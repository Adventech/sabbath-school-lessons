---
title: 'Příprava na změnu'
date: 13/04/2019
---

### Texty na tento týden
1K 10,1–13; Gn 2,24; 1K 13,4–8; 1S 1,27; Ž 71; 1K 15,24–26

> <p>Základní verš</p>
> „Před ním [Hospodinem] půjde spravedlnost a on bude kráčet její cestou.“ (Ž 85,14)

Život je plný změn. Vše se ustavičně mění. Jediné, co se nemění, je realita toho, že se vše mění. Změny jsou vlastně součástí a podstatou naší existence. Dokonce i fyzikální zákony nám říkají, že změna je základním jevem reality.

Změny přicházejí do života často neočekávaně. Vše jako by se odehrávalo všedně a jednotvárně, když nás najednou a nečekaně zaskočí změna.

Někdy však vidíme, že se změna blíží. Jsme na ni předem upozorněni, vidíme znamení a ukazatele, které nám dávají najevo, že změna nastane. Když se to děje, je moudré začít se připravovat na to, co přichází. Některé změny můžeme očekávat a je dobré se na ně opravdu co nejlépe připravit. Mezi životní události, které se dají očekávat a které s sebou přinášejí velké změny, patří mimo jiné sňatek, narození dítěte, stáří a dokonce i smrt.

Pravdou je, že nežijeme v izolaci. Znamená to, že změny, které přicházejí do našeho života, mohou mít obrovský vliv i na celé naše rodiny. A naopak, změny, které se odehrávají v našich rodinách, výrazně ovlivňují náš osobní život.

Tento týden se budeme věnovat některým změnám, které dříve či později nějakým způsobem vstoupí do života většiny z nás a ovlivní i život naší rodiny.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`