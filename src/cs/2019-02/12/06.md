---
title: 'Nakažlivá pohostinnost'
date: 20/06/2019
---

> <p></p>
> Sdílejte se s bratřími v jejich nouzi, ochotně poskytujte pohostinství. (Ř 12,13)

**Osobní studium**

**Porovnej biblické verše o pohostinnosti s konkrétními událostmi v několika níže zmíněných rodinách. Iz 58,6.7.10–12; Ř 12,13; 1Pt 4,9. Které znaky pohostinnosti se nacházejí v těchto příkladech?**

`Abraham a Sára (Gn 18,1–8)`

`Rebeka a její rodina (Gn 24,15–20.31–33)`

`Zacheus (L 19,1–9)`

Pohostinnost uspokojuje základní potřeby druhého člověka – odpočinek, jídlo a přátelství. Jde o hmatatelné vyjádření obětavé lásky. Když Ježíš mluvil o tom, že dáme-li jídlo hladovějícímu a nápoj žíznivému, prokážeme tím vlastně službu jemu samotnému, vyjádřil tím teologickou důležitost pohostinnosti (Mt 25,34–40). Svůj domov můžeme použít ke službě různými způsoby. Od pozvání sousedů na oběd až po dlouhodobou pohostinnost, kdy například vyhradíme pokoj v našem domě pro oběť násilí. Pohostinnost se může projevit prostou přívětivostí, ochotou modlit se za druhého nebo s ním studovat Bibli. Skutečná pohostinnost vyvěrá ze srdcí těch, kterých se dotkla Boží láska a chtějí vyjádřit svou lásku slovy a činy.

Rodiny si někdy stěžují, že jim chybí možnosti, čas nebo síla poskytnout pohostinnost. Jiní se cítí nesví, nezkušení a nejistí při představě, že by měli udělat něco, s čím nemají zkušenost a co se týká nevěřících. Někteří se chtějí vyhnout komplikacím, které by se mohly objevit jako následek služby neznámým lidem. Mnohé dnešní rodiny si pletou pohostinnost s pořádáním večírků.

**Aplikace**

`Jakým způsobem život tvé domácnosti odráží tvůj duchovní stav?`