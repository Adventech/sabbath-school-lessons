---
title: 'Podněty k zamyšlení'
date: 21/06/2019
---

Přečti si 28. kapitolu „Služba v rodině“ z knihy Život naplněný pokojem (MH 349–355; ŽNP 184–187) a 29. kapitolu „Poslové z Babylónu“ z knihy Od slávy k úpadku (PK 340–348; OSU 132–135).

Moc domova spočívá v evangelizaci. „Vliv správné rodiny na srdce a životy lidí je mnohem účinnější než sebelepší kázání... Může se zdát, že oblast našeho vlivu je nepatrná a naše schopnosti malé, že máme málo příležitostí, že málo dokážeme. Přesto máme podivuhodné příležitosti, jestliže dobře využijeme možnosti, které nám poskytuje náš vlastní domov. Otevřeme-li svá srdce a své domovy Božím životním zásadám, staneme se prostředníky, skrze něž bude proudit životodárná síla. Z našich domovů budou tryskat proudy zdraví, které přinášejí život, krásu a užitek tam, kde je dnes pusto a prázdno.“ (MH 352.355; ŽNP 186.187)

**Otázky k rozhovoru**

`1. 	Mluvte společně o tom, co vám osobně pomohlo rozhodnout se pro Krista. U koho sehrál důležitou roli vliv rodiny věřících? Co konkrétně způsobilo takový vliv? Co se z toho můžete jako třída naučit?`

`2. 	Jakým praktickým způsobem můžete pomoci rodině, kde je jeden z manželů nevěřící?`

`3. 	Uvažujte společně o tom, co ztěžuje prožívání víry ve vaší rodině. Udělejte si seznam těchto situací a pak se snažte hledat řešení.`

`4. 	Přestože svědectví víry v rodině nemusí být vždy tak dokonalé, jak bychom si představovali, i nedokonalí členové rodiny mohou poukázat na dokonalého Spasitele. Uvažujte o vlivu vaší rodiny na ty, kteří k vám přicházejí na návštěvu.`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.