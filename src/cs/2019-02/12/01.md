---
title: 'Co viděli v tvém domě?'
date: 15/06/2019
---

### Texty na tento týden
Iz 38 a 39; 1K 7,12–15; 1Pt 3,1.2; Žd 6,12; 13,7; 3J 1,11; Iz 58,6.7.10.12

> <p>Základní text</p>
> „Vy však jste ‚rod vyvolený, královské kněžstvo, národ svatý, lid náležející Bohu‘, abyste hlásali mocné skutky toho, kdo vás povolal ze tmy do svého podivuhodného světla.“ (1Pt 2,9)

Možná jsme v situaci, kdy je v našem životě, jak se zdá, vše v pořádku: rodině se daří, v práci máme úspěch, jsme zdraví a splatili jsme hypotéku. A možná je všechno naopak – v rodině vládne stres, chaos a zármutek. Ale ať už je to jakkoli, pokud by vás navštívil někdo podobný vyslancům z Babylona, kteří byli u krále Chizkijáše, jaká by byla odpověď na otázku, kterou později položil prorok Izajáš králi: „Co viděli v tvém domě?“ (Iz 39,4)

Co mohou lidé vidět v tvém domě, domácnosti nebo rodině? A co by tam viděli nebeští andělé? Čím je „provoněn“ náš domov? Je u nás cítit duch modlitby? Nachází se tam něha, velkorysost a láska, nebo napětí, hněv, zatrpklost a nesoulad? Řekne si někdo po odchodu z našeho domu: „V tom domě opravdu přebývá Ježíš“?

Existuje mnoho důležitých otázek, které bychom si měli položit v souvislosti s domovem, který spoluvytváříme. Tento týden se budeme věnovat některým podnětům, které mohou udělat z našich domovů hezčí místo k životu – a to i navzdory tlakům a potížím, kterým musejí dnešní rodiny čelit.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`