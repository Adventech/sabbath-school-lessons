---
title: 'Podněty k zamyšlení'
date: 17/05/2019
---

Úsilí o jednotu. „Prvořadým úkolem křesťana je prožívat jednotu v rodině. ... Čím blíže k sobě mají členové rodiny, tím bude užitečnější a více povznášející vliv otců, matek, synů a dcer na jejich okolí.“ (AH 37)

Tajemství rodinné jednoty. „Příčinou rozdělení a nepochopení v rodinách a v církvi je oddělení se od Krista. Pokud přicházíme blíž ke Kristu, přicházíme blíž také k sobě navzájem. Tajemstvím skutečné jednoty v církvi a v rodině není diplomacie, vedení nebo nadlidské úsilí překonat obtíže – ačkoli je třeba i v této oblasti udělat opravdu hodně –, ale společenství s Kristem.“ (AH 179)

**Otázky k rozhovoru**

`1. 	Uvažujte nad atmosférou ve společnosti, která ničí jednotu rodiny. Jakou praktickou pomoc můžete nabídnout rodině, která zápasí s těmito negativními vlivy?`

`2. 	Nachází se právě teď ve vašem sborovém společenství rodina, která se rozpadla? Pokud ano, co můžete jako třída udělat, abyste každému členovi takové rodiny v době krize pomohli?`

`3. 	Uvažujte společně o otázce podřízení se. Jak tomuto tématu potřebujeme rozumět v křesťanském kontextu? Jak je možné tento princip zneužívat?`

`4. 	Které principy budování jednoty rodiny můžete aplikovat na budování jednoty církve (a naopak)?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.