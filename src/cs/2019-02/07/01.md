---
title: 'Klíče k rodinné jednotě'
date: 11/05/2019
---

### Texty na tento týden
Ef 2,11–22; 5,21–6,9; Rt 1,16–18; Gn 33,12–14; J 17,21–26; Ga 3,28

> <p>Základní verš</p>
> „Neprosím však jen za ně, ale i za ty, kteří skrze jejich slovo ve mne uvěří; aby všichni byli jedno jako ty, Otče, ve mně a já v tobě, aby i oni byli v nás, aby tak svět uvěřil, že ty jsi mě poslal.“ (J 17,20.21)

Běh rodinného života přináší pro jednotlivé členy rodiny různá životní období. Ve chvíli, kdy do rodiny přicházejí děti, nastane pro matku a otce obrovská životní změna, která je bude provázet po celý život. I pro jejich potomstvo je to obrovská změna – z neexistence k existenci. Děti pak procházejí různými životními etapami, posléze opustí své rodiče, založí vlastní rodinu a budou mít své děti.

Ať už jsme v naší současné rodině rodiči nebo dětmi, všichni máme něco společného – zápasíme s naší hříšnou přirozeností. Právě ta způsobuje, že je tak složité (řečeno velmi smířlivě) budovat a zachovat v rodině jednotu a klid.

Ježíš Kristus svou obětí v lidském těle smířil na kříži celé lidstvo s Bohem (Ef 2,13–16; Ko 1,21–23). Toto smíření přináší uzdravení i do mezilidských vztahů. V každodenním životě potřebujeme vždy nanovo prožívat Kristovu milost, která jediná nám může přinést zkušenost opravdové rodinné jednoty. Jen a právě díky Kristově milosti se to může stát skutečností.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`