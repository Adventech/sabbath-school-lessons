---
title:  Vyjádření lásky v Písni písní
date:  04/02/2019
---

> <p></p>
> Jak jsi krásná, přítelkyně moje, jak jsi krásná, oči tvé jsou holubice pod závojem, vlasy tvé jsou jako stáda koz, které se hrnou z hory Gileádu. (Pís 4,1)

**Osobní studium**

**Přečti si následující texty a uvažuj o různých aspektech lásky, které jsou v nich představeny.**

`Pís 1,2.13`

`Pís 2,10–13.16`

`Pís 3,11`

`Pís 4,1–7`

`Pís 5,16`

`Pís 7,1–9`

`Pís 8,6.7`

Píseň písní ukazuje, jak spolu přátelé tráví čas, jak otevřeně komunikují, projevují o sebe zájem a vzájemně se o sebe starají. V dalších textech popisuje, jak se ze dvou přátel stávají manželé. Manželka říká: „Patro jeho úst je přesladké, on sám je přežádoucí skvost. Takový je milý můj, takový je můj přítel, jeruzalémské dcery.“ (Pís 5,16) Slovo přítel vyjadřuje společenství a přátelství bez nutného nádechu sexuálního vztahu. Každý manžel může být šťastný, pokud je mu manželka i milou přítelkyní.

V celé Písni se objevují důvěrná vyznání a láskou naplněné projevy, které vyjadřují silnou náklonnost. Text je naplněn vyjádřeními, která svědčí o vzájemném tělesném a citovém potěšení, které si partneři navzájem přinášejí. Přirozené důvěrnosti romantické lásky jsou darem Stvořitele. Pomáhají partnerům vytvořit si v manželství silné pouto. Když oba dovolí, aby v jejich srdcích konala své dílo Boží láska, jejich lidská láska je „zušlechtěná a očištěná, povznesená a zdokonalená“ (AH 99).

Verše Písně písní vyjadřují ty nejvznešenější myšlenky o lásce. Skutečná láska však není lidskému srdci přirozená. Boží láska je darem Ducha (Ř 5,5). Taková láska k sobě poutá manžela a manželku v trvalém svazku. Oddaností naplněná láska je nezbytná i pro vztah rodič – dítě, protože buduje již od malička vědomí důvěry. Obětavá láska vytváří pouto mezi věřícími v těle Kristově. Píseň písní je i jakousi výzvou, aby se v našem partnerském vztahu stala aktivní silou právě Boží láska.

**Aplikace**

`Jaké Boží ujištění se v Bibli nachází pro ty, kteří budou žít v těžkých dobách konce času?`