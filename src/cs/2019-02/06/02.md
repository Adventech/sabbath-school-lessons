---
title:  Nedělitelný život
date:  03/02/2019
---

> <p></p>
> 2Jak jsou milé tvé příbytky, Hospodine zástupů! 3Má duše zmírá steskem po Hospodinových nádvořích, mé srdce i mé tělo plesají vstříc živému Bohu! (Ž 84,2.3)

**Osobní studium**

**Uvažuj o následujících textech. Jak bys na jejich základě charakterizoval biblický pohled na tělo člověka?**

`Gn 2,7`

`Ž 63,2`

`Ž 84,3`

`1K 6,19.20`

`1Te 5,23`

Některá náboženství věří v takzvaný dualizmus. Jde o takový pohled na člověka, které vnímá lidské tělo jako něco, co komplikuje jeho duchovní či duševní život. Tělo je pokládáno za špatné, zatímco „duch“ (či „duše“) je vnímán jako něco dobrého. V Písmu je však lidské tělo – včetně jeho pohlavních znaků – vnímáno jako nedílná součást celé lidské bytosti. Život je „tělo“ a „dech života“ (Gn 2,7). Žalmista celým svým já – tělem i duší – uctívá Hospodina (Ž 63,2 a 84,3). Celá bytost člověka má být posvěcená, oddělená pro svatý záměr, který má Bůh s člověkem.

**Pozitivní pohled na tělo člověka v kontextu tělesného vztahu odráží i Píseň písní. Co a jakým způsobem vyzdvihují následující texty?**

`Pís 1,2.13`

`Pís 2,6`

`Pís 5,10–16`

`Pís 7,1–9`

Ve všech těchto biblických textech je vyjádřen obdiv ke kráse lidského těla. Tělesné aspekty manželské lásky nevyvolávají žádné rozpaky. Otevřeně se zde vyjadřuje celá škála milostných pocitů.

V mnoha kulturách existuje v souvislosti se sexualitou poměrně silné tabu. Pro manželské páry je pak často velmi obtížné komunikovat otevřeně a bez zábran o svém intimním životě. Podobně ani děti nemají adekvátní příležitost naučit se to důležité o sexualitě v prostředí křesťanského domova (křesťanské rodiny), kde by se mohl Boží pohled skloubit s odpovídajícími informacemi. Biblické texty jsou v otázce sexuality velmi otevřené a vedou své čtenáře k tomu, aby v souvislosti s tímto tématem necítili nějaké zbytečné a přehnané zábrany. Jde přece o úžasný dar pocházející od Stvořitele. Tento dar je velmi důležitou součástí života, kterou bychom měli vnímat s respektem a důstojností.

**Aplikace**

`Jak důvěrný vztah mezi partnery odráží (svým způsobem) důvěrný vztah, který můžeme mít s Bohem? Jaké souvislosti lze spatřit mezi partnerským vztahem a vztahem mezi Bohem a člověkem (například společně strávený čas, odevzdání se a podobně)?`