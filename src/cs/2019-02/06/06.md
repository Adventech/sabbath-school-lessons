---
title:  Ochrana Stvořitelova daru
date:  07/02/2019
---

> <p></p>
> 24Ti, kteří náležejí Kristu Ježíši, ukřižovali sami sebe se svými vášněmi a sklony. 25Jsme-li živi Božím Duchem, dejme se Duchem také řídit. (Ga 5,24.25)

**Osobní studium**

Když Bůh stvořil člověka jako muže a ženu, sledoval svůj osobitý záměr (Gn 1,26–28). A přestože oba, muž i žena, byli stvořeni k Božímu obrazu, jejich vzájemné společenství v manželském svazku, díky němuž se stávají „jedním tělem“, mimořádným způsobem odráží jednotu uvnitř Trojice. Jednota muže a ženy s sebou přináší i plození nového života. Jde o původní a autentické vyjádření Božího obrazu.

**Uvažuj o následujících verších. Jaký postoj zaujímá Písmo ve vztahu k sexuálním praktikám, které nejsou v souladu s původním Božím plánem?**

`Lv 20,7–21`

`Ř 1,24–27`

`1K 6,9–20`

Písmo vyjadřuje nesouhlas se vším, co mění nebo ničí v člověku Boží obraz. Tím, že Bůh postavil některé sexuální praktiky mimo povolené hranice, vedl svůj lid k správnému záměru se sexualitou. Když se lidská zkušenost dostane do sporu s Božími zásadami, člověk je usvědčen z hříchu.

**Přečti si následující texty. Uvažuj, jaké rady dostávají křesťané v souvislosti s sexualitou. Jak by k ní měli přistupovat? Jak by měli přistupovat v tomto hříšném světě k druhým lidem?**

`Ř 8,1–14;`

`1K 6,15–20`

`2K 10,5`

`Ga 5,24.25`

`Ko 3,3–10`

`1Te 5,23.24`

Křesťané očekávají, že při Kristově návratu se definitivně osvobodí zpod vlivu hříchu. Díky jeho smrti na kříži zemřeli hříchu – a díky jeho vzkříšení jsou v Kristu živi. Prostřednictvím vytrvalých modliteb, bdělostí a mocí Ducha vnímají svou hříšnou přirozenost jako ukřižovanou a celou svou myslí touží poslouchat Krista. Uznávají, že Bůh je vlastníkem jejich těla a sexuality, a využívají je v souladu s Božím plánem.

Bůh odpouští těm, kteří svého hříchu litují a činí pokání (1J 1,9). Evangelium umožňuje také lidem, kteří se v minulosti dopustili hříšného sexuálního jednání, aby byli součástí společenství věřících. Jelikož hřích výrazně ovlivnil vnímání sexuality, někteří možná nebudou schopni naplno prožít obnovu v této oblasti lidské zkušenosti. Někteří se například raději rozhodnou pro život v celibátu, než aby se zapletli do praktik, které Boží slovo zakazuje.

**Aplikace**

`Jak bychom se měli jako církev postavit například vůči homosexuálům? Jak může jejich postoj k vlastní sexualitě ovlivnit naši reakci? Na co bychom si měli dát pozor ve vztahu k lidem, kteří jsou „jiní“?`