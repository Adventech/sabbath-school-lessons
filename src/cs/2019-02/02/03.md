---
title: 'Správná rozhodnutí'
date: 08/04/2019
---

> <p></p>
> 24A tak každý, kdo slyší tato má slova a plní je, bude podoben rozvážnému muži, který postavil svůj dům na skále. 25Tu spadl příval, přihnaly se vody, zvedla se vichřice, a vrhly se na ten dům; ale nepadl, neboť měl základy na skále. (Mt 7,24.25)

**Osobní studium**

`Většina z nás si velmi dobře uvědomuje, jak důležité je dělat správná rozhodnutí. Víme také, jak negativně mohou špatná rozhodnutí ovlivnit náš život a životy našich blízkých. Otázka však zní: Jak se můžeme naučit dělat ta správná rozhodnutí?`

**V následujících verších můžeme najít poměrně obecné kroky, které nám mohou pomoci v našem úsilí dělat správná rozhodnutí. Jak bys tyto kroky pojmenoval? Jaké další bys k nim přidal?**

`1. 1Te 5,17; Jk 1,5`

`2. Iz 1,19; Mt 7,24.25`

`3. Ž 119,105; 2Tm 3,16`

`4. Př 3,5.6; Iz 58,11`

`5. Př 15,22; 24,6`

Při důležitých rozhodnutích, která děláme, je důležité, abychom se v modlitbách obraceli na Boha. Měli bychom se také ujistit, že naše volba není v rozporu ani s Božím zákonem, ani s principy Božího slova. Pro správné rozhodnutí je potřeba i to, abychom Bohu důvěřovali a podřídili se jeho vůli. V modlitbě bychom měli prosit o to, abychom naším rozhodnutím Boha oslavili.

A pokud jsou naše osobní touhy v rozporu s Božím plánem pro náš život, měli bychom se mu umět podřídit. Při rozhodování nám mohou být velkou pomocí i moudří a pokorní rádci. Ujištěním by nám mělo být vědomí, že Bůh nás miluje a chce pro nás to nejlepší. Pokud to vírou přijmeme, pak můžeme v důvěře dělat i velmi důležitá rozhodnutí.

**Aplikace**

`Jak se v životě rozhoduješ v důležitých otázkách? Co je pro tebe při rozhodování nejdůležitější?`