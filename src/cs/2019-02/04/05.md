---
title: 'Smrt a osamělost'
date: 24/04/2019
---

> <p></p>
> 5Živí totiž vědí, že zemřou, mrtví nevědí zhola nic a nečeká je žádná odměna, jejich památka je zapomenuta. 6Jak jejich láska, tak jejich nenávist i jejich horlení dávno zanikly a nikdy se již nebudou podílet na ničem, co se pod sluncem děje. (Kaz 9,5.6)

> <p></p>
> Blaze těm, kdo pláčou, neboť oni budou potěšeni. (Mt 5,4)

**Osobní studium**

Víme, že všechny naše vztahy, včetně manželství, dříve nebo později skončí – vinou našeho velkého nepřítele, kterým je smrt. Bez ohledu na naši lásku, porozumění a společně strávený čas dobře víme, že dříve či později přijde smrt (pokud do té doby nepřijde Ježíš) a všechny naše vztahy ustanou. To je naším osudem od prvního hříchu člověka v ráji a bude tomu tak až do Ježíšova příchodu.

Bible nám neříká, kdo z dvojice Adam a Eva zemřel dříve. Ale určitě to bylo pro toho druhého nesmírně bolestné, zvláště když si uvědomíme, že se smrt nikdy neměla stát součástí života člověka. Adam a Eva přišli nejprve o svého drahého syna Ábela. Ale stále měli jeden druhého. Jaké to asi bylo pro toho, který přišel jako první o svého milovaného druha, se kterým toho tolik prožil!

Přes veškerou hrůzu, bolest a neštěstí, které se smrtí přicházejí, jsme se ji naučili přijímat jako nedílnou součást života. Ale smrt neměla nikdy vstoupit do života člověka. A tak se až dodnes pokoušíme objevit ve smrti nějaký smysl, ačkoli je to téměř nemožné.

**Uvažuj o následujících verších. Co říkají o smrti a o tom, jakou je pro člověka bolestnou zkušeností?**

`Iz 57,1`

`Zj 21,4`

`1Te 4,16–18`

`Mt 5,4`

`2S 19,1`

`Gn 37,34`

`Jako lidé se musíme vyrovnávat nejen s realitou vlastní pomíjivosti, ale musíme čelit i realitě smrti druhých lidí – našich milovaných, našeho životního partnera a někdy dokonce i našich dětí. Dříve či později budeme tedy prožívat období trýznivé bolesti a pocitu osamělosti, které do našeho života přinese smrt blízké a milované osoby. Je to těžké a bolí to. V takovém čase se však můžeme – a často i musíme – spoléhat jen a jen na Boží zaslíbení. Vždyť co jiného máme v tomto hříšném světě naplněném utrpením a smrtí?`

**Aplikace**

`Jak může vaše sborové společenství pomoci těm, o kterých víte, že trpí osamělostí a bolestí způsobenou smrtí milovaného člověka?`