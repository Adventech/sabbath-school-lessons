---
title:  Když manželství skončí
date:  22/01/2019
---

> <p></p>
> Chce-li nevěřící odejít, ať odejde. Věřící nejsou v takových případech vázáni. Bůh nás povolal k pokoji. (1K 7,15)

**Osobní studium**

`Hřích má devastující účinky na celé lidstvo. Kromě tělesného utrpení a smrti má asi nejvíce zničující vliv právě na fungování rodiny. Zdá se, jako by slovní spojení „nefunkční rodina“ bylo téměř nadbytečné. Možná by zcela stačilo říkat pouze „rodina“. Vždyť která rodina není – alespoň v některé oblasti – nefunkční?`

Kromě smrti a domácího násilí je rozvod jednou z nejtěžších okolností, ve které se rodina může ocitnout. Lidé, kteří procházejí touto náročnou zkušeností, zažívají celou paletu emocí. První a nejčastější je pravděpodobně zármutek, který může v různé intenzitě trvat od několika měsíců až po několik let. Někdo může prožívat strach – hrůzu z neznámého, finanční tíseň a obavy, zda to zvládne a dokáže se s rozvodem vyrovnat. Další mohou prožívat období hněvu, deprese – a osamělosti.

**Uvažuj o následujících verších. Jaké obecné principy související s rozvodem můžeš zformulovat na základě těchto textů?**

`Mal 2,16`

`Mt 5,31.32`

`Mt 19,8`

`1K 7,11–15`

„Církev jako Kristův nástroj spasení má sloužit svým členům ve všech jejich potřebách a sytit každého tak, aby všichni rostli ke zralé křesťanské zkušenosti. Platí to zvláště v situaci, kdy členové stojí před celoživotním rozhodnutím, jakým je vstup do manželství, nebo prožívají tak bolestnou zkušenost, jakou je rozvod. Když se nějaké manželství ocitne v ohrožení, oba partneři, stejně tak jako členové sboru a rodiny, mají vynaložit veškeré úsilí, aby došlo ke smíření podle Božích principů pro nápravu narušených vztahů (Oz 3,1–3; 1K 7,10.11; 13,4–7; Ga 6,1).

Sbor nebo další organizační složky církve mohou pomoci členům budovat pevný křesťanský domov. Mezi pomůcky, které jsou k dispozici, patří zejména: (1) předmanželský seminář pro ty, kdo chtějí uzavřít manželství, (2) programy a semináře pro manželské páry a jejich rodiny a (3) programy pro narušené rodiny nebo rozvedené členy.“ (Církevní řád, část „Sbor a služba rodinám“, str. 146)

**Aplikace**

`Jak prakticky a zároveň bez odsuzování můžeš pomoci někomu, kdo prochází rozvodem?`