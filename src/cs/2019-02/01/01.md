---
title: 'Rytmus života'
date: 30/03/2019
---

### Texty na tento týden
Gn 1, Gn 8,22; Ž 90,10; Jb 1,13–19; Sk 9,1–22; Fp 1,6; Ř 8,1

> <p>Základní verš</p>
> „Všechno má určenou chvíli a veškeré dění pod nebem svůj čas.“ (Kaz 3,1)

Král Šalomoun je autorem textů, které patří k nejkrásnějším, jaké kdy byly napsány:

„Všechno má určenou chvíli a veškeré dění pod nebem svůj čas:

Je čas rození i čas umírání, čas sázet i čas trhat;

je čas zabíjet i čas léčit, čas bořit i čas budovat;

je čas plakat i čas smát se, čas truchlit i čas poskakovat;

je čas kameny rozhazovat i čas kameny sbírat, čas objímat i čas objímání zanechat;

je čas hledat i čas ztrácet, čas opatrovat i čas odhazovat;

je čas roztrhávat i čas sešívat, čas mlčet i čas mluvit;

je čas milovat i čas nenávidět, čas boje i čas pokoje.“ (Kaz 3,1–8)

Tato slova popisují život člověka v jeho různých obdobích a v jeho rozmanitosti. Ano, náš život prochází různými fázemi. Začíná to již naším narozením; nic totiž nezůstává stejné, hned od prvního dne procházíme změnami. Některé z nich se nám líbí, jiné ne. Tento týden se podíváme na různá období našeho života a na to, jakým způsobem ovlivňují nejen nás, ale i celé naše rodiny.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`