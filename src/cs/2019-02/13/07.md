---
title: 'Podněty k zamyšlení'
date: 28/06/2019
---

Přečtěte si 11. kapitolu „Na hoře Karmel“ z knihy Od slávy k úpadku (PK 143–154; OSU 54–58) a 10. kapitolu „Janovo poselství“ z knihy Touha věků (DA 97–108; TV 56–63).

„Naše poselství musí být stejně přímé jako Janovo. On napomínal krále za jejich nespravedlnost. Bez ohledu na nebezpečí, jemuž byl jeho život vystaven, nikdy nedovolil, aby pravda z jeho úst zněla slabě. Naše dílo musí být i dnes hlásáno stejně věrně.“ (4BC 1184)

**Otázky k rozhovoru**

`1. 	Uvažujte ve třídě o důležitosti Elijášova poselství pro vaše místní sborové společenství. Jak můžete pomoci svému sboru pochopit podstatu tohoto poselství a jeho roli v šíření evangelia?`

`2. 	Vyprávějte o své zkušenosti obrácení. Jak konkrétně vše probíhalo? Jak tato zkušenost změnila tvůj život a životy tvých blízkých?`

`3. 	Pokud chápeme svou roli podobně jako roli Jana Křtitele, jak bychom se měli připravit na případné obtíže v našem životě?`

`4. 	Jakých zaslíbení se jako rodiče můžeme dovolávat pro své děti, které – alespoň v této životní etapě – odešly pryč od Boha?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.