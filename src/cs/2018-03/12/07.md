---
title:  Podněty k zamyšlení
date:   21/09/2018
---

> <p></p>
> „O čem asi uvažoval Agrippa při Pavlových slovech? Zamýšlel se nad svými předky a nad jejich marnými útoky proti tomu, o kterém teď Pavel kázal? Uvažoval o svém prastarém otci Herodovi Velkém, který dal vyvraždit nevinné děti v Betlémě? O svém strýci Antipovi, který dal zavraždit Jana Křtitele? Nebo o svém otci Agrippovi I. a umučení apoštola Jakuba? Viděl v tragédiích, které na tyto vládce dolehly, důkaz o Boží nespokojenosti s jejich zločiny proti jeho služebníkům? Když v tento den „s velkou okázalostí“ vstoupil do soudní síně, vzpomněl si na svého otce Agrippu, významného vládce, který po příchodu do Cesareje stál před lidmi v zářivém oblečení a davy ho oslavovaly jako boha? Zapomněl snad na to, jak ještě před skončením tohoto provolávání slávy přišel hrůzostrašný pád ješitného krále? Něco z těchto událostí patrně proběhlo Agrippovou myslí. Ale jeho samolibost byla oslepena třpytivou honosností a jeho vědomí vlastní důležitosti odehnalo všechny šlechetné myšlenky.“ (6BC 1066.1067)

**Otázky k rozhovoru**

`Vraťte se společně k aplikační otázce ze čtvrtka. Uvažujte o Pavlově rozhodnutí odvolat se k císaři. Bylo to správné rozhodnutí (Sk 25,25; 26,31.32)? Zdůvodněte svá tvrzení. Jak spolu souvisí naše případné rozhodnutí domáhat se právní ochrany a spoléhání se na Boží péči?`

`Uvažujte o Pavlově výroku: „A tak jsem se, králi Agrippo, nemohl postavit proti nebeskému vidění…“ (Sk 26,19). Co tento výrok o Pavlovi vypovídá? Jak se Pavlův postoj týká nás (1Pt 2,9.10)?`

`Pavlovi záleželo na lidech, ne na číslech. Během svého posledního slyšení v Cesareji řekl svým posluchačům, že touhou jeho srdce je, aby všichni byli „jako on“, tedy zachráněni Boží milostí (Sk 26,29). Nešlo mu ovlastnísvobodu nebo spravedlnostvícenežliopřání, abyioni mohli prožívat Boží spasení.Cosemůžeme z tohoto příkladu naučit? Ve kterých oblastech jsme ochotni obětovat se, aby se mohlo šířit evangelium?`

`Agrippa měl možnost slyšet evangelium přímo od apoštola Pavla. Přesto ho odmítl. Jak se můžeme vyhnout tomu, abychom nepřehlédli anebo neodmítli velké možnosti, které se objeví přímo před námi? Jak můžeme zůstat duchovně citliví k realitě kolem nás?`

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství.
- Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.