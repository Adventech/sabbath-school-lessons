---
title:  Pavlovo obrácení
date:   28/07/2018
---

### Texty na tento týden
Sk 9,1–43; 26,9–18

> <p>Základní verš</p>
> „Pán mu však řekl: ‚Jdi, neboť on je mým nástrojem, který jsem si zvolil, aby nesl mé jméno národům i králům a synům izraelským.‘“ (Sk 9,15)

Obrácení Saula z Tarsu (který se stal Pavlem) bylo jednou z nejpozoruhodnějších událostí rané církve. Pavlův vliv na vznikající církev však zdaleka nespočíval jen v tom, že se stal upřímným křesťanem. Jeho význam spočívá v tom, co všechno nakonec pro věc evangelia udělal. Saul byl totiž zpočátku zarytým protivníkem vznikající církve, které za krátký čas způsobil hodně bolesti. Měl nejen odhodlání, ale i oficiální podporu, aby církev zcela zničil. Vírou však odpověděl na Boží volání na cestě do Damašku a stal se největším z apoštolů. „Z nejzuřivějšího, zarytého pronásledovatele Kristovy církve se stal její nejschopnější obránce a nejúspěšnější posel evangelia.“ (LP 9)

Pronásledování církve, kterého se Pavel na počátku dopouštěl, mu navždy přinášelo hluboký pocit vlastní nehodnosti. Zároveň však mohl s ještě hlubším pocitem vděčnosti vyznávat, že Boží milost pro něj nebyla zbytečná. Díky Pavlovu obrácení se křesťanství navždy změnilo.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.