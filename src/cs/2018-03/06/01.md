---
title:  Petrova služba
date:   04/08/2018
---

### Texty na tento týden
Sk 9,32–43; 10,1–48; 11,1–30; 12,1–18

> <p>Základní verš</p>
> „A Petr se ujal slova: ,Nyní skutečně vidím, že Bůh nikomu nestraní, ale v každém národě je mu milý ten, kdo v něho věří a činí, co je spravedlivé.‘“ (Sk 10,34.35)

Po Pavlově odchodu do Tarsu se Petr opět stává hlavní postavou Lukášova vyprávění o raném období křesťanské církve. Petr je vykreslen jako služebník putující po Judsku a okolních oblastech. Lukáš v krátkosti zaznamenává dvě zázračné události – uzdravení Eneáše a vzkříšení Tabity (řecky Dorkas), po kterých následuje příběh o Kornéliovi (Skutky 10).

Obrácení pohanů bylo v apoštolské církvi tím nejkontroverznějším tématem. Ani debaty, které následovaly po Kornéliově obrácení, vzniklé problémy nevyřešily. Až vylití Ducha svatého připomnělo Petrovi a bratrům v Jeruzalémě události Letnic a pomohlo je přesvědčit, že požehnání evangelia není omezeno jen na Židy. Mezitím se i církev v Antiochii začala postupně otevírat pro přijetí pohanů.

Tento týden se budeme věnovat také novému pronásledování, jež se odehrálo během vlády krále Heroda, a všimneme si jeho vlivu na apoštoly, kterých se dříve nedotklo pronásledování vedené Pavlem (Saulem).

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.