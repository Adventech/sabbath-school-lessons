---
title:  Podněty k zamyšlení
date:   17/08/2018
---

„Během svého života na zemi se Ježíš snažil vyvést židy z pocitu vlastní výjimečnosti. Obrácení setníka a Syrofeničanky bylo příkladem toho, co dělal ve prospěch lidí, kteří nebyli Izraelci. Nyní nadešel čas pro aktivní a soustředěnou práci mezi pohany. Mezi nimi byly komunity, které s radostí přijaly evangelium a oslavovaly Boha za světlo smysluplné víry. Nepřátelství a nevíra některých židovských představitelů nezměnila Boží plán, protože nový Izrael byl naroubován na starou olivu. Synagogy se před apoštoly sice uzavřely, ale domy jednotlivých věřících pro ně byly otevřeny. Podobně to bylo i s budovami pohanů – i v nich se kázalo Boží slovo.“ (LP 51)

„Ve své misijní práci se Pavel a Barnabáš vždy snažili následovat Kristův příklad ochoty, obětavosti a svědomité služby lidem. Byli prozíraví, horliví a neúnavní a nebrali ohled na své zájmy ani na své vlastní pohodlí; s upřímnými modlitbami vytrvale zasévali semeno pravdy. Zároveň ochotně rozdávali nesmírně cenné praktické rady všem, kdo se postavili na stranu evangelia. Jejich upřímnost a Boží bázeň měly na nové učedníky trvalý vliv, takže se jim důležitost evangelia provždy vryla do paměti. (AA 186; PNL 108)

**Otázky k rozhovoru**

`Uvažujte nad příběhem Jana Marka, který se od učedníků oddělil ve chvíli, kdy se situace začala vyostřovat. Pavel a Barnabáš se později neshodli, když chtěl Barnabáš vzít Jana znovu na misijní cestu, ale Pavel byl proti (Sk 15,37). O několik let později však Pavel prosil Timotea: „Marka vezmi s sebou, bude mi užitečný jako pomocník.“ (2Tm 4,11) Co se z toho můžeme naučit? Jak bychom se měli dívat na ty, kteří za určitých okolností selhali nebo nebyli věrni svému povolání?`

`Pokustesezhodnotitodpověď PavlaaBarnabášeobyvatelůmLystry,kteříjepokládalizabohy(Sk14,14–18). Jak bychom měli reagovat, když přichází pokušení, abychom si přisvojili uznání za to, co udělal Bůh?`

`Přečtěte si text Skutky 14,21–23. Pavel a Barnabáš posilovali a povzbuzovali víru ostatních věřících. Co můžete udělat (jednotlivě, ale i jako společenství), abyste posílili víru nových věřících? Jak se můžeme ujistit, že naše lidské tradice, nebo dokonce něco, čemu jsme dlouho věřili, se nepostaví do cesty poznávání pravdy, jako tomu bylo v případě náboženských vůdců, kteří odporovali Pavlovi?`

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství.
- Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.