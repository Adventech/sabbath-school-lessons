---
title:  Podněty k zamyšlení
date:   28/09/2018
---

> <p></p>
> „Kristus pověřil církev svatým úkolem. Každý její člen by měl být nástrojem, jehož prostřednictvím by Bůh mohl předávat světu poklady své milosti a nevyzpytatelné Kristovo bohatství. Ze všeho nejvíce touží Spasitel po pomocnících, kteří by představili světu jeho Ducha a povahu. A svět ze všeho nejvíce potřebuje, aby lidé projevovali Spasitelovu lásku. Celé nebe čeká na muže a ženy, skrze které by Bůh mohl zjevit moc křesťanství.“ (AA 600; PNL 345)

> <p></p>
> „Bůh již dlouho čeká, až celou církev ovládne duch služby, až pro něj každý bude pracovat podle svých schopností. Až členové Boží církve dokončí zvěstování evangelia na bílých místech doma i v zahraničí, splní úkol, jímž byli pověřeni. Brzy nato bude celý svět varován a Pán Ježíš se vrátí na tuto zemi v moci a velké slávě.“ (AA 111; PNL 63)

**Otázky k rozhovoru**

`Jakým způsobem Lukáš vykresluje Pavlovu víru během jeho putování do Říma? Jak tato víra ovlivnila lidi, se kterými Pavel přišel do styku?`

`Navzdory všemu, čím Pavel prošel, se nikdy nevzdal ani své víry, ani svého poslání. V Římě pokračoval ve zvěstování i navzdory své omezené svobodě. Co bychom měli udělat, když jsme v pokušení vzdát se hlásání evangelia?`

`Přečtěte si text Ř 1,14.15. Proč se Pavel cítil jako dlužník vůči pohanům a byl připraven kázat evangelium i v Římě? V jakém smyslu jsme i my dnes dlužníky? Uvažujte i o následujícím citátu: „Záchrana duší by měla být životním dílem každého, kdo vyznává Krista. Jsme dlužníky světu, neboť jsme od Boha dostali dar milosti, osvítilo nás světlo poznání a objevili jsme krásu a moc pravdy.“ (4T 53)`

`Znovu si přečtěte verše proroka Izajáše (Iz 6,9.10), které Pavel použil ve svém svědectví Židům v Římě. Jak se tyto myšlenky mohou týkat nás? Ano, dostali jsme velké poznání pravdy, ale pokud se vůči ní zatvrdíme – ať už vůči celé, nebo části, která je v rozporu s našimi touhami – hrozí nám duchovní nebezpečí. Jaké? Co můžeme udělat pro to, abychom žili v souladu s poselstvím evangelia?`

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství.
- Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.