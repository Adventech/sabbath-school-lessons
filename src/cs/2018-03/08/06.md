---
title:  List z Jeruzaléma
date:   23/08/2018
---

> <p></p>
> 33Zůstali tam nějakou dobu; pak je bratří s přáním pokoje propustili a oni se vrátili zpět. 34Silas se však rozhodl, že tam zůstane, a tak šel Juda do Jeruzaléma sám. 35Pavel a Barnabáš zůstali ještě v Antiochii a s mnoha jinými tam učili a zvěstovali slovo Páně. (Sk 15,33–35)

**Osobní studium**

`Přečti si verše Sk 15,22–29. Co tě nejvíce zaujalo na dopisu, který poslali apoštolové do Antiochie a dalších oblastí? Co z toho, jak reagovala církev v Jeruzalémě v souvislosti s rozhodnutím koncilu, považuješ ty osobně za nejdůležitější?`

Iniciativa napsat dopis křesťanům z pohanů, který je měl informovat o rozhodnutích koncilu, byla prvním opatřením, které věřící v Jeruzalémě přijali. List byl napsán jménem apoštolů a starších a byl oficiálním dokumentem, který odrážel dominantní postavení jeruzalémského sboru (vzhledem k přítomnost apoštolů). Koncil se velmi pravděpodobně konal v roce 49 po Kristu. List se tak stává jedním z nejstarších křesťanských dokumentů, které máme k dispozici.

Dalším opatřením, pro které se církev v Jeruzalémě rozhodla, bylo ustanovení dvou delegátů. Byli to Juda řečený Barsabáš a Silas, kteří měli doprovázet Barnabáše a Pavla do Antiochie. Jejich úkolem bylo přinést list a potvrdit, případně vysvětlit jeho obsah.

`Jak na list reagovala církev v Antiochii (Sk 15,30–33)?`

Na konci koncilu se ukázalo, že s Pavlovou formulací evangelia souhlasí i apoštolové v Jeruzalémě. I proto mohl Pavel později napsat: „Jakub a Petr a Jan, kteří byli uznáváni za sloupy církve – podali mně a Barnabášovi pravici na stvrzení naší dohody, že my půjdeme mezi pohany a oni mezi židy.“ (Ga 2,9)

Křesťané, kteří se nadále řídili židovskými zákony, považovali i přes souhlas se závěry koncilu za velmi problematické stolovat s pohany, kteří ve své podstatě zůstávali obřadně nečistými.

Na tento problém upozorňuje i Pavel ve svém Listu Galatským (Ga 2,11–14) v souvislosti s nepříjemnou událostí, do které byl zapleten i Petr. „Dokonce ani všichni učedníci nebyli ochotni přijmout rozhodnutí rady. Někteří horlivě obhajovali ceremoniální zákon a nesouhlasili s Pavlem. Domnívali se, že jeho postoj k požadavkům židovského zákona je příliš povrchní.“ (AA 197; PNL 114)

**Aplikace**

`Čestně uvažuj o tom, co ti může bránit, abys prožíval otevřené a upřímné společenství s věřícími z jiné kultury, nebo z jiné společenské třídy? Co ti může pomoci očistit se od takového výrazně protievangelijního postoje?`