---
title:  'Podněty k zamyšlení'
date:  18/10/2019
---

Z 58. kapitoly „Po noci přichází ráno“ z knihy Od slávy k úpadku si pozorně přečti část, která popisuje proroctví o sedmdesáti týdnech a jeho dějinné naplnění nadepsané „První příchod“ (PK 697–699; OSU 261–262).

„Doba Kristova příchodu, jeho pomazání Duchem svatým, smrt a kázání evangelia pohanům, to vše bylo přesně předpověděno. Židé jako vyvolený národ měli tato proroctví pochopit a v Ježíšově poslání rozpoznat jejich naplnění. Kristus zdůraznil učedníkům, jak je důležité studovat proroctví. Když hovořil o proroctví Daniela ve vztahu ke své době, řekl: ‚Kdo čteš, rozuměj.‘ (Mt 24,15) Po svém zmrtvýchvstání vysvětloval učedníkům, ‚co se na něho vztahovalo ve všech částech Písma‘ (L 24,27). Spasitel mluvil prostřednictvím všech proroků. ‚Duch Kristův v nich přítomný … předem svědčí o utrpeních, jež má Kristus vytrpět, i o veliké slávě, která potom přijde.‘ (1Pt 1,11)“ (DA 234; TV 144)

**Otázky k rozhovoru**

`1. 	Uvažujte o myšlence, že Bůh vás povolává udělat něco, co se vám líbí. Na základě jakých principů se můžete utvrdit, že jednáte v souladu s Boží vůlí, že neděláte jen to, co se vám osobně líbí? Jak si tím můžete být jisti také v ostatních situacích?`

`2. 	Přečtěte si Jonášův příběh. Jaká byla jeho reakce na Boží povolání? Co se můžeme naučit z jeho zkušenosti? Jak reagoval na Boží povolání apoštol Pavel? (Sk 9,1–20) Pokuste se najít základní rozdíly mezi postojem Jonáše a Pavla.`

`3. 	„Jidášův příběh nám odhaluje smutný konec života, který mohl být oslavou Boha. Kdyby byl Jidáš zemřel před svou poslední cestou do Jeruzaléma, všichni by si mysleli, že byl hoden svého místa mezi dvanácti vyvolenými, a jeho ztrátu by těžce nesli.“ (DA 716; TV 457) Uvažujte o příběhu Jidáše Iškariotského. Byl „povolán“ zradit Ježíše? Pokud by tomu tak bylo, zřejmě by to vůči němu bylo nespravedlivé. Jak můžeme správně pochopit Jidáše a možnosti, které měl, v protikladu k tomu, jak se rozhodl a jak nakonec skončil? Co se z jeho příběhu můžeme naučit o síle svobodné vůle v našem životě?`

`4. 	Jak můžete rozpoznat, že vás Bůh povolává uskutečnit nějaký konkrétní úkol? Jak můžete pomoci jiným rozpoznat Boží povolání v jejich životě?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

#### Další čtení: Vybrané citace od Ellen Whiteové

Proroci a králové, „Příchod Vykupitele,“ pp. 447-461

Velké Drama Věků, „USA 1844: Očekávání Kristova příchodu,“ pp. 211-227