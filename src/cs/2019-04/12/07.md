---
title:  'Podněty k zamyšlení'
date:  20/12/2019
---

Přečti si 57. kapitolu „Nehemjášova reforma“ z knihy Od slávy k úpadku (PK 669–678; OSU 253–256).

„Pracovitost a nadšení pro Boží dílo jsou důležitou součástí pravého náboženství. Zatímco uvážlivým jednáním v příhodný čas je možné dosáhnout velkých výsledků, leností a nedbalostí lze mnoho ztratit a znevážit Boží jméno. Pokud jsou vedoucí lhostejní a chybí jim nadšení, jejich sbory budou netečné a budou mít zalíbení v povrchních radovánkách; pokud však budou odhodlaně sloužit Bohu, členové sborů budou jednotní, plní naděje a horliví pro Boží dílo. Stránky Božího slova, které popisují nenávist, úskoky a zrady Sanbalata a Tóbijáše, hovoří také o Ezdrášovu a Nehemjášovu odevzdání a sebeobětování. Záleží jen na nás, který z příkladů se rozhodneme následovat.“ (PK 676; OSU 255.256)

**Otázky k rozhovoru**

`1. 	Při čtení příběhů o řešení problému smíšených manželství je zřejmé, že mnozí lidé nebyli skutečně oddaní Bohu. To byl také ten základní důvod, proč si vybrali pohanské manželky. Ezdráš se rozhodl, že je nenechá, aby si dělali, co chtějí. Snažil se je napomenout a napravit, aby se změnili. Byla však tato změna opravdová? Tím, že změnili své jednání, změnilo se i jejich srdce? Posílila se jejich oddanost Bohu? Z čeho můžeme usuzovat, že v mnoha případech tomu tak nebylo? Co se můžeme naučit z jejich chyb? Proč je změna srdce opravdu tak důležitá?`

`2. 	Boží principy jsou věčné a absolutní, přesto je v různých kulturách potřeba uplatňovat je s moudrostí a citem. Proč musíme mít na paměti tyto rozdíly, když se snažíme aplikovat Boží principy do našich životů a situací?`

`3. 	Co nám může pomoci činit moudrá rozhodnutí, aniž bychom dělali ústupky anebo omezovali osobní svobodu druhých?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

#### Další čtení: Vybrané citace od Ellen Whiteové

Proroci a králové, „ Náprava,“ pp. 438-443