---
title:  'Podněty k zamyšlení'
date:  11/10/2019
---

Přečti si 52. kapitolu „Muž činu a modlitby“ z knihy Od slávy k úpadku (PK 628–634; OSU 236–238).

„Když se Nehemjáš modlil, rostla jeho odvaha a víra. … Následně se Nehemjáš rozhodl, že pokud se mu podaří získat králův souhlas a dostatek stavebního materiálu, pustí se do opravy jeruzalémských hradeb a posílí obranyschopnost Izraele. Potom se obrátil na Hospodina a prosil jej, aby mu pomohl získat králův souhlas, který byl nezbytný pro splnění tohoto úkolu. Modlil se: ‚Dopřej dnes zdaru svému služebníku a dej mu najít u onoho muže slitování.‘ (Neh 1,11) Čtyři měsíce Nehemjáš čekal na vhodnou příležitost, kdy by mohl seznámit krále se svým požadavkem.“ (PK 629.630; OSU 236)

**Otázky k rozhovoru**

`1. 	Co pro vás znamená, že v celé Bibli se opakovaně setkáváme s mnoha příklady lidí, kteří byli povoláni Bohem, a současně (téměř vždy) čelili velkému odporu a nepřátelství? Pokuste se v této souvislosti najít takové Boží posly, kteří nemuseli čelit žádnému odporu. Co se z toho můžete naučit?`

`2. 	Uvažujte o textu Neh 2,18. Co se z uvedené události můžete naučit o síle osobního svědectví a pozitivní reakci, kterou Nehemjáš získal od svých blízkých?`

`3. 	Ezdráš ani Nehemjáš by v dané situaci ničeho bez pomoci krále nedosáhli. Tito Boží mužové konali dílo ve spolupráci s pohanskými politickými autoritami. Co se z toho můžeme naučit pro naši snahu konat Boží dílo?`

`4. 	Uvažujte spolu znovu o textu Nehemjášovy modlitby (Neh 1,5–11). Co si z ní můžete vzít pro posílení nebo prohloubení svého vztahu s Bohem? Co se z modlitby dozvídáte o podřízení, vyznání a odvolávání se na zaslíbení?`

`5. 	Proč je vytrvalost v duchovním životě (ale i v životě celkově) důležitá?`

`6. 	Bůh povolal Nehemjáše, aby dělal mimořádné dílo. Nehemjáš se však před rozhovorem s králem modlil a postil. Proč je plánování důležité i v souvislosti s našimi duchovními rozhodnutími a činy?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.