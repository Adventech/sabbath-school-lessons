---
title:  'Boží slovo, slzy a radost'
date:  02/11/2019
---

### Texty na tento týden
Neh 8,1–10

> <p>Základní verš</p>
> „Četli z knihy Božího zákona po oddílech a vykládali smysl, aby lid rozuměl tomu, co četli.“ (Neh 8,8)

Nacházíme se v situaci, kdy byly dokončeny jeruzalémské hradby a brány byly vsazeny na svá místa. Izraelci tak pod vedením Nehemjáše dodělali svou práci. Po dokončení hradeb zůstaly okolní národy v úžasu a musely uznat, že „toto dílo bylo vykonáno s pomocí … Boha“ (Neh 6,16). Nepřátelé pochopili, že Bůh Izraele je skutečný, protože navzdory mocnému odporu a nenávisti, kterým Izraelci čelili, dokázali udělat veškerou práci, kterou si předsevzali. Po dokončení městského opevnění Nehemjáš pověřil nové správce. Vedení města svěřil do rukou svému bratrovi Chananímu a za velitele pevnosti jmenoval Chananjáše. Oba muže vybral nikoliv na základě příbuzenského vztahu, ale pro jejich důvěryhodnost, věrnost a bohabojnost (Neh 7,2). Hradby byly dokončeny v měsíci elúlu (šestý měsíc; Neh 6,15).

Co na Izraelce čekalo po dokončení hradeb? Následující kapitoly knihy Nehemjáš (kapitoly 8 až 10) popisují důležitý sled událostí, které se odehrály v měsíci tišri (sedmý měsíc; Neh 8,2). V těchto verších můžeme sledovat, jak se Izraelci rozhodli poslouchat Boží slovo a jak se z něj těšili.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`