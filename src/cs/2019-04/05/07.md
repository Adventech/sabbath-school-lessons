---
title:  'Podněty k zamyšlení'
date:  01/11/2019
---

Přečti si 54. kapitolu „Vítězství nad chamtivostí“ z knihy Od slávy k úpadku (PK 646–652; OSU 243–245).

„Nehemjáš byl tím, co slyšel, velmi rozhořčen. Napsal: ‚Když jsem slyšel jejich křik a tato slova, vzplanul jsem hněvem‘ (Neh 5,6). Rozhodl se, že se rázně postaví na stranu spravedlnosti. Nehemjáš se nezalekl toho, že utlačovatelé byli bohatí muži, jejichž podpora byla při opravách města velmi důležitá. Odvážně je napomenul a potom shromážděný lid seznámil s Božími požadavky.“ (PK 648; OSU 243.244)

„Pán Ježíš stanovil zásadu, podle které se přísaha stává zbytečná. Učí, že naprostá pravdomluvnost by měla být zákonem naší řeči: ‚Vaše slovo buď ano, ano – ne, ne; co je nad to, je ze zlého.‘ (Mt 5,37) Tato slova odsuzují všechny nic neříkající fráze a úsloví, které hraničí se zneužíváním. Odsuzují neupřímné zdvořilostní fráze, vytáčky, lichotky, nadsázky, přehánění, které jsou tak běžné v mezilidských vztazích i při služebních jednáních. Podle slov Pána Ježíše nemůžeme považovat za pravdomluvného někoho, kdo se snaží vypadat jinak, než jaký ve skutečnosti je, nebo kdo říká něco jiného, než co v srdci cítí.“ (MB 67.68; MON 43)

**Otázky k rozhovoru**

`1. 	Proč je v oblasti financí a vztahů často největším problémem naše sobectví?`

`2. 	Jak se může Boží lid chránit před chamtivostí? Jak proti ní vystupuje Bůh? Uvažuj o tom v kontextu veršů Iz 58,3–12 a Mi 6,6–8.`

`3. 	Uvažujte o daru řeči a o moci slov. Co má Jan na mysli, když mluví o Ježíši jako o „Slovu“ (J 1,1.2)? Jak vám to pomáhá uvědomit si důležitost slov a jejich význam?`

`4. 	Jak můžeme předcházet zneužívání moci a autority v církvi?`

`5. 	Je pozoruhodné, že Ježíš před dvěma tisíci lety řekl, že chudí budou kolem nás stále. Písmo nás zároveň vybízí, abychom lidem v nouzi pomáhali. Jak tyto dvě myšlenky souvisejí a jak vás motivují v práci pro lidi, kteří potřebují pomoc?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

#### Další čtení: Vybrané citace od Ellen Whiteové

Proroci a králové, „Proti vydírání a lichvě,“ pp. 424-428