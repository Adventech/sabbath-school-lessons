---
title:  'Podněty k zamyšlení'
date:  04/10/2019
---

Přečti si 50. kapitolu „Ezdráš“ z knihy Od slávy k úpadku (PK 607–617; OSU 229–232).

„Ve zbývajících letech svého života, ať už se nacházel poblíž médo-perského dvora, či v Jeruzalémě, Ezdráš seznamoval druhé s učením Bible. Byl živým svědectvím toho, že biblické pravdy mají moc člověka zušlechtit.“ (PK 609; OSU 229.230)

„K provedení reformy v dnešní době je zapotřebí mužů, jako byli Ezdráš a Nehemjáš, kteří neomlouvají hřích, nebojí se zakročit proti bezpráví ani se nesnaží zakrývat zlo závojem falešné lásky. Přísnost k některým může totiž mnohým přinést spásu a milost. Díky takovému postoji si budou lidé moci uvědomit, že v tom, kdo se staví proti zlu, se projevuje Kristův Duch.“ (PK 675; OSU 255)

**Otázky k rozhovoru**

`1. 	V Písmu nacházíme mnoho nádherných Hospodinových zaslíbení. Zároveň však platí, že Bůh respektuje naši svobodnou vůli a nevnucuje nám své plány. Která naše rozhodnutí mohou bránit, aby se Hospodinova zaslíbení v našich životech stala skutečností?`

`2. 	Přečti si Danielovu modlitbu v Da 9,1–23. O co Daniel prosil a jaký postoj v této modlitbě zaujal? Jaké principy v ní nacházíš a jak bys je mohl aplikovat do své zkušenosti?`

`3. 	V části na čtvrtek jsme studovali, jak důležitou roli hrálo Boží slovo ve službě Ezdráše a jak usilovně se ho Ezdráš snažil zprostředkovat svému lidu. V čem je toto poznání důležité pro nás dnes? Proč bychom se v církvi i v našich životech měli nechat vzdělávat a vést Božím slovem?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.