---
title:  'Podněty k zamyšlení'
date:  13/12/2019
---

Přečti si kapitolu „Opravdová radost“ z knihy Cesta k vnitřnímu pokoji (SC 115–126; CVP 117–125).

„Jelikož Nehemjáš předvídal, jaká pohroma by národ stihla, kdyby se tomuto zlu neučinila přítrž, rozhodl se lidi varovat. … Jejich svědomí se probudilo a byla zahájena další reforma, díky které mohl Bůh Izraeli znovu požehnat.

Někteří z těch, kteří vykonávali svaté povolání, se snažili získat povolení k tomu, aby mohli zůstat se svými pohanskými ženami. V této situaci se však nikdo na postavení neohlížel. Každý, kdo odmítl přerušit své spojení s modloslužebníky, nemohl s okamžitou platností dále sloužit Bohu. Například vnuk velekněze, který si vzal za ženu dceru nechvalně známého Sanbalata, byl nejen zbaven svého výsadního postavení, ale i vyhnán z Izraele.“ (PK 673.674; OSU 254)

**Otázky k rozhovoru**

`1. 	Uvažujte o uvedeném citátu z knihy Od slávy k úpadku. Jaký je váš názor na Nehemjášovo rozhodnutí nedělat žádné výjimky ani v případě těch, kteří opravdu milovali své manželky a nechtěli se od nich oddělit? Nebyl Nehemjáš přece jen příliš tvrdý a neústupný? Nemohl udělat alespoň nějaké ústupky nebo výjimky? Proč ne? V tomto kontextu uvažujte o způsobu, jakým církev napomíná své členy. Proč by církev měla jednat s láskou a porozuměním, ale zároveň nesnižovat Boží standardy?`

`2. 	Ačkoliv víme, že na zachování soboty není nic zákonického, podobně jako není nic zákonického na tom, že nevraždíme nebo nekrademe, proč si musíme dávat pozor, aby se pro nás svěcení soboty (nebo zachovávání jiných přikázání) nestalo jen prázdnou formou? Jak nás vědomí toho, co pro nás Kristus vykonal na kříži, může chránit před pastí zákonictví?`

`3. 	Jak se můžeme bránit před nebezpečím, proti kterému bojoval i Nehemjáš a jež nás ohrožuje, děláme-li stálé, byť drobné kompromisy?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.