---
title:  'Podnět K Zamyšlení'
date:  01/10/2021
---

„Otázka správného chápání Boží lásky je v centru vesmírného sporu. Boží závazek milovat poskytuje morálně dostatečný důvod pro to, aby byl Bůh shovívavý ke zlu. On však ve své prozřetelnosti stanovil pevné hranice tím, že se zavázal smlouvou.“ (Peckham, John C., Theodicy of Love: Cosmic Conflict and the Problem of Evil. Grand Rapids, MI: Baker Academic, 2018, s. 4)

„Rozhodnutí, že Izrael nesmí vstoupit do Kanaánu v příštích čtyřiceti letech, bylo pro Mojžíše a Áróna, Kálefa a Jozua trpkým zklamáním. Přijali však božské rozhodnutí bez reptání. Ti však, kteří si dříve stěžovali na to, jak s nimi Bůh zachází, a kteří prohlašovali, že se vrátí do Egypta, začali nyní lkát a naříkat, protože jim bylo odepřeno požehnání, jímž dříve pohrdli. Dříve neměli důvod k stížnostem, nyní jim Bůh dal příčinu k naříkání. Kdyby se byli bývali trápili nad svým hříchem, když si jej jasně uvědomili, nebyl by býval takový rozsudek vynesen; oni však truchlili nad rozsudkem. Jejich žal nebyl lítostí, a proto nemohli dosíci zrušení rozsudku.“ (PP 392; PP 315)

**Náměty k rozhovoru**

`1. 	Přemýšlejte o lásce v kontextu svobodné vůle. Proč, aby láska byla láskou, musí být dávána dobrovolně? Když pomyslíme na všechno utrpení na světě, dalo by se namítnout, že si náš svět Boží lásku nezaslouží. Jak byste na to odpověděli?`

`2. 	Bible hodně mluví o poslušnosti. Kde je tedy hranice mezi poslušností, kterou Bůh vyžaduje, a zákonictvím, který Bůh odmítá? Co může způsobit, že člověk ve snaze být věrný Bohu, jeho slovu a přikázáním sklouzne do pasti legalismu?`

`3. 	Společně se zamyslete nad otázkou položenou v části na úterý. Jakou souvislost vidíte mezi starověkým Izraelem a Církví adventistů sedmého dne? V čem tato podobnost spočívá a proč bychom si jí měli být vědomi?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.