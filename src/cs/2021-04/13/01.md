---
title:  'Mojžíšův život, Smrt A Vzkříšení'
date:  18/12/2021
---

### Texty na tento týden
Nu 20,1–13; 34,1–12; Ju 1,9; 1K 15,13–22

> <p>Základní verš</p>
> „A přece sám archanděl Michael, když se přel s ďáblem o Mojžíšovo tělo, neosmělil se vynést nad ním zatracující soud, ale řekl: Potrestej tě Hospodin.“ (Ju 1,9)

Během celého čtvrtletí jsme se setkávali s tím, že Mojžíš je nejdůležitější lidskou postavou v Deuteronomiu. Jeho život, charakter a poselství prostupují celou knihou. Samozřejmě, Deuteronomium je v první řadě o Bohu a jeho lásce k „lidu Izraele“. Bůh často používá Mojžíše, aby lidu ukázal tuto lásku a promluvil k nim.

Nyní, když se blížíme ke konci našeho studia knihy Deuteronomium, blížíme se také ke konci Mojžíšova života, alespoň ke konci jeho pozemského života.

„Mojžíš se měl nyní vydat na novou, tajuplnou cestu. Musí odejít, aby svůj život odevzdal do rukou svého Stvořitele. Věděl, že zemře osamocen. Žádnému lidskému příteli nebude dovoleno, aby mu v jeho posledních hodinách posloužil. Událost, jíž se jeho srdce lekalo, byla tajemná a hrozná. Největším utrpením pro něj bylo, že se musí oddělit od lidu, s nímž byl tak dlouho spojen jeho život. Avšak s bezmeznou důvěrou svěřil sebe a lid do Boží lásky a milosti.“ (PP 470.471; NUD 223)

Mojžíšův život a služba ukazují hodně o Božím charakteru, podobně jako jeho smrt a vzkříšení.

**Osnova lekce**

Mojžíšův hřích negativně zasáhl do jeho života a ovlivnil i okolnosti jeho smrti. Přesto Boží milost nabízí řešení – odpuštění a nový život.

- Nu 20,7–13: Mojžíšovo selhání (neděle, pondělí)
- Dt 34,1–4: Mojžíšova smrt (úterý)
- Dt 34,5.6; Juda 1,9: Mojžíšovo vzkříšení (středa)
- 1K 15,13–22: Naděje na vzkříšení pro nás (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`