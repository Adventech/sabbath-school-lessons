---
title:  'Bohu Patří Nebesa I Nebesa Nebes'
date:  06/12/2021
---

> <p></p>
> Hle, Hospodinu, tvému Bohu, patří nebesa i nebesa nebes, země a všechno, co je na ní. (Dt 10,14)

> <p></p>
> Ale může Bůh opravdu sídlit na zemi, když nebesa, ba ani nebesa nebes tě nemohou pojmout, natož tento dům, který jsem vybudoval? (1Kr 8,27)

> <p></p>
> Ty, Hospodine, jsi ten jediný, ty jsi učinil nebe, nebesa nebes a všechen jejich zástup, zemi i vše, co je na ní, moře i vše, co je v nich. Sám to všechno zachováváš při životě a nebeské zástupy se ti klanějí. (Neh 9,6)

> <p></p>
> Chvalte ho, nebesa nebes, rovněž vody nad nebesy... (Ž 148,4)

**Osobní studium**

V knize Deuteronomium jasně poznáváme, že si Bůh sám vyvolil izraelský národ. Tím, že s ním uzavřel smlouvu, jejíž součástí je i zákon, určil, jaký k němu mají mít Izraelci vztah (Dt 7,6; 14,2 a 18,5).

`Uvažuj o verších Dt 10,12–15, které zdůrazňují myšlenku zákona a to, že Izrael je Božím vyvoleným lidem. Jak rozumíš výrazu „nebesa nebes“ (v. 14)? Co chce tímto slovním spojením Mojžíš říct?`

Nevíme sice úplně přesně, co znamená výraz „nebesa nebes“ v kontextu tohoto verše, Mojžíš však jasně ukazuje na Boží majestátnost, moc a velkolepost. Nepatří mu pouze samotné nebe, ale také „nebesa nebes“. Je to pravděpodobně výraz, který zdůrazňuje naprostou Boží suverenitu nad celým stvořením.

**Přečti si znovu následující verše z úvodu dnešního dne, ve kterých se nachází stejné slovní spojení jako v Deuteronomiu. O co jde v jednotlivých případech a jak v nich můžeme vidět vliv Deuteronomia?**

`1Kr 8,27`

`Neh 9,6`

`Ž 148,4`

V Neh 9. kapitole je obzvláště zřetelné téma Boha jako Stvořitele, který jediný by měl být uctíván. On stvořil všechno, dokonce i „nebesa nebes a všechen jejich zástup“ (Neh 9,6). Neh 9,3 totiž říká, že „četli čtyřikrát za den z knihy Zákona Hospodina, svého Boha“, což byla nejspíše – podobně jako v době Jóšijáše – kniha Deuteronomium. Vysvětlovalo by to, proč o několik veršů dále levité během chvály a uctívání Boha, použili slovní spojení „nebesa nebes“, pocházející přímo z Deuteronomia.

**Aplikace**

`Přečti si text Jr 4,4 a porovnej ho s Dt 30,6. Jaké poselství je tam lidu sděleno a jak se tento princip vztahuje i na Boží lid dnes?`