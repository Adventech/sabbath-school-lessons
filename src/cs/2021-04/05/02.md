---
title:  'Obřežte Svá Srdce'
date:  24/10/2021
---

> <p></p>
> 14Hle, Hospodinu, tvému Bohu, patří nebesa i nebesa nebes, země a všechno, co je na ní. 15Avšak Hospodin přilnul jenom k tvým otcům, zamiloval si je a vyvolil jejich potomstvo, vás, ze všech národů, jak tomu je dnes. 16Obřežte tedy svá neobřezaná srdce a už nebuďte tvrdošíjní. (Dt 10,14–16)

**Osobní studium**

Desátá kapitola Deuteronomia je pokračováním předchozí kapitoly a mluví se v ní o potvrzení smlouvy, kterou Bůh uzavřel s Izraelem. Většina této knihy je jakousi obnovou smlouvy. Ani když si během Mojžíšovy nepřítomnosti udělali pod horou Sínaj zlaté tele a uchýlili se k modloslužbě, Hospodin to s nimi nevzdal.

`Uvažuj o verších Dt 10,1–11. Jak nám tyto verše pomáhají pochopit to, že Hospodin Izraelcům odpouští? Jak tyto události potvrzují zaslíbení daná jejich předkům?`

Mojžíš v hněvu hodil desky Desatera na zem a rozbil je (Dt 9,17). Dal tím najevo nicotu a prázdnotu toho, co Izraelci v nedávné minulosti slibovali (Dt 32,19). „Aby ukázal, jak odporný je mu tento zločin, hodil kamenné desky na zem, ty se před zraky všeho lidu rozbily. Tím dal najevo, že tak, jako oni porušili svou smlouvu s Bohem, tak Bůh zrušil svou smlouvu s nimi.“ (PP 320; NUD 150)

Skutečnost, že Hospodin přikázal Mojžíšovi, aby vytesal nové desky „jako byly ty první“, aby na ně mohl napsat slova, které byla na prvních deskách, ukazuje, že Bůh svému lidu odpustil a nevzdal se ho.

`Uvažuj o textu z úvodu (Dt 10,14–16). Jaká je hlavní myšlenka obsažená v těchto verších?`

V uvedeném textu jsou použity různé obrazy: obřízka srdce, šíje („nebuďte tvrdošíjní“ Dt 10,16). Oč v textu jde? Obřízka byla znamením smlouvy, ale šlo jen o vnější znamení. Bohu však šlo o jejich srdce – tedy o jejich uvažování, náklonnost a jejich lásku. Obraz tvrdé šíje ukazuje na tvrdohlavost Izraelců, kteří nebyli ochotni Hospodina poslouchat. Bůh v podstatě říká Izraelcům, aby se mu úplně odevzdali.

**Aplikace**

`Uvažuj o situacích, kdy jsi naplno prožíval jistotu, že ti Bůh odpustil tvé hříchy. Co tvá zkušenost vypovídá o Boží milosti?`