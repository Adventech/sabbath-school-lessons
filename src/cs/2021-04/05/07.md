---
title:  'Podněty K Zamyšlení'
date:  29/10/2021
---

Je nepochopitelné, že se Izraelci i v těch nejúspěšnějších dobách království, za vlády Davida a Šalomouna, kdy prožívali obrovské Boží požehnání, dopouštěli útlaku chudých, zranitelných a znevýhodněných.

„A tak, protože zvyšujete chudému nájemné a berete od něho obilnou daň – postavili jste si domy z tesaného kamene, ale bydlet v nich nebudete, vysadili jste překrásné vinice, ale víno z nich pít nebudete. Neboť znám vaše mnohá přestoupení, bezpočet vašich hříchů: Utlačujete spravedlivého, berete úplatek a odstrkujete chudé v bráně“ (Amos 5,11.12; ČSP).

„Hospodin zahajuje soud se staršími svého lidu a s velmoži jeho: ‚Spásali jste vinici, máte ve svých domech, oč jste obrali utištěného‘“ (Iz 3,14).

**Otázky k rozhovoru**

`1. 	Izraelci si měli pamatovat, že byli „hosté“ – „cizinci“ – v Egyptě. To byl také jeden z důvodů, proč se měli k cizincům, běžencům a lidem na okraji společnosti chovat tak, jak by si oni sami přáli, aby se k nim druzí chovali, když byli otroky. Jak tato pravda souvisí s evangeliem a skutečností, že jsme byli Ježíšovou krví vykoupeni z otroctví hříchu? Jak by mělo to, co Ježíš vykonal pro nás, ovlivňovat způsob, jakým se chováme k druhým v naší blízkosti – a především k těm bezmocným?`

`2. 	Můžeme Boha uctívat ve správný den, můžeme správně chápat biblické pravdy o pekle, o stavu mrtvých po smrti, o znamení šelmy. To je jistě správné. Jaký by to však mělo smysl, kdybychom se k druhým chovali nevraživě a povýšeně, kdybychom utlačovali slabé kolem nás nebo se nestavěli na stranu spravedlnosti, kdyby to bylo třeba ve prospěch druhých. Jak to souvisí s poznáním pravdy? Proč si máme dávat pozor na to, abychom se nespokojili s tím, že mít povědomí o pravdě stačí a Bůh od nás nic víc nechce? Proč je takové uvažování pro nás nebezpečné?`

`3. 	Jakou roli by měla hrát naše víra při chápání toho, co se běžně označuje jako „lidská práva“?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.