---
title:  'Ozvěny Knihy Deuteronomium V Novém Zákoně'
date:  11/12/2021
---

### Texty na tento týden
Mt 4,1–11; Dt 8,3; Sk 10,34; Ga 3,1–14; Sk 7,37; Žd 10,28–31

> <p>Základní verš</p>
> „On však odpověděl: ‚Je psáno: »Ne jenom chlebem bude člověk živ, ale každým slovem, které vychází z Božích úst.«‘“ (Mt 4,4)

Celý Nový zákon je doslova protkán texty Starého zákona. Inspirovaní pisatelé Nového zákona citovali inspirované autory Starého zákona jako autoritu. Samotný Ježíš opakovaně uváděl texty Starého zákona slovy „Je psáno“ (Mt 4,4), ve smyslu „ve Starém zákoně se píše“. Při jiné příležitosti řekl: „Ale je třeba, aby se naplnila Písma“ (Mk 14,49). Měl na mysli Starý zákon. Když Ježíš potkal dva učedníky na cestě do Emauz, místo toho, aby jim hned dal poznat, kdo je, „vykládal jim to, co se na něho vztahovalo ve všech částech Písma“ (L 24,27).

Ať už se jedná o přímé citace Starého zákona, narážky nebo odkazy na příběhy či proroctví, autoři Nového zákona opakovaně používali texty Starého zákona, aby podpořili nebo odůvodnili svá tvrzení.

Mezi knihami, které byly citovány nejčastěji nebo se na ně odkazovalo, je právě Deuteronomium (dalšími pak jsou Genesis, Žalmy a Izajáš). Citaci z Deuteronomia bychom našli v každé knize Nového zákona.

Tento týden se podíváme na několik takových případů, abychom objevili pravdu, která nás i dnes může obohatit.

**Osnova lekce**

V rámci této další lekce se podíváme na způsob, jakým se poselství (nebo jedinečné výrazy a koncepty) knihy Deuteronomium odrážejí na stránkách Nového zákona.

- Mt 4,1–11: Ježíšova pokušení na poušti (neděle)
- Ef 6,9: Bůh nikomu nestraní (pondělí)
- Ga 3,9–14: Prokletý, který visí na dřevě (úterý)
- Sk 3,22; 7,37: Zaslíbený „prorok“ (středa)
- Žd 10,28–31: Bůh jako spravedlivý soudce (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`