---
title:  'Bůh Nikomu Nestraní'
date:  13/12/2021
---

> <p></p>
> 17Vždyť Hospodin, váš Bůh, je Bůh bohů a Pán pánů, Bůh veliký, všemocný a vzbuzující bázeň, který nebere ohled na osobu a nepřijímá úplatek, 18ale zjednává právo sirotku a vdově, miluje hosta a dává mu chléb a šat. 19Milujte tedy hosta, neboť jste byli hosty v egyptské zemi. (Dt 10,17–19)

> <p></p>
> A Petr se ujal slova: „Nyní skutečně vidím, že Bůh nikomu nestraní...“ (Sk 10,34)

> <p></p>
> Bůh nikomu nestraní. (Ř 2,11)

> <p></p>
> Vy páni, jednejte s otroky také tak a zanechte výhrůžek. Víte přece, že jejich i váš Pán je v nebesích, a ten nikomu nestraní. (Ef 6,9)

> <p></p>
> Kdo se dopouští křivdy, dostane za to odplatu. Náš Pán nikomu nestraní. (Ko 3,25)

**Osobní studium**

V 10. kapitole Deuteronomia Mojžíš znovu zmiňoval dějiny Izraele a znovu je používal, aby vyzval lid k věrnosti. Uprostřed tohoto napomenutí řekl i něco jiného.

`Uvažuj o úvodním textu Dt 10,17–19. Jakou zásadní zprávu zde Bůh lidem dává a proč je důležitá pro Boží církev i v současnosti?`

Slovní spojení „nebere ohled na osobu“, případně „nikomu nestraní“, je přeloženo z hebrejštiny a doslova znamená „nezvedne tvář“. Tato fráze pravděpodobně pochází z prostředí soudu, kdy se soudce nebo král podívá do tváře souzeného a na základě postavení tohoto člověka (zda jde o někoho důležitého, nebo naopak bezvýznamného) vynese rozsudek. Hospodin s lidmi takto nezachází, přestože má velkou moc a sílu. Je spravedlivý ke každému bez ohledu na jeho postavení. Tato pravda se projevila i v životě Ježíše a v tom, jak se choval i k těm nejopovrhovanějším ve společnosti.

**Uvažuj o následujících verších. Jak v nich autoři pracují s textem Dt 10,17?**

`Sk 10,34`

`Ř 2,11`

`Ef 6,9`

`Ko 3,25`

`1Pt 1,17`

Tyto verše popisují různé situace. Pavel v listu Efezským říká pánům, aby si dali pozor, jak se chovají ke svým otrokům. V listu Římanům apoštol říká, že v otázce spasení a odsouzení není rozdíl mezi židem a pohanem. Navzdory jiným okolnostem, všechny texty poukazují na myšlenku z Deuteronomia, že Bůh „nezvedá tvář“. A pokud to nedělá „Bůh bohů a Pán pánů, Bůh veliký, všemocný a vzbuzující bázeň, který nebere ohled na osobu a nepřijímá úplatek“ (Dt 10,17), tak potom bychom to neměli dělat ani my.

Zejména v tom, jak tento text používá Pavel v listu Římanům, můžeme vidět poselství evangelia: všichni jsme na tom stejně, bez ohledu na naše postavení. Všichni jsme padlé bytosti, které potřebují Boží spásnou milost. Dobrou zprávou je, že bez ohledu na naše postavení je nám všem nabídnuto spasení v Ježíši Kristu.

**Aplikace**

`Co by tě čekalo, kdybys dostal spravedlivý trest za všechno, čeho ses dopustil? Kristus vzal na sebe trest za tvé hříchy, abys ho nemusel nést ty. Jaká je tvá reakce na jeho oběť?`