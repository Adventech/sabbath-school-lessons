---
title:  'Podněty K Zamyšlení'
date:  17/12/2021
---

Stejně jako Starý zákon cituje sám sebe (to znamená, že někteří proroci citují nebo odkazují například na texty z pěti knih Mojžíšových), je i Nový zákon plný přímých citací, odkazů a narážek na Starý zákon. Mezi nejcitovanější patří Genesis, Žalmy, Izajáš a právě Deuteronomium. Novozákonní pisatelé často citovali i ze Septuaginty (LXX), která je někdy nazývána „řecký Starý zákon“. Jedná se o nejstarší známý řecký překlad hebrejských Písem. Prvních pět knih Bible, které se nazývají také Tóra nebo Pentateuch, bylo přeloženo ve třetím století před Kristem a zbytek Starého zákona pak asi ve druhém století před Kristem.

Poznání, jak inspirovaní novozákonní pisatelé Bible používají Starý zákon, nás učí hodně o tom, jak Bibli interpretovat. Jedna z prvních lekcí, které se můžeme naučit, je, že na rozdíl od tvrzení většiny současných biblických vzdělanců novozákonní pisatelé nikdy nezpochybňovali autentičnost a autoritu starozákonních příběhů, jako například existenci Adama a Evy, pád do hříchu, potopu, povolání Abrahama atd.

O tom, jak vykládat Bibli, se můžeme hodně dozvědět také z toho, jak inspirovaní autoři Nového zákona používali Starý zákon. A jedním z prvních poučení, které bychom se mohli dozvědět, je, že na rozdíl od většiny dnešních biblistů novozákonní pisatelé nikdy nezpochybňovali pravost nebo autoritu starozákonních knih. V jejich spisech se například neobjevilo nic, co by zpochybňovalo historicitu starozákonních příběhů – od existence Adama a Evy, pádu do hříchu, potopy, až po povolání Abrahama atd. Skepticismus, který vede ke zpochybňování Bible, by v našich srdcích a myslích neměl mít místo.

**Otázky k rozhovoru**

`1. 	Uvažujte o světle, které jsme jako adventisté sedmého dne dostali. Co by nás to mělo naučit o velké odpovědnosti, která na nás byla vložena, abychom zůstali věrní svěřené pravdě?`

`2. 	Znovu si přečtěte text Dt 18,9–14. Jaké moderní projevy těchto „ohavností“ existují i dnes a jak se jim můžeme vyhnout?`

`3. 	Proč by křesťané, kteří chápou vesmírné důsledky Kristovy smrti na kříži, neměli nikdy „zvedat tvář“ (viz pondělní studium)? Jak můžeme v sobě rozpoznat tendenci nadržovat některým lidem, ale jiné soudit přísně? Neklameme sami sebe, když tvrdíme, že to vůbec není náš problém? Jak nás může kříž a to, že si jej budeme stále udržovat před očima, vyléčit z tohoto postoje?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.