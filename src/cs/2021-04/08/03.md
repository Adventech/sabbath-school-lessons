---
title:  'Nelze Si Zvolit Zlatou Střední Cestu'
date:  15/11/2021
---

> <p></p>
> 24A tak každý, kdo slyší tato má slova a plní je, bude podoben rozvážnému muži, který postavil svůj dům na skále. 25Tu spadl příval, přihnaly se vody, zvedla se vichřice, a vrhly se na ten dům; ale nepadl, neboť měl základy na skále. 26Ale každý, kdo slyší tato má slova a neplní je, bude podoben muži bláznivému, který postavil svůj dům na písku. 27A spadl příval, přihnaly se vody, zvedla se vichřice, a obořily se na ten dům; a padl, a jeho pád byl veliký. (Mt 7,24–27)

**Osobní studium**

V Bibli dostáváme na výběr dvě možnosti. Rozhodnutí je na nás.

**Přečti si následující texty. Jaké dvě možnosti, dvě rozhodnutí se nacházejí nebo jsou naznačeny v těchto textech? Jak jsou tyto možnosti představeny?**

`J 3,16`

`Gn 7,22.23`

`Ř 6,23`

`Ř 8,6`

`1J 5,12`

`Mt 7,24–27`

Když se nad tím pořádně zamyslíme, dojdeme k závěru, že žádná zlatá střední cesta v nabídce není. Než bude úplně ukončen velký spor, hřích, satan, zlo, neposlušnost a vzpoura budou zcela vymýceny. Když se to stane, každý z nás bude mít buď život, věčný život, který pro nás Bůh původně naplánoval před stvořením světa, nebo naším „trestem bude věčná záhuba‚ daleko od Pána a slávy jeho moci‘“ (2Te 1,9).

`Jakou budoucnost si volíš svými každodenními rozhodnutími? Volba je jen a jen ve tvých rukou. Sám si vybíráš život, nebo smrt?`

**Aplikace**

`Proč je biblická pravda o tom, že peklo není místem věčného ohně a mučení, potěšující zprávou? Co by to vypovídalo o Božím charakteru, pokud by bylo konečným osudem ztracených věčné vědomé trápení?`