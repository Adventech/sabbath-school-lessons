---
title:  'Milovat Budeš Hospodina, Svého Boha!'
date:  16/10/2021
---

### Texty na tento týden
Dt 6,4.5; Dt 10,12; Ef 2,1–10; Zj 14,6.7; Dt 4,37; Dt 11,1; Mk 12,28–30

> <p>Základní verš</p>
> „Budeš milovat Hospodina, svého Boha, celým svým srdcem a celou svou duší a celou svou silou.“ (Dt 6,5)

Mezi nejdůležitější modlitební texty židovského náboženství patří verše pocházející z knihy Deuteronomium. Jsou známé jako „šema“, podle prvního hebrejského slova této modlitby. Hebrejský kořen šama znamená „naslouchat“ nebo dokonce „poslouchat“. Toto slovo se vyskytuje opakovaně nejen v Deuteronomiu, ale i v celém Starém zákoně.

První řádek „šema“ zní v hebrejštině následovně: Šema Israel, Adonaj Elohejnu, Adonaj Echad a znamená „Slyš, Izraeli, Hospodin je náš Bůh, Hospodin jediný“ (Dt 6,4). Když se Židé modlí tuto modlitbu, často si zakrývají oči, aby je nic nerozptylovalo od uvažování o Hospodinu. Tato první věta se pokládá za potvrzení monoteistické povahy Adonaj Elohejnu, „Hospodina, našeho Boha“, a zároveň vyjadřuje oddanost Izraelců tomuto Bohu, o němž vyznávají: „Hospodin je náš Bůh“.

Tato věta je součástí prvního proslovu, který Mojžíš přednesl Izraelcům před plánovaným vstupem do zaslíbené země. Vše, co následuje, je mocným vyjádřením pravdy, která je dnes stejně důležitá jako tehdy.

**Osnova lekce**

V této lekci se zaměříme na nepřehlédnutelné téma lásky v knize Deuteronomium. Zamyslíme se nad tím, co od nás Bůh očekává, co nás k lásce motivuje, i nad tím, jak se projevuje v praxi.

1. Boží výzva

- Dt 6,1–5: Miluj Boha! (neděle)
- Dt 10,12: Boj se Boha! (pondělí)

3. Naše reakce

- Dt 4,37; 7,7.8; 23,6: Motivace k lásce – On miluje nás! (úterý)
- Dt 7,9; 10,12.13; 11,1: Odpověď lásky – poslušnost (středa)

3. Ježíšova aplikace

- Mk 12,28–30: Ježíšova citace z Deuteronomia (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`