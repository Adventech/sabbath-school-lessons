---
title:  'Navrať Se K Bohu'
date:  20/11/2021
---

### Texty na tento týden
Dt 5,26–29; Dt 4,29–31; Dt 30,3–10; Mk 1,14.15

> <p>Základní verš</p>
> „Odtamtud budete hledat Hospodina, svého Boha; nalezneš ho, budeš-li ho opravdu hledat celým svým srdcem a celou svou duší.“ (Dt 4,29)

Pro všechny platí jednoduchá životní pravda: jsme hříšní. Čas od času se najde nějaký „expert“, který odmítá myšlenku lidské hříšnosti. Stačí se však podívat na zprávy nebo si vzpomenout na dějiny lidstva, a pravdivost tohoto křesťanského učení je očividná.

Nemusíme jít ani tak daleko, stačí se podívat do zrcadla. Každý, kdo má odvahu podívat se hluboko do vlastního srdce (což může být děsivé místo), pochopí pravdivost veršů z Ř 3,9–23, které končí slovy „všichni zhřešili a jsou daleko od Boží slávy“.

Samozřejmě, už další verš nám přináší dobrou zprávu o tom, že „jsou ospravedlňováni zadarmo jeho milostí vykoupením v Kristu Ježíši“ (Ř 3,24). Důležité pro tuto dobrou zprávu je pokání, vyznání našich hříchů, pocit lítosti, prosba Boha za odpuštění a odvrácení se od svých hříchů. Protože jsme hříšní, pokání by mělo být nedílnou součástí našeho života. Tento týden se podíváme na koncept pokání z pohledu Deuteronomia.

**Osnova lekce**

Další zásadní téma knihy Deuteronomium je pokání hříšníků, tedy jejich zastavení na cestě hříchu a zásadní změna životního směřování. V této lekci se zaměříme na milujícího Boha, který zve hříšníky k pokání, protože je chce zachránit.

- Dt 5,26–29: Boží touha – proměněné lidské srdce (neděle)
- Dt 4,29–31: Boží láska – zná naši slabost (pondělí)
- Dt 30,6–10: Boží zaslíbení – odpuštění pro ty, kdo se vracejí (úterý)
- Dt 30,3–6: Boží dar – změněné srdce, které umí milovat (středa)
- Mk 1,14.15: Boží pozvání – „Čiňte pokání!“ (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`