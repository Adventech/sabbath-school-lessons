---
title:  'Zákon V Deuteronomiu'
date:  08/11/2021
---

> <p></p>
> 18Když dosedne [panovník] na svůj královský trůn, dá si napsat do knihy opis tohoto zákona, opatrovaného lévijskými kněžími. 19Bude jej mít u sebe a bude v něm číst po všechny dny svého života, aby se učil bát Hospodina, svého Boha, a bedlivě dodržoval všechna slova tohoto zákona a tato nařízení. (Dt 17,18.19)

> <p></p>
> 9Hospodin se bude opět nad tebou veselit (...) 10budeš-li poslouchat Hospodina, svého Boha, a dbát na jeho přikázání a nařízení, zapsaná v knize tohoto zákona, a navrátíš-li se k Hospodinu, svému Bohu, celým svým srdcem a celou svou duší. (Dt 30,9b.10)

**Osobní studium**

Izraelský národ stojí na hranici s Kanaánem. Boží vyvolený lid má konečně zdědit zemi, kterou mu Bůh zaslíbil. Deuteronomium přináší Mojžíšovy poslední pokyny Izraelcům předtím, než se ujmou své země. Mezi těmito nařízeními byly i příkazy, aby Izraelci poslouchali.

**Přečti si následující texty. Na co tyto texty opakovaně poukazují a proč je to pro lidi tak důležité?**

`Dt 4,44`

`Dt 17,19`

`Dt 28,58`

`Dt 30,10`

`Dt 31,12`

`Dt 32,46`

`Dt 33,2`

I zběžné přečtení knihy Deuteronomium ukazuje, jak zásadní měla být pro Izraelce poslušnost Božího zákona. Ve skutečnosti to byla součást smlouvy. Bůh pro ně tolik udělal a udělá. Nemohli to udělat sami a nic z toho si nijak nezasloužili. (Milost přece znamená, že nám Bůh dává to, co si nezasloužíme.) Hospodin žádal Izraelce jen o jediné – aby odpověděli poslušností jeho zákona.

Ani dnes to není jiné. Boží milost nás zachraňuje nezávisle na našich skutcích. „Jsme totiž přesvědčeni, že se člověk stává spravedlivým vírou bez skutků zákona“ (Ř ,28). Naší odpovědí je zachovávání zákona. Není to snaha něčím si záchranu zasloužit. To by bylo marné. „Vždyť ze skutků zákona ‚nebude před ním nikdo ospravedlněn‘, neboť ze zákona pochází poznání hříchu“ (Ř 3,20). Zákon zachováváme proto, že jsme z milosti dostali spasení. „Milujete-li mne, budete zachovávat má přikázání“ (J 14,15).

Deuteronomium je lekcí o milosti a zákoně. Bůh nás milostí spasil. Udělal pro nás to, co jsme sami pro sebe nemohli udělat, podobně jako se Izraelci nemohli vysvobodit z Egypta vlastními silami. Naší odpovědí na Boží milost je, že vírou žijeme život poslušnosti Bohu a jeho zákonu. Od pádu Adama do hříchu až do doby zkoušek, kdy se projeví znamení šelmy, existují lidé, kteří jsou popsáni jako ti, kteří „zachovávají Boží přikázání a věrnost Ježíši“ (Zj 14,12). Boží vztah s jeho lidem, se kterým uzavřel smlouvu, je vztah zákona a milosti. Boží milost nám odpouští, že jsme porušili zákon. Boží milost nám umožňuje, abychom poslouchali jeho zákon. Je to poslušnost, která se rodí ze smluvního vztahu s Bohem.

**Aplikace**

`Jak se můžeš vyhnout tomu, aby ses stal zákonickým a tvé zachovávání zákona bylo formální a bez důvěry v Boží milost?`