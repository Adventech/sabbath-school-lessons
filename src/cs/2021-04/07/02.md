---
title:  'Boží Láska, Svoboda A Zákon'
date:  07/11/2021
---

> <p></p>
> 15Na svých cestách jsi byl bezúhonný ode dne svého stvoření, dokud se v tobě nenašla podlost. 16Pro množství tvých obchodů se tvé nitro naplnilo násilím a ty jsi zhřešil. I skolím tě, srazím z hory Boží, cherube ochránce, vyhladím tě zprostředka ohnivých kamenů. (Ez 28,15.16)

> <p></p>
> Co tedy máme říci? Že zákon je hříšný? Naprosto ne! Ale hřích bych byl nepoznal, kdyby nebylo zákona. Vždyť bych neznal žádostivost, kdyby zákon neřekl: „Nepožádáš!“ (Ř 7,7)

**Osobní studium**

Bůh je Bohem lásky a láska je základním principem Božího charakteru a podstatou jeho vlády. Bůh chce, abychom ho milovali, a proto nás stvořil jako morální bytosti s morální svobodou, svobodou založenou na lásce.

Středem myšlenky morální svobody je morální zákon. Elementární částice, mořské vlny či klokani podléhají přírodním zákonům, ale netýká se jich morální zákon, nepotřebují ho. Důležitý je jen pro bytosti obdařené schopností rozlišovat mezi dobrem a zlem. Proto Boží morální zákon platí i pro anděly v nebi.

`Uvažuj o úvodním textu (Ez 28,15.16). V Luciferovi se našla „podlost“ a on „zhřešil“. Jak rozumíš významu těchto slov v souvislosti s nebem? Co se z toho můžeme dozvědět o existenci morálního zákona v nebesích?`

Slova podlost (ČEP) nebo zvrácenost (ČSP) a hřích se používají v souvislosti s lidmi. Písmo však těmito slovy popisuje i to, co se odehrálo v nebesích, tedy v jiné části stvoření. Dozvídáme se z toho něco o tom, co existuje v nebi i na zemi.

`Jak může podle úvodního verše (Ř 7,7) existovat stejný princip i v nebesích, kde také žijí morální bytosti – andělé?`

Jak vysvětluje Ellen G. Whiteová: „Boží vůle je vyjádřena v přikázáních jeho svatého zákona a zásady tohoto zákona jsou zásadami nebes. Nejvyšší poznání, jakého mohou andělé dosáhnout, je poznání Boží vůle. Její konání je tou nejvyšší službou, které zasvěcují své síly.“ (MB 109; MON 65)

Nezáleží na tom, zda jde o nebesa nebo zemi. Všude, kde se nacházejí bytosti schopné morálních rozhodnutí, Bůh stanovil i morální zákon, který mají dodržovat. Porušení tohoto zákona je v nebi i na zemi hříchem.

**Aplikace**

`Proč je myšlenka morálního zákona neoddělitelná od myšlenky morálních bytostí? Co by bez zákona definovalo to, co je morální, a co ne?`