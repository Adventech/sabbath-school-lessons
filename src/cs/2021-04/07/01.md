---
title:  'Zákon A Milost'
date:  06/11/2021
---

### Texty na tento týden
Ez 28,15.16; Dt 4,44; Ř 3,20; Dt 10,1–15; Dt 5,6–22; Dt 9,1–6

> <p>Základní verš</p>
> „Nepohrdám Boží milostí: Kdybychom mohli dosáhnout spravedlnosti skrze zákon, byla by Kristova smrt zbytečná.“ (Ga 2,21)

Křesťané většiny denominací mluví o zákonu a milosti a snaží pochopit vztah mezi nimi. Zákon je Boží standard svatosti a spravedlnosti. Porušení zákona je hřích. „Každý, kdo se dopouští hříchu, jedná i proti zákonu Božímu, neboť hřích je porušení zákona“ (1J 3,4). A protože jsme tento zákon porušili všichni, „podle Písma je všechno v zajetí hříchu“ (Ga 3,22). Zachránit nás může pouze Boží milost: „Milostí tedy jste spaseni skrze víru. Spasení není z vás, je to Boží dar; není z vašich skutků, takže se nikdo nemůže chlubit“ (Ef 2,8.9).

I když je téma zákona a milosti vyjádřeno různými způsoby a v různých variacích, najdeme je v celé Bibli, včetně knihy Deuteronomium. Ano, i Deuteronomium popisuje vztah mezi zákonem a milostí – a děje se tak v jedinečném kontextu.

**Osnova lekce**

Při studiu této lekce se zaměříme na to, co kniha Deuteronomium říká o Božím zákoně a jeho smyslu v životě Božích dětí.

- Ez 28,15.16; Ř 7,7: Všeobecný úvod – zákon, láska a svoboda (neděle)
- Dt 17,18.19; 30,10: Zákon v knize Deuteronomium (pondělí)
- Dt 10,12–15: Zákon jako pozitivní dar (úterý)
- Dt 5,12–15: Přikázání o sobotě – symbol spasení z milosti (středa)
- Dt 9,1–6: Spasení z pouhé milosti (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`