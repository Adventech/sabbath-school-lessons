---
title:  'Smlouva A Izraelci'
date:  11/10/2021
---

> <p></p>
> Přicházíš obsadit jejich zemi ne pro svou spravedlnost a přímost svého srdce. Hospodin, tvůj Bůh, vyhání před tebou tyto pronárody pro jejich zvůli a proto, aby splnil, co přísahal Hospodin tvým otcům, Abrahamovi, Izákovi a Jákobovi. (Dt 9,5)

**Osobní studium**

V úvodním verši (Dt 9,5) se projevuje splněné zaslíbení. Bůh ve svém milosrdenství jedná ve prospěch Izraelců navzdory jejich neustálým chybám a selháním. (Přesně tak funguje evangelium i dnes.) Vše bylo založeno na smlouvě a zaslíbení patriarchům, že budoucím generacím bude dána Boží milost.

Když Mojžíš mluvil k Izraelcům, kteří přijali zaslíbení jako národ, často se odvolával na zaslíbení daná patriarchům.

**Co vám v následujících verších pomáhá lépe pochopit, jak Bůh plní svá zaslíbení?**

`Ex 2,24`

`Ex 6,8`

`Lv 26,42`

Také vyjití Izraelců z Egypta, jež je mocným symbolem Boží zachraňující milosti, bylo založeno na smlouvě, kterou Hospodin uzavřel s jejich předky. Již dlouho před narozením těch, kteří měli být příjemci požehnání plynoucích z uzavřené smlouvy, Hospodin vyslovil zaslíbení v jejich prospěch. Bez jakýchkoli vlastních zásluh byli vysvobozeni přesně podle zaslíbení. Tuto záchranu jim přinesl Bůh prostřednictvím zázraků a událostí při vyjití z Egypta.

Tím to však neskončilo. Kam se vlastně vydali Izraelci z Egypta? Na Sínaj, kde s nimi Hospodin „oficiálně“ uzavřel smlouvu (viz Ex 20). Hlavní součástí smlouvy bylo evangelium a zákon (Desatero), které měli dodržovat. Poslušnost měla být výrazem jejich zachraňujícího vztahu s Bohem, který je již spasil (evangelium). V Deuteronomiu tak opakovaně zaznívá výzva k životu podle zákona, který byl jejich přiznáním ke smlouvě, stvrzené na Sínaji.

**Aplikace**

`Vyznáváme, že jsme spaseni z milosti. Jakou roli hraje zákon ve tvém životě? Jak důležitý je zákon pro tvou zkušenost s Bohem?`