---
title:  'Obrazy Vztahu'
date:  14/10/2021
---

> <p></p>
> Uznej tedy ve svém srdci, že tě Hospodin, tvůj Bůh, vychovával, jako vychovává muž svého syna. (Dt 8,5)

> <p></p>
> Jste synové Hospodina, svého Boha. Nebudete si pro mrtvého dělat smuteční zářezy, ani mezi očima lysinu. (Dt 14,1)

> <p></p>
> Takto odplácíte Hospodinu, lide zbloudilý a nemoudrý? Cožpak není on tvůj Otec? Vždyť mu patříš. On tě učinil a zpevnil. (Dt 32,6)

> <p></p>
> Ale vás Hospodin vzal a vyvedl z tavicí pece, z Egypta, abyste byli jeho dědičným lidem, jak tomu je dnes. (Dt 4,20)

> <p></p>
> Hospodinovým podílem je jeho lid, vyměřeným dílem jeho dědictví je Jákob. (Dt 32,9)

**Osobní studium**

Teologové již dávno objevili podobnosti mezi smlouvou, kterou Bůh uzavřel s Izraelci, a smluvními vztahy uzavřenými mezi různými starověkými královstvími. Tato podobnost by nás neměla překvapit. Hospodin oslovil svůj lid způsobem, kterému Izraelci mohli rozumět.

Představa smlouvy jako právně závazné dohody mezi dvěma stranami, která obsahuje pravidla, podmínky a pokyny, se může zdát pro Boží vztah s lidmi příliš chladná a formální. A přestože i tento aspekt vztahu musí existovat (vždyť Bůh je přece zákonodárce), taková smlouva nedokáže vyjádřit celou hloubku a šíři vztahu, který chce mít Bůh se svým lidem. Proto je v Deuteronomiu použito mnoho dalších obrazů, které pomáhají vyjádřit stejnou myšlenku smlouvy mezi Bohem a Izraelem, ale zároveň ji doplňují o další rozměry.

**Zamyslete se nad texty z úvodu. Jaké obrazy se nacházejí v těchto verších? Co si myslíte, že má použití takových obrazů zdůraznit?**

`Dt 8,5`

`Dt 14,1`

`Dt 32,6.8–12`

`Dt 4,20`

`Dt 32,9`

Vztah Hospodina k jeho lidu je velmi často vyjádřen obrazem rodiny. V ideálním případě je totiž rodina nejbližším, nejpevnějším a nejlaskavějším vztahem. Bůh chtěl mít právě takový vztah se svým lidem. Dokonce i po potupném odmítnutí Ježíše a jeho ukřižování řekl Ježíš po svém vzkříšení oběma Mariím: „Nebojte se. Jděte a oznamte mým bratřím, aby šli do Galileje; tam mě uvidí“ (Mt 28,10). Když vzkříšený Mesiáš oslovuje učedníky „moji bratři“, je to mimo jiné výraz lásky a milosti, která pramení ze zájmu o ty, kteří si ji ničím nezasloužili. Právě tak můžeme charakterizovat i Boží vztah k lidstvu: nezasloužená milost a láska.

**Aplikace**

`Jaký vztah máš s Bohem? Jak ho můžeš prohloubit a naučit se Boha více milovat a zároveň lépe porozumět odpovědnosti, která vyplývá ze smluvního vztahu s Bohem? Proč si tyto dvě myšlenky neodporují, ale naopak se doplňují?`