---
title:  Společenství služebníků
date:  21/09/2019
---

### Texty na tento týden
2K 2,14–16; Ex 32,1–14; 1Pt 2,12; Fp 2,15; Ef 2,19; Žd 10,23–25

> <p>Základní verš</p>
> „Držme se neotřesitelné naděje, kterou vyznáváme, protože ten, kdo nám dal zaslíbení, je věrný. Mějme zájem jeden o druhého a povzbuzujme se k lásce a k dobrým skutkům.“ (Žd 10,23.24)

Při snaze naplnit naše křesťanské poslání bychom neměli podceňovat potenciál církve jako organizovaného společenství věřících. Už jsme mluvili o potížích, kterým můžeme čelit, když se snažíme udělat něco proti chudobě a nespravedlnosti na světě. Když však jako bratři a sestry spolupracujeme ve společenství víry, často můžeme být pro lidi kolem nás mnohem větším požehnáním.

Může se nám však stát, že když se sejdeme jako církev, necháme se příliš pohltit úsilím o zajištění provozu a organizaci a zapomeneme, že církev existuje proto, aby sloužila všude tam, kam ji Bůh postavil. Jako církev nesmíme přehlížet utrpení a zlo, které existuje kolem nás. A to zvláště proto, že Kristus rozhodně žádné zlo ani nespravedlnost nepřehlédne. Měli bychom být věrni pověření hlásat evangelium, které je neoddělitelně spojeno s aktivní pomocí utlačovaným, hladovým, nahým a bezbranným.

Jako společenství církve spolu tvoříme tělo Kristovo (1K 12,12–20). Proto bychom měli jednat tak, jak jednal Kristus, měli bychom se zajímat o lidi, jak to dělal on, a měli bychom být pro tento svět Ježíšovýma rukama, nohama, hlasem a srdcem.

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`