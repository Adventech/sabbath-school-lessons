---
title:  Konečná obnova jednoty
date:  22/12/2018
---

### Texty na tento týden
J 14,1–3; Iz 11,1–10; Zj 21,1–5; 1Te 4,13–18; Zj 22,1–5; Iz 35,4–10

> <p>Základní verš</p>
> „Podle jeho slibu čekáme nové nebe a novou zemi, ve kterých přebývá spravedlnost.“ (2Pt 3,13)

Jedním z největších a nejkrásnějších biblických zaslíbení je to o Ježíšově druhém příchodu. Bez něj bychom neměli nic. Vždyť naše naděje se soustřeďuje na toto zaslíbení a na všechno, co je jeho součástí. Až se Kristus vrátí v nebeských oblacích, pomine všechno pozemské a lidské – a tedy dočasné. Země poskvrněná hříchem, válkami, hladem, nemocemi, tragédiemi a smrtí bude stvořena znovu. Stane se místem života spasených, kteří budou žít pospolu a také se svým Pánem.

Naděje na druhý příchod Ježíše Krista je hlavním tématem Nového zákona. Již staletí křesťané toužebně očekávají naplnění tohoto zaslíbení. Jako adventisté sedmého dne se na Kristův návrat také těšíme.

V poslední lekci se budeme věnovat tomuto zaslíbení a jeho významu pro jednotu křesťanů. Naše jednota v Kristu je často limitována našimi lidskými omezeními a slabostmi. V nebesích se však již nebudeme muset trápit nejednotou, protože tam už nebude žádné rozdělení. Při druhém příchodu budeme jedno s Pánem. Konečně budeme sjednoceni a vytvoříme jednu rodinu zachráněných.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.