---
title:  Klíč k jednotě
date:  20/10/2018
---

### Texty na tento týden
Ef 1,3–14; Ga 4,7; Ef 2,11–22; 4,1–6.11; Mt 20,25–28; Ef 5,15–6,9

> <p>Základní verš</p>
> „Když nám [Bůh] dal poznat tajemství svého záměru, svého milostivého rozhodnutí, jímž si předsevzal, že podle svého plánu, až se naplní čas, přivede všechno na nebi i na zemi k jednotě v Kristu.“ (Ef 1,9.10)

V prvním století patřilo město Efez mezi nejvlivnější města nejen Malé Asie, ale i celé Římské říše. Církev v Efezu tvořili Židé, bývalí pohané a lidé z různých sociálních vrstev. Tato různost mohla být příčinou mnoha konfliktů – kdyby nebylo Krista a jednoty, kterou v něm mohli prožívat jako součásti Kristova těla.

Právě proto je ústředním tématem Pavlova Listu Efezským apoštolova obava o jednotu křesťanů.

Pavlovo vnímání jednoty křesťanů mělo dva rozměry: (1) jednota církve, v níž křesťané ze Židů a z pohanů tvoří jedno tělo, a (2) jednota vesmírná, v níž všechno na nebi i na zemi nachází svou konečnou identitu a jednotu v Kristu.

Zdrojem jednoty je Kristus. V tomto dopise se mnohokrát objevuje Pavlův výraz „v Kristu“ a „s Kristem“, aby tímto způsobem vyjádřil, co Bůh vykonal pro nás a pro celý vesmír prostřednictvím života, smrti a vzkříšení Ježíše Krista. Tato jednota se naplno projeví až na konci věků.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.