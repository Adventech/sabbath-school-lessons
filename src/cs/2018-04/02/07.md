---
title:  Podněty k zamyšlení
date:  12/10/2018
---

Přečti si v knize Od slávy k úpadkukapitolu „Rozdělení království“ a v knize Poslové naděje a láskykapitolu „Varovné poselství“.

„Pán touží, aby se jeho vyvolení služebníci naučili, jak se sjednotit v harmonickém úsilí. Některým se může zdát, že rozdílnosti v jejich darech a v darech jejich spolupracovníků jsou příliš velké na to, aby se mohli sjednotit ve svém úsilí. Když si však uvědomí, že evangelium je třeba přinést různým lidem a že ačkoli někteří odmítnou pravdu, kterou jim představí jeden pracovník, mohou své srdce otevřít podání pravdy, kterou jim odlišným způsobem zprostředkuje někdo jiný, pak možná budou usilovat o spolupráci. Ať jsou jejich dary a talenty jakkoli odlišné, všechny může vést tentýž Duch. Každé jejich slovo a čin bude zjevovat dobrotu a lásku. A když bude každý pracovník věrně zastávat svěřené místo a poslání, pak se naplní Kristova modlitba za jednotu jeho následovníků a celý svět pozná, že toto jsou jeho učedníci.“ (GW 483)

**Otázky k rozhovoru**

`V dnešní době není ničím novým starozákonní popis situace, kdy každý dělal, co uznal za správné. Postmodernizmus, který zpochybňuje myšlenku jakékoliv ústřední morální či intelektuální autority, v konečném důsledku jen dláždí cestu ke stejnému morálnímu chaosu, před jakým nás Bible varuje. Jak na tuto výzvu můžeme odpovědět jako jednotliví věřící a jako církev?`

`Uvažujte o příběhu krále Rechabeáma a rozdělení Izraele (1Kr 12). Co se z toho můžeme naučit pro náš dnešní život?`

`Co mohou vedoucí církve a členové udělat, aby předcházeli konfliktům a vzniku různých vzájemně nevraživých skupin? Co dělat, když se něco takového objeví? Proč je důležité řešit problémy již v zárodku? Na co si musíme dávat pozor, abychom nepadli do stejné pasti, v jaké se ocitli věřící v Korintu?`

`Prostudujte si kontext pasáže v Př 6,16–19. Co se z těchto textů můžete naučit, abyste mohli předcházet rozkolům ve vašem sborovém společenství?`

**Shrnutí**

V Písmu nacházíme situace, které vedly k rozkolům a rozdělení. Když Boží lid žil věrně a poslušně podle Božích příkazů, nebezpečí rozkolů se výrazně snižovalo. Příklady z doby soudců a vlády Rechabeáma nám ukazují nebezpečí otevírání dveří pro rozdělení. Také v Novém zákoně vidíme napětí a prostor pro nejednotu. Správné pochopení Božího slova a posvěcené úsilí žít podle něj jsou nejlepší ochranou před nejednotou a rozdělením mezi námi.

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství.

Jak jim můžete dát najevo, že je máte stále rádi?