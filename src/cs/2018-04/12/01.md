---
title:  Církevní organizace a jednota
date:  15/12/2018
---

### Texty na tento týden
Ef 5,23–27; Mt 20,25–28; Tt 1,9; Mt 16,19; Ga 6,1.2; Mt 28,18–20

> <p>Základní verš</p>
> „Ne tak bude mezi vámi: kdo se mezi vámi chce stát velkým, buď vaším služebníkem; a kdo chce být mezi vámi první, buď vaším otrokem.“ (Mt 20,26.27)

Jako adventisté sedmého dne patříme mezi protestanty, kteří věří, že spasení je pouze prostřednictvím víry v to, co Ježíš Kristus pro lidstvo vykonal. Nepotřebujeme církev nebo církevní hierarchii k tomu, abychom měli užitek z Kristova díla pro nás. To, co od Krista dostáváme, přijímáme přímo od něj. On se stal zástupnou obětí za nás na kříži a on je jako velekněz naším prostředníkem v nebeské svatyni.

Přesto je církev ustanovena pro nás Bohem. Ne však jako prostředek spasení, ale jako nástroj, který nám má pomoci představit toto spasení světu. Církev je organizací, kterou Ježíš ustanovil pro šíření evangelia do celého světa. Organizace je důležitá k tomu, aby napomáhala realizovat poslání církve. Bez existence organizované církve by Ježíšovo poselství o spasení nemohlo být tak efektivně světu hlásáno. I vedoucí církve jsou důležití, pokud napomáhají budovat jednotu církve a svým jednáním představují Ježíšův příklad.

Tento týden se zaměříme na důležitost církevní organizace pro misii a budeme poznávat, jak může podporovat jednotu církve.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.