---
title:  Podněty k zamyšlení
date:  16/11/2018
---

Přečtěte si kapitoly „V Kornéliově domě“ a „Židé a pohané“ z knihy Poslové naděje a lásky.

Rada, která o celé záležitosti rozhodla, se skládala z apoštolů a učitelů, kteří významným způsobem přispěli k zakládání křesťanských sborů mezi Židy a pohany, a také ze zvolených zástupců různých sborů. Byli zde přítomni starší z Jeruzaléma, delegáti z Antiochie a dále zástupci nejvlivnějších sborů. Rada postupovala tak, jak jí to přikazovalo osvícené svědomí, a s důstojností církve, která byla založena z Boží vůle. Na konci jednání všichni uznali, že na spornou otázku odpověděl sám Bůh, když na pohany vylil Ducha svatého; všichni si uvědomili, že jejich povinností je podřídit se vedení Ducha.

Nebylo nutné svolávat celou křesťanskou církev a o sporné záležitosti hlasovat. ,Apoštolové a starší‘, vlivní a rozvážní muži, vydali a sepsali rozhodnutí, které pak přijaly všechny křesťanské sbory. Ne všichni s ním však byli spokojeni; skupina ctižádostivých a sebevědomých bratří s ním nesouhlasila. Tito muži chtěli pracovat v Božím díle na vlastní zodpovědnost. Neustále reptali a kritizovali, navrhovali nové plány a snažili se překazit dílo těch, které Bůh povolal ke zvěstování evangelia. Již od samého počátku narážela církev na takové překážky a bude jim muset čelit až do konce času.“ (AA 196.197; PNL 113.114)

**Otázky k rozhovoru**

`Jaké kroky k řešení sporů, o kterých jsme tento týden mluvili, mohou pomoci vašemu společenství v konfliktních situacích? Přestože v souvislosti s pohany v rané církvi šlo o teologický problém, jak nám způsob řešení může pomoci při sporech kulturních, politických nebo etnických, které ohrožují jednotu církve? Které principy řešení jsou podle vás nejdůležitější?`

`Znovu si přečti citát Ellen G. Whiteové z knihy Poslové naděje a lásky. Navzdory pozitivnímu řešení měli někteří věřící stále výhrady. Co se můžeme naučit z této smutné reality?`

**Shrnutí**

Rané církvi hrozily různé vnitřní spory, které mohly mít zničující následky. Viděli jsme, jakým způsobem může církev řešit konflikty a odvrátit rozdělení. Základním východiskem je pokora, láska, vedení Ducha svatého a podřízení se Božímu slovu.

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

Jednota ve víře                                                                                                   Týden od 18. do 24. listopadu