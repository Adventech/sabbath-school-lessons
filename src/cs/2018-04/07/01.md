---
title:  Když přijdou konfl ikty
date:  10/11/2018
---

### Texty na tento týden
Sk 6,1–6; Sk 10,1–23; Mt 5,17–20; Sk 11,3–24; Sk 15,1–22; Am 9,11.12

> <p>Základní verš</p>
> „Neboť vy všichni, kteří jste byli pokřtěni v Krista, také jste Krista oblékli. Není už rozdíl mezi židem a pohanem, otrokem a svobodným, mužem a ženou. Vy všichni jste jedno v Kristu Ježíši.“ (Ga 3,27.28)

Jednou z největších výzev každého křesťanského společenství je udržení jednoty ve chvíli, kdy vzniknou rozbroje týkající se identity a poslání církve. Takové neshody mohou mít zničující následky. V tom jsou dnešní křesťanská společenství podobná těm, o kterých se dozvídáme v Nové zákoně. Jsme jen lidé a dříve či později se objeví rozdílnosti týkající se důležitých témat. První křesťané čelili konfliktům, které vycházely nejen z předsudků vůči různým skupinám lidí, ale také z vážných rozdílů ve výkladu klíčových starozákonních příběhů a zvyků. Tyto konflikty mohly vést ke zničení křesťanské církve již v jejích počátcích. Naštěstí v jejím čele stáli přemýšliví a vnímaví apoštolové a vůdci, kteří se při řešení konfliktů spoléhali na vedení Ducha svatého a Písma. V předchozích lekcích jsme se mimo jiné věnovali i tomu, jak prožívala jednotu raná církev. Tento týden se soustředíme na otázku, jakým způsobem prvotní církev řešila vnitřní konflikty, které ničily její jednotu a ohrožovaly její přežití. O jaké konflikty šlo, jak je řešili a co se dnes můžeme naučit z jejich zkušenosti?

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.