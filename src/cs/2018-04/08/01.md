---
title:  Jednota ve víře
date:  17/11/2018
---

### Texty na tento týden
Sk 4,8–12; Sk 1,11; Mt 25,1–13; Žd 9,11.12; Ex 20,8–11; 1K 15,51–54

> <p>Základní verš</p>
> „V nikom jiném není spásy; není pod nebem jiného jména, zjeveného lidem, jímž bychom mohli být spaseni.“ (Sk 4,12)

V roce 1888 adventisté sedmého dne zapáleně diskutovali o výkladu některých biblických textů. Kazatelé a vedoucí církve debatovali o identitě deseti rohů z proroctví u Daniela 7 a o zákoně v Galatským 3,24. Tehdy si jen málokdo uvědomoval, že vzájemné nepřátelské postoje kazí jejich společenství a přátelství, a tak ničí jednotu a poslání církve.

Ellen G. Whiteová tento stav velmi silně odsuzovala a všechny zúčastněné povzbuzovala, aby velmi pečlivě zkoumali svůj vztah k Ježíši a to, jak by se jejich láska k Ježíši měla projevit v jejich chování – a to především tehdy, když s někým nesouhlasí. Řekla také, že bychom neměli očekávat, že všichni budou mít naprosto stejný pohled na výklad každého biblického textu.

Zdůraznila však i to, že bychom měli usilovat o jednotu ve všech základních adventních věroučných bodech (CW 28–32). Tento týden se budeme věnovat některým důležitým biblickým pravdám, které z nás dělají adventisty a které formují naši jednotu ve víře.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.