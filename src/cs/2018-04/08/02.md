---
title:  Spasení v Ježíši
date:  18/11/2018
---

> <p></p>
> 9V tom se ukázala Boží láska k nám, že Bůh poslal na svět svého jediného Syna, abychom skrze něho měli život. 10V tom je láska: ne že my jsme si zamilovali Boha, ale že on si zamiloval nás a poslal svého Syna jako oběť smíření za naše hříchy. (1J 4,9.10)

**Osobní studium**

Jako adventisté sedmého dne máme s ostatními křesťanskými církvemi velmi mnoho společného, naše věroučné body však tvoří jedinečný systém pohledu na biblické pravdy, o kterých jiní křesťané nemluví. Tyto pravdy nám pomáhají vymezit se jako pozůstatek Božího lidu na konci času.

`Přečti si texty Sk 4,8–12 a 10,43. Jak Petr vnímá důležitost Ježíše Krista pro pochopení plánu spasení? Proč je podle něj Kristus pro naše spasení tak důležitý?`

Apoštol Pavel napsal do Korintu, že „v Kristu Bůh usmířil svět se sebou“ (2K 5,19). Kristova smrt přináší smíření, staví most přes propast, která vznikla jako následek hříchu a smrti. Křesťané celá staletí uvažovali o významu Ježíšovy smrti, o jeho vzkříšení a o smíření, které přišel uskutečnit. Tento proces smíření je v řečtině vyjádřen slovem, které znamená „výměnu“ nebo „změnu“. V tomto případě se nepřátelství, nesoulad a odcizení „mění“ v přátelství, harmonii a blízkost. Božím záměrem je, aby se těmito charakteristikami vyznačoval nejen náš vztah k němu, ale i naše vzájemné vztahy v církvi.

Přečti si následující texty. Uvažuj, co jednotlivé verše říkají o významu Ježíšovy smrti a jeho vzkříšení.

Ř 3,24.25

1J 2,2

1J 4,9.10

1Pt 2,21–24

Spolu s ostatními křesťanskými společenstvími věříme v Kristovu smrt a vzkříšení. Za svůj jedinečný přínos v rámci velké křesťanské rodiny můžeme považovat to, že je hlásáme v kontextu „věčného evangelia“ (Zj 14,6) jako součást poselství tří andělů ze Zjevení 14,6–12. Jako adventisté sedmého dne klademe důraz na tato poselství takovým způsobem, jak to nedělají žádní jiní křesťané.

**Aplikace**

`Co pro tebe osobně znamená Ježíšova smrt a jeho vzkříšení? Jak a v čem se v tvém životě prakticky projevuje naděje, kterou ti přináší spasení v Ježíši?`

> <p></p>
> Jednota ve víře                                                                                                                     Pondělí 19. listopadu