---
title:  Falešná bohoslužba
date:  10/12/2018
---

> <p></p>
> 3Jedna z jejích hlav vypadala jako smrtelně raněná, ale ta rána se zahojila. A celá země v obdivu šla za tou šelmou; 4klekali před drakem, protože dal té šelmě svou moc, a klekali také před šelmou a volali: „Kdo se může rovnat té dravé šelmě, kdo se odváží s ní bojovat?“ (Zj 13,3.4)

**Osobní studium**

`Co bylo podstatou třetího pokušení, kterému byl Ježíš vystaven na poušti (Mt 4,8.9)? Jak tomu rozumíš?`

`Proč to mohlo být pro Ježíše pokušením?`

Satan se s pýchou a drzostí prohlašuje za právoplatného vládce světa, vlastníka všeho bohatství a slávy světa a dělá si nárok na uctívání od všech bytostí, které na světě žijí, jako by právě on všechno stvořil. Jaká je to urážka Boha Stvořitele! Satan ukazuje, že přesně rozumí podstatě uctívání – je to vzdání úcty a respektu skutečnému vlastníku vesmíru.

`Uvažuj o zkušenosti třech hebrejských mládenců z Daniela 3. kapitoly (zaměř se na verše 8–18) v souvislosti s mocností, o níž se hovoří ve Zj 13,4 a 14,9–11. O co všechno jde na konci časů? Co je poselstvím těchto textů?`

`Od Kaina a Ábela přes tři mládence v Babyloně až po závěrečné události související se „znamením šelmy“ (Zj 16,2) satan usiluje o vytvoření falešného systému bohoslužby, který by odvedl lidi od pravého Boha, a lstivě se snaží zaměřit uctívání na sebe. Vždyť dokonce už před pádem do hříchu chtěl být jako Bůh (Iz 14,14). Není náhoda, že tak jako tři mládenci čelili nebezpečí smrti, pokud se nepokloní „obrazu“, i věrný Boží lid bude čelit stejnému nebezpečí, pokud nevzdá úctu „obrazu“. Proč bychom však měli uctívat nějaký „obraz“, když jsme povoláni uctívat pravého Boha?`

„Důležitá jsou poučení, která bychom si měli vzít z toho, co prožili židovští mládenci na poli Dúra… V období tísně, které lid Boží očekává, bude zapotřebí víry, jež nezakolísá. Dítky Boží budou muset dávat najevo, že uctívají jedině Boha a že žádná okolnost, ani kdyby šlo přitom o sám život, je nedokáže svést k tomu, aby učinili nejmenší ústupek falešnému uctívání. Pro věrné srdce jsou příkazy hříšných, smrtelných lidí naprosto bezvýznamné vedle slova věčného Boha. Budou poslušni pravdy, i kdyby to mělo mít za následek uvěznění, vyhnanství nebo smrt.“ (PK 512.513; PK 335)

**Aplikace**

`Jakým způsobem můžeš dnes prožívat pokušení uctívat někoho jiného než jedinou Bytost, která je hodna uctívání? Proč může být svod falešné bohoslužby mnohem rafinovanější, než si dokážeme představit?`

> <p></p>
> Koho nebo co jsi dnes v pokušení uctívat namísto Boha? Jak a v čem se to může projevit?