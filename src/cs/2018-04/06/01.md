---
title:  Obrazy jednoty
date:  03/11/2018
---

### Texty na tento týden
1Pt 2,9; Ex 19,5.6; Ef 2,19–22; 1K 3,16.17; 1K 12,12–26; J 10,1–11; Ž 23

> <p>Základní verš</p>
> „Tak jako tělo je jedno, ale má mnoho údů, a jako všecky údy těla jsou jedno tělo, ač je jich mnoho, tak je to i s Kristem.“ (1K 12,12)

Každý čtenář Bible si všimne, že se v ní nachází množství obrazů a symbolů poukazujících na skutečnosti, které jsou mnohem významnější než dané obrazy a symboly. Například celý biblický obětní systém ve své podstatě symbolizuje důležitou skutečnost: Ježíše a plán spasení.

V Bibli se nachází také mnoho dalších obrazů, které jsou někdy velmi jednoduché – voda, oheň, vítr. V závislosti na kontextu představují tyto obrazy různé duchovní a věroučné pravdy. Ježíš například řekl: „Vítr vane, kam chce, jeho zvuk slyšíš, ale nevíš, odkud přichází a kam směřuje. Tak je to s každým, kdo se narodil z Ducha.“ (J 3,8) V tomto případě je vítr symbolem Ducha svatého.

V Bibli najdeme i mnoho obrazů popisujících právě ten typ jednoty, kterou se má církev vyznačovat – takovou, kterou má podle Božího povolání církev zjevovat světu. Jednotlivé obrazy nejsou samy o sobě úplné. Ale jako celek vyjevují mnohé skutečnosti o jednotě církve – o jejím vztahu k Bohu, o vzájemných vztazích členů církve a o vztahu církve ke společnosti, v níž žije.

Tento týden se budeme věnovat obrazům, které nám objasňují některé pravdy o jednotě v Kristu.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.