---
title:  Jednota a náprava vztahů
date:  01/12/2018
---

### Texty na tento týden
2Tm 4,11; Fm 1,1–25; 2K 10,12–15; Ř 5,8–11; Ef 4,26; Mt 18,15–17

> <p>Základní verš</p>
> „Jestliže jsme my, Boží nepřátelé, byli s Bohem smířeni smrtí jeho Syna, tím spíše nás smířené zachrání jeho život.“(Ř 5,10)

Poznali jsme, že dokonce i po Letnicích a po vylití Ducha byly vztahy mezi prvními křesťany občas napjaté. V Novém zákoně nacházíme opakované zmínky o tom, jak se s takovými problémy Kristovi následovníci vypořádali. Principy obsažené v těchto verších mají pro církev velkou hodnotu i dnes. Ukazují, že jestliže se při řešení konfliktů a při snaze zachovat jednotu v Kristu řídíme biblickými principy, je možné najít příznivé řešení.

Tento týden se zaměříme na vztahy, které se podařilo obnovit. Ukážeme si, jaký vliv mají naše mezilidské vztahy na naši jednotu v Kristu. Duch svatý působí tak, aby nás přivedl blíže k Bohu a k sobě navzájem. Jinými slovy, snaží se zlepšit náš vztah k Bohu a také naše vztahy k lidem. Pomáhá bourat bariéry, které nám brání přijít blíže k Bohu a blíže jeden k druhému. Největší projev moci evangelia není to, co církev říká, ale jak církev žije.

„Podle toho všichni poznají, že jste moji učedníci, budete-li mít lásku jedni k druhým.“ (J 13,35) Bez této lásky by celé naše uvažování o jednotě církve vyšlo naprázdno.

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.