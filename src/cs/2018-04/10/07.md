---
title:  Podněty k zamyšlení
date:  07/12/2018
---

„Jestliže je Kristus trvale přítomen v myslích pracovníků, jestliže je umrtveno všechno sobectví, jestliže mezi nimi není soupeření, žádné sváry o prvenství, jestliže prožívají jednotu a jsou posvěceni, takže je mezi nimi viditelná a hmatatelná vzájemná láska, pak na ně určitě sestoupí déšť Ducha, protože Boží sliby neselhávají ani v jediné čárce, ani v jediném písmenku.“ (1SM 175)

„Pokud chceme v den Páně stát s Kristem, s naším útočištěm a naší pevnou věží, musíme odložit veškerou závist a veškerou snahu o prvenství. Musíme zcela vymýtit kořeny takových nesvatých postojů, aby už nikdy znovu nevyklíčily. Musíme se zcela postavit na Boží stranu.“ (LDE 190)

Náměty k rozhovoru

Přečtěte si text Ko 3,12–17. Uvažujte o vlastnostech, o kterých zde apoštol Pavel píše a o které bychom měli usilovat. Proč jsou tyto vlastnosti základem pro úspěšné řešení všech konfliktů? Jak nám mohou pomoci jednat podle principů, o kterých jsme četli v Mt 18,15–18?
Proč jsou myšlenky z bodu 1 pro budování jednoty církve tak důležité?
Když se podíváte na naši církev jako na celek, co je podle vás největším problémem, který nám brání prožívat takovou jednotu, kterou potřebujeme, abychom mohli oslovit celý svět? Je to naše učení a naše věroučné body? Samozřejmě že ne. Vždyť tyto věci nám Bůh svěřil, abychom je hlásali všem. Možná je problém výhradně v nás samých, v našich vzájemných vztazích, v naší malicherné závisti, v našem hašteření, v naší sobeckosti, v naší touze ovládat druhé a vynikat nad nimi. Proč musíme prosit Ducha svatého o moc, která by přinesla změnu a vedla nás ke skutečnému prožívání jednoty v církvi?

**Shrnutí**

Poselstvím evangelia Ježíše Krista je uzdravení a změna. Když je prožíváme, pak musí nutně ovlivnit i naše vztahy s druhými lidmi. Bible nám nabízí užitečné principy a příklady, jak můžeme prožívat dobré a blízké vztahy s ostatními – a to i ve světě naplněném hříchem.

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

11