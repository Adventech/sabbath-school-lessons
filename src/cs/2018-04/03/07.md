---
title:  Podněty k zamyšlení
date:  19/10/2018
---

Přečti si kapitolu „Nezměnitelná Boží vůle“ v knize Velké drama věků.

„Přestože Církev adventistů sedmého dne je celosvětovou církví s mnoha místními sbory, adventisté se nepovažují za univerzální (všeobecnou) Kristovu církev. Univerzální církev je mnohem širší než jakákoliv denominace. Je viditelná a zároveň neviditelná, protože ji tvoří ti, kteří věří v Ježíše a následují ho. Tento konkrétní teologický problém se vystupňuje, když vezmeme v úvahu odpadnutí mezi křesťany, které je tak bolestně zobrazeno v knize Zjevení. Čistá církev ze Zjevení 12 je dána do kontrastu s „nevěstkou“ ve Zjevení 17, velkým městem Babylonem, který je zase v kontrastu s nevěstou Beránka, svatým městem, novým Jeruzalémem ze Zjevení 21 a 22. V prvním století mohla být univerzální církev poměrně viditelná. Mnohem těžší a složitější bylo ji vidět například během středověku.

Adventisté proto neomezují koncept pravé Boží církve na svou vlastní denominaci a ani ji automaticky nerozšiřují na ostatní křesťanské církve. Pravou Boží církev tvoří ti jednotlivci, kteří skutečně věří v Boha. Bůh je zná. Adventisté však zároveň prohlašují, že jsou viditelným pozůstatkem Božího lidu na konci času, o kterém se hovoří ve Zjevení 12,17 a v kapitolách 12–14. Tento pozůstatek má místní i univerzální charakter (Zj 2,24 a 12,17).“ (MUELLER, Ekkerhardt, The Universality of the Church inthe New Testament“ v Ángel Manuel Rodríguez, ed., Message, Mission, and Unity of the Church.Silver Spring, MD.: Biblical Research Institute, GC SDA, 2013, str. 37)

**Otázky k rozhovoru**

`Proč je pro naši církev tak důležité naplnění Ježíšovy modlitby z J 17? Co nám zjevuje Ježíšova touha po jednotě rané církve o tom, co si přeje pro naši církev dnes?`

`Spolupracuje váš místní sbor s jinými křesťany na řešení konkrétních společenských problémů? Jaké s tím máte zkušenosti? Jak můžete s jinými křesťany spolupracovat, aniž byste se zpronevěřili pravdám, kterým věříte?`

`Jak rozumíte myšlenkám z následujícího citátu z knihy Velký spor věků? Jak můžeme tyto myšlenky uskutečňovat? „Kdyby formální následovníci Ježíše Krista přijali zvěst, která vychází z Božího slova, dosáhli by jednoty, o niž se modlil Pán Ježíš a kterou apoštol označil za ‚jednotu Ducha ve svazku pokoje‘. ‚Jedno tělo a jeden Duch, k jedné naději jste byli povoláni; jeden je Pán, jedna víra, jeden křest‘ (Ef 4,3–5)“. (GC 379; VDV 251)`

**Shrnutí**

Ježíšova velekněžská modlitba (J 17) je připomenutím, že Ježíši jde i dnes o jednotu církve. Jeho modlitba má být i naší modlitbou. Měli bychom hledat způsob, jak upevnit svou víru v Božím slově. Naše vzájemné vztahy by měla charakterizovat láska a měla by zahrnovat i druhé křesťany – bez ohledu na naše vzájemné teologické rozdíly.

**Praktický závěr**

- Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?