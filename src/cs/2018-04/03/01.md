---
title:  „Aby všichni byli jedno“
date:  13/10/2018
---

### Texty na tento týden
J 17,1–26; 1J 5,19; J 13,18–30; J 5,20–23; Mk 9,38–41; Zj 18,4; 1J 2,3–6

> <p>Základní verš</p>
> „Neprosím však jen za ně, ale i za ty, kteří skrze jejich slovo ve mne uvěří; aby všichni byli jedno jako ty, Otče, ve mně a já v tobě, aby i oni byli v nás, aby tak svět uvěřil, že ty jsi mě poslal.“ (J 17,20.21)

Jan nám přináší pohled na Ježíšovy obavy ve chvíli, kdy už se na obzoru hrozivě rýsovala zrada a smrt. V pěti důležitých kapitolách (J 13–17) evangelista zaznamenává Ježíšova slova, která vrcholí pasáží nazývanou „velekněžská modlitba“ (J 17).

„Je to vhodné označení, protože náš Pán v této modlitbě připravuje sama sebe na obětování, ve kterém vystupuje současně jako oběť i kněz. Zároveň je to modlitba za ty, za něž přináší svou oběť – za učedníky přítomné ve vrchní síni a za ty, kteří následně uvěří prostřednictvím jejich svědectví.“ (BRUCE, F. F., The Gospel of John,Grand Rapids: Eerdmans, 1983, str. 328)

V centru této modlitby zaznívají Ježíšova obavy o jednotu jeho učedníků a o jednotu těch, kteří v něho uvěří později. To je klíčový motiv Ježíšovy modlitby: „Za ně prosím. Ne za svět prosím, ale za ty, které jsi mi dal, neboť jsou tvoji; a všecko mé je tvé, a co je tvé, je moje. V nich jsem oslaven.“ (J 17,9.10)

Žádná smysluplná diskuze o jednotě církve a o naší jednotě v Kristu nemůže být úplná bez podrobného zkoumání této modlitby. Za co se Ježíš modlil, ke komu se modlil a co jeho modlitba znamená pro nás dnes?

**Budování společenství**

- Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?
- Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.