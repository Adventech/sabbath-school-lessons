---
title:  Misijní příběh
date:   04/07/2025
---

#### Žádní potkani k obědu

_Andrew McChesney_

Petr Siamikobo z horské vesnice v Zambii rád lovil potkany. Chlapec a jeho rodina jedli tyto hlodavce s kukuřičnou kaší. Také rádi jedli vepřové maso a "bubble fish" (druh ryby - možná míněn Sumčík stříbřitý). Vepřové maso bylo vždy na stole o Vánocích. "Bubble fish" byla oblíbená pro své maso bez kostí.

Pro Petra proto bylo překvapením, když se dozvěděl, že Bible zakazuje jeho oblíbené druhy masa.

O nečistém jídle se dozvěděl poprvé, když cestoval asi 20 mil od svého rodného města, aby navštívil bratra, který pracoval na farmě provozované misionáři Církve adventistů sedmého dne ze Spojených států. Zůstal tam na sobotní bohoslužbu, kde kazatel mluvil o čistých a nečistých zvířatech z Leviticus 11. Petr si uvědomil, že on a jeho rodina jí takové jídlo, které neodpovídá učení Bible.

Po nějaké době začali misionáři pořádat bohoslužby v Petrově základní škole v sobotu odpoledne. Petr se těchto setkání účastnil, i když musel ujít dvě míle, aby se do školy dostal.

Jeho rodiče ho však odrazovali od účasti a připomínali mu, že byl pokřtěn už jako dítě. Otec mu dokonce nařídil, aby v sobotu pracoval na rodinné farmě. Petr nevěděl nic o dodržování soboty, a tak rychle dokončil svou práci ráno, aby mohl jít na odpolední shromáždění.

Na střední škole si Petr našel nové přátele z adventistických rodin. Studoval s nimi Bibli a dal své srdce Ježíši křtem ponořením. Přestal jíst potkany, vepřové maso a "Bubble fish".

Postupem času začali jeho rodiče oceňovat sedmý den, sobotu. Pochopili, proč Petr nejí nečisté maso. Každou sobotu, kdy byl doma, ho povzbuzovali, aby nepřišel pozdě do sobotní školy.

Dnes je v Petrově městě adventistický sbor. Díky adventistickému vlivu mnoho obyvatel města přestalo jíst nečisté jídlo.

Petr je vděčný, že se jako chlapec naučil, jak důležitý je zdravý životní styl a oslavování Boha také svým stravováním. Koneckonců, 1. Korintským 10:31 říká: „Ať už jíte nebo pijete, ať už děláte cokoli, všechno to dělejte k Boží slávě.“

„Děkuji Ježíši, že mě zachránil od nečistých potravin,“ řekl Petr, dnes už starší církve a vedoucí katedry sociálních věd na Rusangu Secondary School, adventistické střední škole v Zambii.

_Modlete se za šíření evangelia v Zambii a dalších zemích v Divizi Jižní Afriky a Indického oceánu, která je příjemcem sbírky třinácté soboty v tomto čtvrtletí._
