---
title:  'Smlouva a plán'
date:  30/08/2025
---

### Texty na tento týden
Ex 24,1–18; 1K 11,23–29; Lv 10,1.2; Ez 36,26–28; Ex 25,1–9; Ex 31,1–18

> <p>Základní verš</p>
> „Když Mojžíš přišel nazpět, vypravoval lidu všechna slova Hospodinova a předložil mu všechna právní ustanovení. Všechen lid odpověděl jako jedněmi ústy. Řekli: ‚Budeme dělat všechno, o čem Hospodin mluvil.‘“ (Ex 24,3)

Jako jejich Bůh, Stvořitel a Vykupitel toužil být se svým lidem a přebývat mezi nimi. Stvořil nás, abychom s ním měli blízké, důvěrné společenství. Pro mezilidské vztahy platí, že mají-li být osobní a pevné, potřebujeme na jejich budování dostatek času a často i úsilí. Podobně je tomu i s naším vztahem s Bohem. Vztah s Bohem může být povznášející a růstem naplněný zážitek, ale podmínkou je trávit s ním dostatek času. V praxi to znamená: studovat jeho Slovo (Bůh k nám promlouvá), modlit se (otevírat Bohu své srdce) a svědčit druhým o Kristově smrti, vzkříšení a návratu (zapojit se do Božího poslání). Když nám Bůh požehná, stáváme se prostředníky požehnání pro druhé.

Svou pozornost bychom měli soustředit na Boha, ne na sebe (Žd 12,1.2). Když jsme spojeni s Bohem, může nás zmocnit k následování jeho učení a to se projeví poslušností jeho Slova. Není divu, že Kristovi následovníci v době konce jsou v Písmu charakterizováni jako ti, kteří „zachovávají Boží přikázání a věrnost Ježíši“ (Zj 14,12).

Je to opravdu jednoduché: milujeme Boha a výsledkem této lásky je poslušnost, tedy život podle jeho vůle pro nás.

**Osnova lekce**

Hlavním tématem desáté lekce bude ratifikace smlouvy mezi Bohem a Izraelem na Sínaji, která byla zpečetěna čtením Božího slova a prolitím krve oběti. Následně pak uvidíme, jak měl vypadat v dalších dnech a letech život podle této smlouvy.

- Ex 24,1–8: Potvrzení smlouvy skrze Boží slovo a krev (neděle)
- Ex 24,9–18: Setkání s Bohem na hoře (pondělí)
- Ex 24,3; Ez 36,26–28: Lidská poslušnost smlouvy jako Boží dar (úterý)
- Ex 25,8.9: Boží touha přebývat uprostřed jeho lidu (středa)
- Ex 31: Svatyně a její symbolika (čtvrtek)

`Podělte se ve skupině o to, co jste v posledním týdnu zažili.`

`Vyjádřete veřejně Bohu své poděkování za jeho přiznání.`