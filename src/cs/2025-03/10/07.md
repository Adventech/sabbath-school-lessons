---
title:  'Podněty k zamyšlení'
date:  05/09/2025
---

Přečtěte si 30. kapitolu „Stan setkávání“ z knihy Na úsvitu dějin (PP 343–353; NUD 160–167).

Stan byl zvláštním místem, kde se konalo smíření za vyznané hříchy Božího lidu. Právě díky službě ve svatyni se Izraelci dozvídali o plánu spasení. Dozvěděli se také o některých jeho podrobnostech, které zahrnovaly otázky týkající se ospravedlnění, posvěcení a soudu. Každá zvířecí oběť poukazovala na Ježíšovu smrt, odpuštění hříchů a nakonec i na jejich zahlazení. Kromě obětí byl samozřejmě nedílnou součástí svatyně také Boží zákon jako měřítko spravedlnosti.

„Nad slitovnicí byla Hospodinova sláva, projev Boží přítomnosti. Hlas, který vycházel z oblaku, občas sděloval veleknězi Boží poselství. Boží zákon uložený ve schráně úmluvy byl ústavou spravedlnosti a soudu. Zákon odsuzoval hříšníka na smrt. Avšak nad zákonem byla slitovnice. Díky smíření bylo hříšníkovi, který činil pokání, darováno odpuštění. ‚Setkají se milosrdenství a věrnost, spravedlnost s pokojem si dají políbení‘ (Ž 85,11).“ (PP 349; NUD 162)

**Otázky k rozhovoru**

`1.	Kdy naposledy jste si řekli, že uděláte vše, co vám Pán přikáže? Jak se vám toto rozhodnutí daří plnit?`

`2.	Na konci Mojžíšova čtyřicetidenního pobytu s Hospodinem na hoře Sínaj Bůh zdůraznil, že Izraelci musí zachovávat jeho sobotu. Sobota měla být znamením mezi Bohem a jimi, že je to Hospodin, kdo je posvěcuje. Jakou roli hraje v zachovávání soboty svatost a posvěcení?`

`3. Hospodin chtěl, aby Izraelci postavili svatyni, aby mohl „bydlet uprostřed nich“. Toto místo bylo pro Izrael centrem spásy. Právě zde – ve svatyni, kde Bůh přebýval uprostřed svého lidu – se prostřednictvím předobrazů a náznaků uskutečňoval plán spasení. Co se z těchto obrazů můžeme naučit o naší naprosté závislosti na Bohu, pokud jde o spasení?`

`4. Jak rozumíte tomu, že prostřednictvím krve byly všechny hříchy lidu přeneseny do svatyně, Božího domu? Jak tato úžasná pravda zjevuje – byť jen v náznacích – to, co pro nás Ježíš udělal na kříži a co pro nás nyní dělá v nebeské svatyni?`