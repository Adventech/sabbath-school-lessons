---
title:  'Přechod přes Rudé moře'
date:  02/08/2025
---

### Texty na tento týden
Ex 12,31–36; Jk 2,17–20; Ex 13,1–14,31; Žd 11,22; Ex 15,1–21; Zj 15,2–4

> <p>Základní verš</p>
> „Mojžíš řekl lidu: ‚Nebojte se! Vydržte a uvidíte, jak vás dnes Hospodin zachrání. Jak vidíte Egypťany dnes, tak je už nikdy neuvidíte. Hospodin bude bojovat za vás a vy budete mlčky přihlížet.‘“ (Ex 14,13.14)

Vyjití z Egypta je nejvýznamnější a nejslavnější zkušeností Božího lidu ve Starém zákoně. Tato událost je ukázkovým příkladem toho, jak Bůh porazil nepřátele Hebrejců a vítězně přivedl Izraelce do zaslíbené země. Je také symbolem spasení a vykoupení v Kristu.

Z lidského hlediska se Izraelci nacházeli v zoufalé, přímo bezvýchodné situaci, ze které si nemohli sami pomoci. Jediným východiskem byl Boží čin. Stejné je to i s námi a s otroctvím hříchu, v němž se nacházíme: Jsme ve slepé uličce, ze které si nemůžeme nijak pomoci. Potřebujeme něco ještě silnějšího a velkolepějšího, než bylo vyjití z Egypta. A skutečně to máme: Kristův kříž a to, co na něm Kristus pro nás všechny udělal.

Události spojené s odchodem Izraelců ze země Gošen (Ex 12) až po Mojžíšovu radostnou píseň (Ex 15) jsou úchvatné a ohromující. Jsou plné Božích znamení, zázraků a mocných vykupitelských činů.

Ale ani ty největší zázraky a nejúžasnější činy spojené s vyjitím z Egypta se nemohou rovnat tomu, co pro nás Kristus udělal na kříži. Události exodu jsou jen předzvěstí toho všeho.

**Osnova lekce**

V této lekci budeme sledovat bezprostřední události po desáté ráně, kdy faraon propouští Izraelce a ti pod Božím vedením opouštějí Egypt, stejně jako jejich cestu za svobodou, zázračné přejití přes Rudé moře a zničení egyptské armády. Právě tyto události budou velkým naplněním Božího zaslíbení a poslouží k upevnění důvěry Izraelců k jejich Bohu.

- Ex 12,31–36: Odchod z Egypta a faraónova prosba o požehnání (neděle)
- Ex 13,1–16: Zasvěcení prvorozených jako památka na vyvedení z Egypta (pondělí)
- Ex 13,17–22: Boží vedení Izraelců skrze oblakový a ohnivý sloup (úterý)
- Ex 14,13–31: Přechod přes Rudé moře a zničení egyptské armády (středa)
- Ex 15,1–21: Píseň Mojžíše a Mirjam na oslavu Božího vítězství (čtvrtek)

`Podělte se ve skupině o to, co jste v posledním týdnu zažili.`

`Vyjádřete veřejně Bohu své poděkování za jeho přiznání.`

---

#### Dodatečné otázky k diskuzi

`Zažil jsi někdy situaci, v níž jsi neviděl východisko? Jak to dopadlo?`

`Co prožíváš a jak reaguješ, když nevidíš řešení svého problému?`

`Máš nějaký oblíbený text, kterým se povzbuzuješ, když máš strach z toho, že jsi v koncích? Poděl se o něho s námi.`

`Proč někdy Bůh dopouští zdánlivě bezvýchodné situace?`