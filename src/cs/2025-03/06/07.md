---
title:  'Podněty k zamyšlení'
date:  08/08/2025
---

Přečtěte si 25. kapitolu „Odchod z Egypta“ z knihy Na úsvitu dějin (PP 281–290; NUD 132–135).

Bůh udělal pro Izraelce navzdory jejich malé víře velké věci. Chtěl je naučit, jak mají myslet a jednat jako jeho vyvolený národ. Bůh je trpělivě vedl a směřoval na místo, kde budou čelit menším problémům. „Izraelci málo znali Boha a málo mu důvěřovali. Proto by se velice báli a zmalomyslněli by. Neměli zbraně a neuměli válčit. Byli dlouhým otroctvím skleslí na duchu a doprovázely je ženy, děti a stáda skotu a bravu. Tím, že je Hospodin vedl k Rudému moři, projevil se jako soucitný Bůh.“ (PP 282; NUD 132)

„Jistota tohoto vykupitelského Božího činu v dějinách nás ujišťuje, že se v budoucnu nemusíme ničeho bát. Poslední verš se zaměřuje na nepřátele, kterým budou čelit při dobývání Kanaánu. Díky moci Boží: ‚pro velikost tvé paže zmlknou jako kámen‘ (Ex 15,16). Když čelíme zoufalství, když se cítíme zahnaní do kouta a nevíme, kudy kam, můžeme v ‚Mojžíšově písni‘ najít jistotu, protože připomíná velkou událost v dějinách Božího lidu.“ (Andrews Bible Commentary: Exodus. Berrien Springs, MI, Andrews University Press, 2020, s. 214)

**Otázky k rozhovoru**

`1. Proč se tak často ocitáme v pozici Hebrejců po jejich neuvěřitelném vysvobození z Egypta, ale před výzvou Rudého moře? Proč je pro nás navzdory tolika důkazům o Boží dobrotě vůči nám a o jeho moci stále tak snadné projevovat nedostatek víry?`

`2. Proč faraón pronásledoval Izrael po tom všem, co se stalo, včetně ztráty prvorozených synů? Co se z toho můžeme naučit o nebezpečí zatvrzelosti našeho srdce?`

`3. Přestože všichni čas od času čelíme těžkým zkouškám, mnozí z nás prožili (a stále prožívají) dobré časy, kdy se nám ani našim blízkým nic zlého nestalo. Proč bychom měli tato období považovat za důkaz Boží milosti a ochrany? Musíme si uvědomit, že se nacházíme na území „nepřítele“. Měli bychom vždy pamatovat na to, abychom v dobrých časech chválili Boha, protože nikdy nevíme, od jakých pohrom nás Bůh ušetřil.`

---

#### Dodatečné otázky k diskuzi

`Co zajímavého jsi objevil při osobním studiu této lekce?`

`Jak reagoval Bůh na malou víru Hebrejů?`

`Jak reaguje Bůh na naši malou víru?`

`Prospěla ti nějak tato diskuze? Jak a proč?`