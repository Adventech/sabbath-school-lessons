---
title:  Misijní příběh
date:   01/08/2025
---

#### Výměna fotbalu za Boha

_Andrew McChesney_

Silva Langa, student střední školy v Mozambiku, miloval fotbal. Tento sport byl jeho bohem a hrál ho, kdykoli mohl. Byl šikovným hráčem a snil o kariéře v první lize.

Pak ho jeden přítel překvapil, když mu bez obalu řekl: „Máš mnoho dobrých předností, ale chybí ti Bůh.“ Silvovo překvapení ještě vzrostlo, když ho jeho přítel Hodes pozval v sobotu do "kostela". Silva nikdy neslyšel o kostele, kde by se bohoslužby konaly v sobotu. Navíc sobota pro něj nebyla vhodným dnem k návštěvě kostela. Byl to den, kdy se hrály fotbalové zápasy nejčastěji.

Hodes byl však dobrý přítel, a tak ho Silva následující sobotu, když měl volno, do sboru doprovodil. Silva byl znovu překvapen. Členové sboru ho zahrnuli láskou a náklonností. Duchovní písně se dotkly jeho srdce. Začal studovat Bibli a odevzdal své srdce Ježíši při křtu.

Mnoho Silvových příbuzných a přátel nemohlo pochopit, proč přestal v sobotu hrát fotbal.

„Máš šílenou víru,“ řekl jeden.

„Proč by někdo chodil do kostela místo na fotbalový zápas?“ řekl jiný.

Silva se snažil vysvětlil svou víru, jak nejlépe uměl.

Jeho rodiče se začali strachovat, když Silva v sobotu vynechal přijímací zkoušky na univerzitu. Zpochybňovali jeho duševní zdraví a ptali se ho, proč je ochoten riskovat svou budoucnost kvůli soboty. Pro Silvu to byla těžká zkouška, ale rozhodl se přijmout odvahu Petra a dalších apoštolů a prohlásit jako oni: „Boha je třeba poslouchat více než lidi.“ (Skutky 5,29).

Znepokojení jeho rodičů rostlo, když jim volali ze školy a ptali se, proč nechodí na páteční večerní hodiny. Několik příbuzných prosilo místní adventistické vedoucí, aby Silvovi řekli, ať v pátek večer chodí do školy. Vedoucí nenabídli studium Bible v sobotu. Místo toho Silvu ujistili, že Bůh ho neopustí a že dokončí střední školu.

Zanedlouho Silva mohl přestoupit na adventistickou střední školu, kde již neměl konflikty kvůli soboty. Tam střední školu dokončil.

Dnes je Silva podnikatelem, který nelituje, že se vzdal svého boha fotbalu ve prospěch Boha nebes. Jeho věrný život vedl dvě jeho sestry a další lidi ke křtu.

„Bůh požehnal můj život,“ řekl Silva. „Děkuji Bohu, že dnes moje rodina respektuje moji víru.“

_Modlete se za šíření evangelia v Mozambiku a dalších zemích v Jihoafrické a indickooceánské divizi, které obdrží dary třinácté soboty v tomto čtvrtletí._