---
title:  'Egyptské rány'
date:  19/07/2025
---

### Texty na tento týden
Ex 7,8–10,29; Nu 33,4; Ř 1,24–32; Ž 104,27.28; Iz 28,2.12–17; Iz 44,9.10.12–17

> <p>Základní verš</p>
> „Srdce faraónovo se zatvrdilo a Izraelce nepropustil, jak Hospodin skrze Mojžíše předpověděl.“ (Ex 9,35)

Farmář se snažil přimět osla k pohybu, ale zvíře se ani nehnulo. Farmář tedy vzal klacek a osla udeřil. Znovu na něj promluvil a ten se dal konečně do pohybu.

Na otázku, jak to funguje, farmář odpověděl: „Nejdřív musíš získat oslovu pozornost.“

Zkusme na chvíli nemyslet na týrání zvířat. Zdůrazněme něco, co se odehrálo v souvislosti s vyjitím Izraelců z Egypta. Mojžíš byl pověřen, aby lid vyvedl. Jde tedy za faraónem se známými Božími slovy: šalach et ami, tedy „Propusť můj lid!“

Faraón to však odmítal. Písmo nikde výslovně nevysvětluje, proč se faraón tak zdráhal, když měli Egypťané z Izraelců takové obavy v případě vojenského konfliktu (viz Ex 1,10). Jak už to v případě otroctví bývá, šlo především o ekonomické důvody. Židé představovali levnou pracovní sílu, o kterou faraón nechtěl přijít. Lze tedy předpokládat, že i faraón potřeboval něco, co „upoutalo jeho pozornost“, aby si to nakonec rozmyslel.

**Osnova lekce**

V této lekci se zaměříme na první sérii egyptských ran, které Bůh seslal na Egypt jako odpověď na faraónovo odmítnutí propustit Izrael. Uvidíme také, jak tyto rány konfrontovaly egyptská božstva a projevovaly Hospodinovu svrchovanost.

- Ex 7,8–15: První konfrontace: Áronova hůl a hole kouzelníků (neděle)
- Ex 7,3.13.14.22: Kdo zatvrdil faraónovo srdce? (pondělí)
- Ex 7,19–8,19: První tři rány a jejich dopad na egyptské bohy (úterý)
- Ex 8,17–9,12: Další rány a svoboda odmítnout Boha (středa)
- Ex 9,22–10,29: Krupobití, kobylky a tma a faraónův vzdor (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Co se ti vybavilo, když sis přečetl nadpis „Egyptské rány“?`

`Které z „egyptských ran“ si nejvíce pamatuješ? Proč?`

`Jaký smysl měly tyto rány?`

`V čem se tyto rány podobají těm, o kterých čteme ve Zjevení?`

`Jak vnímáš poučení z příběhu o oslovi?`

`Jak si Bůh získává tvou pozornost? Proč někdy nestačí jen vlídná slova?`