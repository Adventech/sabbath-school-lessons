---
title:  'Podněty k zamyšlení'
date:  25/07/2025
---

Přečtěte si 2. část 23. kapitoly „Egyptské rány“ z knihy Na úsvitu dějin (PP 265–272; NUD 123–128).

„Odporné modlářství Egypťanů a jejich krutost v závěrečné etapě pobytu Hebrejů v Egyptě měly v Izraelcích vzbudit ošklivost k modlářství a přivést je k tomu, aby se uchýlili pod ochranu Boha svých otců. [...] K zatvrzení faraonova srdce nebylo použito žádné nadpřirozené moci. Avšak semena vzpoury, která zasel, když odmítl první zázrak, přinesla svou žeň. Jak krok za krokem pokračoval ve svém tvrdohlavém odporu, jeho srdce se stále více a více zatvrzovalo až do chvíle, kdy byl nucen pohledět do chladné, mrtvé tváře svého prvorozeného syna.“ (PP 268; NUD 125)

„Slunce a měsíc byly předmětem uctívání Egypťanů. Touto tajuplnou temnotou byli pokořeni jak lidé, tak i jejich bohové. Jakkoli to bylo hrozné, tento soud byl důkazem Božího slitování a neochoty ničit. Hospodin dal lidem čas k přemýšlení a pokání, než na ně uvalí poslední a nejstrašnější ránu.“ (PP 272; NUD 128)

**Otázky k rozhovoru**

`1.	Zamyslete se důkladněji nad otázkou, proč se faraón tak zatvrdil, že odmítl udělat to, co se nakonec ukázalo jako jediné správné – propustit Izraelce. Jak se stane, že někdo zcela podlehne sebeklamu? Jaké varování bychom si z toho měli vzít pro sebe? Jak můžeme zabránit tomu, abychom se zatvrdili a učinili katastrofální rozhodnutí, přestože máme před sebou stále správnou volbu a správnou cestu? Které další biblické postavy udělaly stejnou chybu?`

`2.	V jednu chvíli, uprostřed vší zkázy, kterou faraón přivodil své zemi a lidu, prohlásil: „Opět jsem zhřešil. Hospodin je spravedlivý, a já i můj lid jsme svévolníci“ (Ex 9,27). Bylo to úžasné vyznání hříchu. Co můžeme říci o jeho upřímnosti?`

---

#### Dodatečné otázky k diskuzi

`Která myšlenka z této lekce tě nejsilněji oslovila při osobním studiu? Proč?`

`Kdo zatvrdil faraonovo srce? Hospodin nebo farao? Proč?`

`Jak je to s tvým srdcem? Není také zatvrzelé?`

`Co by sis chtěl odnést z dnešní diskuze?`