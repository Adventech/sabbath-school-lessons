---
title:  'Dar Desatera'
date:  19/08/2025
---

> <p></p>
> 1Bůh vyhlásil všechna tato přikázání:

> <p></p>
> 2„Já jsem Hospodin, tvůj Bůh; já jsem tě vyvedl z egyptské země, z domu otroctví.

> <p></p>
> 3Nebudeš mít jiného boha mimo mne. 4Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí. 5Nebudeš se ničemu takovému klanět ani tomu sloužit. Já jsem Hospodin, tvůj Bůh, Bůh žárlivě milující. Stíhám vinu otců na synech do třetího i čtvrtého pokolení těch, kteří mě nenávidí, 6ale prokazuji milosrdenství tisícům pokolení těch, kteří mě milují a má přikázání zachovávají. (Ex 20,1–6)

**Osobní studium**

`Přečtěte si Ex 20,1–17. Co je podstatou Desatera? Jak je zapsáno?`

Všimněte si, že Desatero nezačíná příkazy, ale milostivým jednáním Boha s jeho lidem (Ex 20,2). Hospodin nejprve projevuje svou milost tím, že dává Izraeli svobodu a spásu, a teprve potom zjevuje svou vůli. Desatero přikázání měli lidé dodržovat z lásky a vděčnosti za to, co pro ně Bůh udělal.

Klíčové slovo, které Bůh použil pro shrnutí Desatera, je „láska“ (Ř 13,10). Největším přikázáním je přikázání lásky, které se projevuje dvěma způsoby: láskou k Bohu (Dt 6,5) a láskou k bližnímu (Lv 19,18).

V prvních čtyřech přikázáních Desatero vysvětluje, co znamená milovat Boha. V dalších šesti přikázáních zákon ukazuje, co znamená milovat bližního. Desatero přikázání začíná uctíváním a vyvyšováním Boha nade vše (vertikální láska) a pokračuje respektováním druhých (horizontální láska):

1. Ctít a uctívat Boha tím, že mu budeme dávat první a nejdůležitější místo v každé situaci našeho života (první přikázání).

2. Ctít a zachovávat jedinečné postavení Boha a nenahrazovat ho modlou v jakékoli podobě, ať už fyzické, symbolické nebo duchovní. Naše nejčistší náklonnost patří Pánu (druhé přikázání).

3. Mít v úctě Boží jméno – jeho pověst a charakter (třetí přikázání).

4. Zachovávat jeho sobotní den odpočinku a uctívání (čtvrté přikázání).

5. Respektovat rodiče (páté přikázání).

6. Respektovat život (šesté přikázání).

7. Respektovat manželství (sedmé přikázání).

8. Respektovat cizí majetek (osmé přikázání).

9. Respektovat pověst druhých lidí (deváté přikázání).

10.	Važme si sami sebe, aby nám žádné sobecké touhy nenarušovaly charakter (desáté přikázání).

Ježíš sám řekl: „Milujete-li mne, budete zachovávat má přikázání“ (J 14,15; viz také 1J 4,20.21). Skutečná poslušnost je tedy výrazem lásky a vděčnosti vůči Ježíši. Tato láska se nejsilněji projevuje v našem chování a postoji k druhým lidem.

**Aplikace**

`Desatero není jen seznamem pravidel, ale odpovědí na Boží lásku a milost. Jak ti pochopení, že Boží přikázání jsou založena na lásce a vděčnosti, pomáhá porozumět poslušnosti? Když budeš přemýšlet o principech Desatera, zamysli se nad jednou oblastí svého života, ve které můžeš tento týden lépe projevit lásku k Bohu nebo lásku k bližnímu. Jaký praktický krok uděláš, abys svůj život lépe sladil s Boží vůlí?`

---

#### Dodatečné otázky k diskuzi

`Čím začíná Desatero? Proč?`

`Který vztah definují první čtyři „přikázání“?`

`Jaké vztahy definují „přikázaní“ na druhé desce Zákona?`

`Proč potřebujeme „zákon“ k popisu lásky? O čem to svědčí?`

`K čemu se Bůh v Desateru zavazuje?`

`Pro koho je tento zákon výhodnější? Proč nás nebo pro Hospodina? Proč?`