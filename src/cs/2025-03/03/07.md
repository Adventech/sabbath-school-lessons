---
title:  'Podněty k zamyšlení'
date:  18/07/2025
---

Přečtěte si 1. část 23. kapitoly „Egyptské rány“ z knihy Na úsvitu dějin (PP 257–265; NUD 121–123).

Začátek byl pro Mojžíše a jeho lid skutečně nesmírně těžký.

„Rozzlobený král podezříval Izraelce, že osnují vzpouru, aby se vymanili z jeho služby. Postará se tedy o to, aby jim nezbyl čas na takové nebezpečné pikle. Okamžitě přijal opatření, aby je ještě víc spoutal a potlačil jejich myšlenky o nezávislosti. Nejběžnějším stavebním materiálem byly cihly sušené na slunci a jejich výroba zaměstnávala velký počet otroků. Bylo zapotřebí obrovského množství nařezané slámy, která se spojovala s blátem, aby cihly držely pohromadě. Král nyní nařídil, aby se jim už nedodávala sláma. Dělníci si ji musí obstarat sami. Požadováno však bylo stejné množství cihel.

Egyptští poháněči ustanovili hebrejské dozorce, aby dohlíželi na práci. Když králův výnos vstoupil v platnost, lidé se rozběhli na strniště sbírat slámu, ale zjistili, že je nemožné podat obvyklý výkon. Izraelští dozorci byli za toto selhání krutě biti.“ (PP 258; NUD 121.122)

**Otázky k rozhovoru**

`1. Vzpomeňte si na situaci, kdy jste ve svém životě uposlechli Boží volání, a přesto se si­tuace zpočátku nevyvíjela dobře. Co jste se z této zkušenosti později naučili?`

`2. Povězte ostatním, jak Bůh zasáhl ve vašem životě, když jste se modlili o jeho pomoc, nebo dokonce když jste přestali doufat v jeho pomoc? Jak můžeme důvěřovat v Boží dobrotu, když se špatné věci stávají i těm, kteří Pánu důvěřují?`

`3. Co byste řekli někomu, kdo říká: „Hospodina neznám“? Předpokládejme však, že to neříká ve vzdoru, ale jako prostou životní skutečnost. Co byste mohli udělat, abyste takovému člověku pomohli „poznat Hospodina“ a vysvětlili mu, proč je pro něj důležité ho poznat?`