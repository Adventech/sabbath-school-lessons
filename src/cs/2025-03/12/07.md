---
title:  'Podněty k zamyšlení'
date:  19/09/2025
---

Přečtěte si 2. část 28. kapitoly „Zlaté tele“ z knihy Na úsvitu dějin (PP 327–330; NUD 152–154).

Jednoho pošmourného dne navštívili otec a syn katedrálu. Když se dívali na vitráže v oknech s krásnými vyobrazeními různých biblických výjevů, začalo skrze sklo náhle pronikat slunce a jasně osvětlovalo vyobrazené lidi. Malý chlapec se zeptal: „Tati, kdo jsou ti lidé?“ Otec toho o křesťanství, Kristu ani jeho učednících moc nevěděl, ale odpověděl rychle: „To jsou křesťané.“ Tento oslnivý obraz zůstal synovi v paměti. Jednoho dne se zeptala chlapcova učitelka: „Děti, víte, kdo jsou křesťané?“ Malý chlapec si vzpomněl na úžasný výjev v katedrále a odpověděl: „Já to vím, křesťané jsou zářící lidé.“ Ve stejném duchu řekl Ježíš svým následovníkům: „Tak ať svítí vaše světlo před lidmi, aby viděli vaše dobré skutky a vzdali slávu vašemu Otci v nebesích“ (Mt 5,16). Jen „zářící“ lidé mohou něco změnit.

**Otázky k rozhovoru**

`1. „Kdybychom se pokořili před Bohem a byli laskaví, zdvořilí, mírní a soucitní, došlo by ke stovce obrácení k pravdě tam, kde je nyní jen jedno.“ (9T 189) To je jasné poselství pro nás všechny o tom, jak náš charakter, jednání a postoje ovlivňují naši schopnost svědčit. Jak toto poznání ovlivňuje náš pohled na evangelizaci?`

`2. Text Ex 34,6.7 je často nazýván „J 3,16 Starého zákona“. Proč?`

`3. Jak můžeš vysvětlit krásu Božího charakteru na základě Hospodinova sebezjevení v Ex 34,6.7 lidem, kteří se ptají, kdo je tvůj Bůh?`

`4. Jak charaktery a chování lidí vyznávajících Krista ovlivnily váš život? Jak vaši vlastní zkušenost ovlivnili lidé, kteří byli laskaví, zdvořilí, mírní, pokorní, soucitní a odpouštějící? A naopak, jak vaši cestu s Bohem ovlivnili nevlídní, nelaskaví, nelítostní, pyšní a arogantní „křesťané“?`

---

#### Dodatečné otázky k diskuzi

`Objevil jsi v tomto týdnu něco zajímavého ohledně slávy? Co to bylo?`

`Co by tvoji sousedé odpověděli na otázku: „Kdo jsou to křesťané?“ Znají tě jako člověka, který „září“? Proč?`

`Můžeme nějak pomoci lidem, kteří touží vidět slávu nebeského Otce? Jak?`

`Co tě dnes v naší diskuzi nejvíce oslovilo? Proč?`