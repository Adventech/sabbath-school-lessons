---
title:  'Podněty k zamyšlení'
date:  12/09/2025
---

Přečtěte si 1. část 28. kapitoly „Zlaté tele“ z knihy Na úsvitu dějin (PP 315–327; NUD 148–152).

Tento týden jsme se zaměřili také na to, jak Bůh působí v lidech, kteří mu věří. Hospodin je schopen v nás udělat „nade všechno víc, než zač prosíme a co si dovedeme představit“ (Ef 3,20). Neměli bychom se zaměřovat na sebe a uspokojovat jen své osobní touhy, protože to vede k modlářství. Místo toho bychom se měli soustředit na Boha a jeho moc. On jediný dává sílu, která vede k novému a vítěznému životu (Fp 4,13; Ju 1,24.25).

„Jak láska, tak spravedlnost vyžadovaly, aby byl vykonán soud. Bůh odstraňuje ty, kdo se rozhodli mu odpírat, aby nemohli vést druhé do zkázy. Na Kainovi, který byl ponechán naživu, Bůh ukázal, jaké to má následky, když se dovolí, aby hřích zůstal nepotrestán. Jeho život a učení vedly k hrozné zkaženosti, která si vyžádala zničení celého světa potopou. Dějiny předpotopního světa svědčí o tom, že Bůh svou úžasnou trpělivostí nepřemohl jejich bezbožnost. Stejně tomu bylo i na Sínaji. Kdyby bezbožnost nebyla rychle potrestána, mělo by to tytéž následky.“ (PP 325; NUD 152)

**Otázky k rozhovoru**

`1. Zamyslete se nad otázkou z pondělní aplikace. Jakým způsobem můžeme uctívat stvoření místo Stvořitele? Jak se například můžeme snažit být dobrými správci země a chránit životní prostředí, aniž bychom uctívali přírodu a dělali si z ní modlu?`

`2. Závažnost situace lze rozpoznat buď podle jejích následků, nebo podle závažnosti reakce na ni. Proč Mojžíš nařídil popravit ty, kteří tvrdošíjně odmítali činit pokání a nadále se bouřili proti Bohu a jeho učení?`

`3. Proč je zástupné usmíření jediným správným modelem smíření? Proč je každá teorie smíření, která popírá nebo zlehčuje zástupnou povahu evangelia, vážným teologickým omylem? Přečtěte si text 1Pt 2,24. Jak tento verš odhaluje myšlenku Ježíše jako našeho Zástupce?`