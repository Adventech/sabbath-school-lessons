---
title:  'Podněty k zamyšlení'
date:  15/08/2025
---

Přečtěte si 26. kapitolu „Putování pouští“ z knihy Na úsvitu dějin (PP 291–302; NUD 136–141).

Krátce po problému s vodou čelil národ novému nebezpečí (viz Ex 17,8–16) – napadl ho divoký a bojovný kmen Amálekovců. „Ne že by Amálekovci nebyli obeznámeni s Božím charakterem nebo jeho svrchovaností, ale rozhodli se, že se vzepřou jeho moci. Tropili si posměch z divů, které Mojžíš vykonal před Egypťany. Zapřisáhli se při svých bozích, že Hebreje zničí, a chvástali se, že Bůh Izraele nemá moc jim odolat. Izraelci je neohrožovali. Jejich útok nebyl vyprovokován. Aby ukázali své pohrdání Bohem, snažili se zničit jeho lid. Amálekovci byli už dlouho zatvrzelými rebely. Přesto je Boží milost dosud vyzývala k pokání. Avšak když amálečtí bojovníci napadli unavené a bezbranné šiky Izraele, zpečetili tím osud svého národa. Nad všemi, kdo milují Boha a bojí se ho, je jako štít vztažena Boží ruka. Ať se lidé mají na pozoru, aby do této ruky neudeřili, neboť třímá meč spravedlnosti.“ (PP 300; NUD 140).

**Otázky k rozhovoru**

`1. Jak se Jitro dozvěděl o pravém Bohu a o tom, co Bůh udělal pro svůj lid? (Viz Ex 18,8–10.) Proč je to podobné i dnes? Zvažte, jaké svědectví vydává naše církev a váš sbor světu, a to jednotlivcům i celé společnosti? Co říkáme světu o povaze a charakteru našeho Boha?`

`2. Přečtěte si znovu text 1K 10,4. Jak můžeme ve světle těchto slov pochopit, že to, čemu mnozí věří i dnes, že Bůh Starého zákona byl pomstychtivý, nenávistný a neodpouštějící, je naprosto zkreslený obraz? Jak tento verš ukazuje nesprávnost takového vnímání Boha?`

`3. Přečtěte si ještě jednou výše uvedený citát z knihy Na úsvitu dějin o tom, jak měli Amálekovci možnost poznat pravého Boha. Porovnejte jejich postoj s Jitrovým. Proč Bůh vynesl soud nejen nad nimi, ale i nad mnoha dalšími kmeny starověkého světa, s nimiž Izrael přišel do styku?`

---

#### Dodatečné otázky k diskuzi

`Čím tě obohatilo osobní studium této lekce?`

`Jak nám příběh o Amálekovcích pomáhá chápat „dobu milosti“?`

`Co nám příběh o Amálekovcích prozrazuje o Boží ochraně, kterou nám slíbil?`

`Která myšlenka v naší diskuzi byla podle tebe nejdůležitější? Proč?`