---
title:  'Podněty k zamyšlení'
date:  29/08/2025
---

Přečtěte si 2. část 27. kapitoly „Sínaj“ z knihy Na úsvitu dějin (PP 310–314; NUD 145–147).

Žijeme na území našeho nepřítele, a proto není divu, že nám jeho obratné a klamné triky mohou v reálném životě ublížit. Kdo z nás nezažil bolest a utrpení způsobené naším hříchem poskvrněným světem? Zlo je žel prozatím nedílnou součástí našeho života. Bůh nám však dává sílu vydržet.

„Spasitel nám pošle pomoc včas – právě když ji budeme potřebovat. Cestu do nebe posvětil svými šlépějemi. Každý trn, který zraní naše nohy, zranil také jeho. Každý kříž, který máme nést, nesl před námi. Dopouští zápasy, a tak připravuje naše srdce pro čas věčného pokoje. Doba soužení přináší Božímu lidu nesmírné útrapy. Je to ale také doba, kdy má každý věřící vzhlížet vzhůru a očekávat plnící se zaslíbení.“ (GC 633; VDV 408)

**Otázky k rozhovoru**

`1. Po staletí se lidé potýkali se skutečností, že Hospodin nechal vyhnat pohanské národy z jejich země, někdy je dokonce zcela vyhladil. Tato otázka je skutečně znepokojující. Jak vám při přemýšlení o této otázce pomáhá vědomí, že Boží láska se musí projevovat také ve spravedlnosti? Jak nám poznání Boha pomáhá důvěřovat, že i v těch nejsložitějších událostech se projevila nejen jeho spravedlnost, ale také jeho láska?`

`2. Hned po všech slovech o lásce k druhým, i k nepřátelům, dokonce i k těm, kteří nás nenávidí, Kristus říká: „Buďte tedy dokonalí, jako je dokonalý váš nebeský Otec“ (Mt 5,48). Proč Ježíš řekl tato slova právě v souvislosti s láskou k našim nepřátelům? Co se z toho dozvídáme o podstatě „dokonalosti“, která je podstatou dokonalosti našeho nebeského Otce?`

`3. Apoštol Pavel měl k Božímu zákonu kladný vztah. Citoval z něj, zdůrazňoval jeho důležitost, ale zároveň důrazně odmítal zneužívání zákona. Jak rozumíte následujícímu výroku apoštola Pavla: „Neboť hřích nad vámi už nebude panovat; vždyť nejste pod zákonem, ale pod milostí“ (Ř 6,14)? Jakým způsobem můžeme zákon zneužívat?`

`4. Jaký je rozdíl mezi spravedlností a pomstou? Jsou to zcela odlišné pojmy, nebo jen různé projevy téže myšlenky? Jak poznáme, že naše touha po spravedlnosti není ve skutečnosti touhou po pomstě?`