---
title:  'Podněty k zamyšlení'
date:  26/09/2025
---

Přečtěte si 2. část 30. kapitoly „Stan setkávání“ z knihy Na úsvitu dějin (PP 353–358; NUD 164–167).

„Stavbě svatyně předcházel božský akt vykoupení, tedy vysvobození Izraele z otrocké moci Egypta. Po něm následovala Boží ochota vstoupit do trvalého smluvního vztahu se svým lidem. Měl se stát jejich Bohem a oni se měli stát jeho lidem (Ex 6,7). Smlouva definovala vztah, který měli mít lidé k Bohu a k sobě navzájem. Stánek byl skutečným místem setkání Boha a jeho lidu. Teprve až po vykoupení a navázání trvalého spojení s Bohem prostřednictvím smlouvy měli lidé přístup k Bohu v jeho příbytku.“ (Andrews Bible Commentary: Exodus. Berrien Springs, MI, Andrews University Press, 2020, s. 226)

Ellen G. Whiteová popisuje účel bohoslužeb ve svatyni takto: „Takto byli lidé obřady, které se konaly ve stanu setkávání, každý den poučováni o velkých pravdách týkajících se Kristovy smrti a služby a jednou za rok byla jejich mysl vedena ke konečným událostem velkého sporu mezi Kristem a satanem, kdy dojde ke konečnému očištění vesmíru od hříchu a hříšníků.“ (PP 358; NUD 167)

**Otázky k rozhovoru**

`1. Ústředním bodem bohoslužeb ve svatyni bylo prolévání krve. Obětovaly se různé druhy zvířat a jejich krev se používala téměř při všech chrámových rituálech. Co symbolizovala krev obětí a na co všechny tyto oběti nakonec poukazovaly?`

`2. Bylo opravdu úžasné, že Bůh, Stvořitel vesmíru, přebýval ve svatyni uprostřed svého lidu. Oč úžasnější je, že přišel přebývat mezi nás jako jeden z nás – jako člověk. Už jen tato skutečnost byla úžasným projevem Kristovy lásky. To, co se stalo potom, je pro naše chápání naprosto nevysvětlitelné: Kristus se obětoval jako oběť za hřích. Zemřel za nás. Co se z toho dozvídáme o Božím charakteru? A co nás to učí o tom, jak moc nás Bůh touží přivést zachráněné do svého věčného království?`

`3. Přečtěte si text Žd 8,1–6. Co tyto verše říkají o tom, jak pozemská svatyně ukazovala to, co pro nás nyní Ježíš dělá v nebeské svatyni?`

---

#### Dodatečné otázky k diskuzi

`Co tě během tvého osobního studia této lekce nejvíce oslovilo? Proč?`

`Bůh svůj lid nejprve vykoupil a teprve pak mu dává zákony a řád. Nemělo to být naopak? Proč?`

`Která myšlenka z tohoto čtvrtletí byla podle tebe nejdůležitější? Proč?`

`Pomáhají ti naše sobotní diskuze lépe chápat Bibli? Co bychom v ní mohli vylepšit?`