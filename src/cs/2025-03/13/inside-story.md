---
title:  Misijní příběh
date:   26/09/2025
---

#### Velká odměna za dodržování soboty

_Andrew McChesney_

Fernando Joaquim Ge nastoupil do velké stavební společnosti v Mozambiku s dohodou, že nebude pracovat v sobotu. Po třech letech ho však šéf společnosti požádal, aby v sobotu odjel na služební cestu. Fernando připomněl svému šéfovi Alexanderovi, že v sobotu nepracuje.

Přesto v sobotu v 5 hodin ráno Alexander přijel k Fernandovu domu, aby ho odvezl do Zimbabwe. Když Fernando odmítl jet, Alexander mu zakázal návrat do práce, dokud se nenaplánuje osobní setákní.

Na schůzce o několik dní později Alexander Fernanda suspendoval na sedm dní bez nároku na mzdu. Dal mu také tři možnosti: podat výpověď, pracovat v sobotu nebo přijít o dvoudenní mzdu za každou sobotu, kdy nepříjde do práce. Pak Alexandr řekl Fernandovi, aby po sedmi dnech předložil své rozhodnutí písemně.

Fernando odevzdal 10stránkový dokument se svým rozhodnutím. Napsal, že nemůže podat výpověď, protože potřebuje práci. Napsal také, že nemůže pracovat v sobotu, protože poslouchá Boha, a přiložil několik biblických veršů o sobotě. Dospěl k závěru, že je ochoten přijmout snížení platu za každou sobotu, kdy zmešká práci, a že je také připraven nahradit sobotní práci v neděli. Alexander dokument přijal a řekl Fernandovi, aby pokračoval v práci, zatímco on vše projedná se svým manažerským týmem.

Uplynul týden a Alexander zavolal Fernandovi v neděli, aby přišel k němu domů. Dům se nacházel v jiném městě a Fernando přijel autobusem. Alexander Fernandovi nařídil, aby odjel firemním autem do města vzdáleného 70 mil, aby zkontroloval  jeden firemní projekt. Fernando se vrátil pozdě v noci, když už autobusy nejezdily, a  tak přespal u Alexandra doma. Následující neděli Alexander Fernanda požádal, aby přišel znovu. Tentokrát chtěl, aby vzal Alexandrovy matku na výlet firemním autem.

Následující den, v pondělí, Alexander svolal firemní poradu a požádal Fernanda, aby přišel. „Fernando přijal snížení platu kvůli své víře v Boha,“ řekl. „Ale vidíme, že je opravdový, takže v sobotu pracovat nemusí.“ Poté Fernandovi předal klíče od firemního auta. „Používejte toto auto pro všechny firemní záležitosti,“ řekl. „A pokud máte nějaké záležitosti pro svou církev, můžete ho také volně používat a my zaplatíme benzín. Máme jen jednu prosbu. Požádej svého pastora, aby se modlil za prosperitu naší společnosti.“

Od toho dne v roce 2003 až dodnes neměl Fernando v práci žádné problémy se sobotou. Služební auto se ukázalo být požehnáním pro církev a Fernando ho používal k návštěvám nemocných a starších lidí, k účasti na evangelizačních programech a k jiným církevním aktivitám. Pokaždé, když lidé vidí toto auto, vzpomenou si, že Fernando dodržuje sobotu. „Stojí za to být věrný Bohu,“ řekl Fernando. „Odměna je veliká.“

_Modlete se za šíření evangelia v Mozambiku a dalších zemích v Jihoafrické a Indickooceánské divizi, které jsou příjemci sbírky třinácté soboty tohoto týdne._
