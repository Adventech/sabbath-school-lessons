---
title:  'Ježíš – náš zástupce'
date:  04/01/2022
---

> <p></p>
> 19Lid však odmítl Samuela uposlechnout. Prohlásili: „Nikoli. Ať je nad námi král! 20I my chceme být jako všechny ostatní národy. Náš král nás bude soudit a bude před námi vycházet a povede naše boje.“ (1S 8,19.20)

> <p></p>
> 14Protože děti spojuje krev a tělo, i on se stal jedním z nich, aby svou smrtí zbavil moci toho, kdo smrtí vládne, totiž ďábla, 15a aby tak vysvobodil ty, kdo byli strachem před smrtí drženi po celý život v otroctví. 16Neujímá se přece andělů, ale „ujímá se potomků Abrahamových“. (Žd 2,14–16)

**Osobní studium**

`Porovnej úvodní texty (1S 8,19.20 a Žd 2,14–16). Co Izraelci očekávali od krále a jak se tyto touhy naplnily v Ježíši?`

Izraelité chtěli krále, který by byl jejich soudcem a zároveň by je vedl do vítězných bitev. Zapomněli totiž, že jejich skutečným Králem je Bůh. Úplné obnovení Boží vlády nad jeho lidem se uskutečnilo až v Ježíši. Jako náš Král nás Ježíš vede v boji proti nepříteli.

Text Žd 2,14–16 popisuje Ježíše jako zástupce slabých lidských bytostí. Kristus čelil ďáblu, porazil ho a vysvobodil nás z otroctví. Tento popis nám připomíná zápas mezi Davidem a Goliášem. Po svém pomazání za krále (1S 16) David zachránil své bratry z otroctví tím, že porazil Goliáše. Podmínky souboje totiž určily, že si vítěz zotročí všechny z poražené strany (1S 17,8–10). David tedy bojoval jako zástupce Izraele.

`Uvažuj o textech Iz 42,13 a 59,15–20. Jak je Hospodin popsán v těchto verších?`

Text Žd 2,14–16 naznačuje, že Bůh zachránil Izrael úplně sám. Všimni si také verše z Izajáše: „Ale Hospodin praví toto: ‚I bohatýru je možno vzít zajatce, co pobral ukrutník, může uniknout. Já s tvými odpůrci povedu spor, já spásu dám tvým synům‘“ (Iz 49,25).

Jako křesťané si někdy myslíme, že se satanem bojujeme sami. Když čteme text Ef 6,10–18, vidíme, že opravdu jsme v zápase se silami zla. Ale nesmíme zapomínat, že Bůh bojuje za nás a do boje jde před námi. My jsme součástí jeho armády, a proto musíme používat jeho výzbroj. Ale rozhodně nejde o náš osamělý zápas. V Ef 6 apoštol Pavel píše všechny výzvy v množném čísle (posilněte, oblečte, vezměte, stůjte přepásáni a obuti, třímejte, modlete se a bděte). Jako církev máme v Boží zbroji bojovat společně, pod vedením našeho zástupce, kterým je samotný Bůh.

**Aplikace**

`Co to znamená vzít si celou Boží výzbroj? Jak ti ve tvých osobních zápasech a v boji s pokušením pomáhá Boží moc?`

---

#### Dodatečné otázky k diskuzi

`Už jste se někdy nechali někým „zastupovat“? V jaké situaci a proč?`

`Král vedl svůj národ v bitvách. V jaké bitvě nás chce vést Ježíš?`

`Jak ti toto vědomí pomáhá, když máš pocit, že jsi v boji se satanem sám?`

`Proč se tento boj týká i nás, když by ho Bůh mohl zvládnout sám?`

`Jakou pomoc nám Ježíš slibuje v naší bitvě se zlem a hříchem?`

`Král byl v Izraeli i soudcem. Na jakém soudu nás Ježíš zastupuje?`

`Proč je pro nás výhodné, aby nás Ježíš zastupoval na „Božím soudu“?`