---
title:  Misijní příběh
date:  11/03/2022
---

#### Mít bohoslužby jako Ježíš

_Andrew McChesney_

Před třemi lety pomohly dary třinácté soboty založit komunitní centrum, které má sloužit k oslovení lidi v Kambodži. Komunitní centrum, "městské centrum vlivu", však oslovilo prvního člověka ještě před svým otevřením.

Koy Sopaon se doslechl, že na stavbě komunitního centra Essential Life Center začaly stavební práce a že mzdy jsou slušné, a tak požádal vedoucího projektu Garyho Rogerse o práci. Gary, americký misionář, který pracuje pro Adventistickou misii, zrovna neměl na stavbě v Battambangu, druhém největším kambodžském městě, žádná volná místa, ale vzal si na Sopaona telefonní číslo.

Sopaon se po několika měsících vrátil a Gary, který se dozvěděl, že má zkušenosti se svařováním a zedničinou, mu řekl, že může druhý den nastoupit do práce.

"Proč čekat do zítřka?" Sopaon řekl. "Můžu začít hned."

Sopaona, vedoucího ve své vlastní křesťanské církvi, překvapilo, že Gary začínal každý pracovní den třicetiminutovou pobožností. Nikdy předtím neměl práci spojenou s bohoslužbami ale líbilo se mu to.

Když skupina studovala, uvědomil si, že věci, které se učí z Bible, se liší od toho, co učila jeho církev. Jednoho rána se pobožnost zaměřila na sobotu, jako sedmý den. Sopaon četl v Lukáši 23. kapitole o tom, že Ježíš zemřel v den přípravy, šestý den v týdnu, a byl pohřben před západem slunce na sobotu, sedmý den v týdnu. Viděl, že učedníci v sobotu přestali pracovat a že Ježíš odpočíval v hrobě. Teprve první den přinesli vonné látky, aby pomazali jeho tělo. Překvapený Sopaon si řekl: "Sedmý den je tedy skutečně sobota!"

Když Gary viděl Sopaonovu víru, zeptal se: "Chceš být jako Ježíš?"

Sopaon neváhal. "Ano, chci," řekl.

"Pokud po tom toužíš, připoj se k nám, když budeme příští pátek večer společně zahajovat sobotu," řekl Gary a pozval ho na adventistické shromáždění.

Sopaon přišel nejen v pátek, ale druhý den se zůčastnil také sobotní bohoslužby. Byl ohromen tím, jak se lidé navzájem zdravili a říkali: "Požehnanou sobotu! Požehnanou sobotu!" To v něm vyvolalo pocit, že ho Bůh může učinit svatým.

Když se Sopaon dozvěděl více o Bohu, začal "vracet" desátky. V sobotu odpoledne se také připojoval ke členům církve a pomáhal potřebným. Pokřtěn byl 18 měsíců poté, co začal pracovat na stavbě centra Essential Life.

_Děkujeme vám za dary třinácte soboty, která pomohly otevřít Essential Life Center, "městské centrum vlivu" v Battambangu v Kambodži._
