---
title:  'Přijetí neotřesitelného království'
date:  12/03/2022
---

### Texty na tento týden
Žd 12,18–29; 13,15.16

> <p>Základní verš</p>
> „Buďme vděčni za to, že dostáváme neotřesitelné království, a služme proto Bohu tak, jak se jemu líbí, s bázní a úctou.“ (Žd 12,28)

Text Žd 12,18–29 je vyvrcholením listu. Shrnuje myšlenky, o kterých se mluvilo, a opakuje hlavní téma napsané na začátku listu: Bůh k nám promluvil prostřednictvím svého Syna a my mu máme věnovat mimořádnou pozornost (Žd 1,1.2; Žd 12,25). Text Žd 12,22–24 zaměřuje pozornost na skutečnost, že Ježíš je prostředníkem nové smlouvy a jeho krev dává spasení. Nebeské zástupy oslavují Ježíšovu kněžskou a královskou službu, kterou koná v náš prospěch. List Židům 12,25–29 obsahuje také poslední a vrcholnou výzvu: Přichází Boží soud. Boží nepřátelé budou zničeni, ale Boží lid bude ospravedlněn a obdrží království (Žd 12,28.29).

Závěr listu potvrzuje důležitost Ježíšovy smrti na kříži a směřuje pozornost věřících k dovršení Ježíšova vítězství při druhém příchodu. Pavel použil obraz z Da 7. kapitoly, aby čtenářům připomněl, že Ježíš dostal království od Boha, soudce (Da 7,9–14), a chystá se o toto království podělit s věřícími, „svatými Nejvyššího“, kteří ho budou vlastnit na věky věků (Da 7,18).

**Osnova lekce**

V této předposlední lekci se blíže podíváme na krásnou naději a vizi budoucnosti, kterou nám podle listu Židům přináší Kristus a jeho oběť.

•	Žd 12,22–24: Radostná oslava vítězství (neděle)

•	Žd 12,22–24: Radostná oslava Božího soudu (pondělí)

•	Žd 12,25–27: Porážka zla a nepřátel (úterý)

•	Žd 12,26–29: Obnova a nový domov (středa)

•	Žd 12,28; 13,15.16: Radostné projevy vděčnosti (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`