---
title:  'Neotřesitelné království'
date:  16/03/2022
---

> <p></p>
> 26Jeho hlas tehdy zatřásl zemí, nyní však slibuje: „Ještě jednou otřesu“ nejen „zemí“, nýbrž i „nebem“. 27Těmito slovy naznačuje, že otřese vším stvořením a promění je, aby zůstalo jen to, co je neotřesitelné. 28Buďme vděčni za to, že dostáváme neotřesitelné království, a služme proto Bohu tak, jak se jemu líbí, s bázní a úctou. 29Vždyť „náš Bůh je oheň stravující“. (Žd 12,26–29)

**Osobní studium**

Bůh oznámil, že „otřese“ nebem a zemí, což znamená, že zničí nepřátelské národy. Existují však věci, které se třást nebudou a které nebudou zničeny.

**Porovnej uvedené texty. Kdo a co se nebude otřásat, ale naopak bude stát pevně?**

`Ž 15,5`

`Ž 16,8`

`Ž 21,8`

`Ž 62,3`

`Ž 112,5.6`

`Žd 12,27`

Mnoho moderních překladů verše Žd 12,27 naznačuje, že chvění nebes a země znamená, že budou odstraněny a navždy zmizí.

Bible však říká, že Bůh stvoří nové nebe a novou zemi (Iz 65,17; Zj 21,1–4) a my budeme vzkříšeni a budeme mít na této zemi nové tělo (1Te 4,13–17; Fp 3,20). „Otřesení“ tedy znamená očištění a obnovu stvoření, ne jeho úplné odstranění. To, co je tady, bude znovu stvořeno. A bude to místo, kde budou žít vykoupení.

Existuje však i něco, čím se nedá otřást. Patří sem i spravedliví. Nebudou otřeseni, protože důvěřují Bohu. Stvořitel je podporuje a zaručuje jejich přežití.

Všimni si, že v listu Židům je stálost a stabilita spojená s Ježíšem. Text Žd 1,10–12 hovoří o Ježíši: „Ty, Pane, jsi na počátku založil zemi, i nebesa jsou dílem tvých rukou. Ona pominou, ty však zůstáváš; nebesa zvetšejí jako oděv, svineš je jako plášť a jako šat se změní, ty však jsi stále týž a tvá léta nikdy neustanou.“ Je zde také napsáno, že Ježíšovo kněžství zůstává navěky (Žd 7,3.24), stejně jako dědictví vykoupených (Žd 10,34). Při posledním soudu ti, kteří se drží Boha, nebudou otřeseni (Ž 46,3.4.6).

Text Žd 12,28 také říká, že dostaneme „ne­otřesitelné království“. Připomíná nám to také Da 7,18, kde je napsáno, že svatí „budou mít království v držení až na věky“. Toto království „nebude zničeno navěky“ (Da 2,44). Patří Synu, ale on se o ně podělí s námi. Zj 20,4 říká, že budeme spolu s Kristem soudit zlé mocnosti, které nás pronásledovaly (1K 6,3).

**Aplikace**

`Jak se ti teď daří? Stojíš pevně, nebo se tvůj život otřásá? Co můžeš udělat, abys získal pomoc v této důležité oblasti (viz také Ef 4,14)?`