---
title:  'Nebezpečí malomyslnosti'
date:  28/12/2021
---

> <p></p>
> 3Myslete na to, co všecko on musel snést od hříšníků, abyste neochabovali a neklesali na duchu.

> <p></p>
> 12„Posilněte proto své zemdlené ruce i klesající kolena“ 13a „vykročte jistým krokem“, aby to, co je chromé, docela nezchromlo, ale naopak se uzdravilo. (Žd 12,3.12.13)

**Osobní studium**

Čtenářům listu Židům se dařilo udržovat si víru v Krista a oddanost jeho učení navzdory odmítání a pronásledování. Z dlouhodobého hlediska si však tento konflikt vyžádal svou daň. Bojovali dobrý boj a vyšli z něj vítězně, ale byli velmi oslabeni.

**Uvažuj o následujících textech. Jakým výzvám a problémům křesťané čelili? Jak se s nimi měli vypořádat?**

`Žd 2,18`

`Žd 3,12.13`

`Žd 4,15`

`Žd 10,25`

`Žd 12,3.12.13`

`Žd 13,1–9.13`

List Židům opakovaně mluví o potížích, které jeho čtenáři prožívali. Byli vystaveni slovním a pravděpodobně i jiným útokům, které je urážely (Žd 13,13). Někteří byli vězněni (Žd 13,3), což mohlo církev vysilovat finančně i psychicky. Byli unaveni (Žd 12,12.13) a klesali na duchu (Žd 12,3).

Jednotlivci i společenství často prožívají, že když pomine nadšení z vítězství, sníží se jejich ostražitost a stanou se zranitelnějšími vůči dalším útokům nepřátel. V době, kdy hrozí nebezpečí, často dokáže jednotlivec i společenství zmobilizovat sílu na obranu. Ale po vítězství bývá náročné znovu se zkoncentrovat na obranu před dalším útokem. Podobnou zkušenost prožil i prorok Elijáš (1Kr 19,1–4).

„Elijáš se domníval, že po přesvědčivém zázraku, který vykonal na hoře Karmel, nebude mít královna na Achaba žádný vliv a celý izraelský národ prodělá rychlou reformu. Ačkoli za celou dobu, kterou strávil na hoře Karmel, nesnědl ani sousto, dokázal Achabův kočár vést s neutuchající odvahou a silou. Pak se ale dostavil útlum, který obvykle následuje po projevech víry a po velkém úspěchu. Elijáš dostal strach, že právě zahájená reforma nebude mít dlouhého trvání, a propadl hluboké depresi. Ve chvíli úzkosti, kdy se nad jeho hlavou stahovala temná mračna Jezábeliných pohrůžek a kolem hlavy mu létaly satanovy otrávené šípy, přestal se prorok držet Boha.“ (PK 161.162; OSU 61)

**Aplikace**

`Vzpomeň si na situace, kdy jsi ve svém křesťanském životě selhal. Pokus se pochopit okolnosti a skutečnosti, které k tomu přispěly. Co bys dnes dělal jinak?`

---

#### Dodatečné otázky k diskuzi

`Co prožil Eliáš po „triumfálním vítězství“ na hoře Karmel?`

`Jak je možné, že se i „Boží prorok“ dostane do „deprese“?`

`Proč se člověk dostává po velkých vítězství do „útlumu“?`

`Proč je dobré vědět o „nebezpečí malomyslnosti“?`

`Na co máme myslet, když trpíme pro svou víru v Ježíše?`

`Je možné nějak snížit riziko toho, že propadneme „malomyslnosti“? Jak?`

`Apoštol píše, že „je dobré spolehnout se na milost a nikoli na předpisy o pokrmech“? Jak tomu rozumíš?`