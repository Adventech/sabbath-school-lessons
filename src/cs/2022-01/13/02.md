---
title:  'Péče o druhé'
date:  20/03/2022
---

> <p></p>
> 1Bratrská láska ať trvá; 2s láskou přijímejte i ty, kdo přicházejí odjinud – tak někteří, aniž to tušili, měli za hosty anděly. 3Pamatujte na vězně, jako byste byli uvězněni s nimi; pamatujte na ty, kdo trpí, vždyť i vás může potkat utrpení. (Žd 13,1–3)

**Osobní studium**

**Uvažuj o uvedených verších. Jakou roli měla pohostinnost v rané církvi?**

`Žd 13,1–3`

`Ř 12,13`

`1Tm 3,2`

`Tt 1,8`

`1Pt 4,9`

Křesťanství bylo hnutím poutníků, kteří často záviseli na pohostinnosti křesťanů i nekřesťanů. Pokyn „pamatovat“ na pohostinnost se pravděpodobně nevztahuje pouze na to, že zapomeneme někoho přijmout či pozvat, ale na úmyslné zanedbávání.

Pavel nemá na mysli pohostinnost pouze pro spoluvěřící. Svým čtenářům připomíná, že pohoštěním cizinců někteří nevědomky hostili anděly (Žd 13,2). Pravděpodobně měl na mysli návštěvu tří mužů u Abrahama a Sáry (Gn 18,2–15). „Přijímat“ druhé znamená být pohostinní a dělit se s někým o to, co mám, a také sdílet utrpení s někým jiným. Přesně to pro nás udělal Ježíš (Žd 2,10–18).

Bratrská láska k vězňům znamenala nejen to, že na ně věřící pamatovali ve svých modlitbách, ale také poskytnutí úlevy prostřednictvím materiální a emocionální podpory. Existovala hrozba, že věřící vězně úmyslně zanedbají. Ti, co poskytli materiální a emocionální podporu lidem, které společnost odsoudila, se totiž s nimi jako by ztotožnili. V jistém smyslu se stali jejich „partnery“, a tak byli podobně jako oni vystaveni odsouzení společnosti (Žd 10,32–34).

Pavel ve své výzvě připomíná čtenářům, že nemají zapomínat na vězně. Za prvé autor připomíná, jak podporovali uvězněné bratry v minulosti. „Stáli při postižených“ a „trpěli spolu s uvězněnými“ (Žd 10,33.34). Za druhé, jazyk této výzvy připomíná Mojžíše, který „raději chtěl snášet příkoří s Božím lidem než na čas žít příjemně v hříchu“ (Žd 11,25). Nakonec Pavel vystihuje ideál bratrské lásky. Připomíná čtenářům, že i je „může potkat utrpení“ (Žd 13,3). Jsou také lidmi a měli by se k druhým chovat tak, jak by chtěli, aby se chovali k nim, kdyby byli ve stejné situaci. Lidé by tedy měli vězňům poskytovat materiální a emocionální podporu a dávat jim najevo, že nejsou opuštěni.

**Aplikace**

`Co víc můžeme udělat pro ty, kteří jsou ve vězení, ať už jsou to členové církve, nebo ne?`

---

#### Dodatečné otázky k diskuzi

`Jaké formy pomoci potřebným znáš?`

`Kdy je dobrá finanční nebo materiální pomoc?`

`Kdy je naopak prospěšná „emocionální“ podpora?`

`Na co si máme dávat pozor, když se rozhodujeme, že budeme někomu pomáhat?`

`Je možné pomáhat „duševně nemocným“? Pokud ano, na co bychom přitom neměli zapomínat?`

`Proč měli první křesťané problém s pomocí „vězněným“ spoluvěřícím?`

`Jakou zkušenost s pomocí udělal Pavel v době, kdy pobýval ve vězení?`