---
title:  'Bratrská láska ať trvá'
date:  19/03/2022
---

### Texty na tento týden
Žd 13

> <p>Základní verš</p>
> „Bratrská láska ať trvá.“ (Žd 13,1)

Židům 13 uvádí závěrečné napomenutí apoštola Pavla: „Bratrská láska ať trvá“ (Žd 13,1). Pavel v celém listu potvrzuje, že jsme královským kněžstvem, patříme do rodiny Ježíše Krista, jsme jeho sestry a bratři. Autor nevnímá své posluchače pouze jako skupinu jednotlivců, kteří si samostatně budují spásný vztah s Ježíšem, ale jako společně zachráněnou rodinu. Pavel charakterizoval Ježíšovo dílo pro nás jako „bratrskou lásku“, když napsal: „Proto se nestydí nazývat je svými bratry...“ (Žd 2,11). Věřící by tedy měli jeden pro druhého dělat to, co Ježíš udělal pro ně.

V celém listu bratrská láska zahrnovala „vzájemné povzbuzování“, aby nikdo nepostrádal Boží milost (Žd 3,13; 10,24.25; 12,15–17). Kapitola 13 obsahuje množství různých témat: pohostinnost (Žd 13,2), navštěvování a podpora vězňů a těch, se kterými se špatně zachází (Žd 13,3), úcta k manželství (Žd 13,4), vyhýbání se chamtivosti (Žd 13,5.6), respektování vůdců církve (Žd 13,7–17) a modlitby za autora listu (Žd 13,18.19).

**Osnova lekce**

V rámci studia naší poslední lekce budeme přemýšlet nad poslední kapitolou listu Židům. Ta obsahuje závěrečné výzvy týkající se toho, jak se má správné pochopení evangelia o Ježíši, o našem dokonalém Veleknězi v nebeské svatyni, promítnout do každodenní praxe našeho života.

•	Žd 13,1–3: Láska a zájem o druhé (neděle)

•	Žd 13,4–6: Správně nastavené morální hodnoty (pondělí)

•	Žd 13,7–17: Úcta a respekt k autoritám (úterý)

•	Žd 13,8–10: Opatrnost vůči bludným naukám (středa)

•	Žd 13,10–14: Aktivní zapojení do záchrany hříšníků (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak chápeš termín „bratrská láska“?`

`Ježíš nás nazývá svými bratry. Jak mu můžeme projevovat naši lásku?`

`Co vedlo Pavla k tomu, aby vnímal církev jako „společně zachráněnou rodinu“?`

`Proč věnuje autor listu tolik prostoru „vzájemnému povzbuzování“?`

`Jakými konkrétními způsoby projevuješ lásku  svým spoluvěřícím?`

`Proč Bůh tak vysoko cenní „praktickou lásku“?`