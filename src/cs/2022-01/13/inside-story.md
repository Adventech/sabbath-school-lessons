---
title:  Misijní příběh
date:  25/03/2022
---

#### Těsný únik!

_Saengsurin Phongchan_

Bůh mě má moc rád.

Když se kamarádka odstěhovala do Austrálie, souhlasila jsem, že budu jednou za čas navštěvovat její rodiče tady v Thajsku. Nebylo snadné najít dům rodičů. Musela jsem si vyhledat cestu a dozvěděla jsem se, že dům je od toho mého docela daleko. Na první návštěvu jsem si naplnila batoh a několik tašek nákupem. S jídlem, které jsem nesla, jsem si přivolala tříkolový tuk-tuk taxík, aby mě odvezl na autobusové nádraží.

V polovině cesty řidič tuk-tuku najednou řekl: "Nemůžu vás dopravit na místo. Můžu vám zavolat jiný tuk-tuk?" Neuvedl žádný důvod, proč si to rozmyslel. Co jsem mohla dělat? Druhý tuk-tuk mě vyzvedl, ale řidič mě odvezl na špatné místo. Nastoupila jsem tedy do třetího tuk-tuku.

Trvalo téměř dvě hodiny, než jsem dojela na autobusové nádraží. Když jsem dorazila, byla jsem ze všeho nadmíru naštvaná. Proč mi obyčejná krátká a jednoduchá cesta na autobusové nádraží zabrala dvě hodiny a tři tuk-tuky?

"Kam jedete?" zeptal se mě prodavač jízdenek.

Byla jsem tak rozčílená, že jsem nebyla schopna s nikým mluvit, dokonce ani s prodavačem jízdenek.

"Promluvíme si později," řekl jsem a otočila se.

Když jsem se uklidnila, koupila jsem si lístek a nastoupila do minivanu.

Během cesty k domu rodičů mé kamarádky jsme u silnice míjeli nabouraný minivan. Náš řidič zastavil, aby zjistil, jestli může pomoci. Když se vrátil k minivanu, pochmurně nám sdělil, že při nehodě zemřelo několik cestujících.

"Tohle je minivan, který jezdí stejnou trasu jako předchozí spoj," řekl.

V tu chvíli jsem si uvědomila, že jsem měla být dle původního plánu zrovna v tom minivanu. Minivan mi ujel jen kvůli mnoha zpožděním na cestě na autobusové nádraží.

Rodičům mé kamarádky se ulevilo, když mě uviděli. Slyšeli o té nehodě. "Byli jsem tak naplnění úzkostí, protože jsme si mysleli, že jsi v tom minivanu," řekla matka.

"Bůh je tak dobrý," řekla jsem. Pak jsem rodičům, kteří nebyli křesťané, vyprávěl svůj příběh o zpoždění.

"Bůh nebo anděl, který tě chrání, je opravdu skvělý!" zvolal otec.

Ano, Bůh mě má moc rád.

_Saengsurin Phongchan byla ředitelkou školy adventistů sedmého dne v thajském městě Nakhon Ratchasima, která před třemi lety obdržela část darů třinácté soboty. Děkujeme vám za vaše dary, které pomohly škole "Adventist International Mission School-Korat" (Adventistická mezinárodní misijní škola) rozšířit se na střední školu na novém místě._
