---
title:  'Ježíš je odleskem Boží slávy'
date:  11/01/2022
---

> <p></p>
> 2V tomto posledním čase k nám promluvil ve svém Synu, jehož ustanovil dědicem všeho a skrze něhož stvořil i věky. 3On, odlesk Boží slávy a výraz Boží podstaty, nese všecko svým mocným slovem. (Žd 1,2.3)

**Osobní studium**

**Náš úvodní text mluví o tom, že Ježíš je „odleskem Boží slávy“. Uvažuj o následujících textech. Jak ti tyto texty pomáhají porozumět, co je to Boží sláva?**

`Ex 24,16.17`

`Ž 4,7`

`Ž 36,10`

`Ž 89,16`

Ve Starém zákoně se Boží sláva týká viditelné Boží přítomnosti mezi jeho lidem (Ex 16,7; Ex 24,16.17; Lv 9,23; Nu 14,10). Boží přítomnost je často spojena se světlem nebo odleskem.

Písmo říká, že Ježíš je světlo, které přišlo na tento svět, aby šířilo Boží slávu (Žd 1,3; J 1,6–9.14–18; 2K 4,6). Zamysli se nad tím, jak se Ježíš ukázal při proměnění. „A byl proměněn před jejich očima; jeho tvář zářila jako slunce a jeho šat byl oslnivě bílý“ (Mt 17,2).

Stejně jako slunce nelze pochopit jinak než pozorováním jeho světla, Bůh se nám dává poznat prostřednictvím Ježíše. Z našeho pohledu je Bůh Otec a Bůh Syn jedno. Protože Boží sláva je světlo samotné, ne­existuje mezi Bohem a Ježíšem žádný rozdíl v bytí a charakteru, podobně jako neexistuje rozdíl mezi světlem a jeho září.

V listu Židům se také říká, že Ježíš je přesným obrazem, „otiskem“ Otcovy podstaty (Žd 1,3; ČSP). Tato metafora objasňuje, že mezi Otcem a Synem existuje dokonalá shoda v bytí nebo podstatě. Všimněte si, že lidé nesou Boží obraz, ale ne jeho podstatu (Gn 1,26). Syn však sdílí stejnou podstatu jako Otec. Není divu, že Ježíš řekl: „Kdo vidí mne, vidí Otce“ (J 14,9).

**Aplikace**

`Proč je pro nás skvělou zprávou, že Ježíš zjevuje charakter a slávu Otce? Co nám Ježíš říká o tom, jaký je Otec?`

---

#### Dodatečné otázky k diskuzi

`Co je to „odlesk“?`

`Jak si představuješ „Boží slávu“? Čím se projevuje?`

`Kdy a jak se Boží sláva projevovala ve SZ Izraeli?`

`Projevuje se Boží sláva ve tvém životě? Jak a kdy?`

`Proč je Boží sláva a majestát v Bibli spojovaná se světlem?`

`Co viděli tři učedníci, když byl Ježíš na hoře na chvíli „proměněn“?`

`Proč člověk nesnese pohled na „Boží slávu“? Jak nám v tomto problému pomáhá přátelství s Ježíšem?`

`Myslíš, že i křesťan může vyzařovat „Boží slávu“? Pokud ano, jak a kdy?`

`V čem je mezi námi a Ježíšem zásadní rozdíl ve vztahu k Bohu?`