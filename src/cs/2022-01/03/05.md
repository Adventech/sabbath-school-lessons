---
title:  'Prostřednictvím Ježíše Bůh stvořil svět'
date:  12/01/2022
---

> <p></p>
> 2V tomto posledním čase k nám promluvil ve svém Synu, jehož ustanovil dědicem všeho a skrze něhož stvořil i věky. 3On, odlesk Boží slávy a výraz Boží podstaty, nese všecko svým mocným slovem. Když dokonal očištění od hříchů, usedl po pravici Božího majestátu na výsostech. (Žd 1,2.3)

> <p></p>
> Toto praví Hospodin, tvůj vykupitel, který tě vytvořil v životě matky: „Já jsem Hospodin, já konám všechno: sám nebesa roztahuji, překlenul jsem zemi. Kdo byl se mnou?“ (Iz 44,24)

**Osobní studium**

List Židům potvrzuje, že Bůh stvořil svět „prostřednictvím“ nebo „skrze“ Ježíše, který udržuje svět svým mocným slovem.

`Uvažuj o verších Iz 44,24; Iz 45,18 a Neh 9,6. Protože ve Starém zákoně Hospodin potvrdil, že stvořil svět „sám“ a že je „jediným Bohem“, jak můžeme sladit toto tvrzení s tvrzením Nového zákona, kde čteme, že Bůh stvořil vesmír „skrze“ Ježíše (Žd 1,2.3)?`

Někteří se domnívají, že Ježíš byl pouze nástrojem, jehož prostřednictvím Bůh tvořil. To ale není možné. Za prvé, pro Pavla je sám Ježíš Pánem, který „založil zemi“. Nebyl pouze nějakým pomocníkem. Text Žd 1,10 říká, že Ježíš je Pán, který stvořil nebesa a zemi. Pavel na něj vztahuje to, co Ž 102,25–27 říká o Hospodinu. Hospodin je Stvořitel. Za druhé, verš Žd 2,10 říká, že vesmír byl vytvořen „skrze“ nebo „prostřednictvím“ Otce. (Přesně tyto stejné výrazy jsou aplikovány na Ježíše v Žd 1,2.) Otec stvořil i Ježíš stvořil (Žd 1,2.10; Žd 2,10). Mezi Otcem a Synem je dokonalá shoda v cíli i v tom, co dělají. Toto je část tajemství Trojice. Ježíš stvořil a Bůh stvořil, ale je pouze jeden Stvořitel, Bůh, což znamená, že Ježíš je Bůh.

Židům 4,13 ukazuje, že Ježíš je Soudcem. Jeho autorita vládnout a soudit pramení ze skutečnosti, že Bůh stvořil všechny věci a udržuje vesmír (Iz 44,24–28).

Texty Žd 1,3 a Ko 1,17 potvrzují, že Ježíš udržuje vesmír. Toto „udržování“ je zřejmě použito ve významu „spravuje“ nebo „řídí“. Řecké sloveso ferón (udržovat, nést) se například používá při popisu člunu unášeného větrem (Sk 27,15.17) nebo proroků, kteří jsou unášeni Duchem svatým (2Pt 1,21; ČSP). Můžeme říct, že Ježíš nás nejen stvořil, ale také udržuje a nese. Každý dech, každý úder srdce, každý okamžik naší existence je závislý na něm, na Ježíši, Tvůrci všeho stvoření.

**Aplikace**

`Uvažuj o textu Sk 17,28. Co ti tento verš odhaluje o Ježíši a jeho moci? Zamysli se nad tím, že Ježíš zemřel na kříži i za tvé hříchy. Co se z těchto slov dozvídáš o Ježíšově oběti?`

---

#### Dodatečné otázky k diskuzi

`Podle SZ je Stvořitelem Hospodin. Podle NZ je to Ježíš. Jak tomu rozumíš?`

`Pomáhají ti Pavlovy texty alespoň trochu „pojmout“ tajemství Trojice? Jak?`

`Proč Pavel tak silně zdůrazňuje, že Ježíš stvořil „vše“?`

`Ježíš je nejen Stvořitel, ale i Udržovatel. Může nám toto poznání pomáhat, když potřebujeme „pomoc shůry“? Jak?`

`Jak na tebe působí fakt, že jsi „Boží stvoření“ a ne produkt náhody?`

`Mnozí lidé dnes mají problém s vlastní identitou. Jak jim může pomoci poznání, že jsou stvořeni Bohem, který má pro ně budoucnost?`

`Věříš tomu, že Ježíš „nese svým mocným slovem“ i tebe? Jak to poznáš?`

`Pochybuješ někdy o tom, že tě Ježíš „nese svým slovem“? Kdy a proč?`