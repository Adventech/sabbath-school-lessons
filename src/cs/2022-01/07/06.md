---
title:  'Naděje jako kotva duše'
date:  10/02/2022
---

> <p></p>
> 17Když Bůh chtěl účastníkům zaslíbení přesvědčivě prokázat nezměnitelnost svého rozhodnutí, potvrdil své zaslíbení ještě přísahou. 18A tak tyto dvě nezměnitelné věci, v nichž Bůh přece nemůže lhát, jsou mocným povzbuzením pro nás, kteří jsme nalezli útočiště v naději nám dané. 19V ní jsme bezpečně a pevně zakotveni, jí pronikáme až do nitra nebeské svatyně, 20kam jako první za nás vstoupil Ježíš, kněz na věky podle řádu Melchisedechova. (Žd 6,17–20)

> <p></p>
> 35Neznesvětím svoji smlouvu, nezměním, co splynulo mi ze rtů. 36Jednou jsem přísahal na svou svatost. Cožpak bych lhal Davidovi? 37Jeho potomstvo potrvá navěky, i jeho trůn přede mnou bude jako slunce, 38pevně bude stát navěky jako měsíc, věrný svědek nad oblaky. (Ž 89,35–38)

**Osobní studium**

Pavel zakončuje své varování před odpadnutím krásnými slovy o naději a jistotě v Kristu a povzbuzuje tak k lásce a víře.

`Uvažuj o úvodním textu (Žd 6,17–20). Co považuješ v tomto textu za nejdůležitější? Proč Bůh potvrzuje své zaslíbení přísahou?`

Bůh nám své zaslíbení zaručil několika způsoby. Za prvé, Bůh potvrdil svůj slib přísahou (Žd 6,17). Boží přísahy Abrahamovi a Davidovi se staly základem důvěry v Boží trvalou přízeň pro Izrael. Když se Mojžíš snažil zajistit Boží odpuštění po odpadnutí se zlatým teletem, poukazoval na Boží přísahu Abrahamovi (viz Ex 32,11–14; Gn 22,16–18). Věděl, že Boží přísaha je neodvolatelná (Ř 9,4; 11,28.29).

Když se žalmista podobně přimlouval před Bohem za Izrael, odkazoval se na Boží přísahu Davidovi (Ž 89,35–38). Podle Nového zákona byly obě přísahy splněny v Ježíši, potomku Abrahamovu. Ježíš vystoupil na nebesa a posadil se na Davidův trůn (Ga 3,13–16; L 1,31–33.54.55).

`Za druhé nám Bůh potvrdil svá zaslíbení tím, že posadil Ježíše po své pravici. Cílem Ježíšova nanebevzetí je potvrdit slib daný věřícím. Ježíš vystoupil na nebesa „jako první za nás“ (Žd 6,20). Nanebevstoupení nám tedy odhaluje jistotu Boží spásy. Ježíš „je pro utrpení smrti korunován ctí a slávou; neboť měl z milosti Boží zakusit smrt za všecky“ (Žd 2,9.10). Ježíšova přítomnost před Otcem je „zakotvením“ (Žd 6,19), které bylo upevněno k Božímu trůnu. Důvěryhodnost Boží vlády se prokázala naplněním zaslíbení prostřednictvím Ježíše. Jakou větší jistotu potřebujeme?`

**Aplikace**

`Co pociťuješ, když si uvědomíš, že ti Bůh složil přísahu? Proč by ti už jen tato myšlenka měla poskytnout jistotu spasení, i když se cítíš nehodný?`