---
title:  'Ježíš – dárce odpočinku'
date:  22/01/2022
---

### Texty na tento týden
Gn 15,13–21; Žd 3 a 4

> <p>Základní verš</p>
> „Tak má Boží lid pravý sobotní odpočinek teprve před sebou.“ (Žd 4,9)

První dvě kapitoly listu Židům popisují Ježíše, který bude uveden na nebeský trůn jako Vládce a Vysvoboditel Božího lidu. Kapitoly 3 a 4 představují Ježíše jako toho, kdo nám nabízí odpočinek. Tento postup dává smysl, jestliže si uvědomíme, že smlouva s Davidem slibovala, že Bůh dá zaslíbenému králi a jeho lidu odpočinek a klid od všech nepřátel (2S 7,10.11). Tento odpočinek můžeme prožívat i my nyní, kdy Ježíš sedí po Boží pravici.

List Židům mluví o odpočinku, který patří Bohu, a o sobotním odpočinku (Žd 4,1–11), kdy Bůh věnoval svůj odpočinek i Adamovi a Evě. První sobota byla dokonalá, prožitá s tím, kdo tuto dokonalost umožnil. Bůh i nám slibuje sobotní odpočinek a správné zachovávání soboty je připomínkou zaslíbení, že Bůh tuto dokonalost opět navrátí.

Když zachováváme sobotu, uvědomujeme si, že Bůh se o nás dokonale postaral. Tím, že svět stvořil, a tím, že ho vykoupil na kříži. Skutečné zachovávání soboty nás odkazuje zpět ke stvoření. Zároveň však také nabízí v tomto nedokonalém světě předchuť budoucnosti, kterou Bůh zaslíbil.

**Osnova lekce**

Tato lekce se bude věnovat poselství 3. a 4. kapitoly listu Židům, jež na čtenáře aplikuje předobraznou zkušenost Izraelců, kteří při své cestě pustinou nedůvěřovali Hospodinu, a tak se připravili o zaslíbené „odpočinutí“. Jejich příklad je o to varovnější, že nám dnes Ježíš nabízí daleko lepší „odpočinutí“.

•	Gn 15,13–21: Boží zaslíbení „odpočinku“ (neděle)

•	Žd 3,12–19: Nevěra, která nás připravuje o „odpočinutí“ (pondělí)

•	Žd 4,3–8: Potřeba rozhodnout se pro dar odpočinutí už „dnes“ (úterý)

•	Žd 3,11; 4,1.3.5.10: Jedinečnost „Božího odpočinku“ (středa)

•	Žd 4,8–11: „Odpočinutí“ jako obraz budoucí spásy (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`