---
title:  'Vstup do Božího odpočinku'
date:  26/01/2022
---

> <p></p>
> Ve svém hněvu jsem přísahal: „Nevejdou do mého odpočinutí!“ (Žd 3,11)

> <p></p>
> 1Střezme se, aby o někom z vás neplatilo, že v čase, dokud zaslíbení trvá, promeškal vstup do Božího odpočinutí.

> <p></p>
> 3Neboť do odpočinutí vcházíme jen my, kdo jsme uvěřili, jak bylo řečeno: „Přísahal jsem ve svém hněvu: Do mého odpočinutí nevejdou!“ To řekl Bůh, ač jeho odpočinutí trvá od chvíle, kdy stvořil svět.

> <p></p>
> 5Zde však čteme: „Do mého odpočinutí nevejdou.“

> <p></p>
> 9Tak má Boží lid pravý sobotní odpočinek teprve před sebou. 10Neboť kdo vejde do Božího odpočinutí, odpočine od svého díla, tak jako Bůh odpočinul od svého. 11A tak usilujme, abychom vešli do toho odpočinutí a nikdo pro neposlušnost nepadl jako ti na poušti.

> <p></p>
> 16Přistupme tedy směle k trůnu milosti, abychom došli milosrdenství a nalezli milost a pomoc v pravý čas. (Žd 4,1.3.5.9–11.16)

**Osobní studium**

`Jak v úvodních verších (Žd 3,11 a 4,1.3.5.10) Bůh charakterizuje odpočinek, do kterého nás zve?`

Text sobotního přikázání v Ex 20,8–11 a Dt 5,12–15 nám připomíná, co všechno pro nás Bůh udělal. To, co Bůh napsal na kamenné desky, nám připomíná stvoření (Ex 31,18). V knize Deuteronomium pak dostávají Izraelité příkaz zachovávat sobotu i jako památku na vysvobození z egyptského otroctví. Exodus z Egypta ukazoval na konečné dílo vysvobození z hříchu, které Kristus vykonal na kříži, když řekl: „Dokonáno jest“ (J 19,30). Sobota je tedy dvojnásobně požehnaná a má pro křesťany zvláštní význam.

`Uvažuj znovu o textu Žd 4,9–11.16. K čemu jsme povoláni?`

Sobotní odpočinek je oslavou toho, že Bůh dokončil své dílo stvoření (Gn 2,1–3; Ex 20,8–11) a vykoupení (Dt 5,12–15). Podobně i Ježíšovo uvedení na trůn v nebeském chrámu je oslavou Kristovy dokonalé oběti, kterou nás spasil (Žd 10,12–14).

Všimni si, že Bůh odpočívá pouze tehdy, když zajistí naše blaho. Při stvoření Bůh odpočíval, když dokončil stvoření světa. Později Bůh odpočíval v postaveném chrámu po dobytí země, kterou zaslíbil Abrahamovi. Bylo to až tehdy, když díky vítězstvím Davida byli Izraelci v bezpečí (1Kr 5,1–5; porovnej s Ex 15,18–21; Dt 11,24 a 2S 8,1–14). Bůh dům pro sebe nechal postavit až poté, co měli Izraelité a jejich král postavené své domovy.

**Aplikace**

`Jak můžeme „dnes“ vstoupit do Božího odpočinku? Jak můžeme ve víře spočívat v ujištění o spáse, kterou máme v Kristu?`

---

#### Dodatečné otázky k diskuzi

`Už jsi někdy něco „promeškal“? Co a jaké to mělo důsledky?`

`Co bývá příčinou toho, že něco „nestihneme“?`

`Jak se vchází do „Božího odpočinku“? Co je k tomu třeba?`

`Co to je to to „dílo“, které máme odložit, abychom mohli odpočívat?`

`Umíš odložit „své dílo“? Co ti v tom pomáhá?`

`V jakých situacích máš problém „vstoupit včas do Božího odpočinku“?`

`Co bys poradil člověku, který se bojí požádat v práci o volno na sobotu nebo na páteční večer od západu slunce?`

`Jak můžeme posilovat svou víru, že když odložíme „své dílo“, Stvořitel se o nás postará a požehná nám?`

`Jak bychom se měli chovat k těm, kdo zatím nemají odvahu „vstoupit“?`