---
title:  'Stvořitel na kříži'
date:  11/05/2023
---

> <p></p>
> 17Nesl svůj kříž a vyšel z města na místo zvané „Lebka“, hebrejsky Golgota. 18Tam ho ukřižovali a s ním jiné dva, z každé strany jednoho a Ježíše uprostřed. 19Pilát dal napsat nápis a připevnit jej na kříž. Stálo tam: Ježíš Nazaretský, král židovský. [...] 28Ježíš věděl, že vše je již dokonáno; a proto, aby se až do konce splnilo Písmo, řekl: „Žízním.“ 29Stála tam nádoba plná octa; namočili tedy houbu do octa a na yzopu mu ji podali k ústům. 30Když Ježíš okusil octa, řekl: „Dokonáno jest.“ A nakloniv hlavu skonal. (J 19,17–19.28–30)

**Osobní studium**

`Žasneme nad Božím stvořením a Boha uctíváme jako svého Stvořitele. Stejný důraz však dáváme i na skutečnost, že Kristus, kromě toho, že je Stvořitel, je i náš Vykupitel. Bůh, který nás stvořil, je tentýž Bůh, který nás vykoupil. Bůh, jenž řekl „Učiňme člověka, aby byl naším obrazem podle naší podoby“ (Gn 1,26), je tentýž, jenž na kříži volal: „Eli, Eli, lema sabachthani?, to jest: ‚Bože můj, Bože můj, proč jsi mě opustil?‘“ (Mt 27,46). Je třeba hledat další důvody, proč se máme bát Boha a proč mu máme vzdávat slávu a uctívat ho?`

Jak můžeme jako padlé lidské bytosti přiměřeně reagovat na tak úžasnou pravdu? Co bychom mohli udělat jako odpověď na Boží dílo pro nás? V poselství prvního anděla se dozvídáme, co máme dělat: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod“ (Zj 14,7).

`Přečti si Janův příběh o Ježíši na kříži (J 19,16–30). Při jeho čtení mysli na biblické texty o tom, že máme hledět na Ježíše jako na Stvořitele, „neboť v něm bylo stvořeno všechno na nebi i na zemi – svět viditelný i neviditelný; jak nebeské trůny, tak i panstva, vlády a mocnosti – a všechno je stvořeno skrze něho a pro něho“ (Ko 1,16). Jak máme reagovat na tak úžasný projev Boží lásky?`

Výzva prvního anděla uctívat Stvořitele přišla poté, co se celý vesmír i Kristovi následovníci dozvěděli, že ten, kdo „učinil nebe, zemi, moře i prameny vod“, přestože byl Bohem, „vzal na sebe způsob služebníka, stal se jedním z lidí. A v podobě člověka se ponížil, v poslušnosti podstoupil i smrt, a to smrt na kříži“ (Fp 2,7.8).

`Jak úžasná představa to musela být pro ty, kteří znali Ježíše už předtím, než přišel na zem jako člověk. Není divu, že ho uctívají i nebeské bytosti. Pokud jde o nás, vykoupené jeho krví, co jiného bychom měli dělat než uctívat našeho Stvořitele a našeho Vykupitele?`

**Aplikace**

`Proč je ve světle kříže takový omyl domnívat se, že padlí lidé mohou cokoliv přidat k tomu, co učinil Kristus na kříži? Které z našich činů a snažení by mohly jakkoli „vylepšit“ to, co už pro nás Stvořitel a Vykupitel udělal?`

---

#### Dodatečné otázky k diskuzi

`Proč je tak důležité, že za nás zemřel samotný Stvořitel?`

`Jak rozumíš Ježíšovu titulu „Vykupitel“? Co nám o Ježíši prozrazuje?`

`Uvědomuješ si, že bys bez Vykupitele propadl věčné smrti? Co v tobě toto vědomí vyvolává? Proč?`

`Podle anděla máme „pokleknout“ před Stvořitelem. Jak se to dělá v praxi?`

`Jak to muselo působit na obyvatele vesmíru, když viděli Stvořitele, jak se stává člověkem a odráží útoky satana?`

`Co se stalo podle Pavla (Fp 2. kapitola), když se Ježíš po svém vzkříšení vrátil ke svému nebeského Otci? Jak reagoval celý vesmír?`