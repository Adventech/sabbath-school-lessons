---
title:  'Podněty k zamyšlení'
date:  12/05/2023
---

Uctívání Boha je ústředním bodem Písma a vždy bylo problémem nejen pro celé lidstvo, ale také pro Boží lid. V celém Starém zákoně proroci kárali Boží lid, že uctívá jiné bohy nebo že uctívá Hospodina podle tradic pohanského světa. Konflikt mezi uctíváním Boha a uctíváním jiných „bohů“ patří k samotné podstatě velkého sporu a je doprovázen ignorováním Božího zákona.

„Uctívání se týká nejzákladnějšího aspektu lidské existence v tom, že souvisí s tím, co by lidé jako živí tvorové měli dělat, když jsou konfrontováni s přítomností Stvořitele. [...] Jen ti, kteří jsou naživu, mohou uctívat Pána; mrtví ho nemohou chválit a uctívat. [...] Ten, který nás stvořil, nás zve, abychom mu předali své životy v aktu uctívání, abychom je od něho dostali zpět obohacené a využili je pro dobro druhých. Uctívání souvisí se samotnou povahou a účelem naší existence a s potřebou mít mimo nás samotné jakési měřítko, které nás osvobozuje od sobectví. Neuctívat Boha znamená ztratit důvod existence; znamená to existovat ve stavu dezorientace, a proto umírat, směřovat k úplnému zániku, protože jsme odpojeni od samotného zdroje života.“ (Ángel Manuel Rodriquez, The Closing of the Cosmic Conflict: Role of the Three Angels’ Messages. Nepublikovaný rukopis, s. 42)

**Otázky k rozhovoru**

`1. Zabývejte se více myšlenkou, proč v padlém světě nestačí být stvořen Bohem. Proč také potřebujeme zaslíbení vykoupení?`

`2. Zamyslete se nad nějakou zkušeností, ve které jste viděli, jak Boží moc působí ve vašem životě. Jakým způsobem vám Bůh takto osobně ukázal svou lásku? Uvažujte nyní nad tím, že toto je Bůh, který stvořil celý vesmír! A tento Bůh nás miluje tolik, že se stará o náš život. Proč by nás tato skutečnost měla nejen naplňovat klidem, ale také nás vést k pokoře?`

`3. Pokud by byla evoluce realitou, jak bychom mohli uctívat Stvořitele, který použil miliardy let smrti, násilí, ničení, utrpení a hromadného vymírání, aby nás stvořil, a zároveň nám poskytl úplně jiný příběh v Genesis o tom, jak jsme byli stvořeni? Měli bychom ho přesto uctívat? Proč? Protože nám tisíce let lhal o tom, jak jsme se na zemi objevili?`

---

#### Dodatečné otázky k diskuzi

`Zažil jsi během osobního studia Bible a této lekce nějaké překvapení? Jaké?`

`Jak rozumíš slovům autora, že „uctívání Boha ... bylo problémem ... pro Boží lid?`

`Souhlasíš s EGW, že „když Bohu odevzdáme své životy v aktu uctívání, dostaneme je zpět obohacené...“? Proč?`

`V čem tě obohatila naše dnešní diskuze?`