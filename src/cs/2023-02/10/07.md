---
title:  'Podněty k zamyšlení'
date:  02/06/2023
---

„Velký Babylón v knize Zjevení označuje v určitém smyslu sjednocená odpadlická náboženství na konci času. [...] Velký Babylón je název, kterým Bible označuje velké náboženské spojení papežství, odpadlého protestantismu a spiritismu. [...] Výraz Babylón se vztahuje na samotné organizace a jejich vůdce, ne na členy jako takové. Ti jsou označeni jako mnoho vod (Zj 17,1.15).“ (7BC 851.852)

„Satan dostane lidi na svou stranu pomocí dvou podvodů – lži o nesmrtelnosti duše a lži o posvátnosti neděle. První podvod připravuje půdu pro spiritismus, druhý vytváří náklonnost k Římu.“ (GC 588; VDV 381)

Podle Starého zákona hráli duchové mrtvých v babylónském náboženství důležitou roli. Babylóňané silně věřili v učení o nesmrtelnosti duše. Věřili, že po smrti vstoupí duše do duchovního světa. Pojem nesmrtelná duše je učení cizí Písmu. Židovská encyklopedie jasně identifikuje původ falešné představy o nesmrtelnosti duše. „Učení, že duše pokračuje ve své existenci i po rozkladu těla, není [...] v Písmu svatém nikde výslovně uvedeno. [...] Víra v nesmrtelnost duše se k Židům dostala kontaktem s řeckým myšlením a zejména prostřednictvím filozofie Platóna jako jejího hlavního představitele. K tomuto pohledu jej přivedla orfická a eleuzínská mystéria, ve kterých se podivně smíchaly babylónské a egyptské názory.“ (Kaufmann Kohler, The Jewish Encyclopedia. „Immortality of the Soul“, 1906)

**Otázky k rozhovoru**

`1. Proč je pochopení pravdy o smrti tak zásadně důležité? Před čím nás tato pravda chrání? V čem nás může naplnit klidem?`

`2. Některé ďábelské podvody jsou zřejmé, jiné rafinovanější. Jak se můžeme vyhnout tomu, aby nás někdo oklamal?`

`3. Ve třídě si promluvte o otázce, které jsme se dotkli při nedělním studiu. Jaký postoj zaujmout k těm, kdo páchají zlo ve víře, že následují Boží vůli, jak je zjevena v Bibli? Jakou roli by měl při vysvětlování Boží vůle hrát Boží zákon?`

---

#### Dodatečné otázky k diskuzi

`Narazil jsi během svého osobního studia v týdnu na něco překvapivého a zajímavého? Poděl se o to s námi.`

`Souhlasíš s tím, že Babylón ve ZJ označuje spojení papežství, odpadlého protestantismu a spiritismu? Proč?`

`Které dva podvody použije satan i v závěru dějin tohoto světa? V čem tkví jejich nebezpečí?`

`Co ti dnes v naší skupince sš udělalo největší radost? Proč?`