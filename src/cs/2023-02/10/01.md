---
title:  'Satanovy poslední podvody'
date:  27/05/2023
---

### Texty na tento týden
Zj 12,9; Zj 16,13.14; 1Te 4,16.17; Ez 8,16; Ez 20,1–20; Zj 18,4.5

> <p>Základní verš</p>
> „Posvěť je pravdou; tvoje slovo je pravda.“ (J 17,17)

Bylo to jedno z krásných zářijových rán v Chicagu v roce 1982. Slunce vycházelo nad Michiganským jezerem, lidé dojíždějící z dálky bojovali s dopravními zácpami a děti šly do školy. Tehdy se začal odvíjet mrazivý příběh, který zasel strach do srdcí obyvatel Chicaga a později i celé Ameriky. Někteří lidé vážně onemocněli, jiní dokonce umírali už pár hodin po užití tobolek běžného přípravku Tylenol, jehož hlavní účinná látka je v Evropě známá jako paracetamol. Při testování se ukázalo, že některé kapsle obsahují smrtelný jed, kyanid draselný. Někdo zcela vyšinutý otrávil běžný lék. Dodnes se neví, kdo to udělal.

Při našem studiu jsme se již dostali k textům, které varují, že „obyvatelé země“ budou pít smrtelný nápoj nazvaný „víno Babylónu“. Existují falešné doktríny a nauky, které nakonec povedou k smrti. Svět však nezůstává bez protilátky, ochrany proti tomuto duchovnímu jedu. Je jím poselství tří andělů.

Tento týden budeme pokračovat nejen ve studiu podvodů Babylónu, ale zaměříme se i na Ježíšův plán zachránit nás před nimi a před smrtí, do níž by nás jinak zavlekly.

**Osnova lekce**

Obraz „vína“, kterým Babylón opíjí tento svět.

Úvod k tématu

-  Zj 12,9; Př 14,12: Podvod odhalíme jen s Boží pomocí (neděle)

Nebezpečné „bludy“

- Zj 16,13.14; 18,2.23: Lež o životě po smrti (pondělí)

- Zj 17: Záměna soboty za neděli (úterý)

Pozvání pro Boží lid

- Ez 20,19.20: Výzva k respektování Boha (středa)

- Zj 18,4.5: Výzva k zaujetí jasného postoje (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Co se ti jako první vybaví, když uslyšíš slovo „podvod“? Proč?`

`Na čem postavil satan svůj boj proti Stvořiteli?`

`Liší se nějak satanovy poslední podvody od těch předchozích? V čem?`

`Jak bys malému dítěti vysvětlil, co je to „posvěcení“?`

`Jak můžeme být i my „posvěceni“?`

`Jakou roli hraje „pravda“ v naší ochraně před satanovými svody?`