---
title:  'Výzva k věrnosti'
date:  31/05/2023
---

> <p></p>
> 19Já jsem Hospodin, váš Bůh. Řiďte se mými nařízeními, dodržujte mé řády a zachovávejte je. 20Svěťte mé dny odpočinku a budou znamením mezi mnou a vámi, abyste věděli, že já jsem Hospodin, váš Bůh. (Ez 20,19.20)

**Osobní studium**

Poselství druhého anděla ve Zjevení 14 zní: „Padl, padl veliký Babylón“. Ve Zjevení 17 žena identifikovaná jako duchovní Babylón, oblečená do purpuru a šarlatu, sedí na nachové šelmě a svým vínem opíjí svět bludem. Církev a stát se spojují. Převládá klam a podvod. Démoni dělají své zázraky, aby svedli i vyvolené. Svět se řítí vstříc závěrečnému konfliktu.

Zároveň je Boží lid očerňován, zesměšňován, utlačován a pronásledován, ale v Kristu a v moci Ducha svatého vytrvá ve svém úsilí žít věrně a naplňovat svěřené poslání. Všechny mocnosti pekla a síly zla nemohou zlomit věrnost Božího lidu. Platí pro ně slova žalmu: „Bůh je naše útočiště, naše síla, pomoc v soužení vždy velmi osvědčená“ (Ž 46,2).

V době konce Bůh vyzývá všechny, aby se vrátili k tomu, co říká Bible. Ježíš se modlil: „Posvěť je pravdou; tvoje slovo je pravda“ (J 17,17). Pravda Božího slova, ne lidský názor nebo tradice, je „hvězdou“, která nás vede v této kritické době dějin země správným směrem.

Jsou zaznamenána zajímavá slova Edwarda T. Hiscoxe, autora Standardní příručky pro baptistické sbory. 13. listopadu 1893 oslovil skupinu baptistických kazatelů při setkání v New Yorku a šokoval je, když vysvětloval, jak se neděle dostala do křesťanské církve: „Jaká škoda, že [neděle] přichází označena znakem pohanství a pokřtěna jménem boha slunce a potom přijata a schválena papežským odpadnutím od víry a odkázána jako posvátné dědictví protestantismu!“

`Přečti si text Ez 20,1–20. Co je podstatou Ezechielova poselství a jak sobota zapadá do prorokovy výzvy k věrnosti?`

Ezechiel 20. kapitola je upřímnou výzvou Izraelcům, aby opustili pohanské praktiky a uctívali Stvořitele místo svých falešných bohů, v tomto případě „egyptských model“.

V poselství tří andělů Bůh podobně vyzývá k „uctívání Stvořitele“, protože „Babylón padl“. A jak víme, sobota a věrnost v jejím zachovávání budou hrát důležitou roli i v závěrečných událostech.

**Aplikace**

`Jaké poučení z výzvy v Ez 20,1–20 si můžeme vzít dnes my? (Viz také 1K 10,11.)`

---

#### Dodatečné otázky k diskuzi

`Co je to věrnost? Jak si ji představuješ?`

`Proč nestačí být věrný jen na 99%?`

`Jak bys reagoval na námitku, že sobota se NZ netýká, protože nejsme Židé?`

`Jak si představuješ správné „svěcení soboty“? V čem máš největší problém?`

`Co dá „věrným“ sílu vydržet zesměšňování a pronásledování?`

`Proč máme i my vybízet k návratu k Bibli?`

`Jakou roli sehraje Bible v závěru „velkého sporu“? Proč?`