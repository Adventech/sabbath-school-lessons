---
title:  'Žena na poušti'
date:  29/03/2023
---

> <p></p>
> 6Žena pak uprchla na poušť, kde jí Bůh připravil útočiště, aby tam o ni bylo postaráno po tisíc dvě stě šedesát dní. [...]

> <p></p>
> 14Ale té ženě byla dána dvě mocná orlí křídla, aby mohla uletět na poušť do svého útočiště, kde ukryta před hadem byla zachována při životě rok a dva roky a polovinu roku. 15A had za ní vychrlil ze chřtánu proud vody jako řeku, aby ji smetl. 16Ale země přispěla ženě na pomoc, otevřela ústa a pohltila tu řeku, kterou drak vychrlil. (Zj 12,6.14–16)

**Osobní studium**

`Porovnej verš Zj 12,6 s verši Zj 12,14–16. Pozorně si všimni časového období, satanova útoku na „ženu“ (Boží církev) a Božího opatření pro svůj lid. O čem tyto verše mluví?`

Období 1260 dnů ve Zj 12,6 považujeme za stejné období, jako „rok a dva roky a polovinu roku“ (ČEP), (jinak přeloženo „čas a časy a půl času“ ČSP) ve Zj 12,14. Jde o proroctví, které je popsáno v textech Da 7,25; Zj 11,2.3 a Zj 13,5. Protože se jedná o prorocké symboly (žádná konkrétní žena s křídly neodletěla na poušť), aplikujeme na tato proroctví prorocký čas, princip známý jako „den za rok“ (viz Nu 14,34 a Ez 4,4–6). Znamená to, že jeden prorocký den představuje období jednoho doslovného roku. V komentáři ke stejnému prorockému období ve Zj 11,2 se uvádí: „ Historicističtí vykladači proto obecně chápali období 1260 prorockých dnů jako 1260 doslovných let od roku 538 do roku 1798“ ­(AUSB, komentář ke Zj 11,2; s. 1673). Zkažená církev – spolu se zkaženým státem – utlačovala, pronásledovala a v některých obdobích i zabíjela věrný Boží lid.

Kruté satanské pronásledování křesťanů věrných Bibli je důsledkem velkého sporu mezi dobrem a zlem. Ovlivněni temnotou středověku stáli muži a ženy v době reformace před volbou: budou věrni Božímu slovu, nebo přijmou učení kněží a představených? Pravda opět zvítězila a Bůh měl muže a ženy, kteří mu byli věrní i přes silný odpor.

V těchto verších je několik fascinujících a mimořádně povzbuzujících vyjádření Boží péče. Zjevení 12,6 používá výraz „Bůh připravil útočiště“. Zjevení 12,14 ukazuje, že žena byla „zachována při životě“ na poušti, a Zj 12,16 říká: „země přispěla ženě na pomoc“. V dobách těžkého pronásledování se Bůh o svou církev postaral. Stejně se bude chovat i k jejím potomkům v době konce.

**Aplikace**

`Jaké zkoušky a potíže jsi prožíval v uplynulém období? Jak do těchto potíží zasáhl Bůh? Jak ti pomohl, když jsi to nejvíc potřeboval?`