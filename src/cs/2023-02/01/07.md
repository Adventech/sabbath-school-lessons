---
title:  'Podněty k zamyšlení'
date:  31/03/2023
---

V jistém smyslu by se dalo říci, že Bůh neměl na výběr: pokud chtěl bytosti, které by mohly milovat jeho a ostatní, musel je stvořit svobodné. Kdyby nebyly svobodné, nemohly by milovat. A čím by byl náš vesmír bez lásky? Vypadalo by to tak, jak to někteří lidé popisují: bezduchý stroj, který funguje podle přísných zákonů příčiny a následku a ve kterém neexistuje žádná svobodná vůle ani prostor pro svobodná rozhodnutí. Byli bychom jen shluk subatomárních částic, které se řídí pouze fyzikálními zákony. Není to ani hezké, ani to není pravda. Kdo z nás si například myslí, že naše láska k rodičům, dětem nebo životnímu partnerovi je jen bezduché uspořádání atomů?

„Bůh si přeje, aby mu všechny bytosti sloužily z lásky. Touží po službě, která prýští z ocenění jeho charakteru. Netěší ho vynucená poslušnost. Všem dává svobodnou vůli, aby mu mohli dobrovolně sloužit. Dokud všechny stvořené bytosti opětovaly jeho oddanou lásku, vládl v celém Božím vesmíru naprostý soulad. Žádný disharmonický tón nekalil dokonalou jednotu. Tyto šťastné poměry se však změnily.“ (PP 34.35; NUD 9)

**Otázky k rozhovoru**

`1. Proč je Zjevení 12. kapitola vhodným úvodem k poselství tří andělů, zejména v souvislosti s konfliktem přicházejícím v době konce?`

`2. Jak vás osobně tato pasáž Písma naplňuje klidem v pokušeních a zkouškách, kterým denně čelíte?`

`3. Někteří věří, že naše činy jsou určeny především naší dědičností a prostředím, ve kterém žijeme. Souhlasíte s tím, nebo ne? Jakou roli hraje naše volba při určování našeho jednání? Diskutujte o vztahu mezi naší volbou a Boží mocí působící v našich životech.`

---

#### Dodatečné otázky k diskuzi

`Co a proč tě nejvíc oslovilo při osobním studiu této lekce?`

`Co si myslíš o lidech, kteří tvrdí, že náš vesmír je jen bezduchý stroj, který nemá žádný hlubší smysl existence?`

`Bible říká, že Ježíš vítězí a že satan je poražen. Proč je dobré to vědět?`

`Obohatila tě naše dnešní diskuze? V čem a proč?`