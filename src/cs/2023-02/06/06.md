---
title:  'Rok 1844'
date:  04/05/2023
---

> <p></p>
> Tak vykoná smírčí obřady za svatyni pro nečistotu Izraelců, pro jejich přestoupení a všechny jejich hříchy. Stejně bude postupovat při stanu setkávání, který stojí u nich, uprostřed jejich nečistot. (Lv 16,16)

> <p></p>
> 26Hospodin dále mluvil k Mojžíšovi: 27„Desátého dne téhož sedmého měsíce bude den smíření. Budete mít bohoslužebné shromáždění; budete se pokořovat a přinesete ohnivou oběť Hospodinu. 28Toho dne nebudete konat žádnou práci. Je to den smíření, kdy se za vás budou konat smírčí obřady před Hospodinem, vaším Bohem. 29Kdo se toho dne nebude pokořovat, bude vyobcován ze svého lidu.“ (Lv 23,26–29)

**Osobní studium**

Prvních 490 let z proroctví o 2300 večerech a jitrech bylo určeno zejména pro starověký židovský národ při očekávání příchodu Mesiáše. Poslední část tohoto proroctví se vztahuje na celý Boží lid – ze židů i z pohanů. Souvisí s očištěním nebeské svatyně a s druhým příchodem Krista.

Prvních 490 let se týká období do prvního příchodu Mesiáše. Toto období skončilo v roce 34. Odečtením 490 let od 2300 let nám zůstane 1810 let. Těchto druhých 1810 let se týká celého Božího lidu. Začneme-li v roce 34 a přidáme 1810 let, dostaneme se do roku 1844.

Ve světle pravdy o svatyni a nebeském soudu na konci časů Bůh ve Zj 14,6.7 naposledy vyzývá celé lidstvo, aby odpovědělo na jeho lásku, přijalo jeho milost a žilo zbožně a poslušně.

`Jaký byl důvod k očištění svatyně a co nás to učí o evangeliu (Lv 16,16)?`

Kvůli hříchům a nepravostem lidí musela být svatyně každoročně očištěna. To se mohlo stát jen krví zvířat. Byl to jediný způsob, jak obstát. Stejně je to i s námi. Potřebujeme Spasitele, na jehož život a oběť symbolicky poukazovala zvířata zabitá v den smíření.

`Co Bůh přikázal svému lidu dělat v den smíření a co by to mělo znamenat pro nás dnes (Lv 23,26–29)?`

Izraelci se měli „pokořovat“. Tento výraz naznačuje, že měli zkoumat svá srdce, vyznat své hříchy, činit pokání a prosit Boha, aby je očistil, stejně jako velekněz očistil pozemskou svatyni.

**Aplikace**

`Prorocké kapitoly Da 7–9 a Zj 14 se zaměřují zejména na naléhavé výzvy k přípravě na soud. Od roku 1844 žijeme v hodině soudu a poselství prvního anděla ve Zjevení připomíná: „Nastala hodina jeho soudu“ (Zj 14,7). Jak se dnes „pokořuješ“ před Bohem?`