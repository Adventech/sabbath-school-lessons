---
title:  'Podněty k zamyšlení'
date:  05/05/2023
---

Zde je rychlý a snadný přehled proroctví o sedmdesáti týdnech z Da 9,24–27.

1. 	70 týdnů (Da 9,24).
2. 	Sedm týdnů a 62 týdnů – celkem 69 týdnů (Da 9,25) ze 70 týdnů.
3. 	Poslední, sedmdesátý týden (Da 9,27).
4. 	Poslední týden je rozdělen – „v polovině toho týdne“ (Da 9,27) – na dvě části o tři a půl letech.

To je všechno. Sedmdesát týdnů, které se skládají ze šedesáti devíti týdnů a jednoho týdne. A ten poslední týden je rozdělen na polovinu. Stačí na začátek zadat datum 457 před Kristem a jednoduchým výpočtem se na časové ose dostáváme do roku 1844.

Když se u Daniela mluví o 2300 večerech a jitrech (Da 8), nikde se přímo neurčuje, kdy toto období začíná. „Až po dvou tisících a třech stech večerech a jitrech dojde svatyně spravedlnosti“ (Da 8,14). Po dvou tisících třech stech dnech – odkdy? Proč ne od chvíle, kdy měl Daniel svoje vidění, „v třetím roce kralování krále Belšasara“ (Da 8,1)?

To nejde. Vidění v Da 8 nezahrnovalo Babylón. Začalo až následnými událostmi, tedy Médo-Persií, pokračovalo Řeckem a Římem, až po „konec“. Proč datovat událost očištění svatyně, která je ve vidění, od Babylóna, o kterém se v proroctví nemluví? Počáteční datum celého vidění by mělo vycházet z tohoto vidění, které začalo Médo-Persií a pokračuje až do „konce“. To je mnoho let.

Odkud začít počítat? Daniel 8. kapitola nám to neříká, dozvíme se to až v 9. kapitole.

**Otázky k rozhovoru**

`1. Ve třídě diskutujte o úzkém vztahu mezi evangeliem a soudem, jak se projevuje ve dvou částech jednoho proroctví. Proč je pro nás spojení evangelia a soudu povzbuzením? Jak by toto spojení mělo pomoci zmírnit strach, který mnohé v souvislosti s myšlenkou soudu ovládá?`

`2. Uvažujte více o pravdě zjevené v textu Da 9,26, že Mesiáš byl „vyhlazen – zabit“. Co nám to může říci? Proč, z jakého důvodu byl „zabit“?`

`3. Přečtěte si znovu texty Lv 16,16 a Lv 23,26–29. Uvažujte o tom, proč bylo třeba svatyni tak složitě očistit (Lv 16,16), a o tom, jak se lidé měli chovat, když se to odehrávalo (Lv 23,26–29). Jak by měl tento předobraz ovlivnit to, jak žijeme dnes?`**Osnova lekce**