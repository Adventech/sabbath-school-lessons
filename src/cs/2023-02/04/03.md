---
title:  'Bojme se Boha a poslouchejme jeho příkazy'
date:  17/04/2023
---

> <p></p>
> 1Toto jsou přikázání, nařízení a práva, kterým vás Hospodin, váš Bůh, přikázal vyučovat, abyste je dodržovali v zemi, do níž táhnete a kterou máte obsadit: 2Aby ses bál Hospodina, svého Boha, a bedlivě dbal na všechna jeho nařízení a příkazy, které ti udílím, ty i tvůj syn a tvůj vnuk, po všechny dny svého života, abys byl dlouho živ. (Dt 6,1.2)

> <p></p>
> 73Ruce tvé mě učinily pevným, dej mi rozum, ať se naučím tvým přikázáním. 74Ti, kdo se tě bojí, spatří mě a budou se radovat, neboť čekám na tvé slovo. (Ž 119,73.74)

> <p></p>
> 13Závěr všeho, co jsi slyšel: Boha se boj a jeho přikázání zachovávej; na tom u člověka všechno závisí. 14Veškeré dílo Bůh postaví před soud, i vše, co je utajeno, ať dobré či zlé. (Kaz 12,13.14)

**Osobní studium**

`Co dalšího nás Bible učí o podstatě toho, co znamená „bát se Boha“?`

**Co je podle uvedených textů výsledkem výzvy „bojte se Boha“?**

`Dt 6,1.2`

`Ž 119,73.74`

`Kaz 12,13.14`

Tyto pasáže odhalují propojení mezi bázní před Hospodinem a dodržováním jeho přikázání. Bát se Boha je postojem zbožné úcty, který nás vede k poslušnosti. Z nebe zaznívá naléhavá výzva pro všechny spasené z milosti, aby poslouchali Boží příkazy (Ef 2,8–10). Milost nás neosvobozuje od poslušnosti Božích přikázání. Evangelium nás osvobozuje od odsouzení zákona, ne od naší odpovědnosti řídit se jím a žít podle něj.

Milost nás nejen osvobozuje od viny z minulosti, ale dává nám také sílu žít zbožně a poslušně v přítomnosti. Apoštol Pavel říká: „Skrze něho jsme přijali milost a apoštolské poslání k poslušnosti víry pro jeho jméno mezi všemi národy“ (Ř 1,5; ČSP).

Někteří lidé mají zvláštní představu, že spasení z milosti nějakým způsobem neguje Boží zákon nebo minimalizuje potřebu poslušnosti. Jsou přesvědčeni, že jakékoli řeči o poslušnosti jsou zákonictvím. Říkají: „Chci jen Ježíše.“ Namístě je však otázka: „Jakého Ježíše chtějí?“ Ježíš, kterého jsme si sami vytvořili, nebo Ježíše z Bible? Biblický Kristus nás nikdy nevede k tomu, abychom zlehčovali jeho zákon, který je vyjádřením jeho charakteru. Nikdy nevede ani k tomu, abychom snižovali význam biblických pravd, které jasněji odhalují, kým je a jaký je jeho plán pro tento svět. Tento Kristus nás nikdy nevede k tomu, abychom jeho učení zredukovali na zbožné fráze, na kterých vlastně vůbec nezáleží. Kristus je ztělesněním celé pravdy. Ježíš je Pravda, která skutečně žila na této zemi.

Závěrečné výzvy Zjevení nás vybízejí, abychom prostřednictvím víry v Ježíše přijali plnost všeho, co nabízí. Vyzývá nás, abychom se „báli Boha“, což se projevuje vírou v jeho vykupitelskou moc, která nás zmocňuje žít zbožně a poslušně.

**Aplikace**

`Ježíš řekl: „A nebojte se těch, kdo zabíjejí tělo, ale duši zabít nemohou; bojte se toho, který může i duši i tělo zahubit v pekle“ (Mt 10,28). Jak ti tato slova pomáhají pochopit, co to znamená bát se Boha?`