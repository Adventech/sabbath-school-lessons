---
title:  'Podněty k zamyšlení'
date:  21/04/2023
---

Zamysleme se ještě jednou nad úžasnými Pavlovými slovy ve verši Žd 7,25. Pavel mluví o Ježíši jako o našem veleknězi, který „přináší dokonalé spasení těm, kdo skrze něho přistupují k Bohu. Dokonalé spasení. Řecké slovo pro „dokonale“ znamená „úplně, kompletně, dokonale“. Je to Ježíš, který nás zachraňuje; naším úkolem je odevzdat se mu a přijmout jeho vítězství za nás. V otázce spasení musíme důvěřovat právě jemu, ne sobě a vlastním schopnostem.

„Sílu výrazu bojte se Boha ve Zjevení můžeme vnímat jako poslední Boží výzvu lidstvu, aby si ho zvolilo za svého úžasného a vyvýšeného Boha [...] který zvítězí nad silami zla, namířenými proti němu a jeho plánu s lidmi (Zj 14, 9–11). Tento strach se neprojevuje, alespoň ne zatím (srov. Zj 6,14–17), hrůzou a chvěním, ale radostným a láskyplným podřízením se Božímu zákonu a jeho zachováváním. Žádná jiná moc by neměla být uznána hodnou takové oddanosti a loajality. Ve skutečnosti neexistují žádné jiné možnosti, protože to, co se ukazuje na pozadí vesmírného konfliktu, jsou činy démonických sil, které jsou již určeny k zániku (Zj 16,13.14; 17,14; 20,11–15). Bázeň před Hospodinem je proto pozitivním Božím pozváním [...] postavit se na Boží stranu ve vesmírném konfliktu, abychom mohli jednou být v jeho nejslavnější přítomnosti, naplněni radostí z věčného společenství s ním (Zj 21,3–4; 22,3–5).“ (Ángel Manuel Rodriquez, The Closing of the Cosmic Conflict: Role of the Three Angels’ Messages. Nepublikovaný rukopis, s. 27)

**Otázky k rozhovoru**

`1. Přemýšlejte o neuvěřitelné moci Boha, Stvořitele a Udržovatele celého vesmíru. Vůbec nedokážeme pochopit myšlenku nekonečného vesmíru; jak bychom potom mohli začít chápat jeho Stvořitele? Zamyslete se nad tím, jak neskonale nás převyšuje po všech stránkách. A tento Bůh nás jednoho dne bude soudit? Jak nám tyto skutečnosti pomáhají porozumět myšlence „bát se Boha“ a co to znamená?`

`2. Jak se můžeme vyhnout zákonictví, mluvíme-li o biblických konceptech svatosti a vítězství? Proč musíme vždy pamatovat na to, že to bylo Kristovo vítězství pro nás na kříži, které jediné zůstává základem naší naděje na spasení, bez ohledu na naše vítězství (nebo často i selhání)?`

`3. Proč i přes všechna zaslíbení vítězství nad hříchem často selháváme a nežijeme tak spravedlivě, jak žil sám Ježíš, přestože nám slíbil, že bychom mohli žít jako on? Jaké naše chyby způsobují, že v nás Bůh nemůže vykonat dílo, které zaslíbil?`**Osnova lekce**