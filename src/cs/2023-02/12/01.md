---
title:  'Boží pečeť a znamení šelmy II.'
date:  10/06/2023
---

### Texty na tento týden
Zj 12,6.14; Da 7,25; 2Te 2,3.4; Dt 6,8; Dt 11,18; Ex 20,8–11

> <p>Základní verš</p>
> „Kdo má jít do zajetí, půjde do zajetí. Kdo má zemřít mečem, musí mečem zemřít. Teď musí Boží lid osvědčit trpělivost a víru.“ (Zj 13,10)

V patnáctém století byla údolí Kottických Alp na severu Itálie domovem valdenských, lidí odhodlaných zůstat věrnými svému chápání Bible. Pro svou poslušnost Kristu byli krutě pronásledováni. V roce 1488 byli valdenští v údolí Loyse pro svou víru vražděni římskou církví.

Další vlna pronásledování přišla v sedmnáctém století, kdy savojský vévoda poslal na jejich území armádu s osmi tisíci vojáky a požadoval, aby místní obyvatelé ubytovali jeho jednotky ve svých domovech. Udělali, o co žádal, ale byla to lest. Tento postup měl vojákům poskytnout snadný přístup k obětem. Dne 24. dubna 1655 ve čtyři ráno byl dán signál k zahájení masakru. Tentokrát byl počet obětí větší než čtyři tisíce. Záznam o této události se těžko čte ještě i dnes.

Historie se naneštěstí opakuje. Proroctví o „znamení šelmy“ hovoří o posledním článku v bezbožném řetězu náboženského pronásledování, který se táhne od věků. Tak jako při mnoha událostech v minulosti, i tento tlak v závěru dějin bude chtít každého donutit, aby se přizpůsobil určitému učení a vyžadovanému způsobu uctívání. Jako vždy, i v závěru dějin bude mít Bůh lidi, kteří se tomuto tlaku nepodvolí.

**Osnova lekce**

Tato lekce navazuje na studijní téma minulého týdne, které se týkalo věrnosti Bohu v závěru dějin. Tentokrát se blíže podíváme na prorocký výhled, který ukazuje na polarizaci světa – přijde den, kdy se bude muset každý rozhodnout, komu bude sloužit.

- Zj 12,6.14; 13,5: Proroctví o staletích vzpoury proti Bohu (neděle)

- 2Te 2,3.4.8–12: Boží varování před odpadnutím (pondělí)

- Zj 17,12–14: Satanova závěrečná strategie (úterý)

- Zj 13,16.17; 14,9.12: Znamení šelmy – koho budu uctívat? (středa)

- Ex 20,8–11: Sobota jako viditelný projev věrnosti Bohu (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`S čím musí těsně před návratem Ježíše počítat ti, kdo se rozhodli zůstat na jeho straně?`

`Proč je dobré si připomínat dobu středověkého pronásledování křesťanů „papežstvím“? Jaké poučení si z té doby můžeme vzít?`

`Proč se budou síly zla snažit každého donutit přijmout učení, které povede k tomu, že se odmítne poklonit Beránkovi?`

`Co můžeme dnes udělat pro to, abychom zůstali na straně Beránka?`