---
title:  'Znamení šelmy'
date:  14/06/2023
---

> <p></p>
> 16A nutí všechny, malé i veliké, bohaté i chudé, svobodné i otroky, aby měli na pravé ruce nebo na čele cejch, 17aby nemohl kupovat ani prodávat, kdo není označen jménem té šelmy nebo číslicí jejího jména. (Zj 13,16.17)

> <p></p>
> 9Za nimi letěl třetí anděl a volal mocným hlasem: „Kdo kleká před šelmou a před její sochou, kdo přijímá její cejch na čelo či na ruku... 12Zde se ukáže vytrvalost svatých, kteří zachovávají Boží přikázání a věrnost Ježíši.“ (Zj 14,9.12)

**Osobní studium**

`Porovnej úvodní texty Zj 13,16.17 a Zj 14,9 s veršem Zj 14,12. Kam má být umístěno znamení šelmy? (Viz Dt 6,8; Dt 11,18.) Které dvě vlastnosti odlišují Boží lid od těch, kteří přijímají znamení šelmy?`

Jedna skupina lidí uctívá šelmu a druhá dodržuje Boží přikázání (včetně čtvrtého, jediného přikázání, které šelma chtěla změnit) a má víru v Ježíše. To je základní rozdíl. Ďábel, který pracuje prostřednictvím šelmy ze země a šelmy z moře, se pokouší podkopat Boží autoritu útokem na samotný symbol uctívání pravého Boha – na sobotu. Znak šelmy je umístěn buď na čele, nebo na ruce. Čelo je symbolem mysli, kde se nachází svědomí, rozum a úsudek; ruka je naopak symbolem činů.

Možná už dříve, než si vůbec dokážeme představit, nadejde čas, kdy budou přijaty zákony omezující naši náboženskou svobodu. Ti, kteří svědomitě následují Boží slovo a zachovávají pravou Hospodinovu sobotu, budou označeni za odpůrce jednoty a dobra společnosti.

„Ti, kdo budou zachovávat biblickou sobotu, budou označeni za nepřátele zákona a pořádku, za ty, kdo boří mravní zábrany společnosti, působí anarchii a zkázu a přivolávají na svět Boží tresty. Jejich svědomité dodržování Božích zásad bude označováno za umíněnost a pohrdání státní mocí. Budou obviňováni z nepřátelství proti vládě.“ (GC 592; VDV 384)

Římská církev říká, že neděle je „znakem“ její církevní autority. „Samozřejmě že ka­to­lická církev tvrdí, že změna byla jejím dílem. [...] A tento čin je znakem její církevní moci a autority v náboženských záležitostech.“ (The American Catholic Quarterly Review, leden 1883)

Zjevení předpovídá, že v budoucnosti, v době mezinárodní krize, bude náš svět čelit nějakému druhu radikální politické, sociální, náboženské a morální transformace, v rámci které se bude zachovávání neděle prosazovat a nakonec se stane „znakem šelmy“.

Nevíme, jak se to uskuteční. Písmo nám dává jen velmi obecný nástin. Víme však dost na to, abychom pochopili, že velký spor vyvrcholí otázkou, koho uctívat – šelmu, nebo Stvořitele – a že sedmý den bude hrát ústřední roli.

**Aplikace**

`Lidstvo se vždy dělilo na ty, kteří stáli na Boží straně, a na ty, kteří stáli na straně Božího nepřítele. Proč nemůže existovat střední cesta? Na základě čeho můžeš být ty sám přesvědčen, že stojíš na správné straně?`

---

#### Dodatečné otázky k diskuzi

`Jaké znamení budou mít ti, kdo nakonec pokleknou před šelmou?`

`Proč budou mít znamení na čele i na ruce? O čem to vypovídá?`

`Jak šelma potrestá ty, kdo se odmítnou poklonit a přijmout její „cejch“?`

`Co nám pro tuto dobu slibuje Beránek? Na co se můžeme spolehnout?`

`Čím se budou lišit ti, kdo se rozhodli zůstat na straně Beránka? Proč?`

`Jakou otázkou vyvrcholí velký spor? Proč je tak důležité, koho uctíváme?`

`Kdy se stane „neděle“ znamením věrnosti šelmě?`