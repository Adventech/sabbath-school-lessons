---
title:  'Stvoření, sobota a čas konce'
date:  17/05/2023
---

> <p></p>
> Volal mocným hlasem: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod.“ (Zj 14,7)

> <p></p>
> Za nimi letěl třetí anděl a volal mocným hlasem: „Kdo kleká před šelmou a před její sochou, kdo přijímá její cejch na čelo či na ruku...“ (Zj 14,9)

> <p></p>
> Zde se ukáže vytrvalost svatých, kteří zachovávají Boží přikázání a věrnost Ježíši. (Zj 14,12)

**Osobní studium**

Velký spor, který začal v nebi před tisíciletími, se týkal otázky Boží autority. Výzva zůstává stejná i dnes.

**Uvažuj o úvodních textech a shrň jejich poselství v následujících řádcích. Co je hlavní myšlenkou těchto textů?**

`Zj 14,7 je výzva k:`

`Zj 14,9 varování pro:`

`Zj 14,12 popisuje lidi, kteří:`

Tyto pasáže objasňují myšlenku, o které jsme již mluvili: uctívání bude v posledních dnech ústředním problémem konfliktu mezi dobrem a zlem, Kristem a satanem. Uctíváme Stvořitele, nebo šelmu? A protože stvoření tvoří základ celé naší věrouky (vždyť nakonec, co by zůstalo z naší víry, kdyby Bůh nebyl naším Stvořitelem?), sobota jako sedmý den – ve zprávě o stvoření v Genesis (Gn 2,1–3) – představuje věčné a neměnné znamení tohoto stvoření. Je to jeden z nejdůležitějších symbolů naší věro­uky. Podstatnějším je již jen Bůh sám.

Zmocnit se soboty a změnit ji, znamená zmocnit se autority samotného Boha, která mu náleží jako jedinému pravému Stvořiteli. Útok na sobotu znamená odstranit Boha a snažit se zaujmout jeho místo (2Te 2,4).

Skutečným problémem posledních dnů je samozřejmě naše láska a věrnost Ježíši. Ale podle Bible je tato láska vyjádřena zachováváním přikázání (1J 5,3; Zj 14,12) – a jen sobota jako jediná z přikázání ukazuje na Boha jako Stvořitele (Ex 20,8–11). Není divu, že bude vnějším symbolem závěrečného rozdělení mezi těmi, kdo uctívají Boha, a těmi, kdo uctívají šelmu (Zj 14,11.12). Vzhledem k tomu, jak zásadní a důležitá je sobota pro všechno ostatní, je těžké si představit, že by rozhodující otázka uctívání Stvořitele mohla souviset s něčím jiným.

**Aplikace**

`Mnoho lidí tvrdí, že nezáleží na tom, který den se slaví jako den odpočinku, stačí, že jeden den zachováváme. Jak bys na tento argument odpověděl s použitím Písma?`

---

#### Dodatečné otázky k diskuzi

`Co je v samotném středu velkého sporu?`

`Proč je otázka Boží autority tak zásadní?`

`Jak se v našem životě projevuje to, kdo je naší nejvyšší autoritou?`

`Jaké dvě možnosti v „poklekávání“ popisuje kniha Zjevení?`

`Proč se sobota v době konce stane rozhodujícím znakem Božího lidu?`

`O co se satan snaží svými opakovanými útoky na sobotu?`

`Jak útočí síly zla na „světitele soboty“ dnes?`

`Jak bude ďábel útočit v době závěrečného pronásledování?`