---
title:  'Podněty k zamyšlení'
date:  19/05/2023
---

„Důvodem, proč [...] uctívat Boha, je to, že je Stvořitel. V nebeské liturgii nebeské bytosti velmi jasně vyjádřily tuto myšlenku: „Neboť ty jsi stvořil všechno...“ (Zj 4,11). Na zemi je třeba co nejvíce zdůraznit Boha jako Stvořitele, proto anděl říká: „Bojte se Boha a vzdejte mu čest, neboť nastala hodina jeho soudu; poklekněte před tím, kdo učinil nebe, zemi, moře i prameny vod“ (Zj 14,7). Bylo správně připomenuto, že anděl používá jazyk čtvrtého přikázání, aby zdůvodnil výzvu k uctívání Boha (Ex 20,11). [...] V rámci Desatera je přikázání o sobotě jeho pečetí v tom, že identifikuje, kdo je Bůh – Stvořitel; potvrzuje území, nad nímž vládne – všechno, co stvořil; a ztvrzuje své právo vládnout – neboť všechno stvořil. Aby drak uspěl, musel nějak odstranit tento památník.“ (Ángel Manuel Rodriquez, The Closing of the Cosmic Conflict: Role of the Three Angels’ Messages. Nepublikovaný rukopis, s. 40.41)

**Otázky k rozhovoru**

`1. Jak odpovídá poselství soboty na velké otázky života, jako například odkud jsem přišel, proč jsem tady a jaký je můj osud ve věčnosti?`

`2. Přemýšlejte o zázraku stvoření. Uvažujte nad zázrakem naší vlastní existence v tomto obrovském vesmíru. Co by nám o důležitosti učení o stvoření měla napovědět skutečnost, že hlavní památník tohoto stvoření, sobota, k nám (na rozdíl od toho, abychom k němu chodili my) přichází každý týden bez výjimky?`

`3. Jak je otázka pravého uctívání vyjádřena v 3. a 6. kapitole knihy Daniel? Jak nám tyto příběhy mohou pomoci předvídat povahu budoucích událostí a jak nám mohou pomoci připravit se na problémy spojené s krizí kolem „znamení šelmy“, kterým může v budoucnu čelit věrný Boží lid?`

`4. Jak můžete ukázat někomu, kdo věří v miliony, ba miliardy let evoluce jako prostředku stvoření, nerozumnost zachovávání sedmého dne soboty jako památky takového „stvoření“?`**Osnova lekce**