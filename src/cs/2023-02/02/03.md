---
title:  'Návrat Syna člověka'
date:  03/04/2023
---

> <p></p>
> A viděl jsem, hle, bílý oblak, a na oblaku sedí někdo jako Syn člověka, na hlavě má korunu ze zlata a v ruce ostrý srp. (Zj 14,14)

> <p></p>
> Syn člověka přijde v slávě svého Otce se svými svatými anděly, a tehdy odplatí každému podle jeho jednání. (Mt 16,27)

**Osobní studium**

Zjevení 14 obsahuje klíčové texty týkající se Božího poselství pro poslední dny adresovaného jeho lidu a světu. Ústředním bodem toho všeho je Ježíšův návrat a naplnění zaslíbení: „A uzříte Syna člověka sedět po pravici Všemohoucího a přicházet s oblaky nebeskými“ (Mk 14,62).

`Uvažuj o úvodním textu (Zj 14,14). Proč podle tebe Jan používá k pojmenování Ježíše titul Syn člověka?`

V evangeliích Ježíš sám sebe označil titulem „Syn člověka“ 82krát. Byl to jeden z jeho oblíbených titulů. Jedním z důvodů, proč o sobě mluvil jako o Synu člověka, bylo, aby se nám přiblížil a ztotožnil se s námi. Je to Spasitel, který nám rozumí, zažil naše pokušení a prošel našimi zkouškami. Je to „Syn člověka“, který se vrátí, aby nás vzal domů. Ježíš, který pro nás přichází, je tentýž Ježíš, který žil mezi námi. Má právo nás vykoupit, protože se stal jedním z nás. A jako jeden z nás byl vystaven zuřivým satanovým útokům a pokušením. Přesto zvítězil.

**Co říkají následující texty o Ježíši jako o Synu člověka?**

`Mt 16,27`

`Mt 24,27.30`

`Mt 25,31.32`

Všimněte si některých prvků v těchto pasážích. (1) Ježíš, Syn člověka, přichází ve slávě se svými anděly. (2) Oddělí ovce od kozlů (obraz soudu). (3) Udělá konečné rozhodnutí o osudu národů a celého lidstva.

**Aplikace**

`Uvažuj o pojmenování „Syn člověka“. Co tento titul říká o Kristově lidství? Ačkoli byl Bůh, stal se Ježíš jedním z nás, byl nám rovný, ale na rozdíl od nás nikdy nezhřešil. Jakou naději nám to nabízí v souvislosti (1) s poznáním Boží lásky k nám; (2) s pochopením, že se dokáže vžít do našich zápasů a dát nám v nich vítězství?`