---
title:  'Podněty k zamyšlení'
date:  07/04/2023
---

„V oblasti rozumové i duchovní platí zákon, že se měníme podle toho, na co se díváme. Mysl se postupně přizpůsobuje předmětům, kterými se zabývá; připodobňuje se tomu, co se naučila milovat a uctívat. Člověk se nikdy nedostane nad své měřítko čistoty, pravdy a dobroty. Je-li jeho nejvyšším ideálem vlastní já, nedosáhne nikdy něčeho vznešenějšího. Spíše bude klesat hlouběji a hlouběji. Pouze Boží milost má moc povznést člověka. Pokud je však ponechán sám sobě, vede jeho cesta nevyhnutelně dolů.“ (GC 555; VDV 361)

Pozvolna, nenápadně, zpočátku téměř nepozorovaně se náš charakter a naše osobnost mění podle toho, čemu dáváme prostor v naší mysli. Když zasejeme dobrá semena, přineseme dobrou úrodu. Pokud však zasejme špatná semena, která mají původ ve zkaženém světě, náš charakter přinese ovoce tohoto světa. Zaséváním lhostejnosti vůči Bohu a duchovním hodnotám a prioritám, sklízíme ovoce lhostejnosti – apatii, falešné duchovní sebeuspokojení a frustraci. Je velmi nebezpečné, když si lidé myslí: „Vím, že jednoho dne přijde poslední pronásledování, „znamení šelmy“ a zákaz kupovat či prodávat. Až se to stane, pak se polepším...“ Bůh nás volá teď, v tuto chvíli, abychom mu odevzdali svůj život. Čím déle člověk otálí s odpovědí na volání Ducha svatého, tím je jeho duše okoralejší a „tvrdší“ vůči Božím pozváním a náchylnější podlehnout a uvěřit lžím toho zlého.

**Otázky k rozhovoru**

`1. Jaký je vztah mezi spasením z milosti a růstem v milosti v kontextu Zj 14,14–20 v souvislosti s obrazem sklizně?`

`2. Uvažujte, co vše je potřebné pro růst rostlin, a porovnejte to s naším duchovním růstem. Jaké podobnosti nacházíte? Co se můžeme naučit z tohoto přirovnání? Jak to můžeme využít ve svém životě?`

`3. Existuje rozdíl mezi Bohem danou schopností svobodné vůle, a silou vůle? Proč je pochopení tohoto rozdílu důležité pro křesťanský růst?`

`4. Proč je titul „Syn člověka“ povzbuzením v hodině soudu, kdy očekáváme druhý příchod Krista? Proč je uklidňující uvědomit si, že Syn člověka, který nám rozumí, je v nebi, zastupuje nás u soudu a jedná v náš prospěch?`

---

#### Dodatečné otázky k diskuzi

`Co jsi prožíval při osobním studiu této lekce?`

`Souhlasíš s tím, „že se měníme podle toho, na co se díváme“? Proč?`

`EGW tvrdí, že nás může povznést jen Boží milost. Co si o tom myslíš?`

`Proč je třeba na Boží volání odpovídat okamžitě?`

`Co tě dnes během diskuze nejvíce oslovilo? Proč?`