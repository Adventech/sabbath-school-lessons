---
title:  'Poznání Pravdy'
date:  19/06/2023
---

> <p></p>
> Kdo chce činit jeho vůli, pozná, zda je mé učení z Boha, nebo mluvím-li sám za sebe. (J 7,17)

> <p></p>
> 31Ježíš řekl Židům, kteří mu uvěřili: „Zůstanete-li v mém slovu, jste opravdu mými učedníky. 32Poznáte pravdu a pravda vás učiní svobodnými.“ (J 8,31.32)

> <p></p>
> Posvěť je pravdou; tvoje slovo je pravda. (J 17,17)

**Osobní studium**

`Uvažuj o úvodních verších (J 7,17; J 8,31.32 a J 17,17) v kontextu předpovědí druhého příchodu. Jaká zaslíbení dává Ježíš o poznání pravdy? Kde a jak můžeme nacházet a poznávat pravdu?`

Poslední Boží výzvou pro jeho lid je uniknout ze lží Babylónu a žít ve světle věčné pravdy, která se nachází v jeho slově. Klíčem ke všemu je Bible. Pokud se lidé budou držet Písma a budou následovat jeho učení, v poslední krizi se nenechají svést – zejména pokud jde o sobotu.

Poselství druhého anděla nás vyzývá, abychom přijali pravdu, a ne blud, Písmo místo tradice a učení Božího slova místo falešné doktríny.

Poselství třetího anděla, které následuje po prvních dvou andělech, varuje před znamením šelmy. Ve všech proroctvích Bib­le šelma představuje politickou nebo náboženskou moc. Šelma z moře ze Zj 13 a 14 vychází z Říma a představuje celosvětový systém uctívání. Nakonec tato římská moc rozšíří svůj vliv na celý svět a povede ke snaze o sjednocení církve a státu. Cílem bude dosáhnout světové jednoty v době ekonomických otřesů, přírodních katastrof, sociálních nepokojů, mezinárodní politické krize a globálního konfliktu.

Vedení tohoto globálního spojenectví se nakonec ujmou Spojené státy. „Satan dostane lidi na svou stranu pomocí dvou podvodů – lži o nesmrtelnosti duše a lži o posvátnosti neděle. První podvod připravuje půdu pro spiritismus, druhý vytváří náklonnost k Římu. Protestanté ze Spojených států jako první napřáhnou ruku přes propast, aby uchopili ruku spiritismu, a podají ruku přes propast, aby si jí potřásli s Římem. Pod vlivem tohoto trojnásobného spojenectví půjdou Spojené státy ve stopách Říma a pošlapou svobodu svědomí.“ (GC 588; VDV 381. 382)

Tato poselství uzavírají naléhavou výzvu Kristovým věrným následovníkům, aby zachovávali Boží přikázání prostřednictvím živé Ježíšovy víry, která přebývá v jejich srdcích (Zj 14,12).

**Aplikace**

`Jak rozumíš Ježíšovým slovům, že „pravda vás učiní svobodnými“? Co to znamená? Jak a v čem osvobodila pravda tebe? Co v tomto kontextu znamená být „svobodný“?`