---
title:  'Ozářeni Boží slávou'
date:  17/06/2023
---

### Texty na tento týden
1Te 5,1–6; J 8,32; Zj 18,1; Zj 4,11; Ex 33,18.19; Zj 5,6.12; Zj 13,8

> <p>Základní verš</p>
> „Potom jsem viděl jiného anděla, jak s velikou mocí sestupuje z nebe; a země byla ozářena jeho slávou.“ (Zj 18,1)

Dříve nebo později se poslední události stanou realitou. Nevíme přesně kdy ani jak – to nám oznámeno nebylo. V Písmu se však dozvídáme dost. V platnost vstoupí zákon či nařízení, které si bude vynucovat zachovávání neděle, což bude v rozporu s Božím přikázáním o sobotě jako dni odpočinku. Zjevení nám odhaluje zásadní konflikt, rozhodující postavy a nejdůležitější obrysy toho, co se bude dít. Namísto uctívání toho, „kdo učinil nebe, zemi, moře i prameny vod“ (Zj 14,7), budou všichni, „jejichž jména nejsou od stvoření světa zapsána v knize života, v knize toho zabitého Beránka“ (Zj 13,8), uctívat šelmu a její obraz. A jména všech, kteří se rozhodli následovat Pána Ježíše Krista a zachovávat jeho přikázání, zůstávají v knize života. Určitě je lepší mít jméno zapsané v Boží knize než v nějakém lidském rejstříku.

Bůh vzbudil Církev adventistů sedmého dne, aby zvěstovala toto poselství světu. Proto potřebujeme, abychom se my sami obrátili k pravdě tak, jak je zjevena v Ježíši, a abychom se nechali proměnit „věčným evangeliem“ ze Zj 14,6, které je zaměřeno na Kristovu smrt za nás. V Kristu máme jistotu naší záchrany pro věčnost.

**Osnova lekce**

Závěrečná lekce je celkovým shrnutím studia tématu poselství tří andělů. Poukáže na Boží moudrost, se kterou prorocky připravil církev na nebezpečí v závěru dějin, ale také na jeho vizi: mít tu Ježíšovy následovníky, kteří navzdory všem svodům a lžím ponesou světu věrně evangelium o obětovaném Beránkovi a jeho pravdě, která vítězí.

- 1Te 5,1–6: Kdo je připraven, není zaskočen (neděle)

- J 7,17: Znalost Boží pravdy jako ochrana před svodem (pondělí)

- Zj 18,1; Ab 2,14: Poslání: přinést Boží pravdu světu (úterý)

- Zj 19,1 a Zj 21,25.26: Vize: svět naplněný Boží slávou (středa)

- Zj 21,22.23; 22,1–3: Hlavní téma našeho poselství: Beránek! (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jaký je rozdíl mezi tím, kdy jsem ozářen a nebo když zářím?`

`Čím bude těšně před návratek Ježíše ozářena naše planeta?`

`Proč mají lidé tendenci se raději klanět „šelmě“, než Beránkovi?`

`Souhlasíš s tím, že je lepší být zapsán v knize života, než v nějakém lidském rejstříku? Proč?`

`K čemu podle autora lekce „vzbudil“ Bůh naši církev?`

`Myslíš, že jsme skutečně jako církev vzbuzeni? Proč?`