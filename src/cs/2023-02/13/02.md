---
title:  'Příprava na poslední krizi'
date:  18/06/2023
---

> <p></p>
> 1Není nutné, bratří, psát vám něco o době a hodině. 2Sami přece dobře víte, že den Páně přijde, jako přichází zloděj v noci. 3Až budou říkat „je pokoj, nic nehrozí“, tu je náhle přepadne zhouba jako bolest rodičku, a neuniknou. 4Vy však, bratří, nejste ve tmě, aby vás ten den mohl překvapit jako zloděj. 5Vy všichni jste synové světla a synové dne. Nepatříme noci ani temnotě. 6Nespěme tedy jako ostatní, nýbrž bděme a buďme střízliví. (1Te 5,1–6)

**Osobní studium**

`Jaké napomenutí pro poslední dny lidských dějin nám dává v úvodních verších (1Te 5,1–6) apoštol Pavel?`

`V kontextu druhého příchodu Krista nabádal apoštol Pavel věřící v Soluni, aby „bděli“ a „byli střízliví“. A pokud to Pavel říkal věřícím tehdy, jaké by bylo jeho poselství pro nás, kteří žijeme v době konce?`

Apoštol napsal, že jako věřící jsou „synové světla“ (1Te 5,5) a také „nejste ve tmě, aby vás ten den [návrat Krista] mohl překvapit jako zloděj“ (1Te 5,4). Ježíš zde použil výraz „bdít“ ve spojení s upřímnou modlitbou (Mt 24,42; Mt 26,40.41). Bdít znamená být duchovně „ve střehu“. Mít střízlivý způsob myšlení znamená brát vážné dobu, ve které žijeme, a soustředit se na věci, na kterých skutečně záleží.

Ellen G. Whiteová dodává: „My, kteří známe pravdu, bychom se měli připravovat na to, co zanedlouho zasáhne svět jako ohromující překvapení.“ (8T 28)

A ačkoli to může být překvapením pro svět, nemělo by to překvapit nás. I když nevíme, kdy přesně se to stane, víme dost na to, abychom chápali, že to skutečně přijde a že nyní, právě dnes, je ten den, kdy máme být připraveni.

`Království, která najdeme v Da 2, povstala a rozpadla se – přesně podle předpovědi. V čem tě splnění těchto prorockých předpovědí naplňuje důvěrou ohledně toho ostatního, co Bůh říká?`

Kristus nám dal poselství pro poslední dny, abychom se mohli připravit na to, co má přijít. Proroctví knih Daniel a Zjevení ve spojení s darem proroctví nám dávají pohled na to, co přichází na tento svět. Prorocké Boží slovo předem ukazuje dějiny spasení a Daniel 2 poskytuje silný, racionální důkaz, že Bohu můžeme důvěřovat.

**Aplikace**

`Apoštol Pavel věřící vyzývá: „nespěme tedy jako ostatní“. Co to znamená? Jak můžeš poznat, jestli jsi opravdu vzhůru, nebo jestli třeba ani nevíš, že spíš? Co je zapotřebí k tomu, aby sis zachovával bdělost?`