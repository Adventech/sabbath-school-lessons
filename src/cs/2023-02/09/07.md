---
title:  'Podněty k zamyšlení'
date:  26/05/2023
---

„Poselství ze Zjevení čtrnácté kapitoly, které ohlašuje pád Babylónu, musí označovat ty náboženské organizace, které byly kdysi čisté, ale které se zvrhly. Protože toto poselství následuje po upozornění na soud, bude hlásáno až v posledních dnech. Nemůže tedy označovat pouze římskou církev, protože ta odpadla od Boha už před mnoha staletími.“ (GC 383; VDV 252)

Daniel 3 – příběh tří židovských mladíků, kteří dostali příkaz „padnete a pokloníte se před zlatou sochou, kterou postavil král Nebúkadnesar“ (Da 3,5) ve starověkém Babylónu – je symbolem toho, co se bude dít, když si bude duchovní Babylón v posledních dnech vynucovat uctívání falešné „sochy“ nebo „obrazu“ (viz Zj 13,15; 14,9.11; 16,2; 19,20 a 20,4). Je pozoruhodné, že druhé přikázání (Ex 20,4.5), které by tři mladíci porušili, patří mezi ta dvě přikázání v Desateru, která byla později měněna. To bylo naplněním proroctví „bude se snažit změnit doby a zákon“ (Da 7,25).

Jaké bylo to druhé přikázání, se kterým se manipulovalo? Samozřejmě že čtvrté přikázání, které, jak jsme viděli a ještě uvidíme, je základem celé otázky uctívání na konci času. Budeme se muset rozhodnout, zda uctívat toho, který stvořil „nebe i zemi, moře a všechno, co je v nich, a sedmého dne odpočinul“ (Ex 20,11; viz také Zj 14,7), nebo šelmu a její obraz.

**Otázky k rozhovoru**

`1. Jaký vztah má babylónská věž k modernímu duchovnímu Babylónu? Co mají podobného?`

`2. Jak sladit následující protichůdné myšlenky? Ježíš dal své církvi autoritu, ale je nebezpečné svěřit naši náboženskou zkušenost do rukou jakéhokoli duchovního vůdce. Jaké jsou hranice autority církve?`

`3. Jak správně chápat, že modloslužba, jeden z hříchů Babylónu, není jen klanění se sochám? Jakými způsoby mohou i protestanti upadnout do modloslužby?`

`4. Jaké další paralely můžete najít mezi Danielem 3 a tehdejším nuceným uctíváním a tím, před čím Bible varuje v souvislosti s událostmi konce dějin?`**Osnova lekce**