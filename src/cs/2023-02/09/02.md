---
title:  'Velký kontrast'
date:  21/05/2023
---

> <p></p>
> Za ním letěl druhý anděl a volal: „Padl, padl veliký Babylón, který opojil všechny národy svým smilstvím a dal jim pít z poháru hněvu.“ (Zj 14,8)

> <p></p>
> 1Tu přišel jeden z těch sedmi andělů, kteří měli sedm nádob, a promluvil ke mně: „Pojď se mnou, ukážu ti soud nad velikou nevěstkou, usazenou nad vodami, 2se kterou se spustili králové světa a vínem jejího smilství se opíjeli obyvatelé země.“ (Zj 17,1.2)

**Osobní studium**

`Přečti si texty Zj 12,17 a Zj 17,14. Jak je popsána Boží církev a jaká je satanova reakce na ni?`

Během staletí měl Bůh vždy své následovníky, kteří mu byli věrní. Zj 12,17 popisuje, že „zachovávají přikázání Boží a drží se svědectví Ježíšova“ a jsou „povolaní a vyvolení a věrní“ (Zj 17,14).

`Uvažuj o úvodních textech (Zj 14,8 a Zj 17,1.2). Co prohlásil druhý ze tří andělů v souvislosti s Babylónem? Čím si Babylón zasloužil takový výrok?`

Jan napsal knihu Zjevení na konci prvního století. V té době bylo starověké město Babylón jen hromadou ruin. Když Jan zapisoval poselství knihy Zjevení, skutečné město Babylón bylo zničeno již více než několik staletí.

Ve Zjevení starověké město Babylón představuje falešný náboženský systém na konci dějin, který svou podstatou připomíná vlastnosti starozákonního Babylónu. Principy, které vedly starověký Babylón, budou i základní strukturou moderního, duchovního Babylónu.

V textu Zj 17,1–6 žena oblečená do purpuru a šarlatu sedí na šarlatové šelmě. Bible ji nazývá nevěstka (smilnice). Opustila svou pravou lásku, Ježíše Krista. Apoštol Jan názorně zobrazuje odpadlický náboženský systém, který má ve světě mocný vliv. Za zmínku stojí vyjádření, že s touto nevěstkou „se spustili králové světa a vínem jejího smilství se opíjeli obyvatelé země“ (Zj 17,2). Smilství je symbolem falešného učení, falešné doktríny i praxe. Opíjeli se? V Písmu jde vždy o negativní hodnocení.

**Aplikace**

`Tato moc negativně ovlivnila vůdce i obyčejné lidi. Jaká je naše jediná ochrana? (Přečti si Ef 6,10–18.)`

---

#### Dodatečné otázky k diskuzi

`Proč tu Jan nemůže popisovat pád skutečného Babylónu?`

`Jaký kontrast vnímáš mezi ženou z 12. kapitoly ZJ a tou ze 17. kapitoly?`

`Jak bys popsal ženu ze 12. kapitoly? Co je její hlavní charakteristikou?`

`Co je hlavní charakteristikou ženy ze 17. kapitoly?`

`Jak rozumíš tomu, že králové země se spustili s velkou nevěstkou?`

`Čím ona Bohu nevěrná žena opájela obyvatele země?`

`Proč musí proběhnout soud nad „nevěstkou“?`

`Jak a proč tento soud dopadne a proč v něm není ani zmínka o milosti?`

`Co vše se ve Zj skrývá pod symbolem „smilství“?`