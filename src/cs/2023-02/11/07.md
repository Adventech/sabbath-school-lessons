---
title:  'Podněty k zamyšlení'
date:  09/06/2023
---

„Od chvíle, kdy v nebi začal velký spor, se satan snaží odstranit Boží zákon. Aby dosáhl tohoto cíle, vzbouřil se proti Stvořiteli, a poté, co byl vyhnán z nebe, pokračuje ve svém boji na zemi. Od začátku sleduje stále stejný záměr: Oklamat lidi a svést je k přestupování Božího zákona. Ve skutečnosti není podstatné, jakým způsobem tohoto cíle dosáhne – zda se mu podaří svést lidi k odmítnutí celého zákona, anebo zda zavrhnou jen jedno přikázání. [...] Ve snaze znehodnotit Boží přikázání převrací satan učení Bible. Tisíce lidí tak věří bludům, jakkoli tvrdí, že věří Písmu. Poslední velký zápas mezi pravdou a bludem je jen posledním bojem dlouhotrvajícího sporu o Boží zákon. Právě nyní vstupujeme do tohoto zápasu, do boje mezi lidskými nařízeními a Hospodinovými příkazy, mezi náboženstvím Bible a náboženstvím bájí a tradic." (GC 582; VDV 378)

V celém Zjevení je nerozlučně spojeno stvoření a uctívání. Podstata sporu mezi dobrem a zlem a otázky znamení šelmy se týkají toho, zda je Bůh hoden uctívání.

Jak jsme viděli, představa Krista jako Stvořitele je jádrem zachovávání soboty. Ježíš velmi vážně zdůrazňuje význam dne, kterého je on „Pánem“ (Mt 12,8; Mk 2,28; L 6,5). Sobota je věčnou připomínkou naší identity. Připomíná nám, kým jako lidé jsme, a týká se to každého. Sobota neustále posiluje myšlenku, že jsme stvořené bytosti a že náš Stvořitel je hoden naší věrnosti a uctívání. To je důvod, proč ďábel tak nenávidí sobotu. Sobota je jedinečné pouto, které nás spojuje s naším Stvořitelem, a proto bude hrát tak zásadní roli v závěrečné krizi na konci časů.

**Otázky k rozhovoru**

`1. Jaké jsou základní principy nároku šelmy z moře na její autoritu? Jak se mohou podobné postoje stát součástí našeho uvažování, aniž bychom si to uvědomovali?`

`2. Jak odpovíte těm, kteří tvrdí, že myšlenka doslovného satana je primitivní pověra, kterou vzdělaní nebo alespoň inteligentní lidé nemohou brát vážně? Jaké argumenty byste mohli použít jako odpověď?`

---

#### Dodatečné otázky k diskuzi

`Která myšlenka ze tvého osobního studia Bible a sš ti v tomto týdnu nejvíce vrtala hlavou?`

`Proč se nás ďábel snaží svést k přestupování zákona?`

`Proč bychom měli mít jasno v tom, zda je Bůh hoden našeho uctívání?`

`Spojuje tě nějak sobota Stvořitelem? Pokud ano, jak?`

`Co a proč tě dnes v naší diskuzi nejvíce zaujalo?`