---
title:  'Podněty k zamyšlení'
date:  14/04/2023
---

Uvažujme více o myšlence ze středy o naší potřebě být součástí něčeho většího, než jsme my sami, zatímco náš život bývá krátký, často plný těžkostí, trápení a zklamání. Tato touha dává velký smysl. Tělesně jsme však jen chabá schránka nesoucí vlastní mozek – pár kilo organického materiálu na bázi uhlíku, který se svým složením a formou přibližuje spíše k něčemu k jídlu než k pevnému disku počítače.

Co mohou malé, do sebe uzavřené fyzické bytosti znamenat v kontrastu s nekonečnem, které je obklopuje? Žít jen pro sebe, žít pro něco, co není větší než ty sám, když je toho všude kolem nás tolik – to je, jako být celý život zavřený na samotce uprostřed velkého města, jehož vibrace lze cítit přes zdi vězení. A pro co většího, velkolepějšího, slavnějšího a důležitějšího bychom mohli žít než pro hlásání zaslíbení věčného života, který nám byl dán v Ježíši?

„Kristovi následovníci budou radostně zvěstovat Boží poselství – po celém světě budou varování šířit tisíce lidí. Budou se dít zázraky, nemocní budou uzdravováni; věřící budou provázet znamení a zázraky. Také satan bude působit lživé zázraky, dokonce nechá před zraky lidí sestoupit oheň z nebe na zem (Zj 13,13). Obyvatelé země se budou muset rozhodnout, na kterou stranu se přidají.“ (GC 612; VDV 396)

**Otázky k rozhovoru**

`1. „Někteří mi psali a ptali se, zda je zvěst o ospravedlnění z víry opravdu obsažena v poselství tří andělů, a já jsem odpověděla: ‚Je to opravdu tak.‘“ (RH, 1. dubna 1890) Jak souvisí ospravedlnění z víry s trojandělským poselstvím?`

`2. Zamysli se nad slovním spojením „věčné evangelium“. Co znamená slovo „věčné“ v tomto spojení?`

`3. Proč adventisté sedmého dne působí v tolika zemích světa? Co to říká o tom, jak Bůh žehná našemu úsilí? Jak může váš místní sbor nebo modlitební skupinka hrát větší roli při „dokončování díla“?`

---

#### Dodatečné otázky k diskuzi

`Objevil jsi v týdnu při studiu Bible a této lekce něco nového? Co to bylo?`

`V jakých situacích si uvědomuješ svou touhu být součástí něčeho většího, něčeho, co tě přesahuje?`

`Zažil jsi nějaký zázrak? Jak poznáš, zda je od Boha nebo od ďábla?`

`Co tě dnes v naší diskuzi nejvíce povzbudilo? Proč?`