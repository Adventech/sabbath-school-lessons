---
title:  Misijní příběh
date:   14/04/2023
---

#### Růžové vlasy a Bůh

_Andrew McChesney_

Pár dní před začátkem školního roku zavolala jedna matka ředitelce základní školy adventistů sedmého dne na Ukrajině s prosbou o pomoc.

"Ničemu v náboženství nerozumím a nevím nic o žádné církvi," řekla matka. "Jen jsem před vaší školou viděla nápis 'Křesťanská škola' a jsem si naprosto jistá, že to je to, co jsem hledala."

Ředitelku telefonát zaujal a požádala o další informace. Dozvěděla se, že volající je matkou děvčete jménem Nataša.

Matka řekla, že když čekala Natašu, často přemýšlela o tom, že jednou pošle své dítě do církevní školy. Tato neodbytná myšlenka ji mátla, protože byla ateistka. Když Nataša dosáhla školního věku, matka ji zapsala do soukromé školy, která slibovala rozvíjet kreativitu v atmosféře naprosté svobody a bez disciplíny. Natašina matka se znepokojila, když dívka ve druhé třídě oznámila, že si chce obarvit vlasy na růžovo. Toho léta se obávala, že nedostatek disciplíny by mohl její dceři v budoucnu ublížit. Když uviděla ceduli adventistické školy, vzpomněla si na své myšlenky z doby, když byla těhotná, a pomyslela si: _Chci, aby moje dítě chodilo do této školy_.

První školní den nastoupila Nataša do třetí třídy s dalšími pěti dětmi, které byli všechny z adventistických rodin. Zpočátku se musela hodně snažit, aby ostatním dětem stačila, ale rychle se ji je podařilo dohnat. Čtení Bible a účast na ranních pobožnostech pro ni byly novou zkušenosti. S široce otevřenýma očima dychtivě vstřebávala vše, co se dozvěděla o Bohu.

Po několika týdnech školního roku zavolala její matka ředitelce, že je nadšená ze změn, které se u její dcery udály.

"Miluje vaše biblické hodiny a zamilovala si tuhle školu," řekla. "Vypráví nám o všem, co se tam děje, a před jídlem nás pobízí k modlitbě. Jsem tak šťastná, že jsem ji přivedla do vaší školy!"

Před nedávnem se matka obrátila na ředitelku školy s žádostí o informace k adventistické víře. "Nataša se chce stát adventistkou a já bych ráda věděla, jaké změny je třeba v našem životě udělat," řekla. "Já se chci stát adventistkou také."

_Příběh této rodiny ještě neskončil. "Jejich cesta s Bohem teprve začíná," řekl Ivan Riapolov, vedoucí vzdělávání Euroasijské divize, do jejíhož teritoria patří i Ukrajina._

_Děkujeme vám za vaše misijní dary, které podporují adventistické vzdělávání po celém světě._
