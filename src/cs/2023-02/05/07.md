---
title:  'Podněty k zamyšlení'
date:  28/04/2023
---

Duch prorocký nám dává důležitý pohled na Boží lid v posledních dnech, v době soudu a konce světa.

„Jejich jedinou nadějí je Boží milosrdenství a jejich jedinou záštitou je modlitba. Jako Jozue prosil anděla, tak církev ostatků bude se zlomeným srdcem a upřímnou vírou prosit o odpuštění a vysvobození prostřednictvím Ježíše, svého Obhájce. Jsou si naprosto vědomi hříšnosti svého života, vnímají svou slabost a nehodnost a při pohledu na sebe by měli důvod si zoufat. Pokušitel je připraven je obvinit, tak jak odporoval Jozuovi. Poukazuje na jejich špinavý oděv a na jejich charakterové chyby. Připomíná jejich slabost a pošetilost, jejich hříchy nevděčnosti i to, že nejsou podobní Kristu, a tím zneucťují svého Vykupitele. […] Boží lid se v mnoha ohledech velmi provinil. Satan přesně zná hříchy, ke kterým je svedl, a představuje je v tom nejhorším světle, když prohlašuje: ‚Copak Bůh vyžene mě a mé anděly ze své přítomnosti, a přitom odmění ty, kteří se provinili stejnými hříchy? Ty Pane, to ve své spravedlnosti nemůžeš udělat. Tvůj trůn neobstojí ve spravedlnosti a soudu. Spravedlnost požaduje, aby byl nad nimi vynesen rozsudek.‘ Ale i když Kristovi následovníci zhřešili, nedali se ovládnout zlem. Odložili své hříchy a v pokoře a kajícnosti hledali Pána. Samotný božský Obhájce se za ně přimlouvá. Ten, který byl jejich nevděčností nejvíc potupen, ten, který zná jejich hříchy a také jejich pokání, prohlašuje: ‚Pán tě pokárej, satane. Já jsem dal svůj život za tyto duše. Jsou vyryty na dlaních mých rukou.‘“ (5T 473.474)

**Otázky k rozhovoru**

`1. Jak poznání, že „nastala hodina jeho soudu“, ovlivňuje náš každodenní život? Pokud je většina z nás upřímná, asi bychom řekli, že příliš ne, že? Jak se můžeme změnit?`

`2. Proč je soud dobrou zprávou, ne špatnou? Ve třídě mluvte o Ježíšově práci pro nás u soudu. Jak nás může toto vědomí motivovat k věrnosti, když víme, že jen díky tomu, co pro nás udělal a dělá i dnes, můžeme mít naději na spasení?`

`3. Uvažujte více o myšlence soudu, který odhaluje vesmíru Boží charakter. Jak tato myšlenka zapadá do celého scénáře velkého sporu?`**Osnova lekce**