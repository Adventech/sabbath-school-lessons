---
title:  'Podněty k zamyšlení'
date:  24/10/2025
---

Přečtěte si první část 45. kapitoly „Pád Jericha“ z knihy Na úsvitu dějin (PP 487–493; NUD 232–233).

Poté, co se ve vesmíru objevila vzpoura proti Boží autoritě, existovaly jen dvě možnosti: buď Bůh přestane být tím, kým bytostně, neměnně a věčně je, a předá vedení celého vesmíru jednomu ze svých vzpurných stvoření, nebo bude svatým, spravedlivým, milujícím a milosrdným Otcem všeho, co existuje. Bible představuje druhý obraz a v tomto případě je střet mezi silami zla a Boží mocí nevyhnutelný.

Když politické nebo sociálně-historické mocnosti spojené s chaotickými a neústupnými kosmickými silami projevily stejný vzdorovitý postoj vůči Hospodinu, on jako svrchovaný Pán vesmíru zasáhl. Války a zápasy, které Izraelci vybojovali pod Božím vedením, odrážejí nejen kosmický konflikt, ale jsou také nedílnou součástí stejného sporu, který ukazuje na Boží soud v době konce.

„Jejich předností a povinností bylo vstoupit do země v době, kterou určil Bůh. Ale protože to vědomě zanedbali, bylo povolení ke vstupu do země vzato zpět. [...] Hospodin jim nikdy nepřikázal, aby ‚táhli a bojovali‘. Nebylo jeho záměrem, aby zemi získali válkou, nýbrž důslednou poslušností jeho přikázání.“ (PP 392; NUD 182.183)

**Otázky k rozhovoru**

`1. Jak vám pozadí vesmírného konfliktu pomáhá lépe porozumět Hospodinu, který nechá Izraelce bojovat?`

`2. Ve třídě diskutujte o svých odpovědích na pondělní otázku týkající se reality velkého sporu a toho, jak se odehrává ve světě kolem nás. Jaká je naše role v tomto sporu a jak se ji snažíme naplnit?`

`3. Jak můžeme uplatnit zásadu stát v pokoře a čekat na Hospodina, aby za nás bojoval v našem duchovním životě?`

`4. Mnohdy v našich diskuzích a občasných neshodách v církvi chceme vidět, kdo je na naší straně. Jak bychom měli změnit svůj postoj ve světle Joz 5,13–15?`