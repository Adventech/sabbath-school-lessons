---
title:  'Podněty k zamyšlení'
date:  28/11/2025
---

Přečtěte si druhou polovinu 42. kapitoly „Vítězství lásky“ z knihy Velké drama věků (GC 672–678; VDV 432–437).

„Až vejdeme branami do města, můžeme se radovat, že jsme spaseni, věčně spaseni. Do té doby však musíme dbát pokynu apoštola: ‚Střezme se, aby o někom z vás neplatilo, že v čase, dokud zaslíbení trvá, promeškal vstup do Božího odpočinutí‘ (Žd 4,1). Vědět o Kenaanu, zpívat kenaanské písně, radovat se z vyhlídky na vstup do Kenaanu nepřivedlo syny Izraele do vinic a olivových hájů zaslíbené země. Mohli ji učinit skutečně svou pouze tak, že ji obsadili, splnili podmínky, uplatnili živou víru v Boha a přivlastnili si jeho zaslíbení.“ (YI, 17. 2. 1898)

„Bible označuje dědictví spasených slovem ‚vlast‘ (Žd 11,14–16). Nebeský Pastýř tam zavede své věrné k pramenům živých vod. Strom života bude každý měsíc dávat své ovoce a listí stromu bude sloužit pro zdraví národů. Budou tam věčně proudící toky, průzračné jako křišťál, a stromy rostoucí na jejich březích budou na cesty připravené pro vykoupený lid vrhat blahodárný stín. Rozsáhlé nížiny tam budou stoupat ke krásným pahorkům a malebná horstva se budou skvět ve svém majestátu. V pokojných rovinách, při živých tocích, najde Boží lid, který byl na světě tak dlouho poutníkem a cizincem, svůj domov.“ (GC 675; VDV 435)

**Otázky k rozhovoru**

`1. Uvažujte o zaslíbené zemi jako o symbolu života v hojnosti, který Kristus zaslíbil svým následovníkům v J 10,10. Jak život v bohaté zemi může představovat něco z toho, co budou prožívat spasení?`

`2. Uvažujte o vzájemném propojení dvou skutečností – že jsme občany určité země a že žijeme určitým způsobem. Jak se tyto dvě skutečnosti navzájem ovlivňují? Jaké jsou důsledky toho, že jsme občany Božího království?`

`3. Jako lidé jsme často zklamáni sliby druhých a někdy i sliby, které dáváme sami sobě. Proč můžeme důvěřovat Božím slibům?`

`4. Jak se může zaslíbení o budoucí nové zemi stát součástí našeho života tady a teď?`

`10`