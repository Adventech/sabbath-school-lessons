---
title:  'Podněty k zamyšlení'
date:  26/12/2025
---

Přečtěte si druhou část 49. kapitoly „Jozuova poslední slova“ z knihy Na úsvitu dějin (PP 522–524; NUD 253.254).

„Mezi zástupy, které vyšly z Egypta, bylo mnoho těch, kdo dříve uctívali modly, a síla zvyku je taková, že v této praxi tajně pokračovali do určité míry i po usazení v Kenaanu. Jozue si tohoto zla mezi Izraelity byl vědom a jasně si uvědomoval nebezpečí, která z něj mohou vyplynout. Velice toužil po hluboké reformaci mezi izraelským lidem. Věděl, že pokud se lid nerozhodne z celého srdce sloužit Hospodinu, bude se od něho stále víc a více vzdalovat. […] Zatímco část izraelského tábora uctívala Boha v duchu a v pravdě, mnozí byli jen formálními věřícími; jejich službu neprovázelo žádné nadšení ani opravdovost. Někteří byli v srdci modláři, ačkoli by se styděli to o sobě přiznat.“ (ST, 19. 5. 1881)

„Tato slavnostní smlouva byla zapsána do knihy zákona, aby byla posvátně uchována. Poté Jozue postavil velký kámen pod dub, který stál u Hospodinovy svatyně. ‚A všemu lidu Jozue řekl: Hle, tento kámen bude proti nám jako svědek, neboť slyšel všechna slova, která s námi Hospodin mluvil. Bude proti vám jako svědek, abyste nezapírali svého Boha.‘ Tímto Jozue jasně prohlašuje, že jeho pokyny a varování lidu nejsou jeho vlastními slovy, ale slovy Božími. Tento velký kámen měl svědčit příštím generacím o události, kterou měl připomínat, a měl být svědkem proti lidu, pokud by někdy znovu upadl do modlářství.“ (ST 26. 5. 1881)

**Otázky k rozhovoru**

`1. Diskutujte o významu výrazu: „Je to Bůh žárlivý, nepromine vám vaše nevěrnosti a hříchy“ (Joz 24,19). V jakém smyslu je Bůh žárlivým Bohem?`

`2. Jak je naše láska k Bohu spojena se svobodou volby, kterou nám dává? Mohli bychom opravdu milovat, kdybychom neměli skutečnou svobodu? Dá se pravá láska někdy vynutit? Pokud ne, proč?`

`3. Jak prakticky mohou dnešní představitelé církve předávat pochodeň další generaci?`

`4. Zamyslete se nad životem Jozua a nad skutečností, že Izraelci během celého jeho života sloužili Hospodinu. Co byste chtěli, aby lidé říkali o vašem životě?`