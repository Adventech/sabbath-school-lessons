---
title:  '„Vyvolte si dnes“'
date:  20/12/2025
---

### Texty na tento týden
Joz 24; Gn 12,7; Dt 17,19; Dt 5,6; 1Kr 11,2.4.9; 2Tm 4,7.8

> <p>Základní verš</p>
> „Jestliže se vám zdá, že sloužit Hospodinu je zlé, vyvolte si dnes, komu chcete sloužit: zda božstvům, kterým sloužili vaši otcové, když byli za řekou Eufratem, nebo božstvům Emorejců, v jejichž zemi sídlíte. Já a můj dům budeme sloužit Hospodinu.“ (Joz 24,15)

Poslední kapitola knihy Jozue je zasazena do kontextu obřadu obnovení smlouvy, který tentokrát vede zestárlý vůdce Izraele. Přestože se nejedná o samotnou smlouvu, ale spíše o zprávu o obřadu obnovení smlouvy, obsahuje kapitola prvky starověkých vazalských smluv na Blízkém východě: (1) preambule, která představuje nejvyššího vládce, iniciátora smlouvy; (2) historický prolog, který popisuje vztah mezi vládcem a vazalem; (3) smluvní ustanovení požadující od vazala projevy úplné věrnosti nejvyššímu vládci, jejichž základem a motivací je vděčnost; (4) požehnání za poslušnost a kletby za porušení smlouvy; (5) svědci vazalského závazku; (6) uložení dokumentu pro příští čtení a (7) ratifikace smlouvy.

Jozue se blíží ke konci svého života a na obzoru není za něj žádná náhrada. Obnovení smlouvy je pro Izraelce připomínkou, že jejich králem je sám Bůh a že pokud mu zůstanou věrní, budou se těšit jeho ochraně. Izrael nepotřebuje lidského krále. Jako teokratický národ musí mít stále na paměti, že jejich jediným králem je Hospodin.

**Osnova lekce**

V poslední lekci našeho studia otevřeme poslední kapitolu knihy Jozue (kapitolu 24), v níž stárnoucí vůdce ještě jednou promlouvá a vede obřad obnovy smlouvy, který vrcholí naléhavou výzvou k rozhodnutí sloužit Hospodinu.

- Joz 24,1–13; Gn 12,7: Boží činy v minulosti a obnova smlouvy (neděle)
- Joz 24,14.15: Výzva k rozhodnutí a upřímnému následování Boha (pondělí)
- Joz 24,16–21: Výzva sloužit Hospodinu (úterý)
- Joz 24,22–24: Výzva k odstranění cizích bohů a k poslušnosti (středa)
- Joz 24,29–33: Jozuova smrt a výzva pro novou generaci (čtvrtek)