---
title:  'Druhá šance'
date:  05/10/2025
---

> <p></p>
> 1Hospodin promluvil k Mojžíšovi: 2„Pošli muže, aby prozkoumali kenaanskou zemi, kterou dávám Izraelcům. Pošlete po jednom muži z jejich otcovských pokolení, vždy jejich předáka!“ (Nu 13,1.2)

> <p></p>
> Jozue, syn Núnův, vyslal potají ze Šitímu dva muže jako zvědy. Řekl: „Jděte, prohlédněte tu zemi i Jericho.“ Šli tedy a vstoupili do domu jedné ženy jménem Rachab, nevěstky, a tam přespali. (Joz 2,1)

**Osobní studium**

`Přečti si texty Joz 2,1 spolu s Nu 13,1.2.25–28.33 a Nu 14,1–12. Proč bylo prvním krokem Jozua právě vyslání zvědů do zaslíbené země?`

Místo, odkud jsou dva špioni vysláni, hebrejsky Šitím, připomíná dvě negativní události z historie Izraele.

Prvním je také „špionážní“ příběh (viz Nu 13), který obsahuje stejné základní prvky: pověření zvědů, jejich tajné proniknutí na nepřátelské území, návrat a podání zprávy o zjištěních a rozhodnutí jednat na základě této zprávy.

`Druhá událost v Šitímu patří mezi jedno z nejodpornějších modloslužebných odpadnutí od smlouvy, když se dopustili zhýralostí s moábskými ženami a uctívali jejich bohy (Nu 25,1–3; Nu 31,16). V tomto kontextu vytváří jméno Šitím mimořádné napětí. Půjde o další neúspěch na hranici zaslíbené země? Nebo to povede k dlouho očekávanému splnění dávného zaslíbení?`

`Přečti si texty J 18,16–18.25–27 a J 21,15–19. Jaké paralely můžeme objevit mezi druhou šancí poskytnutou Izraeli jako národu a Petrovi jako člověku?`

`Bůh je Bohem druhých šancí (a nejen druhých!). Bible nazývá druhou šanci (a každou další šanci) „milostí“. Milost znamená, že dostáváme něco, co si nezasloužíme. Texty a příběhy Písma jsou plné nabídek milosti (viz Ř 5,2; Ef 2,8 a Ř 11,6). Bůh ve své milosti nabízí každému hříšníkovi možnost nového začátku (Tt 2,11–14). Petr sám zakusil tuto milost na vlastní kůži. Byl to právě on, kdo později nabádal církev, aby rostla v milosti (2Pt 3,18). A nejen to. Když selžeme, dostáváme mnohem více než „jen“ druhou šanci. Vždyť kde bychom byli, kdyby tomu tak nebylo?`

**Aplikace**

`Uvažuj o zkušenosti Izraelců, kteří dostali druhou šanci vstoupit do Kenaanu, v souvislosti s milostí, kterou dostal Petr poté, co zapřel svého Pána. Co se z těchto příběhů můžeme naučit o našem projevování milosti těm, kdo ji potřebují?`

---

#### Dodatečné otázky k diskuzi

`Jozue vyslal dva zvědy. Proč je vybíral sám a proč jich asi nebylo dvanáct?`

`V čem byla jejich mise jiná, než když před čtyřiceti lety poslal zvědy Mojžíš?`

`Napadá tě důvod, proč Jozue poslal vyzvědače tajně?`

`Jaké vzpomínky měli Izraelité na Šitím? Co se tam stalo?`

`Jaký úkol dostali dva Jozuovi špioni?`

`Proč se měli zajímat zvláště o Jericho?`