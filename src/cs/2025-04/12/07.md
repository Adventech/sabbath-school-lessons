---
title:  'Podněty k zamyšlení'
date:  19/12/2025
---

Přečtěte si první část 49. kapitoly „Jozuova poslední slova“ z knihy Na úsvitu dějin (PP 521.522; NUD 252.253).

„Satan se snaží oklamat mnohé tvrzením, které zní věrohodně, že Bůh miluje svůj národ tak, že mu odpustí spáchaný hřích, a namlouvá jim, že hrozby obsažené v slově Božím mají určitý smysl v mravní vládě Boží, že však nemohou být brány doslova. Bůh však ve všem svém jednání se svými tvory dodržuje zásady a ukazuje, že hřích má nevyhnutelně za následek utrpení a smrt. Pro hřích není a nikdy nebude bezpodmínečného odpuštění. Takové odpuštění by znamenalo upuštění od zásad spravedlnosti, které jsou skutečným základem správy Boží. Nevinný vesmír by tím byl zděšen a zmaten. Bůh věrně ukázal, jaké jsou následky hříchu, a kdyby tato varování neměla platit, nemohli bychom si být jisti, budou-li splněna i zaslíbení Boží. Takováto tzv. shovívavost, která nedbá spravedlnosti, není shovívavostí, nýbrž slabostí.

Bůh je dárce života. Všechny zákony Boží od samého začátku jsou určeny životu. Hřích však porušil pořádek, který Bůh ustanovil, a nastolil nesoulad. Pokud potrvá hřích, potrvá nevyhnutelně i utrpení a smrt. A jen proto, že Spasitel vzal za nás na sebe kletbu hříchu, můžeme doufat, že v jeho osobě ujdeme jejím neblahým následkům.“ (PP 522; PP 388)

**Otázky k rozhovoru**

`1. Připomeňte si důkazy Boží věrnosti ve svém životě. Které z nich byste chtěli zdůraznit? Jak reagujete, když se okolnosti nevyvíjejí tak, jak jste doufali nebo za co jste se modlili? Co děláte, když se odvoláváte na Boží zaslíbení, ale odpovědí vám je jen mlčení?`

`2. Diskutujte o biblickém učení o Božím hněvu. Jak byste vysvětlili, že Hospodinův hněv je součástí evangelia?`

`3. Jaké zásady představila tato lekce o společenství s nevěřícími? Jak můžeme najít rovnováhu mezi zachováváním našich zásad a způsobu života na jedné straně, se setkáváním s nevěřícími lidmi, kterým sloužíme a dbáme o jejich blaho, na straně druhé?`

`4. Jaké překážky vám brání přimknout k Hospodinu celým srdcem?`

`13`