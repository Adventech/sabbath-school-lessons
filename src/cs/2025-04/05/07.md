---
title:  'Podněty k zamyšlení'
date:  31/10/2025
---

Přečtěte si druhou část 45. kapitoly „Pád Jericha“ z knihy Na úsvitu dějin (PP 491–493; NUD 233.234).

Podobně jako u jiných témat Písma, i v problematice „svaté války“ je klíčové znát kontext a pozadí. Jak jsme viděli, vesmírný spor a motiv Boha jako Soudce jsou rozhodující pro pochopení „svatých válek“ proti Kenaancům.

„Bůh je pomalý k hněvu. Dal hříšným národům zkušební dobu, aby se mohly seznámit s ním a jeho povahou. Podle daného světla je odsoudil za to, že odmítly přijmout světlo a zvolily si vlastní cesty místo Božích. Bůh uvedl důvod, proč Kenaance hned nevyhnal. Nepravost Emorejců ještě nebyla úplná. Svou hříšností se však postupně dostávali do bodu, kdy už nebylo možné uplatňovat Boží shovívavost a měli být vyhlazeni. Dokud nebylo dosaženo této hranice a jejich nepravost nebyla úplná, Boží trest byl odložen. Všechny národy měly takovou zkušební lhůtu. Neuznávaly však Boží zákon a postupovaly od jednoho stupně bezbožnosti k druhému. Děti zdědily vzdorovitého ducha svých rodičů a počínaly si hůře než jejich otcové před nimi, dokud na ně nakonec nedopadl Boží hněv. Trest nebyl menší, protože byl odložen.“ (2BC 1005)

**Otázky k rozhovoru**

`1. Diskutujte o důsledcích toho, že Bůh je nejen naším soudcem, ale také nejvyšším soudcem celého vesmíru. Proč je skutečnost, že Bůh je soudcem, základem evangelia a našeho spasení?`

`2. Jak nám případ Kenaanců pomáhá lépe pochopit Boží trpělivost a spravedlnost? Jak bychom mohli odrážet Boží charakter tím, jak zacházíme s našimi bližními?`

`3. Zamyslete se nad základním rysem svobodné vůle. Proč Bůh respektuje naši svobodu volby? Jak spolu souvisí láska a svobodná vůle?`

`4. Starý zákon obsahuje mnoho příběhů o válkách a konfliktech, ale v konečném důsledku předpovídá vizi pokoje. Jakou roli by měli hrát křesťané při nastolení pokoje ve svém okolí?`

---

#### Dodatečné otázky k diskuzi

`Co tě nejvíce obohatilo během tvého osobního studia této lekce?`

`Bůh dal „Kenaancům“ dobu milosti. Proč? Co nám tím o sobě prozrazuje?`

`„Dobu milosti“ máme dnes i my. Nevíme ale, jak dlouho bude trvat. K čemu nás to má motivovat?`

`Která myšlenka z dnešní diskuze v tobě nejsilněji rezonuje? Proč?`