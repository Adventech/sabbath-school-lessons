---
title:  'Podněty k zamyšlení'
date:  21/11/2025
---

Přečtěte si první část 48. kapitoly „Konečně doma“ z knihy Na úsvitu dějin (PP 510–520; NUD 245–249).

„Káleb uvěřil Božímu zaslíbení, že Hospodin dá svému lidu do vlastnictví Kenaan. Trpělivě snášel dlouhé putování po poušti a sdílel spolu s lidem zklamání a tíhu viny. Přesto si nikdy nestěžoval, nýbrž vyvyšoval Boží milosrdenství, které ho chránilo na poušti, když jeho spolubratři umírali. Nežádal pro sebe území, které už bylo dobyté, ale vybral si místo, o němž si zvědové více než o kterémkoli jiném mysleli, že je nedobytné. Statečný starý válečník chtěl dát lidu příklad, který poctí Boha a povzbudí kmeny, aby si podmanily zemi, kterou jejich otcové považovali za nedobytnou.“ (PP 512.513; NUD 246)

„Byla to Kálebova víra v Boha, která mu dodala odvahu, chránila ho před strachem z lidí a umožnila mu postavit se směle a neochvějně na obranu práva. Spoléháním se na stejnou moc – na Velitele nebeských armád –, může každý skutečný voják kříže získat sílu a odvahu překonat překážky.“ (RH, 30. 5. 1912)

**Otázky k rozhovoru**

`1. Diskutujte o síle tlaku vrstevníků a o odvaze, kterou vyžaduje ozvat se, když ostatní mlčí. Jaká je úloha odvahy při praktikování naší víry? A pokud si stojíme za tím, co považujeme za správné, jak přitom nebýt neslušný a hrubý?`

`2. Podělte se ve své třídě o několik příkladů víry z vaší církve nebo vašeho sborového společenství, které formovaly váš život a charakter. Které vlastnosti vašich vzorů se vyplatí následovat?`

`3. Zamyslete se nad vlivem médií na náš život. Jak se můžeme vyhnout jejich negativním účinkům, a zároveň využít jejich potenciálu pro dobré účely?`

`4. Uvažujte o Jozuově pokoře a o jeho touze žít blízko svatyně. V čem je pro vás jeho postoj příkladem?`