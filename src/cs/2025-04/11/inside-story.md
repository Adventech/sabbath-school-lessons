---
title:  Misijní příběh
date:   12/12/2025
---

#### Misie: Boží pomocná ruka

Kim Sun byl nadšený, že byl vyslán do odlehlé oblasti Filipín, aby tam po dobu 10 měsíců působil jako misionář v rámci hnutí 1000 Missionary Movement. Ale přemýšlel, jak těch 10 měsíců stráví. Vzpomněl si, jak se s rodiči pět let přel o pohled na Bibli a nikam to nevedlo. Teď měl jen 10 měsíců.

Když se modlil, pomyslel si: „Pokud jim nejprve přinesu Bibli, možná ji odmítnou stejně jako moji rodiče. Možná jim nejprve musím ukázat Ježíšův charakter.“

Sun se rozhodl nikomu neříkat, že je misionář. Nikomu nebude říkat o biblickém učení. Bude se jen tři měsíce snažit navázat přátelství.

Po příjezdu do venkovského městečka, kde měl bydlet, Sun navštívil všech 20 až 30 domů, aby nabídl pomoc svým novým sousedům.

„Potřebujete s něčím pomoci?“ zeptal se ženy v prvním domě. „Chci vám posloužit. Prosím, dejte mi vědět, jak vám mohu být nápomocný.“

Žena Sunovu laskavou nabídku s radostí přijala.

Zpráva o ochotném novém sousedovi se šířila v sousedství od domu k domu. Brzy se objevila řada lidí, kteří potřebovali nebo chtěli pomoc. První žena, kterou navštívil, mu laskavě nabídla oběd a večeři, zatímco tento první den pomáhal 17 lidem v sousedství.

Když šel Sun domů, cítil se unavený. Ale pomyslel si: „Jsem misionář!“

Sun měl brzy dlouhý seznam jmen lidí, kteří chtěli jeho pomoc. Od pondělí do pátku navštěvoval dvě domácnosti ráno a dvě odpoledne.

Našel také jiné způsoby, jak se stát přítelem obyvatel města. Pěstoval kukuřici a rozdával ji. Když se ho lidé ptali, kolik jsou mu dlužni, odpovídal: „Nic! Kukuřice pochází od Boha. Bůh ji za vás zaplatil.“ Jednou uviděl chlapce s bolestivou ranou na noze a ošetřil mu ji mastí. Když se rána o několik dní později úplně zahojila, přišli za ním rodiče a zeptali se: „Jak vám můžeme poděkovat?“

Sun sloužil obyvatelům města tři měsíce, aniž by se představil jako misionář. Nebylo to tajemství; nikdo se ho na to neptal. Modlil se za další tři měsíce.

_Kim Sun je nyní zástupcem ředitele organizace "1000 Missionary Movement", jehož sídlo v Silangu na Filipínách bylo postaveno s pomocí sbírky třinácté soboty v roce 1996._

_Více se dočtete příští týden._
