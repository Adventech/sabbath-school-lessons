---
title:  'Památníky milosti'
date:  11/10/2025
---

### Texty na tento týden
Joz 3; Nu 14,44; L 18,18–27; Joz 4, J 14,26; Žd 4,8–11

> <p>Základní verš</p>
> „Hospodin, váš Bůh, vysušil před vámi vody Jordánu, dokud jste nepřešli, jako to učinil Hospodin, váš Bůh, s Rákosovým mořem, které před vámi vysušil, dokud jste nepřešli, aby poznaly všechny národy země, jak mocná je ruka Hospodinova, a abyste se báli Hospodina, svého Boha, po všechny dny.“ (Joz 4,23.24)

Policista zastavil při rutinní kontrole auto. Když si vyžádal řidičský průkaz, Jan si uvědomil, že si peněženku s doklady zapomněl v kanceláři. Vysvětlil policistovi, co se stalo, a ten se ho zeptal na jeho zaměstnání. Jan řekl, že působí jako docent na soukromé univerzitě, a policista si ověřil jeho totožnost. Když Janovi předával pokutové bloky, řekl mu, ať si nemyslí, že dostal pokutu.

Řekl k tomu: „Berte to jako školné. Když se chtějí vaši studenti něco naučit, platí školné. Toto je vaše školné, abyste se naučil nezapomínat doklady. Přeji vám hezký den, pane docente!“

Jako lidé máme sklon zapomínat na věci, které nemáme neustále na očích. Zapomínáme odpovědět na telefonáty a e-maily, zalévat rostliny, posílat přání k narozeninám a podobně. Seznam by mohl být dlouhý. Zapomínání na naše duchovní potřeby však může mít vážnější následky než zapomenuté doklady či nevynesení odpadkového koše. V otázce duchovních věcí jde doslova o náš věčný osud.

Tento týden se budeme věnovat tématu přechodu Izraelců přes Jordán a budeme uvažovat nad tím, co se můžeme naučit z jejich zkušeností.

**Osnova lekce**

Ve třetí lekci našeho studia se podíváme do 3. a 4. kapitoly knihy Jozue. Příběh přechodu Izraelců přes řeku Jordán nám připomene nejen Boží velikost, ale také důležité téma pamatování a zapomínání v našem duchovním životě.

- Joz 3,1–5: Příprava na Boží zázrak (neděle)
- Joz 3,6–17: Zázračný zásah Boha, který dělá nemožné (pondělí)
- Joz 4: Památník jako nástroj připomínání (úterý)
- Joz 4,20–24: Nebezpečí zapomínání na Boží milost (středa)
- Ž 66,6: Obraz přechodu Jordánu jako symbol nového začátku (čtvrtek)

---

#### Dodatečné otázky k diskuzi

`Už jste někdy na něco zapomněli? Jaké to mělo následky?`

`Co je to památník a k čemu slouží?`

`Vybaví se ti nějaký konkrétní památník? Čím tě zaujal?`

`Proč měli mít Izraelci „památníky milosti“?`

`Máš také nějaký „památník milosti“? Jak funguje?`

`Co se s námi děje, když zapomínáme na Boží milost?`