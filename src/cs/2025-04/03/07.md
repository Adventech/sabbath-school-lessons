---
title:  'Podněty k zamyšlení'
date:  17/10/2025
---

Přečtěte si třetí část 44. kapitoly „V zaslíbené zemi“ z knihy Na úsvitu dějin (PP 483.484; NUD 231).

„Pozorně si prostudujte zkušenosti Izraele z jejich cest do Kenaanu. Prostudujte si třetí a čtvrtou kapitolu knihy Jozue, kde je zaznamenána jejich příprava a přechod přes Jordán do zaslíbené země. Musíme trénovat své srdce a mysl tím, že si osvěžíme paměť lekcemi, kterým Pán učil svůj starověký lid. Pak pro nás, jak to chtěl, bude učení jeho Slova vždy zajímavé a působivé.“ (2BC 994)

„Současný duchovní Izrael je ve větším nebezpečí, že zapomene na Boha a uchýlí se k modlářství, než v jakém byl jeho lid ve starověku. Mnoho model uctívají dokonce i ti, kteří zachovávají sobotu. Bůh nařídil svému lidu ve starověku, aby se chránil modloslužby, protože kdyby se odklonili od služby živému Bohu, spočinulo by na nich jeho prokletí, zatímco kdyby ho milovali celým svým srdcem, celou svou duší a celou svou silou, nesmírně by jim požehnal při úrodě i zásobách a odstranil by z jejich středu nemoci.“ (1T 609)

**Otázky k rozhovoru**

`1. Diskutujte ve třídě o zázračném přechodu Jordánu. Jak byste definovali zázraky? Proč se zdá, že Bůh dnes podobné zázraky nekoná?`

`2. Jaké praktické způsoby můžete ve své třídě navrhnout, abyste předešli duchovnímu zapomínání, ať už jde o zapomínání jednotlivce, nebo církve? I když je důležité, abychom měli trvalý dynamický vztah s Bohem a nestavěli celou naši křesťanskou zkušenost na silných zkušenostech z minulosti, jak můžeme využívat našich zkušeností jako připomínek toho, jak Bůh již působil v našich životech?`

`3. Jak nám může sobota na jedné straně pomoci připomínat si Boží zásahy do našich životů a na druhé straně nám může dát pocítit předzvěst zaslíbeného odpočinku v jeho království? Jak sobota poukazuje nejen na to, co si máme pamatovat, ale také na to, v co můžeme doufat v budoucnosti?`