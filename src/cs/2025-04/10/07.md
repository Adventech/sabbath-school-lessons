---
title:  'Podněty k zamyšlení'
date:  05/12/2025
---

„Současníci Ježíše Krista nepochopili jeho poslání. [...] Tradice, zásady a nařízení vydaná lidmi zastřely poučení, která jim Bůh chtěl sdělit. Tato lidská ustanovení se stala překážkou, aby lidé pochopili a prožívali pravé náboženství. A když Ježíš Kristus přišel, nepoznali, že on je naplněním všech symbolů a předobrazů. Zavrhli skutečnost a drželi se dále svých předobrazů a symbolických obřadů. Boží Syn přišel, oni se však dále dožadovali znamení. Když slyšeli poselství: ‚Čiňte pokání, neboť se přiblížilo království nebeské‘ (Mt 3,2), žádali Krista, aby učinil zázrak. Kristovo evangelium jim bylo kamenem úrazu, protože toužili po znameních, místo aby toužili po Spasiteli. Očekávali, že Mesiáš prosadí své nároky mocnými dobyvatelskými činy a že založí svou říši na troskách pozemských království. Pán Ježíš na to odpověděl podobenstvím o rozsévači. Boží království se neprosazuje silou armád nebo násilím, ale vštěpováním Božího slova do lidských srdcí.“ (COL 34.35; PM 15)

„Církev potřebuje věrné muže, jako byl Káleb a Jozue, kteří jsou připraveni přijmout věčný život za prosté Boží podmínky poslušnosti. Naše sbory trpí nedostatkem pracovníků. Svět je naším polem. Misionáři jsou potřební ve městech i na vesnicích, které jsou spoutány modloslužbou více než pohané na Východě, kteří nikdy neviděli světlo pravdy. Pravý duch misie se vytratil a opustil sbory, které se tak vznešeně hlásí ke svému povolání. Jejich srdce už nezáří láskou k lidem a touhou přivést je do Kristova ovčince. Není nikdo, kdo by odpověděl na volání, které se ozývá ze všech stran: ‚Přijďte sem... a pomozte nám‘.“ (4T 156)

**Otázky k rozhovoru**

`1. Jak nám biblická typologie pomáhá lépe porozumět službě Ježíše Krista pro nás?`

`2. V čem je náš duchovní boj podobný dobytí Kenaanu, a v čem se liší?`

`3. Uvažujte o konečném naplnění Jozuovy typologie. Jak nám obraz světa bez bolesti, utrpení a smrti dává skutečnou naději v každodenních životních zápasech?`

`4. Jozue odrážel Boží charakter do té míry, že předznamenal Kristovu službu. Jakými praktickými způsoby můžete Ježíši dovolit, aby ve vás lépe zrcadlil svůj charakter?`

`11`