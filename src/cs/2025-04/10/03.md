---
title:  'Typ a antityp'
date:  01/12/2025
---

> <p></p>
> A Slovo se stalo tělem a přebývalo mezi námi. Spatřili jsme jeho slávu, slávu, jakou má od Otce jednorozený Syn, plný milosti a pravdy. (J 1,14)

> <p></p>
> 16Nevíte, že jste Boží chrám a že Duch Boží ve vás přebývá? 17Kdo ničí chrám Boží, toho zničí Bůh; neboť Boží chrám je svatý, a ten chrám jste vy. (1K 3,16.17)

**Osobní studium**

Vykladači Písma nemohou svévolně rozhodovat o tom, co tvoří biblický typ nebo jak se tento konkrétní typ naplňuje v Novém zákoně nebo v budoucnosti. Bible sama poskytuje v souvislosti s použitím biblické typologie určité pokyny a principy.

Nový zákon odhaluje antitypická naplnění určitých starozákonních typů ve třech odlišných fázích: (1) v Kristově životě (kristologické naplnění), (2) ve zkušenosti církve (ekleziologické naplnění) a (3) na konci času (eschatologické naplnění).

Tyto typy a antitypy můžeme najít v celé Bibli a jsou velmi užitečné pro to, aby čtenářům ukázaly, jak rozumět Bibli a jakým pravdám nás Boží slovo učí o Ježíši, spasení a konečné naději, kterou máme.

`Prozkoumejme následující starozákonní typy: Izrael, vyjití z Egypta a svatyně. Jak se každý z nich naplňuje ve třech antitypických fázích: kristologické, ekleziologické a eschatologické?`

1. Izrael
    - Kristologická fáze (Mt 2,15)
    - Ekleziologická fáze (Ga 6,16)
    - Eschatologická fáze (Zj 7,4–8.14)
2. Exodus
    - Kristologická fáze (Mt 2,19–21)
    - Ekleziologická fáze (2K 6,17)
    - Eschatologická fáze (Zj 18,4)
3. Svatyně
    - Kristologická fáze (J 1,14; J 2,21; Mt 26,61)
    - Ekleziologická fáze (1K 3,16.17; Ef 2,19–22; 2K 6,16)
    - Eschatologická fáze (Zj 3,12; Zj 11,19; Zj 21,3; Zj 21,22)

„Jelikož má Písmo jediného božského Autora, různé části Písma jsou ve vzájemném souladu... Všechny doktríny Bible budou ve vzájemném souladu; interpretace jednotlivých pasáží budou v souladu se vším, co Písmo učí o daném tématu.“ (HT 65)

**Aplikace**

`Co děláš, když je pro tebe obtížné pochopit význam určitých pasáží? Kam se můžeš obrátit a koho se můžeš zeptat? Co naopak není moudré, nebo je přímo nebezpečné?`