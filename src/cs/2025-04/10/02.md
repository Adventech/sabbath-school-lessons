---
title:  'Biblická typologie'
date:  30/11/2025
---

> <p></p>
> Přesto smrt vládla od Adama až po Mojžíše i nad těmi, kdo nezhřešili podobným přestoupením jako Adam; ten je předobrazem toho budoucího. (Ř 5,14; ČSP)

> <p></p>
> Neboť Kristus nevešel do svatyně udělané lidskýma rukama, která je předobrazem té pravé, nýbrž do samého nebe, aby se nyní za nás ukázal před Boží tváří. (Žd 9,24; ČSP)

> <p></p>
> 21To je předobraz křtu, který nyní zachraňuje vás. Nejde v něm zajisté o odstranění tělesné špíny, nýbrž o dobré svědomí, k němuž se před Bohem zavazujeme – na základě vzkříšení Ježíše Krista, 22jenž jest na pravici Boží, když vstoupil do nebe a podřídil si anděly a vlády a mocnosti. (1Pt 3,21.22)

**Osobní studium**

**Jak bys na základě uvedených textů vysvětlil, na co se vlastně soustředí biblická typologie?**

`Ř 5,14`

`1K 10,1–13`

`Žd 8,5`

`Žd 9,24`

`1Pt 3,21.22`

Tyto biblické pasáže používají výraz „typ“ (řecký typos; „vzor“, „předobraz“, „příklad“) nebo „antityp “ (řecký antitypos; „naplnění“) k označení způsobu, jakým novozákonní pisatelé definovali vztah mezi textem nebo událostí Starého zákona a jejich významem.

Typologie je specifický způsob výkladu významu osob, událostí nebo institucí, které chápeme jako Bohem zamýšlené předobrazy Ježíše nebo jiných skutečností obsažených v evangeliu. Typ (obraz) odpovídá antitypu (objektu), podobně jako forma či obraz zrcadlí původní vzor či originální objekt. Antityp naplno odhaluje to, na co typ poukazoval. Biblický typ byl zformován podle Božího plánu, který existoval v Boží mysli (konkrétně nebo jako pojem), a slouží k vytvoření budoucích kopií (antitypů).

Je důležité si uvědomit, že pisatelé Nového zákona nepřikládali starozákonním textům typologický význam náhodně, bez hlubšího smyslu. Starozákonní typ je vždy ověřen v prorockých spisech předtím, než získá antitypické naplnění v Novém zákoně.

**Prostuduj si, jak se David objevuje ve Starém zákoně a jak je předznamenán v Novém zákoně. Co se z toho můžeme naučit o fungování typologie?**

`a) David (Ž 22,2.15–19)`

`b) Nový David (Jr 23,5; Iz 9,5.6; Iz 11,1–5)`

`c) Antitypický David (J 19,24)`

Při pohledu na tyto texty zjistíme, že klíčem k rozpoznání a aplikaci typů v Písmu je samotný Starý zákon. To znamená, že novozákonní pisatelé, jejichž Písmem byl Starý zákon, byli inspirováni Duchem svatým, aby použili starozákonní typy (předobrazy) k odhalení „přítomné pravdy“ (2Pt 1,12), zejména o Ježíši a jeho službě.

**Aplikace**

`Když na stránkách Písma nacházíme Boží záměr, uvědomujeme si, že Bůh i dnes působí v našich životech. Jak může rozpoznání Božího plánu prostřednictvím typologie posílit naši důvěru v jeho vedení?`