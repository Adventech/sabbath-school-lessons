---
title:  Misijní příběh
date:   05/12/2025
---

#### Důvěra v Boží načasování

Po celé čtyři roky kdy se vracel Kim Sun domů do Jižní Koreje na prázdniny (ze studia teologie na Adventistické univerzitě na Filipínách), tak se se svými rodiči přel o pohled na Bibli. Po absolvování studia pokračoval v propagování adventistického učení, zatímco studoval magisterský obor teologie v Jižní Koreji. Přesvědčování se stalo tak intenzivní, že kostel jeho rodičů, kteří tam sloužili jako diakoni, uspořádal modlitební vigilii za jeho rodiče. Asi 100 lidí se modlilo, aby rodiče nebyli ovlivněni k opuštění své církve. Nakonec matka požádala Suna, aby přestal o Bibli mluvit.

Sun byl zdrcený, dokud neuslyšel kazatele říkat, že Bůh má pro každého člověka individuální plán. Uvědomil si, že jeho plán pro rodiče nemusí být Božím plánem. Rozhodl se modlit a důvěřovat Božímu načasování. Dva roky pak s rodiči o Bibli nemluvil.

Mezitím Sun dokončil magisterské studium a dostal práci v církvi. Snil o tom, že se stane pastorem, ale nedostal žádnou pracovní nabídku.

Jak čas plynul, matka začala přemýšlet, zda její vlastní víra nebrání synovým snům. Zaslechla, jak se někdo Suna ptá, zda jsou jeho rodiče adventisté, a on odpověděl, že patří k jiné denominaci. Zeptala se Suna přímo: „Pomohlo by ti, kdybychom se připojili k tvé církvi?“

Sun chápal, že jeho rodiče se obávají o jeho budoucnost, ale nechtěl, aby se stali adventisty jen kvůli němu. „To by nepomohlo,“ řekl. „Musíte si sami prostudovat Bibli a pak se rozhodnout.“

Sun představil rodičům pastora v jejich okolí a oni začali studovat Bibli. Žádný ze Sunových biblických argumentů je za pět let nepřesvědčil. Ale když studovali Bibli, uviděli Ježíšovu lásku v pravdách, kterých si předtím nevšimli. Po dvou měsících se připojili k církvi adventistů.

Sun byl tak šťastný! Byl prvním adventistou ve své rodině a nyní se k němu přidali i jeho rodiče. Vzpomněl si na radost, kterou prožil před několika lety na Filipínách,  když se změnil život jednoho muže, kterému představil Ježíže. Vzpomněl si na své tehdejší přání stát se misijním pracovníkem na plný úvazek.

Sun se rozhodl vrátit se na Filipíny jako misionář s organizací 1000 Missionary Movement, která je součástí Jižní asijsko-pacifické divize Církve adventistů sedmého dne.

_Kim Sun je nyní zástupcem ředitele organizace "1000 Missionary Movement", jehož sídlo v Silangu na Filipínách bylo postaveno s pomocí sbírky třinácté soboty v roce 1996._

_Více se dočtete příští týden._
