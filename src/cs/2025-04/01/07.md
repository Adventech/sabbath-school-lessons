---
title:  'Podněty k zamyšlení'
date:  03/10/2025
---

Přečtěte si první část 44. kapitoly „V zaslíbené zemi“ z knihy Na úsvitu dějin (PP 481.482; NUD 229).

„Ježíšova zaslíbení a varování platí pro mě osobně. Bůh tak miloval svět, že dal svého jednorozeného Syna, abych já nezahynul, ale vírou v něho získal věčný život. Zkušenosti popsané v Božím slově by se měly stát mými zkušenostmi. Modlitba, zaslíbení, poučení i varování jsou napsány pro mne. ‚Jsem ukřižován spolu s Kristem, nežiji už já, ale žije ve mně Kristus. A život, který zde nyní žiji, žiji ve víře v Syna Božího, který si mne zamiloval a vydal sebe samého za mne‘ (Ga 2,19.20). Pokud člověk vírou přijímá zásady pravdy a řídí se jimi, stávají se součástí jeho bytosti i hybnou silou jeho života. Boží slovo v srdci člověka ovlivňuje jeho myšlení a napomáhá rozvoji povahy.“ (DA 390.391; TV 246)

„Neexistuje téma, které by bylo třeba důrazněji připomínat, častěji opakovat a pevněji utvrzovat v myslích všech, než to, že padlý člověk si nemůže nic zasloužit svými dobrými skutky. Spasení je možné jen vírou v Ježíše Krista.“ (FW 19)

**Otázky k rozhovoru**

`1. Okolnosti a zkušenosti Jozuova života se v mnohém liší od těch našich. Jaké duchovní principy z jeho života můžeme aplikovat v našem každodenním chození s Hospodinem? Proč potřebujeme při hledání podobností a inspirace vnímat historický kontext příběhu?`

`2. Zaměřte se na vztah mezi Božími zaslíbeními a naší poslušností vůči Bohu. Jak se navzájem doplňují? V čem spočívá nebezpečí přílišného zdůrazňování jednoho na úkor druhého? Proč není dobré vyvyšovat zákon, a upozaďovat milost? A naopak, proč bychom neměli při zdůrazňování milosti zapomínat na význam zákona?`

`3. Jak byste na základě této lekce charakterizovali biblický pohled na „úspěch“? Jaké místo má prosperita v křesťanské definici úspěchu?`

`4. Co asi prožíval Jozue, když se stal Mojžíšovým nástupcem? Jaké povzbuzující zaslíbení mu dal Bůh (J 1,5)? Jak ho to mohlo povzbudit v konání svěřených úkolů?`