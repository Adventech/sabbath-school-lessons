---
title: 'Král David – Cena Pokoje'
date: 17/07/2021
---

### Texty na tento týden
2S 11–12; Ž 51

> <p>Základní verš</p>
> „Stvoř mi, Bože, čisté srdce, obnov v mém nitru pevného ducha.“ (Ž 51,12)

Mnozí lidé přímo toužebně hledají pokoj, odpočinek a ztišení, a dokonce jsou ochotni za to platit. V některých velkých městech si člověk může pronajmout místnost, v níž není žádné internetové či mobilní pokrytí a je tam úplné ticho. Lidé jsou ochotni zaplatit, aby mohli jen potichu sedět nebo si zdřímnout. Sluchátka redukující hluk nebo zátky do uší na spaní – to vše se dnes velmi dobře prodává.

Skutečný odpočinek má svou cenu. Různí samozvaní experti na internetu nás přesvědčují, že si sami můžeme zvolit svůj osud a že odpočinek je jen otázkou rozhodnutí a plánování. Když se však nad tím čestně zamyslíme, uvědomíme si naši neschopnost prožívat v srdci a v mysli opravdový klid. Augustin to stručně shrnul ve svém slavném díle Vyznání (Kniha první) ze čtvrtého století. Když uvažoval o Boží milosti, napsal: „Bože, stvořil jsi nás pro sebe, neklidné je naše srdce, dokud nespočine v tobě!“

Tento týden se budeme stručně věnovat člověku „podle Božího srdce“ a pokusíme se zjistit, jak právě on objevil skutečnou cenu pokojného spočinutí v Bohu.

**Osnova lekce**

V této lekci se podrobněji podíváme na smutnou životní zkušenost krále Davida. Uvidíme tak nejen jeho velké morální selhání, ale také touhu po odpuštění a hledání ztraceného vnitřního pokoje.

I. 	Ztráta radosti a vnitřního pokoje

•	2S 11,10–25: Davidův hřích (neděle)

•	2S 12,7–9: Pochopení vlastní situace (pondělí)

II. 	Hledání řešení

•	2S 12,13–16: Prosba o odpuštění (úterý)

•	Ž 51,9–14: Prosba o novou radost a klid (středa)

III.	Důsledky nalezení nového pokoje

•	Ž 51,15–21: Šíření Boží lásky (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Další čtení: Vybrané citace od Ellen Whiteové

Omlouváme se, že denní nabídky Ellen Whiteové jsou dočasně nedostupné. Ve velmi blízké budoucnosti pracujeme na poskytování doplňkových nabídek!