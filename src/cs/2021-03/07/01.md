---
title:  'Josef – Odpuštění A Nový Pokoj'
date:  07/08/2021
---

### Texty na tento týden
Gn 42,7–20; Mt 25,41–46; Gn 42,21–24; Gn 45,1–15; L 23,34; Gn 50,15–21

> <p>Základní verš</p>
> „Avšak netrapte se teď a nevyčítejte si, že jste mě sem prodali, neboť mě před vámi vyslal Bůh pro zachování života.“ (Gn 45,5)

Muže obvinili ze sexuálního útoku na ženu. Při rekognici na policii ho jednoznačně poznala. A přestože důkazy jeho vinu zpochybňovaly, Joana neoblomně trvala na tom, že je Johnny viníkem.

A tak se Johnny dostal do vězení, kde strávil čtrnáct let za zločin, který nespáchal. Teprve když ho důkaz na základě DNA zbavil viny, pochopila i Joana, že se dopustila hrozného omylu.

Když Johnnyho propustili, chtěla se s ním setkat. Jak se zachová člověk, který si tolik vytrpěl, když se postaví tváří v tvář ženě, která na tak dlouhou dobu zničila jeho život?

Stála v místnosti a čekala na jeho příchod. Když vešel a jejich pohledy se setkaly, Joana se srdceryvně rozplakala.

„Johnny se jen pomalu naklonil, chytil moji ruku, podíval se na mě a řekl: Odpouštím ti. Nemohla jsem tomu uvěřit. Stál přede mnou muž, kterého jsem tak dlouho nenáviděla a přála jsem si jeho smrt. A teď stál přede mnou a mně, která jsem mu tak ublížila, říkal, že mi odpouští. Teprve tehdy jsem začala rozumět, co znamená opravdová milost. A až tehdy jsem začala prožívat uzdravení a skutečný klid.“

Tento týden se budeme věnovat tématu odpuštění a budeme se zajímat o to, co může odpuštění přinést do života člověka.

**Osnova lekce**:

V této lekci budeme pokračovat v našem uvažování nad příběhem patriarchy Josefa. Zaměříme se zvláště na odpuštění, které do bolavých a rozbitých vztahů přineslo po letech nový pokoj a mír.

•	Gn 42,18–20: Josefova bolestivá zranění z minulosti (neděle)

•	Gn 42,21–24: Josefova ochota odpustit „neodpustitelné“ (pondělí)

•	Mt 18,28–35: Ježíšovo podobenství o odpuštění (úterý)

•	L 23,34: Ježíšův příklad odpuštění (středa)

•	Gn 50,15–21: Důsledky odpuštění v Josefově životě (čtvrtek)