---
title: 'Nové Směřování'
date: 02/08/2021
---

> <p></p>
> 2S Josefem však byl Hospodin, takže ho provázel zdar...

> <p></p>
> 21Hospodin byl s ním, rozprostřel nad ním své milosrdenství... (Gn 39,2.21)

> <p></p>
> [Josef řekl:] Jak bych se tedy mohl dopustit takové špatnosti a prohřešit se proti Bohu! (Gn 39,9)

**Osobní studium**

Josefa poznamenaly komplikované vztahy v rodině. Do Egypta, kam ho prodali jako otroka, si přinesl svou bolest a úzkost. Rozhodně nešlo o výlet či odpočinkovou dovolenou.

„Josef byl zatím se svými vězniteli na cestě do Egypta. Chlapec mohl v dáli rozeznat pahorky, mezi nimiž ležel otcův tábor. Hořce plakal, když ve svém osamění a zármutku pomyslel na svého milujícího otce. V uších mu zněla pichlavá a urážlivá slova, která slyšel v odpověď na své zoufalé a úpěnlivé prosby v Dótanu. Díval se do budoucnosti s chvějícím se srdcem. Jaký bude jeho úděl v cizí zemi, kam je vlečen, v osamění a bez přátel? Na určitou dobu se Josef zcela poddal neovládanému zármutku a úzkosti. [...]

Potom se jeho myšlenky obrátily k Bohu jeho otce. Často naslouchal vyprávění o vidění, které měl Jákob, když jako vyhnanec a uprchlík utíkal ze svého domova. Slyšel o Hospodinových zaslíbeních daných Jákobovi i o tom, jak v hodině nouze přišli andělé, aby ho poučili, povzbudili a chránili. Byl poučen o Boží lásce, která poskytne Vykupitele. Pojednou před ním živě vyvstala všechna tato vzácná zaslíbení. Josef věřil, že Bůh jeho otců bude i jeho Bohem. Na této cestě se cele odevzdal Hospodinu a modlil se, aby s ním Ochránce Izraele byl v zajetí. (PP 213.214; NUD 98)

**Uvažuj o následujících verších. Co říkají o odevzdání se Bohu?**

`Dt 4,29`

`Joz 24,15`

`1Pa 16,11`

`Ž 14,2`

`Př 8,10`

`Iz 55,6`

Pokud chceme najít klid, potřebujeme udělat své osobní rozhodnutí následovat Boha a podřídit se mu. Víra našich předků se nepřenáší geneticky. Pamatuj si, že Bůh má jen děti, ne vnoučata.

**Aplikace**

`Proč je důležité odevzdat se Bohu nejen každý den, ale doslova v každou chvíli? Jaké nebezpečí nám hrozí, pokud začneme brát náš vztah s Bohem vlažně a přestaneme cítit, jak je důležité přicházet do jeho blízkosti?`

---

#### Další čtení: Vybrané citace od Ellen Whiteové

Omlouváme se, že denní nabídky Ellen Whiteové jsou dočasně nedostupné. Ve velmi blízké budoucnosti pracujeme na poskytování doplňkových nabídek!