---
title:  'Velký Spor Na Vlastní Kůži'
date:  05/08/2021
---

> <p></p>
> 21Ale Hospodin byl s ním, rozprostřel nad ním své milosrdenství a zjednal mu přízeň u velitele pevnosti; 22ten Josefovi svěřil všechny vězně v pevnosti. Řídil vše, co se tam mělo dělat. 23Velitel pevnosti nedohlížel na nic, co mu svěřil, poněvadž s Josefem byl Hospodin; všemu, co činil, dopřával Hospodin zdaru. (Gn 39,21–23)

**Osobní studium**

Z příběhu (Gn 39,11–20) se dozvídáme, že Josef trpěl pro své rozhodnutí zůstat věrný Božím principům. Dostal se do vězení, ačkoli jako Potífarův majetek mohl být bez mrknutí oka na místě zabit. Potífar zřejmě své manželce příliš nevěřil, ale musel dbát i na svou pověst. Navzdory beznadějné situa­ci, v níž se Josef ocitl, Písmo říká: „S Josefem byl Hospodin“ (Gn 39,21).

Život na naší planetě není spravedlivý. Dobro není vždy doceněno a zlo je jen málokdy hned potrestáno. Přesto však zaznívá dobrá zpráva: Josef mohl najít klid dokonce i ve vězení, protože Bůh tam byl s ním. Ve vězení mohl zoufat nad svou bezútěšnou situací, mohl upadnout do deprese, nebo se dokonce vzdát Boha.

`Přečti si text Gn 39,21–40,22. Co Josef ve vězení prožíval? Jak se choval k lidem, kteří byli kolem něj?`

Ve vězení se Josef snažil žít, jak nejlépe uměl. Budoval vztahy, pomáhal ostatním, ačkoli vztahy ve vězení měly daleko k ideálu. Josef se nebál požádat o pomoc, nebál se ukázat svou slabost.

`Uvažuj o textu Ef 6,1–13. Jaké principy vztahů Pavel popisuje v těchto verších?`

Naše vztahy odrážejí v malém velký spor mezi Bohem a satanem, který zuří v průběhu dějin. Znamená to, že neexistují dokonalé vztahy. Každý vztah má svou dynamiku a mění se v čase. Satan se z celé síly snaží zneužít všechny naše vztahy – zvláště ty nejbližší – ve svůj prospěch, aby zmařil a zničil Boží vůli pro naše životy. Můžeme být vděční, že v tomto boji nejsme ponecháni sami bez pomoci. Boží slovo ukazuje principy, které mají platit pro naše vztahy. Boží zaslíbení moudrosti (Jk 1,5) se týká i vztahů. Tak jako byl s Josefem, chce být přítomen i v našich často komplikovaných a bolestivých vztazích.

**Aplikace**

`Uvažuj o Božím zaslíbení v Jk ١,٥. Modli se o moudrost pro tvé vztahy. Jak se můžeš otevřít pro působení Ducha svatého, tak aby to ovlivňovalo i tvé vztahy?`