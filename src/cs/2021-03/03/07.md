---
title:  'Podněty K Zamyšlení'
date:  16/07/2021
---

„Kdo se zajímá jen o sebe, neroste ani nenese ovoce. Jestliže jsi přijal Krista za svého osobního Spasitele, musíš zapomenout na sebe a snažit se pomáhat druhým. Vyprávěj jim o lásce a dobrotě Pána Ježíše. Splň každou uloženou povinnost. Nos na svém srdci problémy jiných lidí a všemi dostupnými prostředky se snaž zachraňovat hynoucí. Když přijmeš Kristova Ducha – Ducha nesobecké lásky a práce pro druhé – porosteš a poneseš ovoce. Ve tvé povaze uzraje ovoce Ducha. Tvá víra zesílí, tvé přesvědčení se prohloubí a tvá láska se zdokonalí. Stále více se budeš podobat Ježíši Kristu v tom, co je čisté, ušlechtilé a krásné.“ (COL 67.68; PM 31.32)

**Otázky k rozhovoru**

`1. 	Uvažujte společně o praktických možnostech, jak se dá překonat sobectví. Jak si můžeme navzájem pomoci, abychom tyto myšlenky aplikovali do svého života?`

`2. 	Cílevědomost není ve své podstatě špatná vlastnost. Uvažujte o pozitivních stránkách cílevědomosti. V čem spočívá nebezpečí nezdravé cílevědomosti? Proč nemůžeme od Boha očekávat velké věci, a zároveň se z celé síly snažit o prosazení vlastních tužeb a přání?`

`3. 	Mnozí z nás navenek vůbec nemusejí vypadat jako ctižádostiví, pokrytečtí, sobečtí nebo závistiví. Velmi často jsme schopni ukazovat vlídnou a laskavou tvář. Ale podobně jako má osika rozsáhlý kořenový systému, mohou se i naše špatné vlastnosti ukrývat pod povrchem. Jak by měla vypadat skutečná změna, kterou v nás působí Duch svatý? Jak můžeme překonat podstatu našeho neklidu a nespokojenosti a najít skutečný odpočinek v Ježíši?`

`4. 	Vraťte se společně k závěrečné otázce z části na čtvrtek, která se týkala druhého příchodu Krista. Jakou naději bychom měli bez tohoto zaslíbení? Proč je v souvislosti se vzkříšením toto zaslíbení tak mimořádné?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.
