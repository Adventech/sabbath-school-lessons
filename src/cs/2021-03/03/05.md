---
title: Pokrytectví
date: 14/07/2021
---

> <p></p>
> 23Běda vám, zákoníci a farizeové, pokrytci! Odevzdáváte desátky z máty, kopru a kmínu, a nedbáte na to, co je v Zákoně důležitější: právo, milosrdenství a věrnost. Toto bylo třeba činit a to ostatní nezanedbávat.

> <p></p>
> 25Běda vám, zákoníci a farizeové, pokrytci! Očišťujete číše a talíře zvenčí, ale uvnitř jsou plné hrabivosti a chtivosti.

> <p></p>
> 27Běda vám, zákoníci a farizeové, pokrytci! Podobáte se obíleným hrobům, které zvenčí vypadají pěkně, ale uvnitř jsou plné lidských kostí a všelijaké nečistoty.

> <p></p>
> 29Běda vám, zákoníci a farizeové, pokrytci! Stavíte náhrobky prorokům, zdobíte pomníky spravedlivých… (Mt 23,23.25.27.29)

**Osobní studium**

Pokrytec je někdo, kdo se přetvařuje, kdo se snaží tvářit a jednat jako někdo, kým ve skutečnosti není. Ve 23. kapitole Matouše se tento výraz nachází sedmkrát. Ježíš tak nazývá zákoníky a farizee, kteří patřili k vedoucím představitelům židovského náboženství (Mt 23,13–16.23.25.27 a 29). Evangelia ukazují, že Ježíš nabízí odpuštění smilníkům, daňovým podvodníkům, prostitutkám a dokonce vrahům, ale vůči pokrytcům nemá téměř žádné slitování. (Prostuduj si i další odkazy v Mt 6,2.5.16; 7,5; 15,7–9 a 22,18.)

Uvažuj o textu Mt 23,1–29. Pokus se popsat typické vlastnosti pokrytců popisované Ježíšem.

V kontextu judaismu prvního století farizeové představovali – vyjádřeno dnešním slovníkem – konzervativní náboženskou pravici. Soustředili se na psaný zákon a ústní tradici. Zdůrazňovali rituální čistotu. Na opačné straně spektra se nacházeli saduceové, skupina bohatých představitelů společnosti, často úzce spojených s kněžskou třídou. Byli pod silným vlivem helénismu (ovládali řečtinu a orientovali se v antické řecké filozofii), nevěřili v soud a ve vzkříšení. Dnes bychom je považovali za liberální věřící. Obě skupiny však měly problém s pokrytectvím.

Podle Ježíše jsme pokrytci tehdy, jestliže naše slova nejsou v souladu s našimi činy, máme-li na druhé jiný metr než na sebe – a to i v náboženských otázkách, vystavujeme-li na odiv vlastní náboženskou horlivost a vyžadujeme úctu a obdiv, které náleží pouze našemu nebeskému Otci.

Ano, Ježíšova slova na adresu farizeů jsou přímá a ostrá, jasně odsuzuje jejich projevy pokrytectví. Zároveň mu na nich záleží a projevuje jim svou lásku.

„Boží Syn hleděl na chrám a na své posluchače a z jeho tváře vyzařovala lítost. Hlas se mu chvěl hlubokou úzkostí a z očí mu stékaly slzy hořkosti. Zvolal: ‚Jeruzaléme, Jeruzaléme, který zabíjíš proroky a kamenuješ ty, kdo byli k tobě posláni; kolikrát jsem chtěl shromáždit tvé děti, tak jako kvočna shromažďuje kuřátka pod svá křídla, a nechtěli jste!‘ (Mt 23,37). Kristus prožíval zápas loučení. Bylo to tajemné loučení dlouho shovívavé božské lásky. V jeho nářku se ozývala bolest Božího srdce.“ (DA 620; TV 395)

**Aplikace**

`Jak můžeme odhalit pokrytectví v našem vlastním jednání? Jak se ho můžeme zbavit?`

---

#### Další čtení: Vybrané citace od Ellen Whiteové

Omlouváme se, že denní nabídky Ellen Whiteové jsou dočasně nedostupné. Ve velmi blízké budoucnosti pracujeme na poskytování doplňkových nabídek!