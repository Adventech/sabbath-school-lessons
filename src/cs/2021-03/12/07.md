---
title:  'Podněty K Zamyšlení'
date:  17/09/2021
---

„Jonáš byl pověřen velmi odpovědným úkolem. Kdyby jej bez váhání splnil, okamžitě by mu Bůh požehnal. Ale ani tehdy, když se dal na útěk, jej Bůh neopustil. Rozhodl se, že skrze zkoušky a zvláštní projevy prozřetelnosti obnoví Jonášovu víru.“ (PK 266; OSU 105)

„Tisíce lidí můžeme zasáhnout nejjednodušším a nejprostším způsobem. I největší intelektuálové, lidé, které svět považuje za nejnadanější muže a ženy, mohou být zasaženi prostými slovy člověka, který miluje Boha a o jeho lásce umí hovořit tak přirozeně, jak mluví běžný člověk o svých zájmech.“ (COL 232; PM 117)

**Otázky k rozhovoru**

`1. 	„Boží prorok“, který je rozzlobený a znechucený, protože lidé, ke kterým ho Bůh poslal svědčit, přijali spasení? Rozumíte Jonášovu postoji? V čem může být pro vás povzbuzením skutečnost, že Bůh měl trpělivost i s takovým svým služebníkem, jakým byl Jonáš?`

`2. 	Jonášův příběh naznačuje, že Bůh usiluje změnit nejen tvrdohlavé hříšníky, ale že mu velmi záleží i na změně jeho následovníků. Jak můžeme získat „nové srdce“ a „nového ducha“, i když jsme se již vydali na cestu za Hospodinem? Jak se liší člověk, který zná pravdu, od člověka, jehož pravda změnila?`

`3. 	Přečtěte si krátký list Judův. Co je základním poselstvím této knihy? Proč je poselství Judova listu důležité i pro dnešní církev?`

`4. 	Proč nám duchovně prospívá, když se podílíme na práci pro záchranu druhých lidí?`

`5. 	Ať měl Jonáš jakékoliv vlastní důvody, pro které odmítal jít do Ninive, Bůh mu ukázal, jak moc se vlastně mýlil. V čem se náš postoj k druhým může podobat tomu, jak se vůči obyvatelům Ninive projevil Jonáš?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.
