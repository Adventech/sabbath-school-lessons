---
title:  'Jonáš – Nespokojený Prorok'
date:  11/09/2021
---

### Texty na tento týden
Jonáš 1–4

> <p>Základní verš</p>
> „A mně by nemělo být líto Ninive, toho velikého města, v němž je víc než sto dvacet tisíc lidí, kteří nedovedou rozeznat pravici od levice, a v němž je i tolik dobytka?“ (Jon 4,11)

Mezi nejzajímavější příběhy Bible patří zcela jistě příběh proroka Jonáše. Boží prorok, povolaný Bohem – a co udělal? Snažil se uprchnout před Božím povoláním. Když ho dramatické okolnosti donutily změnit názor a poslechnout Hospodina, co udělal? Stěžoval si, že lidé, kterým předal Boží poselství, činili pokání. A nakonec se rozzlobil, že je Bůh ušetřil, přestože právě proto jej za nimi Hospodin poslal.

Jonáš je výborným příkladem člověka, který neprožívá pokoj a je nespokojený se vším, co se kolem něj a s ním děje. A to tak moc, že zvolá: „Nyní, Hospodine, vezmi si prosím můj život. Lépe abych umřel, než abych žil“ (Jon 4,3).

Sám Ježíš se během své služby vrátil k Jonášovu příběhu slovy: „Mužové z Ninive povstanou na soudu s tímto pokolením a usvědčí je, neboť oni se obrátili po Jonášově kázání – a hle, zde je více než Jonáš“ (Mt 12,41). Samozřejmě, „zde je někdo větší než Jonáš“ (ČSP)! I proto je třeba brát jeho slova velmi vážně.

**Osnova lekce**

Tento týden se budeme věnovat osobě proroka Jonáše a budeme se ptát, co se můžeme naučit z jeho nepokoje a nespokojenosti.

•	Jon 1,1–3: Jonáš hledá klid útěkem od Boha (neděle)

•	Jon 2,1–9: Bůh Jonášovi zařídí „třídenní odpočinek“ (pondělí)

•	Jon 3,5–10: Pokání obyvatel Ninive (úterý)

•	Jon 3,10–4,3: Rozhněvaný prorok ztrácí klid (středa)

•	Jon 4,9–11: Láska a milost jako cesta k pokoji (čtvrtek)