---
title:  'Podněty K Zamyšlení'
date:  10/09/2021
---

„Nejsme vždy ochotni přijít k Ježíši s naším trápením a obtížemi. Někdy svěříme své problémy lidským uším a o svých starostech mluvíme s těmi, kteří nám nemohou pomoci. Nesvěřujeme se se vším Ježíši, který je schopen proměnit žalostnou zkušenost v cestu radosti a klidu. [...] Boží zaslíbení jsou nesmírně vzácná. Pokud chceme znát jeho vůli, potřebujeme studovat jeho slovo. Pokud budeme poznávat a žít podle jeho inspirovaného slova, povede nás po přímé cestě, kudy budeme moci jít bez zakopnutí. Kdyby jen všichni kazatelé a věřící přišli se svým trápením a otázkami k Ježíši, který je připraven je přijmout a darovat jim odpočinutí a klid! Nikdy nezapomene na ty, kteří se s důvěrou vloží do jeho rukou.“ (ST 17. březen 1887, 161)

„Milí mladí lidé, můžete se s očekáváním a radostnou nadějí těšit na chvíli, kdy Hospodin, váš spravedlivý Soudce, vyzná vaše jméno před Otcem a před svatými anděly? Úplně nejlepší přípravou na druhý Kristův příchod je spočinout v pevné víře ve spasení, které nám přinesl při svém prvním příchodu. Musíte věřit v Krista jako osobního Spasitele.“ (OHC 368)

**Otázky k rozhovoru**

`1. 	Čím je sobota jako sedmý den tak mimořádná, že přibližuje Boží nebeský odpočinek pro jeho lid? V čem je sobotní odpočinek „ochutnávkou“ věčnosti?`

`2. 	Očištění znamená smíření a ukazuje cestu zpět k Bohu. Uvažujte o důležitém výroku v Ř 5,11: „A nejen to: chlubíme se dokonce Bohem skrze našeho Pána Ježíše Krista, který nás s ním smířil.“ Kdyby se vás někdo zeptal: „Co znamená být smířen s Bohem a jakou změnu toto smíření přineslo do tvého života?“, jak byste mu odpověděli?`

`3. 	Co můžeme udělat pro to, abychom nedávali příliš velký význam maličkostem a nezapomínali na ty nejdůležitější skutečnosti? Co nám může pomoci soustředit se na celkový obraz, který přináší Boží slovo?`

`4. 	Uvažujte o chybách a nedostatku víry, kterých se dopustili Izraelci během putování po poušti. Ačkoli detaily jejich potíží se liší od těch našich (vždyť koneckonců nejdeme pouští), jaké společné principy lze objevit mezi jejich a našimi selháními? V čem a jak se můžeme poučit z jejich chyb, abychom je neopakovali v našich životech?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.
