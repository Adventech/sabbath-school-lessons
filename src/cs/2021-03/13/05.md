---
title:  'Odpočívat V Pokoji'
date:  22/09/2021
---

> <p></p>
> 13Ve víře zemřeli ti všichni, i když se splnění slibů nedožili, nýbrž jen zdálky je zahlédli a pozdravili, vyznávajíce, že jsou na zemi jen cizinci a přistěhovalci. 14Tím dávají najevo, že po pravé vlasti teprve touží. 15Kdyby měli na mysli zemi, z níž vykročili, měli možnost se tam vrátit. 16Ale oni toužili po lepší vlasti, po vlasti nebeské. Proto sám Bůh se nestydí nazývat se jejich Bohem. Vždyť jim připravil své město. (Žd 11,13–16)

**Osobní studium**

Křesťané čekají na Kristův příchod už dvě tisíciletí. Druhý příchod je skutečným vyvrcholením všech našich nadějí. A nejen našich, ale i nadějí všech Božích věrných v průběhu dějin světa.

`Uvažuj o úvodním textu (Žd 11,13–16). O jakých slibech, zatím nesplněných, se zde mluví? Proč je to důležité? Jak se toto poselství týká nás dnes?`

`Pokud by platilo, že se člověk dostane hned po své smrti do nebe, tyto verše by nedávaly žádný smysl. Říká snad tento text o lidech, kteří se „splnění slibů nedožili“, že jsou již v nebi s Ježíšem a těší se věčné odměně?`

`V takovém vnímání by byl kus ironie. Když někdo zemře, často slyšíme: „Ať odpočívá v pokoji.“ Co to vlastně znamená? Odpočívají tito lidé – tedy klidně spí spánkem smrti –, nebo jsou v nebesích a sledují lidskou bídu a trápení, které se i po jejich odchodu dál na světě odehrává?`

`Přečti si text J 11,11. Jak Ježíš popisuje smrt? Jak jeho slovům rozumíš?`

Myšlenka o odpočívání „v klidu“ je vyjádřením pravdy o tom, co se děje s člověkem po smrti. Mrtví opravdu odpočívají.

„Smrt pro věřícího člověka mnoho neznamená. Kristus o ní hovoří jako o nepatrném okamžiku. ‚Kdo zachovává mé slovo, nezemře navěky…, neokusí smrti navěky‘ (J 8,51.52). Pro křesťana je smrt jen spánkem, chvílí ticha a tmy. Život je skryt s Kristem v Bohu, a ‚až se ukáže Kristus, náš život, tehdy i vy se s ním ukážete v slávě‘ (Ko 3,4).“ (DA 787; TV 502)

Ježíš přirovnává stav člověka mezi jeho smrtí a ránem vzkříšení k nevědomému spánku (J 11,11.14). Zároveň však zdůrazňuje, že zachránění i ztracení dostanou svou odměnu po vzkříšení (J 5,28.29). Ukazuje tak důležitost toho, aby byl člověk připraven na smrt, ať přijde kdykoliv.

**Aplikace**

`Naši zesnulí teď v klidu odpočívají. Co toto poznání pro tebe znamená?`