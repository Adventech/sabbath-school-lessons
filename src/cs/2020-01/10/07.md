---
title:  'Podněty k zamyšlení'
date:  06/03/2020
---

Uvedený graf vysvětluje, jak proroctví o sedmdesáti týdnech (Da 9,24–27) souvisí s proroctvím o dvou tisících tří stech večerech a jitrech (Da 8,14). Pokud počítáme dva tisíce tři sta let od roku 457 př. Kr. (neberme v úvahu neexistující rok nula), dostaneme se do roku 1844. Pokud budeme počítat zbývajících 1 810 let od roku 34 (2 300 minus prvních 490 let), dostaneme se také do roku 1844. Na základě toho dospějeme k závěru, že očištění svatyně, o kterém se hovoří u Da 8,14, začíná v roce 1844.

Všimněme si, jak rok 1844 odpovídá tomu, co jsme viděli v sedmé a osmé kapitole knihy Daniel. Soud v Da 7, který je stejnou událostí jako očištění svatyně v Da 8, se odehrává po 1 260 letech pronásledování (Da 7,25) a zároveň před druhým příchodem Ježíše Krista a ustanovením jeho věčného království.

![](https://sabbath-school-stage.adventech.io/api/v1/cs/quarterlies/2020-01/lessons/10/days/prophecy.png)

**Otázky k rozhovoru**

`1.	Teologové říkají (a správně), že vidění o dvou tisících třech stech večerech a jitrech a vidění o sedmdesáti týdnech představují ve skutečnosti jedno ucelené proroctví. Na základě jakých důkazů můžeme obhájit toto tvrzení?`

`2. 	Co se můžeme naučit z Danielovy přímluvné modlitby? Jak to může obohatit náš modlitební život a naši křesťanskou zkušenost?`

`3. 	Kristova oběť za nás je naší jedinou nadějí. Jak nám to pomáhá zůstat pokornými? A co je ještě důležitější, jak nám to může pomoci více milovat bližní a odpouštět jim? Jak tuto myšlenku rozvíjí text L 7,40–47?`

`4. 	Uvažuj o tom, jak důležité bylo Písmo pro Daniela, jeho modlitbu a také naději. Celý národ byl potupně poražen, lidé byli odvlečeni do exilu, země byla zpustošena a hlavní město zničeno. Přesto Daniel prožíval naději, že se národ jednoho dne vrátí domů. Tuto naději mohl získat pouze z textů Písma, které mluví o Božích zaslíbeních. Jak se pro tebe může stát Písmo zdrojem naděje?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.