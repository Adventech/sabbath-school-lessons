---
title:  'Podněty k zamyšlení'
date:  24/01/2020
---

„Je velmi důležité, abychom si z událostí, které se odehrály na pláni Dúra, vzali poučení. V dnešní době budou Boží služebníci ponižováni a zneužíváni těmi, jejichž srdce je plné závisti a fanatizmu. Největší nenávist pak bude namířena proti lidem, kteří v souladu se čtvrtým přikázáním světí sobotu. Dokonce vyjde všeobecné nařízení, podle kterého všichni takoví zaslouží trest smrti. V této situaci je nutné, aby Boží lid dal jasně najevo, že jej nic nepřiměje k tomu, aby udělal jakýkoli ústupek a přijal falešné náboženství. Těm, jejichž srdce je cele odevzdáno Bohu, budou lidská nařízení připadat v porovnání s Božím slovem zcela bezvýznamná. Zůstanou věrní pravdě i za cenu ztráty vlastního života.“ (PK 512.513; OSU 193)

**Otázky k rozhovoru**

`1. 	Uvažujte o textu 1Pt 1,3–9. Proč Bůh někoho zachránil, a druhé ne? Může se stát, že nyní nedostaneme odpověď na podobné otázky? Proč se potřebujeme naučit důvěřovat v Boží dobrotu navzdory zklamáním a skutečnosti, že ne vždy jsme svědky zázračné záchrany?`
`2. 	Pokud by příběh o třech mladících skončil tím, že by v rozpálené peci shořeli, jaké poučení bychom v něm mohli najít?`
`3. 	Podle toho, jak nyní rozumíme událostem posledních dnů, v čem bude nakonec spočívat podstata vnějšího znamení naší věrnosti? Jak se můžeme připravit na to, abychom obstáli v tom, co budoucnost přinese?`
`4. 	Uvažujte o textu L 16,10. Jak nám Kristova slova pomáhají pochopit, co znamená žít vírou?`
`5. 	Znovu uvažujte o Nebúkadnesarových slovech: „A kdo je ten Bůh, který by vás vysvobodil z mých rukou!“ (Da 3,15) Jak byste na tuto otázku odpověděli?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.