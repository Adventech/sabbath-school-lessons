---
title:  'Odpočinout spolu s předky'
date:  13/10/2022
---

> <p></p>
> I zesnul Abraham a zemřel v utěšeném stáří, stár a sytý dnů, a byl připojen k svému lidu. (Gn 25,8)

> <p></p>
> Až se naplní tvé dny a ty ulehneš ke svým otcům, dám po tobě povstat tvému potomku, který vzejde z tvého lůna, a upevním jeho království. (2S 7,12)

> <p></p>
> I ulehl David ke svým otcům a byl pohřben v Městě Davidově. (1Kr 2,10)

> <p></p>
> I ulehl Achab ke svým otcům. Po něm se stal králem jeho syn Achazjáš. (1Kr 22,40)

**Osobní studium**

`Uvažuj o úvodních textech. Jaký další pohled na smrt přinášejí?`

Gn 25,8

2S 7,12

1Kr 2,10

1Kr 22,40

Starý zákon vyjadřuje myšlenku smrti a pohřbu různými způsoby. Jedním z nich je představa, že mrtví se připojí ke svému lidu. O Abrahamovi se například říká, že „byl připojen ke svému lidu“ (Gn 25,8). Také Áron a Mojžíš byli připojeni ke svému lidu (Dt 32,50).

`Prostuduj si následující texty. Co se z nich dozvídáme? Kam odešli dobří i zlí králové?`

2Kr 24,6

2Pa 32,33

Smrt můžeme popsat i tak, že zesnulý „ulehl“ ke svým předkům. O smrti krále Davida čteme, že „ulehl David ke svým otcům a byl pohřben v Městě Davidově“ (1Kr 2,10). Podobná vyjádření zaznívají i o dalších hebrejských králích, věrných i nevěrných.

Můžeme najít alespoň tři myšlenky, které jsou obsaženy ve výrazu „ulehnout k předkům“. Jednou z nich je názor, že dříve či později přijde čas, kdy si budeme muset odpočinout od utrpení a únavné práce. Další myšlenkou je, že nejsme první ani jediní, kdo jde po této nepříliš lákavé cestě, protože naši předkové nás už předešli. Třetí pak poukazuje na to, že tím, že jsme pohřbeni blízko svých milých, zůstáváme s nimi i během nevědomí smrti. Některým moderním individualistickým kulturám to nemusí dávat smysl, ale ve starověku to mělo velký význam.

Ti, kdo umírají v Kristu, mohou být sice pohřbeni v blízkosti svých mrtvých zesnulých, ale i tak mezi nimi neprobíhá žádná komunikace. Zůstanou v nevědomí až do onoho slavného dne, kdy se probudí ze spánku smrti, aby se navždy připojili ke svým milovaným, kteří zemřeli v Kristu.

**Aplikace**

`Představte si, jaké by to bylo, kdyby byli mrtví skutečně při vědomí a mohli vidět, jaký je život „tady dole“ a jakému utrpení a jaké bolesti jsou vystaveni jejich blízcí. Jak vnímáš skutečnost, že mrtví spí a nic nevědí? Je to pro tebe úleva a povzbuzení, nebo tě to naplňuje zármutkem a beznadějí?`