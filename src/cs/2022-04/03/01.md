---
title:  'Lidská přirozenost ve Starém zákoně'
date:  08/10/2022
---

### Texty na tento týden
Gn 1,24–27; Gn 2,7.19; Mt 10,28; Kaz 12,1–7; 1Kr 2,10; 1Kr 22,40

> <p>Základní verš</p>
> „I vytvořil Hospodin Bůh člověka, prach ze země, a vdechl mu v chřípí dech života. Tak se stal člověk živým tvorem.“ (Gn 2,7)

Napětí mezi Božím slovem, které říká „propadneš smrti“ (Gn 2,17), a falešným satanovým slibem „nikoli, nepropadnete smrti“ (Gn 3,4), nebylo omezeno jen na rajskou zahradu. Ozvěna tohoto rozporu zaznívá během celých dějin lidstva.

Mnoho lidí se snaží sladit satanova a Boží slova. Výstraha „propadneš smrti“ se pro ně vztahuje pouze na fyzické tělo podléhající zkáze, zatímco planý příslib „nepropadneš smrti“ odkazuje podle nich na nesmrtelnou duši.

Takový přístup však nefunguje. Není přece možné snažit se dávat do souladu protichůdná slova Boha a satana. Jaký bychom měli mít postoj k tvrzení, že existuje nehmotná duše, která přežívá fyzickou smrt člověka? Existuje mnoho filozofických, a dokonce i vědeckých pokusů, které se snaží na tyto otázky odpovědět. Protože jako křesťané vycházíme z učení Bible, uznáváme, že nás dokonale zná jen náš Stvořitel, Všemohoucí Bůh (viz Ž 139). Odpovědi na tyto zásadní otázky proto hledáme v jeho Slově k nám, v Písmu.

Osnova lekce

Tento týden se zamyslíme nad tím, jak se Starý zákon dívá na přirozenost člověka a jeho stav po smrti.

–	 Gn 1,24–27: Člověk jako „živá duše“ (neděle)

–	 Ez 18,4.20; Mt 10,28: „Duše, která hřeší, zemře“ (pondělí)

–	 Gn 2,7; Kaz 12,1–7: „Duch se vrátí k Bohu“ (úterý)

–	 Kaz 9,5.10: „Mrtví nevědí zhola nic“ (středa)

–	 Gn 25,8: Odpočinek s předky (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`S jakými názory na „lidskou přirozenost“ ses už v životě setkal?`

`Proč je i pro křesťany tak přitažlivá víra v „nehmotnou duši“?`

`Ďábel se i nás snaží přesvědčit, že v každém z nás je něco nesmrtelného. Proč to dělá? Co tím sleduje?`

`Kdy a odkud se i v „křesťanství“ vzala víra v nesmrtelnou duši?`

`Proč je třeba odpověď na otázku naší přirozenosti hledat v Bibli?`

`Co nám o naší přirozenosti prozrazuje úvodní text?`