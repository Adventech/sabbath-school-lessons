---
title:  '„Věčný“ oheň'
date:  26/11/2022
---

### Texty na tento týden
Mk 9,42–48; Mal 3,19; Ju 1,7; 1Tm 2,5; Sk 2,29.34.35; 1J 5,3–12

> <p>Základní verš</p>
> „Všecko zkoumejte, dobrého se držte.“ (1Te 5,21)

Italský básník Dante Alighieri (1265–1321) napsal slavné dílo o fiktivním putování duše po smrti – Božská komedie. Duše šla buď do pekla (inferna), nebo do očistce, kde se lidský duch může očistit a stát se hodným vystoupení do nebe. Třetí možností je, že duše putuje do ráje, do přítomnosti samotného Boha.

Přestože jde jen o básnické dílo, fikci, Danteho epos měl nakonec velký vliv na křesťanskou teologii (zejména římskokatolickou). Představa, že nesmrtelná duše jde buď do pekla, do očistce nebo do ráje, je důležitou součástí učení této církve. I mnohé konzervativní protestantské denominace věří v nesmrtelnou duši, která po smrti vystoupí do ráje, nebo sestoupí do pekla. Pokud totiž lidská duše nikdy nezemře, pak po smrti těla musí někam odejít. Stručně řečeno, falešné chápání podstaty člověka vedlo k tragickým teologickým omylům.

Osnova lekce

Tento týden se v naší lekci podíváme na několik rozšířených, ale „problematických“ pohledů na to, co se děje s člověkem po smrti.

–	Mk 9,42–48: Nesmrtelní červi? (neděle)

–	Mal 3,19; Ju 1,7: „Věčný“ oheň (pondělí)

–	Ez 18,20–22: Svatí v očistci (úterý)

–	Sk 2,29.34.35; 1K 15,16–18: Ráj plný duší bez těla (středa)

–	1J 5,3–12: Biblický pohled na věčný život (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Co tě jako první napadne, když slyšíš termín „věčný“?`

`Bible hovoří o tom, že Bůh je věčný. Jak tomu rozumíš?`

`Pokud je věčné to, co nemá počátek ani konec, jak je to s člověkem?`

`Co se podle katolické teologie děje po smrti s duší člověka?`

`Co je to ten „očistec“ a kde se vzal v katolické teologii?`

`Proč považujeme učení o očistci na nebiblické?`

`Jak rozumíš Pavlově výzvě v 1Te 5,21?`

`Myslíš, že existuje něco, co bychom raději zkoumat neměli? Proč?`