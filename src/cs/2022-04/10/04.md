---
title:  '„Svatí“ v očistci'
date:  29/11/2022
---

> <p></p>
> Všechno, co máš vykonat, konej podle svých sil, neboť není díla ani myšlenky ani poznání ani moudrosti v říši mrtvých, kam odejdeš. (Kaz 9,10)

> <p></p>
> 20Duše, která hřeší, ta umře; syn nebude pykat za nepravost otcovu a otec nebude pykat za nepravost synovu; spravedlnost zůstane na spravedlivém a zvůle zůstane na svévolníkovi. 21Kdyby se svévolník odvrátil ode všech svých hříchů, jichž se dopouštěl, a dbal by na všechna má nařízení a jednal podle práva a spravedlnosti, jistě bude žít, nezemře. 22Žádná jeho nevěrnost, jíž se dopustil, mu nebude připomínána, bude žít pro svou spravedlnost, podle níž jednal. (Ez 18,20–22)

> <p></p>
> A jako každý člověk jen jednou umírá, a potom bude soud... (Žd 9,27)

**Osobní studium**

Římskokatolická církev zastává názor, že mrtví, kteří si sice nezaslouží peklo, ale ještě nejsou připraveni ani na vstup do ráje, mohou být v očistci očištěni a odtud vystoupit do ráje. Jejich utrpení v očistci lze zmírnit modlitbami a pokáním blízkých.

Katechismus katolické církve hovoří o očistci následovně: „Ti, kdo umírají v Boží milosti a přátelství, ale nejsou dokonale očištěni, i když jsou si jisti svou věčnou spásou, jsou po smrti podrobeni očišťování, aby dosáhli svatosti nutné ke vstupu do nebeské radosti.“ (KKC 1030) Uvádí také, že jejich utrpení je možné zmírnit modlitbami blízkých a také jinými skutky ve jménu zesnulých. „Církev také doporučuje almužny, odpustky a kající skutky za zemřelé.“ (KKC 1032)

`Jak uvedené pasáže vyvracejí teorii o očistci?`

Kaz 9,10

Ez 18,20–22

Žd 9,27

Dogma o očistci spojuje pohanskou představu hořícího pekla s praxí modlit se za zesnulé. Toto je nepřijatelné pro ty, kteří věří v biblické učení: (1) mrtví zůstávají nevědomě odpočívat ve svých hrobech (Kaz 9,10), (2) spravedlnost jedné padlé lidské bytosti nemůže být přenesena na jinou padlou lidskou bytost (Ez 18,20–22), (3) naším jediným Prostředníkem je Ježíš Kristus (1Tm 2,5) a (4) po smrti následuje poslední soud, a to bez jakékoliv druhé šance činit pokání (Žd 9,27).

Ještě závažnějším důsledkem je, jak Bibli odporující teorie očistce zkresluje Boží charakter. „Od pádu do hříchu se satan snaží nesprávně představovat našeho nebeského Otce. Proto přišel s dogmatem o nesmrtelnosti duše. [...] Myšlenka věčně hořícího pekla byla výtvorem satana. Očistec je jeho vynález. Tato učení zkreslují Boží charakter, takže je považován za přísného, pomstychtivého, svévolného a neodpouštějícího.“ (Ms 51, 10. prosince 1890) Učení o očistci říká, že místo aby mrtví spali a čekali na Kristův návrat, jsou v očistci a trpí tam, dokud se je někomu nepodaří dostat ven.

**Aplikace**

`Co nás hereze o očistci nebo o věčných mukách učí o důležitosti studia Písma? Proč je důležité nejen to, v koho věříme, ale také čemu (o něm) věříme?`