---
title:  'Ráj plný duší bez těla'
date:  30/11/2022
---

> <p></p>
> 29Bratří, o praotci Davidovi vám mohu směle říci, že zemřel a byl pohřben; jeho hrob tu máme až dodnes. […] 34David nevstoupil na nebe, ale sám říká: „Řekl Hospodin mému Pánu: Usedni po mé pravici, 35dokud ti nepoložím nepřátele pod nohy.“ (Sk 2,29.34.35)

> <p></p>
> 16Neboť není-li vzkříšení z mrtvých, nebyl vzkříšen ani Kristus. 17Nebyl-li však Kristus vzkříšen, je vaše víra marná, ještě jste ve svých hříších, 18a jsou ztraceni i ti, kteří zesnuli v Kristu. (1K 15,16–18)

**Osobní studium**

Přestože protestanti nepřijímají učení o očistci, mnozí věří, že duše spravedlivých mrtvých se už radují z pobytu v ráji v Boží přítomnosti. Někteří jsou přesvědčeni, že tyto „duše“ jsou jen duchové bez těla. Jiní věří, že jde sice o duchy bez těla, ale mají „oblečeno“ duchovní tělo slávy.

`Ať už je metafyzická představa o stavu žijících zesnulých jakákoli, tyto teorie podkopávají biblické učení o vzkříšení na konci věků a o soudu nad mrtvými. K čemu by existovalo vzkříšení a soud (Zj 20,12–14), pokud se duše spravedlivých už radují z ráje?`

`Jak úvodní pasáže objasňují stav mrtvých a těch, kteří čekají na vzkříšení?`

Bible učí, že všechny lidské bytosti, které jsou již v nebi, byly buď přeneseny živé, jako v případě Henocha (Gn 5,24) a Elijáše (2Kr 2,9–11), nebo byly vzkříšeny z mrtvých jako Mojžíš (Ju 1,9) a ti, kteří byli vzkříšeni s Kristem (Mt 27,51–53).

Jak jsme již poznali, narážka na duše „pod oltářem“ volající k Bohu (Zj 6,9–11) je jen metaforou spravedlnosti a nedokazuje teorii nesmrtelnosti duše. To, jak na tom jsou, vůbec neodpovídá tomu, že by si užívali své věčné odměny. Ve skutečnosti je hrob místem odpočinku pro zesnulé čekající „ve spánku“ na vzkříšení při Kristově příchodu. Tehdy bude opět obnovena jejich vědomá existence. Mrtví, dokonce ani spravedliví mrtví, nejsou dušemi bez těla, které by se vznášely kdesi v nebi a trpělivě čekaly, až se při vzkříšení opět spojí se svým tělem.

Jaký by byl smysl Pavlových slov v 1K 15,18, když říká, že kdyby nebylo vzkříšení z mrtvých, pak by byli „ztraceni i ti, kteří zesnuli v Kristu“? Jak by mohli zahynout, jsou-li již v blaženosti nebe a jsou tam již od své smrti – bez vzkříšení? Klíčová doktrína Nového zákona, vzkříšení mrtvých při Kristově druhém příchodu, by byla znehodnocena falešným učením, že spravedliví mrtví se vznášejí ke své věčné odměně hned po smrti.

Přesto takové zmínky slyšíme ze všech stran, zejména na pohřbech.

**Aplikace**

`Jak bys mohl lidem pomoci pochopit, že myšlenka, že mrtví spí, je skutečně „dobrou zprávou“, protože klidně odpočívají a neprožívají žádnou bolest a utrpení?`

---

#### Dodatečné otázky k diskuzi

`Proč klade Pavel vždy takový důraz na „vzkříšení“?`

`Co se podle úvodního textu stalo s Davidem po smrti?`

`Kdy se David (podle jeho vlastních slov) konečně dostane do nebe?`

`Je-li duše nesmrtelná, proč David neprotestoval proti tomu, že zrovna on bude muset čekat tisíce let v hrobě na vzkříšení?`

`Pokud duše neumírá a jde po smrti do nebe, k čemu je potom „vzkříšení“? Není logičtější to, že po smrti čekáme na vzkříšení? Co si o tom myslíš?`

`Jak bys prožíval „nebe“, kdybys viděl, jak se tví blízcí trápí?`