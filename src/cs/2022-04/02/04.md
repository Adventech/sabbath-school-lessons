---
title:  '„Jistě nezemřete!“'
date:  04/10/2022
---

> <p></p>
> Had ženu ujišťoval: „Nikoli, nepropadnete smrti“. (Gn 3,4)

> <p></p>
> Mrtví nechválí už Hospodina, nikdo z těch, kdo sestupují v říši ticha… (Ž 115,17)

> <p></p>
> 28Nedivte se tomu, neboť přichází hodina, kdy všichni v hrobech uslyší jeho hlas 29a vyjdou: ti, kdo činili dobré, vstanou k životu, a ti, kdo činili zlé, vstanou k odsouzení. (J 5,28.29)

**Osobní studium**

`Jakými různými způsoby se lež z verše Gn 3,4 opakuje v průběhu věků?`

Jeden z mocných projevů této lži můžeme vidět v rozšířené víře v nesmrtelnost duše. Tato představa byla základem mnoha starověkých náboženství a filozofií. Ve starověkém Egyptě vedla k mumifikačním praktikám a pohřebním stavbám; ještě dnes můžeme vidět například pyramidy.

Tato teorie se stala také jedním z hlavních pilířů řecké filozofie. Například v Platonově díle Ústava (řecky Politeie) se Sokrates ptá Glaukona: „Nevíš, že naše duše je nesmrtelná a nikdy nezahyne?“ (Platon, Ústava – Republika. [Praha]: Nová Akropolis, [1996]) V Platonově díle Faidon Sokrates argumentuje podobně: „Duše je nesmrtelná a nepomíjející a bude skutečně existovat v Hádu.“ (Platon, Faidón. Praha: Oikoymenh, 2005) Tyto filozofické koncepty formovaly velkou část západní kultury, a dokonce i postapoštolské křesťanství. Jejich idea se však zrodila už mnohem dříve, v rajské zahradě, u samotného satana.

Satan ve svých slovech Evu ujišťuje: „Jistě nezemřete!“ (Gn 3,4; ČSP). Tímto důrazným tvrzením satan postavil svá vlastní slova nad slovo Boží.

`Co říkají následující verše o nesmrtelnosti duše a jak je lze použít k vyvrácení této lži?`

Ž 115,17

J 5,28.29

Ž 146,4

Mt 10,28

1K 15,51–58

Satanská teorie přirozené nesmrtelnosti duše přetrvává i v našem moderním světě. Knihy, filmy a televizní pořady nadále podporují myšlenku, že když zemřeme, přejdeme do jiného vědomého stavu. Je politováníhodné, že si tento omyl osvojily i mnohé křesťanské denominace. Dokonce se přidala i věda. Ve Spojených státech existuje nadace snažící se vytvořit technologii, která nám, jak tvrdí zakladatelé, umožní kontaktovat mrtvé, o kterých věří, že jsou stále naživu, ale existují jako „odhmotněné osoby“. Není žádným překvapením, že takový rozšířený podvod sehraje klíčovou roli v posledních událostech lidských dějin.

**Aplikace**

`Jak se tato lež projevuje ve vašem okolí? Proč se musíme spoléhat na Boží slovo více než na to, co nám říkají naše smysly?`

---

#### Dodatečné otázky k diskuzi

`Satan našim prarodičům v ráji tvrdil, že pokud zhřeší, nepropadnou smrti. Máš nějaký důkaz, že je to lež? Jaký?`

`O co satanovi v tomto dialogu šlo? O co nás chce připravit?`

`Proč i dnes většina náboženství staví na satanově lži ohledně smrti?`

`Co odpovídáš lidem, kteří věří v „nesmrtelnou duši“, která žije dál mimo tělo?`

`Proč je potřeba znát Boží názor na smrt? Před jakými ďáblovými svodu nás toto poznání chrání v dnešní době?`

`Jaké nebezpečí hrozí křesťanům přijímajícím učení o nesmrtelné duši?`