---
title:  'Zemřel za nás'
date:  29/10/2022
---

### Texty na tento týden
Zj 13,8; Mt 17,22.23; Mk 9,30–32; J 19,1–30; Ř 6,23; 1K 1,18–24

> <p>Základní verš</p>
> „Jako Mojžíš vyvýšil hada na poušti, tak musí být vyvýšen Syn člověka, aby každý, kdo v něho věří, měl život věčný.“ (J 3,14.15)

Říká se, že člověk se nemůže vyhnout dvěma věcem: daním a smrti.

Není to tak docela pravda. Lidé se někdy daním vyhnout mohou, ale smrti ne. Mohou být schopni odložit smrt o několik let, ale dříve či později vždy přijde. A protože víme, že všichni mrtví, spravedliví i bezbožní, končí nejprve na stejném místě, naše naděje na vzkříšení pro nás znamená nesmírně mnoho. Vlastně všechno. Jak řekl apoštol Pavel, bez naděje na vzkříšení by byli „ztraceni i ti, kteří zesnuli v Kristu“ (1K 15,18). Kdybychom věřili, že ti, co „zesnuli v Kristu“, jsou hned po smrti v nebesích v Boží přítomnosti, takové tvrzení by nedávalo žádný smysl.

Kristovo vzkříšení je tedy ústředním bodem naší víry, protože v jeho vzkříšení máme osobní jistotu. Ale předtím, než byl Kristus vzkříšen z mrtvých, musel zemřít. Proto se uprostřed agonie v Getsemanské zahradě v očekávání své smrti modlil: „Nyní je má duše sevřena úzkostí. Mám snad říci: Otče, zachraň mě od této hodiny? Vždyť pro tuto hodinu jsem přišel“ (J 12,27). Ježíšovým posláním bylo zemřít za hříchy lidstva.

Osnova lekce

Tento týden se zaměříme na Kristovu smrt a na to, co znamená pro příslib věčného života.

–	Zj 13,8; 1Pt 1,18–20: Plán záchrany připravený od počátku světa (neděle)

–	Mt 16,21–23; L 18,31–34: Předmluva ke smrti na kříži (pondělí)

–	J 19,28–30: „Dokonáno jest“ (úterý)

–	J 3,14–18: Zemřel za nás (středa)

–	1K 1,18–24: Význam kříže (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jaké myšlenky tě napadají, když přemýšlíš o smrti?`

`Jaké pocity v tobě vyvolává téma smrti?`

`V centru křesťanství je Ježíš Kristus. Co hrozí, dáme-li na jeho místo někoho nebo něco jiného?`

`Jaké pocity prožíval Ježíš krátce před svým zatčením? O co prosil Otce?`

`Proč musel zemřít Ježíš? Proč ho nemohl nahradit třeba nějaký anděl?`

`Jaké pocity v tobě probouzí poznání, že Ježíš zemřel i za tebe?`