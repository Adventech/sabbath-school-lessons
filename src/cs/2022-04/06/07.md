---
title:  'Podněty k zamyšlení'
date:  04/11/2022
---

Přečtěte si 74. kapitolu „V Getsemanské zahradě“ (DA 685–697; TV 437–444) a 78. kapitolu „Ukřižování“ (DA 741–758; TV 476–486) z knihy Touha věků a část kapitoly „Jak se zbavit pocitu viny“ (SC 27; CVP 25.26) z knihy Cesta k vnitřnímu pokoji.

„Viděla jsem, že celé nebe se zajímá o naše spasení – a my snad budeme lhostejní? Budeme lehkomyslní, jako by nám nezáleželo na tom, jestli budeme spaseni, nebo ne? Budeme znevažovat oběť, která byla za nás přinesena? Někteří to udělali. Posmívají se nabízené milosti a spočívá na nich Boží hněv. Boží Duch se nenechá stále zarmucovat. Pokud to bude trvat ještě o kousek déle, nakonec od nich odstoupí. Pokud po všem, co Bůh učinil pro záchranu lidstva, lidé ukazují svými životy, že zlehčují nabízenou Ježíšovu milost, bude jejich údělem smrt a bude draze zaplacena. Bude to hrozná smrt, protože budou muset prožít utrpení, které cítil Kristus na kříži, když pro ně získal vykoupení, které oni odmítli. A tehdy si uvědomí, o co přišli – o věčný život a nesmrtelné dědictví. Velká oběť, která byla přinesena pro záchranu lidí, nám ukazuje jejich hodnotu. Je-li drahocenná duše ztracena, je ztracena navždy.“ (1T 124)

**Otázky k rozhovoru**

`1. Text Žd 10,4 říká: „neboť krev býků a kozlů není s to hříchy odstranit“. Jak tedy byli lidé spaseni v době Starého zákona? Jak nám může pomoci lépe pochopit toto téma analogie s kreditní kartou, kterou používáme k placení, ale později musíme zaplatit účet?`

`2. Přečtěte si text 2K 5,18–21. Pokud Kristus zemřel za hříchy celého světa, proč nebudou spaseni všichni? Proč hraje osobní volba člověka rozhodující roli při určení toho, kdo bude díky kříži spasen, a kdo bude ztracen i navzdory velké oběti, kterou Kristus v jeho prospěch přinesl?`

`3. Které učení „světské moudrosti“ je pro Boha „bláznovstvím“? A co myšlenka, že celý ten neuvěřitelný záměr, účel a krása světa je čistě nahodilým výtvorem? Nebo že vesmír vznikl úplně z ničeho? Jaké další příklady vás napadnou?`

`4. Zamyslete se nad závěrečnou otázkou úterního studia. Proč jsou naše snahy přidat něco ke Kristově oběti na kříži zbytečné a směšné? Proč jsou v rozporu s plánem spasení?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

7