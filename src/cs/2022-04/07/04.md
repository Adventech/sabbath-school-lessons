---
title:  'Svatí vyšli z hrobů'
date:  08/11/2022
---

> <p></p>
> 51A hle, chrámová opona se roztrhla vpůli odshora až dolů, země se zatřásla, skály pukaly, 52hroby se otevřely a mnohá těla zesnulých svatých byla vzkříšena; 53vyšli z hrobů a po jeho vzkříšení vstoupili do svatého města a mnohým se zjevili. (Mt 27,51–53)

**Osobní studium**

`Co nás zpráva uvedená v úvodním textu (Mt 27,51–53) učí o Ježíšově vzkříšení a jeho významu?`

Zemětřesení bylo jedním z průvodních jevů Ježíšovy smrti (Mt 27,50.51). Další zemětřesení se pak odehrálo během Ježíšova vzkříšení (Mt 28,2). Ve chvíli, kdy Ježíš zemřel, „mnohá těla zesnulých svatých byla vzkříšena“ (Mt 27,52). Tito svatí byli vzkříšeni v oslaveném těle jako svědci Kristova vzkříšení a jako předobraz těch, kteří budou vzkříšeni na konci věků. Hned po vzkříšení Ježíše dostali tedy mnozí Židé mocný důkaz, aby uvěřili v jeho vzkříšení a mohli přijmout Ježíše jako svého Spasitele. Mnozí, včetně kněží, díky tomu opravdu uvěřili (viz Sk 6,7).

„Ježíš křísil mrtvé i za své pozemské služby. Vzkřísil syna vdovy z Naim, Jairovu dceru a Lazara. Ti ale nebyli nesmrtelní. I po vzkříšení je čekala smrt. Mrtví, kteří vyšli z hrobu při Kristově vzkříšení, však vstali k věčnému životu. Vstoupili s ním do nebe jako důkaz jeho vítězství nad smrtí a hrobem. […] Vzkříšení šli do města, ukázali se mnoha lidem a řekli jim: Kristus vstal z mrtvých a my jsme vstali s ním. Svatá pravda o vzkříšení se tak stala nesmrtelnou.“ (DA 786; TV 502)

Z lidského hlediska měli velekněží a starší velké výhody. Měli náboženskou moc, a dokonce byli schopni přesvědčit římské úřady a davy, aby jim s jejich plány pomohly. Zapomněli však, že „podle své vůle nakládá s nebeským vojskem i s obyvateli země“ (Da 4,32). Jejich lži byly vyvráceny existencí těchto vzkříšených svatých.

**Aplikace**

`Proč můžeme věřit v konečné Boží vítězství i přes všechno špatné, co se ve světě děje?`

---

#### Dodatečné otázky k diskuzi

`Proč je dobré vědět, co se v okamžiku Ježíšova vzkříšení stalo v chrámu?`

`K čemu sloužila chrámová opona? Co měla zajistit?`

`Proč po Ježíšově vzkříšení už nebyla opona v chrámu zapotřebí?`

`O jakém dalším vzkříšení, doprovázejícím to Ježíšovo, píše Matouš?`

`Co se s těmito „svatými“ stalo? Kde jsou dnes (dle EGW)?`

`Co si myslíš o tom, že tito vzkříšení jsou s Ježíšem v nebi? Proč je to možné?`

`Ve Zjevení se píše o 24 starcích u trůnu. Mohou mezi nimi být i ti „svatí“, vzkříšení současně s Ježíšem? Proč?`