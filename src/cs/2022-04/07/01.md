---
title:  'Kristovo vítězství nad smrtí'
date:  05/11/2022
---

### Texty na tento týden
Mt 27,62–66; J 10,17.18; Mt 27,51–53; J 20,11–29; 1K 15,5–8

> <p>Základní verš</p>
> „Když jsem ho spatřil, padl jsem k jeho nohám jako mrtvý; ale on vložil na mne svou pravici a řekl: ‚Neboj se. Já jsem první i poslední, ten živý; byl jsem mrtev – a hle, živ jsem na věky věků. Mám klíče od smrti i hrobu.‘“ (Zj 1,17.18)

Vzkříšení Ježíše Krista tvoří základ křesťanské víry. Apoštol Pavel to zdůraznil velmi jasně: „Neboť není-li vzkříšení z mrtvých, nebyl vzkříšen ani Kristus. Nebyl-li však Kristus vzkříšen, je vaše víra marná, ještě jste ve svých hříších, a jsou ztraceni i ti, kteří zesnuli v Kristu“ (1K 15,16–18). Podrobněji se tomuto tématu budeme věnovat příští týden.

Bez ohledu na to, jaký důraz Pavel kladl na Kristovu smrt a na to, jak důležitá byla: „Rozhodl jsem se totiž, že mezi vámi nebudu znát nic než Ježíše Krista, a to Krista ukřižovaného“ (1K 2,2), bez Kristova vzkříšení by nám nebyla nic platná. Proto je Ježíšovo vzkříšení klíčové pro celou křesťanskou víru a plán spasení.

Ale těm, kteří věří, že mrtví v Kristu se už těší z nebeské blaženosti, protože „odešli domů, aby byli s Pánem“, se jeví důraz na Kristovo a naše vzkříšení jako nepříliš pochopitelný.

Osnova lekce

Tento týden se budeme věnovat otázce Kristova vzkříšení a všem přesvědčivým důkazům, na jejichž základě mu můžeme věřit.

–	Mt 27,62–66: Zapečetěný hrob (neděle)

–	Mt 28,1–6: „Byl vzkříšen“ (pondělí)

–	Mt 27,51–53: Mnozí povstali s ním (úterý)

–	1K 15,3–8: Svědci vzkříšeného Krista (středa)

–	Dt 26,1–11; 1K 15,20.21: Prvotina těch, kdo zemřeli (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak se cítili učedníci, když viděli Ježíše viset na kříži?`

`Proč si v té chvíli hned nevzpomněli na Ježíšova slova, že zemře, ale třetí den vstane z mrtvých?`

`Co vedlo židovské duchovní k tomu, že chtěli ututlat Ježíšovo vzkříšení?`

`Proč říkáme, že Ježíš porazil smrt, když my stále ještě umíráme?`