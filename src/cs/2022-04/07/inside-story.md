---
title:  Misijní příběh
date:   11/11/2022
---

#### Přijetí Slova: 1. část

_Andrew McChesney_

Eulalii Rashidové došlo pivo a tak se vydala do obchodu pro další v Severní Marianě, ostrovním území USA v Tichém oceánu.

Byl Štědrý den. Byla osamělá a neměla nikoho, s kým by svátky oslavila. Už 37 let byla alkoholičkou a téměř opustila své čtyři děti a 13 vnoučat. Také měla rakovinu tlustého střeva.

Když Eulalia šla, na potemnělé ulici ji na zemi upoutala malá dřevěná krabička. Zvedla ji a zatřásla s ní v domnění, že by uvnitř mohly být nějaké peníze. A měla pravdu, byl v ní peníz a tak si krabičku strčila do kapsy. O několik minut později, když už stála ve světle obchodu, vytáhla krabičku a uviděla slova napsaná na jejím vrchu: "Tvé slovo je lampou pro mé nohy, je světlem na mé stezce." (Žalm 119,105).

Druhý den ráno si Eulálie znovu a znovu četla slova napsaná na krabičce. Co je to "slovo", přemýšlela. Co je to za "lampu", která má osvětlovat mou cestu? Eulálie vždy věřila v Ježíše, ale nikdy s ním neměla vztah. Nyní se pokusila přeložit Žalm 119,105 do svého rodného jazyka tomorštiny a palauštiny. Verš vyhledala v několika biblických překladech. Stále však slovům nerozuměla, a tak se rozhodla přečíst si celou Bibli. Možná někde najde vysvětlení.

Jednoho dne si přečetla Jan 1,1, kde se píše: "Na počátku bylo Slovo a to Slovo bylo u Boha a to Slovo bylo Bůh." Oči se jí rozzářily radostí. Četla dál: "A Slovo se stalo tělem a přebývalo mezi námi." (Jan 1,14). Tady je odpověď, pomyslela si. Slovo je Ježíš! Ježíš je Lampa, která osvětluje mou cestu!

Teď už Bibli četla ráda. Četla dál a začala se pravidelně modlit. Jak četla a modlila se, její život se změnil. Dočetla se, že Bůh ve 20. kapitole knihy Exodus vyhradil sedmý den jako šabat, a začala sobotu dodržovat i u sebe doma. V 11. kapitole knihy Leviticus si přečetla o čistých a nečistých pokrmech a upravila svůj jídelníček. Když viděla, že Bůh dal Adamovi a Evě rostlinnou stravu, začla na zahradě pěstovat sladké brambory, špenát, fazole, lilek, rajčata, tapioku, papáju, mango, citróny, dračí ovoce, graviolu, moruše a kokosové ořechy.

Její rodina nechápala, co se děje. S údivem zjistili, že přestala pít. Řekla jim, že se jednoho dne prostě rozhodla nepít a Ježíš ji v mžiku zbavil touhy po alkoholu.

Eulálie o tom nevěděla, ale svým příkladem se již stávala misionářkou pro svou rodinu.
