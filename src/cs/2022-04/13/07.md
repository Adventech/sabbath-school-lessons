---
title:  'Podněty k zamyšlení'
date:  23/12/2022
---

Přečtěte si 24. kapitolu „Bez svatebního šatu“ (COL 307–319; PM 157–163) z knihy Perly moudrosti, 41. kapitolu „Minulost ukončena“ (GC 653–661; VDV 421–426) a první část 42. kapitoly „Vítězství lásky“ (GC 662–673; VDV 427–434) z knihy Velké drama věků.

„V den posledního soudu všichni zatracení pochopí, proč odmítli pravdu. Každý člověk zaslepený hříchem pozná před křížem jeho skutečný význam. Kříž a jeho tajemná Oběť hříšníky usvědčí. Všechny lživé výmluvy se rozplynou. Odpadlictví se ukáže v celé své ohavnosti. Lidé uvidí, pro co se vlastně rozhodli. Odvěký spor pravdy a bludu bude vyřešen. Vesmírný soud vyvrátí obvinění Boha ze zodpovědnosti za vznik a trvání zla. Jasně se ukáže, že Boží nařízení nemají na vzniku hříchu žádný podíl. Boží vláda je dokonalá a nikdy nezavdala příčinu k nepřátelství. Až bude odhaleno myšlení všech lidí, pak věrní i vzpurní společně prohlásí: ‚Spravedlivé a pravdivé jsou tvé cesty, Králi národů. Kdo by se nebál tebe, Pane, a nevzdal slávu tvému jménu…, tvé spravedlivé soudy vyšly najevo.‘ (Zj 15,3.4)“ (DA 58; TV 33)

**Otázky k rozhovoru**

`1. 	„Jestliže spoléháš sám na sebe a nechceš odevzdat svou vůli Bohu, volíš smrt. Bůh je stravující oheň pro hřích, ať se vyskytne kdekoli. Jestliže se rozhodneš pro hřích a odmítneš se ho vzdát, pak Boží přítomnost, která stravuje hřích, musí zničit i tebe.“ (MB 62; MON 40) Jak nám tento citát pomáhá pochopit vykonání rozhodnutí soudu?`

`2. 	Uvažujte o myšlence (z lekce na úterý), že ani jeden ze zatracených nebude čelit konečnému rozsudku, dokud vykoupení nebudou přítomni na soudu. Co nás to učí o otevřenosti a transparentnosti Boha? Proč je tato otevřenost tak důležitá pro vesmír, ve kterém vládne láska?`

`3. 	Řekli jsme si, že svatí budou soudit během tisíciletí. Jak jim účast u tohoto soudu bude moci být útěchou tváří v tvář skutečnosti, že mezi odsouzenými budou i ti, které milovali?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

14