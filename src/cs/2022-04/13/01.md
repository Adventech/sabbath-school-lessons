---
title:  '„Byly otevřeny knihy“'
date:  17/12/2022
---

### Texty na tento týden
Mt 25,31–46; Da 7,9–14; 1K 6,2.3; 2Pt 2,4–6; Mal 3,19; Zj 21,8

> <p>Základní verš</p>
> „Vždyť se všichni musíme ukázat před soudným stolcem Kristovým, aby každý dostal odplatu za to, co činil ve svém životě, ať dobré či zlé.“ (2K 5,10)

Písmo jasně hovoří o tom, že Bůh bude soudit svět. Ve Starém i Novém zákoně se nachází mnoho textů s tematikou soudu a jejich význam nelze zpochybnit. Jednoho dne přijde spravedlnost, která na zemi nyní tak moc chybí.

Bible říká, že Boží „poznání je úplné“ (Jb 37,16; ČSP) a „zná všecko“ (1J 3,20), včetně našich nejtajnějších úmyslů (Kaz 12,14; Jr 17,10). Můžeme se snažit skrýt naše myšlenky a skutky před celým světem, ale před Bohem nemůžeme ukrýt nic.

Z toho vyplývá, že Bůh nepotřebuje soud pro sebe, aby poznal život každého jednotlivce. Boží soud vychází vstříc jeho stvoření v nebi i na zemi. Tento proces má kosmicko-historický charakter, protože Lucifer začal svou vzpouru v nebi a pak ji rozšířil i na náš svět (Zj 12,7–9).

Osnova lekce

Tento týden se budeme věnovat soudu na konci času. Připomeneme si jeho tři hlavní fáze: předadventní soud, soud během milénia a vykonání rozsudku. Celý proces končí věčným životem ospravedlněných a druhou smrtí bezbožných.

–	J 5,21–29: Boží soud jako dobrá zpráva pro věřící (neděle)

–	Da 7,9–14: První fáze – předadventní soud (pondělí)

–	Zj 20,4–6.11–13: Druhá fáze – soud během tisíciletí (úterý)

–	2Pt 2,4–6; 3,10–13: Třetí fáze – vykonání rozsudku (středa)

–	Zj 20,14.15; 21,8: Definitivní konec existence zla (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jaké pocity v tobě vyvolává úvodní biblický text?`

`Proč jsou naše pocity ve spojitosti se „soudem“ většinou nepříjemné?`

`Na co spoléháš, když přemýšlíš o „soudném stolci Kristově“?`

`Někteří lidé se snaží před Bohem a jeho soudem skrýt. Proč je to bláznivé?`

`K čemu je Boží soud dobrý, když o nás ví vše?`