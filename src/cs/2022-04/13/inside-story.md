---
title:  Misijní příběh
date:   23/12/2022
---

#### Dva sny v Angole

_Andrew McChesney_

Pokaždé, když šel malý William Frederico João Lumbo do kostela, zdálo se mu, že kazatel říká stejnou frázi. Velký kazatel stál za kazatelnou v Angolském kostele. Zvedl ruku do vzduchu a zahřímal: "Ti, kdo nežijí, aby sloužili Bohu, nejsou způsobilí k životu!"

Kazatelova slova udělala na jeho mladou mysl velký dojem. Ale velký dojem na něj udělal i svět mimo kostal a rozhodl se, že bude raději tančit, než chodit do kostela. Ve 14 letech založil taneční skupinu a vystupoval na večírcích a školních akcích v hlavním městě Angoly Luandě.

Přestože Williama tanec bavil, něco se mu nezdálo. Cítil v sobě prázdnotu a vzpomněl si na slova kazatele: "Ti, kdo nežijí, aby sloužili Bohu, nejsou způsobilí k životu."

Radost z tance se vytratila a William začal kouřit a pít. Cítil se však stále více prázdnější. Jednoho dne se zoufale modlil: "Nežiji, abych Ti sloužil, a nejsem způsobilý k životu. Pomoz mi!"

Krátce po této modlitbě dal Williamovi přítel flash disk s kázáním. William flash disk chtěl, protože měl na něm přítel uloženo také video, na kterém tančil.

Kázání se dotklo Williamova srdce. Padl na kolena a prosil o odpuštění. Rozhodl se jít do kostela. Všechny kostely však byly v Angole kvůli COVIDu-19 zavřené a William skončil v domácím sboru adventistů.

Williama čekalo velké překvapení. Vedoucí domácího sboru Filip měl o Williamovi během posledních dvou nocí dva sny. V prvním snu stál Filip u velkého stromu a v ruce držel malou větvičku. Potřeboval větvičku nějak připojit ke stromu, aby mohla znovu růst. Ve druhém snu stál Filip u velké řeky. Vedle velké řeky tekla malá řeka a Filip potřeboval nějak spojit malou řeku s velkou řekou.

"Ty jsi ta malá větev, kterou je třeba připojit k velkému stromu," řekl Filip Williamovi. "Velký strom je Ježíš, který je Stromem života. Ty jsi malá řeka a velkou řekou je Ježíš. Potřebuješ být napojen na Ježíše, který je Řekou života."

William sotva věřil svým uším. "Ježíš chce, abych s ním byl spojen?" zeptal se.

Když se William účastnil bohoslužeb v domácím sboru, prázdnotu v jeho srdci začal vyplňovat pokoj a radost. Rozhodl se, že bude spojen pouze s Ježíšem. Dnes už William nemůže být šťastnější. Žije jen proto, aby sloužil Bohu.
