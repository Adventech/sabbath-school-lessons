---
title:  '„Hle, všechno tvořím nové“'
date:  24/12/2022
---

### Texty na tento týden
2Pt 3,13; Zj 21,3.22; 1J 3,2.3; 1Pt 1,22; Iz 25,8; Zj 22,3–5

> <p>Základní verš</p>
> „Ten, který seděl na trůnu, řekl: ‚Hle, všecko tvořím nové.‘ A řekl: ‚Napiš: Tato slova jsou věrná a pravá.‘“ (Zj 21,5)

Poselství Písma přináší velkou naději: „Podle jeho slibu čekáme nové nebe a novou zemi, ve kterých přebývá spravedlnost“ (2Pt 3,13).

Mnohým se však zaslíbení „nového nebe a nové země“ (Zj 21,1) jeví jako nereálné. Naději na věčnost pokládali někteří za výmysl, který používali ti, kdo byli u moci, aby drželi podrobené masy ve svém područí. Vycházeli z myšlenky: v současnosti to máte těžké, ale jednoho dne dostanete odměnu v nebi.

A i když je pravda, že bylo mnoho takových, kteří se biblickou naději pokoušeli zneužít ve svůj prospěch, nic to nemění na pravdivosti zaslíbení o novém nebi a nové zemi.

V době před Ježíšovým příchodem se najde dost posměvačů, kteří se budou vysmívat naší úžasné naději (2Pt 3,3–7). Jejich posměch, který Bible předpovídala, lze považovat za další důkaz pravdivosti biblického poselství.

Osnova lekce

Tento týden budeme uvažovat o slavném zaslíbení nového nebe a nové země, včetně nebeského chrámu, Boží přítomnosti, konce smrti a slz – a nakonec i definitivního vítězství Boží lásky.

–	Zj 21,1–5: Nové nebe a nová země (neděle)

–	Zj 7,9–15; 21,3.22: Setkání s Bohem v jeho chrámu (pondělí)

–	Zj 22,3.4: Život v Boží přítomnosti (úterý)

–	Zj 7,16.17; 21,4: Už žádná smrt a slzy (středa)

–	Zj 22,3–5: Jméno Boha a Beránka „na čelech“ (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Co vše se změnilo, když na naši zemi vstoupil hřích?`

`Jaký vliv má hřích naše životní prostředí?`

`Které změny způsobené hříchem, považuješ za nejhorší? Proč?`

`Proč je potřeba, aby Bůh stvořil novou zemi? Proč nestačí rekonstrukce?`

`Na co z toho nového se těšíš nejvíce? Proč?`

`Proč se někteří lidé vysmívají naší naději na Boží království?`

`Jak se bráníš těm, kdo se někdo vysmívá tvé víře?`