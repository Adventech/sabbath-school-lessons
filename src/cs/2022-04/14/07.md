---
title:  'Podněty k zamyšlení'
date:  30/12/2022
---

Přečtěte si druhou část 42. kapitoly „Vítězství lásky“ (GC 674–678; VDV 434–437) z knihy Velké drama věků.

„I když skončí pozemské starosti, bolesti i pokušení a budou odstraněny jejich příčiny, vykoupení si budou vždy jasně uvědomovat, kolik stála jejich záchrana.

Po celou věčnost budou vykoupení přemýšlet a zpívat o Kristově kříži. V oslaveném Kristu budou vidět Krista ukřižovaného. Nikdy nezapomenou, že Pán, který svou mocí stvořil a udržuje nesčíslné světy v nekonečném vesmíru, milovaný Boží Syn, Vládce nebes, kterého radostně uctívají cherubíni a serafíni, se ponížil, aby pozvedl člověka padlého do hříchu. Nezapomenou, že snášel trest a hanbu za hřích, ani to, že před ním Otec skryl svou tvář, až mu bída ztraceného světa zlomila srdce a ukončila jeho utrpení na golgotském kříži. Skutečnost, že Stvořitel všech světů a Soudce všech stvořených bytostí odložil svou slávu a z lásky k člověku se ponížil, bude ve vesmíru trvale vzbuzovat obdiv a úctu.“ (GC 651; VDV 419)

**Otázky k rozhovoru**

`1. 	Mnoho křesťanů žije tak, jako by tento svět měl trvat navěky (L 12,16–21). Jak můžeme sladit naše pozemské ideály s nebeskými prioritami? Jak se můžeme chránit před tím, před čím nás Ježíš varoval v L 12. kapitole?`

`2. 	Pokud „nebe“ můžeme prožívat již dnes, co bychom měli udělat, aby se v našem životě a v našich domovech odrážely nebeské principy?`

`3. 	Uvažujte společně o závěrečné otázce z nedělní lekce. Z čeho vyplývá pesimismus těch, kteří nevěří ve věčný život? Zdá se také, že někteří z těchto lidí žijí zcela „šťastně“, a to i bez toho, aby se upírali k nějaké věčné naději. Jak se jim to podle vás daří? V čem mohou nacházet smysl života bez toho, aby věřili v něco, co tento život přesahuje?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co nového ve tvém životě „stvořil“ Bůh tento týden, během tvého studia této lekce a Bible?`

`Myslíš, že si i po vzkříšení budeme pamatovat, čím jsme si prošli během našeho života?`

`Která myšlenka z lekcí tohoto čtvrtletí pro tebe byla nejdůležitější? Proč?`

`Co si chceš odnést z naší dnešní diskuze? Proč právě toto?`