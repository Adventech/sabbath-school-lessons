---
title:  'Podněty k zamyšlení'
date:  28/10/2022
---

Přečtěte si 43. kapitolu „Mojžíšova smrt“ (PP 469–480; NUD 223–228) z knihy Na úsvitu dějin, 10. kapitolu „Přísné napomenutí“ (PK 129–142; OSU 48–53), 19. kapitolu „Nositel pokoje“ (PK 237–243; OSU 94–96) z knihy Od slávy k úpadku, 32. kapitolu „Setník“ (DA 318.319; TV 199–202), 36. kapitolu „Dotyk důvěry“ (DA 342.363; TV 218–220) a 58.  kapitolu „Lazarovo vzkříšení“ (DA 524–536; TV 334–341) z knihy Touha věků.

„V Kristu je život, původní, nevypůjčený, neodvozený. ‚Kdo má Syna, má život‘ (1J 5,12). Kristovo božství je pro věřícího zárukou věčného života. Ježíš řekl: ‚Kdo věří ve mne, i kdyby umřel, bude žít. A každý, kdo žije a věří ve mne, neumře navěky. Věříš tomu?‘ (J 11,25.26). Kristus měl na mysli svůj druhý příchod, kdy spravedliví mrtví vstanou v neporušitelné podobě a spravedliví živí budou přeneseni do nebe a nepoznají smrt. Zázrakem vzkříšení Lazara chtěl Kristus poukázat na vzkříšení všech spravedlivých, kteří zemřeli. Svým slovem a svými skutky se představil jako původce vzkříšení. Ježíš, který měl zanedlouho sám zemřít na kříži, tam stál s klíči smrti jako vítěz nad hrobem a prohlašoval, že má právo i moc dát věčný život.“ (DA 530; TV 338)

**Otázky k rozhovoru**

`1. 	Během prorocké služby Elijáše a Elíši, stejně jako během Kristovy pozemské služby, zemřelo mnoho lidí. Jen několik málo z nich bylo vzkříšeno (viz L 4,24–27). Zamysli se i nad tím, co pro člověka vzkříšení znamená. Jaký rozdíl je ve vzkříšení pro tento život, a vzkříšení při druhém Ježíšově příchodu?`

`2. 	Mnoho autorů v průběhu staletí psalo o marnosti života, který vždy končí smrtí. Spolu s ostatními živými tvory – slepicemi, bobry nebo ústřicemi – všichni umíráme. Pro lidi je však v jistém smyslu situace horší než pro zvířata, protože my víme, že zemřeme (viz Kaz 9,5). Drůbež, bobři a ústřice to nevědí. Proč je tedy zaslíbení vzkříšení pro nás tak klíčové?`

`3. 	Je-li někdo přesvědčen, že duše je nesmrtelná a že mrtví, zejména spravedliví mrtví, po smrti žijí dál v nebi, proč by pak bylo zapotřebí vzkříšení na konci časů?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co a proč tě nejvíc překvapilo při studiu této lekce v uplynulých dnech?`

`Kdy jsi naposledy pocítil výhodu toho, že věříš ve vzkříšení a těšíš se na věčný život? V čem tato výhoda spočívala?`

`Která informace v této lekci nebo v dnešní diskuzi nejvíce posílila tvou víru ve vzkříšení?`

`Co a proč tě dnes v naší diskuzi nejvíc potěšilo?`