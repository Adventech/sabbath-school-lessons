---
title:  'Protiřečí si Bible?'
date:  19/11/2022
---

### Texty na tento týden
L 16,19–31; L 23,43; J 20,17; Fp 1,21–24; 1Pt 3,13–20; Zj 6,9–11

> <p>Základní verš</p>
> „Zkoumáte Písma a myslíte si, že v nich máte věčný život; a Písma svědčí o mně.“ (J 5,39)

Apoštol Petr adresáty svého dopisu vyzývá: „Buďte vždy připraveni dát odpověď každému, kdo by vás vyslýchal o naději, kterou máte...“ (1Pt 3,15). Pavel zase píše: „Hlásej slovo Boží, ať přijdeš vhod či nevhod, usvědčuj, domlouvej, napomínej v trpělivém vyučování. Neboť přijde doba, kdy lidé nesnesou zdravé učení...“ (2Tm 4,2.3). V této souvislosti bychom měli studovat a citovat nejen ty pasáže, které jasně a jednoznačně vysvětlují naši věrouku, ale měli bychom se zabývat i texty, které jsou komplikované a které se často používají k obhajobě opaku toho, co pokládáme za biblické učení.

Měli bychom přitom následovat Ježíšův inspirující příklad. „Kristus nikdy nezamlčoval pravdu. Vždy však mluvil s láskou. Ve styku s lidmi byl velmi ohleduplný, uvážlivý a pozorný. Nikdy se neprojevoval hrubě, nemluvil zbytečně přísně a nezraňoval citlivé lidi.“ (DA 353; TV 223)

Osnova lekce

Tento týden se budeme věnovat několika zajímavým textům, které lidé používají k obhajobě učení o nesmrtelnosti duše. Studium by mělo nejen posílit naši víru, ale mělo by nám také pomoci najít laskavé odpovědi těm, kteří zpochybňují toto klíčové biblické učení.

–	L 16,19–31: Boháč a Lazar (neděle)

–	L 23,42.43: „Budeš se mnou v ráji“ (pondělí)

–	Fp 1,21–24: Odejít a být s Kristem (úterý)

–	1Pt 3,13–20: Kázání duchům ve vězení (středa)

–	Zj 6,9–11: Duše pod oltářem (čtvrtek)

**Budování společenství**

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Máš v Bibli místa, kterým nerozumíš? Jak na to reaguješ?`

`Proč je dobré mít dobrý přehled o celé Bibli?`

`Proč je ke správnému pochopení Bible potřeba znát její hlavní poslání?`

`Setkal ses s někým, kdo tvrdil, že si Bible protiřečí? Čím argumentoval a jak jsi na to reagoval?`

`Co děláš, když neznáš odpověď na otázku, kterou dostaneš ohledně Bible?`

`Co si myslíš o kazateli, který přizná, že něco neví? Proč?`

`Proč není ostuda přiznat, že něco nevím?`