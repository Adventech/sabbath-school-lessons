---
title:  'Podněty k zamyšlení'
date:  25/11/2022
---

Přečtěte si 21. kapitolu „Veliká propast“ (COL 260–271; PM 130–136) z knihy Perly moudrosti a část 78. kapitoly „Ukřižování“ (DA 749–752; TV 481–483) z knihy Touha věků.

„V podobenství o boháči a Lazarovi Kristus ukazuje, že lidé rozhodují v tomto životě o svém věčném údělu. Během životní zkušební doby Bůh každému člověku nabízí milost. Jestliže však lidé promrhají nabídnuté příležitosti uspokojováním sama sebe, oddělují se od zdroje věčného života. Další zkušební lhůtu už nedostanou. Vlastní volbou vytvořili mezi sebou a Bohem nepřekonatelnou propast.“ (COL 260; PM 130)

„Když byli první křesťané vyhnáni do hor a pouští, když je nechali v žalářích zemřít hladem, zimou a mučením, když se mučednická smrt zdála jediným východiskem z jejich trápení, radovali se, že byli uznáni za hodné trpět pro Krista, který byl za ně ukřižován. Jejich příklad bude útěchou a povzbuzením pro Boží lid, na který má přijít doba soužení, jakého nikdy předtím nebylo.“ (5T 213)

**Otázky k rozhovoru**

`1. 	Jak nám může celkový biblický pohled na lidskou přirozenost pomoci lépe pochopit některé pasáže, které jsme studovali během tohoto týdne?`

`2. 	Zamyslete se nad kontrastem mezi ryzím náboženstvím křesťanských mučedníků, a přizpůsobivým náboženstvím naší postmoderní generace. Pro které pravdy a postoje se vyplatí zemřít? Pokud někdo zastává názor, že všechny pravdy jsou relativní nebo kulturně podmíněné, proč bychom měli být připraveni za některou z nich zemřít? Co se můžeme naučit od těch, kteří byli ochotni zemřít za pravdy, které my sami považujeme za nepravdivé?`

`3. 	Uvažujte znovu o podobenství o boháči a Lazarovi. Když Ježíš vstal z mrtvých, mnoho lidí v něho uvěřilo. Přesto další, kteří měli stejné důkazy, neuvěřili. Co nás to učí o zatvrzelosti lidského srdce vůči pravdě? Co můžeme udělat, abychom se ochránili před podobným druhem tvrdohlavosti?`

`4. 	Ježíš řekl o vzkříšení následující slova: „Ti, kdo činili dobré, vstanou k životu, a ti, kdo činili zlé, vstanou k odsouzení“ (J 5,29). Dvě popisované události (činy a vzkříšení) dělí tisíce let, i když znějí, jako by se odehrávaly ve stejnou dobu. Jak nám tento text může pomoci pochopit, co Pavel říká ve Fp 1,23?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

10