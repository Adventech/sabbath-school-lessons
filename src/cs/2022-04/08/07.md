---
title:  'Podněty k zamyšlení'
date:  18/11/2022
---

Přečtěte si 25. kapitolu „Dopisy Tesalonickým“ (AA 255–268; PNL 148–154) a 30. kapitolu „Výzva k duchovnímu růstu“ (AA 319–322; PNL 178–185) z knihy Poslové naděje a lásky.

Filozof Stephen Cave napsal: „Římané si byli dobře vědomi víry křesťanů, že jednoho dne budou vzkříšeni. Ze všech sil se proto této naději vysmívali a snažili se ji zničit. Zpráva o pronásledování v Galii v roce 177 uvádí, že mučedníci byli nejprve popraveni, pak jejich mrtvoly nechali šest dní hnít nepohřbené a poté byly spáleny a popel hozen do řeky Rhôny. ‚Teď uvidíme, jestli opět povstanou‘, říkali prý Římané.“ (Stephen Cave, Immortality. New York: Crown Publishers, 2012, s. 104.105)

Tato malá lekce teologického skepticismu, jakkoli dramatická, je nepodstatná. Nic totiž nedokazovala o biblickém zaslíbení vzkříšení. Moc, která vzkřísila Ježíše z mrtvých, může vykonat totéž i pro nás, bez ohledu na stav našeho těla. Vždyť nakonec, pokud tatáž moc stvořila a udržuje celý vesmír, určitě dokáže proměnit živé a vzkřísit mrtvé.

„Pavel napsal: ‚Bůh i ty, kteříž by zesnuli v Ježíšovi, přivede s ním‘ (1Te 4,14; BK). Mnozí vykládají tento verš tak, že zemřelí přijdou s Ježíšem z nebe; Pavel však chtěl říci, že stejně jako byl Kristus vzkříšen z mrtvých, povolá Bůh zesnulé svaté z jejich hrobů a vezme je s sebou do nebe. Tato vzácná útěcha a úžasná naděje není určena jen tesalonickému sboru, ale všem křesťanům na celém světě.“ (AA 259; PNL 150)

**Otázky k rozhovoru**

`1. 	Kdosi jednou napsal: „Smrt nás úplně vymaže... Být zcela odklizen, beze stopy a památky, vede ke zničení smyslu života člověka.“ Ten výrok má pravdu. Jakou naději tedy máme tváří v tvář takové nesmyslnosti života?`

`2. 	Jak můžeme sladit potřebu růstu k dokonalosti (Fp 3,12–16) se skutečností, že až při Kristově druhém příchodu dostaneme neporušitelnou a bezhříšnou přirozenost (1K 15,50–55)?`

`3. 	Jak bychom mohli pomoci někomu, kdo je nadšen myšlenkou „tajného vytržení“, aby pochopil, že toto učení je nesprávné?`

`4. 	Přečtěte si ještě jednou text 1K 15,12–19. Co v těchto verších představuje jasný důkaz toho, že mrtví spí a nejsou s Ježíšem v nebi? Jaký smysl by měly tyto verše, kdyby spravedliví mrtví byli skutečně v nebi s Ježíšem?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

9