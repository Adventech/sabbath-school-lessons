---
title:  'Ježíš jako vzor'
date:  11/12/2022
---

> <p></p>
> Ježíš chodil po celé Galileji, učil v jejich synagógách, kázal evangelium království Božího a uzdravoval každou nemoc a každou chorobu v lidu. (Mt 4,23)

**Osobní studium**

`Jaké čtyři oblasti Ježíšova růstu jsou zmiňovány v textu L 2,52?`

Ježíš byl dokonalou lidskou bytostí a jeho růst zahrnoval všechny základní dimenze lidské existence. Podle textu L 2,52 „Ježíš prospíval na duchu [duševní oblast] i na těle [tělesná oblast] a byl milý Bohu [duchovní oblast] i lidem [sociální oblast]“ (L 2,52).

„Na svůj věk byl mimořádně bystrý, chápavý, přemýšlivý a rozumný. Měl i obdivuhodně vyrovnanou povahu. Jeho tělesné i duševní schopnosti se rozvíjely postupně, úměrně jeho dětskému věku. Jako dítě byl Ježíš ne­obyčejně milý, vždy ochotný pomoci druhým, nekonečně trpělivý a věrný, ničím se nedal zviklat. Byl velmi zásadový, a přitom nesobecký, laskavý a ohleduplný.“ (DA 68.69; TV 40)

`Uvažujte společně o textu Mt 4,23. Jak můžeme i dnes pokračovat v Ježíšově službě?`

Uznáváme-li, že člověk je komplexní a nedělitelná osobnost, pak nemůžeme naše náboženství omezit jen na duchovní záležitosti. Pravda ve skutečnosti zahrnuje celou naši bytost, ovlivňuje celý náš život a všechny rozměry naší existence. Naše tělesná a duchovní složka jsou tak úzce propojeny, že je prakticky nelze oddělit. A přestože se jako padlé bytosti nikdy nevyrovnáme Ježíši jako našemu vzoru, z Boží milosti ho můžeme „napodobovat“. Dílo vykoupení v sobě totiž mimo jiné zahrnuje i obnovu obrazu Stvořitele v člověku.

Bůh chce, abychom byli zase dokonalí, tak jak nás stvořil. Touží nás přetvořit, abychom jeho obraz odráželi po stránce duchovní, duševní, tělesné i společenské. Bůh se snaží toto dílo konat ve svém lidu jako součást procesu přípravy na Kristův návrat.

**Aplikace**

`Když se srovnáváme s Ježíšem, snadno nás ten velký rozdíl může odradit. Jak nás soustředění se na kříž a na jeho význam chrání před zklamáním z toho, jací jsme my?`

---

#### Dodatečné otázky k diskuzi

`Co nám Lukáš prozrazuje o Ježíšově dětství?`

`Proč je důležité vědět, že Ježíš byl zdravý tělesně, duševně, duchovně a také sociálně?`

`Proč se Ježíš tolik věnoval uzdravování nemocných? Neměl raději více kázat?`

`Proč se i my máme věnovat „uzdravování nemocných“?`

`Jaký vliv má zdraví na tvůj život?`

`Jak můžeme sobě i druhým pomoci, abychom byli zdravější?`