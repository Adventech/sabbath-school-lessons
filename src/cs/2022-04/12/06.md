---
title:  'Připraveni na Kristův příchod'
date:  15/12/2022
---

> <p></p>
> Proto, milovaní, očekáváte-li takové věci, snažte se, abyste byli čistí a bez poskvrny a mohli ten den očekávat beze strachu před Božím soudem. (2Pt 3,14)

> <p></p>
> 1Hleďte, jak velikou lásku nám Otec daroval: byli jsme nazváni dětmi Božími, a jsme jimi. Proto jsme světu cizí, že nepoznal Boha. 2Milovaní, nyní jsme děti Boží; a ještě nevyšlo najevo, co budeme! Víme však, až se zjeví, že mu budeme podobni, protože ho spatříme takového, jaký jest. 3Každý, kdo má tuto naději v něho, usiluje být čistý, tak jako on je čistý. (1J 3,1–3)

**Osobní studium**

Žijeme v hektickém světě, který nám nabízí různá lákadla a rozptyluje naši pozornost mnoha nabídkami. Nedáme-li si pozor a necháme se svést, může nám to zabrat veškerý čas a převrátit naše priority. Není to ale jen další vedlejší produkt našeho globalizovaného kybernetického světa. Křesťané si stále musí dávat pozor na satanovy snahy odvrátit jejich pozornost od toho, na čem v životě skutečně záleží.

Pokud nebudeme opatrní, hrozí nám, že odvrátíme zrak od Pána a budeme se zabývat světskými věcmi. To nás však v konečném důsledku nemůže uspokojit. Velmi rychle se můžeme dostat na vratkou půdu, ze které sklouzneme do duchovní záhuby.

`Uvažuj o úvodních textech (2Pt 3,14 a 1J 3,1–3). Na jedné straně mluvíme o tom, že na druhý příchod se máme připravovat, na druhé straně máme být připraveni. Jaký je v tom rozdíl?`

To, že se již tak dlouho stále připravujeme na druhý příchod, nás může unavit a může nám připadat, že s přípravou nemusíme spěchat. Takový postoj může člověka snadno dovést k tomu, že si řekne – stejně jako špatný služebník: „Můj pán nejde“ (Mt 24,48).

`Co říkají uvedené verše o tom, že máme být připraveni právě teď?`

Ž 95,7–9

Žd 3,7.8.15

Žd 4,7

Z biblické perspektivy je čas spasení vždy „dnes“, nikdy ne zítra. Kromě toho, pokud člověk neprožije nějakou změnu, je pravděpodobné, že půjde v životě stále po stejné cestě. To, co nás mění, není čas. Pokud člověk neustále neroste v milosti a nežije vytrvale ve víře, má tendenci klesat, stát se zatvrzelým, skeptickým, cynickým – a jednoho dne dokonce ztratit víru úplně.

Dalo by se to vyjádřit i tak, že se každý den rozhoduje o celém našem životě. Takže z Boží milosti bychom měli plánovat budoucnost, ale důležité je, abychom byli každý den připraveni na Ježíšův návrat – zejména proto, že vzhledem k nepředvídaným událostem života by i „dnešek“ mohl být naším posledním dnem.

**Aplikace**

`Pokud by se Kristus vrátil dnes, jsi připraven na jeho návrat? Uvažujte společně o této otázce ve třídě sobotní školy.`

---

#### Dodatečné otázky k diskuzi

`Co máme mít na prvním místě našeho žebříčku hodnot?`

`Proč se satan snaží převrátit naše priority?`

`Jak se můžeme připravovat na návrat Pána Ježíše?`

`Jsi připravený na Kristův příchod? Proč?`

`Kdo a proč se nemusí bát Ježíšova návratu?`

`V čem budeme podobni Ježíši, až se s ním setkáme?`