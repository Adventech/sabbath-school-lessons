---
title:  'Podněty k zamyšlení'
date:  09/12/2022
---

Přečtěte si část 38. kapitoly „Poslední varování“ (GC 603–610; VDV 391–395) z knihy Velké drama věků.

Existuje nadace, která říká, že vyvíjí technologii umožnující kontaktovat zesnulé „prostřednictvím textových zpráv, telefonních hovorů a videokonferencí“. Její webová stránka, která říká, že mrtví jsou odhmotněné osoby, tvrdí, že když lidé zemřou, prostě přejdou „do další fáze věčnosti“, ale „zachovají si své vědomí, identitu a základní aspekty své předchozí fyzické formy“. Ale co je nejdůležitější, lidé ze Soulphone tvrdí, že jejich technologie umožní komunikaci mezi hmotnými a odhmotněnými osobami. Vývoj technologie mají rozdělen na tři fáze.

První fáze „umožní písemnou komunikaci s odhmotněnými jedinci – rodinou, přáteli a odborníky v každé oblasti vědy“. Druhá fáze má „umožnit rozhovor s milovanými, kteří žijí v jiné části věčnosti“. A třetí fáze prý otevře cestu ke „slyšení a vidění těch, kteří prožívají realitu z jiného pozorovacího bodu“.

Způsob, jakým testují tuto komunikaci, je děsivý. K ověření, zda jde skutečně o jejich milé, má truchlící rodič položit zesnulému synovi nebo dceři třeba otázky: „Měl jsi psa jménem Snoopy, když jsi byl malý?“ „Dali jsme ti na desáté narozeniny kapesní nůž?“ Je to pozoruhodné ve světle následujícího výroku: „Duchovní bytosti se někdy zjevují v podobě zemřelých přátel a příbuzných, líčí události spojené s jejich životy a konají činy, které dělali během života. Takto vedou lidi k víře, že jejich mrtví přátelé jsou andělé. Pro mnohé má jejich slovo větší váhu než Boží slovo.“ (PP 684; NUD 336)

**Otázky k rozhovoru**

`1. 	Mnozí křesťané používají výmluvu, že jsou „otevřeni“ pro nové věci. S touto omluvou pak konzumují vše, co média produkují. Které biblické principy by měly řídit náš postoj k médiím, zejména pokud otevřeně prosazují názory, o kterých víme, že jsou nesprávné a klamavé (viz Ž 101,1–8; Př 4,23; Fp 4,8)?`

`2. 	Jak můžeme pomoci druhým překonat satanovy podvody v době konce, aniž bychom sami byli vystaveni jejich vlivu?`

`3. 	Mnozí křesťané vnímají příběh o tom, jak byl „Samuel“ vyvolán z hrobu, jako biblický důkaz, že mrtví žijí dál. Co nás tato zpráva učí o tom, že při budování věrouky nemůžeme spoléhat pouze na jeden text nebo příběh, ale musíme si prostudovat vše, co Bible o daném tématu říká?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co tě během tvého studia Bible a lekce sš v týdnu nejvíc zarazilo? Proč?`

`Která forma okultismu je pro tebe nebezpečným svodem? Proč?`

`Proč jsou „duchovní bytosti“ zjevující se jako „příbuzní a přátelé“ ve svém svodu tak přesvědčiví a úspěšní?`

`Znáš někoho, kdo by potřeboval pochopit pravdu o smrti? Co pro něj hodláš udělat?`

`Pomohla ti naše diskuze? V čem a jak?`