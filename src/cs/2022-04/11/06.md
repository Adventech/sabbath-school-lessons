---
title:  'Zjevení'
date:  08/12/2022
---

> <p></p>
> 14A není divu, vždyť sám satan se převléká za anděla světla; 15není tedy nic překvapujícího na tom, že se jeho služebníci převlékají za služebníky spravedlnosti. Jejich konec bude jako jejich skutky! (2K 11,14.15)

> <p></p>
> 10A tak, bratří, svou sílu hledejte u Pána, v jeho veliké moci. 11Oblečte plnou Boží zbroj, abyste mohli odolat ďáblovým svodům. 12Nevedeme svůj boj proti lidským nepřátelům, ale proti mocnostem, silám a všemu, co ovládá tento věk tmy, proti nadzemským duchům zla. 13Proto vezměte na sebe plnou Boží zbroj, abyste se mohli v den zlý postavit na odpor, všechno překonat a obstát. 14Stůjte tedy „opásáni kolem beder pravdou, obrněni pancířem spravedlnosti, 15obuti k pohotové službě evangeliu pokoje“ 16a vždycky se štítem víry, jímž byste uhasili všechny ohnivé střely toho Zlého. 17Přijměte také „přilbu spasení“ a „meč Ducha, jímž je slovo Boží“. 18V kaž­dý čas se v Duchu svatém modlete a proste, bděte na modlitbách a vytrvale se přimlouvejte za všechny bratry i za mne... (Ef 6,10–18)

**Osobní studium**

Podobně jako při vyvolávání duchů, i různá zjevení mrtvých lidí jsou dílem démonů. Při zjeveních mohou padlí andělé na sebe brát podobu zesnulých členů rodiny, přátel nebo kohokoli jiného. Fyzický vzhled i hlas jsou velmi podobné zesnulým. Všechny tyto satanské podvody budou použity k oklamání těch, kteří nejsou pevně zakotveni v Božím slově. „Tito lživí duchové se vydávají také za apoštoly, kterým do úst vkládají výroky, jež jsou v přímém protikladu k tomu, co apoštolové napsali pod vlivem Ducha svatého, když žili na zemi.“ (GC 557; VDV 362) „Vrcholným činem tohoto podvodného dramatu bude satanovo napodobení Ježíše Krista.“ (GC 624; VDV 403)

`Co by nás podle dnešních úvodních veršů mělo chránit před takovými satanskými podvody?`

Apoštol Pavel věřícím zdůrazňuje, že jejich skutečným nepřítelem nejsou lidé, ale „duchovní mocnosti zla“ (Ef 6,12; ČSP). Proti podvodům zla můžeme být chráněni pouze tak, že budeme oděni do „Boží zbroje“ (Ef 6,13) popsané v listu Efezským 6,13–18.

Satanská zjevení mohou být velmi děsivá a klamat, ale nemohou svést ty, které chrání Bůh a jejichž život stojí na základech Božího slova. Z věroučného hlediska ti, kdo věří v biblické učení o podmíněné nesmrtelnosti lidských bytostí, vědí, že jakékoli zjevení nebo komunikace s mrtvými je satanského původu a musí být odmítnuto bez výjimek. Opět platí, že bez ohledu na to, jak silné, přesvědčivé a zdánlivě skutečné zjevení je, musíme vždy pevně stát za tím, že mrtví spí v hrobě.

Představ si však, že ztratíš milovaného člověka a pak najednou uvěříš, že se ti tento člověk zjevuje a projevuje ti lásku. Říká ti, jak moc mu chybíš, říká dokonce věci, které nikdo jiný nemůže vědět. Tvrdí, že je nyní na lepším místě... Pokud si člověk není absolutně jistý, co Bible učí o stavu zemřelých, velmi snadno může takovému podvodu podlehnout. Mimo jiné i proto, že představa komunikace s milovaným člověkem je velmi lákavá.

**Aplikace**

`Co znamená obléct si „celou Boží výzbroj“? Jak se to projevuje ve každodenním životě?`

---

#### Dodatečné otázky k diskuzi

`Jak Bible pomáhá pochopit, na čem jsou postaveny satanovy okultní svody?`

`Proč jsou satanovi „služebníci“ úspěšní ve svých svodech? Co využívají?`

`Proč bychom nikdy neměli s ďáblem bojovat sami ve své síle?`

`Padlí andělé – démoni – mají stále nadpřirozené schopnosti. Jak a čím se před nimi můžeme chránit?`

`Jakými zbraněmi nás chce Ježíš vyzbrojit pro boj s ďáblem?`

`Proč potřebujeme i s touto výzbrojí každodenní modlitby a také moudrost a moc od Ducha svatého?`

`Máš nějaké zkušenosti s hledáním síly „u Pána“? Jaké?`