---
title:  'Podněty k zamyšlení'
date:  30/09/2022
---

Přečtěte si 1. kapitolu „Původ zla“ (PP 33–43; NUD 9–13) z knihy Na úsvitu dějin a 29. kapitolu „Původ zla“ (GC 492–504; VDV 322–329) z knihy Velký spor věků.

„Neexistovala žádná jiná naděje na vykoupení těch [satana a jeho andělů], kteří byli svědky nevýslovné nebeské slávy, radovali se z ní, viděli úžasnou Boží velebnost a v přítomnosti vší této slávy se proti němu vzbouřili. Neexistovaly žádné nové a úžasné projevy vznešené Boží moci, které by na ně mohly zapůsobit tak hluboce jako ty, kterých již byli svědky. Jestliže byli schopni vzbouřit se v samotné přítomnosti nevýslovné slávy, nemohli se již dostat do lepší situace, ve které by se osvědčili. Neexistovala žádná další silnější moc ani žádné větší výšky a hloubky nekonečné slávy, které by přemohly jejich žárlivé pochybnosti a vzdorovité reptání. Jejich vina a trest musí být úměrné jejich vznešeným výsadám v nebeských síních.“ (Con 21)

„Bůh i Kristus od počátku věděli, že satan odpadne a svede člověka k hříchu. Existence hříchu nebyla Božím záměrem. Bůh ji však předvídal a připravil plán, jak jí čelit. Miloval svět natolik, že zaslíbil dát svého jediného Syna, ‚aby žádný, kdo v něho věří, nezahynul, ale měl život věčný‘ (J 3,16).“ (DA 22; TV 11)

**Otázky k rozhovoru**

`1. 	Uvažujte společně o tom, zda je Bůh v konečném důsledku zodpovědný za vznik a existenci zla v našem světě. Jak bychom mohli na takové obvinění odpovědět?`

`2. 	Jak kříž zapadá do našeho porozumění problematice zla? Proč musí být Kristova oběť ústředním bodem každého pochopení původu zla?`

`3. 	Po tisíciletích hříchu a utrpení v našem světě by si satan měl plně uvědomovat tragické následky své vzpoury. Proč tedy stále pokračuje ve své vzpouře proti Bohu?`

`4. 	V textu Mt 5,43–48 Kristus mluví o bezpodmínečné Boží lásce ke všem lidským bytostem jako o vzoru pro všechny naše vztahy. Jak můžeme tento vzor lépe zrcadlit ve své rodině a v církvi?`

`5. 	Apoštol Petr nás varuje, že náš „protivník, ďábel, obchází jako ‚lev řvoucí‘ a hledá, koho by pohltil“ (1Pt 5,8). Přečtěte si také text Ef 6,10–20. Jak můžeme „odolat ďáblovým svodům“ (Ef 6,11)?`

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.

---

#### Dodatečné otázky k diskuzi

`Co a proč tě nejvíc oslovilo během osobního studia v týdnu?`

`Ďábel viděl úžasné projevy Boží moci a vidí i jeho milost, která se projevuje v našem životě. Proč nečiní pokání? Co nám to prozrazuje o moci hříchu?`

`Znáš někoho, kdo ještě neví o tom, jak skončí boj dobra a zla? Jak mu můžeš pomoci získat stejnou radost ze spasení, jakou máš ty?`

`Co tě dnes nejsilněji oslovilo v naší diskuzi? Proč?`