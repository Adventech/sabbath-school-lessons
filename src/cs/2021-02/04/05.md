---
title: 'Tři Etapy Smlouvy'
date: 21/04/2021
---

> <p></p>
> 1I řekl Hospodin Abramovi: „Odejdi ze své země, ze svého rodiště a z domu svého otce do země, kterou ti ukážu. 2Učiním tě velkým národem, požehnám tě, velké učiním tvé jméno. Staň se požehnáním!“ (Gn 12,1.2)

> <p></p>
> 9I řekl mu: „Vezmi pro mne tříletou krávu a tříletou kozu a tříletého berana, hrdličku a holoubě.“ 10Vzal tedy pro něho to všechno, rozpůlil a dal vždy jednu půlku proti druhé…“ 13Tu Hospodin Abramovi řekl: „Věz naprosto jistě, že tvoji potomci budou žít jako hosté v zemi, která nebude jejich…“ 17Když pak slunce zapadlo a nastala tma tmoucí, hle, objevila se dýmající pec a mezi těmi rozpůlenými kusy prošla ohnivá pochodeň. 18V ten den uzavřel Hospodin s Abramem smlouvu… (Gn 15,9.10.13.17.18)

> <p></p>
> 1Když bylo Abramovi devětadevadesát let, ukázal se mu Hospodin a řekl… 4„Já jsem! A toto je má smlouva s tebou: Staneš se praotcem hlučícího davu pronárodů. 5Nebudeš se už nazývat Abram; tvé jméno bude Abraham. Určil jsem tě za otce hlučícího davu pronárodů. 6Převelice tě rozplodím a učiním z tebe pronárody, i králové z tebe vzejdou. 7Smlouvu mezi sebou a tebou i tvým potomstvem ve všech pokoleních činím totiž smlouvou věčnou, že budu Bohem tobě i tvému potomstvu.“ (Gn 17,1.4–7)

**Osobní studium**

Bůh svou smlouvu Abramovi postupně představí ve třech etapách:

1. Gn 12,1–3: Zde nacházíme první ze tří etap Božího zaslíbení Abramovi. Bůh jej oslovuje, dává mu příkaz a nakonec zaslíbení. Bůh jej z milosti vyvolil, aby se stal první významnou postavou jeho zvláštní smlouvy. Příkaz obsahuje zkoušku úplné důvěry v Boha. Zaslíbení, i když se týká konkrétně jeho potomků, nakonec zahrnuje celé lidské pokolení (v. 3).

2. Gn 15,7–18: O něco později se Bůh Abramovi zjevil znovu. Každé ze tří zvířat (kráva, koza a beran) Abram zabil, jeho tělo rozpůlil a obě poloviny uložil v určité vzdálenosti naproti sobě. Ti, kdo vstupovali do smlouvy, měli projít skrze rozdělené části; symbolicky tak slibovali stálou poslušnost podmínkám, na kterých se takovým slavnostním způsobem dohodli. Životy zvířat byly zárukou životů účastníků smlouvy. Takováto praxe přetrvávala celá staletí. Setkáváme se s ní i ve dnech proroka Jeremjáše.

3. Gn 17,1–14: Při třetím smluvním „setkání“ dochází u Abrama ke změně jména. Význam nového jména Abraham podtrhuje Boží touhu a záměr zachránit všechny lidi. Výraz „mnohé národy“ zahrnuje židy i pohany. Nová smlouva jasně říká, že pravými potomky Abrahama jsou ti, kdo mají víru Abrahamovu a kdo se spoléhají na zásluhy zaslíbeného Mesiáše (viz Ga 3,7.29). Vidíme, že už tehdy chtěl Bůh spasit mnohé, ať žili kdekoliv.

**Aplikace**

`Přečti si slova prvního anděla ve Zj 14,6.7. Co má podle tebe toto poselství společného se smlouvou, kterou Bůh uzavřel s Abrahamem, a s jejím záměrem?`

---

#### Další čtení: Vybrané citace od Ellen Whiteové

Mnozí lidé nedokážou dělat konkrétní plány do budoucna. Jejich život je nevyrovnaný. Nedovedou poznat, jak věci dopadnou, a to je často naplňuje úzkostí a neklidem. Mějme na mysli, že život Božích dětí na tomto světě je životem poutníka. Nedostává se nám moudrosti, abychom věděli, jak plánovat svůj život. Není naším úkolem utvářet si budoucnost. „Abraham věřil, a proto uposlechl, když byl povolán, aby šel do země, kterou měl dostat za úděl; a vydal se na cestu, ačkoli nevěděl, kam jde. Věřil, a proto žil v zemi zaslíbené jako cizinec, bydlil ve stanech s Izákem a Jákobem, pro které platilo totéž zaslíbení, a upínal naději k městu s pevnými základy, jehož stavitelem a tvůrcem je sám Bůh.“ Židům 11,8-10. {ZNP 258.3}

Velmi mnoho lidí si plánuje skvělou budoucnost, a utrpí naprostý nezdar. Nechte za sebe plánovat Boha. Věřte jako malé dítě vedení Toho, který „střeží nohy svých věrných“. 1. Samuelova 2,9. Bůh nikdy nevede své děti jinak, než jak by se samy rozhodly, aby je vedl, kdyby mohly vidět konec od počátku a poznat slávu záměru, který plní jako Boží spolupracovníci. {ZNP 258.5}

Jen Izaiášovi bylo dáno, aby Judovi objasnil pravdu, že k Izraeli Božímu budou přičteni mnozí, kteří nepocházejí z Abrahámova semene. Toto učení nebylo v souladu s náboženskou naukou jeho doby, přesto Izaiáš nebojácneě hlásal poselství dané mu Bohem a přinesl naději mnohému srdci toužícímu po duchovních požehnáních, přislíbených semeni Abrahámovu. {PK 242.1}

Když byla smlouva obnovena krátce před narozením Izákovým, byl Boží záměr s lidstvem znovu objasněn. „Požehnáni budou v něm všickni národové země,“ (1. Mojžíšova 18,18) znělo ujištění Hospodinovo o zaslíbeném dítěti. Později pak nebeský posel znovu prohásil: „Požehnáni budou v semeni tvém všickni národové země.“ 1. Mojžíšova 22,18. {PK 242.4}

Podmínky této smlouvy v celém rozsahu byly dobře známy dítkám Abrahamovým a dětem jejich dětí. Aby se mohli stát požehnáním národů a aby jméno Boží bylo učiněno známým „na vší zemi“ (2. Mojžíšova 9,16), byli Izraelští vysvobozeni z egyptské poroby. Budou-li poslušni požadavkům Božím, předběhnou ostatní národy v moudrosti a chápání; této nadřazenosti však dosáhnou a udrží si ji jen proto, aby skrze ně mohl být splněn záměr Boží se všemi národy země. {PK 243.1}