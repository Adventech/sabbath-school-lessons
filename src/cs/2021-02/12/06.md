---
title:  'Důvěra V Boží Zaslíbení'
date:  17/06/2021
---

> <p></p>
> 1Když jsme tedy ospravedlněni z víry, máme pokoj s Bohem skrze našeho Pána Ježíše Krista, 2neboť skrze něho jsme vírou získali přístup k této milosti. V ní stojíme a chlubíme se nadějí, že dosáhneme slávy Boží. (Ř 5,1.2)

**Osobní studium**

O známém kardinálovi Bellarminovi, velkém katolickém apologetovi, se vypráví, že když ležel na smrtelné posteli, donesli mu kříže a připomínali zásluhy svatých, aby dříve než zemře, mohl získat jistotu spasení. Bellarmino však prý řekl: „Dejte to pryč. Myslím, že je jistější důvěřovat v zásluhy Ježíše Krista.“

Mnozí z těch, jejichž pozemský život pomalu končí, si stále více uvědomují, jak prázdné, zbytečné a neužitečné byly jejich skutky, jak málo se zabývali tím, jak získat spasení, a jak velmi potřebují spravedlnost Ježíše Krista.

Dobrou zprávou je, že nemusíme čekat až do smrti. Už nyní můžeme mít jistotu v Bohu. Celá smlouva je založena na spolehlivých Božích zaslíbeních, ze kterých už nyní můžeme mít užitek. Musíme však těmto zaslíbením věřit; musíme si je přivlastnit; už nyní musíme okusit jejich realitu ve vlastním životě. Aby se tato zaslíbení stala skutečností, musíme mít trvalý vztah s Bohem, protože, jak jsme už mnohokrát řekli, smlouva zahrnuje i vzájemný vztah.

**Aplikace**

`Jak můžeme náš vztah s Bohem a svůj pokoj upevnit? Uvažuj chvíli na modlitbě o svém životě a polož si otázky: Co z toho, co dělám, posiluje můj vztah s Bohem, a co ho narušuje? Jaké změny bych měl udělat?`