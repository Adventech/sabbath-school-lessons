---
title:  'Podněty K Zamyšlení'
date:  25/06/2021
---

Přečti si 40. kapitolu „Vysvobození“ z knihy Velké drama věků (GC 635–645; VDV 410–420) a kapitolu „Opravdová radost“ z knihy Cesta k vnitřnímu pokoji (SC 115–126; CVP 117–125).

„Svatý Boží Syn nenesl žádné svoje hříchy a bolesti – nesl bolesti jiných, protože na něho byla položena nepravost nás všech. S božským soucitem se spojuje s člověkem a jako zástupce lidského pokolení trpí jako hříšník. Nahlédl do propasti bídy zapříčiněné našimi hříchy a přemostil roklinu, která nás odděluje od Boha.“ (7BC 462)

„Pojď, můj bratře, pojď takový, jaký jsi, hříšný a poskvrněný. Polož své břemeno viny na Ježíše a vírou se dožaduj jeho zásluh. Pojď hned, dokud je čas milosti, neváhej; vyznej svoje hříchy, čiň pokání a Bůh ti zcela odpustí. Neopovažuj se promarnit novou příležitost. Naslouchej hlasu lásky, který tě vyzývá, abys vstal z mrtvých a Kristus ti mohl dát světlo. Zdá se, že každý nynější okamžik je přímo spojen s údělem neviditelného světa. Nedovol, aby tě tvoje pýcha a nevěra vedly k tomu, abys nadále odmítal nabídku milosti. Jestli ji však zavrhneš, nakonec budeš naříkat: ‚Minula žeň, skončilo léto, a spása nikde‘ (Jr 8,20).“ (5T 353)

**Otázky k rozhovoru**

`1. 	Těm, kdo věří v Ježíše, Bůh zaslibuje radost. Je radost to samé jako pocit štěstí a pohody? Měl by být křesťan vždy usměvavý a dobře naladěný?`

`2. 	Co znamená být naplněn „Boží plností“? (Ef 3,19) Co si pod tímto zvláštním výrazem můžeme představit?`

`3. 	Může být křesťan naplněn radostí a pokojem, jestliže nebere vážně výzvu z Mt 28 a nepoužívá svoje duchovní dary ke splnění poslání?`

**Shrnutí**

Smlouva mezi Bohem a člověkem není jen nějakým abstraktním teologickým konceptem. Je to způsob, jakým Bůh formuluje a vysvětluje náš vzájemný spásný vztah. Přijetím smlouvy otevíráme svoje životy Boží lásce a jeho zaslíbením o spasení.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.