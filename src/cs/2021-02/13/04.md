---
title:  'Nová Smlouva A Nové Srdce'
date:  22/06/2021
---

> <p></p>
> 17[Prosím Otce] a aby Kristus skrze víru přebýval ve vašich srdcích; a tak abyste zakořeněni a zakotveni v lásce 18mohli spolu se všemi bratřími pochopit, co je skutečná šířka a délka, výška i hloubka: 19poznat Kristovu lásku, která přesahuje každé poznání, a dát se prostoupit vší plností Boží. (Ef 3,17–19)

**Osobní studium**

`Jaká změna nastane u těch, kteří mají nové srdce? (Ef 3,17–19)`

Jak jsme již uvedli, v nové smlouvě Bůh vloží zákon do našeho srdce (Jr 31,31–33). V našem srdci však není jen zákon. V uvedeném textu čteme, že tam přebývá i Kristus. (Řecké sloveso přeložené jako „přebývat“ znamená také „usadit se“, což vyjadřuje myšlenku stálosti.) Kristus a jeho zákon jsou totiž ve velmi úzkém spojení. Jestliže je v našem srdci Kristus a jeho zákon, budeme mít ze smlouvy jedno z největších požehnání – nové srdce.

Všimni si, že Pavel v úvodním verši zdůrazňuje prvek lásky. Říká, že v ní musíme být „zakořeněni a upevněni“. Tato slova představují stabilitu, pevnost a stálost v základech lásky. Naše víra neznamená nic, jestliže není pevně zakořeněna v lásce k Bohu a v lásce k bližním. Láska nepřichází jen tak ze vzduchoprázdna. Naopak, prostřednictvím Ježíše Krista se projevila Boží láska k nám (láska, která převyšuje poznání). V důsledku toho nastala v našich životech změna. Změnila se i naše srdce a my jsme se stali zcela novými lidmi – s novými myšlenkami, touhami a cíli. Taková je naše odpověď na Boží lásku měnící naše srdce a probouzející v nás lásku k druhým. Snad toto měl Pavel na mysli, když mluvil o tom, že máme být naplněni „celou Boží plností“.

**Aplikace**

`Co můžeme udělat, aby se tato zaslíbení na nás naplnila? Potřebujeme něco změnit, abychom mohli být v životě naplněni „Boží plností“ (Ef 3,19)?`