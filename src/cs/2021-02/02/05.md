---
title: 'Smlouva S Mojžíšem'
date: 07/04/2021
---

> <p></p>
> 2Bůh promluvil k Mojžíšovi a ujistil ho: „Já jsem Hospodin. 3Ukázal jsem se Abrahamovi, Izákovi a Jákobovi jako Bůh všemohoucí. Ale své jméno Hospodin jsem jim nedal poznat. 4Ustavil jsem s nimi také svou smlouvu, že jim dám kenaanskou zemi, zemi jejich putování, kde pobývali jako hosté. 5Rovněž jsem uslyšel sténání Izraelců, které si Egypťané podrobili v otroctví, a rozpomenul jsem se na svou smlouvu. 6Proto řekni Izraelcům: Já jsem Hospodin. Vyvedu vás z egyptské roboty, vysvobodím vás z vašeho otroctví a vykoupím vás vztaženou paží a velkými soudy. 7Vezmu si vás za lid a budu vám Bohem. Poznáte, že já jsem Hospodin, váš Bůh, který vás vyvede z egyptské roboty. 8Dovedu vás do země, kterou jsem přísežně slíbil dát Abrahamovi, Izákovi a Jákobovi. Vám ji dám do vlastnictví. Já jsem Hospodin.“ (Ex 6,2–8)

**Osobní studium**

`Jak můžeme rozumět tomu, když Bůh říká, že se rozpomenul na svoji smlouvu? (Ex 6,5) Čím tato slova navazují na dřívější biblické smlouvy, a co je zde nového?`

Po odchodu z Egypta uzavřeli Izraelci na Sínaji smlouvu, která úzce souvisí s vysvobozením z otroctví a s obětním systémem, který Bůh nařídil jako prostředek smíření a odpuštění hříchů. Jako každá jiná, i tato smlouva byla smlouvou milosti. Bůh skrze ni rozšířil milost na svůj lid.

**V této smlouvě se z velké části opakuje to, o co šlo ve smlouvě s Abrahamem**:

`Bůh má ke svému lidu zvláštní vztah (srov­nej s Gn 17,7.8 a Ex 19,5.6).`

`Zaslíbení o velkém národu (srovnej s Gn 12,2 a Ex 19,6).`

`Požadavek naší poslušnosti (srovnej s Gn 17,9).`

V souvislosti s vysvobozením z Egypta a smlouvou na Sínaji se v Biblickém komentáři píše: „Všimněte si pořadí: Bůh nejprve zachraňuje Izraelce a potom jim dává svůj zákon, aby ho dodržovali. To samé pořadí platí i v evangeliu. Nejdříve nás Kristus zachraňuje od hříchu, potom vkládá svůj zákon do našeho srdce.“ (1BC 602)

**Aplikace**

`Co dělá Pán Bůh pro to, abychom se stali jeho lidem? (Ex 6,7) Cítíš se být součástí Božího lidu? Proč? Co to pro tebe znamená?`

---

#### Další čtení: Vybrané citace od Ellen Whiteové

"Ve všech těchto zjeveních božské přítomnosti se sláva Boží projevovala skrze Krista. Nejen v příchodu Spasitele, ale po celou dobu po pádu člověka a po slibu spasení „Bůh byl v Kristu, v mír uvodě svět s sebou“. 2. Korintským 5,19. Kristus byl základem a jádrem obětního způsobu v době patriarchů i v době židovské. ... Byl to Syn Boží, který dal našim prarodičům slib vykoupení. Byl to on, jenž se zjevoval patriarchům. Adam, Noe, Abrahám, Izák, Jákob a Mojžíš pochopili evangelium a věřili ve spasení. Tito zbožní mužové obcovali se Spasitelem, který přijde na svět v lidské podobě; a někteří z nich mluvili s Kristem a s nebeskými anděly tváří v tvář. {PP 268.4}

Kristus byl Hebrejům nejen vůdcem na poušti — andělem, v němž je jméno Hospodinovo a jenž kráčel před nimi zahalen v oblakový sloup — ale dal jim také zákon. *Obklopen strašnou slávou zvěstoval Kristus na Sinaji všemu lidu deset předpisů zákona svého Otce. Byl to Kristus, který dal Mojžíšovi zákon, vyrytý v kamenné desky. {PP 269.1}"