---
title: 'Smlouva S Abramem'
date: 06/04/2021
---

> <p></p>
> 1I řekl Hospodin Abramovi: „Odejdi ze své země, ze svého rodiště a z domu svého otce do země, kterou ti ukážu. 2Učiním tě velkým národem, požehnám tě, velké učiním tvé jméno. Staň se požehnáním! 3Požehnám těm, kdo žehnají tobě, prokleji ty, kdo ti zlořečí. V tobě dojdou požehnání veškeré čeledi země.“ (Gn 12,1–3)

> <p></p>
> 13Tu Hospodin Abramovi řekl: „Věz naprosto jistě, že tvoji potomci budou žít jako hosté v zemi, která nebude jejich; budou tam otročit a budou tam pokořováni po čtyři sta let. 14Avšak proti pronárodu, jemuž budou otročit, povedu při. Potom odejdou s velkým jměním. 15Ty vejdeš ke svým otcům v pokoji, budeš pohřben v utěšeném stáří. 16Sem se vrátí teprve čtvrté pokolení, neboť dosud není dovršena míra Emorejcovy nepravosti.“ 17Když pak slunce zapadlo a nastala tma tmoucí, hle, objevila se dýmající pec a mezi těmi rozpůlenými kusy prošla ohnivá pochodeň. 18V ten den uzavřel Hospodin s Abramem smlouvu: „Tvému potomstvu dávám tuto zemi od řeky Egyptské až k řece veliké, řece Eufratu…“ (Gn 15,13–18)

**Osobní studium**

`Čeho se týkala smlouva, kterou Bůh uzavřel s Abramem? Jaký měla význam pro něj i pro celé lidstvo? (Gn 12,1–3; 15,13–18)`

V této první zaznamenané zprávě o tom, že se Bůh zjevil Abramovi, mu Bůh přislíbil, že s ním naváže úzký a trvalý vztah – a to ještě dříve, než by naznačil, že mluví o uzavření smlouvy. Přímá zmínka o smlouvě přichází až později (Gn 15,4–21; 17,1–14). Zatím Bůh nabízí božsko-lidský vztah velkého významu. Opakovaný příslib toho, co všechno Bůh udělá, svědčí o hloubce a velikosti Boží nabídky.

Abram dostal jeden jediný příkaz: „Vyjdi!“ Tím ho chtěl Bůh vyzkoušet. Abram s vírouposlechl, ale ne proto, aby se slíbená požehnání mohla naplnit. Jeho poslušnostbyla odpovědí jeho víry na láskyplný vztah, jaký Bůh toužil vytvořit. Jinými slovy, Abram už v Boha věřil, zcela mu důvěřoval a věřil i jeho zaslíbením. Jinak by nikdy neodešel od své rodiny a příbuzných, ze země, kterou měl v dědictví, a nešel by na neznámé místo. Jeho poslušnost svědčila o jeho víře.

Abram zjistil, jaký vztah je mezi vírou a skutky. Spaseni jsme vírou, která se projevuje skutky poslušnosti. Nejdříve přichází zaslíbení spasení; potom následují skutky. I když bez poslušnosti nemůže existovat žádné smluvní společenství a žádné požehnání, poslušnost je odpověď víry na to, co Bůh už učinil. Takováto víra je ilustrací principu z 1J 4,19: „My milujeme, protože Bůh napřed miloval nás.“

**Aplikace**

`V souvislosti s těmito smluvními zaslíbeními Bible připomíná, že Abraham uvěřil Hospodinu (Gn 15,6; Jk 2,21.22). Dokážeš mu také důvěřovat, i když to, co slíbil, nutně neodpovídá tomu, co dnes vidíš kolem sebe? Kdy je taková důvěra pro tebe obtížná?`

---

#### Další čtení: Vybrané citace od Ellen Whiteové

"Bůh si i přesto izraelský národ vyvolil. Povolal jej, aby mezi lidmi udržoval znalost jeho zákona, symbolů a proroctví, které ukazovaly na Spasitele. Přál si, aby přinášel světu spasení. Hebrejové měli být pro okolní národy tím, čím byl Abraham v zemi, kde přebýval, Josef v Egyptě a Daniel na babylonském dvoře. Měli seznamovat lidi s Bohem. {TV 15.2}

Když Pán Bůh povolával Abrahama, řekl mu: „Požehnám tě… Staň se požehnáním!… V tobě dojdou požehnání veškeré čeledi země.“ 1. Mojžíšova 12,2.3. Zaslíbení mnohokrát opakovali také proroci. Vztahovalo se na Izrael i v době, kdy byl vyčerpán válkou či trpěl v zajetí. „I bude pozůstatek Jákoba uprostřed mnoha národů jako rosa od Hospodina, jako vláha pro bylinu, která neskládá naději v člověka, nečeká na syny lidské.“ Micheáš 5,7. {TV 15.3}"

"Dějiště zápasu mezi Kristem a satanem — pole, na němž se odehrálo vykoupení podle plánu — je učebnicí pro celý vesmír. Protože Abrahám projevil nedostatek víry v zaslíbení Boží, obvinil ho satan před anděly a před Bohem, že nesplnil podmínky smlouvy a že není proto hoden těšit se z její blahodárnosti. Bůh chtěl dokázat před celým nebem věrnost svého služebníka, ukázat, že může přijmout jen naprostou poslušnost, a rozvinout ve větší šíři plán vykoupení. {PP 106.3}

Zkouška byla daleko těžší než zkouška, jíž byl podroben Adam. Dodržení zákazu, který dostali naši prarodiče, nepůsobilo jim vůbec utrpení; avšak příkaz, který dostal Abrhám, vyžadoval nejbolestivější oběť. Celé nebe sledovalo s úžasem a obdivem Abrahámovu neochvějnou poslušnost. Celé nebe chválilo jeho věrnost. Ukázalo se, že satanova obvinění jsou falešná. Bůh řekl svému služebníkovi: „Poznal jsem již, že se Boha bojíš, když jsi neodpustil synu svému, jedinému svému pro mne.“ Smlouva Boží, potvrzená Abrahámovi přísahou před bytostmi jiných světů, potvrdila, že poslušnost bude odměněna. {PP 106.4}"