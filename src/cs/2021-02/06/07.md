---
title:  'Podněty K Zamyšlení'
date:  07/05/2021
---

Doporučujeme přečíst si „Úvod“ (PK 15–22; OSU 7–8), 31. kapitolu „Dobrá zpráva“ (PK 367–378; OSU 142–145) a 59. kapitolu „Boží Izrael“ (PK 703–721; OSU 164–269) v knize Od slávy k úpadku.

„Bůh nedělá rozdíly mezi národy, rasami či kastami. Ve stvoření a spasení jsou si všichni lidé rovni. Kristus přišel na tuto zem, aby odstranil každou zeď, která nás od sebe odděluje, a doširoka otevřel dveře všech oddělení svatyně; tak nám zajistil volný přístup k Bohu. Jeho láska je tak hluboká, široká a plná, že proniká do všech koutů země. Vysvobozuje ze satanova vlivu ty, kteří se jím nechali oklamat, a přivádí je k Božímu trůnu.“ (PK 369, 370; OSU 143)

**Otázky k rozhovoru**

`1. 	Bůh oddělil Izrael od ostatních národů, aby byl jedinečným svatým společenstvím. Zároveň tu ale měl být pro druhé a s láskou jim sloužit. Stejnou myšlenku nový zákon aplikuje i na křesťanskou církev. Jak je možné být oddělený a jiný, a zároveň se s druhými dělit o evangelium? Jak nás v tom může inspirovat Ježíšův život a služba?`

`2. 	Bůh měl v izraelském národě své věrné, bez ohledu na to, kolik lidí se od něj odvrátilo. Příkladem může být třeba doba proroka Elijáše. Co je podle vás těžší – zůstat Bohu věrný uprostřed bezbožného prostředí, nebo uprostřed nevěrného společenství křesťanů? Proč?`

**Shrnutí**

Pravý Boží Izrael (ať už před, nebo po smrti Ježíše Krista na kříži) je Izrael víry; ti, kdo žijí v duchovním, smluvním vztahu s ním. Splnit poslání Božích vyslanců znamená nabízet světu evangelium o jeho zachraňující milosti.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.