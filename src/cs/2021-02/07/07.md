---
title:  'Podněty K Zamyšlení'
date:  14/05/2021
---

Přečti si 25. kapitolu „Odchod z Egypta“ (PP 281–290; NUD 132–135), 26. kapitolu „Putování pouští“ (PP 291–302; NUD 136–141) a 27. kapitolu „Sínaj“ (PP 303–314; NUD 142–147) v knize Na úsvitu dějin.

„Úsilí žít podle zákonického náboženství a snaha naplnit požadavky zákona vlastní silou zotročují člověka. Naději máme pouze tehdy, když se připojíme k Abrahamově smlouvě, která je smlouvou milosti prostřednictvím víry v Ježíše Krista. Evangelium zvěstované Abrahamovi, díky kterému měl naději, je to samé, jaké je nám hlásáno dnes a díky kterému máme naději i my. Abraham hleděl na Ježíše, který je také Původcem a Dokonavatelem naší víry.“ (6BC 1077)

„Během otroctví v Egyptě mnozí z Izraelců do velké míry ztratili znalost Božího zákona a smísili jeho požadavky s pohanskými zvyky a tradicemi. Bůh je přivedl na Sínaj a tam svým vlastním hlasem vyhlásil svůj zákon.“ (PP 334; NUD 156)

**Otázky k rozhovoru**

`1. 	V jakém smyslu měla smlouva s Bohem Izraelcům v životě zaručit opravdovou svobodu? (Viz Lv 26,3–13; Dt 28,1–15.)`

`2. 	Co Pán Bůh zaslibuje jako ovoce smlouvy pro svůj lid? (Dt 28,1–15)`

`3. 	Všichni víme, že hříchy nám jsou odpuštěny jen z Boží milosti. Jak nám Boží milost pomáhá žít životem víry a poslušnosti?`

**Shrnutí**

Smlouva, kterou Bůh uzavřel s Izraelem na Sínaji, byla smlouvou milosti. Zázračným vysvobozením z egyptského otroctví jim poskytl množství důkazů o své milostivé lásce a starostlivosti. Tím je vyzýval, aby s ním uzavřeli smlouvu, která měla chránit a upevňovat jejich svobodu. I když odpověděli kladně, chyběla jim pravá víra motivovaná láskou. Pozdější dějiny izraelského národa svědčí o tom, že nepochopili skutečnou podstatu smlouvy a změnili ji na systém, kterým si chtěli získat spasení. Vyhněme se chybám, kterých se dopustili Izraelci, a nezanedbávejme úžasnou milost nabídnutou hříšníkům!

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.