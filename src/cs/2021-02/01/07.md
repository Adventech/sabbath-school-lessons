---
title:  'Podněty K Zamyšlení'
date:  02/04/2021
---

„Když Boží slova – Kde jsi? – pronikla skrze husté křoví k uším utečenců, zněla jim jako zvěst evangelia. Tvůj Bůh tě nechce ztratit. Přichází, aby tě hledal. Chce přijít v osobě svého Syna, nejenom aby hledal, ale i spasil, co se ztratilo.“ (Spurgeon Charles Haddon. The Treasury of the Bible, sv. 1, Grand Rapids: Zondervan, 1962, s. 11)

Přečti si 2.–4. kapitolu „Na úsvitu dějin“, „Nedůvěra a její důsledky“ a „Zaslíbení záchrany“ v knize Na úsvitu dějin (PP 44–70; NUD 14–26).

**Otázky k rozhovoru**

`1. 	Laskavý a starostlivý Bůh hledá ztraceného člověka. Jak můžeme na tuto Otcovu a Ježíšovu lásku odpovědět? Jak Bůh očekává, že budeme reagovat?`

`2. 	K tomu, aby byl člověk šťastný, potřebuje láskyplné vztahy. Co přijímáš a co dáváš ve svém vztahu s Bohem? Jak jsou vyvážené tvoje vztahy s partnerem v manželství, s rodiči, sourozenci, dětmi?`

**Shrnutí**

Bůh nás stvořil ke svému obrazu, aby mezi ním a námi mohlo existovat láskyplné přátelství. I když příchod hříchu otřásl touto původní jednotou, prostřednictvím plánu vykoupení Bůh chce tento vztah obnovit. Jsme závislá stvoření. Náš život má skutečný smysl jen tehdy, jestliže opět navážeme spojení s naším Stvořitelem.

**Praktický závěr**

Podělte se s ostatními ve skupině o to, co praktického jste se naučili z této lekce při studiu Bible. Jak lze toto naučení uvést do každodenního života?

**Podněty k modlitbám**

- Modlete se jeden za druhého, za své radosti i starosti.
- Modlete se spolu za ty, kteří z nějakého důvodu přestávají či již přestali navštěvovat vaše společenství. Jak jim můžete dát najevo, že je máte stále rádi?
- Modlete se i za lidi ve svém okolí (přátele, sousedy, příbuzné…), kterým byste rádi představili Boží lásku.