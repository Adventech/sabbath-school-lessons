---
title:  'Svědkové Krista jako Mesiáše'
date:  19/10/2024
---

### Texty na tento týden
J 1,19–23; Iz 40,1–5; J 1,29–37; Ř 5,6; J 1,35–39; J 1,43–51; J 3,1–21

> <p>Základní verš</p>
> „Ježíš mu odpověděl: ‚Amen, amen, pravím tobě, nenarodí-li se kdo znovu, nemůže spatřit království Boží.‘“ (J 3,3)

Není pochyb o tom, že Ježíš poskytl lidem silné biblické důkazy na podporu tvrzení, která o sobě vyslovil, včetně výroku: „Amen, amen, pravím vám, kdo věří, má život věčný“ (J 6,47).

Nešlo však jen o to, co říkal. Důležitou součástí potvrzení toho, kým Ježíš je, byly jeho činy: přeměna vody ve víno; nasycení zástupů několika bochníky chleba; uzdravení syna králova služebníka; uzdravení muže u rybníka Bethesda; vrácení zraku slepému od narození; vzkříšení Lazara z mrtvých. Své svědectví o Ježíši vydávají v Evangeliu Jana různí lidé: Židé i pohané, bohatí i chudí, muži i ženy, vládci i obyčejní lidé, vzdělaní i nevzdělaní.

Jan poukazuje dokonce i na svědectví samotného Otce a na důkazy z Písma. To vše – události, lidé, Otec a Písmo – vydává svědectví o Ježíšově totožnosti.

**Osnova lekce**

Tento týden začíná působivým svědectvím Jana Křtitele o Ježíši a o tom, kým je. Na scénu přicházejí i další svědci: Ondřej a Šimon Petr, Filip a Natanael a nakonec nečekaný svědek, farizeus Nikodém. A další svědek zůstává ve stínu (ten další učedník s Ondřejem v J 1,35.40), sám apoštol Jan.

- J 1,19–34: Svědectví Jana Křtitele (neděle, pondělí)

- J 1,35–39: Svědectví Ondřeje a Šimona Petra (úterý)

- J 1,43–46: Svědectví Filipa a Natanaela (středa)

- J 3,1–21: Svědectví Nikodéma (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak bys popsal, kdo je svědek? Co musí splňovat?`

`Kdy jsou potřební svědkové?`

`Proč potřebuje i Ježíš „svědky“?`

`Na jaký problém upozornil Ježíš Nikodéma?`

`Nikodém projevil svou víru v Ježíše veřejně až před Kristovým ukřižováním. Proč to někomu trvá tak dlouho? V čem nás to může povzbudit?`

`Proč Ježíš říká na začátku své odpovědi Nikodémovi „amen, amen“? Co tím chce zdůraznit?`

`Co je pro tebe nejsilnějším svědectvím o tom, že Ježíš je Mesiáš? Proč?`