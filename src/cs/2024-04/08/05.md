---
title:  'Starozákonní proroctví o Ježíši (2)'
date:  20/11/2024
---

> <p></p>
> I ten, s nímž jsem žil v pokoji a jemuž jsem důvěřoval, ten, jenž můj chléb jedl, vypíná se nade mne a zvedá patu. (Ž 41,10)

> <p></p>
> Nemluvím o vás všech. Já vím, které jsem vyvolil. Ale má se naplnit slovo Písma: „Ten, který se mnou jí chléb, zvedl proti mně patu.“ (J 13,18)

**Osobní studium**

Ježíš řekl náboženským vůdcům: „Zkoumáte Písma a myslíte si, že v nich máte věčný život; a Písma svědčí o mně“ (J 5,39). Takové tvrzení o sobě samotném je opravdu pozoruhodné!

Odhady se různí, ale podle některých teologů Ježíš z Nazareta svým životem naplnil stovky starozákonních proroctví. Ať je přesný počet jakýkoli, je velmi nepravděpodobné, že by se na jednom člověku vyplnilo několik různých proroctví. Na Ježíši se vyplnila všechna! Toto zjištění je ohromující.

Není pochyb – Kristovo narození, jeho život a smrt předpověděl Starý zákon, což byl velmi silný důkaz jeho identity jako očekávaného Mesiáše. Jan opakovaně poukazuje na různé starozákonní texty, aby zdůraznil, kdo byl ve skutečnosti Ježíš. A nejen to, Jan ukazuje, proč bychom v něho měli věřit a proč bychom měli přijmout spasení, které nabízí.

**Co prozrazuje každá z následujících pasáží Evangelia podle Jana o Ježíši jako naplnění mesiášských proroctví?**

`J 12,13; Ž 118,26`

`J 12,14.15; Za 9,9`

`J 13,18; Ž 41,10`

`J 19,37; Za 12,10; 13,6`

**Aplikace**

`Jakou odpověď bys dal na otázku, proč věříš v Ježíše jako Mesiáše? Jak bys svou víru obhájil?`