---
title:  'Starozákonní proroctví o Ježíši (1)'
date:  19/11/2024
---

> <p></p>
> 9Za cizího mě mají mí bratři, cizincem jsem pro syny své matky, 10neboť horlivost o tvůj dům mě strávila, tupení těch, kdo tě tupí, padlo na mne. (Ž 69,9.10)

> <p></p>
> 15Udělal si z provazů bič a všecky z chrámu vyhnal, i s ovcemi a dobytkem, směnárníkům rozházel mince, stoly zpřevracel 16a prodavačům holubů poručil: „Pryč s tím odtud! Nedělejte z domu mého Otce tržiště!“ 17Jeho učedníci si vzpomněli, že je psáno: „Horlivost pro tvůj dům mne stráví.“ (J 2,15–17)

**Osobní studium**

V diskuzi s náboženskými vůdci o své identitě Ježíš potvrdil autoritu Písma. Na první pohled by se mohlo zdát takové jednání zbytečné, protože náboženští vůdci věřili Písmu. Přesto i v rozhovoru s nimi Ježíš zdůrazňoval autoritu Písma. Chtěl jim totiž ukázat, kým je – bez ohledu na to, jak tvrdá byla jejich srdce a jak moc se proti jeho tvrzením snažili bojovat.

Mezitím Jan zaznamenává mnoho přímých citací a narážek na Starý zákon, které poukazují na Ježíše jako na splnění starozákonních zaslíbení o Mesiáši.

**Jak jsou propojeny následující starozákonní a novozákonní pasáže? Jak Nový zákon používá tyto texty ke svědectví o Ježíši?**

`J 1,23; Iz 40,3`

`J 2,16.17; Ž 69,9.10`

`J 7,38; Jr 2,13`

`J 19,36; Nu 9,12`

Nejen Jan, ale také Petr, Pavel, Matouš, Marek, Lukáš a všichni ostatní pisatelé Nového zákona opakovaně pod inspirací Ducha svatého ukazují, že život, smrt, vzkříšení a vyvýšení Ježíše na Boží trůn jsou naplněním známých starozákonních proroctví.

Ježíš neustále poukazoval učedníkům na Písmo, které předpovídalo jeho službu. A co na to učedníci? Jak dlouho jim trvalo, než konečně pochopili, že Bible opravdu poukazuje na Ježíšovu smrt a zmrtvýchvstání? Vlastně až poté, co Ježíš zemřel, byl vzkříšen a zjevil se jim, pochopili jeho předchozí slova. „Když byl pak vzkříšen z mrtvých, rozpomenuli se jeho učedníci, že to říkal, a uvěřili Písmu i slovu, které Ježíš pověděl“ (J 2,22; viz také J 20,9).

**Aplikace**

`Jak pevně jsi zakotven v tom, čemu věříš? Čím můžeš ovlivnit, jak silná je tvá víra?`