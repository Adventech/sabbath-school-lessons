---
title:  'Tvrdá srdce'
date:  02/10/2024
---

> <p></p>
> 10Židé řekli tomu uzdravenému: „Je sobota, a proto nesmíš nosit lože.“ 11Odpověděl jim: „Ten, který mě uzdravil, mi řekl: Vezmi své lože a choď!“ 12Zeptali se ho: „Kdo je ten člověk, který ti řekl: Vezmi je a choď?“ 13Ale uzdravený nevěděl, kdo to je, neboť Ježíš se mu ztratil v zástupu, který tam byl. 14Později vyhledal Ježíš toho člověka v chrámě a řekl mu: „Hle, jsi zdráv. Už nehřeš, aby tě nepotkalo něco horšího!“ 15Ten člověk šel a oznámil Židům, že je to Ježíš, kdo ho uzdravil. 16A proto Židé začali Ježíše pronásledovat, že takové věci dělal v sobotu. (J 5,10–16)

**Osobní studium**

Znamení, zázraky a divy samy o sobě nedokazují, že pocházejí od Boha. Jsou-li však opravdu od Boha, je nebezpečné je odmítat.

`Přečti si úvodní verše J 5,10–16. Jaké ponaučení si můžeme vzít z chování náboženských vůdců, kteří odmítli zázrak vykonaný Ježíšem?`

Když Ježíš odhalil svou totožnost uzdravenému muži, ten okamžitě řekl Židům, o koho jde. Mohli bychom si myslet, že takové zázračné uzdravení bude dostatečným důvodem pro chválení Boha. Židé však místo toho „začali Ježíše pronásledovat, že takové věci dělal v sobotu“ (J 5,16).

Léčení bylo v sobotu povoleno jen v akutních případech. Tento muž však byl nemocný již osmatřicet let, a proto jeho uzdravení nevnímali jako naléhavé. A konečně, copak bylo nezbytné, aby si hned nesl i své lůžko? Člověk by si myslel, že někdo, kdo má moc od Boha provést takový zázrak, bude také vědět, jestli je dovoleno v sobotu nosit lůžko... Je zřejmé, že se je Ježíš snažil přivést k hlubším biblickým principům, které přesahují rámec lidských pravidel a nařízení. Tyto předpisy totiž v některých případech potlačovaly pravou víru.

**Co se z následujících textů můžeme naučit o tom, jak se lidé mohou stát duchovně tvrdými a nebrat ohled ani na očividné důkazy?**

`J 9,1–16`

`Mk 3,22.23`

`Mt 12,9–14`

Jak mohli být tito náboženští vůdci tak slepí? Pravděpodobnou odpovědí je, že to bylo kvůli jejich zkaženým srdcím, jejich falešné víře, že Mesiáš je vysvobodí z římské poroby. Kromě toho bažili po moci a chyběla jim pokora a odevzdání se Bohu. To vše je vedlo k odmítnutí pravdy, která stála přímo před nimi.

**Aplikace**

`Přečti si text J 5,38–42. Před čím Ježíš varoval? Co se můžeme z těchto slov naučit? Co by tě mohlo zaslepit vůči pravdám, které potřebuješ znát a aplikovat do života?`

---

#### Dodatečné otázky k diskuzi

`Co zažil uzdravený muž poté, co Ježíš odešel?`

`Proč se uzdravený muž vrátil „k Židům“, když zjistil, kdo ho uzdravil?`

`Proč neměli židovští duchovní radost z tohoto zázraku?`

`Jaké otázky mohly napadat duchovní, kteří měli prožívání soboty spojené se spoustou lidských tradic a zákazů?`

`Ježíš přikázal uzdravenému, aby v sobotu nesl své lože. Proč provokuje? Nebylo to zbytečné?`

`Jak jsme na tom dnes my s prožíváním soboty. Je naše pojetí bližší „Židům“ nebo Ježíši?`