---
title:  'Epilog: Poznání Ježíše a jeho slova'
date:  21/12/2024
---

### Texty na tento týden
J 21; J 11,9.10; J 8,42–44; J 4,46–54; 2Tm 3,16; J 15,1–11

> <p>Základní verš</p>
> „Zkoumáte Písma a myslíte si, že v nich máte věčný život; a Písma svědčí o mně.“ (J 5,39)

Evangelium podle Jana, podobně jako to Markovo, končí setkáním v Galileji. V naší poslední lekci se budeme věnovat právě tomuto setkání, které je však propojeno s otázkou, jak můžeme znát Ježíše a Boží slovo. Tento koncept je přítomen v celém čtvrtém evangeliu.

Učedníci strávili s Ježíšem více než tři roky. Přesto nebyli vůbec připraveni na události spojené s ukřižováním a vzkříšením. A to i navzdory tomu, že jim Ježíš opakovaně říkal, co všechno se má stát.

Naneštěstí jeho slova nebrali vážně.

I my dnes můžeme být v nebezpečí, že budeme dělat totéž: slyšet, nebo dokonce číst Boží slovo, ale neposlouchat ho, nesetrvávat v něm a nežít podle něho. Tedy nepřijímat jej jako světlo, které by mělo vést naše myšlenky a činy. Naneštěstí právě v takovém stavu se možná nevědomky nachází až příliš mnoho křesťanů.

**Osnova lekce**

- J 21,1–19: Pozvání k lásce, pokoře a službě (neděle)

- J 21,20–25: Pozvání k zaměření se na Ježíše (pondělí)

- J 3,19–21: Pozvání k přijetí a následování pravdy (úterý)

- J 4,46–54: Pozvání k plné důvěře (středa)

- J 15,1–11: Pozvání k trvalému vztahu s Ježíšem (čtvrtek)

V naší poslední lekci se budeme věnovat některým klíčovým myšlenkám evangelia, které nám mohou pomoci posunout se za hranice intelektuálních, rozumových vědomostí o Ježíši. Důležité je totiž poznat Krista i jeho slovo osobně.

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`