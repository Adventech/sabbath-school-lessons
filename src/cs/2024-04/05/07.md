---
title:  'Podněty k zamyšlení'
date:  01/11/2024
---

Přečtěte si 19. kapitolu „Zastavení v Samařsku“ (DA 183–195; TV 112–120) z knihy Touha věků.

„Jakmile Samařanka poznala Spasitele, přivedla k němu další. Projevila se jako lepší misionář než Ježíšovi učedníci. Ti v Samařsku neviděli vhodné pole pro misijní práci. Mysleli jen na veliké dílo, které vykonají někdy v budoucnosti. Neviděli, že přímo před nimi leží úroda zralá ke sklizni. Žena, kterou pohrdali, přivedla ke Spasiteli celé město. Okamžitě se vydala za svými krajany a nesla jim světlo.

Samařská žena je příkladem působení skutečné víry v Krista. Každý opravdový učedník se rodí do Božího království jako misionář. Člověk, který pije z vody života, se stává zdrojem života. Kdo dostává, rozdává. Kristova milost v lidském srdci je jako pramen v poušti. Rozlévá se, každého občerstvuje a v těch, kdo hynou, probouzí touhu napít se vody života.“ (DA 195; TV 119.120)

**Otázky k rozhovoru**

`1. Ve třídě sobotní školy se podělte o své odpovědi na nedělní aplikační otázku. Buďte upřímní. Jaké tabu a předsudky cítíte v naší kultuře? Které z nich mohou bránit vašemu svědectví druhým lidem?`

`2. Proč se podle vás Ježíši dostalo vřelejšího přijetí mezi Samařany než u některých z jeho vlastního lidu?`

`3. Zkuste si představit, že jste na místě Samařanky. Přijde cizinec a dá vám vědět, že zná vaše nejhlubší tajemství. Jak mohl něco takového vědět úplný cizinec? Není divu, že Ježíšova slova na ženu zapůsobila. Co se z tohoto příběhu můžeme naučit o tom, že Hospodin o nás ví všechno, dokonce i ta nejhlubší a nejtemnější tajemství, která bychom nechtěli, aby někdo věděl? Co nám způsob, jakým Ježíš se ženou zacházel, říká o tom, jak k nám chce přistupovat, přestože zná naše tajemství? Jakou útěchu můžete čerpat z této pravdy?`

`4. Jaká témata z Evangelia podle Jana můžeme poznat v Ježíšově službě Samařance u studny?`

---

#### Dodatečné otázky k diskuzi

`Která informace v této lekci tě nejvíce zaujala? Proč?`

`Jak se s této Samařanky stala misionářka? Co musela prožít? Můžeme něco podobného zažít i my?`

`Žena s hroznou pověstí přivedla k Ježíši celé město. V čem je její příklad tak jedinečný?`

`Namotivovala tě k něčemu naše dnešní diskuze? K čemu a jak to uděláš?`
