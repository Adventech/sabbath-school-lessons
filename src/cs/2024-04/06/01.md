---
title:  'Další svědectví o Ježíši'
date:  02/11/2024
---

### Texty na tento týden
J 3,25–36; J 1,32–36; Da 7,18; J 6,51–71; J 5,36–38; J 7,37–53

> <p>Základní verš</p>
> „A já, až budu vyvýšen ze země, přitáhnu všecky k sobě.“ (J 12,32)

Ježíš nejen říkal úžasné věci o sobě, o tom, kdo je, kdo ho poslal nebo odkud přišel. On také ukazoval, kdo je, prostřednictvím svých zázraků a znamení. Mnozí z těch, kdo v něho uvěřili, vydali o Ježíši svědectví: „Až přijde Mesiáš, bude snad činit více znamení než on?“ (J 7,31).

Ježíš svá slova podpořil činy, které dokazovaly pravdivost jeho slov.

Postupně však mezi lidmi začínalo docházet k rozdělení. Uzdravení muže u rybníka Bethesda vyvolalo hněv některých náboženských vůdců. Diskuze v Kafarnau po nasycení pěti tisíc vedla k tomu, že zástupy Ježíše nakonec odmítly. Vzkříšení Lazara některé přivedlo k víře, ale v jiných vzbudilo nepřátelství, které vedlo až k odsouzení a popravě Ježíše.

**Osnova lekce**

Tento týden se zaměříme na situace, při kterých lidé viděli Ježíšovy činy a svědčili o něm. Při každé z těchto událostí se odhalují některé aspekty toho, kým Ježíš skutečně je, a dohromady vytvářejí hlubší pohled na Ježíše jako Mesiáše.

- J 3,25–30; 1,32–36: Svědectví Jana Křtitele (neděle, pondělí)

- J 6,51–71: Svědectví učedníků (úterý)

- J 5,36–38: Svědectví nebeského Otce (středa)

- J 7,37–53: Svědectví zástupů (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`

---

#### Dodatečné otázky k diskuzi

`Jak rozumíš slovům Ježíše v úvodním biblickém textu?`

`Co nám tento text prozrazuje o Ježíšových prioritách?`

`Proč se nechal „povýšit“ až na kříž?`

`Věříš na zázraky? Proč?`

`A co to vlastně je ten zázrak?`

`Prožil jsi nějaký zázrak? Jak na to reagovala tvá víra?`

`Proč není ani zázrak  jistotou, že jeho svědci uvěří v Ježíše?`

`Na čem je postavena tvoje víra v Ježíše?`
