---
title:  'Podněty k zamyšlení'
date:  08/11/2024
---

Přečtěte si 41. kapitolu „Krize v Galileji“ (DA 383–394; TV 241–249) a 68. kapitolu „Na vnějším nádvoří“ (DA 621–626; TV 396–400) z knihy Touha věků.

„‚Ke komu bychom šli?‘ Učitelé Izraele byli v zajetí formalizmu. Farizeové a saduceové vedli neustálé spory. Opustit Ježíše znamenalo klesnout mezi tvrdošíjné zastánce obřadů a tradic, mezi lidi, které ctižádost žene za vlastní slávou. Avšak učedníci od chvíle, kdy přijali Krista, zažili více pokoje a radosti než v celém svém předchozím životě. Jak by se tedy mohli vrátit k lidem, kteří pohrdali Přítelem hříšníků a pronásledovali ho? Dlouho na Mesiáše čekali, a když nyní přišel, nemohli se od něho odvrátit a přidat se k těm, kdo mu usilovali o život a pronásledovali je, protože se stali jeho následovníky.

‚Ke komu bychom šli?‘ Máme se snad vzdát Kristova učení, jeho příkladu lásky a milosrdenství a vrhnout se do tmy nevěry a hříchu světa? Mnozí z těch, kdo byli svědky Ježíšových zázračných činů, Spasitele opustili. Petr však vyjádřil víru učedníků slovy: ‚Ty jsi ten svatý Boží.‘ Pouhé pomyšlení na to, že by mohli ztratit útočiště pro svoji duši, je děsilo a bolelo. Bez Spasitele by byli vydáni napospas temnému rozbouřenému moři.“ (DA 393; TV 248.249)

**Otázky k rozhovoru**

`1. Zamyslete se společně nad složitou otázkou, proč někteří lidé po vyslechnutí důkazů o Ježíši jako Mesiáši a o pravdách křesťanství tyto skutečnosti s radostí přijmou, a proč je jiní odmítnou.`

`2. Co může být důležitější než to, že Ježíš Kristus zemřel za naše hříchy? Jak jsme však poznali tuto klíčovou pravdu? Prostřednictvím vědeckého zkoumání nebo prostřednictvím přírodních zákonů, přirozené teologie (Augustin), logiky či rozumu? I když by nás takové zkoumání mohlo přivést k víře v Boha Stvořitele, prvotní příčinu, nehybného hybatele nebo cokoli jiného, žádná z těchto disciplín, ať už sama, nebo všechny spolu, by nás nemohla naučit tu nejdůležitější pravdu, kterou potřebujeme vědět: Kristus zemřel za naše hříchy. Co by nás měla skutečnost, že žádná z těchto disciplín nás nijak nemohla přivést k tomu nejdůležitějšímu, naučit o tom, že ve věcech víry a spasení je právě Bible naší konečnou a nejvyšší autoritou?`

`3. Proč může být pro posílení naší víry důležité, abychom mluvili o tom, co pro nás Bůh udělal?`

---

#### Dodatečné otázky k diskuzi

`Která myšlenka v této lekci tě nejvíce zaujala? Proč právě tato?`

`Co je pro tebe nejsilnějším důkazem toho, že Ježíše je Mesiáš a Bůh? Proč?`

`Umíš si představit život bez Ježíše? Co vše by se změnilo?`

`Co bys odpověděl Ježíši, kdyby se tě zeptal: „I ty mne chceš opustit?“`

`Co tě dnes v naší diskuzi nejvíce potěšilo? Proč?`
