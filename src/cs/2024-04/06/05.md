---
title:  'Svědectví Otce'
date:  06/11/2024
---

> <p></p>
> 36Svědectví, které mám já, je větší než Janovo: skutky, jež mi Otec svěřil, abych je vykonal. Tyto skutky, které činím, svědčí o tom, že mě Otec poslal. 37A sám Otec, který mě poslal, vydal o mně svědectví. Vy jste však nikdy neslyšeli jeho hlas ani jste nespatřili jeho tvář 38a jeho slovo ve vás nezůstává, poněvadž nevěříte tomu, koho on poslal. (J 5,36–38)

**Osobní studium**

Evangelium podle Jana začíná vyprávěním o Slově (logos). Už jsme se dozvěděli, že Slovo bylo u Boha, tedy u Boha Otce (J 1,1). Když se Slovo stalo tělem, Duch svědčil o Ježíši tak, že na něm spočinul při jeho křtu (J 1,32–34). I Otec však během jeho pozemské služby opakovaně vydal svědectví o Ježíši.

`Co se z úvodního textu (J 5,36–38) dovídáme o Otci?`

Ježíš spojuje Otce se skutky a zázraky, které sám vykonal. Velmi zřetelně ukazuje, že ho poslal Otec a že o něm Otec vydal svědectví.

**Jaké svědectví vydává Otec o Ježíši na základě těchto veršů?**

`2Pt 1,17.18`

`Mt 3,17`

`Mt 17,5`

`Mk 1,11`

`L 3,22`

Při Ježíšově křtu se Otec a Duch připojili k Synu. Začátek Ježíšovy služby byl totiž významnou událostí. Otec říká, že Ježíš je jeho milovaný Syn, ve kterém má zalíbení, kterého si vyvolil. V klíčové době Kristovy služby Otec znovu promlouvá a tuto zmínku nacházíme v J 12,28.

Události vrcholily. Náboženským představitelům se nedařilo Ježíše zastavit a umlčet (viz J 12,19), proto se rozhodli, že ho zabijí. Zástupy však byly z Ježíše nadšené. Stále více lidí slyšelo svědectví těch, kteří byli při Lazarově vzkříšení (J 12,17.18), a i oni začali následovat Ježíše. Chtěli ho vidět dokonce i Řekové, kteří přišli do Jeruzaléma na svátek.

Právě při této příležitosti zaznívá Ježíšova prosba: „Otče, oslav své jméno!“ a z nebe zaznívá Otcův hlas: „Oslavil jsem a ještě oslavím“ (J 12,28).

Už jsme zmínili, že hodinou, kdy měl být Ježíš oslaven, byla událost ukřižování. Otcovo svědectví o Ježíši tedy poukazuje na přinesení velké oběti Božího Beránka za hříchy světa. Je to vyvrcholení Ježíšovy pozemské služby a jeho smrt zaplatila plnou cenu za všechny naše hříchy. Když Ježíšovu oběť přijímáme vírou, my sami nikdy nebudeme muset čelit takovému trestu.

**Aplikace**

`Ježíš prosil Otce, aby Otec oslavil své jméno. Nešlo mu tedy o vlastní slávu, ale o slávu Otce. Proč? Co se z toho můžeme dozvědět?`