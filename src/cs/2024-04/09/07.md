---
title:  'Podněty k zamyšlení'
date:  29/11/2024
---

Přečtěte si 1. kapitolu „Největší dar lidstvu“ (DA 19–26; TV 9–14) a 66. kapitolu „Léčky“ (DA 601–609; TV 382–387) z knihy Touha věků.

„Kristus se ponížil a vzal na sebe lidskou podobu. Tím ukázal, že jeho povaha je pravým opakem povahy satanovy. Šel ve svém ponížení dokonce ještě dál. ‚V podobě člověka se ponížil, v poslušnosti podstoupil i smrt, a to smrt na kříži.‘ (Fp 2,8) Stejně jako kdysi velekněz odkládal okázalý obřadní šat a vykonával službu v bílém lněném rouchu obyčejného kněze, vzal na sebe Kristus podobu služebníka a obětoval – byl knězem i obětí. ‚Byl proklán pro naši nevěrnost, zmučen pro naši nepravost. Trestání snášel pro náš pokoj.‘ (Iz 53,5)

S Kristem bylo naloženo tak, jak jsme si zasloužili my. A to proto, aby s námi mohlo být nakládáno tak, jak si zasloužil on. Byl odsouzen za naše hříchy, na kterých neměl žádný podíl, abychom my mohli být ospravedlněni jeho spravedlností, na které nemáme žádnou zásluhu. Podstoupil smrt, která měla stihnout nás, abychom získali život, který patřil jemu. ‚Jeho jizvami jsme uzdraveni.‘ (Iz 53,5).“ (DA 25; TV 12.13)

**Otázky k rozhovoru**

`1. 	Ježíš obětoval pro záchranu světa velmi mnoho. Co považujete za nejlepší způsoby, jak pomoci druhým uvidět tuto úžasnou pravdu? Jak jim můžete pomoci přijít ve víře ke Kristu?`

`2. 	V čem spočívá rozdíl mezi rozhodnutími dělanými na základě světských principů a hodnot v kontrastu s rozhodnutími, která vycházejí z Božího zjevení?`

`3. 	Jak spolu souvisí rozum, logika a Boží slovo? Jaké logické a racionální důvody máme k tomu, abychom dospěli k víře? Jak nám naplněná proroctví nebo ohromující krása a složitost stvořeného světa logicky a racionálně poukazují na existenci Boha a na pravdivost plánu spasení?`

`4. 	Ve třídě si promluvte o svých odpovědích na otázku na konci úterní části. Na čem je založena vaše víra? Pokud by se vás někdo zeptal, proč věříte v Ježíše a evangelium, jak byste odpověděli?`