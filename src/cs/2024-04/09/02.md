---
title:  '„V něm byl život“'
date:  24/11/2024
---

> <p></p>
> 14Jako Mojžíš vyvýšil hada na poušti, tak musí být vyvýšen Syn člověka, 15aby každý, kdo v něho věří, měl život věčný. 16Neboť Bůh tak miloval svět, že dal svého jediného Syna, aby žádný, kdo v něho věří, nezahynul, ale měl život věčný. (J 3,14–16)

**Osobní studium**

V prvním verši svého evangelia (J 1,1) apoštol jasně říká, že Ježíš je Bůh, Boží Syn. Následně zaznívají slova: „V něm byl život a život byl světlo lidí“ (J 1,4). Tento odkaz na život ukazuje na božskou, neodvozenou, věčnou existenci. Protože Syn má život sám v sobě, může ho položit a znovu si ho vzít (J 10,17). A navíc, protože má život v sobě, může tento život dát, komu chce (J 5,21; porovnej s J 14,19).

Výraz „život“ (řecky zóé) se v Janově evangeliu objevuje šestatřicetkrát, což je asi čtvrtina všech výskytů v Novém zákoně. V J 1,4.5 se toto slovo kromě odkazu na zdroj života na naší planetě spojuje i se spasením. Ve zbylé části Evangelia podle Jana je myšlenka života (zóé) nejčastěji použita ve smyslu „věčný život“, „zaslíbení spasení“ (viz J 3,15.16.36; J 4,14.36; J 6,27.40.47.54.68). Ten, kdo dal život při stvoření, je tentýž, který dává věčný život – spasení ztracenému světu.

**Proč přišel Ježíš na tuto zemi?**

`J 3,16`

`J 1,29; J 6,40`

`J 10,10`

`J 12,27`

„Jako Mojžíš vyvýšil hada na poušti, tak musí být vyvýšen Syn člověka, aby každý, kdo v něho věří, měl život věčný“ (J 3,14.15). Ježíš vzal na sebe trest, který patřil nám, abychom mohli mít život, který byl jeho.

Kristus touží, abychom měli život a abychom ho měli „v hojnosti“ (J 10,10). „Těm pak, kteří ho přijali a věří v jeho jméno, dal moc stát se Božími dětmi. Ti se nenarodili, jen jako se rodí lidé, jako děti pozemských otců, nýbrž narodili se z Boha“ (J 1,12.13).

Kristus přišel, aby nám zjevil Otce. Neboť: „Boha nikdy nikdo neviděl; jednorozený Syn, který je v náručí Otcově, nám o něm řekl“ (J 1,18). Když se díváme na Ježíšův charakter, můžeme vidět charakter Otce.

**Aplikace**

`Co se můžeme naučit z Ježíšova života o Otcově charakteru? Proč je toto odhalení tak povzbuzující?`