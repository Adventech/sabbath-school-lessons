---
title:  'Odsouzení'
date:  28/11/2024
---

> <p></p>
> 18Kdo v něho věří, není souzen. Kdo nevěří, již je odsouzen, neboť neuvěřil ve jméno jednorozeného Syna Božího. 19Soud pak je v tom, že světlo přišlo na svět, ale lidé si zamilovali více tmu než světlo, protože jejich skutky byly zlé. 20Neboť každý, kdo dělá něco špatného, nenávidí světlo a nepřichází k světlu, aby jeho skutky nevyšly najevo. 21Kdo však činí pravdu, přichází k světlu, aby se ukázalo, že jeho skutky jsou vykonány v Bohu. (J 3,18–21)

**Osobní studium**

**Proč lidé přicházejí před soud?**

`J 3,18.36`

`J 5,24.38`

`J 8,24`

`J 12,47`

Odmítnutí Ježíše Krista, Světla světa, nás nechává napospas pochybnostem a ďáblovým pokušením. Znamená to obrátit se ze světla do tmy.

Eva dostala světlo, na jehož základě věděla, jak se chovat ke stromu poznání dobra a zla uprostřed zahrady. Satan ji pokoušel a toto světlo zpochybnil. Eva „zkoušela“ Boží slovo. Uvažovala o tom, že Bůh lásky určitě nezničí stvoření, které s takovou péčí vytvořil. Spoléhala se na své smysly. Had jedl ovoce a teď uměl mluvit. Co když má had pravdu? Pokud budu jíst ovoce, můžu se stát podobnou Bohu! Oklamaná se odvrátila od světla a stejnou cestu si zvolil i její manžel.

`Přečti si text Mt 4,1–4. Jaké zásady použil Kristus v poušti pokušení, aby zvítězil nad satanovými podvody?`

Kristus měl k dispozici stejné rozumové nástroje, jaké používali Adam a Eva, lidé před potopou a Židé u Kádeše. Mohl se ptát, proč Bůh lásky nechá svého Syna na poušti čtyřicet dní a nocí bez jídla a ochrany. Mohl se také rozhodnout dokázat své synovství proměnou kamenů v chléb! Namísto toho odpověděl Božím slovem. Jeho uvažování a jednání bylo vedeno nebeskými hodnotami, nikoli pozemskými. Jak snadno mohl racionalizovat svou cestu k nesprávným rozhodnutím. Takové zkratky totiž dělá mnoho lidí, dokonce i věřících.

**Aplikace**

`Jak se můžeme vyhnout pokušením? Jak se můžeme naučit dělat rozhodnutí, která budou vycházet z Božího slova?`