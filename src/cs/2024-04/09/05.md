---
title:  'Odmítání Zdroje života'
date:  27/11/2024
---

> <p></p>
> 5To světlo ve tmě svítí a tma je nepohltila. […] 10Na světě byl, svět skrze něj povstal, ale svět ho nepoznal. 11Přišel do svého vlastního, ale jeho vlastní ho nepřijali. (J 1,5.10.11)

**Osobní studium**

V evangeliu Jana nacházíme některé z nej­smutnějších zpráv celého Písma. Výstižně to ukazují úvodní verše (J 1,5.10.11). „JÁ JSEM“ nepřijalo mnoho z jeho vlastního lidu.

Není divu, že apoštol Pavel později varuje: „Neodhazujte tedy svou smělou důvěru...“ (Žd 10,35; ČSP). Opakovaně můžeme v Písmu vidět, že lidé odmítli Krista, protože ne­při­jali jeho slovo.

„Současný způsob myšlení založený výhradně na rozumu začíná pochybnostmi. Lidé zpochybňují všechno, aby zjistili, co je pravda. To, co přežije palbu křížového výslechu, přijímají jako neotřesitelné poznání, něco, na čem se dá postavit vlastní přesvědčení. Někteří aplikují stejnou metodu i na Bibli tím, že vše zpochybní z vědeckého, historického, psychologického, filozofického, archeologického nebo geologického hlediska, aby pak rozhodli, co je v Bibli pravda, a co ne. Taková metoda vychází z pochybností o pravdivosti Písma. Kristus se zeptal: ‚Ale nalezne Syn člověka víru na zemi, až přijde?‘ (L 18,8).“ (ZINKE, E.  Edward­ a Roland Hegstad. The Certainty of the Second Coming. Hagerstown, MD: Review and Herald Publishing Association, 2000, s. 96)

`Přečti si text Nu 13,23–33. V čem spočíval rozdíl mezi dvěma zprávami, které špióni přinesli o zaslíbené zemi?`

Hříchem Židů u Kádeše byly pochybnosti o tom, co řekl Bůh. Bůh je vyzval, aby šli a zabrali určené území. Do Kenaanu vyslali dvanáct vyzvědačů, aby zemi prozkoumali. Vrátili se se dvěma zprávami. Většina přišla s obavami a nejistotou. V zemi jsou obři, opevněná města, zbraně, jaké jsme nikdy předtím neviděli, a dobře vycvičené armády. My jsme však byli jen otroky v egyptské zemi a nemáme žádné vojenské zkušenosti. Deset špionů hlasovalo „ne“, protože měli strach z ohromující moci nepřítele a brali v úvahu jen lidský pohled. Dva špioni hlasovali „ano“, neboť se opírali o svou víru a o úžasnou moc Božího slova.

**Aplikace**

`Jak se můžeme vyhnout nedůvěrě a pochybnostem, kterým podlehli Izraelité u Kádeše? Proč je v této souvislosti důležité dát si pozor i na opačný extrém, který se může projevit jako troufalost nebo realizace vlastních nemoudrých rozhodnutí s přesvědčením, že plníme Boží vůli?`