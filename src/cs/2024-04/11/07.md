---
title:  'Podněty k zamyšlení'
date:  13/12/2024
---

Přečtěte si 73. kapitolu „Nebojte se!“ (DA 662–680; TV 424–436) z knihy Touha věků.

Při hledání odpovědi na otázku, kdo je Ježíš, ho jeho protivníci posuzovali podle lidských norem, „podle těla“ (J 8,15; ČSP). To je pravděpodobně ještě horší než soudit „podle zdání“ (J 7,24). Soudili podle kritérií těla, tedy podle padlého lidstva v padlém světě, bez vedení Ducha (viz J 3,3–7). Soustředili se jen na jeho „tělo“, ale nikdy neuvažovali o možnosti, že by mohl být Slovem, které se stalo tělem (J 1,14). Dívat se na Krista podle tak omezeného souboru kritérií znamená přistupovat k němu jen z pohledu světa (2K 5,16).

„Utěšitel je nazván ‚Duchem pravdy‘. Jeho posláním je vymezovat pravdu a udržovat ji. Na lidské srdce působí především jako Duch pravdy, a tím se stává Utěšitelem. Pravda je totiž zdrojem útěchy a pokoje, které ve lži nenajdeme. Satan se snaží ovládnout lidskou mysl lživými teoriemi a tradicemi. Vede lidi ke zvrácenému životnímu stylu a kazí tak i jejich povahu. Duch svatý oslovuje člověka prostřednictvím Písma a zasévá mu do srdce pravdu. Odhaluje blud a vyhání jej z mysli. Kristus získává své vyvolené právě Duchem pravdy, který působí prostřednictvím Božího slova.“ (DA 671; TV 429)

**Otázky k rozhovoru**

`1. 	Věčný život je poznat Boha (J 17,3). Co to znamená osobně znát Boha, na rozdíl od pouhého poznání určitých faktů o něm, tedy toho, že je spravedlivý, mocný nebo milující? Jak byste odpověděli na otázku, zda „znáte Boha“? Jak tvou odpověď ovlivňuje Ježíš?`

`2. 	Co znamenají pro každodenní život Ježíšova slova „Tvoje slovo je pravda“ (J 17,17)?`

`3. 	Ježíš se modlil: „Neprosím, abys je vzal ze světa, ale abys je zachoval od zlého“ (J 17,15). Jak naše vlastní rozhodnutí ovlivňují naši odpověď na tuto modlitbu?`