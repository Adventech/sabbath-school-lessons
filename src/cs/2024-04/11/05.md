---
title:  'Duch svatý'
date:  11/12/2024
---

> <p></p>
> Ale Přímluvce, Duch svatý, kterého pošle Otec ve jménu mém, ten vás naučí všemu a připomene vám všecko, co jsem vám řekl. (J 14,26)

> <p></p>
> Až přijde Přímluvce, kterého vám pošlu od Otce, Duch pravdy, jenž od Otce vychází, ten o mně vydá svědectví. (J 15,26)

> <p></p>
> 7Říkám vám však pravdu: Prospěje vám, abych odešel. Když neodejdu, Přímluvce k vám nepřijde. Odejdu-li, pošlu ho k vám. 8On přijde a ukáže světu, v čem je hřích, spravedlnost a soud: 9Hřích v tom, že ve mne nevěří; 10spravedlnost v tom, že odcházím k Otci a již mne nespatříte; 11soud v tom, že vládce tohoto světa je již odsouzen. (J 16,7–11)

**Osobní studium**

Duch svatý nevystupuje v Evangeliu podle Jana tak výrazně jako Otec a Syn. Pro úspěch Ježíšova poslání je však jeho role naprosto klíčová.

`Přečti si text J 1,10–13. Co se z něho dovídáme o důležitosti svatého Ducha pro obrácení?`

V první kapitole Janova evangelia vidíme důležitost role Ducha svatého. Jan říká, že všichni, kdo přijali Slovo, tedy všichni, kdo v něho uvěřili, se stali Božími dětmi, nenarodili se, „jen jako se rodí lidé, jako děti pozemských otců, nýbrž narodili se z Boha“ (J 1,13). Takové narození je právě dílem Ducha svatého.

**Co říkají následující verše o činnosti Ducha svatého?**

`J 3,4–8`

`J 6,63`

`J 14,26`

`J 15,26`

`J 16,7–11`

„Ježíš chtěl učedníky potěšit a dát jim naději, která povzbuzovala i jeho. Představil jim proto dílo Ducha svatého. Měl radost z toho, že mohl své církvi zajistit tak významnou pomoc. Duch svatý byl největším darem, který mohl Kristus od Otce získat pro povznesení svého lidu. Duch svatý byl dán Božímu lidu proto, aby jej vedl k duchovní obnově. Bez jeho působení by byla Kristova oběť zbytečná. Moc zla postupem času stále narůstala a je ohromující, jak snadno si satan lidstvo zotročil. Nad hříchem je možno zvítězit jedině s pomocí třetí božské osoby, jejíž síla není ničím omezena, neboť přichází v plnosti božské moci.“ (DA 671; TV 429)

Je velkým požehnáním přijmout Ducha svatého. Právě to totiž potvrzuje, že Bůh je pravdivý (J 3,33). Je to Duch, kdo nám ukáže, „v čem je hřích, spravedlnost a soud“ (J 16,8–11). Klíčem k tomu, abychom věděli, co je správné, pravdivé a dobré, je podřízení našeho rozumu a životních zkušeností Božímu slovu prostřednictvím usvědčující a přesvědčující moci Ducha svatého.

**Aplikace**

`Jak rozumíš výzvě „přijmout Ducha svatého“? Co to znamená a jak se to projevuje?`