---
title:  'Ježíš a Otec'
date:  09/12/2024
---

> <p></p>
> Nyní však odcházím k tomu, který mě poslal... (J 16,5)

> <p></p>
> Spravedlivý Otče, svět tě nepoznal, ale já jsem tě poznal a také oni poznali, že jsi mě poslal. (J 17,25)

**Osobní studium**

Byli jsme stvořeni Bohem, abychom s ním měli osobní vztah (Gn 1,26.27), ale hřích tento vztah zásadně narušil. Jaký to mělo okamžitý dopad, můžeme vidět v příběhu z rajské zahrady.

`Přečti si text Gn 3,7–9. Jak tyto verše odhalují rozvrat, který způsobil hřích? Co znamená, že Bůh hledal lidi, a ne naopak?`

Božím záměrem bylo nabídnout celému lidstvu uzdravení rozvratu způsobeného hříchem. A to i přes skutečnost, že ne každý přijme Boží nabídku.

Aby mohl být vztah obnoven, jeden člen Božství (Trojice) se stal člověkem. Tak se Slovo „stalo tělem a přebývalo mezi námi“ a zjevovalo Boží slávu (J 1,14–18). Ježíš přišel, aby obnovil vztah narušený hříchem všem, kteří jsou ochotni přijmout vírou jeho nabídku milosti.

**O jaké naději pro nás se mluví v těchto textech?**

`J 1,1.2`

`J 5,16–18`

`J 6,69`

`J 10,10.30`

`J 20,28`

„V Kristu je život, původní, nevypůjčený, neodvozený.“ (DA 530; TV 338) Jako vtělený Syn „sám sebe zmařil“ (Fp 2,7); vzdal se svého postavení, své rovnosti s Bohem. Protože na Zemi byl Kristus člověkem, mohl v této souvislosti mluvit o svém vlastnictví života jako o daru od Boha. „Kristovo božství je pro věřícího zárukou věčného života.“ (DA 530; TV 338)

Lidstvo nepoznalo Boha (J 17,25). Proto Bůh poslal svého jediného Syna (J 9,4; J 16,5), abychom mohli poznat Otce.

**Aplikace**

`V souvislosti s vesmírem jeden ateista napsal: „V naší temnotě, v celé této rozlehlosti, neexistuje ani náznak toho, že pomoc přijde odjinud, aby nás zachránila před námi samotnými.“ V čem je tento pohled nesprávný? Co o tomto problému říká Bible?`