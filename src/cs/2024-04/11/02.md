---
title:  'Nebeský Otec'
date:  08/12/2024
---

> <p></p>
> Ne vy jste vyvolili mne, ale já jsem vyvolil vás a ustanovil jsem vás, abyste šli a nesli ovoce a vaše ovoce aby zůstalo; a Otec vám dá, oč byste ho prosili v mém jménu. (J 15,16)

> <p></p>
> V onen den se mě nebudete již na nic ptát. Amen, amen, pravím vám, budete-li o něco prosit Otce ve jménu mém, dá vám to. (J 16,23)

**Osobní studium**

Evangelium podle Jana je napsáno tak, že zahrnuje celý biblický příběh počínaje naším původem. „Na počátku stvořil Bůh nebe a zemi“ (Gn 1,1). Jinými slovy: Na počátku Otec, Syn a Duch svatý stvořili nebe a zemi. V nich je zdroj a původ všeho, co existuje. Stvořili vesmír a bytosti, které jej obývají. Příběh počátku mimořádným způsobem popisuje stvoření života na naší planetě a velký důraz věnuje stvoření člověka. Božím záměrem stvoření lidstva bylo, abychom žili v láskyplném souladu s ním a mezi sebou navzájem.

Naneštěstí Lucifer přinesl na tento svět hřích, který se mimo jiné projevuje narušením našeho vztahu s Bohem. Zkreslil a překroutil Boží obraz. Ježíš tedy vzal na sebe naši lidskou přirozenost, aby obnovil poznání Boha a přinesl lidstvu spasení.

Během svého života na Zemi Ježíš odevzdal celý svůj život Otci a naprosto se podřídil jeho vedení. Řekl: „Já a Otec jsme jedno“ (J 10,30). „Otec je ve mně a já v Otci“ (J 10,38). „Nečiním-li skutky svého Otce, nevěřte mi!“ (J 10,37).

**Jaké úkoly a role Otce jsou popsány v následujících textech?**

`J 3,16.17; J 6,57`

`J 5,22.30`

`J 6,32; J 14,10.24`

`J 6,45`

`J 15,16; J 16,23`

**Aplikace**

`Tyto verše představují Otce v úzkém spojení s Ježíšem Kristem, jeho Synem. Otec má důvěrný kontakt s naším světem a činí vše pro naše spasení. Co nás tato pravda učí o Boží lásce k nám?`