---
title:  'Pravda a Písmo'
date:  05/12/2024
---

> <p></p>
> 37A sám Otec, který mě poslal, vydal o mně svědectví. Vy jste však nikdy neslyšeli jeho hlas ani jste nespatřili jeho tvář 38a jeho slovo ve vás nezůstává, poněvadž nevěříte tomu, koho on poslal. 39Zkoumáte Písma a myslíte si, že v nich máte věčný život; a Písma svědčí o mně. 40Ale vy nechcete přijít ke mně, abyste měli život. (J 5,37–40)

**Osobní studium**

Evangelium podle Jana jako součást Bible hraje důležitou roli při vydávání svědectví o Ježíši, který je cesta, pravda a život. Celá Bible (Starý i Nový zákon) má klíčovou roli při zjevování pravdy. Nejdůležitější poselství se soustředí na to, kdo je Ježíš a co přišel vykonat.

`Co říká Ježíš o Písmu v úvodních verších (J 5,37–40)?`

Ježíš i jeho učedníci se odvolávali na Písmo (texty Starého zákona), aby ukázali, že je Mesiáš. Kristus řekl: „Kdybyste opravdu věřili Mojžíšovi, věřili byste i mně, neboť on psal o mně. Nevěříte-li tomu, co on napsal, jak uvěříte mým slovům?“ (J 5,46.47).

`Aby Ježíš odhalil, kým je a jaký je význam jeho služby, odkazoval se na poselství Písma (L 24,27). Proč to bylo důležité?`

Na jiném místě, když citoval z Exodu, Ježíš Kristus řekl: „A pokud jde o vzkříšení mrtvých, nečetli jste, co vám Bůh pravil...? (Mt 22,31). Zachariáš se odvolával na Boží zaslíbení a chválil Boha za to, že „mluvil ústy svatých proroků od pradávna…“ (L 1,70). Apoštol Petr ve svém kázání o Letnicích řekl: „Bratří, muselo se splnit slovo Písma, kde Duch svatý už ústy Davidovými mluvil...“ (Sk 1,16).

Bible není vědeckou učebnicí. Nevysvětluje, jak rozdělit atom nebo provést operaci mozku. Její obrovský význam spočívá v něčem jiném. Přináší kontext, ve kterém má náš vesmír smysl. Je to klíč, který otevírá dveře, světlo, které umožňuje vidět. Bez Bib­le bychom tápali ve tmě. Nevěděli bychom nic o existenci Boha, jeho roli ve vesmíru, našem vlastním původu, smyslu života a budoucnosti.

**Aplikace**

`Které pravdy jsou pro Písmo jedinečné, tedy takové, že se o nich nedozvíme z žádného jiného zdroje?`