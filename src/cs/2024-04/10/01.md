---
title:  'Cesta, pravda i život'
date:  30/11/2024
---

### Texty na tento týden
J 13,1–20; J 14,1–3; Da 7,27; J 14,5–11; J 1,14; Ko 1,16.17; J 5,38–40

> <p>Základní verš</p>
> „Boha nikdy nikdo neviděl; jednorozený Syn, který je v náručí Otcově, nám o něm řekl.“ (J 1,18)

Evangelium podle Jana je rozděleno na čtyři hlavní části: Prolog (J 1,1–18), Kniha znamení (J 1,19–12,50), Kniha slávy (J 13,1–20,31) a Epilog (J 21,1–25). V našich lekcích jsme se doposud zaměřovali zejména na první dvě části – Prolog a Knihu znamení. Prostřednictvím Ježíšových zázraků (znamení), rozhovorů a učení jsme si ukazovali, kdo je Ježíš. V následujících lekcích se přesuneme do třetí části – Knihy slávy.

Je zajímavé, že slavných sedm výroků „JÁ JSEM“ přemosťuje druhou a třetí část evangelia. Ježíš o sobě říká, že je „chléb života“ (J 6,35.41.48.51), „světlo světa“ (J 8,12; J 9,5), „dveře“ (J 10,7.9), „dobrý pastýř“ (J 10,11.14), „vzkříšení a život“ (J 11,25), „cesta, pravda i život“ (J 14,6) a „pravý vinný kmen“ (J 15,1.5).

**Osnova lekce**

Tento týden se zaměříme na 13. a 14. kapitolu Janova evangelia. Nejdříve se budeme věnovat smyslu Ježíšovy řeči na rozloučenou, na jejímž začátku se nachází důležitý příběh o tom, jak Ježíš umyl nohy svým učedníkům. Následně budeme studovat jeho prohlášení „Já jsem ta cesta, pravda i život.“

- J 13,1–20: Naučení o službě a pokoře (neděle)

- J 14,1–3: Zaslíbení Ježíšova návratu (pondělí)

- J 14,5–11: Ježíš jako „cesta, pravda a život“ (úterý)

- J 1,14.17: Ježíš jako vtělená „pravda“ (středa)

- J 5,37–40: Písmo jako svědectví o „pravdě“ (čtvrtek)

`Podělte se ve skupině o to, co jste v posledním týdnu zažili. Jak vás tento prožitek ovlivnil ve vašem duchovním životě?`

`Řekněte ostatním o situaci, kdy jste v poslední době vnímali výrazný projev Boží přítomnosti ve vašem životě. Vyjádřete veřejně Bohu své poděkování.`