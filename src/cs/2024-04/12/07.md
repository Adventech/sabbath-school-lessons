---
title:  'Podněty k zamyšlení'
date:  20/12/2024
---

Přečtěte si 79. kapitolu „Význam Ježíšovy oběti“ (DA 758–764; TV 487–491), 81. kapitolu „Zmrtvýchvstání“ (DA 779–787; TV 499–503) a 82. kapitolu „Zpráva o vzkříšení“ (DA 788–798; TV 504–507) z knihy Touha věků.

„Pilát se snažil Ježíše osvobodit. Poznal však, že chce-li si udržet své postavení, nemůže Krista zachránit. Než by se připravil o světskou moc, raději obětoval nevinný život. Podobně i dnes mnozí lidé obětují zásady, jen aby o nic nepřišli a nemuseli trpět. Svědomí a povinnost vedou jedním směrem, a sobecké zájmy druhým. Proud se žene špatnou cestou a každého, kdo se spojuje se zlem, strhává do husté tmy hříchu.“ (DA 738; TV 474)

„Kristus nepodlehl smrti, dokud nedokončil dílo, které přišel vykonat. Posledním dechem zvolal: ‚Dokonáno jest.‘ (J 19,30) Boj byl úspěšně dobojován. Kristus zvítězil svou pravicí, svou svatou paží (viz Ž 98,1). Jako vítěz vztyčil svůj prapor na věčných výšinách. Andělé měli nevýslovnou radost. Celé nebe jásalo nad Spasitelovým vítězstvím. Satan byl poražen a uvědomil si, že přišel o své panství.

Pro anděly a nepadlé světy mělo zvolání: ‚Dokonáno jest‘ hluboký význam. I pro nás to dodnes znamená, že velké dílo vykoupení bylo dokončeno. Spolu s nebeskými bytostmi můžeme mít podíl na plodech Kristova vítězství.“ (DA 758; TV 487)

**Otázky k rozhovoru**

`1. 	Co nám při rozhodování může pomoci, abychom se vyhnuli chybám, kterých se dopustil Pilát?`

`2. 	Proč musel Ježíš zemřít místo nás? Proč musel být naším zástupcem? Proč byla jeho smrt nezbytná, abychom mohli být spaseni? Které pasáže Písma podporují vaše odpovědi?`

`3. 	Jaký je vztah mezi důkazy z Písma a historickými důkazy, pokud jde o víru v Ježíšovo vzkříšení? Který historický důkaz potvrzuje Ježíšovo vzkříšení?`

`4. 	Zamyslete se nad textem 1K 15,12–20. Jak rozumíte myšlence, že bez Kristova zmrtvýchvstání „jsou ztraceni i ti, kteří zesnuli v Kristu“ (1K 15,18)? Jaký smysl by měla tato slova, pokud by ti, kdo „zesnuli v Kristu“, šli hned po své smrti do nebe? Jak zde Pavlova slova potvrzují pravdu, že mrtví spí až do vzkříšení při Kristově návratu?`