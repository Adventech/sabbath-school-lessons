---
title:  '„Dokonáno jest“'
date:  17/12/2024
---

> <p></p>
> 28Ježíš věděl, že vše je již dokonáno; a proto, aby se až do konce splnilo Písmo, řekl: „Žízním.“ 29Stála tam nádoba plná octa; namočili tedy houbu do octa a na yzopu mu ji podali k ústům. 30Když Ježíš okusil octa, řekl: „Dokonáno jest.“ A nakloniv hlavu skonal.. (J 19,28–30)

**Osobní studium**

Podle textu J 19,17–22 napsal Pilát nápis v latině, řečtině a hebrejštině, který říkal: „Ježíš Nazaretský, král židovský“ (J 19,19). Židovští velekněží to chtěli změnit. Pilát však trval na svém a nezměněný nápis zůstal němým svědkem nejen pravdy o Ježíši, ale také jedním ze znaků, že pro Ježíše se kříž stal trůnem. Takto byl Ježíš skutečně jejich Králem, „král židovský“ visel na kříži jako obyčejný zločinec.

„Zavěšení nápisu nad Ježíšovu hlavu řídila vyšší moc, než byl Pilát nebo Židé. Boží prozřetelnost chtěla přivést lidi k tomu, aby zkoumali Písmo a uvažovali o něm.“ (DA 745; TV 480)

`Jakou scénu popisují verše J 19,25–27? Co je hlavní myšlenkou?`

Mezi těmi, kteří ten den stáli pod křížem, byl Jan, milovaný učedník, spolu s Marií, Ježíšovou matkou, a dalšími. Právě tuto zkušenost předpovídal Simeon před mnoha lety, když Josef a Marie přinesli Ježíše do chrámu, aby ho zasvětili Bohu (srov. s L 2,34.35). Nyní, ve chvílích své smrti, Ježíš mluví se svou matkou. „Ženo, hle, tvůj syn!“ A Janovi říká: „Hle, tvá matka!“ (J 19,26.27).

Jaký význam mají Ježíšova slova: „Dokonáno jest“? (Viz úvodní text J 19,28–30.)

Řecké sloveso teleó („dokončit, dokonat, provést“) ve verši 28 („vše je již dokonáno“) je stejné, jaké zaznívá ve verši 30 („Dokonáno jest“). Kromě toho se ve verši 28 objevuje i příbuzné slovo (teleioó; „dokončit, uskutečnit, splnit“) v souvislosti s naplněním Písma („aby se až do konce splnilo Písmo“). Ať to, co se odehrávalo na kříži, bylo jakkoli bolestné a tragické, ve skutečnosti se vše naplňovalo, uskutečňovalo, dokonávalo.

Když Ježíš říká: „Dokonáno jest!“, dokončuje, naplňuje to, co chtěl jeho Otec.

**Aplikace**

`Co pro každého z nás znamenají Ježíšova slova „Dokonáno jest“? Co bylo dokonáno? Jaký význam to má pro náš život?`