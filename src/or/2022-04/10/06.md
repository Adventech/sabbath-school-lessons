---
title:  ବାଇବଲ ଦୃଶ୍ୟ
date:   01/12/2022
---

`୧ ଯୋହନ ୫:୩-୧୧ ପଢ଼ନ୍ତୁ। ପ୍ରେରିତ ଯୋହନ କେବଳ “ଅନନ୍ତ ଜୀବନ”କୁ କେବଳ ଖ୍ରୀଷ୍ଟଙ୍କଠାରେ ସୀମିତ କରନ୍ତି କାହିଁକି?`

ମନୁଷ୍ୟର ସର୍ତ୍ତମୂଳକ ଅମରତାର ବାଇବଲ ତତ୍ତ୍ୱ ପ୍ରାଣର ପ୍ରାକୃତିକ ଅମରତାର ଅଣ-ବାଇବଲ ସିଦ୍ଧାନ୍ତର ବିପରୀତ ଭାବରେ- ୧ଯୋହନ ୫:୧୧, ୧୧ରେ ସ୍ପଷ୍ଟ କରାଯାଇଛି, ଏହି ମହତ୍ତ୍ୱପୂର୍ଣ୍ଣ ବାକ୍ୟାଂଶର ଅର୍ଥ ବୁଝିବାକୁ ହେଲେ ଆମକୁ ମନେ ରଖିବାକୁ ପଡ଼ିବ। ଯେ କେବଳ ପରମେଶ୍ୱରଙ୍କ “ଅମରତା ଅଛି” (୧ତିମଥି ୬:୧୫-୧୬) ଏବଂ ଜୀବନର ଏକମାତ୍ର ଉତ୍ସ (ଗୀତସଂହିତା ୩୬:୯, କଲ ୧:୧୫--୧୭, ଏବ୍ରୀ ୧:୨)।

ଯେତେବେଳେ ଆଦମ ଏବଂ ହବାଙ୍କ ପତନ ଦ୍ୱାରା ପାପ ଜଗତରେ ପ୍ରବେଶ କଲା (ଆଦିପୁସ୍ତକ ୩), ସେମାନେ ଏବଂ ସେମାନଙ୍କର ସମସ୍ତ ବଂଶଧର (ଆମେ ସମସ୍ତେ) ଶାରୀରିକ ମୃତ୍ୟୁର ଅଭିଶାପରେ ଆସି ଅନନ୍ତ ଜୀବନ ଦାନ ହରାଇଲେ। କିନ୍ତୁ ଆମର ପ୍ରେମମୟ ପରମେଶ୍ୱର ମଣିଷମାନଙ୍କ ପାଇଁ ପରିତ୍ରାଣର ଯୋଜନା କାର୍ଯ୍ୟକାରୀ କଲେ, ଯେଉଁ ଜୀବନ ଆରମ୍ଭରୁ ସେମାନଙ୍କର ଥିଲା। ଯେପରି ପାଉଲ ଲେଖିଛନ୍ତି: “ଅର୍ଥାତ୍, ଆମ୍ଭେମାନେ ଯେପରି ତାହାଙ୍କ ସାକ୍ଷାତରେ ପବିତ୍ର ଓ ଅନିନ୍ଦନୀୟ ହେଉ, ଏଥିପାଇଁ ସେ ଜଗତର ପତ୍ତନ ପୂର୍ବେ ତାହାଙ୍କଠାରେ ଆମ୍ଭମାନଙ୍କୁ ମନୋନୀତ କଲେ” (ଏଫିସି ୧:୪, ଗୁରୁତ୍ୱ ଦିଆଯାଉଛି)।

ପ୍ରେରିତ ପାଉଲ ବ୍ୟାଖ୍ୟା କରିଛନ୍ତି ଯେ ଯେପରି ଜଣେ ମନୁଷ୍ୟ ଦ୍ୱାରା ପାପ ଜଗତରେ ପ୍ରବେଶ କଲା, ଏବଂ ପାପ ଦ୍ୱାରା ମୃତ୍ୟୁ, ସେହିପରି ଜଣେ ବ୍ୟକ୍ତି, ଯୀଶୁ ଖ୍ରୀଷ୍ଟ ଦ୍ୱାରା ଅନନ୍ତ ଜୀବନର ଅନୁଗ୍ରହର ଦାନ ସମସ୍ତ ମାନବଙ୍କ ପାଇଁ ଉପଲବ୍ଧ ହେଲା (ରୋମ ୫:୧୨-୨୧) ପାଉଲ ଏଠାରେ ଏକ ଆକ୍ଷରିକ ଆଦମଙ୍କ ବିଷୟରେ ଏକ ସ୍ପଷ୍ଟ ଭାବରେ ଉଲ୍ଲେଖ କରୁଛନ୍ତି ଯିଏ ଏହି ଜଗତରେ ପାପ ଏବଂ ମୃତ୍ୟୁ ଆଣିଥିଲେ। ଜଣେ ପ୍ରକୃତ ଆଦମ ବିନା ବାଇବଲରେ କୌଣସି ବିଷୟର ଅର୍ଥ ହୋଇପାରିବ ନାହିଁ, ଯିଏ ଅପରାଧ ମାଧ୍ୟମରେ ଆମ ଜଗତକୁ ପାପ ଏବଂ ମୃତ୍ୟୁ ଆଣିଥିଲେ।

ଏହିପରି ପ୍ରେରିତ ଯୋହନ ଆହୁରି କହିଛନ୍ତି, “ଈଶ୍ୱର ଆମ୍ଭମାନଙ୍କୁ ଅନନ୍ତ ଜୀବନ ଦେଇଅଛନ୍ତି, ପୁଣି ସେହି ଜୀବନ ତାହାଙ୍କ ପୁତ୍ରଙ୍କଠାରେ ଅଛି। ଯେ ପୁତ୍ରଙ୍କୁ ପାଇଅଛି, ସେ ଜୀବନ ହିଁ ପାଇ ନାହିଁ। (୧ ଯୋହନ ୫:୧୧:୧୨)।

ଯୀଶୁଙ୍କ ବ୍ୟକ୍ତବ୍ୟକୁ ଦୃଷ୍ଟିରେ ରଖି ସମ୍ପୂର୍ଣ୍ଣ ଚିତ୍ର ସ୍ପଷ୍ଟ ହୋଇଯାଏ; କାରଣ ଯେକେହି ପୁତ୍ରଙ୍କୁ ଦର୍ଶନ କରି ତାହାଙ୍କଠାରେ ବିଶ୍ୱାସ କରେ, ସେ ଯେପରି ଅନନ୍ତ ଜୀବନ ପ୍ରାପ୍ତ ହୁଏ, ଏହା ହିଁ ମୋହର ପିତାଙ୍କର ଇଚ୍ଛା; ଆଉ ମୁଁ ତାହାକୁ ଶେଷ ଦିନରେ ଉତ୍ଥାପନ କରିବି। (ଯୋହନ ୬:୪୦), ଏବଂ ଯୀଶୁ ତାଙ୍କୁ କହିଲେ, ମୁଁ ପୁନରୁତ୍ଥାନ ଓ ଜୀବନ ଯେ ମୋଠାରେ ବିଶ୍ୱାସ କରେ, ସେ ଯଦ୍ୟପି ମରେ, ତଥାପି ସେ ବଞ୍ôଚବ (ଯୋହନ ୧୧:୨୫)।

ଏହାର ଅର୍ଥ ହେଉଛି ଅନନ୍ତ ଜୀବନ ଖ୍ରୀଷ୍ଟଙ୍କ ମାଧ୍ୟମରେ ପରମେଶ୍ୱରଙ୍କ ଏକ ଦାନ, ଯାହା ବର୍ତ୍ତମାନରେ ସୁରକ୍ଷିତ କିନ୍ତୁ ଧାର୍ମିକମାନଙ୍କର ଅନ୍ତିମ ପୁନରୁତ୍ଥାନ ପରେ ସମ୍ପୂର୍ଣ୍ଣ ଉପଭୋଗ ହୋଇଛି। ସିଦ୍ଧାନ୍ତଟି ଅତି ସରଳ, ଯଦି ଖ୍ରୀଷ୍ଟଙ୍କଠାରେ ଥିବା ଲୋକଙ୍କୁ ଅନନ୍ତ ଜୀବନ ଦିଆଯାଏ, ତେବେ ଯେଉଁମାନେ ତାଙ୍କଠାରେ ନାହାଁନ୍ତି ସେମାନଙ୍କ ପାଇଁ ଅନନ୍ତ ଜୀବନ ନାହିଁ (୧ଯୋହନ ୫:୧୧-୨୧)। ଅପରପକ୍ଷେ, ଆତ୍ମାର ପ୍ରାକୃତିକ ଅମରତାର ସିଦ୍ଧାନ୍ତ ଅନନ୍ତଜୀବନ ପ୍ରଦାନ କରେ-ପାରଦୀଶରେ ହେଉ କିମ୍ବା ନର୍କରେ - ସମସ୍ତ ମଣିଷଙ୍କୁ ଯେଉଁମାନେ ଖ୍ରୀଷ୍ଟଙ୍କଠାରେ ନାହାନ୍ତି। ଯଦିଓ ଏହି ଶିକ୍ଷାଟି ଲୋକପ୍ରିୟ ଏହା ବାଇବଲ ସମ୍ବନ୍ଧୀୟ ନୁହେଁ।