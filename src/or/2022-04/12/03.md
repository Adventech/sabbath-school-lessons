---
title:  ଶରୀର ଏକ ମନ୍ଦିର ପରି
date:   12/12/2022
---

ଏକ ଅମର ଆତ୍ମା ସହିତ ଏକ ମରଣଶୀଳ ଶରୀରର ଦ୍ୱିତ୍ୟବାଦୀ ବା ଦ୍ୱିପାକ୍ଷିକ ସିଦ୍ଧାନ୍ତ ମାନବ ଶରୀର ବିଷୟରେ ବିଭିନ୍ନ ତତ୍ତ୍ୱ ସୃଷ୍ଟି କରିଛି। ଉଦାହରଣ ସ୍ୱରୂପ, ପ୍ରାଚୀନ ଗ୍ରୀକ୍ ଦାର୍ଶନିକମାନଙ୍କ ପାଇଁ ମାନବ ଶରୀର ପ୍ରାଣର କାରାଗାର ଥିଲା, ଯାହା ମୃତ୍ୟୁ ଦ୍ୱାରା ମୁକ୍ତ ହୋଇଥିଲା। ଏହି ମୂର୍ତ୍ତିପୂଜକଙ୍କ ଧାରଣାର ଏକ ପ୍ରତିଧ୍ୱନୀରେ, ଆଜି ଅନେକ ଖ୍ରୀଷ୍ଟିୟାନ ବିଶ୍ୱାସ କରନ୍ତି ଯେ ଶରୀର ହେଉଛି ଅମର ପ୍ରାଣର ସାମୟିକ ଗୃହ, ଯାହା ପୁନରୁତ୍ଥାନରେ ଶରୀର ସହିତ ପୁନଃ ଏକୀଭୂତ ହେବ। ଅପରପକ୍ଷେ, ପାନ୍ଥୀବାଦୀମାନେ ମାନବ ଶରୀରକୁ ଐଶ୍ୱରୀୟ କରନ୍ତି; ସେମାନେ ବିଶ୍ୱାସ କରନ୍ତି ଯେ ପରମେଶ୍ୱର ଏବଂ ବିଶ୍ୱଜଗତ ଏକ ଏବଂ ସମାନ। ସେମାନଙ୍କ ପାଇଁ, ସମସ୍ତ ବିଷୟ ପରମେଶ୍ୱର ଏବଂ ମାନବ ଶରୀର ଏକ, ଏକୀଭୂତ ଏବଂ ବିଶ୍ୱବ୍ୟାପୀ ଐଶ୍ୱରୀୟ ପଦାର୍ଥର ଅଂଶ। ଏହି ବିଷୟ ଉପରେ ବିବାଦୀୟ ତତ୍ତ୍ୱ ଦ୍ୱାରା ଘେରି ରହି ମାନବ ପ୍ରକୃତି ବିଷୟରେ ବାଇବଲ ଯାହା ଶିକ୍ଷା ଦିଏ, ତାହା ଉପରେ ଆମେ ଦୃଢ଼ ଭାବରେ ଠିଆ ହେବା ଆବଶ୍ୟକ।

`୧ କରିନ୍ଥୀୟ ୬:୧୯,୨୦ ଏବଂ ୧କରିନ୍ଥୀୟ ୧୦:୩୧ ପଢ଼ନ୍ତୁ। ଆମ ଶରୀର “ଈଶ୍ୱରଙ୍କ ମନ୍ଦିର” ଏବଂ “ପବିତ୍ର ଆତ୍ମାଙ୍କ ମନ୍ଦିର” ବୋଲି ବୁ୍ଝିବା କିପରି ଆମ ଜୀବନଶୈଳୀକୁ ସକରାତ୍ମକ ଭାବରେ ପ୍ରଭାବିତ କରିପାରିବ?`

ଉଭୟ ଆଦମ ଏବଂ ହବା ପରମେଶ୍ୱରଙ୍କ ନିଜ ପ୍ରତିମୂର୍ତ୍ତି ଏବଂ ସାଦୃଶ୍ୟରେ ସୃଷ୍ଟି ହୋଇଥିଲେ (ଆଦି ୧:୧୬,୨୭), ଯାହା କେବଳ ସେମାନଙ୍କ ଚରିତ୍ରରେ ନୁହେଁ ବରଂ ସେମାନଙ୍କର ଶାରୀରିକ ଦିଗରେ ମଧ୍ୟ ପ୍ରତିଫଳିତ ହୋଇଥିଲା। କାରଣ ସେହି ପ୍ରତିଛବିଟି ଭାଙ୍ଗି ଯାଇଥିଲା ଏବଂ ପାପର ଉପସ୍ଥିତି ଦ୍ୱାରା ଲୁଚି ରହିଥିଲା, ମୁକ୍ତିର କାର୍ଯ୍ୟ ହେଉଛି ମନୁଷ୍ୟର ଶାରୀରିକ ସ୍ୱାସ୍ଥ୍ୟ ସମେତ ସେମାନଙ୍କର ମୂଳ ଅବସ୍ଥାକୁ, ଜୀବନ ବୃକ୍ଷରେ ଅଂଶ ଗ୍ରହଣ କରିବାରେ ଅସମର୍ଥ ପ୍ରାଣୀମାନଙ୍କ ପାଇଁ ସମ୍ଭବ ସ୍ତରରେ ପୁନଃ ସ୍ଥାପନ କରିବା।

ଏହି ପୁନରୁଦ୍ଧାର ଏକ ଜୀବନବ୍ୟାପୀ ପ୍ରକ୍ରିୟା ଯାହା କେବଳ ଖ୍ରୀଷ୍ଟଙ୍କ ଦ୍ୱିତୀୟ ଆଗମନ ସମୟରେ ସମାପ୍ତ ହୋଇଯିବ, କାରଣ ଏହି କ୍ଷୟ ଶରୀରକୁ ଅକ୍ଷୟତାରୂପ ବସ୍ତ୍ର ପରିଧାନ କରିବାକୁ ହେବ, ଆଉ ଏହି ମର୍ତ୍ତ୍ୟ ଶରୀରକୁ ଅମରତାରୂପେ ବସ୍ତ୍ର ପରିଧାନ କରିବାକୁ ହେବ। (୧ କରିନ୍ଥୀୟ ୧୫:୫୩, ୫୪)।

ପ୍ରେରିତ ଯୋହନ ତାଙ୍କ ବନ୍ଧୁ ଗାୟଙ୍କୁ ଲେଖିଥିଲେ, ପ୍ରିୟ ବନ୍ଧୁ, ତୁମ୍ଭ ଆତ୍ମାର ଯେପରି ମଙ୍ଗଳ ହେଉଅଛି, ସେହିପରି ସର୍ବ ବିଷୟରେ ତୁମ୍ଭର ମଙ୍ଗଳ ହେଉ ଓ ତୁମ୍ଭେ ସ୍ୱାସ୍ଥ୍ୟ ଭୋଗ କରୁଥାଅ, ଏହା ମୋହର ପ୍ରାର୍ଥନା (୩ ଯୋହନ ୧:୨)।

ଯଦି ଆମେ ଜାଣୁ ଯେ ଜଣେ ମଣିଷ ଏକ ଅବିଚ୍ଛେଦ୍ୟ ବିଦ୍ୟମାନ ଏବଂ ଧର୍ମ ମାନବ ଜୀବନର ସମସ୍ତ ଦିଗକୁ ଗ୍ରହଣ କରେ, ତେବେ ଆମର ଶାରୀରିକ ସ୍ୱାସ୍ଥ୍ୟର ସୁରକ୍ଷାକୁ  ମଧ୍ୟ ଏକ ଧାମିର୍କ କର୍ତ୍ତବ୍ୟ ବୋଲି ବିଚାର କରିବା ଉଚିତ୍। ଆମକୁ ଅନୁପ୍ରାଣିତ ନୀତି ଦ୍ୱାରା ପରିଚାଳିତ କରାଯିବା ଉଚିତ “ଅତଏବ, ତୁମ୍ଭେମାନେ ଭୋଜନ କର କି ପାନ କର ଅବା ଯାହା କିଛି କର, ଈଶ୍ୱରଙ୍କ ଗୌରବ ନିମନ୍ତେ ସବୁ କର।” (୧କରିନ୍ଥୀୟ ୧୦:୩୧)। କିନ୍ତୁ ମନେରଖନ୍ତୁ ଯେ ଆମେ ଏପର୍ଯ୍ୟନ୍ତ ଏକ ଦୁନିଆରେ ବାସ କରୁଛୁ ଯେଉଁଠାରେ ଭଲ ତଥାପି ପାପପୂର୍ଣ୍ଣ ମାନବ ଭୋଗିବେ। ତେଣୁ, ଆମେ ପରମେଶ୍ୱରଙ୍କ ଉପରେ ଭରସା କରିବା ଏବଂ ଯଥାସମ୍ଭବ କାର୍ଯ୍ୟ କରିବା ଉଚିତ୍ ଏବଂ ଆମେ ଫଳାଫଳକୁ ପରମେଶ୍ୱରଙ୍କ ନିକଟରେ ଛାଡ଼ିଦେବା।