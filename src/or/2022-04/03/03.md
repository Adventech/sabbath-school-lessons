---
title:  “ଯେଉଁ ଆତ୍ମା ପାପ କରେ ସେ ମରିବ"
date:  10/10/2022
---

`ଯିହିଜିକଲ 18:4, 20, ଏବଂ ମାଥିଉ 10:28 ପଢନ୍ତୁ । ଏହି ପଦଗୁଡ଼ିକ ମନୁଷ୍ୟର ଆତ୍ମାର ବୁଝିବାରେ କିପରି ସାହାଯ୍ୟ କରିବ?`

ଏହି ପାପପୂର୍ଣ୍ଣ ପୃଥିବୀରେ ମାନବ ଜୀବନ ଦୁର୍ବଳ ଏବଂ କ୍ଷଣସ୍ଥାୟୀ (ଯୀଶା 40:1-8) । ପାପ ଦ୍ୱାରା ସଂକ୍ରମିତ କୌଣସି ଜିନିଷ ପ୍ରକୃତି ଦ୍ୱାରା ଅନନ୍ତ ହୋଇପାରିବ ନାହିଁ। “ଅତଏବ, ଯେପରି ଜଣେ ଲୋକ ଦ୍ୱାରା ପାପ ଓ ପାପ ଦ୍ୱାରା ମୃତ୍ୟୁ ଜଗତରେ ପ୍ରବେଶ କଲା, ଆଉ ସେହି ପ୍ରକାରେ ମୃତ୍ୟୁ ସମସ୍ତ ଲୋକଙ୍କ ପ୍ରତି ଘଟିଲା, ଯେଣୁ ସମସ୍ତେ ତ ପାପ କଲେ" (ରୋମୀୟ 5:12) । ମୃତ୍ୟୁ ହେଉଛି ପାପର ପ୍ରାକୃତିକ ପରିଣାମ, ଯାହା ଏଠାରେ ସମସ୍ତ ଜୀବନକୁ ପ୍ରଭାବିତ କରିଥାଏ ।

ଏହି ପ୍ରସଙ୍ଗରେ, ଦୁଇଟି ଗୁରୁତ୍ୱପୂର୍ଣ୍ଣ ବାଇବଲ ଧାରଣା ଅଛି । ଗୋଟିଏ ହେଉଛି ମଣିଷ ଏବଂ ପଶୁ ଉଭୟ ମରନ୍ତି । ରାଜା ଶଲୋମନଙ୍କ ଦ୍ୱାରା କୁହାଯାଇଛି, “କାରଣ ମନୁଷ୍ୟ ସନ୍ତାନଗଣ ପ୍ରତି ଯାହା ଘଟେ, ପଶୁମାନଙ୍କ ପ୍ରତି ତାହା ଘଟେ; ସମସ୍ତଙ୍କ ପ୍ରତି ହିଁ ଏକରୂପ ଘଟଣା ଘଟେ; ଏ ଯେପରି ମରେ, ସେ ସେପରି ମରେ; ପୁଣି, ସମସ୍ତଙ୍କ ପ୍ରାଣ ବାୟୁ ଏକ; ଆଉ, ପଶୁଠାରୁ ମନୁଷ୍ୟର କୌଣସି ପ୍ରାଧାନ୍ୟ ନାହିଁ; ... ସମସ୍ତେ ଏକ ସ୍ଥାନକୁ ଯାଆନ୍ତି; ସମସ୍ତେ ଧୂଳିରୁ ଉତ୍ପନ୍ନ ଓ ସମସ୍ତେ ପୁନର୍ବାର ଧୂଳିରେ ଲୀନ ହୁଅନ୍ତି ।" (ଉପଦେଶକ 3:19, 20) । ଦ୍ୱିତୀୟ ଧାରଣା ହେଉଛି ଜଣେ ବ୍ୟକ୍ତିର ଶାରୀରିକ ମୃତ୍ୟୁ ଏକ ଜୀବନ୍ତ ପ୍ରାଣ (ହିବ୍ରୁ ନେଫେସ୍) ଭାବରେ ତାଙ୍କର ଅସ୍ତିତ୍ୱର ବନ୍ଦକୁ ବୁଝାଏ । ଆଦିପୁସ୍ତକ 2:16, 17 ରେ, ପରମେଶ୍ୱର ଆଦମ ଏବଂ ହବାଙ୍କୁ ଚେତାବନୀ ଦେଇଥିଲେ ଯେ ଯଦି ସେମାନେ ପାପ କରିବେ, ସଦସତ୍ ୍ ଜ୍ଞାନଦାୟକ ବୃକ୍ଷର ଫଳ ଖାଇଲେ ସେମାନେ ମରିବେ ।

ଏହି ଚେତାବନୀକୁ  ଗ୍ରହଣ କରି ପ୍ରଭୁ ଯିହିଜିକଲ 18:4,20 ରେ ଏହି ବିଷୟକୁ ଦୃଢ଼ କଲେ, “ଯେଉଁଲୋକ ପାପ କରେ ସେ ମରିବ" । ଏହି ବକ୍ତବ୍ୟର ଦୁଇଟି ମୁଖ୍ୟ ପ୍ରଭାବ ଅଛି । ଗୋଟିଏ ହେଉଛି ଯେହେତୁ ସମସ୍ତ ମଣିଷ ପାପୀ, ତେଣୁ ଆମେ ସମସ୍ତେ ବାର୍ଦ୍ଧକ୍ୟ ଓ ମୃତ୍ୟୁର ଅପରିହାର୍ଯ୍ୟ ପ୍ରକ୍ରିୟାରେ ଅଛୁ (ରୋମୀୟ 3:9-18, 23) । ଅନ୍ୟ ଏକ ପ୍ରଭାବ ହେଉଛି ଏହି ବାଇବଲ ଧାରଣା ପ୍ରାଣର ଅନୁମାନିତ ପ୍ରାକୃତିକ ଅମରତାର ଲୋକପ୍ରିୟ ଧାରଣାକୁ ଶୂନ୍ୟ କରିଥାଏ । ଯଦି ଆତ୍ମା ଅମର ଏବଂ ମୃତ୍ୟୁ ପରେ ଅନ୍ୟ ଏକ କ୍ଷେତ୍ରରେ ଜୀବନ୍ତ ବିଦ୍ୟମାନ, ତେବେ ଆମେ ପ୍ରକୃତରେ ମରିବା ନାହିଁ, କି?

ଅପରପକ୍ଷେ, ମୃତ୍ୟୁର ଦ୍ୱନ୍ଦ୍ୱ ପାଇଁ ବାଇବଲ ସମାଧାନ ପାରଦୀଶ କିମ୍ବା ପର୍ଗାଟୋରୀ କିମ୍ବା ନର୍କକୁ ସ୍ଥାନନ୍ତରିତ ଏକ ଶରୀର ବିହୀନ ଆତ୍ମା ନୁହେଁ । ସମାଧାନ ପ୍ରକୃତରେ ଖ୍ରୀଷ୍ଟଙ୍କଠାରେ ମୃତ୍ୟୁବରଣ କରିଥିବା ଲୋକମାନଙ୍କର ଅନ୍ତିମ ପୁନରୁତ୍ଥାନ । ଯେହେତୁ ଯୀଶୁ ଜୀବନ ରୋଟୀ ଉପରେ ନିଜର ଉପଦେଶରେ କହିଥିଲେ, “କାରଣ ଯେ କେହି ପୁତ୍ରଙ୍କୁ ଦର୍ଶନ କରି ତାହାଙ୍କଠାରେ ବିଶ୍ୱାସ କରେ, ସେ ଯେପରି ଅନନ୍ତ ଜୀବନ ପ୍ରାପ୍ତ ହୁଏ, ଏହା ହିଁ ମୋହର ପିତାଙ୍କର ଇଚ୍ଛା; ଆଉ, ମୁଁ ତାହାକୁ ଶେଷ ଦିନରେ ଉତ୍ଥାପନ କରିବି" (ଯୋହନ 6:40) ।

`ଦ୍ୱିତୀୟ ଆଗମନର ନିଶ୍ଚିତତା କାହିଁକି, ଯାହା ଖ୍ରୀଷ୍ଟଙ୍କ ପ୍ରଥମ ଆଗମନ ଦ୍ୱାରା ନିଶ୍ଚିତ ହୋଇଛି (ଏବଂ ସର୍ବଶେଷରେ, ଦ୍ୱିତୀୟ ଆଗମନ ବିନା ଖ୍ରୀଷ୍ଟଙ୍କ ପ୍ରଥମ ଆଗମନ କ'ଣ ଭଲ ଥିଲା?) ଯାହା ଆମେ ବିଶ୍ୱାସ କରୁଥିବା ସମସ୍ତଙ୍କ ପାଇଁ ଏତେ ଗୁରୁତ୍ୱପୂର୍ଣ୍ଣ? ତାଙ୍କର ପୁଣି ଆସିବାର ପ୍ରତିଜ୍ଞା ବିନା ଆମର କ'ଣ ଆଶା ଅଛି?`