---
title:  ନୂତନ ନିୟମ ଆଶା
date:   12/11/2022
---

### ଏହି ସପ୍ତାହର ଅଧ୍ୟୟନ  ପାଇଁ ପଢ଼ନ୍ତୁ
୧ କରି ୧୫:୧୨-୧୯, ଯୋହନ ୧୪:୧-୩, ଯୋହନ ୬:୨୬-୫୧, ୧ ଥେସ ୪: ୧୩-୧୮, ୧ କରି ୧୫:୫୧-୫୫ ।

> <p>ସ୍ମରଣୀୟପଦ</p>
> “ସେହି ସାକ୍ଷ୍ୟ ଏହି ଯେ, ଈଶ୍ୱର ଆମ୍ଭମାନଙ୍କୁ ଅନନ୍ତ ଜୀବନ ଦେଇଅଛନ୍ତି ପୁଣି, ସେହି ଜୀବନ ତାହାଙ୍କ ପୁତ୍ରଙ୍କଠାରେ ଅଛି । ଯେ ପୁତ୍ରଙ୍କୁ ପାଇଅଛି; ଯେ ଈଶ୍ୱରଙ୍କ ପୁତ୍ରଙ୍କ ପାଇ ନାହିଁ, ସେ ଜୀବନ ହିଁ ପାଇ ନାହିଁ ।'' (୧ ଯୋହନ ୫:୧୧, ୧୨) ।

ଯଦିଓ ଗ୍ରୀକ୍ ଭାଷାରେ ଲେଖୁଥିଲେ, ସମସ୍ତ ନୂତନ ନିୟମ ଲେଖକମାନେ (ଲୁକ ବ୍ୟତୀତ) ଯିହୁଦୀ ଥିଲେ, ଏବଂ ସେମାନେ ଅବଶ୍ୟ ମନୁଷ୍ୟର ପ୍ରକୃତିକୁ ସମ୍ପୂର୍ଣ୍ଣ ହିବ୍ରୁ ଦୃଷ୍ଟିକୋଣରୁ ଗ୍ରହଣ କରିଥିଲେ, ବିଜାତୀୟ ଗ୍ରୀକ୍ ନୁହେଁ ।

ତେଣୁ, ଖ୍ରୀଷ୍ଟ ଏବଂ ପ୍ରେରିତମାନଙ୍କ ପାଇଁ ଖ୍ରୀଷ୍ଟିଆନ ଆଶା ଏକ ନୂତନ ଭରସା ନୁହେଁ, ବରଂ ପୂର୍ବପୁରୁଷ ଏବଂ ଭବିଷ୍ୟଦ୍ବକ୍ତାମାନଙ୍କ ଦ୍ୱାରା ପାଳିତ ପ୍ରାଚୀନ ଭରସା ପ୍ରକାଶ । ଉଦାହରଣ ସ୍ୱରୂପ, ଖ୍ରୀଷ୍ଟ ଉଲ୍ଲେଖ କରିଛନ୍ତି ଯେ ଅବ୍ରହାମ ତାଙ୍କ ଦିନ ଦେଖି ଆନନ୍ଦିତ ହୋଇଥିଲେ (ଯୋହନ ୮:୫୬) । ଯିହୁଦା କହିଥିଲେ ଯେ ହନୋକ ଦ୍ୱିତୀୟ ଆଗମନ ବିଷୟରେ ଭବିଷ୍ୟବାଣୀ କହିଥିଲେ (ଯିହୁଦା ୧୪, ୧୫) । ଏବଂ ଏବ୍ରୀୟ ପୁସ୍ତକ ବିଶ୍ୱାସର ବୀରମାନଙ୍କ ବିଷୟରେ କହିଥାଏ ଯେପରି ସେମାନେ ସ୍ୱର୍ଗୀୟ ପୁରସ୍କାର ଆଶା କରିଥିଲେ ଯାହା ଆମକୁ ଗ୍ରହଣ ନ କରିବା ପର୍ଯ୍ୟନ୍ତ ସେମାନେ ପାଇବେ ନାହିଁ (ଏବ୍ରୀ ୧୧:୩୯,୪୦) । ଯଦି ସେମାନଙ୍କର ଆତ୍ମା ସ୍ୱର୍ଗରେ ପ୍ରଭୁଙ୍କ ସହିତ ଥାଆନ୍ତେ ତେବେ ଏହି ବିବୃତ୍ତି ଅର୍ଥହୀନ ହେବ ।

କେବଳ ଯେ ଖ୍ରୀଷ୍ଟଙ୍କଠାରେ ଅଛନ୍ତି ସେମାନଙ୍କ ପାଇଁ ଅନନ୍ତ ଜୀବନ ଅଛି ବୋଲି ଜୋର ଦେଇ (୧ଯୋହନ ୫:୧୧, ୧୨), ଯୋହନ ଆତ୍ମାର ପ୍ରାକୃତିକ ଅମରତାର ସିଦ୍ଧାନ୍ତକୁ ଅସ୍ୱୀକାର କରନ୍ତି । ପ୍ରକୃତରେ, ଖ୍ରୀଷ୍ଟଙ୍କ ସହିତ ରକ୍ଷା ସମ୍ପର୍କ ବ୍ୟତୀତ କୌଣସି ଅନନ୍ତ ଜୀବନ ନାହିଁ । ନୂତନ ନିୟମର ଆଶା, ଏକ ଖ୍ରୀଷ୍ଟ-କେନ୍ଦ୍ରିତ ଭରସା, ଏବଂ ଏକମାତ୍ର ଆଶା ଯେ ଏହି ମର୍ତ୍ତ୍ୟ ଅସ୍ତିତ୍ୱ ଦିନେ ଏକ ଅମର ହୋଇଯିବ ।