---
title:  ତୂରୀ ଧ୍ୱନିରେ
date:   16/11/2022
---

ଥେସଇନୀକୀୟମାନେ ନିଶ୍ଚିତ ହୋଇଥିଲେ ଯେ ଦ୍ୱିତୀୟ ଆଗମନ ପର୍ଯ୍ୟନ୍ତ ଯେଉଁମାନେ ଜୀବିତ ରହିବେ ସେମାନଙ୍କୁ ଅନନ୍ତ ଜୀବନ ପ୍ରଦାନ କରାଯିବା “ସେମାନେ ନିଜ ବନ୍ଧୁମାନଙ୍କ ଜୀବନକୁ ଯତ୍ନର ସହ ଜଗି ରହିଥିଲେ, ନଚେତ୍ ସେମାନେ ମରିବେ ଏବଂ ଆଶୀର୍ବାଦ ହରାଇବେ ଯାହା ସେମାନେ ପ୍ରଭୁଙ୍କ ଆଗମନରେ ପାଇବାକୁ ଅପେକ୍ଷା କରିଥିଲେ । କିନ୍ତୁ ଗୋଟିଏ ପରେ ଗୋଟିଏ ସେମାନଙ୍କ ପ୍ରିୟ ଲୋକଙ୍କୁ ନିଆଯାଇଥଲା । ସେମାନଙ୍କଠାରୁ ଏବଂ ଦୁଃଖରେ ଥେସଲନୀକୀୟମାନେ ଶେଷ ଥର ପାଇଁ ସେମାନଙ୍କ ମୁହଁକୁ ଚାହିଁ ରହିଥିଲେ, ଭବିଷ୍ୟତରେ ସେମାନଙ୍କୁ ଭେଟିବାକୁ ଆଶା କରିବାକୁ ସାହସ କରିନଥିଲେ ।''  - Ellen G. White, The Acts of the Apostles, p. 258.

`୧ ଥେସଲନୀକୀୟ ୪:୧୩-୧୮ ପଢ଼ନ୍ତୁ! ପାଉଲ ଏହି ଭୁଲ ଧାରଣାକୁ କିପରି ସଂଶୋଧନ କଲେ?`

ପାଠ୍ୟ କହିବା ଅପେକ୍ଷା “ତେବେ ଈଶ୍ୱର ଯେ ଯୀଶୁଙ୍କ ଦ୍ୱାରା ମହାନିଦ୍ରାପ୍ରାପ୍ତ ଲୋକମାନଙ୍କୁ ସେହି ପ୍ରକାରେ ତାହାଙ୍କ ସାଙ୍ଗରେ ଆଣିବେ'' (୧ଥେସ ୪:୧୪) ପ୍ରକାଶରେ ପଢିବାର ଏକ ଐତିହାସିକ ପ୍ରବୃତ୍ତି ଅଛି । ଆତ୍ମାର ପ୍ରାକୃତିକ ଅମରତାର ସିଦ୍ଧାନ୍ତକୁ ଗ୍ରହଣ କରୁଥିବା ଅନେକ ମତ ଦିଅନ୍ତି ଯେ ଖ୍ରୀଷ୍ଟ, ଦ୍ୱିତୀୟ ଆଗମନ ସମୟରେ, ତାଙ୍କ ସହିତ ସ୍ୱର୍ଗରୁ ଧାର୍ମିକ ମୃତମାନଙ୍କ ଆତ୍ମା ଆଣିବେ, ଯେଉଁମାନେ ପୂର୍ବରୁ ପରମେଶ୍ୱରଙ୍କ ସହିତ ସ୍ୱର୍ଗରେ ଅଛନ୍ତି । ସେହି ଆତ୍ମମାନେ ସେମାନଙ୍କର ପୁନରୁତ୍ଥିତ ଶରୀର ସହିତ ମିଳିତ ହେବ ।

ଏହି ପଦର ପ୍ରକୃତ ଅର୍ଥ ଉପରେ ଏହି ଅଣ-ଆଡଭେଣ୍ଟିଷ୍ଟ ଧର୍ମଶାସ୍ତ୍ରୀଙ୍କ ବାକ୍ୟ ପଢ଼ନ୍ତୁ: “ଥେସଲନୀକୀୟ ଖ୍ରୀଷ୍ଟିୟାନମାନେ ସେମାନଙ୍କର ଚର୍ଚ୍ଚର ମୃତ ସଦସ୍ୟମାନଙ୍କ ପାଇଁ ଦୁଃଖ କରୁଥିବା ହେତୁ ଆଶା ରଖିବାର କାରଣ ହେଉଛି ଯେ ପରମେଶ୍ୱର ସେମାନଙ୍କୁ ଆଣିବେ, ଅର୍ଥାତ୍ ସେ ଏହି ମୃତ ବିଶ୍ୱାସୀଙ୍କୁ ପୁନରୁତ୍ଥାନ କରିବେ ଏବଂ ଖ୍ରୀଷ୍ଟଙ୍କ ଫେରିବା ସମୟରେ ସେମାନଙ୍କୁ ଉପସ୍ଥିତ କରାଇବେ, ଯେପରି ସେମାନେ ତାଙ୍କ ସହିତ ରହିବେ । ଏହାର ଅର୍ଥ ହେଉଛି ଯେ ଏହି ମୃତ ବିଶ୍ୱାସୀମାନେ ଖ୍ରୀଷ୍ଟଙ୍କ ପାରୋସିଆରେ କୌଣସି ପ୍ରକାରର ଅସୁବିଧାରେ ପଡ଼ିବେ ନାହିଁ କିନ୍ତୁ ତାଙ୍କ ସହିତ ରହିବେ ଯାହା ଦ୍ୱାରା ସେମାନେ  ଜୀବନ୍ତ ବିଶ୍ୱାସୀମାନଙ୍କ ସହ ସମାନ ଭାବରେ ଅଂଶୀଦାର ହେବେ। - Jeffrey A. D. Weima, 1-2 Thessalonians, Baker Exegetical Commentary on the New Testament (Grand Rapids, MI : Baker Academic, 2014), p. 319.

ଯଦି ଧାର୍ମିକ ମୃତମାନଙ୍କର ଆତ୍ମା ସ୍ୱର୍ଗରେ ପ୍ରଭୁଙ୍କ ସହିତ ଥାଆନ୍ତେ, ତେବେ ପାଉଲ ଅନ୍ତିମ ପୁନରୁତ୍ଥାନକୁ ଖ୍ରୀଷ୍ଟିଆନ ଭରସା ଭାବରେ ଉଲ୍ଲେଖ କରିବା ଆବଶ୍ୟକ କରନ୍ତି ନାହିଁ; ସେ କେବଳ ଉଲ୍ଲେଖ କରିଥିବେ ଯେ ଧାର୍ମିକମାନେ ପ୍ରଭୁଙ୍କ ସହିତ ଥିଲେ । କିନ୍ତୁ, ଏହା ପରିବର୍ତ୍ତେ, ସେ କହିଛନ୍ତି ଯେ “ଯେଉଁମାନେ ଯୀଶୁଙ୍କଠାରେ ମହାନିଦ୍ରାପ୍ରାପ୍ତ ହୋଇଛନ୍ତି'' (୧ ଥେସ ୪:୧୪) ଶେଷରେ ମୃତମାନଙ୍କ ମଧ୍ୟରୁ ପୁନରୁତ୍ଥିତ ହେବେ ।

ଅନ୍ତିମ ପୁନରୁତ୍ଥାନର ଆଶା ଥେସଲନୀକୀୟମାନଙ୍କୁ ସାନ୍ତ୍ୱନା ଆଣିଦେଲା । ଯେବେ ମୃତ୍ୟୁର ଶୀତଳତା ଆମ ପ୍ରିୟଜନଙ୍କୁ ଆମଠାରୁ ନେଇଯାଏ । ସମାନ ଆଶା  ଆମକୁ ଆତ୍ମବିଶ୍ୱାସର ସହିତ ସାମ୍ନା କରିବାରେ ସାହାଯ୍ୟ କରିପାରିବ ।