---
title:  “ତୁମର ମୃତମାନେ ବଞ୍ଚିବେ"
date:  19/10/2022
---

`ଯୀଶାଇୟ 26:14,19, ପଢନ୍ତୁ ଯେଉଁମାନେ ଚିରଦିନ ପାଇଁ ବିନଷ୍ଟ ହେବେ (ଯିଶା 26:14; ମଲାଖି 4:1 କୁ ମଧ୍ୟ ଦେଖନ୍ତୁ) ଏବଂ ଯେଉଁମାନେ ଅନନ୍ତ ଜୀବନ ପାଇବେ (ଯିଶା 26:19) । ଏହା ମଧ୍ୟରେ ପାର୍ଥକ୍ୟ କ'ଣ?`

ଯିଶାଇୟଙ୍କ ପୁସ୍ତକ ପରମେଶ୍ୱରଙ୍କ ମହିମା ଏବଂ ଆମର ମାନବ ଦୁର୍ବଳତା ମଧ୍ୟରେ ଏକ ପ୍ରମୁଖ ପାର୍ଥକ୍ୟ ଉପସ୍ଥାପନ କରେ (ଯିଶାଇୟ 40 ଦେଖନ୍ତୁ) । ଯଦିଓ ଆମେ ଘାସ ପରି ଶୁଖିଯାଉଥିବା ଏବଂ ଝଡି ପଡିବା ଫୁଲ ପରି, ମାତ୍ର ପରମେଶ୍ୱରଙ୍କ ବାକ୍ୟ ସବୁଦିନ ପାଇଁ ରହିଥାଏ (ଯିଶା 40:6-8) । ଆମର ମାନବୀୟ ପାପ ସତ୍ତେ୍ୱ, ପରମେଶ୍ୱରଙ୍କ ସୁରକ୍ଷା ଅନୁଗ୍ରହ ସମସ୍ତ ମାନବଙ୍କ ପାଇଁ ଉପଲବ୍ଧ ଏବଂ ଅଣଯିହୂଦୀମାନଙ୍କ ପାଇଁ ମଧ୍ୟ ପ୍ରଭାବଶାଳୀ ହୋଇଯାଏ ଯେଉଁମାନେ ତାଙ୍କ ଚୁକ୍ତି ଗ୍ରହଣ କରନ୍ତି ଏବଂ ବିଶ୍ରାମବାର ପାଳନ କରନ୍ତି (ଯିଶାଇୟ 56) ।

ଯିଶାଇୟଙ୍କ ପୁସ୍ତକରେ ପୁନରୁତ୍ଥାନର ଆଶା ଯଥେଷ୍ଟ ବିସ୍ତାର ହୋଇଛି । ପୁନରୁତ୍ଥାନ ପାଇଁ ପୂର୍ବ ବାଇବଲ ସମ୍ବନ୍ଧୀୟ ପ୍ରସଙ୍ଗଗୁଡ଼ିକ ବ୍ୟକ୍ତିଗତ ଦୃଷ୍ଟିକୋଣରୁ ଅଧିକ ପ୍ରକାଶ ପାଇଥିଲା (ଆୟୁବ 19:25-27, ଗୀତସଂହିତା 49:15, ଗୀତସଂହିତା 71:20). ଭବିଷ୍ୟଦ୍ବକ୍ତା ଯିଶାଇୟ ନିଜେ ଏବଂ ବିଶ୍ୱାସୀଙ୍କ ଚୁକ୍ତିଭିତ୍ତିକ ସମ୍ପ୍ରଦାୟକୁ ଅନ୍ତର୍ଭୁକ୍ତ କରି ଏହା ବିଷୟରେ କହିଥିଲେ । (ଯିଶା 26:19) ।

ଯିଶାଇୟ 26 ଦୁଷ୍ଟ ଓ ଧାର୍ମିକମାନଙ୍କର ଭିନ୍ନ ଭାଗ୍ୟକୁ ତୁଳନା କରେ । ଗୋଟିଏ ପଟେ ଦୁଷ୍ଟମାନେ ମୃତ ହୋଇ ରହିବେ, ପୁନର୍ବାର ଜୀବିତ ନହୋଇ, ଅନ୍ତତଃ “ଦ୍ୱିତୀୟ ମୃତ୍ୟୁ" ପରେ (ପ୍ରକା 21:8) । ସେମାନେ ସମ୍ପୂର୍ଣ୍ଣ ରୂପେ ନଷ୍ଟ ହୋଇଯିବେ ଏବଂ ସେମାନଙ୍କର ସମସ୍ତ ସ୍ମରଣ ସବୁଦିନ ପାଇଁ ବିନଷ୍ଟ ହେବ (ଯିଶା 26:14)। ଏହି ବାକ୍ୟ ଶିକ୍ଷାକୁ ସୂଚିତ କରେ ଯେ କୌଣସି ବଞ୍ôଚଥିବା ପ୍ରାଣ କିମ୍ବା ଆତ୍ମା ନାହିଁ ଯାହା ମୃତ୍ୟୁ ପରେ ଜୀବିତ ରହିଥାଏ। ଦୁଷ୍ଟମାନଙ୍କର ଅନ୍ତିମ ବିନାଶ ବିଷୟରେ, ଯାହା ପରେ ଆସେ, ପ୍ରଭୁ ଅନ୍ୟତ୍ର କହିଥିଲେ ଯେ ଦୁଷ୍ଟମାନେ ସମ୍ପୂର୍ଣ୍ଣ ଭାବରେ ଜଳିଯିବେ, “ଆଉ ସେମାନଙ୍କର ମୂଳ କି ଡ଼ାଳ ଯେପରି ଅବଶିଷ୍ଟ ନ ରହିବ (ମଲାଖି 4:1)।

ଅନ୍ୟ ପଟେ, ଧାର୍ମିକ ମୃତମାନେ ସେମାନଙ୍କର ଆଶୀର୍ବାଦ ପାଇବାକୁ ମୃତ୍ୟୁରୁ ପୁନରୁତ୍ଥିତ ହେବେ। ଯିଶାଇୟ 25 ମୁଖ୍ୟ ବୈଶିଷ୍ଟ୍ୟ କରେ ଯେ ପ୍ରଭୁ ପରମେଶ୍ୱର “ସେ ମୃତ୍ୟୁକୁ ଅନନ୍ତକାଳ ନିମନ୍ତେ ଗ୍ରାସ କରିଅଛନ୍ତି ଓ ପ୍ରଭୁ, ସଦାପ୍ରଭୁ ସମସ୍ତଙ୍କ ମୁଖରୁ ଲୋତକ ଜଳ ପୋଛି ଦେବେ” (ଯିଶା 25:8)। ଯିଶାଇୟ 26 ରେ ଆମେ ନିମ୍ନଲିଖିତ ଶବ୍ଦ ପାଇଥାଉ: “ତୁମ୍ଭର ମୃତମାନେ ଜୀବିତ ହେବେ; ମୋହର ଶବସବୁ ଉଠିବେ । ହେ ଧୂଳିନିବାସୀମାନେ, ତୁମ୍ଭେମାନେ ଉଠି ଗାନ କର; କାରଣ ତୁମ୍ଭର ଶିଶିର ତୃଣର ଶିଶିର ତୁଲ୍ୟ ଓ ଭୂମି ମୃତମାନଙ୍କୁ ବାହାର କରି ଦେବ" (ଯିଶା 26:19) । ସମସ୍ତ ପୁନରୁତ୍ଥିତ ଧାର୍ମିକମାନେ ଆନନ୍ଦ ଭୋଜିରେ ଅଂଶଗ୍ରହଣ କରିବେ ଯାହା ପ୍ରଭୁ ସମସ୍ତ ଲୋକଙ୍କ ପାଇଁ ପ୍ରସ୍ତୁତ କରିବେ (ଯିଶା 25:6) । ଅନ୍ତିମ ପୁନରୁତ୍ଥାନ ସବୁ ଯୁଗରୁ ସମସ୍ତ ଧାର୍ମିକମାନଙ୍କୁ ଏକତ୍ର କରିବ, ଯେଉଁମାନେ ଖ୍ରୀଷ୍ଟଙ୍କଠାରେ ମୃତ୍ୟୁବରଣ କରିଛନ୍ତି ।

`କଳ୍ପନା କରନ୍ତୁ ଯଦି ଆମର କୌଣସି ଭରସା, କୌଣସି ନିଶ୍ଚିତତା ନାହିଁ, ଭାବିବାର କୌଣସି କାରଣ ନାହିଁ ଯେ ଆମର ମୃତ୍ୟୁ ଆମ ପାଇଁ ସବୁକିଛିର ସମାପ୍ତି । ଏବଂ ତା' ପରେ, ଆହୁରି ଖରାପ କଥା, ଯିଏ ଆମକୁ ଜାଣିଥିଲା ସେ ଚାଲିଯିବ, ଏବଂ ଶୀଘ୍ର ଏହା ସତେ ଯେପରି ଆମେ କେବେ ବି ନ ଥାଉ ଏବଂ ଆମେ ବଂଚିବାର ଅର୍ଥ ଆଦୌ କିଛି ବୁଝାଏ ନାହିଁ । ଆମର ଏହି ଆଶା ସହିତ ଏହି ଭାଗ୍ୟ କିପରି ବିପରୀତ?`