---
title:  ମୃତ୍ୟୁ ଉପରେ ଖ୍ରୀଷ୍ଟଙ୍କର ବିଜୟ
date:  05/11/2022
---

### ଏହି ସପ୍ତାହର ଅଧ୍ୟୟନ ପାଇଁ ପଢ଼ନ୍ତୁ
ମାଥିଉ 27:62-66; ଯୋହନ 10:17, 18; ମାଥିଉ 27:51-53; ଯୋହନ 20:11-29; 1 କରି 15: 5-8 ।

> <p>ସ୍ମରଣୀୟପଦ</p>
> “ତାହାଙ୍କୁ ଦେଖି ମୁଁ ମୃତ ପରି ତାହାଙ୍କ ପାଦ ତଳେ ପଡ଼ିଗଲି ।  ସେଥିରେ ସେ ମୋ ଉପରେ ଆପଣା ଦକ୍ଷିଣ ହସ୍ତ ଥୋଇ କହିଲେ, ଭୟ କର ନାହିଁ, ଆମ୍ଭେ ପ୍ରଥମ ଓ ଶେଷ, ପୁଣି, ସ୍ୱୟଂଜୀବୀ; ଆମ୍ଭେ ମୃତ ହେଲୁ, ଆଉ ଦେଖ, ଆମ୍ଭେ ଯୁଗେ ଯୁଗେ ଜୀବିତ ଅଟୁ, ପୁଣି, ଆମ୍ଭର ହସ୍ତରେ ମୃତ୍ୟୁ ଓ ପାତାଳର ଚାବି ଅଛି ।" (ପ୍ରକା: 1:17, 18) ।

ଖ୍ରୀଷ୍ଟିଆନ ବିଶ୍ୱାସର କେନ୍ଦ୍ର ହେଉଛି ଯୀଶୁଙ୍କ ପୁନରୁତ୍ଥାନ । ପାଉଲ ଯେତେବେଳେ ସେ ଲେଖିଥିଲେ; “ଯେଣୁ ଯଦି ମୃତମାନେ ଉତ୍ଥିତ ନ ହୁଅନ୍ତି, ତେବେ ଖ୍ରୀଷ୍ଟ ମଧ୍ୟ ଉତ୍ଥିତ ହୋଇ ନାହାନ୍ତି; ଆଉ, ଯଦି ଖ୍ରୀଷ୍ଟ ଉତ୍ଥିତ ହୋଇ ନାହାଁନ୍ତି, ତେବେ ତୁମ୍ଭମାନଙ୍କର ବିଶ୍ୱାସ ନିଷ୍ପଳ,  ଆଉ ତୁମ୍ଭେମାନେ ଏପର୍ଯ୍ୟନ୍ତ ଆପଣା ଆପଣା ପାପରେ ଅଛ । ତାହାହେଲେ ଯେଉଁମାନେ ଖ୍ରୀଷ୍ଟଙ୍କଠାରେ ମହାନିଦ୍ରାପ୍ରାପ୍ତ ହୋଇଅଛନ୍ତି, ସେମାନେ ମଧ୍ୟ ବିନଷ୍ଟ ହୋଇଅଛନ୍ତି ।" (1 କରିନ୍ଥୀୟ 15:16-18) । ଆସନ୍ତା ସପ୍ତାହରେ ଆମେ ଏହାକୁ ଅଧିକ ବିସ୍ତୃତ ଭାବରେ ଦେଖିବା ।

ଅତଏବ, ପାଉଲ ଖ୍ରୀଷ୍ଟଙ୍କ ମୃତ୍ୟୁ ଉପରେ ଯେତେ ଗୁରୁତ୍ୱ ଦେଉଥିଲେ ମଧ୍ୟ ଏହା କେତେ ଗୁରୁତ୍ୱପୂର୍ଣର୍ ଥିଲା- “କାରଣ ଯୀଶୁ ଖ୍ରୀଷ୍ଟ, ଅର୍ଥାତ୍ କ୍ରୁଶରେ ହତ ଯୀଶୁଖ୍ରୀଷ୍ଟଙ୍କ ବିନା ତୁମ୍ଭମାନଙ୍କ ମଧ୍ୟରେ ଆଉ କୌଣସି ବିଷୟ ନ ଜାଣିବାକ ମୁଁ ମନସ୍ଥ କଲି" (1 କରିନ୍ଥୀୟ 2:2-ପୁନରୁତ୍ଥାନ ବ୍ୟତୀତ ଏହା ଆମକୁ କୌଣସି ଭଲ କରେ ନାହିଁ । ସମଗ୍ର ଖ୍ରୀଷ୍ଟିୟାନ ବିଶ୍ୱାସ ଏବଂ ପରିତ୍ରାଣର ଯୋଜନା ପାଇଁ ଯୀଶୁଙ୍କ ପୁନରୁତ୍ଥାନ କେତେ ଗୁରୁତ୍ୱପୂର୍ଣ୍ଣ ।

ତଥାପି, ଖ୍ରୀଷ୍ଟଙ୍କ ପୁନରୁତ୍ଥାନ ଏବଂ ଏହା ସହିତ ଆମର ପୁନରୁତ୍ଥାନ କାହିଁକି ଗୁରୁତ୍ୱପୂର୍ଣ୍ଣ ତାହା ବୁଝିବା କଷ୍ଟକର, ଯଦି ଅନେକେ ବିଶ୍ୱାସ କରନ୍ତି, ଖ୍ରୀଷ୍ଟଙ୍କଠାରେ ମୃତମାନେ ସ୍ୱର୍ଗର ସୁଖ ଉପଭୋଗ କରୁଛନ୍ତି, ଯେହେତୁ ସେମାନେ “ପ୍ରଭୁଙ୍କ ସହିତ ରହିବାକୁ ଘରକୁ ଯାଇଛନ୍ତି" । ଏ ସବୁକୁ ଛାଡି, ଏହି ସପ୍ତାହରେ ଆମେ ଖ୍ରୀଷ୍ଟଙ୍କ ପୁନରୁତ୍ଥାନ ଏବଂ ସେଥିରେ ବିଶ୍ୱାସ କରିବାକୁ ଆମକୁ ଦେଇଥିବା ସମସ୍ତ ଦୃଢ଼ ପ୍ରମାଣକୁ ଦେଖିବା ।