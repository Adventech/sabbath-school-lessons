---
title:  ପରବର୍ତ୍ତୀ ଚିନ୍ତା
date:   21/06/2024
---

୧୮୫୧ ମସିହା ଆରମ୍ଭରୁ ଆଡଭେଣ୍ଟିଷ୍ଟ ଅଗ୍ରଗାମୀମାନେ ଯୁକ୍ତରାଷ୍ଟ୍ର ଆମେରିକା ସହିତ ପ୍ରକାଶିତ ବାକ୍ୟ ୧୩:୧୧-୧୭ର ଦ୍ୱିତୀୟ ପଶୁକୁ ଚିହ୍ନଟ କରିଥିଲେ। କିନ୍ତୁ ସେହି ସମୟରେ ଏହା ଦେଖିବା କଷ୍ଟସାଧ୍ୟ ହୋଇଥିବ ଯେ ଆମେରିକା କିପରି ସମସ୍ତ ବିଶ୍ୱକୁ ପ୍ରଥମ ପଶୁକୁ ଉପାସନା କରିବାର କାରଣ ହୋଇପାରେ (ପ୍ରକା ୧୩:୧୨)। ଏପରିକି ୧୮୮୦ ମସିହା ବେଳକୁ ସମଗ୍ର ଯୁକ୍ତରାଷ୍ଟ୍ର ଆମେରିକା ନୌସେନାରେ ମାତ୍ର ଅଡ଼ତାଳିଶଟି ବୟସ୍କ ଜାହାଜ ଥିଲା।

କିନ୍ତୁ ଶୀତଳ ଯୁଦ୍ଧ ଶେଷ ହେବା ପରଠାରୁ କୌଣସି ଶକ୍ତି ଆମେରିକା ସହିତ ସାମରିକ ଭାବେ ମେଳ ଖାଉନାହିଁ। ଏବଂ ଯଦିଓ ଆମେରିକୀୟମାନେ ଚମତ୍କାର ସ୍ୱାଧୀନତା ଉପଭୋଗ କରିଛନ୍ତି, ସମୟ ଯେତିକି କଠିନ ହୋଇୟାଉଛି, ସେହି ସ୍ୱାଧୀନତାକୁ ପଦାକୁ ଓହ୍ଲାଇ ଦେଖିବା କଷ୍ଟକର ନୁହେଁ- କିମ୍ବା ସମ୍ପୂର୍ଣ୍ଣ ଭାବରେ କ୍ଷୁର୍ଣ୍ଣ ମଧ୍ୟ ନୁହେଁ। ଅନେକ ବିଶ୍ୱାସ କରନ୍ତି ଯେ ବର୍ତ୍ତମାନ ମଧ୍ୟ ଆମେ ଏହା ଘଟୁଥିବାର ଦେଖୁଛୁ।

"ଯେଉଁମାନେ ମିଥ୍ୟା ବିଶ୍ରାମବାର ପାଳନ କରିବାକୁ ମନା କରନ୍ତି, ସେମାନଙ୍କୁ ଦଣ୍ତ ଦିଆଯିବ। ସେମାନଙ୍କୁ ମୃତ୍ୟୁ ଦଣ୍ଡ ଦିଆଯିବ।. ଅପରପକ୍ଷରେ, ସ୍ରଷ୍ଟାଙ୍କ ବିଶ୍ରାମ ଦିବସକୁ ନିର୍ଦ୍ଦେଶ ଦେଉଥିବା ଈଶ୍ୱରଙ୍କ ନିୟମ ଆଜ୍ଞାକାରିତା ଦାବି କରେ ଏବଂ ଯେଉଁମାନେ ଏହାର ନିୟମକୁ ଉଲ୍ଲଙ୍ଘନ କରନ୍ତି ସେମାନଙ୍କ ବିରୁଦ୍ଧରେ କ୍ରୋଧକୁ ଧମକ ଦେଇଥାଏ"—Ellen G. White, The Great Controversy, p. 604.

"ବାତ୍ୟା ଯେତିକି ପାଖେଇ ଆସୁଛି, ତୃତୀୟ ଦୂତଙ୍କ ବାର୍ତ୍ତା ଉପରେ ବିଶ୍ୱାସ ରଖୁଥିବା ଏକ ବିଶାଳ ବର୍ଗ, ଯେଉଁମାନେ କିନ୍ତୁ ସତ୍ୟର ଆଜ୍ଞାକାରିତା ଦ୍ୱାରା ପବିତ୍ରୀକୃତ ହୋଇନାହାନ୍ତି, ସେମାନେ ନିଜ ପଦବୀ ତ୍ୟାଗ କରି ବିରୋଧୀ ଦଳରେ ଯୋଗ ଦିଅନ୍ତି। ଜଗତ ସହିତ ଏକତ୍ରୀତ ହୋଇ ଏହାର ଆତ୍ମାକୁ ଗ୍ରହଣ କରି, ସେମାନେ ପ୍ରାୟ ସମାନ ଦୃଷ୍ଟିରେ ବିଷୟଗୁଡ଼ିକୁ ଦେଖିବା ପାଇଁ ଆସିଛନ୍ତି; ଯେତେବେଳେ ପରୀକ୍ଷା କରାଯାଏ, ସେମାନେ ସହଜ, ଲୋକପ୍ରିୟ ପକ୍ଷକୁ ବାଛିବା ପାଇଁ ପ୍ରସ୍ତୁତ ହୁଅନ୍ତି। ଜଣେ ପ୍ରତିଭାବାନ ଓ ମନଲୋଭା ବ୍ୟକ୍ତି, ଯିଏ ଥରେ ସତ୍ୟରେ ଆନନ୍ଦ କରୁଥିଲେ, ସେ ନିଜର ଶକ୍ତିକୁ ଆତ୍ମାମାନଙ୍କୁ ଧୋକା ଦେବା ଓ ବିପଥଗାମୀ କରିବା ପାଇଁ ପ୍ରୟୋଗ କରନ୍ତି। ସେମାନେ ସେମାନଙ୍କ ପୂର୍ବ ଭାଇମାନଙ୍କର ସବୁଠାରୁ କଟୁ ଶତ୍ରୁ ହୋଇଯାଆନ୍ତି। ଯେତେବେଳେ ଶବାଥ ରକ୍ଷକମାନଙ୍କୁ ସେମାନଙ୍କର ବିଶ୍ବାସ ପାଇଁ ଉତ୍ତର ଦେବାକୁ ବିଚାର ସ୍ଥାନ ସମ୍ମୁଖକୁ ଅଣାଯାଏ, ଏହି ଧର୍ମତ୍ୟାଗୀମାନେ ଶୟତାନର ସବୁଠାରୁ ଦକ୍ଷ ପ୍ରତିନିଧି ଅଟନ୍ତି, ଯେଉଁମାନେ ସେମାନଙ୍କୁ ଭୁଲ ଭାବରେ ଉପସ୍ଥାପନ କରନ୍ତି ଓ ଅଭିଯୋଗ କରନ୍ତି, ଏବଂ ଶାସକମାନଙ୍କୁ ସେମାନଙ୍କ ବିରୁଦ୍ଧରେ ଉତ୍ତେଜିତ କରିବା ପାଇଁ ମିଥ୍ୟା ଖବର ଓ କୁତ୍ସା ରଟନା କରନ୍ତି।”—Ellen G. White, The Great Controversy, p. 608.

**ଆଲୋଚନା ପ୍ରଶ୍ନ**:

`ଆଗାମୀ ସଙ୍କଟରେ ଶେଷ ଦିନର ଘଟଣାଗୁଡ଼ିକର ବୁଝାମଣା କାହିଁକି ଗୁରୁତ୍ୱପୂର୍ଣ୍ଣ? ପ୍ରବଞ୍ଚନାରୁ ଶାସ୍ତ୍ର କିପରି ରକ୍ଷା କରେ?`

`ବିଶ୍ୱବ୍ୟାପୀ ଗଣତାନ୍ତ୍ରିକ ସମାଜ ଶହ ଶହ ବର୍ଷ ଧରି ଧାର୍ମିକ ସ୍ୱାଧୀନତାର ଗଡ ଭାବେ ପରିଗଣିତ ହୋଇ ଆସୁଛି। ଏହା କିପରି ଶୀଘ୍ର ପରିବର୍ତ୍ତନ ହୋଇପାରେ?`

`ଉପରକୁ ଏଲେନ ହ୍ୱାଇଟ୍ଙ୍କ ବୟାନକୁ ଦେଖନ୍ତୁ। ଆପଣ ଆଜି କ'ଣ ଚୟନ କରୁଛନ୍ତି ଯାହା ଆସନ୍ତାକାଲି ସେହି ଆଡଭେଣ୍ଟିଷ୍ଟମାନଙ୍କ ସହିତ ରହିବାର ପରିଣାମ ହୋଇପାରେ?`

`ଦ୍ବିତୀୟ ସ୍ବର୍ଗଦୂତଙ୍କ ବାର୍ତ୍ତା କିପରି ବଡ଼ କ୍ରନ୍ଦନରେ ପରିବର୍ତ୍ତନ ହୁଏ, ଏବଂ ପୃଥିବୀ ଉପରେ ପରମେଶ୍ୱରଙ୍କ କାର୍ଯ୍ୟ ଶେଷ କରିବା ପାଇଁ ବର୍ଷା ପାଇବା ପାଇଁ ଆମେ କେଉଁ ବ୍ୟକ୍ତିଗତ ପ୍ରସ୍ତୁତି କରିପାରିବା?`