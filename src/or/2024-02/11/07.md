---
title:  ପରବର୍ତ୍ତୀ ଚିନ୍ତା
date:   14/06/2024
---

ଏହି ପଶୁ ଓ ତା'ର ମୂର୍ତ୍ତିକୁ ଉପାସନା କରିବା ଦାନିୟେଲ ୩କୁ ସୂଚିତ କରେ, ଯେଉଁଥିରେ ଶଦ୍ରକ, ମୈଶକ ଓ ଅବେଦ୍ନଗୋଙ୍କୁ ବାବିଲର ରାଜା ଆଦେଶ ଦେଇଥିଲେ ଯେ ସେମାନେ ଏକ ସୁବର୍ଣ୍ଣ ମୂର୍ତ୍ତିକୁ ପ୍ରଣାମ କରନ୍ତୁ କିମ୍ବା ଅଗ୍ନିକୁଣ୍ତରେ ନିକ୍ଷିପ୍ତ ହୁଅନ୍ତୁ। ପ୍ରାଚୀନ ବେବିଲୋନ, ଆଧୁନିକ ବେବିଲୋନ- ପ୍ରସଙ୍ଗ ହେଉଛି ଉପାସନା। ପ୍ରକୃତ ଉପାସନା ପରମେଶ୍ୱରଙ୍କ ବାକ୍ୟ ଦ୍ୱାରା ଶିକ୍ଷାପ୍ରାପ୍ତ ମନ, ତାଙ୍କ ପ୍ରେମ ଦ୍ୱାରା ରୂପାନ୍ତରିତ ଏକ ଆତ୍ମା ଏବଂ ତାଙ୍କ ଆତ୍ମାରେ ପରିପୂର୍ଣ୍ଣ ଏକ ହୃଦୟରୁ ଉତ୍ପନ୍ନ ହୁଏ। ତା'ହେଲେ ଆମେ ଏହି ଜଗତର ଅନୁରୂପ ହେବୁ ନାହିଁ ବରଂ ଈଶ୍ବରଙ୍କ ଇଚ୍ଛା ଅନୁସାରେ ବଞ୍ଚିବୁ, ଯାହା ତାଙ୍କ ବାକ୍ୟରେ ମିଳିଥାଏ। ଏହାହିଁ ଆମର ଏକମାତ୍ର ସୁରକ୍ଷା!

"ଈଶ୍ବର କେବେ ବି ଇଚ୍ଛା ବା ବିବେକକୁ ବାଧ୍ୟ କରନ୍ତି ନାହିଁ, କିନ୍ତୁ ଶୟତାନର ନିରନ୍ତର ଉପାୟ ହେଉଛି - ଯେଉଁମାନଙ୍କୁ ସେ ଅନ୍ୟଥା ପ୍ରଲୋଭିତ କରିପାରନ୍ତି ନାହିଁ, ସେମାନଙ୍କର ନିୟନ୍ତ୍ରଣ ହାସଲ କରିବା - ନିଷ୍ଠୁରତାର ବାଧ୍ୟବାଧକତା। ଭୟ ବା ବଳ ବଳରେ ସେ ବିବେକକୁ ଶାସନ କରିବା ପାଇଁ ଏବଂ ନିଜ ପ୍ରତି ଶ୍ରଦ୍ଧା ଜ୍ଞାପନ କରିବା ପାଇଁ ଚେଷ୍ଟା କରନ୍ତି। ଏହା କରିବା ପାଇଁ, ସେ ଉଭୟ ଧାର୍ମିକ ଏବଂ ଧର୍ମନିରପେକ୍ଷ କର୍ତ୍ତୃପକ୍ଷଙ୍କ ମାଧ୍ୟମରେ କାର୍ଯ୍ୟ କରନ୍ତି, ସେମାନଙ୍କୁ ଈଶ୍ବରଙ୍କ ନିୟମକୁ ଅବମାନନା କରି ମାନବ ନିୟମର ପ୍ରବର୍ତ୍ତନ ପାଇଁ ଗତି କରନ୍ତି ।"—Ellen G. White, The Great Controversy, p. 591.

"ସେମାନଙ୍କର ସମ୍ମୁଖରେ ପରୀକ୍ଷାକୁ ସହନ କରିବା ପାଇଁ, ସେମାନେ ଈଶ୍ବରଙ୍କ ଇଚ୍ଛାକୁ ବୁଝିବା ଉଚିତ୍ ଯେପରି ତାଙ୍କ ବାକ୍ୟରେ ପ୍ରକାଶ ପାଇଛି; ସେମାନେ କେବଳ ତାଙ୍କ ଚରିତ୍ର, ସରକାର ଏବଂ ଉଦ୍ଦେଶ୍ୟର ସଠିକ ଧାରଣା ଥିବା ପରି ତାଙ୍କୁ ସମ୍ମାନ ଦେଇପାରିବେ ଏବଂ ସେମାନଙ୍କ ଅନୁସାରେ କାର୍ଯ୍ୟ କରିପାରିବେ। ଯେଉଁମାନେ ବାଇବଲର ସତ୍ୟ ସହିତ ମନକୁ ଦୃଢ଼ କରିଛନ୍ତି, ସେମାନେ ହିଁ ଶେଷ ମହା ସଂଘର୍ଷରେ ଠିଆ ହେବେ।"—The Great Controversy, p. 593.

"କିନ୍ତୁ ଈଶ୍ବରଙ୍କର ପୃଥିବୀରେ ଗୋଟିଏ ଲୋକ ରହିବେ ଯା କେବଳ ବାଇବେଲକୁ, ସମସ୍ତ ମତବାଦର ମାନକ ଏବଂ ସମସ୍ତ ସଂସ୍କାରର ଆଧାର ଭାବରେ ବଜାୟ ରଖିପାରିବେ। ପଣ୍ଡିତମାନଙ୍କ ମତ, ବିଜ୍ଞାନର କର୍ତ୍ତବ୍ୟନିଷ୍ଠା, ଧର୍ମ ପରିଷଦର ବିଚାରଧାରା ବା ନିଷ୍ପତ୍ତି, ଯେତିକି ଚର୍ଚ୍ଚ ଗୁଡ଼ିକ ସେତିକି ସଙ୍ଖ୍ୟାରେ ଏବଂ ଭିନ୍ନମତର, ସଙ୍ଖ୍ୟାଲଘୁଙ୍କ ସ୍ୱର - ଧାର୍ମିକ ବିଶ୍ୱାସର କୌଣସି ବିଷୟ ପାଇଁ କିମ୍ବା ବିରୋଧରେ ଏହି ସବୁକୁ ପ୍ରମାଣ ଭାବରେ ବିବେଚନା କରାଯିବା ଉଚିତ ନୁହେଁ। କୌଣସି ସିଦ୍ଧାନ୍ତ ବା ଉପଦେଶକୁ ଗ୍ରହଣ କରିବା ପୂର୍ବରୁ, ଆମେ ଏହାର ସମର୍ଥନରେ ଏକ ସରଳ 'ପ୍ରଭୁ କୁହନ୍ତି' ଦାବି କରିବା ଉଚିତ୍।"—The Great Controversy, p. 595.

**ଆଲୋଚନା ପ୍ରଶ୍ନ**:

`ଖ୍ରୀଷ୍ଟଙ୍କ ଆସିବାର ଆଶାରେ ଆମେ କିପରି ବଞ୍ଚିପାରିବା ଏବଂ ସେହି ଆଶାକୁ ଭୟଭୀତ ନହୋଇ ବାଣ୍ଟିପାରିବା?`

`ଉପାସନା ପ୍ରଶ୍ନରେ ଅଧିକ ଚିନ୍ତା କରନ୍ତୁ। ଆମର ଦୈନନ୍ଦିନ ଜୀବନ, ଆମର ନିତିଦିନିଆ କାର୍ଯ୍ୟ ଶୈଳୀ ଆମକୁ କେଉଁ ବିଷୟରେ କହୁଛି କି ଆମେ କାହାକୁ ବା କେଉଁ ଜିନିଷକୁ କରିଥାଉ?`

`ଭୟରେ ନୁହେଁ, ଆତ୍ମବିଶ୍ୱାସର ସହ ଭବିଷ୍ୟତକୁ ସାମ୍ନା କରିବା ପାଇଁ ଆମେ କିପରି ନିଜକୁ ଓ ଅନ୍ୟମାନଙ୍କୁ ସାହାଯ୍ୟ କରିପାରିବା?`

`ଶେଷ ଦିନର ଘଟଣାଗୁଡ଼ିକୁ ବୁଝିବା ଦ୍ୱାରା ଆଜି ଆମ ଜୀବନରେ କେଉଁ ବ୍ୟବହାରିକ ପାର୍ଥକ୍ୟ ଦେଖାଯାଏ?`