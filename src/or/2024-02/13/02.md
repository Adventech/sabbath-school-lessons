---
title:  ସଙ୍କଟ ସମୟରେ ଆଶା
date:   23/06/2024
---

`ପ୍ରକାଶିତ ବାକ୍ୟ ୨୨:୧୧, ୧୨; ଦାନିୟେଲ ୧୨: ୧, ୨; ଏବଂ ଯିରିମିୟ ୩୦: ୫-୭ ଦ୍ୱିତୀୟ ଆଗମନ ପୂର୍ବରୁ କେଉଁ ଘଟଣା ଘଟେ?`

ମନୁଷ୍ୟର ଅନୁଗ୍ରହ ବନ୍ଦ ହେଲା ପରେ ଏକ ସଙ୍କଟ ସମୟ ଆସିବା "ମନୁଷ୍ୟ ଗୋଷ୍ଠୀର ସ୍ଥିତିକାଳଠାରୁ ସେସମୟ ପର୍ଯ୍ୟନ୍ତ ଯେଉଁ ପ୍ରକାର ସଂକଟର କାଳ କେବେ ହୋଇ ନାହିଁ," ପ୍ରକାଶିତ ବାକ୍ୟ ୧୬ ଅଧ୍ୟାୟରେ ଦୁଷ୍ଟ ପୃଥିବୀ ଉପରେ ଢଳାଯିବ ସାତଟି କ୍ଳେଶ ବା ମହାମାରୀ ବିଷୟରେ ବର୍ଣ୍ଣନା କରାଯାଇଛି। କିନ୍ତୁ ମିଶର ଦେଶ ଉପରେ ଯେଉଁ ମହାମାରୀ ପଡିଥିଲା, ସେହିପରି ପରମେଶ୍ବରଙ୍କର ଲୋକମାନେ ସେଥିରୁ ରକ୍ଷା ପାଇବେ। ଦାନିୟେଲଙ୍କ ପୁସ୍ତକରେ ଥିବା ପ୍ରତିଜ୍ଞା ଉପରେ ଧ୍ୟାନ ଦିଅନ୍ତୁ: "ଆଉ, ତୁମ୍ଭ ଗୋଷ୍ଠୀୟ ଯେପ୍ରତ୍ୟେକର ନାମ ପୁସ୍ତକରେ ଲିଖିତ ହୋଇଅଛି, ସେମାନେ ପ୍ରତ୍ୟେକେ ସେସମୟରେ ଉଦ୍ଧାର ପାଇବେ" (ଦାନି ୧୨:୧), ଏହା "ଜୀବନ ପୁସ୍ତକ" (ଫିଲି ୪:୩; ପ୍ରକା ୧୩:୮; ପ୍ରକା ୨୦:୧୨, ୧୫; ପ୍ରକା ୨୨:୧୯)କୁ ସୂଚାଉଛି। ଯଦି ଆମେ ଯୀଶୁଙ୍କ ପ୍ରତି ବିଶ୍ବସ୍ତ ରହିଛୁ, ତେବେ ଆମର ନାମ ଜୀବନ ପୁସ୍ତକରୁ ଲୋପ ପାଇବ ନାହିଁ (ପ୍ରକା ୩:୫)।

`୧ ଯୋହନ ୩:୧-୩, ଯୋହନ ୮:୨୯ ଓ ଯୋହନ ୧୪:୩୦ ପଢ଼ନ୍ତୁ। ସଙ୍କଟ ଆସୁଥିବା ଆଗାମୀ ସମୟ ପାଇଁ ଏକମାତ୍ର ଯଥେଷ୍ଟ ଉପଯୁକ୍ତ ପ୍ରସ୍ତୁତି କ'ଣ?`

ସଙ୍କଟ ସମୟରେ, ପରମେଶ୍ୱରଙ୍କ ଲୋକମାନେ ଯୀଶୁଙ୍କ ସହିତ ଏତେ ଗଭୀର ଭାବରେ ଏକ ବ୍ୟକ୍ତିଗତ ସମ୍ପର୍କ ରଖନ୍ତି ଯେ ଏହାକୁ କିଛି ବି ପରିବର୍ତ୍ତନ କରିପାରିବ ନାହିଁ। ସେମାନଙ୍କର ପୂର୍ଣ୍ଣ ବାସନା ହେଉଛି ସବୁ ବିଷୟରେ ତାଙ୍କୁ ସନ୍ତୁଷ୍ଟ କରିବା ଯାହାଦ୍ୱାରା ପବିତ୍ର ଆତ୍ମାଙ୍କ କାର୍ଯ୍ୟ ଦ୍ୱାରା ସେମାନେ ପ୍ରଭୁଙ୍କ ପରି ପବିତ୍ର ହେବେ। ଖ୍ରୀଷ୍ଟଙ୍କ ହୃଦୟରେ ଏପରି କିଛି ନଥିଲା ଯାହା ଶୟତାନର ପ୍ରତାରଣାର ଜବାବ ଦେଉଥିଲେ। ଆମେ ତାଙ୍କ ଚରିତ୍ରର ଏହି ଦିଗ ପ୍ରତି ମଧ୍ୟ ଧ୍ୟାନ ଦେଇପାରିବା।

`ଗୀତସଂହିତା ୨୭:୫, ଗୀତସଂହିତା ୯୧:୧-୧୧ ଏବଂ ପ୍ରକାଶିତ ବାକ୍ୟ ୩:୧୦-୧୨ ପଢ଼ନ୍ତୁ। ସଙ୍କଟ ସମୟରେ ଈଶ୍ବର ଆମକୁ କ'ଣ ଆଶ୍ୱାସନାପୂର୍ଣ୍ଣ ପ୍ରତିଜ୍ଞା ଦିଅନ୍ତି?`

କେହି କେହି ମଧ୍ୟସ୍ଥି ବିନା ସଙ୍କଟ ସମୟ ଦେଇ ବଞ୍ଚିବାର ପରିକଳ୍ପନାକୁ ଭୁଲ୍ ବୁଝିଛନ୍ତି। ଯୀଶୁ ସ୍ୱର୍ଗର ପବିତ୍ରସ୍ଥାନରେ ତାଙ୍କର ମଧ୍ୟସ୍ଥତା ବନ୍ଦ କରି ଦିଅନ୍ତି ଯେତେବେଳେ ସମସ୍ତେ ତାଙ୍କ ପକ୍ଷରେ କିମ୍ବା ବିପକ୍ଷରେ ସେମାନଙ୍କର ଅନ୍ତିମ ନିଷ୍ପତ୍ତି ନେଇଥା'ନ୍ତି। କିନ୍ତୁ ଏହାର ଅର୍ଥ ନୁହେଁ ଯେ ଆମେ ଏହି ସମୟରେ ଏକୁଟିଆ ଅଛୁ, ନିଜ ଶକ୍ତି ଉପରେ ଭରସା କରୁଛୁ। ଯୀଶୁ ଆମକୁ ଆଶ୍ୱାସନା ଦେଇଛନ୍ତି ଯେ, ସେ ସର୍ବଦା ଆମ ସହିତ ରହିବେ (ମଥି ୨୮:୨୦)। ବିଶ୍ୱାସ ସେହି ସମୟରେ ଭରସା କରେ ଯେତେବେଳେ ଏହା ଦେଖିପାରେ ନାହିଁ ଏବଂ ବିଶ୍ୱାସ କରେ ଯେତେବେଳେ ଆମ ଚାରିପାଖରେ ଥିବା ଦୁନିଆ ଭାଙ୍ଗିଯାଉଛି। ସଙ୍କଟ ସମୟରେ, ଆମର ବିଶ୍ୱାସ ଦୃଢ଼ ହୋଇଥାଏ ଏବଂ ଅନନ୍ତକାଳ ପାଇଁ ଆମର ଇଚ୍ଛା ବୃଦ୍ଧି ପାଇଥାଏ ଯାହାଦ୍ୱାରା ଆମର ଗୋଟିଏ ଇଚ୍ଛା ହେଉଛି ଯୀଶୁଙ୍କ ସହିତ ସବୁଦିନ ପାଇଁ ବଞ୍ଚିବା।