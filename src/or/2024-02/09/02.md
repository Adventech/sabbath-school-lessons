---
title:  ପବିତ୍ର ସ୍ଥାନ ଓ ନିୟମ
date:   26/05/2024
---

`ପ୍ରକାଶିତ ବାକ୍ୟ ୧୧:୧୯, ଯାତ୍ରାପୁସ୍ତକ ୨୫:୧୬, ଯାତ୍ରାପୁସ୍ତକ ୩୧:୧୮ ଓ ପ୍ରକାଶିତ ବାକ୍ୟ ୧୨:୧୭ ପଢ଼ନ୍ତୁ। ଏହି ପଦଗୁଡ଼ିକ କ'ଣ ସୂଚାଏ?`

ପ୍ରାୟଶ୍ଚିତ ଦିନ ଥିଲା ବିଚାରର ଦିନ। ସମସ୍ତ ଇସ୍ରାଏଲକୁ ଅନୁତାପ, ଆତ୍ମା ପରୀକ୍ଷା ଏବଂ ସମସ୍ତ କାର୍ଯ୍ୟରୁ ନିବୃତ୍ତ ରହି ଏହି ଘଟଣାରେ ଭାଗ ନେବାକୁ ଆଦେଶ ଦିଆଯାଇଥିଲା (ଦେଖନ୍ତୁ ଲେବୀ ୨୩:୨୯-୩୧)। କେବଳ ଏହି ଦିନରେ ମହାଯାଜକ ମହାପବିତ୍ର ସ୍ଥାନକୁ ପ୍ରବେଶ କରି ପାପର ପ୍ରାୟଶ୍ଚିତ କରିବେ। ସେଠାରେ ପବିତ୍ର ସ୍ଥାନର ଅନ୍ତରୀଣ ଗୃହରେ ନିୟମ ସିନ୍ଦୁକ ଥିଲା। ପବିତ୍ର ସିନ୍ଦୁକ ଭିତରେ ପସ୍ତର ଉପରେ ଲିଖିତ ପରମେଶ୍ବରଙ୍କ ଦଶ ଆଜ୍ଞାର ନିୟମ ଥିଲା। ପବିତ୍ର ସିନ୍ଦୁକର ସୁବର୍ଣ୍ଣ ଆବରଣକୁ ପାପାଚ୍ଛାଦନ ଆସନ କୁହାଯାଉଥିଲା, ଯେଉଁଠାରେ ପବିତ୍ର ସ୍ଥାନକୁ ପାପରୁ ମୁକ୍ତ କରିବା ପାଇଁ ରକ୍ତ ସିଞ୍ଚନ କରାଯାଉଥିଲା। ପରମେଶ୍ୱରଙ୍କ ଉପସ୍ଥିତି ପାପାଚ୍ଛାନା ଆସନ ଉପରେ ଶେକିନା ମହିମାରେ ପ୍ରକାଶ ପାଇଲା। ପ୍ରତ୍ୟେକ ବଳିଦାନ ପାପୀ ମନୁଷ୍ୟମାନଙ୍କ ପ୍ରତି ପରମେଶ୍ୱରଙ୍କର ଦୟା ପ୍ରକାଶ କରୁଥିଲା, କିନ୍ତୁ ପ୍ରାୟଶ୍ଚିତ ଦିନ ଦର୍ଶାଏ ଯେ, ବିଚାର ଦିନ ପର୍ଯ୍ୟନ୍ତ ପାପକୁ ସ୍ମରଣ କରାୟାଏ (ଏବ୍ରୀ ୧୦:୩) ଏବଂ ଏହା କେବଳ ଖ୍ରୀଷ୍ଟଙ୍କ ରକ୍ତରେ ବିଶ୍ୱାସ ଦ୍ୱାରା ପାପରୁ ଶୁଚି ହେବା ନିମନ୍ତେ ଦୂର କରାଯାଇ ପାରିବ (୧ ପିତର ୧:୧୮,୧୯)। ସେଠାରେ ଈଶ୍ୱରଙ୍କ ସାନ୍ନିଧ୍ୟରେ ଦୟା ଓ ନ୍ୟାୟର ସୁନ୍ଦର ସମନ୍ୱୟ ଦେଖିବାକୁ ମିଳେ।

“ ସ୍ୱର୍ଗୀୟ ମନ୍ଦିର ଭିତରକୁ ଚାହିଁ ପ୍ରେରିତ ଯୋହନ "ପରମେଶ୍ବରଙ୍କ ମନ୍ଦିର".. ."ଖୋଲା ଯାଇଥିଲା" ଏବଂ ତାଙ୍କର ନିୟମ ସିନ୍ଦୁକ ପ୍ରକାଶ ପାଇଥିଲା (ପ୍ରକା ୧୧:୧୯)। ମହାନ ବିବାଦ ଏହି ମନ୍ତବ୍ୟକୁ ଯୋଡୁଛି: ପବିତ୍ର ସ୍ଥାନ ମଧ୍ୟରେ, ସ୍ବର୍ଗର ପବିତ୍ର ସ୍ଥାନ ମଧ୍ୟରେ, ଦିବ୍ୟ ବ୍ୟବସ୍ଥା ପବିତ୍ର ଭାବରେ ଆବଦ୍ଧ ହୋଇଛି। ଏହି ବ୍ୟବସ୍ଥା ସିନୟ ପର୍ବତର ଗର୍ଜନ ମଧ୍ୟରେ ପରମେଶ୍ବର ନିଜେ କହି ପ୍ରସ୍ତରର ଫଳକ ଉପରେ ନିଜ ଆଙ୍ଗୁଠିରେ ଲେଖିଥିଲେ। ସ୍ବର୍ଗସ୍ଥ ପବିତ୍ରସ୍ଥାନରେ ପରମେଶ୍ବରଙ୍କର ବ୍ୟବସ୍ଥା ହେଉଛି ପ୍ରଚଳ। ପ୍ରସ୍ତର ଫଳକରେ ଖୋଦିତ ଓ ପଞ୍ଚ ପୁସ୍ତକରେ ମୋଶାଙ୍କ ଦ୍ବାରା ଲିଖିତ ଉପଦେଶଗୁଡ଼ିକ ଥିଲା ଏକ ଅବିରାମ ଲିଖିତ ବାକ୍ୟ।. ଯେଉଁମାନେ ଏହି ଗୁରୁତ୍ୱପୂର୍ଣ୍ଣ ବିଷୟକୁ ବୁଝିବା ପାଇଁ ପହଞ୍ଚିଥିଲେ, ସେମାନେ ଦିବ୍ୟ ନିୟମର ପବିତ୍ର, ଅପରିବର୍ତ୍ତିତ ଚରିତ୍ରକୁ ଦେଖିବା ପାଇଁ ପ୍ରେରିତ ହୋଇଥିଲେ।"—Ellen G. White, The Great Controversy, p. 434.

ପ୍ରାରମ୍ଭିକ ଆଡଭେଣ୍ଟିଷ୍ଟ ବିଶ୍ୱାସୀମାନେ ପବିତ୍ରସ୍ଥାନ ଉପରେ ବାଇବଲର ଶିକ୍ଷା ଅଧ୍ୟୟନ କରୁଥିବାରୁ ସେମାନେ ପରମେଶ୍ୱରଙ୍କ ନିୟମର ତାତ୍ପର୍ଯ୍ୟ ଏବଂ ପରମେଶ୍ୱରଙ୍କ ନିୟମର ଅନ୍ତରରେ ବିଶ୍ରାମବାରର ତାତ୍ପର୍ଯ୍ୟକୁ ଅନୁଭବ କରିଥିଲେ। ସେମାନେ ଯୁକ୍ତି କଲେ ଯେ, ଯଦି ନିୟମ ସିନ୍ଦୁକ ରେ ପରମେଶ୍ୱରଙ୍କ ନିୟମକୁ ସ୍ବର୍ଗୀୟ ପବିତ୍ରସ୍ଥାନରେ ଚିତ୍ରିତ କରାଯାଇଥାନ୍ତା, ତେବେ ନିଶ୍ଚିତ ଭାବରେ କୃଶରେ ତାହାକୁ ନଷ୍ଟ କରାଯାଇ ପାରିନଥାନ୍ତା।

`ବିଶ୍ରାମବାର ବିଷୟରେ ଭାବନ୍ତୁ, ଯାହା ଘଣ୍ଟା ପ୍ରତି ୧ ,୦୦୦  ମାଇଲରେ, ପ୍ରତି ସପ୍ତାହରେ ବିନା ବ୍ୟତିକ୍ରମରେ ଆମ ପାଖକୁ ଆସିଥାଏ। ଏହା ଆମକୁ ସୃଷ୍ଟିବାଦର ଗୁରୁତ୍ୱ ବିଷୟରେ କ'ଣ କହିବା ଉଚିତ? ଅନ୍ୟ କେଉଁ ଶିକ୍ଷା ଏପରି ଶକ୍ତିଶାଳୀ ଓ ବାରମ୍ବାର ଘଟୁଥିବା କଥାର ଅନୁସ୍ମାରକ ଅଟେ?`