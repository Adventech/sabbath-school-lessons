---
title:  ଜ୍ୱଳନ୍ତ ବୁଦା
date:   06/07/2025
---

ମୋଶା ମିଦିୟାନକୁ ପଳାଇବା ପରେ, ତାଙ୍କର ଜୀବନରେ ପୂର୍ବ ଅପେକ୍ଷା ସହଜ ଥିଲା। ସେ ବିବାହ କରିଥିଲେ, ତାଙ୍କର ଦୁଇଟି ପୁଅ ଥିଲେ, ଗେର୍ଶୋମ ଏବଂ ଏଲିୟେଜର (ଯାତ୍ରା ୧୮:୩,୪), ଏବଂ ତାଙ୍କର ଶ୍ୱଶୁର ଏବଂ ମିଦିୟାନରେ ଜଣେ ଯାଜକ ଯିଥ୍ରୋଙ୍କ ବିସ୍ତାରିତ ପରିବାରର ଅଂଶ ଥିଲେ। ସେ ୪୦ ଆରାମଦାୟକ ବର୍ଷ ଧରି ଦାଉଦ (୨ ଶାମୁୟେଲ ୭:୮) ପରି ମେଷପାଳକ ଭାବରେ ବିତାଇଥିଲେ, ବିଶେଷକରି ପ୍ରକୃତିରେ ସହିତ ରହି ଈଶ୍ବରଙ୍କ ଉପସ୍ଥିତିକୁ ଉପଭୋଗ କରିଥିଲେ।

ତଥାପି, ଏହି ସମୟ କେବଳ ମୋଶାଙ୍କ ପାଇଁ ଫୁଲ (କିମ୍ବା ହୁଏତ,ଏହି ମରୁଭୂମିର (କ୍ୟାକ୍ଟସ୍) କଣ୍ଟା ହୋଇପାରେ? ସୁଗନ୍ଧ ପାଇଲା ପରି ସେହି ସମୟ ନଥିଲା। ଏହି ବର୍ଷଗୁଡ଼ିକରେ ସେ ପ୍ରଭୁ ତାଙ୍କୁ ପରିବର୍ତ୍ତନ କରି ନିଜ ସହ ଚାଲିବା ପାଇଁ ଅଭ୍ୟାସ କରିଥିଲେ ଏବଂ ତାଙ୍କୁ ନେତୃତ୍ୱ ଭୂମିକା ପାଇଁ ପ୍ରସ୍ତୁତ କରିଥିଲେ। ଈଶ୍ୱର ଏହି ଶାନ୍ତ ପ୍ରାନ୍ତରରେ ମୋଶାଙ୍କୁ ଈଶ୍ୱରୀୟ ପ୍ରେରଣାରେ ଲେଖିବା ପାଇଁ ବ୍ୟବହାର କରିଥିଲେ। ଦୁଇଟି ପୁରୁଣା ବାଇବଲ ପୁସ୍ତକ: ଆୟୁବ ଏବଂ ଆଦିପୁସ୍ତକ (ଦେଖନ୍ତୁ ଏଲେନ୍ ଜି. ହ୍ୱାଇଟ୍,ପ୍ୟାଟ୍ରିୟାର୍କସ୍ ଆଣ୍ଡ୍ ପ୍ରୋଫେଟ୍ସ, ପୃଷ୍ଠା ୨୫୧; ଫ୍ରାନ୍ସିସ୍ ଡି. ନିକୋଲ୍, ଏଟ୍ ଅଲ୍, ସମ୍ପାଦନା, ଦି ଏସ୍ଡିଏ ବାଇବଲ ଭାଷ୍ୟ, ଖଣ୍ଡ ୩, ପୃଷ୍ଠା ୧୧୪୦)। ମୋଶା ମଧ୍ୟ ପରମେଶ୍ୱରଙ୍କଠାରୁ ମହାନ ବିବାଦ, ସୃଷ୍ଟି, ପତନ, ବନ୍ୟା, ପିତୃପୁରୁଷ ଏବଂ ସବୁଠାରୁ ଗୁରୁତ୍ୱପୂର୍ଣ୍ଣ, ପରିତ୍ରାଣ ଯୋଜନା ବିଷୟରେ ଗୁରୁତ୍ୱପୂର୍ଣ୍ଣ ଅନ୍ତର୍ଦୃଷ୍ଟି ପାଇଥିଲେ। ଏହିପରି, ମୋଶା ସମସ୍ତ ମାନବଜାତିକୁ ଜୀବିତ ପରମେଶ୍ୱର, ଆମର ସୃଷ୍ଟିକର୍ତ୍ତା ଏବଂ ପ୍ରତିପାଳକଙ୍କ ବିଷୟରେ ସତ୍ୟ ଜ୍ଞାନ ଏବଂ ଏହି ଗ୍ରହରେ ବିନାଶ ଆଣିଥିବା ପାପକୁ ଦୃଷ୍ଟିରେ ରଖି ପରମେଶ୍ୱର କ’ଣ କରୁଛନ୍ତି ସେ ବିଷୟରେ ଜ୍ଞାନ ପ୍ରଦାନ କରିବାରେ ସହାୟକ ହୋଇଥିଲେ। ବାଇବଲ ଏବଂ ପରିତ୍ରାଣ ଇତିହାସ ଗୁରୁତ୍ୱପୂର୍ଣ୍ଣ ବିଷୟ ସହିତ, ଯାହା ପ୍ରେରଣାରେ ମୋଶା ଆମକୁ ସାରକଥା, ବିଶେଷକରି ଆଦି ପୁସ୍ତକରେ ଦେଇଛନ୍ତି ।

`ଯାତ୍ରା ୩:୧-୬ ପଢ଼ନ୍ତୁ। ପ୍ରଭୁ ମୋଶାଙ୍କୁ "ଅବ୍ରାହାମଙ୍କ ପରମେଶ୍ୱର, ଇସାହାକର ପରମେଶ୍ୱର ଏବଂ ଯାକୁବଙ୍କ ପରମେଶ୍ୱର" ଭାବରେ ପରିଚୟ ଦେଇଥିଲେ, ଏଥିରେ କ’ଣ ମହତ୍ତ୍ୱ ରହିଛି?`

ମୋଶା ଦେଖିଲେ ଯେ ଜଳୁଥିବା ବୁଦା ଅଗ୍ନି ଦ୍ୱାରା ଗ୍ରାସ ହେଉନାହିଁ, ଏବଂ ଏହିପରି ସେ ଜାଣିଥିଲେ ଯେ ସେ ଏକ ଆଶ୍ଚର୍ଯ୍ୟଜନକ କାର୍ଯ୍ୟ ଦେଖୁଛନ୍ତି ଏବଂ ତାଙ୍କ ସମ୍ମୁଖରେ ଏହି ଗୁରୁତ୍ୱପୂର୍ଣ୍ଣ ଘଟଣାଟି ଘଟୁଛି। ଯେତେବେଳେ ସେ ଆହୁରି ନିକଟତର ହେଲେ, ପ୍ରଭୁ ତାଙ୍କୁ ଗଭୀର ସମ୍ମାନର ଚିହ୍ନ ସ୍ୱରୂପ ତାଙ୍କର ଜୋତା କାଢିବାକୁ କହିଲେ କାରଣ ପରମେଶ୍ୱରଙ୍କ ଉପସ୍ଥିତି ସେହି ସ୍ଥାନକୁ ପବିତ୍ର କରିଥିଲା।

ପ୍ରଭୁ ନିଜକୁ ମୋଶାଙ୍କ ସମ୍ମୁଖରେ "ଅବ୍ରାହାମଙ୍କ ପରମେଶ୍ୱର, ଇସାହାକର ପରମେଶ୍ୱର ଏବଂ ଯାକୁବଙ୍କ ପରମେଶ୍ୱର" ଭାବରେ ଉପସ୍ଥାପିତ କଲେ (ଯାତ୍ରା ୩:୬)। ପ୍ରଭୁ ଏହି ପିତୃପୁରୁଷମାନଙ୍କୁ ପ୍ରତିଜ୍ଞା କରିଥିଲେ ଯେ ସେମାନଙ୍କ ବଂଶଧରମାନେ କିଣାନ ଦେଶ ଅଧିକାର କରିବେ, ଏକ ପ୍ରତିଶ୍ରୁତି ମୋଶା ନିଶ୍ଚିତ ଭାବରେ ଜାଣିଥିଲେ। ଏହିପରି, ଏହା କହିବା ପୂର୍ବରୁ ମଧ୍ୟ, ପରମେଶ୍ୱର ମୋଶାଙ୍କ ନିମନ୍ତେ କ’ଣ ହେବାକୁ ଆସୁଛି ଏବଂ ସେ କେଉଁ ଗୁରୁତ୍ୱପୂର୍ଣ୍ଣ ଭୂମିକା ଗ୍ରହଣ କରିବେ ତାହା ଜଣାଇବା ପାଇଁ ପଥ ପ୍ରସ୍ତୁତ କରି ଦେଇଥିଲେ।

`ପରମେଶ୍ୱରଙ୍କ କାର୍ଯ୍ୟ କରିବା ପାଇଁ ତାହାଙ୍କୁ ପ୍ରସ୍ତୁତ କରିବାକୁ ମୋଶାଙ୍କୁ ୮୦ ବର୍ଷର ସମୟ ଆବଶ୍ୟକ ଥିଲା। ଏହି ସତ୍ୟ ଆମକୁ ଧୈର୍ଯ୍ୟ ବିଷୟରେ କ’ଣ ଶିଖାଇପାରେ?`