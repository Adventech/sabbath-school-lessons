---
title:  ଯିରୂଶାଲମର ଶାନ୍ତି ପାଇଁ ପ୍ରାର୍ଥନା କର
date:   11/03/2024
---

`ଗୀତସଂହିତା 122:1-5 ପଢ଼ନ୍ତୁ। ଯିରୁଶାଲମରେ ପହଞ୍ଚିବା ପରେ ଉପାସକମାନଙ୍କ ଭାବନା କ'ଣ? ସେମାନେ ଯିରୁଶାଲମରେ କ'ଣ ପାଇବାର ଆଶା ରଖିଛନ୍ତି?`

ଗୀତସଂହିତା122ରେ ଯାତ୍ରୀମାନେ ଯିରୁଶାଲମରେ ପହଞ୍ଚିବା ପରେ ସେମାନଙ୍କ ଆନନ୍ଦ ଓ ଉତ୍ସାହକୁ ପ୍ରକାଶ କରାଯାଇଛି।ଯିରୁଶାଲମକୁ ତୀର୍ଥଯାତ୍ରା ଗୁଡ଼ିକ ଆନନ୍ଦର ଅବସର ଥିଲା ଯେତେ ବେଳେ ପରମେଶ୍ୱରଙ୍କ ଲୋକମାନେ ଅତୀତ ଓ ବର୍ତ୍ତମାନ ସମୟରେ ସେମାନଙ୍କ ପ୍ରତି ପରମେଶ୍ୱରଙ୍କ ମଙ୍ଗଳକୁ ସ୍ମରଣ କରିବା ପାଇଁ ବର୍ଷ ସାରା ତିନିଥର ଯୋଗ ଦେଇଥିଲେ (ଦ୍ବିତୀୟ ବିବରଣ16:16)। ଯିରୁଶାଲମ ସେହି ଗୋଷ୍ଠୀବର୍ଗର ଜୀବନର କେନ୍ଦ୍ରଥିଲା କାରଣ ଏଥିରେ "ଇସ୍ରାଏଲ ପ୍ରତି ସାକ୍ଷ୍ୟ ସ୍ଵରୂପେ" (ଗୀତ122:4) ଏବଂ ସିଂହାସନ ସବୁ ସ୍ଥାପିତ ହୋଇଥିଲା (ଗୀତ122:5)। "ଇସ୍ରାୟେଲର ସାକ୍ଷ୍ୟ ସୁରୂପେ" ସେହି ପବିତ୍ରସ୍ଥାନକୁ ବୁଝାଏ ଯାହା ବେଳେବେଳେ ସାକ୍ଷୀର ତମ୍ବୁ ବା ଆବାସ" କୁହାଯାଉଥିଲା (ଗଣନା 1:50) ଏବଂ ସେଥିରେ "ସାକ୍ଷୀ- ସିନ୍ଦୁକ" ଥିଲା (ଯାତ୍ରାପୁସ୍ତକ 25:22)। ବିଚାର ପାଇଁ ରଖାଯାଇଥିବା ସିଂହାସନ ଗୁଡ଼ିକ ଯିରୁଶାଲମରେ ନ୍ୟାୟ ବ୍ୟବସ୍ଥାକୁ ଚିତ୍ରିତ କରେ (2ଶାମୁ8:15)। ତେଣୁ ତୀର୍ଥଯାତ୍ରୀ ସେହି ସମୟରେ ଥିଲା ଯେତେବେଳେ ଜଣେ ନ୍ୟାୟ ପାଇବା ପାଇଁ ଚେଷ୍ଟା କରୁଥିଲା। ଈଶ୍ବରଙ୍କ ପ୍ରତି ବିଶ୍ବସ୍ତତା ଏବଂ ଲୋକମାନଙ୍କୁ ନ୍ୟାୟ ପ୍ରଦାନ କରିବା କେବେ ବି ଅଲଗା ହେବାର ନ ଥିଲା।

`ଗୀତସଂହିତା 122:6-9 ପଢ଼ନ୍ତୁ। ପରମେଶ୍ୱରଙ୍କ ଲୋକମାନଙ୍କର ମୁଖ୍ୟ ପ୍ରାର୍ଥନା କ'ଣ?`

ଯିରୁଶାଲମ ଶାନ୍ତି ପାଇଁ ପ୍ରାର୍ଥନା କରିବା ଦ୍ୱାରା ସେହି ନଗର ଓ ଏହାର ବାସିନ୍ଦାମାନଙ୍କ ଉପରେ ପରମେଶ୍ୱରଙ୍କ ଆଶୀର୍ବାଦ ଆହ୍ୱାନ କରେ ଏବଂ ଏହା ଉପାସକମାନଙ୍କୁ ଏକତ୍ର କରେ, ଯାହା ସେମାନଙ୍କ ମଧ୍ୟରେ ଶାନ୍ତି ବିସ୍ତାର କରେ (ଗୀତ122:8)। ଯିରୁଶାଲମ ଶାନ୍ତିର ସହର ହୋଇପାରେ ଯଦି ଈଶ୍ବର ଏବଂ ତାଙ୍କ ଲୋକମାନଙ୍କ ମଧ୍ୟରେ ଏବଂ ଈଶ୍ବରଙ୍କ ସନ୍ତାନମାନଙ୍କ ମଧ୍ୟରେ ଶାନ୍ତି ଥାଏ। ତେଣୁ ଯିରୁଶାଲମର ଶାନ୍ତି ପାଇଁ ପ୍ରାର୍ଥନା ଈଶ୍ୱରଙ୍କ ଲୋକମାନଙ୍କୁ ସେ ପରସ୍ପର ସହ ଶାନ୍ତିରେ ରହିବାକୁ ନିବେଦନ କରିଥାଏ। ଯିରୁଶାଲମ ଶାନ୍ତିରେ ଲୋକମାନେ ସମୃଦ୍ଧ ହେବେ (ଗୀତ147:12-14)।

ଗୀତସଂହିତା ଆମକୁ ଶିକ୍ଷା ଦିଏ ଯେ ବିଶ୍ୱାସର ସମ୍ପ୍ରଦାୟର ମଙ୍ଗଳ ପାଇଁ ପ୍ରାର୍ଥନା ପରମେଶ୍ୱରଙ୍କ ସନ୍ତାନ ମାନଙ୍କ ପ୍ରାର୍ଥନାର ମୁଖ୍ୟ ବିଷୟ ହେବା ଉଚିତ କାରଣ କେବଳ ପରମେଶ୍ୱରଙ୍କ ଦୃଢ଼ ଓ ସଂଯୁକ୍ତ ଲୋକମାନେ ହିଁ ଜଗତକୁ ପରମେଶ୍ୱରଙ୍କ ଶାନ୍ତି ଓ ପରିତ୍ରାଣର ସୁସମାଚାର ଘୋଷଣା କରିପାରିବେ (ଯୋହନ 13:34, 35)।

ଯିରୁଶାଲମର ଶାନ୍ତି ପାଇଁ ପ୍ରାର୍ଥନା କରିବା ଏବେବି ବିଶ୍ୱାସୀମାନଙ୍କ ପାଇଁ ଏକ ବିଶେଷାଧିକାର ଓ ଦାୟିତ୍ୱ ଅଟେ କାରଣ ଏହା ପରମେଶ୍ୱରଙ୍କ ଶାନ୍ତି ରାଜ୍ୟର ଅନ୍ତକାଳୀନ ଆଗମନରେ ଆଶାକୁ ଜୀବିତ ରଖେ, ଯାହା କେବଳ ଯିରୁଶାଲମ ସହରକୁ ନୁହେଁ ବରଂ ସମଗ୍ର ବିଶ୍ୱକୁ ଆଲିଙ୍ଗନ କରିବ (ଯିଶା52:7); ଯିଶା66:12, 13; ପ୍ରକାଶିତବାକ୍ୟ21, 22)।

`ବର୍ତ୍ତମାନ ଏକ ଲୋକ ଭାବରେ ଆମ ମଧ୍ୟରେ ସଦ୍ଭାବନା ପାଇଁ ଆମେ ଚେଷ୍ଟା କରିପାରିବା ବାସ୍ତବ ଉପାୟ ଗୁଡ଼ିକ କ'ଣ?`