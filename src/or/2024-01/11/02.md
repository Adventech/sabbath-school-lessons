---
title:  ସହସ୍ର ଦିନ ଅପେକ୍ଷା ତୁମ୍ଭ ପ୍ରାଙ୍ଗଣରେ ଏକ ଦିନ ଭଲ
date:   10/03/2024
---

`ଗୀତସଂହିତା 84:1-4 ପଢ଼ନ୍ତୁ। ଗୀତସଂହିତାର ଲେଖକ କାହିଁକି ପବିତ୍ର ସ୍ଥାନରେ ବାସ କରିବାକୁ ଇଚ୍ଛା କରନ୍ତି?`

ଗୀତ ରରଚୟିତା "ଲାଳସା" ଓ "ମୂର୍ଚ୍ଛିତ" ଏହି ପବିତ୍ର ସ୍ଥାନକୁ ନିଜର ସ୍ଥାୟୀ ବାସସ୍ଥଳୀ କରିବା ପାଇଁ ଚେଷ୍ଟା କରନ୍ତି, ଯାହା ଦ୍ୱାରା ସେ ସବୁ ଦିନ ପାଇଁ ପରମେଶ୍ୱରଙ୍କ ନିକଟରେ ରହି ପାରିବେ (ଗୀତ84:1, 2)। ପରମେଶ୍ୱରଙ୍କ ଜୀବନ୍ତ ଉପସ୍ଥିତି(ଗୀତ84:2) ଏହି ପବିତ୍ର ସ୍ଥାନକୁ ଏକ ବିଶିଷ୍ଟ ସ୍ଥାନ କରିଥାଏ। ପବିତ୍ର ସ୍ଥାନରେ,ଉପାସକମାନେ “ଦେଖ ସଦାପ୍ରଭୁଙ୍କ ସୌନ୍ଦର୍ଯ୍ୟ” ଦେଖି ପାରିବେ (ଗୀତ27:4; ଆହୁରି ମଧ୍ୟ, ଗୀତ63:2) ଏବଂ [ତାଙ୍କ] ଗୃହର ଉତ୍ତମତାରେ ସନ୍ତୁଷ୍ଟ ହୋଇପାରିବେ (ଗୀତ65:4)। ଗୀତସଂହିତା84ରେ, ପରମେଶ୍ୱରଙ୍କ ସହିତ ଏକ ସମ୍ବନ୍ଧରେ ଅତୁଳନୀୟ ସୁଖ ପ୍ରାପ୍ତ ହୋଇଥାଏ, ଯାହା ତାଙ୍କୁ ପ୍ରଶଂସା କରିବା (ଗୀତ84:4), ତାଙ୍କ ଠାରେ ଶକ୍ତି ପାଇବା (ଗୀତ84:5),ଏବଂ ତାଙ୍କୁ ବିଶ୍ୱାସ କରିବା (ଗୀତ84:12)। ଏହି ପବିତ୍ର ସ୍ଥାନ ହେଉଛି ସେହି ସ୍ଥାନ ଯେଉଁଠାରେ ଏପରି ଏକ ସମ୍ପର୍କ ଉପାସନା ଏବଂ ସାଥୀ ବିଶ୍ୱାସୀମାନଙ୍କ ସହିତ ସହଭାଗୀତା ଦ୍ୱାରା ପରିପୁଷ୍ଟ ହୋଇଥାଏ। ପବିତ୍ରସ୍ଥଳରେ ପରମେଶ୍ୱରଙ୍କ ଜୀବନ୍ତ ଉପସ୍ଥିତି ଉପାସକମାନଙ୍କୁ ପରମେଶ୍ୱରଙ୍କ ଗୌରବମୟ ରାଜ୍ୟର ଝଲକ ଏବଂ ଅନନ୍ତ ଜୀବନର ସ୍ୱାଦ ପ୍ରଦାନ କରିଥାଏ।

`ଗୀତସଂହିତା 84: 5-12 ପଢନ୍ତୁ | ପବିତ୍ର ସ୍ଥାନ ଦ୍ୱାରା ଆଉ କିଏ ଆଶୀର୍ବାଦ ପ୍ରାପ୍ତ ହୋଇ ପାରିବ?`

ପରମେଶ୍ୱରଙ୍କ ଆଶୀର୍ବାଦକୁ ପବିତ୍ର ସ୍ଥାନରୁ ଅଲଗା ଭାବରେ ବର୍ଣ୍ଣନା କରାଯାଇଛି, ଯେଉଁମାନେ ପ୍ରଥମେ ପବିତ୍ର ସ୍ଥାନରେ ସେବା କରନ୍ତି ସେମାନଙ୍କୁ ପ୍ରଦାନ କରାଯାଏ (ଗୀତ84:4), ତା'ପରେ ପବିତ୍ର ସ୍ଥାନକୁ ଯାଉଥିବା ତୀର୍ଥୟାତ୍ରୀମାନଙ୍କୁ (ଗୀତ84:5-10) ଏବଂ ଶେଷରେ ପୃଥିବୀର ସୀମା ପର୍ଯ୍ୟନ୍ତ ପହଞ୍ଚିଥାଏ। ପବିତ୍ର ସ୍ଥାନରେ ପରମେଶ୍ୱରଙ୍କୁ ଭେଟିବାର ଆଶା କରିବା ତୀର୍ଥୟାତ୍ରୀ ମାନଙ୍କ ବିଶ୍ୱାସକୁ ଦୃଢ଼ କରିଥାଏ (ଗୀତ84:7)।କ୍ଲାନ୍ତି କର ଯାତ୍ରାର ବୋଝ ତଳେ ସାଧାରଣ ଯାତ୍ରୀର ଶକ୍ତି ଦୁର୍ବଳ ହୋଇଯାଉଥିବା ବେଳେ ତୀର୍ଥୟାତ୍ରୀଙ୍କ ସହ ପବିତ୍ରସ୍ଥାନକୁ ଯିବା ଦ୍ୱାରା ଯେତିକି ପାଖେଇ ଆସେ, ସେତିକି ସେମାନଙ୍କ ଶକ୍ତି ବୃଦ୍ଧି ପାଇଥାଏ।

ଏପରିକି ପବିତ୍ର ସ୍ଥାନରୁ ଶାରିରୀକ ଭାବେ ବାହାର କରି ଦିଆଗଲେ ମଧ୍ୟ ପରମେଶ୍ୱରଙ୍କ ସନ୍ତାନମାନେ ଯୋଗ୍ୟ ଜୀବନ ରକ୍ଷା ଦ୍ୱାରା ପରମେଶ୍ୱରଙ୍କ ପବିତ୍ରସ୍ଥାନର ଏକ ଛାପ ବହନ କରି ଚାଲିଛନ୍ତି (ଗୀତ84:11), ଯାହା ସେହି ଧାର୍ମିକମାନଙ୍କୁ ଚିତ୍ରିତ କରେ ଯେଉଁମାନେ ପ୍ରଭୁଙ୍କ ପବିତ୍ରସ୍ଥାନକୁ ପ୍ରବେଶ କରନ୍ତି (ଗୀତ15:1,2)। ସଦାପ୍ରଭୁଙ୍କୁ ଏକ ସୂର୍ଯ୍ୟ କୁହାୟାଏ, ଯାହା ଦର୍ଶାଏ ଯେ ପବିତ୍ରସ୍ଥାନରୁ ମିଳୁଥିବା ଆଶୀର୍ବାଦ, ସୂର୍ଯ୍ୟ କିରଣ ପରି, ପୃଥିବୀର ସୀମା ପର୍ଯ୍ୟନ୍ତ ବ୍ୟାପ୍ତ ହୋଇଥାଏ (ଗୀତ84:11)। ତେଣୁ ଯେଉଁମାନେ ବିଶ୍ବାସ ଦ୍ବାରା ପରମେଶ୍ୱରଙ୍କ ସହିତ ରହିଥାନ୍ତି, ସେମାନେ ଯେଉଁ ସ୍ଥାନରେ ଥାଆନ୍ତୁ ନା କାହିଁକି, ପରମେଶ୍ବରଙ୍କ ଅନୁଗ୍ରହ ଲାଭ କରନ୍ତି।

`ପ୍ରକାଶିତ ବାକ୍ୟ 21:3 ପଢ଼ନ୍ତୁ। ପାର୍ଥିବ ପବିତ୍ରସ୍ଥାନରେ ପ୍ରତିଫଳିତ ହୋଇଥିବା କେଉଁ ଆଶା ଏଠାରେ ଆମ୍ଭମାନଙ୍କ ନିକଟରେ ପ୍ରକାଶ ପାଇଛି? ବର୍ତ୍ତମାନ ଆମେ କିପରି କଳ୍ପନା କରିବା ଆରମ୍ଭ କରିବୁ ଯେ ଏହି ଅନୁଭୂତି କ'ଣ ହେବ?`