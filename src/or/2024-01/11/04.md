---
title:  ସିୟୋନ-ସମସ୍ତ ଜାତିର ଗୃହ
date:   12/03/2024
---

`ଗୀତସଂହିତା 87:1, 2 ପଢ଼ନ୍ତୁ। ସିୟୋନ ଏପରି ଏକ ସମ୍ମାନ ଜନକ ସ୍ଥାନ କ'ଣ?`

ଗୀତସଂହିତା 87 ହେଉଛି ଏକ ସଂଗୀତ ଯାହା ସିୟୋନକୁ ପରମେଶ୍ୱରଙ୍କର ସ୍ୱତନ୍ତ୍ର ଭାବରେ ମନୋନୀତ ଏବଂ ପ୍ରିୟତମ ନଗର ଭାବରେ ପାଳନ କରେ। ପରମେଶ୍ୱରଙ୍କ ମନ୍ଦିରର ମୂଳଦୁଆ ସିୟୋନ ପର୍ବତ ଉପରେ ରହିଛି (ଗୀତ2:6; ଗୀତ 15:1)।ସମୟର ଶେଷରେ, ସିୟୋନ ସମସ୍ତ ପର୍ବତ ଉପରକୁ ଉଠିବ, ଯାହା ସମଗ୍ର ବିଶ୍ୱ ଉପରେ ପ୍ରଭୁଙ୍କ ସାର୍ବଭୌମ ପ୍ରାଧାନ୍ୟକୁ ସୂଚିତ କରିବ (ଗୀତ99:2; ଯିଶା2:2; ମୀଖା4:1)।ଗୀତସଂହିତା 87 ସିୟୋନକୁ ପର୍ବତ ବୋଲି ଉଲ୍ଲେଖ କରି ଏହାର ମହିମାକୁ ପ୍ରକାଶ କରେ (ଗୀତ133:3)। "ସଦାପ୍ରଭୁ ଯାକୁବର ସମସ୍ତ ବାସସ୍ଥାନ ଅପେକ୍ଷା" ସିୟୋନର ଦ୍ଵାର ସମୂହକୁ ଅଧିକ ସ୍ନେହ କରନ୍ତି (ଗୀତ87:2), ଇସ୍ରାଏଲର ଅନ୍ୟ ସମସ୍ତ ସ୍ଥାନଗୁଡ଼ିକ ଯେପରିକି ଶିଲୋଓ ବୈଥେଲ ଭଳି ଅତୀତରେ ପରମେଶ୍ୱରଙ୍କ ଲୋକମାନଙ୍କର ବିଶେଷ ସମାବେଶ ସ୍ଥାନ ଥିଲା, ତା' ଉପରେ ସିୟୋନର ଶ୍ରେଷ୍ଠ ତାକୁ ପ୍ରକାଶ କରନ୍ତି। ତେଣୁ ଏହି ଗୀତ ନିଶ୍ଚିତ କରେ ଯେ ଈଶ୍ୱରଙ୍କ ପ୍ରକୃତ ଉପାସନା ତାଙ୍କ ମନୋନୀତ ସ୍ଥାନରେ ଏବଂ ତାଙ୍କ ନିର୍ଦ୍ଧିଷ୍ଟ ମାର୍ଗରେ ହୋଇଥାଏ।

`ଗୀତସଂହିତା 87:3-7 ପଢ଼ନ୍ତୁ। ଗୌରବମୟ କଥା କ’ଣ ଯାହା ସିୟୋନ ବିଷୟରେ କୁହାଯାଉଛି?`

ସିୟୋନର ମହିମା ସମସ୍ତ ଜାତିକୁ ପରମେଶ୍ୱରଙ୍କ ନିକଟକୁ ଟାଣି ନେଇଥାଏ। ତେଣୁ, ପରମେଶ୍ୱରଙ୍କ ରାଜ୍ୟର ସୀମା ସମଗ୍ର ଜଗତକୁ ଅନ୍ତର୍ଭୁକ୍ତ କରିବା ପାଇଁ ବୃଦ୍ଧି କରାଯାଇଛି। ଧ୍ୟାନ ଦିଅନ୍ତୁ ଯେ ପରମେଶ୍ୱର ଅନ୍ୟ ଜାତିମାନଙ୍କୁ ଦ୍ୱିତୀୟ ସ୍ତରର ନାଗରିକ ଭାବରେ ବ୍ୟବହାର କରନ୍ତି ନାହିଁ, ଯଦିଓ ସିୟୋନକୁ ସମସ୍ତ ଲୋକମାନଙ୍କର ଆଧ୍ୟାତ୍ମିକ ଜନ୍ମସ୍ଥାନ ଭାବରେ ଚିତ୍ରଣ କରାଯାଏ, ଯେଉଁମାନେ ପ୍ରଭୁଙ୍କୁ ସେମାନଙ୍କର ତ୍ରାଣକର୍ତ୍ତା ଭାବରେ ଗ୍ରହଣ କରନ୍ତି।

ବ୍ୟକ୍ତି ବିଶେଷଙ୍କ ପଞ୍ଜିକରଣ ସେମାନଙ୍କ ଜନ୍ମସ୍ଥାନ ଅନୁସାରେ କରା ଯାଉଥିଲା (ନିହିମୀୟା7:5;ଲୂକ2:1-3)। ତିନି ଥର ଗୀତରେ କୁହାଯାଇଛି ଯେ ଜାତିମାନେ ସିୟୋନରେ ଜନ୍ମ ହୋଇଛନ୍ତି, ଯାହାର ଅର୍ଥ ହେଉଛି ପ୍ରଭୁ ସେମାନଙ୍କୁ ଏକ ନୂତନ ପରିଚୟ ପ୍ରଦାନ କରନ୍ତି ଏବଂ ସେମାନଙ୍କୁ ଆଇନ ସମ୍ମତଭାବେ ଜନ୍ମ ହୋଇଥିବା ସିୟୋନର ସନ୍ତାନମାନଙ୍କର ସମସ୍ତ ସୁବିଧା ସୁୟୋଗ ପ୍ରଦାନ କରନ୍ତି (ଗୀତ87:4-6)।

ଗୀତସଂହିତା 87 ଉଭୟ ଯିହୁଦୀ ଓ ଅଣୟିହୁଦୀମାନଙ୍କର ପରିତ୍ରାଣ ଏବଂ ଖ୍ରୀଷ୍ଟଙ୍କ ଉଦ୍ଧାର ସେବା କାର୍ଯ୍ୟ (ରୋମୀ 3:22; ରୋମି 10:12; ଗାଲା3:28, 29; କଲ3:11) ମାଧ୍ୟମରେ ଗୋଟିଏ ମଣ୍ଡଳୀରେ ଏକତ୍ରିତ ହେବା ବିଷୟରେ ସୂଚିତ କରେ। ସିୟୋନର ସମୃଦ୍ଧି ବିଷୟରେ ଗୀତର ଚିତ୍ରଟି ଦାନିୟେଲଙ୍କ ଦର୍ଶନକୁ ମନେ ପକାଇ ଦେଉଛି ଯେ ପରମେଶ୍ୱରଙ୍କ ରାଜ୍ୟ ଏକ ବିଶାଳ ପର୍ବତରେ ପରିଣତ ହେବ ଯାହା ସମଗ୍ର ପୃଥିବୀକୁ ପରିପୂର୍ଣ୍ଣ କରିବ (ଦାନି2:34,35,44,45) ଏବଂ ପରମେଶ୍ୱରଙ୍କ ରାଜ୍ୟ ବିଷୟରେ ଯୀଶୁଙ୍କ ଦୃଷ୍ଟାନ୍ତ ଏକ ବିଶାଳ ବୃକ୍ଷରେ ବୃଦ୍ଧି ପାଉଛି ଯାହା ଆକାଶର ପକ୍ଷୀମାନଙ୍କୁ ଧାରଣ କରେ (ମାଥି 13:32)।

`ସମସ୍ତ ଲୋକଙ୍କୁ ଗ୍ରହଣ କରିବା ପାଇଁ ସିୟୋନର ତତ୍ପରତା ପ୍ରତ୍ୟେକ ଜାତିକୁ ସୁସମାଚାର ପ୍ରଚାର କରିବା ପାଇଁ ଚର୍ଚ୍ଚର ମହାନ କାର୍ଯ୍ୟଭାରରେ କିପରି ପୂରଣ ହୁଏ (ମାଥି28:18-20)? ତିନିଦୂତଙ୍କ ବାର୍ତ୍ତା ପ୍ରଚାର କରିବା ପାଇଁ ଆମର ଆହ୍ୱାନ ସହିତ ଏହି ଧାରଣା କିପରି ମେଳ ଖାଉଛି?`