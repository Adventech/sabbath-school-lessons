---
title:  ସିୟୋନରେ ପରମେଶ୍ୱରଙ୍କ ପାଇଁ ଲାଳସା
date:   09/03/2024
---

### ଏହି ସପ୍ତାହର ଅଧ୍ୟୟନ
ଗୀତସଂହିତା84; ପ୍ରକା 21:3; ଗୀତସଂହିତା 122;ଗୀତସଂହିତା 87; ଗାଲା3:28,29; ମାଥି28:18-20; ଗୀତସଂହିତା 46; ଗୀତସଂହିତା125।

> <p>ସ୍ମରଣୀୟପଦ</p>
> "ସଦାପ୍ରଭୁଙ୍କ ପ୍ରାଙ୍ଗଣ ନିମନ୍ତେ ମୋହର ପ୍ରାଣ ଲାଳସା କରେ, ମଧ୍ୟ ମୂର୍ଚ୍ଛିତ ହୁଏ; ମୋହର ହୃଦୟ ଓ ଶରୀର ଜୀବିତ ପରମେଶ୍ଵରଙ୍କ ନିମନ୍ତେ ଡକା ଛାଡ଼ଇ"(ଗୀତସଂହିତା 84:2)।

ସିୟୋନର ଗୀତ ଗୁଡ଼ିକ ଆନନ୍ଦ ଦାୟକ ଗୀତ ଅଟେ, ଯାହା ସିୟୋନର ସୌନ୍ଦର୍ଯ୍ୟକୁ ଏବଂ ପ୍ରଭୁଙ୍କର ସାର୍ବଭୌମତ୍ୱକୁ ବର୍ଣ୍ଣିତ କରେ, ଯିଏ ତାଙ୍କ ପବିତ୍ର ପର୍ବତରୁ ରାଜତ୍ବ କରନ୍ତି। ଏହି ଗୀତସଂହିତାରେ ଅନେକ ସମୟରେ ପ୍ରଭୁଙ୍କ ମନ୍ଦିରର ଗୁଣ ଗାନ କରିଥାଏ ଏବଂ ଅନ୍ୟ ଅଧ୍ୟାୟରେ ମଧ୍ୟ ଏହି ପବିତ୍ର ସ୍ଥାନ ପ୍ରତି ଏକ ପ୍ରେମ ପ୍ରକାଶ କରିଥାଏ।ଏହି ଗୀତ ଗୁଡ଼ିକ ମଧ୍ୟରୁ ଅନେକ ଗୀତ କୋରହର ପୁତ୍ର ମାନଙ୍କ ଦ୍ୱାରାର ଚିତ ହୋଇଥିଲା, ଯେଉଁମାନେ ମନ୍ଦିରର ସଙ୍ଗୀତଜ୍ଞ (1ବଂଶା.6:31-38) ଏବଂ ମନ୍ଦିର ଦ୍ୱାରର ରକ୍ଷକ (1ବଂଶା9:19) ଭାବରେ ପ୍ରଭୁଙ୍କ ମନ୍ଦିରର ଆଶୀର୍ବାଦର ପ୍ରତ୍ୟକ୍ଷ ଅନୁଭବ କରିଥିଲେ।

ସିୟୋନକୁ ଆଶା ଓ ଆନନ୍ଦର ଉତ୍ସ କ'ଣ? ସିୟୋନ ତାଙ୍କ ଲୋକମାନଙ୍କ ମଧ୍ୟରେ ପରମେଶ୍ୱରଙ୍କ ଜୀବନ୍ତ ଉପସ୍ଥିତିକୁ ପ୍ରତିନିଧିତ୍ୱ କରୁଥିଲା। ଇସ୍ରାଏଲର ଲୋକମାନେ ଯେପରି ପରମେଶ୍ୱରଙ୍କ ମନୋନୀତ ଲୋକ (ଦ୍ୱି.ବିବ7:6), ସେହିପରି ସିୟୋନ ହେଉଛି ପରମେଶ୍ୱରଙ୍କ ମନୋନୀତ ପର୍ବତ (ଗୀତ78:68; ଗୀତ87:2)। ପରମେଶ୍ୱର ସିୟୋନରୁ ଶାସନ କରନ୍ତି (ଗୀତ99:1, 2) ଏବଂ ସିୟୋନ ଉପରେ ତାଙ୍କର ମନ୍ଦିର ସ୍ଥାପନ କରନ୍ତି (ଗୀତ87:1)। ତେଣୁ ସିୟୋନ ହେଉଛି ଐଶ୍ବରିକ ଆଶୀର୍ବାଦ ଓ ଆଶ୍ରୟସ୍ଥଳୀ। ସିୟୋନକୁ ପ୍ରାୟତଃ ସମାନ୍ତରାଳ ଭାବରେ, କିମ୍ବା ଏପରିକି ପରସ୍ପର ସହିତ, ଯେରୁଶାଲମ, ପବିତ୍ର ସ୍ଥାନ, ପ୍ରାଚୀନ ଜଗତ ପାଇଁ ପରମେଶ୍ୱରଙ୍କ ପରିତ୍ରାଣର କାର୍ଯ୍ୟର କେନ୍ଦ୍ର ଭାବରେ ଉଲ୍ଲେଖ କରାଯାଏ।

ସିୟୋନର ଆଶୀର୍ବାଦ ପୃଥିବୀର ଶେଷ ସୀମା ପର୍ଯ୍ୟନ୍ତ ପ୍ରବାହିତ ହୁଏ, କାରଣ ପ୍ରଭୁଙ୍କ ବ୍ୟକ୍ତିତ୍ୱ ଓ ଅନୁଗ୍ରହ କୌଣସି ପବିତ୍ର ସ୍ଥାନର ସୀମାକୁ ଅତିକ୍ରମ କରେ। ସିୟୋନ ହେଉଛି ସମଗ୍ର ପୃଥିବୀର ଆନନ୍ଦ (ଗୀତ48:2), ଏହା ନିଶ୍ଚିତ କରେ ଯେ ସମଗ୍ର ପୃଥିବୀ ପରମେଶ୍ୱରଙ୍କର ଅଟେ।