---
title:  ଦୁଃଖ ଭୋଗୁଥିବା ମଶୀହ
date:   26/02/2024
---

`ଗୀତସଂହିତା 22 ଓ 118:22 ପଦ ପଢ଼ନ୍ତୁ। ସେମାନଙ୍କ ଦ୍ୱାରା ମଶୀହଙ୍କୁ କିପରି ବ୍ୟବହାର କରାଯାଇଥିଲା ଯେଉଁ ମାନଙ୍କୁ ଉଦ୍ଧାର କରିବା ପାଇଁ ସେ ଆସିଥିଲେ?`

ଦୁଃଖ ଭୋଗୁଥିବା ମଶୀହଙ୍କ ଅତ୍ୟନ୍ତ ପରିତ୍ୟାଗ କରିବାର ଯନ୍ତ୍ରଣାଦାୟକ ଅନେକ ଗୀତସଂହିତା ପୁସ୍ତକ ଭାବନାକୁ ପ୍ରକାଶ କରେ (ଯେପରି କି ଗୀତସଂହିତା 42, ଗୀତସଂହିତା 88 ଏବଂ ଗୀତସଂହିତା102) । ଗୀତସଂହିତା 22 ହେଉଛି ଏକ ସିଧାସଳଖ ମଶୀହୀୟ ଭବିଷ୍ୟଦ୍ବାଣୀ କାରଣ ଏହି ଗୀତର ଅନେକ ବିବରଣୀ ଐତିହାସିକ ଭାବରେ ରାଜାଦାଉଦଙ୍କ ସହିତ ଜଡିତ ହୋଇ ପାରିବ ନାହିଁ କିନ୍ତୁ ଖ୍ରୀଷ୍ଟଙ୍କ ମୃତ୍ୟୁର ପରିସ୍ଥିତି ସହିତ ସମ୍ପୂର୍ଣ୍ଣ ଭାବରେ ମେଳ ଖାଇଥାଏ।ଯୀଶୁ କୃଶ ଉପରେ ଗୀତସଂହିତା 22:1 ପଦର ବାକ୍ୟ ସହିତ ପ୍ରାର୍ଥନା କରିଥିଲେ (ମାଥି 27:46) ।

ଖ୍ରୀଷ୍ଟଙ୍କ ପିତାଙ୍କ ଠାରୁ ଅଲଗା ହେବାର ଯନ୍ତ୍ରଣା, ଖ୍ରୀଷ୍ଟଙ୍କ ଦ୍ୱାରା ସମଗ୍ର ଜଗତର ପାପ ବହନ କରିବା ଦ୍ୱାରା ହୋଇଥିଲା, ତାହା କେବଳ ସେମାନଙ୍କର ନିକଟତରର ସୀମାରୁ ମାପା ଯାଇପାରିବ, ଯଥା, ସେମାନଙ୍କର ଅନୁପମ ଏକତ୍ୱ (ଯୋହନ1:1, 2; ଯୋହନ 10:30)। ତଥାପି ଅକଥନୀୟ ଯନ୍ତ୍ରଣାର ଗଭୀରତା ମଧ୍ୟ ପିତା-ପୁତ୍ରଙ୍କ ମଧ୍ୟରେ ଥିବା ଏକତାକୁ ଭାଙ୍ଗି ପାରିଲା ନାହିଁ। ତାଙ୍କ ସମ୍ପୂର୍ଣ୍ଣ ପରିତ୍ୟାଗରେ, ଖ୍ରୀଷ୍ଟନିସର୍ତ୍ତଭାବରେପିତାଙ୍କୁନିଜକୁସମର୍ପଣକଲେ, ଯଦିଓ ସେ ଘୋର ହତାଶାର ସମ୍ମୁଖୀନ ହୁଅନ୍ତି।

ନିଶ୍ଚିତ ଭାବରେ ଖ୍ରୀଷ୍ଟଙ୍କୁ ଆମର ବଦଳରେ ଆମ ସମସ୍ତଙ୍କର ଅପରାଧ ନିମନ୍ତେ ରଖାଯାଇଥିଲା। ପରମେଶ୍ବର ତାହାଙ୍କୁ ଜଣେ ପାପୀ ଭାବରେ ଗଣନା କଲେ। ପରମେଶ୍ବର ଆମ୍ଭକୁ ବ୍ୟବସ୍ଥା ଦ୍ବାରା ଦଣ୍ଡିତ ହେବାରୁ ମୁକ୍ତ କରିବା ନିମନ୍ତେ ତାହାଙ୍କୁ ମନୋନୀତ କଲେ। ଆଦମଙ୍କ ପ୍ରତ୍ୟେକ ବଂଶଧରଙ୍କ ଦୋଷ ତାଙ୍କ ହୃଦୟ ଉପରେ ଚାପି ହୋଇ ରହିଥିଲା। ପାପ ପାଇଁ ପରମେଶ୍ବରଙ୍କ କୋପ, ଅଧର୍ମ ପାଇଁ ତାଙ୍କ ଅସନ୍ତୋଷର ଭୟଙ୍କର ପ୍ରକାଶ, ତାଙ୍କ ପୁତ୍ରଙ୍କ ଆତ୍ମାକୁ ଭୟରେ ଭରି ଦେଲା| ”—ଏଲେନ୍ ଜି. ହ୍ୱାଇଟ୍, ଯୁଗର ଇଚ୍ଛା, ପୃଷ୍ଠା. 753.

ଶକ୍ତିଶାଳୀ ଷଣ୍ଢର ଭୟଭୀତ ପଶୁ ଚିତ୍ର, ଗର୍ଜନ କରୁଥିବା ସିଂହ ଏବଂ କୁକୁର ଲୋକମାନଙ୍କର ନିଷ୍ଠୁରତା ଏବଂ ଶତ୍ରୁତାକୁ ପ୍ରକାଶ କରନ୍ତି ଯାହା ଖ୍ରୀଷ୍ଟ, ଯାହାଙ୍କୁ ଏକ କ୍ଷତି କାରକ ଏବଂ ଅସହାୟ କୃମି ସହିତତୁଳନା କରାଯାଏ, ତାଙ୍କର ଅନ୍ତିମ ସମୟରେ ସାକ୍ଷାତ ହୋଇଥିଲା। ଆଶ୍ଚର୍ୟ୍ୟ ଜନକ ନିର୍ଭୁଲତା ସହିତ, ଗୀତସଂହିତା 22 ସେହି ଜନତାଙ୍କ ବିଷମ ମନ୍ତବ୍ୟକୁ ପ୍ରକାଶ କରେ, ଯେଉଁମାନେ ପିତାଙ୍କୁ ଯୀଶୁଙ୍କୁ ତାଙ୍କ ନିଜ ବାକ୍ୟରେ ଉପହାସ କରିଥିଲେ (ଗୀତ22:1, 8; ମାଥି 27:43) ଏବଂ ସୈନିକମାନେ ଯୀଶୁଙ୍କ ବସ୍ତ୍ରକୁ ବାଣ୍ଟୁ ଥିଲେ (ଗୀତ. 22:18, ମାଥି. 27:35) । ଲୋକମାନେ ସେତେବେଳେ ଅଳ୍ପ ବୁଝିଲେ ଯେ ସେମାନେ ଯେଉଁ "କୃମି"କୁ ଚୂର୍ଣ୍ଣ କରିବାକୁ ଚେଷ୍ଟା କରୁଥିଲେ ତାହା ମନ୍ଦିରର "ପ୍ରଧାନ ପ୍ରସ୍ତର" ବା ପଥର ହେବ ଏବଂ ଏହାର ମୂଳଦୁଆକୁ ସୁରକ୍ଷିତ ରଖିବ (ଗୀତ118:22)।

ତଥାପି, ପ୍ରତ୍ୟାଖ୍ୟାନ କରାଯାଇଥିବା ମଶୀହ ମୃତ୍ୟୁରୁ ପୁନରୁତ୍ଥାନ ହେବା ପରେ ପରମେଶ୍ୱରଙ୍କ ଲୋକମାନଙ୍କ ପାଇଁ ପରିତ୍ରାଣର ଉତ୍ସ ହୋଇଥିଲେ (ମାଥି21:42; ପ୍ରେରିତ4:10-12)। ଖ୍ରୀଷ୍ଟ ମନୁଷ୍ୟର ତ୍ୟକ୍ତ ଓ ଅଵଜ୍ଞାତ ଭୋଗିଥିଲେ, କିନ୍ତୁ ପରମେଶ୍ୱର ତାଙ୍କୁ ପରମେଶ୍ୱରଙ୍କ ପବିତ୍ର ମନ୍ଦିରର ଜୀବନ୍ତ କୋଣର "ପ୍ରଧାନ ପ୍ରସ୍ତର" କରି ତାଙ୍କ ପୁତ୍ରଙ୍କୁ ଗୌରବାନ୍ବିତ କଲେ (ଏଫି 2:20-22; 1 ପିତର2:4-8)। ଯେଉଁମାନେ ଏହି ପ୍ରସ୍ତରକୁ ଅର୍ଥାତ ପରମେଶ୍ୱରଙ୍କ ପରିତ୍ରାଣର ମାଧ୍ୟମକୁ ପ୍ରତ୍ୟାଖ୍ୟାନ କରନ୍ତି, ସେମାନଙ୍କ ପାଇଁ ଏହା ବିଚାରର କାରକ ହେବ (ଯିଶା 8:14; ମାଥି 21:44)।

`କୃଶ ଉପରେ ଯୀଶୁ ତୁମ୍ଭେ କରିଥିବା ପ୍ରତ୍ୟେକ ପାପର ଦଣ୍ଡ ନିଜଠାରେ ପରିଶୋଧ କଲେ। ତୁମ୍ଭ ପାଇଁ ସେ ଯେଉଁ ଦୁଃଖ ଭୋଗିଛନ୍ତି, ତାହା ବର୍ତ୍ତମାନ ତୁମ୍ଭ ଜୀବନ ଶୈଳୀ ଉପରେ କିପରି ପ୍ରଭାବ ପକାଇବ, ତୁମେ କାହିଁକି ପାପକୁ ଘୃଣ୍ୟ ମନେ କରିବ?`