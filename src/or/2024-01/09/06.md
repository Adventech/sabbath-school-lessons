---
title:  ମଲ୍କୀଷେଦକଙ୍କ ଅନୁସାରେ ଅନନ୍ତ କାଲୀନ ଯାଜକ
date:   29/02/2024
---

`ଗୀତସଂହିତା 110:4-7 ପଢ଼ନ୍ତୁ।ଖ୍ରୀଷ୍ଟଙ୍କ ଯାଜକୀୟ କିପରି ଭିନ୍ନତା, ଏବଂ ଖ୍ରୀଷ୍ଟଙ୍କ ସ୍ବର୍ଗୀୟ ଯାଜକୀୟ ଆମେ କେଉଁ ମହାନ୍ ଆଶା ପାଇ ପାରିବା?`

ଈଶ୍ବର ମଶୀହଙ୍କୁ ଏକ ଚିରନ୍ତନ ରାଜତ୍ୱ ପ୍ରଦାନ କରନ୍ତି (ଗୀତ 110:1-3) ଏବଂ ଏକ ଉଚ୍ଚ ପଦବୀ ବିଶିଷ୍ଟ ଯାଜକ ବର୍ଗ, ମଲ୍କୀଷେଦକଙ୍କର ମଲ୍‍କୀଷେଦକଙ୍କ ରୀତି ଅନୁସାରେ ତୁମ୍ଭେ ଅନନ୍ତ-କାଳୀନ ଯାଜକ ଅଟ। (ଗୀତ110:4-7)।ପ୍ରଭୁ ତାଙ୍କର ବାକ୍ୟକୁ ଏକ ଗମ୍ଭୀର ପ୍ରତିଜ୍ଞା ସହ ଲଢନ୍ତି (ଏବ୍ରୀ6:18)।ଆମକୁ ଜଣେ ସିଦ୍ଧ ଯାଜକ ଦେବାକୁ ପଛ ଘୁଞ୍ଚା ନ ଦେବା ପାଇଁ ଈଶ୍ୱରଙ୍କ ଶପଥ ତାଙ୍କ ଅନୁଗ୍ରହର ପ୍ରତୀକ। ଲୋକ ମାନଙ୍କର ପାପ ଓ ଖୋଲା ବିଦ୍ରୋହ କ୍ରମାଗତ ଭାବରେ ପରମେଶ୍ୱରଙ୍କୁ ତାଙ୍କ ଲୋକମାନଙ୍କୁ ପରିତ୍ୟାଗ କରିବାକୁ ପ୍ରବର୍ତ୍ତାଇଥାଏ, କିନ୍ତୁ ପରମେଶ୍ୱରଙ୍କ ଶପଥ ଅପରିବର୍ତ୍ତିତ ଅଟେ ଏବଂ ଅନୁତପ୍ତ ଲୋକମାନଙ୍କ ଉପରେ ପରମେଶ୍ୱରଙ୍କ ବିଚାର ପ୍ରତ୍ୟାହାର କରିବାରେ ପରମେଶ୍ୱରଙ୍କ ଅନୁଗ୍ରହର ନିଶ୍ଚିତ ଦେଇଥାଏ (ଯାତ୍ରା ପୁସ୍ତକ 32:14; ଗୀତ 106:45)।

ଦିବ୍ୟ ଶପଥ ଦାଉଦୀୟ ଚୁକ୍ତିକୁ ଏକ ଅଭିନବ ଉପାଦାନର ପରିଚୟ ଦେଇ ଘୋଷଣା କରେ ଯେ ମଶୀହ ରାଜା ମଧ୍ୟ ଜଣେ ଯାଜକ (ଗୀତ110:4) । ଇସ୍ରାଏଲର ରାଜା ମାନେ କେବେହେଲେ ଲେବୀୟ ଯାଜକ ମାନଙ୍କ ଭଳିକାର୍ଯ୍ୟ କରିପାରିଲେ ନାହିଁ (ଗଣନା8:19, 2ବଂଶା26:16-21)। ଯେତେବେଳେ ଶାସ୍ତ୍ରରେ ରାଜା କିମ୍ବା ଲୋକମାନଙ୍କର ବଳିଦାନ ବିଷୟରେ ଉଲ୍ଲେଖ କରାଯାଏ, ଏହା ସେମାନଙ୍କୁ ବଳିଦାନ ଦେଉଥିବା ଯାଜକ ମାନଙ୍କ ପାଇଁ ବଳିଦାନ ଆଣିବା ସୂଚିତ କରେ। ଗୀତ 110 ମସିହ ରାଜାଙ୍କୁ ଇସ୍ରାଏଲର ଅନ୍ୟ ରାଜା ଓ ଯାଜକମାନଙ୍କ ଠାରୁ ଅଲଗା କରେ। ଖ୍ରୀଷ୍ଟଙ୍କ ଅନନ୍ତକାଲୀନ ଯାଜକତ୍ୱ ମଲ୍କୀସେଦକଙ୍କ ଠାରୁ ପ୍ରାପ୍ତ ହୋଇଛି, ଯିଏ ଉଭୟ ସାଲେମର ରାଜା (ଯିରୁଶାଲେମ) ଏବଂ ସର୍ବୋପରିସ୍ଥ ପରମେଶ୍ଵରଙ୍କର ଯାଜକ ଥିଲେ (ଆଦି14:18-20) । ପୁରାତନ ନିୟମରେ ରାଜା ଦାଉଦ କିମ୍ବା ଅନ୍ୟ କୌଣସି ଇସ୍ରାଏଲୀୟ ରାଜାଙ୍କ ବିଷୟରେ କେବେବି କୁହାଯାଇ ନାହିଁ ଯେ ସେମାନେ ଗୀତ 110କୁ ବାଦ୍ଦେଲେ ମଲ୍କୀସେଦକଙ୍କ ଅନୁସାରେ ଯାଜକତ୍ୱ ଅଧିକାର କରିଛନ୍ତି।ଏଥିରୁ ସ୍ପଷ୍ଟ ଜଣା ପଡ଼େ ଯେ, ଏହିଗୀତସଂହିତାଟି ଇସ୍ରାଏଲ ଇତିହାସର ଜଣେ ସ୍ବତନ୍ତ୍ର ରାଜା-ଯାଜକଙ୍କ ବିଷୟରେ କହୁଛି।

`ଏବ୍ରୀ 7:20-28 ପଢ଼ନ୍ତୁ। ଖ୍ରୀଷ୍ଟଙ୍କ ଶ୍ରେଷ୍ଠ ଯାଜକ ବର୍ଗର କେତେକ ପ୍ରଭାବ କ'ଣ?`

ଈଶ୍ବରୀୟ ରାଜା ଓ ଅନନ୍ତ କାଳୀନ ଯାଜକ ଉଭୟ ହୋଇଥିବାରୁ ଖ୍ରୀଷ୍ଟ ମନୁଷ୍ୟ ଯାଜକ ଓ ରାଜାମାନଙ୍କ ଅପେକ୍ଷା ଅଭୂତ ପୂର୍ବ ଶ୍ରେଷ୍ଠ ଅଟନ୍ତି; ତେଣୁ, ଆମ୍ଭେ ଆଶା ରଖି ପାରିବା। ଖ୍ରୀଷ୍ଟ ଏକ ଶ୍ରେଷ୍ଠ ଚୁକ୍ତିକୁ ସମର୍ଥନ କରନ୍ତି ଯାହା ମନୁଷ୍ୟ ପ୍ରତିଜ୍ଞା ଉପରେ ନୁହେଁ ବରଂ ପରମେଶ୍ୱରଙ୍କ ଶପଥ ଉପରେ ଆଧାରିତ। ସେ ସ୍ୱର୍ଗୀୟ ମନ୍ଦିରରେ ସେବା କରନ୍ତି। ମନୁଷ୍ୟ ଯାଜକମାନଙ୍କ ପରି ତାଙ୍କର ଯାଜକତ୍ୱ ପାପ କିମ୍ବା ମୃତ୍ୟୁ ଦ୍ୱାରା ପ୍ରଭାବିତ ନୁହେଁ, ଏବଂଏହି ପରି, ସେ ତାଙ୍କ ଲୋକମାନଙ୍କ ପାଇଁ ସର୍ବଦା ପାଇଁ ମଧ୍ୟସ୍ଥତା କରିପାରିବେ ଏବଂ ରକ୍ଷା କରିପାରିବେ। ସିଦ୍ଧ ଓ ଦୟାଳୁ ଯାଜକ ଭାବରେ ଖ୍ରୀଷ୍ଟଙ୍କର ସମ୍ମିଳିତ କାର୍ଯ୍ୟ ତାଙ୍କ ମନୁଷ୍ୟକୁ ପରମେଶ୍ୱରଙ୍କ ଉପସ୍ଥିତିରେ ଅବିରତ ରହିବାର ଏକ ସ୍ଥାୟୀ ଆଶ୍ୱାସନା ପ୍ରଦାନ କରେ (ଏବ୍ରୀ6:19, 20) । ଖ୍ରୀଷ୍ଟଙ୍କ ରାଜକୀୟ ଯାଜକ ବର୍ଗ କେବଳ ଲୋକଙ୍କ ହୃଦୟରେ ନୁହେଁ, ବରଂ ପୃଥିବୀରେ ମଧ୍ୟ ଦୁଷ୍ଟତାର ଶାସନକୁ ସମାପ୍ତ କରି ଦେବ। ସେ ଗୀତସଂହିତା2 ପଦର ପ୍ରତିଜ୍ଞାରକ୍ଷା କରିବେ ଯେ ପ୍ରତ୍ୟେକ ଜାତି ଓ ଶାସକ ଖ୍ରୀଷ୍ଟ ଯୀଶୁଙ୍କ ରାଜକୀୟ ବିଚାରର ଅଧୀନ ହେବେ (ଗୀତ2:6-9; ଗୀତ 110:1,2,5, 6)। ଯୀଶୁଙ୍କ ଚମତ୍କାର ରାଜକୀୟ ଯାଜକ ବର୍ଗ ଆମର ଆଜ୍ଞା କାରିତା ଓ ଭରସା ଉପରେ ଏକ ସମ୍ପୂର୍ଣ୍ଣ ଦାବି କରନ୍ତି।