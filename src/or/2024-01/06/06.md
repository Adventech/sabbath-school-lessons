---
title:  ପ୍ରଭୁଙ୍କ ବିଚାର ଓ ପବିତ୍ରସ୍ଥାନ
date:   08/02/2024
---

`ଗୀତସଂହିତା 96:6-10; ଗୀତସଂହିତା 99:1-4; ଏବଂ ଗୀତସଂହିତା 132:7-9, 13-18 ପଢ଼ନ୍ତୁ। ଈଶ୍ୱରଙ୍କ ବିଚାର କେଉଁଠି ହୁଏ, ଏବଂ ଏହାର ଉତ୍ତର ଆମ ପାଇଁ କ'ଣ ପ୍ରଭାବ ପକାଏ? ଈଶ୍ୱର କିପରି ମନ୍ଦର ମୁକାବିଲା କରିବେ ତାହା ଜାଣିବା ପାଇଁ ପବିତ୍ର ସ୍ଥାନ ଆମକୁ କିପରି ସାହାଯ୍ୟ କରେ?`

ପବିତ୍ର ସହ ଈଶ୍ୱରଙ୍କ ବିଚାରର ନିବିଡ଼ ସମ୍ପର୍କ ରହିଛି। ପବିତ୍ରସ୍ଥାନ ହିଁ ସେହି ପରିବେଶ ଥିଲା ଯେଉଁଠାରେ ମନ୍ଦତାର ସମସ୍ୟା ବିଷୟରେ ଗୀତରଚକଙ୍କ ବୋଧଗମ୍ୟତା ପରିବର୍ତ୍ତିତ ହୋଇଥିଲା (ଗୀତ 73:17-20)। "ଉରୀମ୍" ବିଚାର (ଗଣନା 27:21) ଏବଂ ମହାଯାଜକଙ୍କ ବିଚାରର ବକ୍ଷପଟ୍ଟ (ଯାତ୍ରା 28:15, 28-30) ଅନୁସାରେ ପବିତ୍ରସ୍ଥାନକୁ ଈଶ୍ୱର ବିଚାରର ସ୍ଥାନ ରୂପେ ମନୋନୀତ କରାଯାଇଥିଲା। ତଦନୁସାରେ, ଅନେକ ଗୀତସଂହିତାରେ ତାଙ୍କ ସିଂହାସନରେ ଚିତ୍ରିତ କରାଯାଇଛି, ଯାହା ବିଶ୍ୱକୁ ଏହାର ପାପ ଏବଂ ମନ୍ଦ ପାଇଁ ବିଚାର କରିବାକୁ ପ୍ରସ୍ତୁତ।

ପବିତ୍ରସ୍ଥାନରେ ମୁକ୍ତିର ଯୋଜନା ପ୍ରକାଶ ପାଇଲା। ମୂର୍ତ୍ତିପୂଜା ଧର୍ମରେ, ପାପକୁ ପ୍ରାଥମିକ ଭାବରେ ଏକ ଶାରୀରିକ ଦାଗ ଭାବରେ ବୁଝି ନିଆଯାଉଥିଲା ଯାହା ଯାଦୁ ସଂସ୍କାର ଦ୍ୱାରା ଦୂର କରାଯାଉଥିଲା। ଅପରପକ୍ଷେ, ବାଇବଲ ପାପକୁ ପରମେଶ୍ୱରଙ୍କ ନୈତିକ ନିୟମର ଉଲ୍ଲଙ୍ଘନ ବୋଲି ଦର୍ଶାଏ। ଈଶ୍ୱରଙ୍କ ପବିତ୍ରତାର ଅର୍ଥ ହେଉଛି ସେ ନ୍ୟାୟ ଓ ଧାର୍ମିକତାକୁ ଭଲ ପାଆନ୍ତି। ସେହିପରି, ପରମେଶ୍ୱରଙ୍କ ଲୋକମାନେ ନ୍ୟାୟ ଓ ଧାର୍ମିକତାର ଅନୁସରଣ କରିବା ଉଚିତ ଏବଂ ଈଶ୍ବରଙ୍କୁ ତାଙ୍କ ପବିତ୍ରତାରେ ଉପାସନା କରିବା ଉଚିତ। ତାହା କରିବା ପାଇଁ ସେମାନଙ୍କୁ ପରମେଶ୍ୱରଙ୍କ ନିୟମ ପାଳନ କରିବାକୁ ହେବ, ଯାହା ତାଙ୍କ ପବିତ୍ରତାର ଏକ ପ୍ରକାଶନ।

ତେଣୁ, ପବିତ୍ରସ୍ଥାନ ହେଉଛି ପାପର କ୍ଷମା ଓ ଧାର୍ମିକତାର ପୁନଃସ୍ଥାପନର ସ୍ଥାନ, ଯାହା ପରମେଶ୍ୱରଙ୍କ ସିଂହାସନର ଦୟା ଆସନ ଓ ଧର୍ମବଳି ଉତ୍ସର୍ଗ ଦ୍ୱାରା ସୂଚିତ ହୋଇଛି (ଦ୍ବି. ବିବ 33:19; ଗୀତ 4:5)।

ତଥାପି, "କ୍ଷମାକାରୀ ପରମେଶ୍ଵର" କ୍ଷମା କରନ୍ତି ଅନୁତାପହୀନ ଲୋକମାନଙ୍କର ଦୁଷ୍ଟ କାର୍ଯ୍ୟଗୁଡିକ ଉପରେ ପ୍ରତିଶୋଧ ନିଅନ୍ତି (ଗୀତ 99:8)। ପବିତ୍ରସ୍ଥାନଟି ଐଶ୍ବରିକ ବିଚାରର ସ୍ଥାନ ହୋଇଥିବାରୁ ଏହାର ବ୍ୟବହାରିକ ପ୍ରଭାବଗୁଡ଼ିକ ଈଶ୍ବରଙ୍କ ପବିତ୍ରତା ବିଷୟରେ ନିରନ୍ତର ସଚେତନତା ଏବଂ ଈଶ୍ବରଙ୍କ ଚୁକ୍ତିଗତ ଆବଶ୍ୟକତା ଅନୁସାରେ ଧାର୍ମିକ ଜୀବନଯାପନ ପାଇଁ ଦାବିରେ ଦେଖାଯାଏ।

ସିୟୋନରୁ ପ୍ରଭୁଙ୍କ ବିଚାର ଫଳରେ ଧାର୍ମିକମାନଙ୍କର ମଙ୍ଗଳ ଓ ଦୁଷ୍ଟମାନଙ୍କର ପରାଜୟ ହୁଏ (ଗୀତ 132:13-18)। ବିଶେଷକରି ପ୍ରାୟଶ୍ଚିତ ଦିନରେ ପ୍ରଭୁ ବିଚାରକ ଭାବରେ ଆସିବାର ଆନନ୍ଦ ଉଲ୍ଲାସର ଆଶାକୁ ଏହି ପବିତ୍ରସ୍ଥାନ ବୃଦ୍ଧି କରିଥିଲା। ଠିକ୍ ସେହିପରି, ଗୀତସଂହିତା ପୁସ୍ତକ ସ୍ବର୍ଗୀୟ ବିଚାରକର୍ତ୍ତାଙ୍କ (ଗୀତ 96:13; ଗୀତ 98:9) ଆସିବାର ନିଶ୍ଚିତତାକୁ ଦୃଢ଼ କରେ, ଯଥା, ସ୍ବର୍ଗୀୟ ପବିତ୍ରସ୍ଥାନରେ ଯୀଶୁ ଖ୍ରୀଷ୍ଟ (ପ୍ରକା 11:15-19)।

`ରୋମୀୟ 8:34 ପଢ଼ନ୍ତୁ। ଏହି ପଦ ଆମକୁ କିପରି ଦେଖାଏ ଯେ ଖ୍ରୀଷ୍ଟ ସ୍ବର୍ଗତ ପବିତ୍ରସ୍ଥାନରେ ଯାହା କରୁଛନ୍ତି ତାହା ତାଙ୍କ ଲୋକମାନଙ୍କ ପାଇଁ ଏକ ସୁସମାଚାର?`