---
title:  ଇତିହାସରେ ପ୍ରଭୁଙ୍କର ପ୍ରାଧାନ୍ୟତା
date:   07/03/2024
---

`ଗୀତସଂହିତା135 ଅଧ୍ୟୟନ କରନ୍ତୁ। ଗୀତରେ କେଉଁ ଐତିହାସିକ ଘଟଣା ଗୁଡ଼ିକ ଉପରେ ଆଲୋକ ପାତ କରାଯାଇଛି? ଏଥିରୁ ଗୀତ ରଚୟିତା କ'ଣ ଶିକ୍ଷା ଲାଭ କରନ୍ତି?`

ଗୀତସଂହିତା135 ସୃଷ୍ଟିରେ ପ୍ରଦର୍ଶିତ ପ୍ରଭୁଙ୍କ ଭଲ ଓ ବିଶ୍ବସ୍ତତା ପାଇଁ ତାଙ୍କୁ ପ୍ରଶଂସା କରିବା ପାଇଁ ପରମେଶ୍ୱରଙ୍କ ଲୋକମାନଙ୍କୁ ଡାକିଥାଏ (ଗୀତ135:6, 7) ଏବଂ ପ୍ରସ୍ଥାନ ସମୟରେ ଇସ୍ରାଏଲର ପରିତ୍ରାଣ ଇତିହାସରେ (ଗୀତ135:8,9) ଏବଂ ପ୍ରତିଜ୍ଞାତ ଦେଶକୁ ବିଜୟ କରିବାରେ (ଗୀତ 135:10-12)।

ପ୍ରଭୁ ଇସ୍ରାଏଲର ଲୋକମାନଙ୍କୁ ନିଜର "ସଞ୍ଚିତ ଧନ" ଭାବରେ ବାଛି ନିଜର ଅନୁଗ୍ରହ ପ୍ରଦର୍ଶନ କଲେ (ଗୀତ135:4)। "ସଞ୍ଚିତ ଧନ" ପ୍ରଭୁ ଓ ତାଙ୍କ ଲୋକମାନଙ୍କ ମଧ୍ୟରେ ଏକ ସ୍ବତନ୍ତ୍ର ଚୁକ୍ତି ଭିତ୍ତିକ ସମ୍ପର୍କକୁ ପ୍ରକାଶ କରେ (ଦ୍ବି.ବିବ7:6-11; 1ପିତର2:9, 10)। ଇସ୍ରାଏଲର ମନୋନୀତ ପ୍ରଭୁଙ୍କ ସାର୍ବ ଭୌମ ଇଚ୍ଛା ଉପରେ ଆଧାରିତ ଥିଲା, ଏବଂ ଏହି ପରି, ଇସ୍ରାଏଲର ଅନ୍ୟ ଲୋକମାନଙ୍କ ଅପେକ୍ଷା ଶ୍ରେଷ୍ଠ ବୋଲି ଅନୁଭବ କରିବାର କୌଣସି ଭୂମିକା ନାହିଁ। ଗୀତସଂହିତା 135:6,7 ଏହା ଦର୍ଶାଏ ଯେ ଜଗତ ପାଇଁ ପ୍ରଭୁଙ୍କ ସାର୍ବଭୌମ ଉଦ୍ଦେଶ୍ୟ ଇସ୍ରାଏଲରୁଆରମ୍ଭ ହୋଇ ନ ଥିଲା ବରଂ ସୃଷ୍ଟିରୁ ଆରମ୍ଭ ହୋଇଥିଲା। ତେଣୁ ଇସ୍ରାଏଲକୁ ନମ୍ରତାର ସହିତ ସମଗ୍ର ବିଶ୍ୱ ପାଇଁ ପରମେଶ୍ୱରଙ୍କ ଉଦ୍ଧାରକାରୀ ଉଦ୍ଦେଶ୍ୟରେ ନିଜର ନିର୍ଦ୍ଧାରିତ ଭୂମିକାକୁ ପୂରଣ କରିବା ଉଚିତ୍। ତାଙ୍କ ଲୋକମାନଙ୍କ ତରଫରୁ ପରମେଶ୍ୱରଙ୍କ ମହାନ କାର୍ଯ୍ୟ ଗୁଡ଼ିକର ପୁନଃଗଣନା (ଗୀତ135:8-13) ଏହି ପ୍ରତିଜ୍ଞାରେ ଶେଷ ହୋଇଥାଏ ଯେ ପରମେଶ୍ୱର ତାଙ୍କ ଲୋକମାନଙ୍କର ବିଚାର କରିବେ ଏବଂ ସେମାନଙ୍କ ପ୍ରତି କରୁଣା ପ୍ରଦର୍ଶନ କରିବେ (ଗୀତ135:14)।ଏଠାରେ "ବିଚାର" ହେଉଛି ଅତ୍ୟାଚାରିତ ଓ ନିଃସହାୟ ଲୋକମାନଙ୍କ ପ୍ରତି ପରମେଶ୍ୱରଙ୍କ ଦଣ୍ଡ ବିଧାନ (ଗୀତ9:4; ଗୀତ7:8;ଗୀତ54:1, ଦାନି7:22)। ପ୍ରତିଜ୍ଞା ହେଉଛି ଯେ, ପ୍ରଭୁ ତାଙ୍କ ଲୋକମାନଙ୍କର ଉଦ୍ଦେଶ୍ୟକୁ ସମର୍ଥନ କରିବେ ଏବଂ ସେମାନଙ୍କୁ ରକ୍ଷା କରିବେ (ଦ୍ବି, ବିବ32:36)। ତେଣୁ, ଗୀତସଂହିତା135 ପରମେଶ୍ୱରଙ୍କ ଲୋକମାନଙ୍କୁ ପ୍ରଭୁଙ୍କ ଉପରେ ଭରସା ରଖିବା ପାଇଁ ଏବଂ ତାଙ୍କ ସହିତ କରିଥିବା ଚୁକ୍ତି ପ୍ରତି ବିଶ୍ବସ୍ତ ରହିବା ପାଇଁ ପ୍ରେରିତ କରିବା ପାଇଁ ଲକ୍ଷ୍ୟ ରଖିଛି।

ନିଜ ଲୋକମାନଙ୍କ ପ୍ରତି ପ୍ରଭୁଙ୍କ ବିଶ୍ୱସ୍ତତା ଗୀତ ରଚୟିତାଙ୍କୁ ମୂର୍ତ୍ତିମାନଙ୍କର ଅବ୍ୟବସ୍ଥା ଏବଂ ଜଗତରେ ପ୍ରଭୁଙ୍କର ଅନନ୍ୟ ଶ୍ରେଷ୍ଠତାକୁ ଦୃଢ଼ୀଭୂତ କରିବା ପାଇଁ ପ୍ରେରିତ କରେ (ଗୀତ135:15-18)। ମୂର୍ତ୍ତିମାନଙ୍କ ଉପରେ ନିର୍ଭରଶୀଳତା ସେମାନଙ୍କର ଉପାସକ ମାନଙ୍କୁ ସେମାନଙ୍କର ମୂର୍ତ୍ତିମାନଙ୍କ ପରି ଆଶା ହୀନ ଓ ଶକ୍ତିହୀନ କରି ଦେଇଥାଏ (ଗୀତ135:18)। ଏହି ଗୀତରେ ଦର୍ଶାଯାଇଛି ଯେ, ଈଶ୍ବର ତାଙ୍କର ଲୋକମାନଙ୍କର ଉଭୟ ସୃଷ୍ଟିକର୍ତ୍ତା ଓ ତ୍ରାଣକର୍ତ୍ତା ଭାବରେ ପ୍ରଶଂସିତ ହେବା ଉଚିତ୍। ଏହା ଡେକାଲୋଗର ଚତୁର୍ଥ ଅଜ୍ଞର ଦୁଇଟି ପରିପୂରକ ସଂସ୍କରଣରେ ଚମତ୍କାର ଭାବରେ ସୂଚିତ ହୋଇଛି (ଯାତ୍ରାପୁସ୍ତକ20:8-11,ଦ୍ବି.ବିବ5: 12-15)। କାରଣ ସୃଷ୍ଟି ଓ ଇତିହାସରେ ଈଶ୍ୱରଙ୍କ ଶକ୍ତି ଜଗତରେ ଅତୁଳନୀୟ, ଈଶ୍ୱରଙ୍କ ଲୋକମାନେ ସର୍ବଦା ତାଙ୍କ ଉପରେ ନିର୍ଭର କରିବା ଉଚିତ ଏବଂ କେବଳ ତାଙ୍କ ଉପାସନା କରିବା ଉଚିତ। ଆମର ସୃଷ୍ଟିକର୍ତ୍ତା ଓ ଉଦ୍ଧାର କର୍ତ୍ତା ଭାବରେ, କେବଳ ସେ ହିଁ ଉପାସନା ପାଇବା ଉଚିତ୍, ଏବଂ ଅନ୍ୟ କୌଣସି ଜିନିଷର ଉପାସନା କରିବା, କିମ୍ବା ଅନ୍ୟ କାହାର ଉପାସନା କରିବା ହେଉଛି, ମୂର୍ତ୍ତି ପୂଜା ଅଟେ |

`ଆମ ନିଜ ଜୀବନରେ ଯେମିତି ମୂର୍ତ୍ତି ନ ଥାଏ, ସେଥିପ୍ରତି ଆମେ କେମିତି ଧ୍ୟାନ ଦେଇ ପାରିବା? ଆମେ ଯାହା ଜାଣିଛୁ, ତା'ଠାରୁ ପ୍ରତିମା ପୂଜା କରିବା କାହିଁକି ସହଜ ହୋଇପାରେ?`