---
title:  ପ୍ରଭୁଙ୍କ ଅବିରଳ ବିଶ୍ୱସ୍ତତା
date:   03/03/2024
---

`ଗୀତସଂହିତା78 ଅଧ୍ୟାୟ ପଢ଼ନ୍ତୁ। ଏହି ଅଧ୍ୟାୟରେ କେଉଁ ତିନୋଟି ପ୍ରମୁଖ ଐତିହାସିକ ଯୁଗ ବିଷୟରେ ଉଲ୍ଲେଖ କରାଯାଇଛି? ପ୍ରତ୍ୟେକ ସମୟରୁ ଆସଫର କ'ଣ ଶିକ୍ଷା ପାଆନ୍ତି?`

ଇସ୍ରାଏଲର ଅତୀତର ସମୀକ୍ଷା ଗୁଡ଼ିକ ପରମେଶ୍ୱରଙ୍କ ବିଶ୍ବସ୍ତତା ଏବଂ ଇସ୍ରାଏଲର ଅବିଶ୍ୱାସକୁ ପ୍ରକାଶ କରେ। ସେମାନେ ଆଗାମୀ ପିଢ଼ିକୁ ମଧ୍ୟ ନିଜର ପୂର୍ବ ଜଙ୍କ ଭୁଲକୁ ଦୋହରାଇବାକୁ ନୁହେଁ ବରଂ ଈଶ୍ୱରଙ୍କ ଉପରେ ଭରସା ରଖିବା ଏବଂ ତାଙ୍କ ନିୟମ ପ୍ରତି ବିଶ୍ୱସ୍ତ ରହିବା ପାଇଁ ଶିକ୍ଷା ଦେବା ଉଚିତ। ଗୀତସଂହିତାର ରଚୟିତା ଇତିହାସକୁ ଏକ ଦୃଷ୍ଟାନ୍ତ ଭାବରେ ବ୍ୟବହାର କରନ୍ତି (ଗୀତ78:2), ଯାହାର ଅର୍ଥ ହେଉଛି ଲୋକମାନେ ଗୀତର ବାର୍ତ୍ତାକୁ ଗଭୀର ଭାବେ ଅନୁଧ୍ୟାନ କରିବା ଉଚିତ ଏବଂ ନିଜ ପାଇଁ ଏହାର ଅର୍ଥ ଖୋଜିବା ଉଚିତ। ଗୀତସଂହିତା78:2 ହେଉଛି ଦୃଷ୍ଟାନ୍ତ ଗୁଡ଼ିକରେ ଯୀଶୁଙ୍କ ଶିକ୍ଷା ପ୍ରଣାଳୀର ଏକ ଭବିଷ୍ୟବାଣୀ ବର୍ଣ୍ଣନା (ମାଥି13:34, 35)।

ଏହି ଗୀତରେ ଯାତ୍ରାପୁସ୍ତକର ସମୟ (ଗୀତ78:9-54), କିଣାନର ଜନ ବସତି (ଗୀତ78:55-64) ଏବଂ ଦାଉଦଙ୍କ ସମୟ (ଗୀତ78:65-72) ବିଷୟରେ ମଧ୍ୟ ବର୍ଣ୍ଣନା କରାଯାଇଛି। ଏହା ପ୍ରଭୁଙ୍କ ଗୌରବମୟ କାର୍ଯ୍ୟ ଏବଂ ଲୋକମାନେ ପରମେଶ୍ୱରଙ୍କ ସହିତ କରିଥିବା ଚୁକ୍ତି ଭଙ୍ଗ କରିବାର ପରିଣାମକୁ ଦର୍ଶାଇଥାଏ। ଇସ୍ରାଏଲର ଇତିହାସ ପରମେଶ୍ୱରଙ୍କ ପ୍ରତି ଲୋକମାନଙ୍କର ଅବିଶ୍ୱାସର ଅନେକ ରୂପକୁ ବର୍ଣ୍ଣନା କରେ, ବିଶେଷ କରି ସେମାନଙ୍କର ମୂର୍ତ୍ତିପୂଜା (ଗୀତ78:5) |

ଗୀତସଂହିତାର ଚୟିତା, ତଥାପି, ଇସ୍ରାଏଲର ଅବିଶ୍ୱାସର ମୂଳକୁ ଗୁରୁତ୍ୱ ଦେଇଥାଏ: ସେମାନେ ଭୁଲିଗଲେ ଯେ ପରମେଶ୍ୱର ସେମାନଙ୍କ ପାଇଁ କ'ଣ କରିଛନ୍ତି, ପରମେଶ୍ୱରଙ୍କ ଉପରେ ଭରସା କରି ନ ଥିଲେ, ପରମେଶ୍ୱରଙ୍କୁ ପରୀକ୍ଷାରେ ପକାଅ (ଗୀତ78:18,41,56), ତାଙ୍କ ବିରୋଧରେ ବିଦ୍ରୋହ, ଏବଂ ତାଙ୍କ ନିୟମ ପାଳନ କରିବାରେ ବିଫଳ ହୋଇଥିଲେ, ତାଙ୍କର ଚୁକ୍ତି,ଏବଂ ତାଙ୍କର ସାକ୍ଷ୍ୟ (ଗୀତ78:10,37, 56)। ଏହି ନିର୍ଦ୍ଦିଷ୍ଟ ପ୍ରକାରର ବିଶ୍ୱାସଘାତକତା ଉପରେ ଗୁରୁତ୍ୱ ଦେଇ, ଗୀତ ରଚୟିତା ସୂଚିତ କରନ୍ତି ଯେ ଇତିହାସରେ ଇସ୍ରାଏଲକୁ ପ୍ରତ୍ୟାଖ୍ୟାନ କରିବା ଗୋଟିଏ ମୂଳପାପର ପରିଣାମ ହୋଇଛି, ଯଥା, ଲୋକମାନେ ପ୍ରଭୁଙ୍କୁ ବିଶ୍ୱାସ କରିବାରେ ବିଫଳ ହୋଇଛନ୍ତି (ଗୀତ78:7, 8)।ଗୀତସଂହିତା ପଢ଼ିବା ବେଳେ ପ୍ରଭୁଙ୍କ ଅସୀମ ଧୈର୍ଯ୍ୟ ଓ କରୁଣାର ବିପରୀତରେ ଲୋକମାନଙ୍କର ନିରନ୍ତର ଜିଦ୍ ଓ ଆଧ୍ୟାତ୍ମିକ ଅନ୍ଧତ୍ୱରେ ଅଭିଭୂତ ହୋଇଯାଏ। ପ୍ରତ୍ୟେକ ନୂତନ ପିଢ଼ି କିପରି ଶିଖିବା ପାଇଁ ଏତେ ଧୀର ଥିଲେ?

ଆମେ ନିଜକୁ ବିଚାର କରିବା ଉଚିତ। ପରମେଶ୍ବର ଅତୀତରେ କରିଥିବା ଆଶ୍ଚର୍ଯ୍ୟ କର୍ମ ଗୁଡ଼ିକୁ ଆମ୍ଭେ ଭୁଲିଯାଉଛୁ। ଆମ୍ଭେ ଚୁକ୍ତି ବଦ୍ଧ ପାଇଁ ଯେଉଁ ସବୁ ଆବଶ୍ୟକତା ଗୁଡ଼ିକ ଥିଲା, ତାହାକୁ ଆମ୍ଭେ ଭୁଲି ଯାଉଛୁ। ଏହି ଗୀତଟି ଲୋକମାନଙ୍କୁ ନିଜ କର୍ମ ଉପରେ ନିର୍ଭର କରିବାକୁ ଉତ୍ସାହିତ କରେ ନାହିଁ। ଏହା ପରିବର୍ତ୍ତେ, ଗୀତସଂହିତା78 ମନୁଷ୍ୟର ଇଚ୍ଛାର ଅସାର ତାକୁ ଦର୍ଶାଏ, ଯଦି ଏହା ଈଶ୍ବରଙ୍କ ବିଶ୍ୱସ୍ତତା ବିଷୟରେ ନିରନ୍ତର ସଚେତନତା ଏବଂ ତାଙ୍କ ଅନୁଗ୍ରହକୁ ଗ୍ରହଣ ନ କରେ। ପରମେଶ୍ୱରଙ୍କ ଲୋକମାନଙ୍କର ଅସଫଳ ଯୁଦ୍ଧ ଗୁଡ଼ିକ (ଗୀତ78:9;62:64) ଏହି ଗୀତର ଶିକ୍ଷାକୁ ସ୍ପଷ୍ଟ କରେ ଯେ ପରମେଶ୍ୱରଙ୍କ ପ୍ରତି ବିଶ୍ବସ୍ତତା ବ୍ୟତୀତ ମନୁଷ୍ୟମାନଙ୍କର ପ୍ରୟାସ ଗୁଡ଼ିକ ମଧ୍ୟ ବିଫଳ ହେବ।

`ତୁମର ଅତୀତର ଭୁଲରୁ ତୁମେ କେଉଁ ଶିକ୍ଷା ଗ୍ରହଣ କରିଛ, କିମ୍ବା ଶିଖିବା ଉଚିତ୍?`