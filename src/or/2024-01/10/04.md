---
title:  ଇତିହାସକୁ ସ୍ମରଣ କରି ଅନୁତାପ କରିବା
date:   05/03/2024
---

`ଗୀତସଂହିତା 106 ପଢ଼ନ୍ତୁ। ଏହି ଗୀତରେ କେଉଁ ଐତିହାସିକ ଘଟଣା ଓ ସେଥିରୁ ମିଳିଥିବା ଶିକ୍ଷା ଗୁଡ଼ିକ ଉପରେ ଆଲୋକପାତ କରାଯାଇଛି?`

ଗୀତସଂହିତା106 ମଧ୍ୟ ଇସ୍ରାଏଲ ଇତିହାସର ପ୍ରମୁଖ ଘଟଣାମାନକୁ ଉଦ୍ଘାଟିତ କରେ, ଯେଉଁଥିରେ ପ୍ରସ୍ଥାନ, ପ୍ରାନ୍ତରରେ ବାସ ଏବଂ କିଣାନରେ ଜୀବନ ଯାପନ ଅନ୍ତର୍ଭୁକ୍ତ। ଏହା ପିତୃ ପୁରୁଷମାନଙ୍କର ଜଘନ୍ୟ ପାପ ଉପରେ ଗୁରୁତ୍ୱା ରୋପକରେ ଯାହା ବଂଶରେ ପରିଣତ ହୋଇଥିଲା ଯାହାକୁ ନିର୍ବାସନରେ ନିଆ ଯାଇଥିଲା। ଏହି ପରି, ଏହି ଗୀତଟି ପ୍ରାୟତଃ ସେହି ସମୟରେ ଲେଖା ଯାଇଥିଲା ଯେତେବେଳେ ଏହି ଜାତି ବାବିଲରେ ଥିଲା, କିମ୍ବା ସେମାନେ ଘରକୁ ଫେରିବା ପରେ.. ଆଉ ଗୀତର ରଚୟିତା, ପବିତ୍ର ଆତ୍ମାଙ୍କ ଦ୍ୱାରା ପ୍ରେରିତ, ପରମେଶ୍ୱରଙ୍କ ଲୋକମାନଙ୍କ ପାଇଁ ଏହି ଐତିହାସିକ ଘଟଣା ଏବଂ ସେଥିରୁ ଲୋକମାନେ ଯେଉଁ ଶିକ୍ଷା ଗ୍ରହଣ କରିବା ଉଚିତ ବର୍ଣ୍ଣନା କରିଥିଲେ।

ଏହି ଗୀତଟି ମଧ୍ୟ ଅନ୍ୟମାନଙ୍କ ପରି, ପରମେଶ୍ୱରଙ୍କ ଅନୁଗ୍ରହର ଚୁକ୍ତି ପ୍ରତି ତାଙ୍କର ବିଶ୍ୱସ୍ତ ତାକୁ ସୂଚିତ କରେ, ଯାହା ଦ୍ୱାରା ଅତୀତରେ ସେ ତାଙ୍କ ଲୋକମାନଙ୍କୁ ଉଦ୍ଧାର କରିଥିଲେ (ଗୀତ106:45)। ଏହା ଆଶା ପ୍ରକାଶ କରେ ଯେ ଈଶ୍ବର ପୁନର୍ବାର ତାଙ୍କର ଅନୁତପ୍ତ ଲୋକମାନଙ୍କୁ ଅନୁଗ୍ରହ ଦେଖାଇବେ ଏବଂ ସେମାନଙ୍କୁ ଜାତି ମାନଙ୍କ ଭିତରୁ ଏକତ୍ରିତ କରିବେ (ଗୀତ106:47)।

ଗୀତସଂହିତା106ରେ ଇସ୍ରାଏଲର ଐତିହାସିକ ବିଫଳତାକୁ ସ୍ମରଣ କରିବା ଲୋକମାନଙ୍କର ପାପ ସ୍ବୀକାର ଏବଂ ସ୍ବୀକାରୋକ୍ତିର ଏକ ଅବିଚ୍ଛେଦ୍ୟ ଅଂଶ ଅଟେ ଯେ ସେମାନେ ସେମାନଙ୍କ ପୂର୍ବପୁରୁଷମାନଙ୍କ ଠାରୁ ଭଲ ନୁହଁନ୍ତି। ବର୍ତ୍ତମାନର ପିଢ଼ି ସ୍ୱୀକାର କରେ ଯେ ଏହାତା'ର ପିତୃ ପୁରୁଷମାନଙ୍କ ଠାରୁ ମଧ୍ୟ ନିକୃଷ୍ଟ କାରଣ ସେ ପୂର୍ବପିଢ଼ିର ଅଧର୍ମର ପରିଣାମ ଜାଣିଥିଲେ ଏବଂ ସେମାନଙ୍କୁ ବଞ୍ଚାଇବାରେ ଈଶ୍ବର କିପରି ନିଜର ମହାନ ଧୈର୍ଯ୍ୟ ଓ ଅନୁଗ୍ରହ ପ୍ରଦର୍ଶନ କରିଥିଲେ, ଯଦିଓ ସେମାନେ ଅତୀତରେ ଜାଣି ଶୁଣି ମନ୍ଦ ମାର୍ଗରେ ଚାଲି ଥିଲେ। ଯଦି ଏହା ସେମାନଙ୍କ ପାଇଁ ସତ୍ୟ ହୋଇ ଥାଆନ୍ତା, ତେବେ ଆମ୍ଭ ପାଇଁ କେତେ ଅଧିକ ଚିନ୍ତା କଲେ। ଆଜି, ଯେଉଁମାନଙ୍କ ନିକଟରେ ପରମେଶ୍ବରଙ୍କ ଚରିତ୍ରର ପ୍ରକାଶ ଓ ଯୀଶୁ ଓ କୃଶରେ ପ୍ରକାଶ ପାଇଥିବା ଅନୁଗ୍ରହକୁ ରକ୍ଷା ପାଇବାର କ୍ଷମତା ଅଛି।

ଗୀତସଂହିତା106ର ସୁସମାଚାର ହେଉଛି ଯେ, ଲୋକମାନଙ୍କ ପାପ ଉପରେ ସର୍ବଦା ପରମେଶ୍ୱରଙ୍କ ସ୍ଥିର ପ୍ରେମ ପ୍ରାଧାନ୍ୟ ପାଇଥାଏ (ଗୀତ106:8-10,30,43-46)। ପରମେଶ୍ୱରଙ୍କ କ୍ରୋଧକୁ ଦୂର କରିବା ପାଇଁ ମୋଶା ଓ ପୀନହସର ପ୍ରମୁଖ ଭୂମିକା ବିଶ୍ବାସୀମାନଙ୍କ ତରଫରୁ ଖ୍ରୀଷ୍ଟଙ୍କ ମଧ୍ୟସ୍ଥ ତାର ତାତ୍ପର୍ଯ୍ୟକୁ ସୂଚିତ କରେ। କେବଳ ଈଶ୍ୱରଙ୍କ କୃପାର ବ୍ୟକ୍ତିଗତ ଅନୁଭୂତି ହିଁ ଅତୀତର ଏକ କାହାଣୀକୁ ଆମ କାହାଣୀରେ ରୂପାନ୍ତରିତ କରି ପାରିବ।

`ଗୀତସଂହିତା106: 13ରେ ଲେଖା ଅଛି: “ସେମାନେ ତାହାଙ୍କ କର୍ମ ସକଳ ଶୀଘ୍ର ପାସୋରି ଗଲେ; ସେମାନେ ତାହାଙ୍କ ମନ୍ତ୍ରଣାର ଅପେକ୍ଷା କଲେ ନାହିଁ"। ଆମ ନିଜ ଜୀବନରେ ମଧ୍ୟ ଏହା କରିବା ଏତେ ସହଜ କାହିଁକି?`