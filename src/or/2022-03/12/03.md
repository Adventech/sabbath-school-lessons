---
title:  ଈଶ୍ୱରଙ୍କ ଇଚ୍ଛା ଜାଣିବା ପୂର୍ବରୁ ମୃତ୍ୟୁ ଆସେ
date:   12/09/2022
---

ଅନେକ ଖ୍ରୀଷ୍ଟିୟାନଙ୍କ ଜୀବନ ନିମନ୍ତେ ପରମେଶ୍ୱରଙ୍କ ଇଚ୍ଛା କ’ଣ ରହିଛି ତାହା ଜାଣିବା ପାଇଁ ସେମାନେ ବିଶ୍ୱସ୍ତଭାବେ ଅନୁସନ୍ଧାନ କରିଥାନ୍ତି। ଯଦି ମୁ ମୋ’ ଜୀବନ ନିମନ୍ତେ ଈଶ୍ୱରଙ୍କ ଇଚ୍ଛା ଜାଣିଥାନ୍ତି ତା’ହେଲେ ମୁଁ ତାହାଙ୍କ ନିମନ୍ତେ ପ୍ରତ୍ୟେକ ବିଷୟ ଉତ୍ସର୍ଗ କରିଥାନ୍ତି।” କିନ୍ତୁ ଏସବୁ ପରମେଶ୍ୱରଙ୍କ ଠାରେ ପ୍ରତିଜ୍ଞା କଲାପରେ ମଧ୍ୟ ପରମେଶ୍ୱରଙ୍କ ଇଚ୍ଛା ଆମ ପାଇଁ କ’ଣ ରହିଛି ବୋଲି ଆମେ ଦ୍ୱନ୍ଦରେ ପଡ଼ିଥାଉ। ଏପ୍ରକାର ଦ୍ୱନ୍ଦରେ ପଡ଼ିବାର କାରଣ ବୋଧହୁଏ ରୋମି ୧୨:୧,୨ରେ ଦେଖିବାକୁ ମିଳେ। ପରମେଶ୍ୱରଙ୍କ ଇଚ୍ଛା କିପରି ଜାଣିହେବ ସେ ସଂପର୍କରେ ପାଉଲ ବର୍ଣ୍ଣନା କରନ୍ତି ଏବଂ ସେ ସଂପର୍କରେ ସେ ଗୋଟିଏ ମୁଖ୍ୟ ବିନ୍ଦୁ ଉପସ୍ଥାପନ କରିଅଛନ୍ତି: ଯଦି ପରମେଶ୍ୱରଙ୍କ ଇଚ୍ଛା କ’ଣ ବୋଲି ଜାଣିବା ପାଇଁ ଚହୁଁଛନ୍ତି ତା’ହେଲେ ଆପଣଙ୍କୁ ପ୍ରଥମେ ଈଶ୍ୱରଙ୍କ ପାଇଁ ଉତ୍ସର୍ଗ କରିବାକୁ ପଡ଼ିବ!

ପାଠ କରନ୍ତୁ ରୋମି ୧୨:୧,୨। ପରମେଶ୍ୱରଙ୍କ ଇଚ୍ଛା କ’ଣ ତାହା ପରୀକ୍ଷା କରି ଜାଣିବାକୁ ଏବଂ ତାହାକୁ ଗ୍ରହଣ କରିବାକୁ ଆମେ ସକ୍ଷମ ବୋଲି ପାଉଲ ଲେଖନ୍ତି (ରୋମୀ ୧୨:୨) ଯେତେବେଳେ ନିମ୍ନଲିଖିତ ବିଷୟକୁ ସବୁ ଘଟେ :

୧) ଆମ ନିମନ୍ତେ ପରମେଶ୍ୱରଙ୍କ ଦୟା (ରୋମି ୧୨:୧) ବିଷୟରେ ସତ୍ୟଜ୍ଞାନ ରହିଛି।

୨) ଆମେ ନିଜକୁ ଈଶ୍ୱରଙ୍କଠାରେ ଜୀବନ୍ତ ବଳି ସ୍ୱରୂପ ଉତ୍ସର୍ଗ କରିଥାଉ (ରୋମି ୧୨:୧)

୩) ଆମର ମନ ନୂତନୀକୃତ ହେବା (ରୋମି ୧୨:୨)।

`କେବଳ ନୂତନୀକୃତ ମନ ହିଁ ପରମେଶ୍ୱରଙ୍କ ଇଚ୍ଛା ଜାଣିଥାଏ। କିନ୍ତୁ ପ୍ରଥମେ ନୂତନୀକରଣ ବିଷୟଟି ସ୍ୱାର୍ଥ ପ୍ରତି ମୃତ ବିଷୟ ଉପରେ ଏପଟେ ସେପଟେ ହୋଇ ଘୂରୀ ବୁଲିଯାଏ। ଖ୍ରୀଷ୍ଟ ଆମ ନିମନ୍ତେ ଯନ୍ତ୍ରଣା ଭୋଗ କରିବା ଯଥେଷ୍ଟ ନଥିଲା- ତାହାଙ୍କୁ ମଧ୍ୟ ମୃତ୍ୟୁ ଭୋଗ କରିବାର ଥିଲା।`

ଆପଣ କେଉଁ କ୍ଷେତ୍ରରେ ସଂପୂର୍ଣ୍ଣ ଭାବେ “ମୃତ” ନୁହଁନ୍ତି ତାହା ଦେଖିବା ପାଇଁ ଆପଣ ପବିତ୍ର ଆତ୍ମାଙ୍କ ପ୍ରାର୍ଥନା କରନ୍ତୁ। ଈଶ୍ୱରଙ୍କ ନିମନ୍ତେ ଜୀବନ୍ତ ବଳି ସ୍ୱରୂପ ଉତ୍ସର୍ଗ ହେବା ପାଇଁ ଆପଣଙ୍କୁ କେଉଁ ବିଷୟ ତ୍ୟାଗ କରିବା ପାଇଁ ପବିତ୍ର ଆତ୍ମା ଜଣାଇ ଅଛନ୍ତି?

ଆମେ ଜୀବନର ଯେଉଁ କ୍ଷେତ୍ରରେ ସଂପୂର୍ଣ୍ଣଭାବେ ସ୍ୱାର୍ଥ ପ୍ରତି ନୂତନ ହୋଇଛୁ, ସେହି ସମୟ ପର୍ଯ୍ୟନ୍ତ ସେ ଆମର ଦୃଷ୍ଟି ଆକର୍ଷଣ କରିବା ପାଇଁ କଠିନ ସମୟ ଦେଇ ଯିବା ପାଇଁ ପରମେଶ୍ୱର ଆମକୁ ସାହାଯ୍ୟ କରିଥାଏ, ତାହା ନୁହେଁ, କିନ୍ତୁ ଯୀଶୁ ଆମ ନିମନ୍ତେ କିପରି ନିଜକୁ ତ୍ୟାଗ କଲେ, ତାହା ଜାଣିବା ପାଇଁ ଆମକୁ ଅର୍ନ୍ତଦୃଷ୍ଟି ମଧ୍ୟ ପ୍ରାପ୍ତ ହୋଇଥାଏ। ଏସଂପର୍କରେ ଏଲିଜାବେଥ୍ ଇଲିଅଟ୍ ଲେଖିଅଛନ୍ତି, “ଆମ ହୃଦୟର ଗଭୀରତମ କାମନାକୁ ସମର୍ପଣ କରିବା ଦ୍ୱାରା ବୋଧହୁଏ ଆମେ କ୍ରୁଶ ସଂପର୍କରେ ଜ୍ଞାନ ପ୍ରାପ୍ତ ହେବାରୁ ଆମେ ତା’ର ଅତି ନିକଟତର ହୋଇଥାଉ। ଆମ ଦୈନନ୍ଦିନ ଜୀବନରେ ଆମେ କେମିତି କ୍ରୁଶବିଦ୍ଧ ହେଲାଭଳି ଅନୁଭୂତି ଲାଭ କରୁଛୁ, ତାହା ଯୀଶୁଙ୍କ କ୍ରୁଶୀୟ ଯନ୍ତ୍ରଣା ଠାରୁ ବହୁ ଗୁଣରେ କମ୍ ପରନ୍ତୁ ଆମର ଏ ପ୍ରକାର ଅନୁଭୂତି ଦ୍ୱାରା ଯୀଶୁଙ୍କ ଯନ୍ତ୍ରଣାର ସହଭାଗିତା ଦ୍ୱାରା ଆମେ ତାଙ୍କୁ ଜାଣିବାର ସୁଯୋଗ ପାଇଥାଉ। ଆମେ ଯେକୌଣସି ଯନ୍ତ୍ରଣା ଦେଇ ଗତି କରିବା ବେଳେ ଯୀଶୁ ଖ୍ରୀଷ୍ଟ ଆମକୁ ଡ଼ାକନ୍ତି, ତାହାଙ୍କ ସହିତ ସହଭାଗିତାରେ ରହିବା ପାଇଁ।” Quest for Love (Grand Rapids, MI:Fleming H. Revell, 1996) P.182.

`ରୋମୀ ୧୨:୧,୨ ପଦସ୍ଥଳୀ ଅଧ୍ୟୟନ କଲାପରେ ପ୍ରାର୍ଥନା କରନ୍ତୁ। ନିଜକୁ ବଳି ସ୍ୱରୂପ ଉତ୍ସର୍ଗ କରିବା ନିମନ୍ତେ ଆପଣଙ୍କୁ କେଉଁ ସବୁ ବିଷୟ ତ୍ୟାଗ କରିବାକୁ ପଡ଼ିବ ସେ ସଂପର୍କରେ ଭାବି ଦେଖନ୍ତୁ। ଆପଣଙ୍କ ପାଇଁ ଯୀଶୁ ଖ୍ରୀଷ୍ଟ କ୍ରୁଶରେ କିପରି ଯନ୍ତ୍ରଣା ଭୋଗ କଲେ, ତାହା ଜାଣିବା ପାଇଁ ଏହା ଆପଣଙ୍କୁ କିପରି ସାହାଯ୍ୟ କରିବ? ଯୀଶୁଙ୍କ ସହଭାଗିତାକୁ ପ୍ରବେଶ କରିବା ଏବଂ ତାହାଙ୍କ ଯନ୍ତ୍ରଣାକ ସମ୍ବନ୍ଧରେ ଜାଣିବା ପାଇଁ ଏହି ଜ୍ଞାନ ଆପଣଙ୍କୁ କିପରି ସାହାଯ୍ୟ କରିବ?`