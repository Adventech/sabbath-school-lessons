---
title:  ଗୋଟିଏ ମଞ୍ଜି ସ୍ୱରୂପ ମରିବା
date:   10/09/2022
---

### ଏହି ସପ୍ତାହର ଅଧ୍ୟୟନ ପାଇଁ ପଢ଼ନ୍ତୁ
ଫିଲିପ୍ ୨:୫-୯, ରୋମି ୧୨:୧-୨; ୧ମ ଶାମୁଏଲ ୨:୧୨-୩:୧୮; ୧ମ ଶାମୁଏଲ ୧୩:୧-୧୪; ଯିଖରୀୟ ୪:୧-୧୪।

> <p>ସ୍ମରଣୀୟ ପଦ</p>
> ""ସତ୍ୟ ସତ୍ୟ ମୁଁ ତୁମ୍ଭମାନଙ୍କୁ କହୁଅଛି, ଗହମ ବୀଜ ଯଦି ମୃତ୍ତିକାରେ ପଡ଼ି ନମରେ, ତାହା ହେଲେ ତାହା ଏକମାତ୍ର ଥାଏ, କିନ୍ତୁ ଯଦି ମରେ, ତାହାହେଲେ ବହୁତ ଫଳ ଫଳେ।”(ଯୋହନ ୧୨:୨୪) ।

ଯୀଶୁ ଯେଉଁ ଭଳି ଭାବେ ଗହମ ମଞ୍ଜି ସଢ଼ି ଯିବାର ଗୋଟିଏ ଉପାଖ୍ୟାନ ସହିତ ପରମେଶ୍ୱରଙ୍କ ଇଚ୍ଛାପ୍ରତି ଆମର ସମର୍ପଣ ଭାବକୁ ବଢ଼ିଆ ସୁନ୍ଦର କରି ଦର୍ଶାଇଛନ୍ତି। ପ୍ରଥମତଃ, ମଞ୍ଜି ମୃତ୍ତିକାରେ ପଡ଼ିବା ଦରକାର। ଗହମ ବୀଜ ମୃତ୍ତିକାର ଯେଉଁ ସ୍ଥାନରେ ବି ପଡ଼ୁନା କାହିଁକି, ତାହା ଯେମିତି ଅବସ୍ଥାରେ ବି ପଡ଼ୁ ନା କାହିଁକି ତାହା ଗଜା ହେବାଟା ହୋଇଥାଏ।

ମୃତ୍ତିକା ଏହାକୁ ଆବୃତ୍ତ କଲେ ମଧ୍ୟ ତାହାରି ଉପରେ ଏହାର ନିୟନ୍ତ୍ରଣ ନଥାଏ, ଯାହା ଫଳରେ ଏହା ମୃତ୍ତିକାକୁ ଏଡ଼େଇ ଉପରକୁ ଉଠିଥାଏ। ଦ୍ୱିତୀୟତଃ, ଅପେକ୍ଷା କରିବାକୁ ପଡ଼ିଥାଏ। ମୃତ୍ତିକା ଦ୍ୱାରା ମଞ୍ଜି ଆବୃତ୍ତ ହେଲା ପରେ ଭବିଷ୍ୟତରେ କ’ଣ ହେବ, ତାହା ମଞ୍ଜି ଜାଣିନଥାଏ। ଭବିଷ୍ୟତ ଜୀବନ କେମିତି ହେବ, ତାହା କଳ୍ପନା କରିବା ତା’ପାଇଁ ଅସମ୍ଭବ, ଯେହେତୁ ସେ ମାତ୍ର ମଞ୍ଜି ଅଟେ। ତୃତୀୟତଃ, ମରିବାକୁ ହୋଇଥାଏ। ଗହମ ବୀଜ ନିଜର ଆରାମଜନକ ପରିସ୍ଥିତି ଏବଂ ସ୍ୱରୂପକୁ ପରିତ୍ୟାଗ ନକଲେ ସେ ସମ୍ଭବତଃ ଗହମ ହୋଇପାରିବ ନାହିଁ। ଏହାକୁ “ମରିବାକୁ” ପଡ଼ିବ, ଅର୍ଥାତ୍ ମଞ୍ଜିରୁ ରୂପାନ୍ତର ହୋଇ ଫଳଦାୟକ ଚାରା କିମ୍ବା ବୃକ୍ଷ ହେବା ପାଇଁ ନିଜର ପୂର୍ବ ସ୍ୱରୂପକୁ ଛାଡ଼ିବାକୁ ପଡ଼ିବ।

**ଏହି ସପ୍ତାହର ପାଠ ଉପରେ ଦୃଷ୍ଟିପାତ କରିବା**: ପରମେଶ୍ୱରଙ୍କ ଇଚ୍ଛା ଆମ ପାଇଁ ଅତ୍ୟୁତ୍ତମ ବୋଲି ଭାବୁ ଥିଲେ, ତାହା ଗ୍ରହଣ କରିବାକୁ ଆମ ପାଇଁ କାହିଁକି କଷ୍ଟ ହେଉଛି? ସମର୍ପଣର କେଉଁ ଆଦର୍ଶ ଖ୍ରୀଷ୍ଟ ଆମ ପାଇଁ ଛାଡ଼ି ଯାଇଅଛନ୍ତି? ଗହମର ବୀଜ ଆପଣଙ୍କ ଜୀବନ ସହିତ ତୁଳନା କରିବା ବିଷୟକୁ ଆପଣ କେମିତି ଦେଖନ୍ତି?