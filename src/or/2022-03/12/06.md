---
title:  ପ୍ରତିବଦଳ
date:   15/09/2022
---

ଆମେ ଗତକାଲି ଦେଖିଲୁ, ଯେତେବେଳେ ଆମେ ନିଜ ଶକ୍ତି ଉପରେ ନିର୍ଭର କରୁ ସେତେବେଳେ ଈଶ୍ୱରଙ୍କ ଇଚ୍ଛା ପ୍ରତି ଆମର ସମର୍ପଣ ଭାବକୁ ଲଘୁ ଜ୍ଞାନ କରୁ। ପରମେଶ୍ୱରଙ୍କୁ ଉପରେ ନିର୍ଭର କରିବା ପରିବର୍ତ୍ତେ ଅନ୍ୟ ଉପରେ ନିର୍ଭର କରିବା ମଧ୍ୟ ସମ୍ଭବ ହୋଇଥାଏ। କେତେକ ଲୋକ ଅବସାଦରେ ଥିଲେ। ନିଜକୁ ଖୁସୀ କରିବା ପାଇଁ କିଛି ଗୋଟିଏ ଜିନିଷ କିଣାକିଣି କରିବା ପାଇଁ ବଜାରକୁ ଯା’ନ୍ତି। ଆଉ ଯେଉଁମାନେ ନିଜକୁ କ୍ଷୁଦ୍ର ଅଥବା ସ୍ୱଳ୍ପ ମନେ କରନ୍ତି, ସେମାନେ କ୍ଷତି ପାଇବା ପାଇଁ ଚେଷ୍ଟା କରନ୍ତି। ଯେଉଁ ଦମ୍ପତ୍ତିଙ୍କ ମଧ୍ୟରେ ଭଲ ସଂପର୍କ ନଥିବ, ସେମାନେ ଅନ୍ୟମାନଙ୍କ ସହିତ ଘନିଷ୍ଟ ହୋଇ ଭାବପ୍ରବଣରେ ସମୟ ବିତାଇବା ପାଇଁ ସୁଯୋଗ ଖୋଜି ବୁଲନ୍ତି।

ଚାପରୁ ଉନ୍ମୋକ୍ତ ହେବା ପାଇଁ ଆମେ ଯେଉଁ ଉପାୟ ସବୁ ବ୍ୟବହାର କରୁ ସେ ସବୁ ଆବଶ୍ୟକ ଅନୁଯାଇ ସମସ୍ୟର ସମାଧନା କରିନଥାଏ କିମ୍ବା ପରବର୍ତ୍ତୀ ସମୟରେ ଭଲ ପରିସ୍ଥିତି ସୃଷ୍ଟି କରିବା ପାଇଁ ଶିକ୍ଷା ଦେଇନଥାଏ। ଏସବୁର ସମାଧାନ କରିବା ପାଇଁ କେବଳ ଈଶ୍ୱରଙ୍କ ଅଲୌକିକ ଶକ୍ତି ହିଁ ସାହାଯ୍ୟ କରିଥାଏ। ଅନେକ ସମୟରେ ଆମେ ଈଶ୍ୱରଙ୍କ ଉପରେ ନିର୍ଭର ନକରି ଈଶ୍ୱରଙ୍କ ବଦଳରେ ଅନ୍ୟ ବିଷୟ କିମ୍ବା ଅନ୍ୟ କାହା ଉପରେ ନିର୍ଭ କରିଥାଉ। ଏଠାରେ ପରମେଶ୍ୱରଙ୍କ ବଦଳରେ ତିନୋଟି ବିଷୟ ବ୍ୟବହାର କରିବାର ଦର୍ଶାଯାଇଛି:

୧) ଆମେ ମନୁଷ୍ୟର ତର୍କକୁ ବ୍ୟବହାର କରୁ କିମ୍ବା ଆମେ ଯେତେବେଳେ ସତେଜ ଐଶ୍ୱରୀକ ପ୍ରକାଶନ ପାଇବା ପାଇଁ ଚାହୁଁ, ସେତେବେଳେ ଆମେ ଅତୀତର ଅନୁଭୂତିକୁ ବ୍ୟବହାର କରିଥାଉ।

୨) ଆମେ ସମସ୍ୟାର ସମାଧାନ ଚାହିଁଲେ ଆମର ସମସ୍ୟାକୁ ଆମର ମନରେ ଅଟକାଇ ଦେଉ।

୩) ଆମେ ଯେତେବେଳେ ଐଶ୍ୱରୀକ ଶକ୍ତି ନିମନ୍ତେ ତାହାଙ୍କ ସହିତ ଯୋଗାଯୋଗ କରିବା ପାଇଁ ଚାହିଁଲା ବେଳେ ଆମେ ବାସ୍ତବ ବିଷୟକୁ ଏବଂ ପରମେଶ୍ୱରଙ୍କୁ ମଧ୍ୟ ଏଡ଼େଇ ଦେଇଥାଉ।

ଆମେ ଯେତେବେଳେ ପ୍ରତିବଦଳ ବ୍ୟବହାର କରିବା ପାଇଁ ପ୍ରଲୋଭିତ ହୋଇ ଥାଉ, ସେତେବେଳେ ଆମ ପାଇଁ ପ୍ରକୃତରେ ଯାହା ଆବଶ୍ୟକ, ତା’ଉପରେ ଦୃଷ୍ଟିପାତ କରିବା ପାଇଁ ଯିଖରୀୟ ଆମକୁ ସାହାଯ୍ୟ କରନ୍ତି। ଅନେକ ବର୍ଷ ବିତିଗଲା ପରେ, ପରିଶେଷରେ ବନ୍ଦୀ ହୋଇ ଯାଇଥିବା ଲୋକମାନେ ବାବିଲୋନରୁ ଫେରିଲା ପରେ ସାଙ୍ଗେ ସାଙ୍ଗେ ମନ୍ଦିର ନିର୍ମାଣ କରିବାକୁ ଆରମ୍ଭ କଲେ। କିନ୍ତୁ ମନ୍ଦିର ନିର୍ମାଣ କାର୍ଯ୍ୟରେ ବିରୋଧୀମାନେ ପ୍ରବଳ ବିରୋଧ

`କଲେ (ଆପଣ ଏ ସଂପର୍କୀତ ପୃଷ୍ଠଭୂମି ଏଜ୍ରା ୪-୬ରେ ପାଇ ପାରିବେ)। ସେହି ସମୟରେ ଯିରୁବାବିଲ, ଯିରୁଶାଲମର ପୁନଃ ନିର୍ମାଣର ମୁଖ୍ୟ ଦାୟିତ୍ୱ ନେଇଥିବା ସମୟରେ ଯିଖରୀୟ ତାଙ୍କ ନିକଟକୁ ଉତ୍ସାହପୂର୍ଣ୍ଣ ସମ୍ବାଦ ନେଇ ଆସିଲେ। ଏ ସଂପର୍କରେ ଯିଖରୀୟ ଚତୁର୍ଥ ଅଧ୍ୟାୟରେ ଲିପିବଦ୍ଧ ହୋଇଥିବା ଘଟଣାକୁ ପାଠ କରନ୍ତୁ। ଯିଖରୀୟ ୪:୬ରେ ପରମେଶ୍ୱର ଯାହା କହନ୍ତି, ତା’ର ଅର୍ଥ କ’ଣ? ଗୃହ ନିର୍ମାଣ ପବିତ୍ର ଆତ୍ମାଙ୍କ ସଂପର୍କ ଆମକୁ କ’ଣ ଶିକ୍ଷା ଦେଉଛି?`

ନିର୍ମାଣ କାର୍ଯ୍ୟକୁ ବିରୋଧ କରୁଥିବା ଲୋକମାନଙ୍କୁ ପରମେଶ୍ୱର ଅଟକାଇଲେ ନାହିଁ। କିମ୍ବା ଯିରୁବାବିଲ ଯେଉଁ ପ୍ରବଳ ଚାପରେ ସମ୍ମୁଖୀନ ହେଲେ, ସେଥିରୁ ମଧ୍ୟ ପରମେଶ୍ୱର ତାଙ୍କୁ ସୁରକ୍ଷା କଲେ ନାହିଁ। ପରମେଶ୍ୱର ମଧ୍ୟ ଆମକୁ ସବୁବେଳେ ଅନ୍ୟମାନଙ୍କର ବିରୋଧ କାର୍ଯ୍ୟକୁ ରକ୍ଷା କରିନଥାନ୍ତୁ। କିନ୍ତୁ ଆମେ ଯେତେବେଳେ ବିରୋଧର ସମ୍ମୁଖୀନ ହେଉ, ସେତେବେଳେ ତାହା ଆମ ପାଇଁ କଠିନ ଅଗ୍ନିପରୀକ୍ଷା ପରି ହୋଇଥାଏ, ସେହି ସମୟରେ ଆମେ ଯେମିତି ପରମେଶ୍ୱରଙ୍କ ଉପରେ ନିର୍ଭର କରୁ ତାହା ପରମେଶ୍ୱର ଇଚ୍ଛା କରନ୍ତି।

`ଆପଣ ଚାପର ସମ୍ମୁଖୀନ ହେଲେ, ଆପଣଙ୍କର ପ୍ରଥମ ପ୍ରତିକ୍ରିୟା କ’ଣ? ଖାଦ୍ୟ? ଟେଲିଭିଜନ୍? କିମ୍ବା ପ୍ରାର୍ଥନା କିମ୍ବା ନିଜକୁ ଈଶ୍ୱରଙ୍କ ଠାରେ ସପର୍ମଣ ହୁଅନ୍ତି? ଆପଣଙ୍କ ନିଜ ବିଷୟରେ ଆପଣଙ୍କ ଉତ୍ତର କ’ଣ କହୁଛି ଏବଂ ଏଠାରେ ଆପଣଙ୍କୁ ଶିକ୍ଷା କରିବାକୁ ପଡ଼ୁଛି ନା ପରିବର୍ତ୍ତନ ହେବାକୁ ପଡ଼ୁଛି?`