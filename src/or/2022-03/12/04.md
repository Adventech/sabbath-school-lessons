---
title:  ଶୁଣିବାର ଇଚ୍ଛା
date:   13/09/2022
---

> <p></p>
> “ଏ ଉତ୍ତାରେ ସଦାପ୍ରଭୁ ଆସିଲେ, ପୁଣି ଠିଆ ହୋଇ ଅନ୍ୟ ସମୟ ପରି ଶାମୁଏଲ, ଶାମୁଏଲ, ବୋଲି ଡ଼ାକିଲେ। ତେବେ ଶାମୁଏଲ କହିଲେ, କହନ୍ତୁ; ଆପଣଙ୍କ ଦାସ ଶୁଣୁ ଅଛି” (୧ ଶାମୁଏଲ ୩:୧୦)।

ଆପଣ କେବେ ପବିତ୍ର ଆତ୍ମାଙ୍କ ନୀରବ ଓ ଛୋଟ ସ୍ୱରରେ ଡ଼ାକିବାର ଶୁଣି ଉପେକ୍ଷା କରିଅଛନ୍ତି? ପରିଣାମ ସ୍ୱରୂପ, ସବୁ କିଛି ଭୁଲ ହୋଇଗଲା, ଏବଂ ତା’ପରେ ଆପଣ ନିଜେ ଭାବିଲେ, ଓଃ ହ, ମୁଁ କେମିତି ଶୁଣିଲି ନାହିଁ?

ଶାମୁଏଲ ପ୍ରଥମେ ଜଣେ ବୃଦ୍ଧ ମନୁଷ୍ୟ ସଂପର୍କରେ କାହାଣୀ ବର୍ଣ୍ଣନା କରୁଅଛନ୍ତି ପୁଣି ତା’ର ଦୁଇ ଦୁଷ୍ଟ ପୁଅ କେମିତି ପରମେଶ୍ୱରଙ୍କ କଥା ଶୁଣିଲେ ନାହିଁ ପୁଣି, ଆହୁରି ଅନ୍ୟ ଜଣେ ଛୋଟ ବାଳକ ପରମେଶ୍ୱରଙ୍କ କଥା କେମିତି ଶୁଣିଲେ, ତାହା ସେ ବର୍ଣ୍ଣନା କରିଅଛନ୍ତି। ଯଦିଓ ପରମେଶ୍ୱରଙ୍କ କଡ଼ା ଚେତାବନି ଥିଲେ ମଧ୍ୟ ସେମାନେ ଶୁଣିଲେ ନାହିଁ।

`୧ ଶାମୁଏଲ ୨:୩-୧୮ରେ ସେମାନଙ୍କ ବିଷୟରେ ଯେଉଁ କାହାଣୀ ଅଛି, ତାହା ଆପଣ ପାଠ କରନ୍ତୁ।`

ଏଲିଙ୍କ ସନ୍ତାନମାନଙ୍କ ମୁଣ୍ଡରେ ପରମେଶ୍ୱରଙ୍କ ସେବାକାର୍ଯ୍ୟ ବିଷୟ ରହିବା ପରିବର୍ତ୍ତେ ଅନ୍ୟ ସବୁ ବିଷୟ ରହିଥିଲା। ଏପରିକି ପରମେଶ୍ୱର ଏଲିଙ୍କୁ ଯାହା କରିବା ପାଇଁ କହିଥିଲେ ତାହା ସେ କରେ ନାହିଁ। ପରମେଶ୍ୱରଙ୍କ ସତର୍କ କରିଥିବା କଥା ଏଲି ନିଜ ସନ୍ତାନମାନଙ୍କୁ ଜଣାଇଲେ ନାହିଁ। ସେ ତାଙ୍କ ପ୍ରତି କିଛି ଗୋଟିଏ ପ୍ରତିକାର କଲାପରି ଦେଖାଗଲା ନାହିଁ। ତାହାଙ୍କର ସନ୍ତାନମାନେ ନିଜକୁ ସଂପୂର୍ଣ୍ଣ ଭାବେ ପରମେଶ୍ୱରଙ୍କ ଇଚ୍ଛା ପ୍ରତି ସମର୍ପିତ ହୋଇନଥିଲେ। ଏମାନଙ୍କର କାର୍ଯ୍ୟାବଳୀ ଛୋଟ ବାଳକ ଶାମୁଏଲ ଠାରୁ ସଂପୂର୍ଣ୍ଣ ଅଲଗା ଥିଲା!

ପ୍ରଚାରକ ଚାର୍ଲସ ଷ୍ଟାନ୍ଲି କହନ୍ତି ଈଶ୍ୱରଙ୍କ ସ୍ୱର ଶୁଣିବା ପାଇଁ କିପରି ନିଜକୁ ଉନ୍ମୋକ୍ତ କରି ରଖିବା ଆବଶ୍ୟକ, ପୁଣି ପରମେଶ୍ୱର ଯେଉଁ ପରିସ୍ଥିତିରେ ନିରପେକ୍ଷ ଅବସ୍ଥାକୁ ପରିବର୍ତ୍ତନ ହେବାକୁ ଡ଼ାକନ୍ତି ତାହା ଜାଣିବା ଦରକାର। ସେ ଆହୁରି କହନ୍ତି: ସମ୍ବାଦ ଜଣକୁ ପହଞ୍ଚାଇ ଦେବାକୁ ପବିତ୍ର ଆତ୍ମା କହନ୍ତି ନାହିଁ। ସେ ପ୍ରତି ଉତ୍ତର ପାଇବା ପାଇଁ କହନ୍ତି। ପୁଣି ଆମର ଆଲୋଚନାର ବିଷୟ ବସ୍ତୁରେ ଆମର ଦୃଷ୍ଟି ଆକର୍ଷଣ କରିବାର ଯେଉଁ ବିରାଟ ଅଂଶ ରହିଛି, ତାହା ପରମେଶ୍ୱର ଜାଣନ୍ତି ଏବଂ ଏହାର ବିପରୀତ କାର୍ଯ୍ୟ କରିବା ନିମନ୍ତେ ପରାମର୍ଶ ଦେବା ନିରର୍ଥକ ଅଟେ। ସେମିତି ପରିସ୍ଥିତି ପରମେଶ୍ୱର ନୀରବ ରୁହନ୍ତି। ଆମେ ଶୁଣିଲା ପରେ ଶେଷରେ ଆଜ୍ଞାବହ ହେବା ନିମନ୍ତେ ଯେପରି ଯଥେଷ୍ଟ ନିରପେକ୍ଷ ହୋଇ ପାରିବା ସେଥିପାଇଁ ପରମେଶ୍ୱର ଆମକୁ ଅପେକ୍ଷା କରନ୍ତି।” The wonderful Spirit filled (Nashville TNThomas Nelson Publisher, 1992), 179,180.

`“ଯଥେଷ୍ଟ ନିରପେକ୍ଷ” ହେବା ପାଇଁ ଷ୍ଟାନ୍ଲି ଯାହା କହୁଅଛନ୍ତି, ତା’ର ଅର୍ଥ କ’ଣ ବୋଲି ଭାବୁଛନ୍ତି? ଆପଣ ପରମେଶ୍ୱରଙ୍କ ପାଇଁ ଉନ୍ମୋକ୍ତ ହୋଇ ରହିବା ପାଇଁ କେବେ ଭାବୁଛନ୍ତି, ଈଶ୍ୱରଙ୍କ ସ୍ୱର ଶୁଣିଲା ପରେ ପରିଶେଷରେ ଆଜ୍ଞାବହ ହେବା ପାଇଁ ଯଥେଷ୍ଟ ନିରପେକ୍ଷ ହେବାକୁ କ’ଣ ପ୍ରତିବନ୍ଧକ ସାଜୁଛି? ଈଶ୍ୱରଙ୍କ ଚାଳନା ପ୍ରତି ଆଜ୍ଞାବହ ହେବାକୁ ଦୃଢ଼ ନିଷ୍ପତ୍ତି କରିବା ନିମନ୍ତେ ପରମେଶ୍ୱରଙ୍କ ଆହ୍ୱାନ ପ୍ରତି ନିଜକୁ ଖୋଲା ରଖିବା ପାଇଁ ଆପଣ ନିଜ ଜୀବନରେ କ’ଣ କରିବା ଦରକାର?`