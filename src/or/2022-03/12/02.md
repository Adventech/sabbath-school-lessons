---
title:  ସେବା କାର୍ଯ୍ୟ ନିମନ୍ତେ ସମର୍ପଣ
date:   11/09/2022
---

`ପାଠ କରନ୍ତୁ ଫିଲିପ୍ ୨:୫-୯। ଏହି ପଦସ୍ଥଳୀରେ ଆମ ପାଇଁ କ’ଣ ମୁଖ୍ୟ ସମ୍ବାଦ ରହିଛି?`

ଆମର ଅଧିକାର ସବୁକୁ ଦାବି କରି ହାସଲ କରିବା ସଙ୍ଗେ ସଙ୍ଗେ ସୁନିଶ୍ଚିତ କରିବା ପାଇଁ ସମସାମୟିକ ସଂସ୍କୃତି ଆମ ସମସ୍ତଙ୍କୁ ପ୍ରେରଣା ଯୋଗାଇଥାଏ। ଏସବୁ ଉତ୍ତମ ବିଷୟ ଅଟେ ଏବଂ ସବୁବେଳେ ଏମିତି ହିଁ ହେବା ଉଚିତ। କିନ୍ତୁ ଯୀଶୁଙ୍କ କ୍ଷେତ୍ରରେ, ହୋଇପାରେ ଈଶ୍ୱରଙ୍କ ରାଜ୍ୟ ନିମନ୍ତେ ଗୋଟିଏ ଅନନ୍ତକାଳୀନ ପ୍ରଭାବ ପକାଇବାକୁ ହେଲେ ଈଶ୍ୱରଙ୍କ ଇଚ୍ଛା ପାଳନ କରିବା ପାଇଁ ଆମକୁ ସ୍ୱଚ୍ଛଳରେ ନିଜର ଅଧିକାରକୁ ପରିତ୍ୟାଗ କରିବାକୁ ପଡ଼ିବ। ଅଧିକାର ତ୍ୟାଗ କରିବାର ପ୍ରଣାଳୀ କଷ୍ଟ ହୋଇପାରେ ଏବଂ ଅପ୍ରୀତିକର ହେବା ସଙ୍ଗେ ସଙ୍ଗେ ଅତି କଠିନ ପରିସ୍ଥିତି କରିଥାଏ।

ଏସବୁ ଯୀଶୁଖ୍ରୀଷ୍ଟ କେମିତି କଲେ, ତାହା ସବୁ ଲକ୍ଷ୍ୟ କରନ୍ତୁ (ଫିଲିପ୍ ୨:୫-୮)। ପିତାଙ୍କ ଇଚ୍ଛା ସାଧନ କରିବା ପାଇଁ ଯୀଶୁ କେମିତି ନିଜକୁ ସମର୍ପଣ କଲେ, ସେ ସଂପର୍କରେ ତିନୋଟି ସ୍ତର ରହିଛି, ଏହି ପଦସ୍ଥଳୀରେ ଦେଖିବାକୁ ମିଳୁଛି। ଏବଂ ଆରମ୍ଭରେ ପାଉଲ ଆମକୁ ସତର୍କତାପୂର୍ବକ ସ୍ମରଣ କରାଇ ଦେଉଅଛନ୍ତି: “ଖ୍ରୀଷ୍ଟ ଯୀଶୁଙ୍କର ଯେପରି ମନଥିଲା, ତୁମ୍ଭମାନଙ୍କର ସେପରି ମନ ହେଉ” (ଫିଲିପ୍ ୨:୫)।

ଯୀଶୁ ଖ୍ରୀଷ୍ଟ ଆମକୁ ଉଦ୍ଧାର କରିବା ପାଇଁ ପିତାଙ୍କ ସହିତ ତାହାଙ୍କର ଯେଉଁ ସମାନତା ଥିଲା ତାହାକୁ ସେ ତ୍ୟାଗକରି ମନୁଷ୍ୟ ରୂପଧରି ଏହି ଜଗତକୁ ଆସିଲେ ଏବଂ ମନୁଷ୍ୟ ହୋଇ ରହିଲେ (ଫିଲିପ୍ ୨:୬,୭)।

ଯୀଶୁ ଜଣେ ମହାନ୍ ଓ ଗୌରବମୟ ମନୁଷ୍ୟ ଭାବରେ ଆସିନଥିଲେ କିନ୍ତୁ ଅନ୍ୟ ସବୁ ମନୁଷ୍ୟର ଜଣେ ସେବକ ଭାବରେ ଆସିଥିଲେ (ଫିଲିପ୍ ୨:୭)। ଯୀଶୁ ଜଣେ ସେବକ ଭାବରେ ଏହି ଜଗତରେ ଶାନ୍ତିରେ ରହି ପାରିଲେ ନାହିଁ କିମ୍ବା ଦୀର୍ଘ ଜୀବନ ମଧ୍ୟ ବିତାଇ ପାରିଲେ ନାହିଁ କିନ୍ତୁ ସେ ମୃତ୍ୟୁ ପର୍ଯ୍ୟନ୍ତ ଆଜ୍ଞାବହ ଥିଲେ।” ତାହାଙ୍କ ମୃତ୍ୟୁ ମଧ୍ୟ ସମ୍ମାନଜନକ କିମ୍ବା ଗୌବରଜନକ ନଥିଲା। ଆଦୌ ନୁହେଁ, ବରଂ ସେ ମୃତ୍ୟୁ ପର୍ଯ୍ୟନ୍ତ ଆଜ୍ଞାବହ ହୋଇ ରହିଥିଲେ। (ଫିଲିପ୍ ୨:୮)।

`ଜୀବନର କେଉଁ କ୍ଷେତ୍ରରେ ଯୀଶୁଙ୍କର ଏହି ଉଦାହରଣ ଆମ ପାଇଁ ଗୋଟିଏ ଆଦର୍ଶ ଅଟେ? ଯଦି ଅଧିକାର ଏବଂ ସମାନତା ଉତ୍ତମ ବିଷୟ ଅଟେ, ତା’ହେଲେ ତାହା ସୁରକ୍ଷିତ ହେବା ଦରକାର, ବେଳେବେଳେ ସେ ସବୁ ତ୍ୟାଗ କରିବାର ଆବଶ୍ୟକତା ଥିଲେ, ସେ ସଂପର୍କୀତ ତର୍କକୁ ଆପଣ କେମିତି ବ୍ୟାଖ୍ୟା କରିବେ? ବର୍ତ୍ତମାନ ପାଠ କରନ୍ତୁ ଫିଲିପ୍ ୨:୯। ପିତାଙ୍କ ଇଚ୍ଛା ପ୍ରତି ସମର୍ପଣ ହେବା ପାଇଁ ଏହି ତର୍କକୁ ଜାଣିବା ନିମନ୍ତେ ଏହି ପଦସ୍ଥଳୀ ଆମକୁ କିପରି ସାହାଯ୍ୟ କରିବ?`

`ଜ୍ଞାନ ପ୍ରାପ୍ତି ନିମନ୍ତେ ପବିତ୍ର ଆତ୍ମାଙ୍କୁ ପ୍ରାର୍ଥନା କରନ୍ତୁ, ବର୍ତ୍ତମାନ ମୁଁ କେଉଁ ସବୁ ଅଧିକାର ଧରିଥିବାରୁ ଯୀଶୁଙ୍କ ଇଚ୍ଛା ସାଧନ କରିବାରେ ତାହା ପ୍ରତିବନ୍ଧକ ହୋଇ ଠିଆ ହୋଇଥିବାରୁ ମୁଁ ମୋର ପରିବାର, ମୋର ମଣ୍ଡଳୀ ଏବଂ ମୋର ଚତୁପାଶ୍ୱର୍ରେ ଥିବା ଲୋକଙ୍କର ସେବା କରି ପାରୁନାହିଁ? ଅନ୍ୟମାନଙ୍କର ଫଳପ୍ରଦ ସେବା କରିବାକୁ ହେଲେ ମୋତେ କେତେ ଦୂର ପର୍ଯ୍ୟନ୍ତ ସହ୍ୟ କରିବାକୁ ପଡ଼ିବ?`