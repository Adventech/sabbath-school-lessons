---
title:  ଆରମ୍ଭ ଦିନ
date:   18/09/2022
---

ଯୀଶୁଙ୍କର ଆରମ୍ଭ ବର୍ଷସବୁ କେମିତି ଥିଲା, ସେ ବିଷୟରେ ଧର୍ମଶାସ୍ତ୍ରରେ କମ୍ ଲେଖା ହୋଇଛି। ସେ ଯେଉଁ ଭଳି ଅବସ୍ଥାରେ ଜୀବନ ବିତାଇଲେ,ପୁଣି ଜଗତର ଉଦ୍ଧାରକର୍ତ୍ତା କି ପ୍ରକାର ଜଗତକୁ ପ୍ରବେଶ କଲେ, ସେ ସମ୍ବନ୍ଧରେ ଏହା ସଂକ୍ଷେପରେ ଦର୍ଶାଉଛି।

`ପାଠ କରନ୍ତୁ ଲୁକ ୨:୭. ୨୨-୨୪ ଏବଂ ମାଥିଉ ୨:୧-୧୮। ଯୀଶୁ ତାଙ୍କ ଜୀବନର ଆରମ୍ଭରେ ଯାହା ସବୁ ସମ୍ମୁଖୀନ ହେଲେ ତା’ର ସୂଚନା ଏସବୁ ପଦସ୍ଥଳୀରେ ଆମେ କ’ଣ ଦେଖିପାରୁଛୁ?`

ଅବଶ୍ୟ କେବଳ ଯୀଶୁ ଜଣେ ପ୍ରଥମ ବ୍ୟକ୍ତି ନୁହଁନ୍ତି, ଯିଏକି ଦାରିଦ୍ର୍ୟର ଶିକାର ହେବା ସଙ୍ଗେ ସଙ୍ଗେ ହତ୍ୟାକାରୀମାନଙ୍କର ମଧ୍ୟ ସମ୍ମୁଖୀନ ହୋଇଥିଲେ। ଏମିତି ସବୁ ଘଟଣା ବର୍ଷ ଗୁଡ଼ିକର ଆରମ୍ଭରୁ ହିଁ ଘଟି ଆସିଥିଲା। ସେ ଯାହାବି ହେଉ, ଯୀଶୁଖ୍ରୀଷ୍ଟ ପିଲାବେଳୁ ହିଁ ଯେଉଁ ପ୍ରକାର ଯନ୍ତ୍ରଣାର ସମ୍ମୁଖୀନ ହୋଇ ଆସିଲେ ସେହି ବୈଶିଷ୍ଟ୍ୟକୁ ଜାଣିବା ପାଇଁ ଆମକୁ ଅନ୍ୟ ଗୋଟିଏ ଉପାଦାନ ସାହାଯ୍ୟ କରୁଛି।

`ପାଠ କରନ୍ତୁ ଯୋହନ ୧:୪୬। ଯୁବକ ଯୀଶୁଖ୍ରୀଷ୍ଟ ଯେଉଁ ଯନ୍ତ୍ରଣାର ସମ୍ମୁଖୀନ ହେଲେ ତାହା ଜାଣିବା ପାଇଁ ଆମକୁ କେଉଁ ବିଷୟ ସାହାଯ୍ୟ କରୁଛି?`

ଆଦମ ଓ ହବା ପାପରେ ପତନ ହେବା ପୂର୍ବରୁ ପାପ ରହିତ ନିଷ୍କଳଙ୍କ ଥିଲେ, ପୁଣି, ଏମାନଙ୍କୁ ଛାଡ଼ିଦେଲେ ଜଗତରେ କେବଳ ଜଣେ ମାତ୍ର ବ୍ୟକ୍ତି ଯୀଶୁଖ୍ରୀଷ୍ଟ ହିଁ ଥିଲେ, ସେ ତାର ପବିତ୍ରତା ଓ ନିଷ୍କଳଙ୍କତା ଧାରଣ କରି ଏହି ପାପମୟ ଜଗତରେ ଆଚ୍ଛାଦିତ ହୋଇ ରହିଥିଲେ। ଶୈଶବ ଅବସ୍ଥାରୁ ହିଁ ସେ କଷ୍ଟ ପାଇ ଆସିଥିଲେ, ତାର ଆତ୍ମା ନିରବଚ୍ଛିନ୍ନ ଭାବେ ସଂପୂର୍ଣ୍ଣ ପବିତ୍ରତାରେ ରହୁଥିବାର ପାପର ସଂସ୍ପର୍ଶରେ ଆସିଲେ (ମୁହାଁମୁହଁ ହେଲେ) ସେ ଯନ୍ତ୍ରଣା ଓ କଷ୍ଟର ଶିକାର ହେଉଥିଲେ। ଏପରିକି ଆମର ପାପ ଯୋଗୁଁ ଆମେ ହୃଦୟରେ କଠିନ ହେଲେ ଅନେକ ସମୟରେ ଆମେ ପାପ ଓ ମନ୍ଦଠାରୁ ଦୂରେଇ ରହି ନିଜକୁ ଘୃଣାଜନକ ବ୍ୟକ୍ତିଭାବରେ ଦେଖୁ। ଯୀଶୁଖ୍ରୀଷ୍ଟଙ୍କ ଜୀବନରେ କ’ଣ ହୋଇଥିବ ଭାବି ଦେଖନ୍ତୁ, ଯାହାର ଆତ୍ମ ସଂପୂର୍ଣ୍ଣ ପବିତ୍ର ଥିଲା, ପୁଣି ତାଙ୍କଠାରେ ପାପର ତିଳେମାତ୍ର ଦାଗ ନଥିଲା। ଏପ୍ରକାର ଜୀବନ ସଂପର୍କରେ ଆପଣ ଭାବି ଦେଖନ୍ତୁ ଗୋଟିଏ ପଟେ ଯୀଶୁଖ୍ରୀଷ୍ଟଙ୍କ ନିଷ୍ପଳଙ୍କ ଓ ପବିତ୍ର ଜୀବନ ପୁଣି ତାଙ୍କ ଚାରିପଟେ ଯେଉଁମାନେ ରହୁଥିଲେ ସେମାନଙ୍କର ଜୀବନକୁ ତୁଳନା କଲେ ଆକାଶ ପାତାଳ ପାର୍ଥକ୍ୟ ଦେଖିବାକୁ ପାଉ। ସେହି ସମୟରେ ଯୀଶୁଖ୍ରୀଷ୍ଟ ଜଗତବାସୀଙ୍କ ପାପମୟ ଜୀବନ ଦେଖି ନିଶ୍ଚିତ ଭାବରେ ଅତିଶୟ ବ୍ୟଥିତ ହୋଇଥିବେ।

`ଆପଣ ନିଜକୁ ପଚାରନ୍ତୁ “ଆମ ଚାରିପଟେ ଯେଉଁ ସବୁ ପାପ ଘେରିକି ରହିଛି, ସେ ସବୁ ପ୍ରତି ମୋର କିପ୍ରକାର ସମ୍ବେଦନଶୀଳତା ରହିଛି? ମୁଁ ସେମାନଙ୍କ ପାଇଁ ଚିନ୍ତିତ କି କିମ୍ବା ମୁଁ ସେମାନଙ୍କ ପ୍ରତି କଠିନ ଅଟେ। ଯଦି ଆପଣ ସେମାନଙ୍କ ପ୍ରତି କଠିନ ଅଟନ୍ତି, ତା’ହେଲେ ଆପଣ ନିଜକୁ ଚାପମୁକ୍ତ କରିବା ପାଇଁ କୌଣସି ବହି ପଢ଼ନ୍ତି କିମ୍ବା ଟେଲିଭିଜନ୍ ଦେଖନ୍ତି ଅଥବା କୌଣସି କାର୍ଯ୍ୟ କରନ୍ତି? ଏ ବିଷୟରେ ଆପଣ ଭାବି ଦେଖନ୍ତୁ।`