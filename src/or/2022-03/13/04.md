---
title:  ଗେତ୍ସମାନୀ ଉଦ୍ୟାନରେ ଯୀଶୁ
date:   20/09/2022
---

> <p></p>
> “ସେଥିରେ, ସେ ସେମାନଙ୍କୁ, ମୋହର ପ୍ରାଣ ମୃତ୍ୟୁଭୋଗ କରିବା ପରି ଅତ୍ୟନ୍ତ ଶୋକାକୁଳ ହେଉଅଛି, ତୁମ୍ଭେମାନେ ଏଠାରେ ରହି ଜାଣିଥାଅ।” (ମାର୍କ ୧୪:୩୪)।

ଯୀଶୁଖ୍ରୀଷ୍ଟ ୩୩ବର୍ଷ କାଳ ଏହି ଜଗତରେ ରହି ଯେତେ କ୍ଲେଶ, ତାଡ଼ନା, କଷ୍ଟ ଓ ଅପମାନ ପାଇଅଛନ୍ତି, ତା’ତୁଳନାରେ କ୍ରୁଶୀୟ ଯନ୍ତ୍ରଣା ପୂର୍ବରୁ ସେ ଯେତିକି ଯନ୍ତ୍ରଣା ଅନୁଭବ କରିଅଛନ୍ତି ତାହା ପୂର୍ବାପେକ୍ଷା ଅତ୍ୟଧିକ। ଜଗତର ପାପ ନିମନ୍ତେ ଯୀଶୁଖ୍ରୀଷ୍ଟଙ୍କର ବଳିଦାନ ସଂପର୍କରେ ଅନନ୍ତକାଳରୁ ହିଁ (ଏଫିସୀ ୧:୧-୪; ୨ତୀମଥି ୧:୮,୯; ତିତସ ୧;୧,୨) ଯୋଜନା ପ୍ରସ୍ତୁତ ହୋଇ ରହିଥିବା ବିଷୟ ବର୍ତ୍ତମାନ୍ ତାହା ସବୁ ସଫଳ ହେଲା।

`ଗେତ୍ସେମାନୀ ଉଦ୍ୟାନରେ ଯୀଶୁଙ୍କର ଯନ୍ତ୍ରଣା ସଂପର୍କରେ ନିମ୍ନଲିଖିତ ପଦସ୍ଥଳୀ ଆମକୁ କ’ଣ ଜଣାଉଛି? ମାଥିଉ ୨୬:୩୯; ମାର୍କ ୧୪:୩୩-୩୬; ଲୁକ ୨୨:୪୧-୪୪।`

ସେ ସେମାନଙ୍କ ଠାରୁ ଅଳ୍ପ କିଛି ଦୂରକୁ ଗଲେ- କିନ୍ତୁ ସେମାନେ ତାଙ୍କୁ ଦେଖିପାରୁଥିଲେ, ଏବଂ ତାଙ୍କ କଥା ମଧ୍ୟ ଶୁଣି ପାରିଲା ଭଳି ଦୂରରେ ଥିଲେ- ଯୀଶୁ ଭୂମିତଳେ ମୁହଁ ମାଡ଼ି ଦଣ୍ଡବତ ହେଲାପରି ଗଡ଼ିପଡ଼ିଗଲେ। ପାପ ଯୋଗୁଁ ସେ ନିଜ ପିତାଙ୍କ ଠାରୁ ବିଚ୍ଛିନ୍ନ ହେବା ବିଷୟ ଅନୁଭବ କଲେ। ବ୍ୟବଧାନ ଅତ୍ୟନ୍ତ ବ୍ୟାପକ,ତିମିର ଅନ୍ଧକାର, ଅତ୍ୟନ୍ତ ଗଭୀର, ଏସବୁ ଦେଖି ତା’ର ହୃଦୟ, ଆତ୍ମା କମ୍ପି ଉଠିଲା। ଏପ୍ରକାର ଭୟାନକ ଦୃଶ୍ୟ ଦେଖି ସେଥିରୁ ପଳାୟନ କରିବା ନିମନ୍ତେ ସେ ନିଜର ଐଶ୍ୱରୀକ ଶକ୍ତି ବ୍ୟବହାର କରିନାହାଁନ୍ତି। ମନୁଷ୍ୟ ଭାବରେ ତାଙ୍କୁ ମନଷ୍ୟର ପାପ ପାଇଁ ଯନ୍ତ୍ରଣା ଭୋଗ କରିବାର ଥିଲା। ପରମେଶ୍ୱରଙ୍କ ବ୍ୟବସ୍ଥା ଲଂଘନ କରିବା ଦ୍ୱାରା ପରମେଶ୍ୱରଙ୍କ କ୍ରୋଧକୁ ସମ୍ଭାଳିବା ପାଇଁ ସେ ସହ୍ୟ କଲେ।

“ଖ୍ରୀଷ୍ଟ ବର୍ତ୍ତମାନ ଯେଉଁ ମନୋଭାବରେ ଠିଆ ହୋଇଅଛନ୍ତି ପୂର୍ବରେ ସେ ସେହି ସ୍ଥିତିରେ ରହିଥିଲେ, ତେଣୁକରି ଭବିଷ୍ୟତ୍ବକ୍ତା ଏ ଘଟଣା ସଂପର୍କରେ ବଢ଼ିଆ ସୁନ୍ଦର କରି ବର୍ଣ୍ଣନା କରି କହନ୍ତି, “ହେ ଖଡ଼୍ଗ, ଆମ୍ଭପାଳକର ବିରୁଦ୍ଧରେ ଓ ଆମ୍ଭ ସଖା ମନୁଷ୍ୟର ବିରୁଦ୍ଧରେ ଜାଗ୍ରତ ହୁଅ, ଏହା ସନ୍ୟାଧିପତି ସଦାପ୍ରଭୁ କହନ୍ତି, ପାଳକଙ୍କୁ ଆଘାତ କର, ତହିଁରେ ମେଷଗଣ ଛିନ୍ନଭିନ୍ନ ହୋଇ ଯିବେ ଓ ଆମ୍ଭେ କ୍ଷୁଦ୍ର ଲୋକମାନଙ୍କର ଉପରେ ଆପଣା ହସ୍ତ ଫେରାଇବା।” (ଯିରିମିୟ ୧୩:୭)। ପରମେଶ୍ୱରଙ୍କ ନ୍ୟାୟ ବିଚାର ସମ୍ମୁଖରେ ବର୍ତ୍ତମାନ ଯୀଶୁଖ୍ରୀଷ୍ଟ ପାପି ମନୁଷ୍ୟ ନିମନ୍ତେ ଯନ୍ତ୍ରଣା ଭୋଗ କଲେ। ନ୍ୟାୟ କ’ଣ ତାହା ସେ ଦେଖିଲେ। ତା’ପରବର୍ତ୍ତୀ ସମୟଠାରୁ ସେ ଅନ୍ୟମାନଙ୍କ ନିମନ୍ତେ ନିରବଚ୍ଛିନ୍ନ ଭାବେ ପ୍ରାର୍ଥନା ଉତ୍ସର୍ଗ କରୁଅଛନ୍ତି, ବର୍ତ୍ତମାନ ସେ ନିଜେ ମଧ୍ୟସ୍ଥି ଭାବେ ପିତା ପରମେଶ୍ୱରଙ୍କ ଠାରେ ପ୍ରାର୍ଥନା ଉତ୍ସର୍ଗ କରୁଅଛନ୍ତି।” Ellen G. White, The Desire of Ages, P. 686.

`ଗେତ୍ସେମାନୀରେ ଯୀଶୁଙ୍କ ପ୍ରତି ଯାହା ଘଟିଲା, ତା’ଉପରେ ଧ୍ୟାନ କରନ୍ତୁ। ଜଗତର ସମସ୍ତ ପାପ ବର୍ତ୍ତମାନ ତାଙ୍କ ଉପରେ ମାଡ଼ି ଆସିବାର ଦେଖାଗଲା। ତାହା କେମିତି ହୋଇଥିବ ଭାବି ଦେଖନ୍ତୁ। କୌଣସି ମନୁଷ୍ୟ, କୌଣସି କାଳରେ ଏପ୍ରକାର ଭୟାନକ ପରିସ୍ଥିତି ଦେଇ ଯିବା ପାଇଁ ଆହ୍ୱାନ ପ୍ରାପ୍ତ ହୋଇ ନାହିଁ କିମ୍ବା ହେବ ନାହିଁ ମଧ୍ୟ। ଆମ୍ଭମାନଙ୍କ ପ୍ରତି ପରମେଶ୍ୱରଙ୍କ ପ୍ରେମ ସଂପର୍କରେ ଏହା ଆମକୁ କ’ଣ ଜଣାଉଛି। ଏଥିରୁ ଆପଣ ନିଜ ପାଇଁ କି ପ୍ରକାର ଭରସା ପାଇପାରିବେ?`