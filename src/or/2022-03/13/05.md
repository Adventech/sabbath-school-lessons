---
title:  କ୍ରୁଶାର୍ପିତ ପରମେଶ୍ୱର
date:   21/09/2022
---

ରୋମ ସରକାର ଅପରାଧିମାନଙ୍କୁ ବିନାଶ କରିବା ପାଇଁ ଯେତେ ସବୁ ନୃଶଂସଦଣ୍ଡ ବ୍ୟବହାର କରୁଥିଲେ, ତା ମଧ୍ୟରୁ ଜଣକୁ କ୍ରୁଶ କାଠରେ କଣ୍ଟାବିଦ୍ଧ କରି ମାରିବା ଅନ୍ୟତମ ଥିଲା। ଏଠାରେ ଜଣେ ଅତି ଦୟନୀୟ ଅବସ୍ଥାରେ ମରିବାର ଦେଖାଯାଉଛି। ଏଭଳି ଭାବେ ଜଣକୁ ହତ୍ୟା କରିବା କେଡ଼େ ବଡ଼ ଲୋମହର୍ଷଣକାରୀ ଦୃଶ୍ୟ ନୁହେଁ! ବିଶେଷ କରି ଈଶ୍ୱରଙ୍କ ପୁତ୍ରଙ୍କୁ ହତ୍ୟାକରିବା ଘଟଣା! ଆମେ ଯୀଶୁଙ୍କୁ ସବୁବେଳେ ସ୍ମରଣରେ ରଖୁ ଯେହେତୁ ସେ ଆମପରି ମନୁଷ୍ୟ ଥିଲେ, ପୁଣି ସେ ସ୍ୱୟଂ ପରମେଶ୍ୱର ହୋଇ ମାନବ ଅବତାର ଧରି ଏହି ଜଗତକୁ ଆସିଥିଲେ। ଯେତେବେଳେ ଯୀଶୁଙ୍କୁ କୋରଡ଼ାରେ ପ୍ରହାର କରାଗଲା, ମାଡ଼ମରାଗଲା, ତାଙ୍କ ଦୁଇପାଦ ଓ ଦୁଇ ହସ୍ତ ପାପୁଲିରେ ଯେତେବେଳେ କ୍ରୁଶ କାଠ ଉପରେ କଣ୍ଟାବିଦ୍ଧ କରାଗଲା, ପୁଣି ଯେତେବେଳେ ତାଙ୍କର ପିଡ଼ା ଜର୍ଜରିତ ଶରୀର ଭିତରେ କଣ୍ଟାବିଦ୍ଧ ହୋଇ ଶରୀର ଖିନ୍ଭିନ୍ ହେବା ଦ୍ୱାରା ଅସହ୍ୟ ଶାରୀରିକ ଯନ୍ତ୍ରଣା ହୋଇଛି। ଏହା ଅତ୍ୟନ୍ତ କ୍ରୁର ପୁଣି ଅପରାଧିମାନଙ୍କ ପାଇଁ ଏହା ଅତି କଠୋର ଦଣ୍ଡ ଥିଲା। ଯୀଶୁଙ୍କ ପରି ବ୍ୟକ୍ତିଙ୍କୁ ଏପ୍ରକାର ଦଣ୍ଡଦେବା ସଂପୂର୍ଣ୍ଣଭାବେ ଅମାନବୀୟ ଅନ୍ୟାୟ ଅଟେ।

**ଯୀଶୁଙ୍କର ମୃତ୍ୟୁ ସମୟରେ ଯେତେ ଲୋକ ତାଙ୍କ ଚାରିପଟେ ରହି ତାଙ୍କ ବିଷୟରେ ଜାଣିଥିଲେ ତା’ଠୁ ଅଧିକ ଯୀଶୁଙ୍କ ମୃତ୍ୟୁର ଚାରିପଟେ ଘଟୁଥିବା ଘଟଣା ସବୁ ଜଣାଇଥିଲେ। ଯେଉଁ ସବୁ ଘଟଣା ଘଟିଲା ସେଥିରେ କ’ଣ ସବୁ ମହତ୍ୱପୂର୍ଣ୍ଣ ବିଷୟ ଥିଲା, ଯାହା ପ୍ରକୃତ ବିଷୟ ଜାଣିବା ପାଇଁ ସାହାଯ୍ୟ କରୁଛି?**

`ମାଥିଉ ୨୭:୪୫`

`ମାଥିଉ ୨୭:୫୧-୫୨`

`ମାର୍କ ୧୫:୩୮`

ଏଠାରେ ମୃତ୍ୟୁ ଅପେକ୍ଷା ଆଉ କିଛି ଗୋଟିଏ ଅଧିକ ଘଟଣା ଘଟିବାର ସ୍ପଷ୍ଟ ହେଉଛି, କିନ୍ତୁ ସେ ଯାହା ବି ହେଉ, ଜଣେ ନିରୀହ ବ୍ୟକ୍ତି ପ୍ରତି ଯାହା ଘଟିଲା, ତାହା ସଂପୂର୍ଣ୍ଣ ଅନ୍ୟାୟ ଥିଲା। ଧର୍ମଶାସ୍ତ୍ର ଅନୁସାରେ, ପରମେଶ୍ୱରଙ୍କ କ୍ରୋଧ ପାପ ଉପରେ, ଆମ ପାପ ବିରୁଦ୍ଧରେ, ତାହା କିନ୍ତୁ ଯୀଶୁଙ୍କ ଉପରେ ପଡ଼ିଲା। ଯୀଶୁ କ୍ରୁଶ ଉପରେ ମଧ୍ୟ ଧାର୍ମିକତାକୁ ଦର୍ଶାଇ ଯେଉଁ କଷ୍ଟ ପାଇଲେ, ସେଥିରେ ପରମେଶ୍ୱରଙ୍କର ଧାର୍ମିକତାର କୋପ ପ୍ରକାଶ ହେବାର ଦେଖାଯାଇଛି। ସେ ପାପବିରୁଦ୍ଧରେ ଅର୍ଥାତ୍ ଜଗତର ପାପ ବିରୁଦ୍ଧରେ ନିଜର ଧାର୍ମିକତାର କୋପ ପ୍ରକାଶ କଲେ। ସେଥିପାଇଁ ଯୀଶୁଖ୍ରୀଷ୍ଟ ଅତ୍ୟଧିକ ଗଭୀର ଭାବରେ, ଘୋର ତିମିର ଓ ନିବିଡ଼ ଅନ୍ଧକାର ସହ ଅତ୍ୟଧିକ ଯନ୍ତ୍ରଣା ଭୋଗ କଲେ, ସେମିତି ଅନ୍ୟ କୌଣସି ବ୍ୟକ୍ତି କେବେ ବି ଅନୁଭବ କରିନଥିବେ।

`ଆପଣ ଯେତେବେଳେ କୌଣସି ସଂଘର୍ଷର ସମ୍ମୁଖୀନ ହୋଇ ଆଗକୁ ଅଗ୍ରସର ହୁଅନ୍ତି, ସେତେବେଳେ ଆପଣ ଖ୍ରୀଷ୍ଟଙ୍କ କ୍ରୁଶୀୟ ଯନ୍ତ୍ରଣାରୁ କିପ୍ରକାର ଭରସା ଓ ସାନ୍ତ୍ୱନା ଲାଭ କରୁଅଛନ୍ତି?`