---
title:  ପରମେଶ୍ୱର ଖୋଲାଖୋଲି ଭାବରେ ଭଲ ପାଆନ୍ତି
date:   28/12/2024
---

### ଏହି ସପ୍ତାହର ଅଧ୍ୟୟନ ପାଇଁ ପଢନ୍ତୁ

ଯାତ୍ରା ୩୩:୧୫-୨୨; ହୋଶେୟ୧୪:୧-୪; ପ୍ରକାଶିତ ୪:୧୧; ଯୋହନ ୧୭:୨୪ ; ମାଥିଉ ୨୨:୧-୧୪ ; ଯୋହନ୧୦:୧୭,୧୮

> <p>ସ୍ୱରଣୀୟ ପଦ</p>
> “ଆମ୍ଭେ ସେମାନଙ୍କ ବିପଥଗମନର ପ୍ରତିକାର କରିବା, ଆମ୍ଭେ ସ୍ଵଚ୍ଛନ୍ଦରେ ସେମାନଙ୍କୁ ପ୍ରେମ କରିବା; କାରଣ ଆମ୍ଭ କ୍ରୋଧ ତାହାଠାରୁ ନିବୃତ୍ତ ହୋଇଅଛି।” (ହୋଶେୟ ୧୪:୪)|

ଯେପରି ପିତର ଯୀଶୁଙ୍କୁ ତିନିଥର ଅସ୍ୱୀକାର କରିଥିଲେ, ଠିକ୍ ସେପରି ଯୀଶୁ ଭବିଷ୍ୟବାଣୀ କରିଥିଲେ (ମାଥିଊ୨୬: ୩୪),ପୁନରୁତ୍ଥାନ ପରେ,ଏହି ଅସ୍ୱୀକାର ଗୁଡ଼ିକ କାହାଣୀର ଶେଷ ନୁହେଁ| “ସେମାନେ ଭୋଜନ କଲା ଉତ୍ତାରେ ଯୀଶୁ ଶିମୋନ ପିତରଙ୍କୁ ପଚାରିଲେ, ହେ ଯୋହନଙ୍କ ପୁତ୍ର ଶିମୋନ, ତୁମ୍ଭେ କଅଣ ମୋତେ ଏମାନଙ୍କଠାରୁ ଅଧିକ ପ୍ରେମ କରୁଅଛ? ସେ ତାହାଙ୍କୁ କହିଲେ, ହଁ, ପ୍ରଭୁ, ମୁଁ ଯେ ଆପଣଙ୍କୁ ସ୍ନେହ କରୁଅଛି, ତାହା ଆପଣ ଜାଣନ୍ତି । ସେ ତାଙ୍କୁ କହିଲେ, ମୋହର ମେଷ ଶାବକ ମାନଙ୍କୁ ଚରାଅ। ସେ ପୁନର୍ବାର ଦ୍ଵିତୀୟ ଥର ତାଙ୍କୁ ପଚାରିଲେ, ହେ ଯୋହନଙ୍କ ପୁତ୍ର ଶିମୋନ, ତୁମ୍ଭେ କଅଣ ମୋତେ ପ୍ରେମ କରୁଅଛ? ସେ ତାହାଙ୍କୁ କହିଲେ, ହଁ, ପ୍ରଭୁ, ମୁଁ ଯେ ଆପଣଙ୍କୁ ସ୍ନେହ କରୁଅଛି, ତାହା ଆପଣ ଜାଣନ୍ତି। ସେ ତାଙ୍କୁ କହିଲେ, ମୋହର ମେଷମାନଙ୍କୁ ପ୍ରତିପାଳନ କର। ସେ ତୃତୀୟ ଥର ତାଙ୍କୁ ପଚାରିଲେ, ହେ ଯୋହନଙ୍କ ପୁତ୍ର ଶିମୋନ, ତୁମ୍ଭେ କଅଣ ମୋତେ ସ୍ନେହ କରୁଅଛ? ତୁମ୍ଭେ କଅଣ ମୋତେ ସ୍ନେହ କରୁଅଛ, ଏହା କହି ସେ ତୃତୀୟ ଥର ପିତରଙ୍କୁ ପଚାରିବାରୁ ସେ ଦୁଃଖିତ ହୋଇ ତାହାଙ୍କୁ କହିଲେ, ପ୍ରଭୋ, ଆପଣ ସମସ୍ତ ବିଷୟ ଜାଣନ୍ତି; ମୁଁ ଯେ ଆପଣଙ୍କୁ ସ୍ନେହ କରୁଅଛି, ତାହା ଆପଣ ଜାଣନ୍ତି। ଯୀଶୁ ତାଙ୍କୁ କହିଲେ, ମୋହର ମେଷମାନଙ୍କୁ ଚରାଅ।” (ଯୋହନ୨୧:୧୫-୧୭)| ଯେପରି ପିତର ଯୀଶୁଙ୍କୁ ତିନିଥର ଅସ୍ୱୀକାର କରିଥିଲେ, ସେହିପରି ଯୀଶୁ - ଏକ ଗୁରୁତ୍ୱପୂର୍ଣ୍ଣ ପ୍ରଶ୍ନ ମାଧ୍ୟମ ରେ,“ତୁମେ ମୋତେ ପ୍ରେମ କର କି ?’’ ପିତରଙ୍କୁ ତିନିଥର ପୁନସ୍ଥାପିତ କଲେ|

ଯଦିଓ ଆମର ପରିସ୍ଥିତି ପିତରଙ୍କ ଠାରୁ ଭିନ୍ନ ହୋଇପାରେ, ଅନେକ ଉପାୟରେ ସେହି ନୀତି ସମାନ ଅଟେ| ତାହା ହେଉଛି, ଯୀଶୁ ପିତରଙ୍କୁ ଯେଉଁ ପ୍ରଶ୍ନ ପଚାରିଥିଲେ ତାହା ପ୍ରକୃତ ରେ ଚରମ ପ୍ରଶ୍ନ ଯାହା ଆମ ସମୟ ଏବଂ ସ୍ଥାନରେ ପରମେଶ୍ୱର ଆମ ପ୍ରତ୍ୟେକଙ୍କୁ ପ୍ରଦାନ କରନ୍ତି: ତୁମେ ମୋତେ ଭଲ ପାଅ କି? ସବୁ କିଛି ସେହି ପ୍ରଶ୍ନର ଉତ୍ତର ଉପରେ ନିର୍ଭର କରେ|