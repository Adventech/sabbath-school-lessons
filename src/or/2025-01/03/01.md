---
title:  ପରମେଶ୍ୱରଙ୍କୁ ସନ୍ତୁଷ୍ଟ କରିବା
date:   11/01/2025
---

### ଏହି ସପ୍ତାହର ଅଧ୍ୟୟନ ପାଇଁ ପଢନ୍ତୁ

ଲୂକ ୧୫:୧୧– ୩୨,ସେଫାନିଆ୩:୧୭,ଇଫିସିୟ୫:୨୫–୨୮, ଯିଶ।ୟ ୪୩:୪, ରୋମ୮:୧, ରୋମ୫:୮, ମାର୍କ୯:୧୭–୨୯ |

> <p>ସ୍ୱରଣୀୟ ପଦ</p>
> “ସଦାପ୍ରଭୁ ତୁମ୍ଭର ପରମେଶ୍ଵର ତୁମ୍ଭର ମଧ୍ୟବର୍ତ୍ତୀ ଅଟନ୍ତି, ସେ ବୀର, ଯେ କି ପରିତ୍ରାଣ କରିବେ; ସେ ତୁମ୍ଭ ବିଷୟରେ ପରମ ଆନନ୍ଦ କରିବେ, ସେ ଆପଣା ସ୍ନେହଭରରେ ନୀରବ ହେବେ, ସେ ଗାନ କରି ତୁମ୍ଭ ବିଷୟରେ ଉଲ୍ଲାସ କରିବେ। (ସିଫନିୟ୩:୧୭)

ନିମ୍ନଲିଖିତ ଦୃଶ୍ୟକୁ କଳ୍ପନା କର: ଏକ ପାଞ୍ଚ ବର୍ଷର ଶିଶୁ ପିତାଙ୍କ ଦିବସରେ ଏକ ଉପହାରକୁ ଖରାପ କାଗଜ ଗୁଡ଼ାଇ ନେଇ ତାଙ୍କ ପିତାଙ୍କ ନିକଟକୁ ଆସେ| ଉତ୍ସାହିତ ହୋଇ ସେ ତାଙ୍କ ପିତାଙ୍କୁ ଉପହାର ଦିଅନ୍ତି|କଳ୍ପନା କର ଯେ ବାପା କୁହନ୍ତି, “ପୁଅ, ମୁଁ ତୁମର ଉପହାର ବିଷୟରେ ଚିନ୍ତା କରେ ନାହିଁ| ସର୍ବଶେଷରେ, ତୁମେ ମୋତେ କିଛି ଦେଇ ପାରିବ ନାହିଁ ଯାହା ମୋତେ ଖୁସି କରିବ| ତୁମେ ମୋତେ ଯାହା କିଛି ଦେଇ ପାରିବ, ମୁଁ ନିଜ ପାଇଁ ପାଇ ପାରିବି, ଏବଂ ତୁମେ ମୋତେ ଯାହା କିଛି ଦେଇଛ ତାହା ମୋ ଟଙ୍କା ସହିତ କିଣାଯାଇଥିଲା କିମ୍ବା ମୁଁ ଦେଇଥିବା ସାମଗ୍ରୀରୁ ତିଆରି କରାଯାଇଥିଲା| ତେଣୁ, ତୁମର ଉପହାର ରଖ| ମୋର ଏହା ଦରକାର ନାହିଁ କିମ୍ବା ଚାହେଁ ନାହିଁ| କିନ୍ତୁ ଯାହା ହେଉ, ମୁଁ ତୁମକୁ ଭଲ ପାଏ। ”

ଆଃହା !

ଏହି ପିତାଙ୍କ ପ୍ରତିକ୍ରିୟା ବିଷୟରେ ଆପଣ କ’ଣ ଭାବନ୍ତି ? ହୃଦୟହୀନ, ଶୀତଳ ଏବଂ ଅନୁଭବ ଭଳି ଶବ୍ଦ ମନକୁ ଆସେ| ପରମେଶ୍ଵର ଆମକୁ ଏହିପରି ପ୍ରତିକ୍ରିୟା କରନ୍ତି କି ? ଆମେ ପ୍ରକୃତରେ ପରମେଶ୍ୱରଙ୍କୁ ସନ୍ତୁଷ୍ଟ କରିପାରିବା କି ? କଳ୍ପନା କରିବା କଷ୍ଟକର, ଏପରିକି ଆମେ ପତିତ ପ୍ରାଣୀ ଭାବରେ, ପାପ ଦ୍ୱାରା ଭ୍ରଷ୍ଟ ହୋଇ ମନ୍ଦ ପ୍ରବୃତ୍ତ - ହଁ, ଆମେ ପରମେଶ୍ୱରଙ୍କୁ ପ୍ରସନ୍ନ କରିପାରିବା ! ଅନ୍ୟ ଅର୍ଥରେ,ପରମେଶ୍ୱର ଆମ ପିତାଙ୍କ ମନୋଭାବ ସହିତ ଆମକୁ କିମ୍ବା ଉପହାର ଗୁଡ଼ିକୁ ସେ ଦେଖନ୍ତି ନାହିଁ| ଅପରପକ୍ଷେ, ଆମେ ପରମେଶ୍ୱରଙ୍କୁ ପ୍ରସନ୍ନ କରିପାରିବା, କିନ୍ତୁ କେବଳ ଖ୍ରୀଷ୍ଟଙ୍କ ମାଧ୍ୟମରେ|