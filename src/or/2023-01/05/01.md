---
title:  ଋଣ ସହିତ କାରବାର
date:   28/01/2023
---

### ଏହି ସପ୍ତାହର ଅଧ୍ୟୟନ  ପାଇଁ ପଢ଼ନ୍ତୁ
ଦ୍ୱି. ବିବ ୨୮:୧, ୨, ୧୨; ମାଥିଉ ୬:୨୪; ୧ ଯୋହନ ୨:୧୫; ହିତୋ ୨୨:୨୭; ହିତୋ ୬:୧-୫; ଦ୍ୱି. ବିବ ୧୫:୧୫ ।

> <p>ସ୍ମରଣୀୟ ପଦ</p>
> “ଧନବାନ ଦରିଦ୍ର ଉପରେ କର୍ତ୍ତୃତ୍ୱ କରେ, ପୁଣି ଋଣୀ ମହାଜନର ଦାସ ହୁଏ” (ହିତୋପଦେଶ ୨୨:୭) ।

ଋଣର ଗୋଟିଏ ପରିଭାଷା ହେଉଛି “ଭବିଷ୍ୟତରେ ଯାହା ରୋଜଗାର କରିବାକୁ ଆଶା କରୁଛ ଆଜି ବଞ୍ଚିବା ।” ଆଜି ଋଣ ଏକ ଜୀବନ ପଥ ପରି ମନେହୁଏ, କିନ୍ତୁ ଖ୍ରୀଷ୍ଟିୟାନମାନଙ୍କ ପାଇଁ ଏହା ଆଦର୍ଶ ହେବା ଉଚିତ ନୁହେଁ । ବାଇବଲ ଋଣକୁ ନିରୁତ୍ସାହିତ କରେ । ଶାସ୍ତ୍ରରେ, ଋଣ ବିଷୟରେ ଅତି କମ୍‌ରେ ୨୬ଟି ପଦଗୁଡ଼ିକ ଅଛି, ଏବଂ ସମସ୍ତ ନକାରାତ୍ମକ । ବାଇବଲ କହେ ନାହିଁ ଯେ ଟଙ୍କା ଋଣ କରିବା ଏକ ପାପ, କିନ୍ତୁ ଏହା କରିବା ଦ୍ୱାରା ବାରମ୍ବାର ଖରାପ ପରିଣାମ ବିଷୟରେ ବିଚାର କରିବାବେଳେ, ପାଉଲ ପରାମର୍ଶ ଦେଇଥିଲେ: “ଯାହାଙ୍କର ଯାହା ପ୍ରାପ୍ୟ, ତାହାଙ୍କୁ ତାହା ଦିଅ; ଯାହାଙ୍କୁ ରାଜସ୍ୱ ଦେବାକୁ ହୁଏ, ତାହାଙ୍କୁ ରାଜସ୍ୱ ଦିଅ; ଯାହାଙ୍କୁ ଶୁଳ୍କ ଦେବାକୁ ହୁଏ, ତାହାଙ୍କୁ ଶୁଳ୍କ ଦିଅ; ଯାହାଙ୍କୁ ଭୟ କରିବାକୁ ହୁଏ, ତାହାଙ୍କୁ ଭୟ କର; ଯାହାଙ୍କୁ ସମାଦର କରିବାକୁ ହୁଏ, ତାହାଙ୍କୁ ସମାଦର କର । ପରସ୍ପରକୁ ପ୍ରେମ କରିବା ବିନା ଆଉ କାହିଁରେ କାହାରିଠାରେ ଋଣୀ ହୁଅ ନାହିଁ” (ରୋମୀୟ ୧୩:୭, ୮) ।

ବ୍ୟକ୍ତିଗତ, କର୍ପୋରେଟ୍ ଏବଂ ସରକାର ପ୍ରତ୍ୟେକ ସ୍ତରରେ ଋଣ କାହିଁକି ପ୍ରାୟ ଏକ ଆନ୍ତର୍ଜାତୀୟ ବିପଦ? ପ୍ରତ୍ୟେକ ସମାଜରେ ସର୍ବଦା ଅତିକମ୍‌ରେ ଏକ ଛୋଟ ପ୍ରତିଶତ ରହିଆସିଛି ଯେଉଁମାନେ ଋଣରେ ଥିଲେ । କିନ୍ତୁ ଆଜି ଲୋକମାନଙ୍କର ଏକ ବୃହତ ଅଂଶ ଋଣରେ ଅଛି ଏବଂ ଏହା ପ୍ରାୟତଃ ସେମାନଙ୍କ ଲାଭ ପାଇଁ ନୁହେଁ ।

ଏହି ସପ୍ତାହରେ ଆମେ ଋଣର କାରଣ ଏବଂ ଏହାର ମୁକାବିଲା ପାଇଁ ବିଚାର କରିବୁ । ଆପଣ ଋରମୁକ୍ତ ହୋଇପାରନ୍ତି, କିନ୍ତୁ ଆପଣ ଏହି ମୂଲ୍ୟବାନ ସୂଚନାକୁ ପରିବାର ଏବଂ ସାଙ୍ଗମାନଙ୍କ ସହିତ ଅଂଶୀଦାର କରିପାରିବେ, ଯେଉଁମାନେ ଏଥିରୁ ଉପକୃତ ହୋଇପାରନ୍ତି ।