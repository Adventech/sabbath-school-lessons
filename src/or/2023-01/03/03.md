---
title:  ଭଣ୍ଡାରଘର କେଉଁଠାରେ ଅଛି?
date:   16/01/2023
---

`ମଲାଖୀ ୩:୧୦ ପଢ଼ନ୍ତୁ । ଆମର ଦଶମାଂଶ କୁଆଡ଼େ ଯିବା ଉଚିତ ଏହି ବିଷୟରେ ଆମେ ଏହି ପଦରୁ କ’ଣ ଶିଖିବା?`

ଯଦିଓ ପଦରେ ନିର୍ଦ୍ଦିଷ୍ଟ ନିର୍ଦ୍ଦେଶନାମା ଦିଆଯାଇ ନାହିଁ, ତଥାପି ଏହା ସ୍ପଷ୍ଟ ଯେ ଈଶ୍ୱରଙ୍କ ଲୋକମାନେ ଜାଣିଛନ୍ତି ଯେ ସେ “ଭଣ୍ଡାର ଘର” ଶବ୍ଦର ଅର୍ଥ କଣ । ପରମେଶ୍ୱର ତାଙ୍କ ନିର୍ଦ୍ଦେଶରେ ଅନ୍ତର୍ଭୁକ୍ତ କରନ୍ତି, “ଗୃହରେ ଯେପରି ଖାଦ୍ୟ ରହିବ ।” ତାଙ୍କ ଲୋକମାନେ ବୁଝିପାରିଲେ ଯେ ପରମେଶ୍ୱରଙ୍କ ଗୃହ ପ୍ରଥମେ ପବିତ୍ର ସ୍ଥଳୀ ଥିଲା-ବିସ୍ତୃତ ତମ୍ବୁ ଯାହା ସୀନୟ ପର୍ବତରେ ମୋଶାଙ୍କୁ ନିର୍ଦ୍ଦିଷ୍ଟ ନିର୍ଦ୍ଦେଶ ଦ୍ୱାରା ନିର୍ମିତ ହୋଇଥିଲା । ପରେ ଯେତେବେଳେ ଇସ୍ରାଏଲ ପ୍ରତିଜ୍ଞାତ ଦେଶରେ ବାସ କଲା, ପ୍ରଥମେ ଶୀଲୋରେ କେନ୍ଦ୍ରୀୟ ଅବସ୍ଥାନ ଥିଲା ଏବଂ ପରେ ଅଧିକ ସ୍ଥାୟୀ ଭାବରେ ଯିରୁଶାଲମର ମନ୍ଦିରରରେ ରହିଲା ।

`ଦ୍ୱିତୀୟ ବିବରଣ ୧୨:୫-୧୪ ପଢ଼ନ୍ତୁ । ଏହି ପଦଗୁଡ଼ିକ ସୂଚିତ କରେ ନାହିଁ ଯେ ପରମେଶ୍ୱରଙ୍କ ସନ୍ତାନମାନେ ସେମାନଙ୍କର ଦଶମାଂଶ କେଉଁଠାରେ ଜମା କରିଥିଲେ ସେ ସମ୍ବନ୍ଧରେ ସେମାନଙ୍କର ବିବେକ ବ୍ୟବହାର କରିପାରନ୍ତି । ଆଜି ଆମେ ନିଜ ପାଇଁ ଏହି ପଦଗୁଡ଼ିକରୁ କେଉଁ ନୀତି ଗ୍ରହଣ କରିପାରିବା?`

ପରମେଶ୍ୱରଙ୍କ ପରିବାରର ସଦସ୍ୟ ଭାବରେ, ଆମେ ଆମର ଦଶମାଂଶ ସହିତ କ’ଣ କରିବା ବିଷୟରେ ତାଙ୍କ ଇଚ୍ଛାକୁ ବୁଝିବାକୁ ଏବଂ ଅଭ୍ୟାସ କରିବାକୁ ଚାହୁଁ । ବାଇବଲ ବର୍ଣ୍ଣନା କରେ, ଆମେ ଜାଣୁ ଯେ ପ୍ରତିବର୍ଷ ତିନିଥର-ନିସ୍ତାରପର୍ବ, ପେଣ୍ଟିକୋଷ୍ଟ ଏବଂ ଶସ୍ୟଚ୍ଛେଦନ ଉତ୍ସବ (ଯାତ୍ରା ୨୩:୧୪-୧୭)-ପରମେଶ୍ୱରଙ୍କ ଲୋକମାନେ ସେମାନଙ୍କର ଦଶମାଂଶ ଏବଂ ନୈବେଦ୍ୟ ଧରି ପରମେଶ୍ୱରଙ୍କୁ ଉପାସନା ଓ ଗୌରବ କରିବାକୁ ଯିରୁଶାଲମକୁ ଯାତ୍ରା କରୁଥିଲେ । ତା’ପରେ ଲେବୀୟମାନେ ଇସ୍ରାଏଲର ସମସ୍ତ ଦେଶରେ ଦଶମାଂଶ ବଣ୍ଟନ କଲେ (୨ବଂଶା ୩୧:୧୧-୨୧, ନିହି ୧୨:୪୪-୪୭, ନିହି ୧୩:୮-୧୪ ଦେଖନ୍ତୁ) । ଏହି ବାଇବଲ କେନ୍ଦ୍ରୀୟ ଭଣ୍ଡାରଗୃହ ନୀତି ସହିତ, ସପ୍ତମ ଦିନର ଆଡ଼୍ ଭେଣ୍ଟିଷ୍ଟ ଚର୍ଚ୍ଚ ସ୍ଥାନୀୟ ସମ୍ମିଳନୀ, ମିଶନ୍, ଏବଂ ୟୁନିୟନଗୁଡ଼ିକୁ ବିଶ୍ୱ ଚର୍ଚ୍ଚ ତରଫରୁ ଭଣ୍ଡାର ଘର ଭାବରେ ନିଯୁକ୍ତ କରିଛି ଏବଂ ଯେଉଁଥିରୁ ସେବାକାର୍ଯ୍ୟର ଅର୍ଥ ପ୍ରଦାନ କରାଯାଇଛି ।

ମଣ୍ଡଳୀ ସଦସ୍ୟଙ୍କ ସୁବିଧା ପାଇଁ, ଦଶମାଂଶ ଏବଂ ନୈବେଦ୍ୟ ଉପାସନା ଅଭିଜ୍ଞତାର ଏକ ଅଂଶ ଭାବରେ ସ୍ଥାନୀୟ ଚର୍ଚ୍ଚକୁ ଅଣାଯାଇଥାଏ, ଯଦିଓ କେତେକ ଅନ୍ଲାଇନ୍ ଦାନ ବ୍ୟବହାର କରନ୍ତି । ଏହା ପରେ ସ୍ଥାନୀୟ କୋଷାଧ୍ୟକ୍ଷମାନେ ଦଶମାଂଶକୁ ସମ୍ମିଳନୀ ଭଣ୍ଡାର ଘରକୁ ପଠାନ୍ତି । ପରମେଶ୍ୱରଙ୍କ  ଦ୍ୱାରା ବର୍ଣ୍ଣିତ ଏବଂ ନିର୍ଦ୍ଧାରିତ ଦଶମାଂଶର ଏହି ବ୍ୟବସ୍ଥା, ସପ୍ତମ ଦିନର ଆଡ଼୍ଭେଣ୍ଟିଷ୍ଟ ଚର୍ଚ୍ଚକୁ ବିଶ୍ୱବ୍ୟାପୀ ତଥା ସାରା ବିଶ୍ୱରେ ବୃଦ୍ଧି ପାଉଥିବା ପ୍ରଭାବ ପକାଇବାକୁ ସକ୍ଷମ କରିଛି ।

`ଭାବନ୍ତୁ ଯଦି ସମସ୍ତେ ଆଡ଼ଭେଣ୍ଟିଷ୍ଟ ମଣ୍ଡଳୀର ଖର୍ଚ୍ଚରେ ଯାହାକୁ ଇଚ୍ଛା ସେମାନଙ୍କ ଦଶମାଂଶ ଦେବାକୁ ନିଷ୍ପତ୍ତି ନେଇଛନ୍ତି । ଆମ ମଣ୍ଡଳୀକୁ କ’ଣ ହେବ? ତେବେ, ସେହି ଅଭ୍ୟାସ କାହିଁକି, ଏପରି, ଖରାପ ଧାରଣା ଶାସ୍ତ୍ରର ବିପରୀତ ଅଟେ?`