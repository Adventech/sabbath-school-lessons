---
title:  ପରମେଶ୍ୱରଙ୍କୁ ପ୍ରଥମ ସ୍ଥାନ ଦେବା
date:   12/03/2023
---

`୨ ବଂଶା ୨୦:୧-୨୨ ପଢ଼ନ୍ତୁ । ଆମେ କେଉଁ ସଂଘର୍ଷର ସମ୍ମୁଖୀନ ହେଉଛୁ, ଆମେ ନିଜ ପାଇଁ ସଂଘର୍ଷର ସମ୍ମୁଖୀନ ହେଉଛୁ, ଆମେ ନିଜ ପାଇଁ ଏହି କାରଣରୁ କେଉଁ ଗୁରୁତ୍ୱପୂର୍ଣ୍ଣ ଆଧ୍ୟାତ୍ମିକ ନୀତି ଗ୍ରହଣ କରିପାରିବା?`

ଯିହୋଶାଫଟ୍ ରାଜତ୍ୱର ଶେଷ ଭାଗରେ ଯିହୁଦା ଉପରେ ଆକ୍ରମଣ କରାଯାଇଥିଲା । ଯିହୋଶାଫଟ୍ ଜଣେ ସାହସୀ ଓ ପରାକ୍ରମୀ ଥିଲେ । ବର୍ଷ ବର୍ଷ ଧରି ସେ ତାଙ୍କର ସୈନ୍ୟବାହିନୀ ଏବଂ ଦୃଢ଼ ସହରଗୁଡ଼ିକୁ ମଜବୁତ କରୁଥିଲେ । ସେ ପ୍ରାୟ ଯେ କୌଣସି ଶତ୍ରୁକୁ ମୁକାବିଲା କରିବା ପାଇଁ ସେ ଭଲ ଭାବରେ ପ୍ରସ୍ତୁତ କରୁଥିଲେ; ତଥାପି ଏହି ସଙ୍କଟରେ ସେ ନିଜ ଶକ୍ତି ଉପରେ ନୁହେଁ ବରଂ ପରମେଶ୍ୱରଙ୍କ ଶକ୍ତି ଉପରେ ଭରସା ରଖିଥିଲେ । ସେ ପ୍ରଭୁଙ୍କୁ ଖୋଜିବା ପାଇଁ ନିଜକୁ ସ୍ଥିିର କଲେ ଏବଂ ସେ ସମଗ୍ର ଯିହୁଦାରେ ଉପବାସ କରିବାକୁ ଘୋଷଣା କଲେ । ସମସ୍ତ ଲୋକମାନେ ମନ୍ଦିର ପ୍ରାଙ୍ଗଣରେ ଏକତ୍ରିତ ହେଲେ, ଯେପରି ଶଲୋମନ ପ୍ରାର୍ଥନା କରିଥିଲେ ଯେ ବିପଦର ସମ୍ମୁଖୀନ ହେଲେ ସେମାନେ ତାହା କରିବେ । ଯିହୁଦାର ସମସ୍ତ ଲୋକ ନିଜ ସ୍ତ୍ରୀ ଓ ସନ୍ତାନମାନଙ୍କ ସହିତ ପ୍ରଭୁଙ୍କ ସମ୍ମୁଖରେ ଠିଆ ହେଲେ । ସେମାନେ ପ୍ରାର୍ଥନା କଲେ ଯେ ପରମେଶ୍ୱର ସେମାନଙ୍କର ଶତ୍ରୁମାନଙ୍କୁ ଦ୍ୱନ୍ଦରେ ପକାନ୍ତୁ ଏବଂ ତାଙ୍କ ନାମ ଗୌରବାନ୍ୱିତ ହେଉ । ରାଜା ପ୍ରାର୍ଥନା କଲେ, “ହେ ଆମ୍ଭମାନଙ୍କ ପରମେଶ୍ୱର, ତୁମ୍ଭେ କ’ଣ ଏମାନଙ୍କର ବିଚାର କରିବ ନାହିଁ? କାରଣ ଆମ୍ଭମାନଙ୍କ ପ୍ରତିକୂଳରେ ଆଗତ ଏହି ବୃହତ ଦଳ ବିରୁଦ୍ଧରେ ଆମ୍ଭମାନଙ୍କର କୌଣସି ପରାକ୍ରମ ନାହିଁ; ଅଥବା କଅଣ କରିବାକୁ ହେବ, ଏହା ଆମ୍ଭେମାନେ ଜାଣୁ ନାହୁଁ; କେବଳ ତୁମ୍ଭ ପ୍ରତି ଆମ୍ଭମାନଙ୍କ ଦୃଷ୍ଟି ଅଛି” (୨ୟ ବଂଶା ୨୦:୧୨) ।

ପରେ ପ୍ରଭୁଙ୍କ ଆତ୍ମା ପରମେଶ୍ୱରଙ୍କ ଜଣେ ବ୍ୟକ୍ତିଙ୍କ ଉପରେ ଆସିଲେ, ଯିଏ କହିଥିଲେ, “ତହୁଁ ସେ କହିଲେ, ହେ ସମଗ୍ର ଯିହୁଦା ଓ ଯିରୂଶାଲମ ନିବାସୀଗଣ, ତୁମ୍ଭେମାନେ, ଆଉ ହେ ମହାରାଜ ଯିହୋଶାଫଟ୍, ତୁମ୍ଭେ ଶୁଣ: ସଦାପ୍ରଭୁ ତୁମ୍ଭମାନଙ୍କୁ ଏହି କଥା କହନ୍ତି, ଏହି ମହାଜନତା ସକାଶୁ ତୁମ୍ଭେମାନେ ଭୟ ନ କର, କି ନିରାଶ ନ ହୁଅ. . . . ଏ ଯୁଦ୍ଧରେ ଯୁଦ୍ଧ କରିବାକୁ ତୁମ୍ଭମାନଙ୍କର ଆବଶ୍ୟକ ହେବ ନାହିଁ; ହେ ଯିହୁଦା ଓ ଯିରୂଶାଲମ, ଆପଣାମାନଙ୍କୁ ସଜାଅ, ତୁମ୍ଭେମାନେ ସୁସ୍ଥିର ହୁଅ ଓ ତୁମ୍ଭମାନଙ୍କ ସହବର୍ତ୍ତୀ ସଦାପ୍ରଭୁ କିପରି ଉଦ୍ଧାର କରିବେ, ତାହା ଦେଖ; ଭୟ ନ କର, କି ନିରାଶ ନ ହୁଅ; କାଲି ସେମାନଙ୍କ ପ୍ରତିକୂଳରେ ଯାଅ; କାରଣ ସଦାପ୍ରଭୁ ତୁମ୍ଭମାନଙ୍କର ସହବର୍ତ୍ତୀ ଅଛନ୍ତି ।” (୨ବଂଶା ୨୦:୧୫-୧୭) ।

ତେଣୁ, ପରଦିନ ସକାଳେ, ରାଜା ଲୋକମାନଙ୍କୁ ଏକତ୍ରିତ କଲେ, ଲେବୀୟଙ୍କ ଆଗରେ ପରମେଶ୍ୱରଙ୍କ ପ୍ରଶଂସା ଗାନ କଲେ । ତା’ପରେ ସେ ଲୋକମାନଙ୍କୁ ଉପଦେଶ ଦେଲେ, “ହେ ଯିହୁଦା, ହେ ଯିରୁଶାଲମ ନିବାସୀଗଣ, ମୋ’ କଥା ଶୁଣ; ସଦାପ୍ରଭୁ ତୁମ୍ଭମାନଙ୍କ ପରମେଶ୍ୱରଙ୍କ ଠାରେ ବିଶ୍ୱାସ କର, ତହିଁରେ ତୁମ୍ଭେମାନେ ସ୍ଥିରୀକୃତ ହେବ; ତାହାଙ୍କ ଭବିଷ୍ୟଦ୍ ବକ୍ତାମାନଙ୍କୁ ବିଶ୍ୱାସ କର, ତହିଁରେ ତୁମ୍ଭେମାନେ କୃତକାର୍ଯ୍ୟ ହେବ” (୨ୟ ବଂଶା ୨୦:୨୦) । ତା’ପରେ ସମସ୍ତେ ଗୀତ ଗାଇବାକୁ ଲାଗିଲେ, ଏବଂ ସେମାନଙ୍କର ଶତ୍ରୁମାନେ ପରସ୍ପରକୁ ଧ୍ୱଂସ କଲେ, ଏବଂ “କେହି ରକ୍ଷା ପାଇଲେ ନାହିଁ” (୨ବଂଶା ୨୦:୨୪) । ଯିହୁଦାର ଲୋକମାନଙ୍କୁ ଯୁଦ୍ଧର ଲୁଟଦ୍ରବ୍ୟ ସଂଗ୍ରହ କରିବାକୁ ତିନି ଦିନ ଲାଗିଗଲା, ଏବଂ ଚତୁର୍ଥ ଦିନ ସେମାନେ ଯିରୁଶାଲମକୁ ଫେରି ଗୀତ ଗାଇଲେ ।

ଅବଶ୍ୟ, ପରମେଶ୍ୱର ଯିଏ ସେମାନଙ୍କୁ ଉଦ୍ଧାର କରିଥିଲେ ସେହି ସମାନ ପରମେଶ୍ୱର ଯାହାକୁ ଆମେ ପ୍ରେମ ଏବଂ ଉପାସନା କରୁ, ତାଙ୍କର ଶକ୍ତି ଆଜିର ପରି ମହାନ୍ । ଆମ ପାଇଁ ଆହ୍ୱାନ ହେଉଛି ତାଙ୍କ ଉପରେ ଏବଂ ତାଙ୍କ ନେତୃତ୍ୱ ଉପରେ ଭରସା କରିବା ।

`୨ବଂଶା ୨୦:୨୦ ପଢ଼ନ୍ତୁ । ସପ୍ତମ ଦିନର ଆଡ଼ଭେଣ୍ଟିଷ୍ଟମାନଙ୍କ ପାଇଁ ଏହି ପାଠ୍ୟର କେଉଁ ବିଶେଷ ମହତ୍ତ୍ୱ ରହିବା ଉଚିତ?`