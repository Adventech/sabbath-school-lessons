---
title:  ନୋହ ଅନୁଗ୍ରହ ପାଇଲେ
date:   05/02/2023
---

ଏହା ଧ୍ୟାନ ଦେବା ଯୋଗ୍ୟ ଯେ ଯେଉଁମାନେ ସ୍ୱର୍ଗୀୟ ଧନ ଅନ୍ୱେଷଣ କରୁଛନ୍ତି, ସେମାନେ ପୃଥିବୀରେ ପ୍ରମୁଖ ଜୀବନରେ ପରିବର୍ତ୍ତନ ଅଣିବା ପାଇଁ ବାରମ୍ବାର ଈଶ୍ୱରଙ୍କ ଦ୍ୱାରା ଆହ୍ୱାନ ପ୍ରାପ୍ତ ହୁଅନ୍ତି । ଯଦି ଆବଶ୍ୟକ ହୁଏ, ସମାନ ଭାବରେ ସାମ୍ନା କରିବାକୁ ପ୍ରସ୍ତୁତ ରୁହ ।

`ଆଦି ୬:୫-୧୪ ପଢ଼ନ୍ତୁ । ନୋହଙ୍କ ଜୀବନରେ ଈଶ୍ୱରଙ୍କୁ ମାନିବା ପରିମାଣ କ’ଣ ପରିବର୍ତ୍ତନ ଆସିଲା? ଏକ ପୃଥିବୀରେ ଆମେ ନିଜ ପାଇଁ କେଉଁ ନୀତିଗୁଡ଼ିକ ପାଇପାରିବା ଯାହା ଆସୁଥିବା ବିପଦ ବିଷୟରେ ଚେତାବନୀ ଦେବା ଆବଶ୍ୟକ?`

ନୋହ ନିଜ ପାଇଁ ଏକ ଘର ନିର୍ମାଣରେ ନିଜର ସମୟ ଏବଂ ସମ୍ବଳ ବିତାଇ ପାରିଥାନ୍ତେ, କିନ୍ତୁ ସେ ତାଙ୍କ ଜୀବନରେ ଏକ ପରିବର୍ତ୍ତନ ଆଣିବାକୁ ଏବଂ ଜାହାଜ ନିର୍ମର୍ାଣ ପାଇଁ ଈଶ୍ୱରଙ୍କ ଆହ୍ୱାନକୁ ଅନୁସରଣ କରି ସେହି ଜୀବନର ୧୨୦ବର୍ଷ ବିତାଇବାକୁ ମନୋନୀତ କଲେ ।

ଅନେକ ଅନ୍ଧବିଶ୍ୱାସୀ ଆଜି ବନ୍ୟାର କାହାଣୀକୁ ପୁରାଣ ଭାବରେ ଖାରଜ କରନ୍ତି, ପ୍ରାୟତଃ ପ୍ରକୃତିର ଜଣାଶୁଣା ନିୟମ ବିଷୟରେ ବୈଜ୍ଞାନିକ କଳ୍ପନା ଉପରେ ଆଧାର କରି ଏହି କିଛି ନୂଆ ନୁହେଁ । “ବନ୍ୟା ପୂର୍ବରୁ ଜଗତ ଯୁକ୍ତି କରିଥିଲା ଯେ ଶତାବ୍ଦୀ ଧରି ପ୍ରକୃତିର ନିୟମ ସ୍ଥିର ହୋଇଆସୁଛି । ବାରମ୍ବାର ଋତୁଗୁଡ଼ିକ ସେମାନଙ୍କ କ୍ରମରେ ଆସିଥିଲା । ପୂର୍ବରୁ ବର୍ଷା କେବେ ପଡ଼ିନଥିଲା; ପୃଥିବୀକୁ କୁହୁଡ଼ି କିମ୍ବା କାକର ଦ୍ୱାରା ଜଳ ଦିଆଯାଇଥିଲା । ନଦୀଗୁଡ଼ିକ ଏପର୍ଯ୍ୟନ୍ତ ସେମାନଙ୍କର ସୀମା ଅତିକ୍ରମ କରି ନଥିଲେ କିନ୍ତୁ ନିରାପଦରେ ସମୁଦ୍ରକୁ ଯାଇଥିଲେ । ସ୍ଥିର ହୋଇଥିବା ନିୟମଗୁଡ଼ିକ ଜଳକୁ ସେମାନଙ୍କ କୂଳରେ ଭରିବାକୁ ବାରଣ କରିଛି । Ellen G. White, Patriarchs and Prophets, p. 96. ବନ୍ୟା ପୂର୍ବରୁ ଲୋକମାନେ ଯୁକ୍ତି କରିଥିଲେ ଯେ ବାସ୍ତବତାର ତ୍ରୁଟିପୂର୍ଣ୍ଣ ବୁଝାମଣା ଉପରେ ଆଧାର କରି ବନ୍ୟା କେବେ ଆସିପାରିବ ନାହିଁ; ବନ୍ୟା ପରେ, ବାସ୍ତବତାର ତ୍ରୁଟିପୂର୍ଣ୍ଣ ବୁଝାମଣା ଉପରେ ଆଧାର କରି ସେମାନେ ଯୁକ୍ତି କରନ୍ତି ଯେ ଏହା କେବେ ଆରମ୍ଭ ହୋଇନାହିଁ । ଯେହେତୁ  ବାଇବଲ କହେ: “ସୂର୍ଯ୍ୟ ତଳେ କିଛି ନୂଆ ନାହିଁ” (ଉପଦେଶକ ୧:୯) ।

ଏହି ସମୟରେ ବାଇବଲ ଏହା ମଧ୍ୟ କହିଛି ଯେ ଲୋକମାନେ ଶେଷ ସମୟର ଘଟଣାଗୁଡ଼ିକ ଉପରେ ସନ୍ଦେହ କରିବେ, ଯେହେତୁ ସେମାନେ ବନ୍ୟାପରି ଥିଲେ (୨ପିତର ୩:୩-୭ ଦେଖନ୍ତୁ) । ତେବେ, ଆମେ କିପରି ଆଗାମୀ ବିନାଶ ପାଇଁ ପ୍ରସ୍ତୁତ ହୋଇପାରିବା? “ବିଳମ୍ବିତ ସନ୍ତୁଷ୍ଟତା” ନାମକ ଏକ ସଚେତନ ନିଷ୍ପତ୍ତି ଅଛି । ଏହାର ମୌଳିକ ଅର୍ଥ ହେଉଛି ଭବିଷ୍ୟତର ପୁରସ୍କାର ପାଇବା ଆଶାରେ ଈଶ୍ୱର ଆମକୁ ଆହ୍ୱାନ କରିଥିବା କାର୍ଯ୍ୟକୁ ଧର୍ଯ୍ୟର ସହିତ କରିବା ଉଚିତ । ଖ୍ରୀଷ୍ଟ କେବେ ଫେରିବେ ଆମେ ଜାଣିନାହୁଁ । ଗୋଟିଏ ଅର୍ଥରେ, ଏହାର କୌଣସି ଫରକ ପଡ଼ିବ ନାହିଁ । ଏହା ବଦଳରେ ଗୁୁରୁତ୍ୱପୂର୍ଣ୍ଣ ବିଷୟ ହେଉଛି, ନୋହଙ୍କ ପରି, ଈଶ୍ୱର ଯାହା ମାଗନ୍ତି ତାହା ଆମେ କରିଥାଉ, ଯଦିଓ ନୋହଙ୍କ ପରି, ଏହାର ଅର୍ଥ ହେଉଛି କିଛି ମୌଳିକ ଜୀବନ ପରିବର୍ତ୍ତନ ।

`ଈଶ୍ୱରଙ୍କ ପାଇଁ ତୁମ ଜୀବନରେ ଏକ ବଡ଼ ପରିବର୍ତ୍ତନ ଆଣିବାକୁ ତୁମେ କେତେ ପ୍ରସ୍ତୁତ, ଯଦି ନୋହଙ୍କ ପରି, ତୁମକୁ ତାହା କରିବାକୁ ଡ଼କାଯାଇଥାଏ? (ସୂଚନା: ଲୂକ ୧୬:୧୦ ଦେଖନ୍ତୁ) ।`