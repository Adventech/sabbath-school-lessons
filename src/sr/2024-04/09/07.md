---
title:  Za dalje proučavanje
date:  29/11/2024
---

U knjizi *Čežnja vekova* od Elen G. Vajt pročitajte poglavlja pod naslovom: „S nama Bog“, str. 19-26 (original) i „Sukob“, str. 601-609 (original).

„Ponizivši se da bi uzeo na Sebe ljudsku prirodu, Hristos je otkrio karakter suprotan sotoninom karakteru. Međutim, on je sišao još niže na stazi poniženja. ’Ponizio sam Sebe postavši poslušan do same smrti, a smrti krstove’ (Filibljanima 2,8). Kao što je prvosveštenik odlagao svoje prekrasne prvosvešteničke haljine i vršio službu u odeći od belog lana običnog sveštenika, tako je i Hristos uzeo obličje sluge i prineo žrtvu – sam sveštenik, sam žrtva. ’on bi ranjen za naše prestupe, izbijen za naša bezakonja; kar beše na Njemu našega mira radi’ (Isaija 53,5). 

Sa Hristom se postupalo onako kako mi zaslužujemo, da bi se sa nama postupalo kako on zaslužuje. on je bio osuđen zbog naših greha, u kojima nije imao udela, da bismo mi mogli biti opravdani Njegovom pravdom, u kojoj nemamo udela. Pretrpeo je smrt koja je bila naša, da bismo mogli primiti život koji je bio Njegov. ’Ranom Njegovom mi se iscelismo.’“ – Elen G. Vajt, *Čežnja vekova*, str. 25 (original).

**Pitanja za razgovor**

`1. Isus je dao tako mnogo da bi spasio svet. Šta vi smatrate najboljim načinom da pomognete drugima da sagledaju tu zadivljujuću istinu i da Mu priđu u veri? `

`2. Koje su ključne razlike između donošenja odluka na ljudskom, svetovnom nivou i odlučivanja na osnovu božanskog otkrivenja? `

`3. Kako se logika i razum usklađuju sa razumevanjem Božje Reči? Koje logične i racionalne razloge imamo za prihvatanje vere? Na koji način nas takve pojave kao što su ispunjenje proročanstva i zapanjujuća lepota i složenost stvorenog sveta, logično i racionalno upućuju na Božje postojanje i na istinu o planu spasenja?`

`4. Razgovarajte o svom odgovoru na pitanje postavljeno na kraju proučavanja predviđenog za utorak. Na čemu se zasniva vaša vera? Ako bi vas neko pitao zašto verujete u Isusa i u tvrdnje iz Evanđelja, kako biste odgovorili?`