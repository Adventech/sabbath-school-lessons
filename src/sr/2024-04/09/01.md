---
title:  Izvor života
date:  23/11/2024
---

### Tekstovi za proučavanje u toku sedmice
Jovan 1,4; Jovan 10,10; Jovan 1,12.13; Jovan 6,61-68; 4. Mojsijeva 13,23-33; Matej 4,1-4.

> <p>Tekst za pamćenje</p>
> „Ja sam put i istina i život; niko neće doći k ocu do kroza me“ (Jovan 14,6).	

U Evanđelju po Jovanu, kada su Ga pitali ko je, Isus je odgovorio jednim izrazom koji označava Božanstvo. Reči „JA SAM“ nepogrešivo su upućivale na samog Gospoda, koji se pojavio pred Mojsijem u grmu koji gori. „Ja sam onaj što jest“, kazao je Gospod Mojsiju (2. Mojsijeva 3,14). A taj isti Bog, „JA SAM“, onda „postade tijelo i useli se u nas puno blagodati i istine; i vidjesmo slavu njegovu, slavu, kao jedinorodnoga od oca“ (Jovan 1,14). 

Tema „JA SAM“ provlači se kroz čitavo Evanđelje po Jovanu. Stih za pamćenje za ovu sedmicu odražava tu temu: „Ja sam put i istina i život“ (Jovan 14,6). „JA SAM“ je Svetlost svetu, Hleb života, Kapija ili Vrata ovcama, Dobri pastir i pravi Čokot. 

ove sedmice nastavićemo da proučavamo Božje otkrivenje koje nam je dato u Evanđelju po Jovanu. osim toga, potpunije ćemo istražiti onu drugu stranu priče, a to je da su, i pored jakih dokaza o Njemu kao Mesiji, neki ipak odbacili Isusa. Proučavaćemo tu misao iz dva razloga: da bismo izbegli istu grešku, ali i da bismo razmotrili kako da dosegnemo one koji su takođe u opasnosti da pogreše.  

**Proučite pouku za ovu sedmicu da biste se pripremili za subotu, 30. novembar.**