---
title:  osuda
date:  28/11/2024
---

**„Koji njega vjeruje ne sudi mu se, a koji ne vjeruje već je osuđen, jer ne vjerova u ime jedinorodnoga sina Božijega... Svaki koji zlo čini mrzi na vidjelo i ne ide k vidjelu da ne pokaraju djela njegovijeh, jer su zla. A ko istinu čini ide k vidjelu“ (Jovan 3,18-21; uporedite sa: Jovan 1,10).**

`Zašto ljudi dolaze na sud? Jovan 3,18.36; Jovan 5,24.38; Jovan 8,24; Jovan 12,47.`

odbacivanje Isusa Hrista, Svetlosti sveta, ostavlja nas otvorenima za sumnju i đavolja iskušenja. To znači okrenuti se od svetlosti ka tami.

Evi je bila data svetlost o tome kako treba da se odnosi prema drvetu u središtu vrta. Sotona ju je kušao da tu svetlost dovede u pitanje. ona je stavila Božju reč na probu, rezonujući da Bog ljubavi neće uništiti stvorenja koja je načinio. oslonila se takođe i na svoja čula. Zmija je jela taj plod i sad ima sposobnost govora. Možda je zmija u pravu. Ako budem jela taj plod, možda ću biti kao Bog! I tako prevarena, okrenula se od svetlosti. A i njen suprug je izabrao isti put. 

`Pročitajte tekst Matej 4,1-4. Koja načela je Hristos upotrebio u pustinji iskušenja, da bi se borio protiv obmana sotone?`

Hristu je stajalo na raspolaganju isto humanističko misaono oruđe koje su koristili Adam i Eva, pretpotopni ljudi i Izraelci kod Kadis-Varnije. I on je mogao da se zapita zašto bi Bog ljubavi ostavio svog Sina u pustinji bez hrane i zaštite. I on se mogao odlučiti da dokaže svoje sinovstvo, izjavljujući: Ja ću pretvoriti ovo kamenje u hleb! Ali, umesto toga, on je odgovorio navodeći Božju Reč. Delovao je na nivou nebeske realnosti umesto po zemaljskim obrascima razmišljanja. A kako je lako mogao da racionalizuje svoj put do pogrešne odluke, kao što mnogi ljudi, čak i ljudi vere, često čine!