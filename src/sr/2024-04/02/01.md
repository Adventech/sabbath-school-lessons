---
title:  Pokazatelji božanstva
date:  05/10/2024
---

### Tekstovi za proučavanje u toku sedmice
Jovan 6,1-15; Isaija 53,4-6; 1. Korinćanima 5,7; Jovan 6,26-36; Jovan 9,1-41; 1. Korinćanima 1,26-29; Jovan 11.

> <p>Tekst za pamćenje</p>
> „A Isus joj reče: ja sam vaskrsenije i život; koji vjeruje mene ako i umre življeće. I nijedan koji živi i vjeruje mene neće umrijeti vavijek. Vjeruješ li ovo?“ (Jovan 11,25.26).

Biblija je jasna u tome da je Isus Hristos večni Sin, jedno sa ocem, neizveden (izvoran) i nestvoren. Isus je taj koji je stvorio sve što je stvoreno (Jovan 1,1-3). Prema tome, Isus je oduvek postojao i nikad nije bilo vremena u kome on nije postojao. Mada je došao na ovaj svet i preuzeo ljudsku prirodu, Isus je sve vreme zadržao svoje božanstvo, te je u pojedinim trenucima govorio i činio nešto na osnovu čega se to božanstvo otkrivalo.  

Ta istina je bila važna za Jovana, zbog čega je, nabrajajući neka od Isusovih čuda, koristio ta čuda upravo da bi ukazao na Hristovo božanstvo. Isus nije samo rečima otkrivao svoje božanstvo, već je te svoje reči podupirao delima preko kojih se Njegovo božanstvo ispoljavalo. 

U pouci za ovu sedmicu razmatramo tri najveća znaka Isusovog božanstva. Frapantno je, međutim, da je u svakom od tih slučajeva bilo onih koji nisu poverovali u čudo ili nisu uočili njegov značaj. Za neke je to bio trenutak da se odvrate od Isusa, za neke da potonu još dublje u svoje slepilo, za neke da kuju zaveru za Isusovo ubistvo. A za neke druge, opet, bio je to trenutak da poveruju u Isusa kao Mesiju. 

**Proučite pouku za ovu sedmicu da biste se pripremili za subotu, 12. oktobar.**