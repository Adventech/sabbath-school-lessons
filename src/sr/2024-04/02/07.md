---
title:  Za dalje proučavanje
date:  11/10/2024
---

U knjizi *Čežnja vekova* od Elen G. Vajt pročitajte sledeća poglavlja: „Prekretnica u Galileji“, str. 383-394 (original); „Lazare! iziđi napolje“, str. 524-536 (original) i „Zavera sveštenika“, str. 537-542 (original).

„Hristov život koji daje život svetu u Njegovoj je reči. Svojom reči Isus je lečio bolesti i isterivao zle duhove; svojom reči utišao je more i podizao mrtve; i narod je svedočio da je Njegova reč imala silu. on je govorio Božju reč, kao što je govorio preko svih proroka i učitelja u Starom zavetu. Celokupna Biblija je objavljivanje Hrista i Spasitelj je želeo da usredsredi veru svojih sledbenika na ovu Reč. Kada se Njegova vidljiva prisutnost bude povukla, Reč mora da bude njihov izvor sile. Kao i njihov Učitelj, oni će morati da žive ’o svakoj reči koja izlazi iz usta Božjih’. (Matej 4,4) 

Kao što se naš telesni život održava hranom, tako se i naš duhovni život održava Božjom rečju. Svaka duša za sebe treba da primi život iz Božje reči. Kao što sami za sebe moramo jesti da bismo primili hranljive sastojke, tako moramo da primamo Reč za sebe. Mi ne treba da je primamo samo posredstvom tuđega uma. Moramo pažljivo da proučavamo Bibliju, tražeći od Boga pomoć Svetoga Duha, da bismo mogli razumeti Njegovu Reč.“ – Elen G. Vajt, *Čežnja vekova*, str. 390 (original).

**Pitanja za razgovor**

`1. ove sedmice posmatrali smo kako Isus hrani pet hiljada ljudi, leči čoveka slepog od rođenja, a onda podiže Lazara iz mrtvih. U svakom od tih slučajeva, Isus je pružio moćan dokaz o svom božanstvu. Pa ipak, ta čuda, koliko god da su bila veličanstvena, dovela su do podele. Neki su odgovorili verom, a drugi sumnjom. Čemu nas to uči u vezi s tim da ljudi, čak i kad su suočeni sa moćnim dokazima, ipak mogu odlučiti da odbace Boga? `

`2. Sve ove priče upućuju na Hrista kao na uzvišenog Božjeg Sina. Zašto je Njegovo božanstvo tako važno za veru u Isusa kao Spasitelja?`

`3. Pogledajte ponovo tekst 1. Korinćanima 1,26-29. Na koji način mi u 21. veku vidimo te iste principe na delu? Koje su to „ludosti“ u koje hrišćani veruju, a koje oni koji su „premudri po tijelu“ ismevaju i odbacuju? S druge strane, šta je to u šta mi verujemo, a što može da „posrami ono što je jako“?`