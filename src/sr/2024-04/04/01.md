---
title:  Svedoci o Hristu kao Mesiji
date:  19/10/2024
---

### Tekstovi za proučavanje u toku sedmice
Jovan 1,19-23; Isaija 40,1-5; Jovan 1,29-37; Rimljanima 5,6; Jovan 1,35-39; Jovan 1,43-51; Jovan 3,1-21.

> <p>Tekst za pamćenje</p>
> „odgovori Isus i reče mu: zaista, zaista ti kažem: ako se ko nanovo ne rodi, ne može vidjeti carstva Božijega“ (Jovan 3,3).

Isus je, nesumnjivo, pružio ljudima moćne biblijske dokaze, koji podupiru Njegove tvrdnje o sebi samom, uključujući i sledeću: „Zaista, zaista vam kažem: koji vjeruje mene ima život vječni“ (Jovan 6,47).

Ali ima još mnogo toga: pretvaranje vode u vino; hranjenje hiljada ljudi sa samo nekoliko vekni hleba; isceljenje sina carevog čoveka; oporavak čoveka u banji Vitezdi; vraćanje vida čoveku slepom od rođenja; podizanje Lazara iz mrtvih. Evanđelista se poziva na razne događaje i ljude – Jevreje, neznabošce, bogate, siromašne, muškarce, žene, prost narod, učene i neuke – kao na one koji mogu da posvedoče o tome ko je Isus. 

Jovan ukazuje čak i na svedočenje samog oca, i na Sveto pismo, što sve potvrđuje Njegov identitet.

Pouka za ovu sedmicu počinje snažnim svedočenjem Jovana Krstitelja. I drugi svedoci se nižu na sceni: Andrija i Simon Petar, Filip i Natanailo, i najneočekivaniji od svih – farisej Nikodim. Ali još jedan svedok stoji u senci (onaj drugi učenik koji se, zajedno sa Andrijom, pominje u stihovima Jovan 1,35-40) – a to je sam Jovan. 

**Proučite pouku za ovu sedmicu da biste se pripremili za subotu, 26. oktobar.**