---
title:  Filip i Natanilo
date:  23/10/2024
---

`Pročitajte tekst Jovan 1,43-46. Šta je Filipova poruka otkrivala o veri koju je on već imao u Isusa?`

Filip je bio iz Vitsaide kao i Petar i Andrija. on je našao svog prijatelja Natanaila i rekao mu za Isusa. Jovan Krstitelj je Isusa nazvao „Jagnje Božje“. Andrija je Petru kazao da je našao „Mesiju“. Ali Filip je Isusa proglasio za onoga o kome su Mojsije i proroci pisali, a onda je dodao  ime: „Isus iz Nazareta“. Međutim, pominjanje Nazareta je izazvalo oštru reakciju njegovog prijatelja. 

Natanailo je, po svemu sudeći, gajio izvesne predrasude o gradiću Nazaretu. Ne bi valjda car došao iz tako zabačenog mesta?! Predrasude nas često zaslepljuju tako da ne vidimo koliko ljudi zaista vrede. Ali Filip je izgleda shvatio, verovatno na osnovu ranijih razgovora sa Natanailom, da pravi način za rušenje predrasuda nije neka visokoparna filozofska ili teološka argumentacija, već pozivanje čoveka da se lično uveri u istinu. Zato je jednostavno rekao: „Dođi i vidi.“ I Natanailo je upravo to učinio. otišao je i video. 

`Pročitajte tekst Jovan 1,47-51. Kako je Isus uverio Natanaila u to ko je on, i kakav je bio Natanailov odgovor?`

ono što nedostaje između 46. i 47. stiha je ključni detalj o tome kako je tačno Natanailo odgovorio na Filipov poziv. ono što vidimo jeste da je on ipak ustao i pošao. Prijateljstvo prema Filipu bilo je jače od njegovih predrasuda, i njegov život se od tog trenutka promenio.  

Isus izgovara neke lepe reči o Natanailu, nazivajući ga Izraelcem u kom nema lukavstva (Jovan 1,47), što je u velikoj suprotnosti sa onim što je on rekao o Isusu (Jovan 1,46). Natanailo reaguje iznenađeno, jer se nikad ranije nije sreo sa Isusom.  

`A onda Isus pominje da ga je video pod smokvom, i ta sitna primedba konačno uverava Natanaila. Isus je, božanskim uvidom, uočio Natanaila kako se moli pod drvetom žudeći za istinom (videti: Elen G. Vajt, Čežnja vekova, str. 140, 141 /original/). Natanailo zatim ushićeno izražava veru u Isusa, nazivajući Ga Ravijem, Božjim Sinom i Carem Izraela. Zapazite kako naizgled najsitnije otkrivenje dovodi do najkrupnijeg priznanja vere.`