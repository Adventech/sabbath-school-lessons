---
title:  Dvojica Jovanovih učenika
date:  22/10/2024
---

Dvojica učenika Jovana Krstitelja stajala su s njim kada je Isus naišao. Jovan je tada objavio: „Gle, jagnje Božije!“ (Jovan 1,36). Tako su njih dvojica čuli Jovanovu poruku o Hristu koji će ispuniti starozavetna proročanstva o dolazećem Mesiji. oni su zatim napustili Jovana da bi sledili Isusa, uviđajući da je Isus veći od Jovana Krstitelja i da je on ispunjenje Jovanove poruke.  

`Pročitajte tekst Jovan 1,35-39. Šta su ta dvojica učenika učinila nakon što su čuli Jovanovo svedočenje o Isusu?`

Želeći da budu sa Isusom, proveli su čitav dan sa Njim. Ko zna kakve su zadivljujuće stvari tada saznali i iskusili?!

To mora da je bilo nešto veličanstveno, jer su oni ubrzo dobili želju da podele svoje iskustvo sa drugima. Andrija, jedan od te dvojice učenika, odmah je našao svog brata, Simona, i rekao mu: „Mi nađosmo Mesiju, (koje znači Hristos)“ (Jovan 1,41). A kada Mu je Andrija doveo svog brata, Isus je odmah pokazao da ga poznaje, rekavši: „Ti si Simon, sin Jonin; ti ćeš se zvati Kifa“ (Jovan 1,42). Isus je poznavao i razumeo Petra. To da Isus poznaje svaku osobu jedan je od motiva u Evanđelju po Jovanu. (Videti, na primer, stihove Jovan 2,24.25.)

„Da su Jovan i Andrija posedovali duh neverstva koji su imali sveštenici i poglavari, ne bi se kao učenici našli kraj Isusovih nogu. oni bi došli k Njemu kao kritičari, da osude Njegove reči... ovi prvi učenici nisu tako učinili. oni su se odazvali pozivu Svetoga Duha kroz propovedanje Jovana Krstitelja. Sada su prepoznali glas nebeskog Učitelja... Božanska svetlost bila je bačena na učenje Pisma Starog zaveta. Mnogostrane teme istine pojavile su se u novoj svetlosti.“ – Elen G. Vajt, *Čežnja vekova*, str. 139 (original).

Sav naglasak Evanđelja po Jovanu je na tome da iznese na videlo ko je Isus, da bi ta dobra vest mogla da se podeli sa svetom.

`U kom smislu su Hristos i vaša vera u Njega promenili vaš život? Do kojih još promena biste voleli da dođe?`