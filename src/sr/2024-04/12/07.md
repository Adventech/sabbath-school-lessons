---
title:  Za dalje proučavanje
date:  20/12/2024
---

U knjizi Čežnja vekova od Elen G. Vajt, pročitajte poglavlja pod naslovom: „Svrši se“, str. 758-764 (original); „Ustade Gospod“, str. 779-787 (original) i „Što plačeš?“, str. 788-794 (original). Ako ste u mogućnosti, pogledajte takođe: Clifford Goldstein, *Risen: Finding Hope in the Empty Tomb* (Nampa, ID: Pacific Press, 2020)	

„Pilat je težio da oslobodi Isusa. Međutim, uvideo je da to ne može da učini i sačuva svoj položaj i čast. Radije je izabrao da žrtvuje jedan nevini život, nego da izgubi svoju svetovnu moć. Koliko je mnogo onih koji, da bi izbegli štetu ili patnje, na sličan način žrtvuju načelo. Savest i dužnost ukazuju na jedan put, a lična korist na drugi. Struja snažno kreće u pogrešnom pravcu, i onaj koji pravi sporazume sa zlom biva odnesen u gustu tamu krivice.“ – Elen G. Vajt, *Čežnja vekova*, str. 738 (original).

„Hristos nije predao svoj život, dok nije završio posao koji je došao da obavi i dahom koji Ga je napuštao, uzviknuo je: ’Svrši se!’ (Jovan 19,30). Bitka je izvojevana. Njegova desnica i sveta ruka donela Mu je pobedu. Kao Pobednik, on je postavio svoju zastavu na večnim visinama. Zar među anđelima nije bilo radosti? Celo Nebo proslavljalo je Spasiteljevu pobedu. Sotona je bio pobeđen i znao je da je njegovo carstvo propalo.

Za anđele i bezgrešne svetove uzvik ’Svrši se!’ imao je duboko značenje. Za njih, kao i za nas izvršeno je to veliko delo otkupljenja. oni sa nama dele plodove Hristove pobede.“ – Elen G. Vajt, *Čežnja vekova*, str. 758 (original).

**Pitanja za razgovor**

`1. Koji proces donošenja odluka može da vam pomogne da izbegnete takvu grešku kakvu je napravio Pilat?`

`2. Zašto je Isus morao da umre umesto nas? Zašto je on morao da bude naša Zamena? Zašto je Njegova smrt bila neophodna da bismo mi bili spaseni? Koji biblijski stihovi potkrepljuju vaš odgovor?`

`3. Kakav odnos postoji između biblijskih i istorijskih dokaza u prilog verovanju u Isusovo vaskrsenje? odnosno, koji su to istorijski dokazi koji snažno potvrđuju Isusovo vaskrsenje? `

`4. Razmišljajte o tekstu 1. Korinćanima 15,12-20. Kakvog bi smisla imala izjava da, bez Hristovog vaskrsenja, „oni koji pomriješe u Hristu, izgiboše“ (1. Korinćanima 15,18), ako bi oni koji „pomriješe u Hristu“ odmah odlazili na nebo? Kako Pavlove reči potvrđuju istinu da mrtvi spavaju sve do vaskrsenja prilikom Hristovog povratka?`