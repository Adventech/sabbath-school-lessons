---
title:  Šta je istina?
date:  15/12/2024
---

`U tekstu Jovan 18,28-32 suđenje Isusu ne opisuje se detaljno. Fokus je na Isusu koji je izveden pred Pontija Pilata. `

Pročitajte tekst Jovan 18,33-38. o čemu su Pilat i Isus razgovarali?

Namesnik pita Isusa da li je on car Judejaca (Jovan 18,33). To je prvo pominjanje te titule, ali neće biti i poslednje. Isus pita Pilata da li on sam tako misli, ili su mu drugi to rekli. Njegovo pitanje okreće oštricu prema namesniku, s namerom da proveri da li je on svestan  kome se obraća. Čitalac već zna da je Isus Car. Da li će i namesnik to spoznati?

Pilat uzvraća sopstvenim pitanjem: „Zar sam ja Jevrejin? Rod tvoj i glavari sveštenički predaše te meni; šta si učinio?“ (Jovan 18,35). Bilo je to izbegavanje odgovora, izazvano uznemirenošću zbog onoga na šta je Isusovo pitanje neposredno ukazivalo. Bilo je to ujedno i namesnikovo prvo uzmicanje pred istinom, pošto je dopustio predrasudama da mu blokiraju opažanje.

Isus odgovara da Njegovo carstvo nije od ovoga sveta (Jovan 18,36). Pilat onda pronicljivo zaključuje da Isus zaista tvrdi da je car  (Jovan 18,37). To vodi do važnog Isusovog objašnjenja da je on rođen da bi svedočio za istinu, i da svako ko je „od istine“ sluša Njegov glas (Jovan 18,37).

Tada Pilat postavlja pitanje: „Šta je istina?“ (Jovan 18,38). Ali ne čega odgovor, već izlazi napolje da bi pokušao da spase Isusa od gomile.

Istina je jedna od tema u Evanđelju po Jovanu. Kao večna Reč (logos, Jovan 1,1-5), Isus je Svetlost i Istina, što je u suprotnosti sa mrakom i zabludom. on je pun blagodati i istine (Jovan 1,14). Blagodat i istina dolaze preko Njega (Jovan 1,17). I Jovan Krstitelj je svedočio za istinu (Jovan 5,33). Isus je potvrdio da je Njegov otac „istinit“ (Jovan 7,28). Isus je lično čuo istinu od svog oca (Jovan 8,40). Isus je „put i istina i život“ (Jovan 14,6). Božja Reč je „istina“ (Jovan 17,17). I pored pitanja koje je postavio, Pilat je propustio svoju priliku da sazna šta je istina, zbog svojih predrasuda, ranijih odluka i pritiska koji je vršen na njega.

`Kako vi razumete tu ideju o Isusu kao Istini?`