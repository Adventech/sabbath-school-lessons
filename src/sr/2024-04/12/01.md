---
title:  Čas slave – krst i vaskrsenje 
date:  14/12/2024
---

### Tekstovi za proučavanje u toku sedmice
Jovan 18,33-19,5; Jovan 19,17-22; Jovan 19,25-27; Luka 2,34.35; Jovan 20,1-18; 1. Korinćanima 15,12-20.

> <p>Tekst za pamćenje</p>
> „onda mu reče Pilat: daklem si ti car? Isus odgovori: ti govoriš da sam ja car. Ja sam za to rođen, i zato dođoh na svijet da svjedočim istinu. I svaki koji je od istine sluša glas moj“ (Jovan 18,37).

Isusovo raspeće i vaskrsenje predstavljaju vrhunac Evanđelja po Jovanu. Prvih deset poglavlja ugrubo pokrivaju tri i po godine, dok poglavlja 11-20, nasuprot tome, pokrivaju otprilike sedmicu ili dve. 

Četiri Evanđelja prikazuju Isusovu smrt na različite načine. Mada su njihovi izveštaji usaglašeni, svaki autor naglašava neke ključne trenutke koji posebno rezoniraju sa temama njegovog Evanđelja. Matej naglašava ispunjenje Svetog pisma, Marko ističe paralelu između Isusovog krštenja i krsta, a Luka se usredsređuje na krst kao na mesto isceljenja i spasenja (priča o razbojniku na krstu). 

Ali Jovan prikazuje krst kao Isusovo ustoličenje, posebno povezano sa idejom o času, koji se pominje više puta u knjizi (Jovan 7,30; Jovan 8,20; Jovan 12,27). Ideja o ustoličenju stvara ironičnu sliku, s obzirom da je raspeće bilo najsramotniji način pogubljenja koji su Rimljani sprovodili. Taj kontrast ukazuje na duboku ironiju prizora koji nam Jovan predočava: Isus umire u sramoti, ali je to, istovremeno, Njegovo slavno ustoličenje kao Spasitelja.

**Proučite pouku za ovu sedmicu da biste se pripremili za subotu, 21. decembar.**