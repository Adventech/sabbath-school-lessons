---
title:  Za dalje proučavanje
date:  15/11/2024
---

U knjigama Elen G. Vajt pročitajte sledeća poglavlja: „Proba vere“, *Stvaranje, patrijarsi i proroci*, str. 145-155 (original); „U Pilatovoj sudnici“, Čežnja vekova, str. 723-740 (original).	

Toma „se bacio pred Isusove noge i uzviknuo: ’Gospod moj i Bog moj.’ 

Isus je prihvatio njegovo priznanje, ali je blago ukorio njegovo neverovanje: ’Pošto Me vide verovao si; blago onima koji ne videše i verovaše.’ Tomina vera bila bi Hristu mnogo milija da je bio voljan da poveruje svedočanstvu svoje braće. Kada bi sada svet sledio Tomin primer, niko ne bi verovao u spasenje, jer svi koji prime Hrista moraju to da učine na osnovu svedočanstva drugih. 

Mnogi koji sumnjaju pravdaju se ističući da bi verovali, kada bi imali takav dokaz kakav je Toma imao od svojih drugova. oni ne shvataju da imaju mnogo više od takvog dokaza. Mnogi koji kao Toma čekaju da se otklone svi uzroci sumnje, neće nikada ostvariti svoju želju. oni se postepeno učvršćuju u neverovanju. oni koji se vaspitavaju da posmatraju mračnu stranu, da gunđaju i da se žale ne znaju šta čine. oni seju seme sumnje i moraće da žanju žetvu sumnje. U vreme kada su vera i poverenje najneophodniji, mnogi će se naći nemoćni da se nadaju i veruju.“ – Elen G. Vajt, *Čežnja vekova*, str. 807, 808 (original).

**Pitanja za razgovor** 

`1. Koja je ključna razlika u ispovedanju vere između Avrama i Tome? Šta možemo naučiti na osnovu njihovih priča? `

`2. Neka neko ko je raspoložen u vašem razredu iznese svoje svedočanstvo o Isusu, kao što smo videli da se činilo u Evanđelju po Jovanu. Mada se izveštaji razlikuju, šta ljudi kažu i kako svi oni svedoče o istom Gospodu? `

`3. Pilat je postavio veoma filozofsko pitanje: „Šta je istina?“ Iznesite svoj odgovor na to pitanje u svetlu svega što smo proučavali u Evanđelju po Jovanu.`

`4. Razmotrite proročanstva iz 2. i 7. poglavlja Knjige proroka Danila. Mada su i ljudima Isusovog vremena bila poznata ta dva poglavlja, koju veliku prednost mi danas imamo u odnosu na njih, u smislu da vidimo kako su se ta proročanstva ispunila, pa imamo još više razloga da verujemo?`