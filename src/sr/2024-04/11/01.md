---
title:  otac, Sin i Duh
date:  07/12/2024
---

### Tekstovi za proučavanje u toku sedmice
Jovan 14,10.24; 1. Mojsijeva 3,7-9; Jovan 16,27.28; Jovan 16,7-11; Jovan 17,1-26.

> <p>Tekst za pamćenje</p>
> „A utješitelj Duh sveti, kojega će otac poslati u ime moje, on će vas naučiti svemu i napomenuće vam sve što vam rekoh“ (Jovan 14,26).

Evanđelje po Jovanu je mozaik različitih tema. Jovan se poziva na znake (čuda) kako bi pokazao da Isus jeste Mesija, obećan od proroka. on koristi čitav niz svedoka da bi proglasio Isusa za Hrista – Spasitelja. osim toga, koristi „JA SAM“ izjave da bi ukazao na Njegovo božanstvo.

Sva tri lica Božanstva pominju se u prvom poglavlju (Jovan 1,1-4.14.18.32-34). Ljudi su vekovima nastojali da u potpunosti razumeju prirodu Božanstva, ali pošto nisu uspeli, mnogi su odbacili samu tu ideju. A opet, tako je budalasto odbaciti nešto samo zato što to ne razumemo, ili zato što se ne uklapa u uske granice ljudskog rezonovanja. 

Jovan kaže da ako hoćemo da razumemo Boga, moramo da posmatramo Isusa i ono što je otkriveno u Reči. Taj pristup nas čini otvorenim za čitav jedan novi svet uzajamnih odnosa – između tri lica Božanstva, između lica Božanstva i ljudi, i među samim ljudima. U pouci za ovu sedmicu razmotrićemo kako Evanđelje po Jovanu prikazuje oca, Sina i Svetog Duha, ali sada u kontekstu Isusovog oproštajnog govora (Jovan 13-17).

**Proučite pouku za ovu sedmicu da biste se pripremili za subotu, 14. decembar.**