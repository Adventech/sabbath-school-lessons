---
title:  Isusova molitva
date:  12/12/2024
---

Sedamnaesto poglavlje Evanđelja po Jovanu ponekad se naziva Isusova prvosveštenička molitva. Njome se završava Isusov oproštajni govor. on je došao na zemlju da bi ljudski rod, napokon, mogao biti vraćen u svoj prvobitni, lični odnos sa Bogom. Verno je činio znake koja Mu je Bog dao da čini. Svojim rečima i delima, otkrivao je Boga ljudima. 

Isus se spremao da uskoro napusti zemlju. Zato je želeo da još jednom izrazi ljubav prema svojim učenicima. Želeo je da oni razu­meju blizak odnos između Njega, oca i Svetog Duha. I želeo je da i njih uključi u taj isti, lični odnos sa Bogom ocem i Svetim Duhom kakav je i sam imao. 

`Pročitajte tekst Jovan 17,1-26. Koje reči i izjave u ovom poglavlju izražavaju Isusovu čežnju za prisnim odnosom ljubavi između Njega, oca i Njegovih učenika?`

Mnogi smatraju da tekst Jovan 17 poručuje da su jedinstvo i ljubav jedino što je važno. Nesumnjivo, Božji cilj je da u nama obnovi lični odnos sa Njim i sa svim ljudima. Ali pažljivije čitanje ukazuje na mnogo životvorniju povezanost između ljubavi i istine.

„ovo je život vječni da poznaju tebe jedinoga istinoga Boga“ (Jovan 17,3), a ne nekog Boga po našem nahođenju. „Ja javih ime tvoje ljudima koje si mi dao... i tvoju riječ održaše... i poznadoše istinito da od tebe iziđoh“ (Jovan 17,6.8). „osveti ih istinom svojom: riječ je tvoja istina“ (Jovan 17,17).

Hristos je došao da otkrije oca. To otkrivenje je bilo važno zbog mnogih pogrešnih shvatanja o Bogu. Evanđelje po Jovanu pokazuje koliko je ozbiljno Isus shvatao svoju misiju. on je na ispravan način predstavljao Božju Reč i Njegova dela. Ako istina nije važna, zašto bi Isus išao tako daleko?

Vodio je život velikih poteškoća, da bi ga verske vlasti na kraju odbacile. Trpeo je ravnodušnost od ljudi, a ponekad i od svojih učenika. Jedan od njegovih učenika Ga je izdao, drugi Ga se tri puta odrekao. Prošao je kroz nemilosrdno suđenje i umro na krstu od ruku onih koje je došao da spase.

`Kako možete u sopstvenom životu na bolji način da odrazite Božju ljubav kakva postoji između Isusa i oca?`