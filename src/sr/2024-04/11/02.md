---
title:  Nebeski otac
date:  08/12/2024
---

Evanđelje po Jovanu je napisano sa stanovišta celokupnog biblijskog narativa, počevši od stvaranja. „U početku stvori Bog nebo i zemlju“ (1. Mojsijeva 1,1). Ili: U početku otac, Sin i Sveti Duh stvoriše nebo i zemlju. oni su Izvor svega postojećeg. oni su stvorili vasionu, uključujući i bića koja je naseljavaju. Na našoj planeti je došlo do posebnog stvaranja života, a najposebniji od svih stvorenih bića je čovek. Cilj s kojim je Bog stvorio ljude, bio je da živimo u ljubavi i skladu sa Njim i jedni sa drugima. 

Nažalost, Lucifer je doneo greh na ovaj svet. A greh je, između ostalog, stvorio razdor u našem odnosu sa Bogom. on pogrešno predstavlja ko je Bog. Zato je Isus uzeo na sebe ljudsku prirodu, kako bi obnovio znanje o Bogu i doneo spasenje ljudima. 

Dok je bio na ovom svetu, Isus je svoj život podredio ocu, živeći u skladu sa Njegovim vođstvom. on je govorio: „Ja i otac jedno smo“ (Jovan 10,30). „otac (je) u meni i ja u njemu“ (Jovan 10,38). „Ako ne tvorim djela oca svojega ne vjerujte mi“ (Jovan 10,37).

**Koje uloge ima otac sudeći po onome što je opisano u sledećim stihovima?**

`Jovan 3,16.17; Jovan 6,57`

`Jovan 5,22.30`

`Jovan 6,32; Jovan 14,10.24`

`Jovan 6,45`

`Jovan 15,16, Jovan 16,23`

`ovi stihovi prikazuju oca u bliskoj vezi sa Isusom Hristom, Njegovim Sinom. otac je u bliskom dodiru sa našim svetom i mnogo je uložio u naše spasenje. Čemu nas ta istina uči kada je reč o Božjoj ljubavi prema nama?`