---
title:  Poznavati Sina znači poznavati oca
date:  10/12/2024
---

Kroz celo Evanđelje po Jovanu, apostol opisuje kako Isus, Sin, čini dela koja ukazuju na oca. Isus objašnjava ko je otac i pokazuje kakav je Njegov odnos prema našem svetu. To je sve u skladu sa stihom Jovan 1,18, gde se kaže da on objavljuje oca (grčki: egzēgeomai, što znači objasniti, protumačiti, izložiti). Isus to stalno iznova čini. Reč otac (patēr) pojavljuje se 136 puta u Evanđelju po Jovanu (od toga 18 puta u prva tri poglavlja), što je više od trećine ukupne upotrebe te reči u celom Novom zavetu. Isusov oproštajni govor je jedno od glavnih mesta u ovom Evanđelju, gde Isus obznanjuje oca.  

Isus je bio očev predstavnik na zemlji, i došao je da bi, u ljudskom telu, sproveo u život očevu volju. Isus je zapravo i rekao da on nastoji u svemu da vrši očevu volju, a ne svoju sopstvenu (Jovan 5,30). To može u prvi mah delovati kao zapanjujuća izjava, ali ona samo pokazuje da je Isus, kao ljudsko biće, bio u potpunosti predan ocu.

Isus je takođe rekao da Ga je otac poslao da dovrši Njegov posao – spasenje čovečanstva – i da je sam otac posvedočio o tom Njegovom delu (Jovan 5,36-38). 

Isus je izjavio da Ga je otac poslao da posluži kao jedini preko koga ljudi mogu doći Bogu (Jovan 6,40.44). otac želi da ljudi imaju večni život koji se može naći u Isusu, koji obećava da će ih podići iz mrtvih prilikom vaskrsenja. 	

`Čemu nas sledeći stihovi uče u vezi sa odnosom između Isusa i oca: Jovan 7,16; Jovan 8,38; Jovan 14,10.23; Jovan 15,1.9.10; Jovan 16,27.28; Jovan 17,3.`

Isusove tvrdnje o Njegovom odnosu sa ocem su zapanjujuće. on izjavljuje da su sva Njegova učenja zapravo učenja oca, da je sve što govori lično čuo od oca, da je verovanje u Njega isto što i verovanje u oca, da i same Njegove reči, kao i sva Njegova dela, potiču od oca, i da su on i otac ujedinjeni u ljubavi i radu na spasenju čovečanstva. Kakvo snažno svedočanstvo o bliskosti koja postoji između Isusa i Njegovog oca na nebu! 

`Kako bi se vaš život promenio kada bi vaše misli i dela bili u potpunosti izraz Božje volje za vaš život? odnosno, kako možemo bolje da sprovedemo u život ono što od Isusa saznajemo da je Božja volja za naš život?`