---
title:  Za dalje proučavanje
date:  13/12/2024
---

U knjizi *Čežnja vekova* od Elen G. Vajt  pročitajte poglavlje pod naslovom „Da se ne plaši srce vaše“, str. 662-680 (original). Ako ste u mogućnosti, pročitajte i sledeće: „Additional Note on [John] Chapter 1“, The SDA Bible Commentary, vol. 5, pp. 911-919. 

U nastojanju da procene ko je Isus, Njegovi protivnici su sudili po ljudskim merilima, „po tijelu“ (Jovan 8,15). To je verovatno čak i gore nego suditi na osnovu toga „ko je ko“ (Jovan 7,24). oni su posezali za kriterijumima tela, palog čovečanstva u palom svetu, bez prosvetljujućeg nadzora Duha (videti: Jovan 3,3-7). oni su, da tako kažemo, videli Njegovo „telo“, ali nisu razmotrili mogućnost da je on mogao biti Reč koja je postala telo (Jovan 1,14). Procenjivati Hrista na osnovu tako ograničenog skupa kriterijuma, značilo bi odmeravati Ga sa svetovne tačke gledišta (2. Korinćanima 5,16).

„Utešitelj je nazvan ’Duh istine’. Njegov posao je da odredi i održi istinu. on se najpre nastanjuje u srcu kao Duh istine i tako postaje Utešitelj. Uteha i mir nalaze se u istini, jer se pravi mir i uteha ne mogu naći u zabludi. Lažnim teorijama i predanjima sotona porobljava um. Usmeravajući ljude lažnim merilima, on kvari karakter. Sveti Duh govori umu preko Svetoga pisma i urezuje istinu u srce. Tako on otkriva zabludu i izgoni je iz duše. Duhom istine koji deluje preko Božje Reči, Hristos okuplja svoj izabrani narod.“ – Elen G. Vajt, *Čežnja vekova*, str. 671 (original).  

**Pitanja za razgovor**

`1. Večni život je poznavanje Boga (Jovan 17,3). Šta znači poznavati Boga, nasuprot posedovanju znanja o izvesnim činjenicama u vezi s Njim, to jest, o tome da je on moćan, pun ljubavi i da je Bog pravde? Ako bi vas neko pitao: „Da li poznajete Boga?“ – šta biste mu odgovorili? Kako se Isus uklapa u vaš odgovor?`

`2. U praktičnom, svakodnevnom govoru, šta se podrazumeva pod Isu­sovim rečima: „Riječ je tvoja istina?“ (Jovan 17,17). `

`3. Isus se molio: „Ne molim te da ih uzmeš sa svijeta, nego da ih sačuvaš oda zla“ (Jovan 17,15). Kako vaše lične odluke utiču na to u kojoj meri će na tu molitvu biti pozitivno odgovoreno u vašem životu?`