---
title:  'Epilog: Poznavanje Isusa i Njegove Reči'
date:  21/12/2024
---

### Tekstovi za proučavanje u toku sedmice
Jovan 21; Jovan 11,9.10; Jovan 8,42-44; Jovan 4,46-54; 2. Timotiju 3,16; Jovan 15,1-11.

> <p>Tekst za pamćenje</p>
> „Pregledajte pisma, jer vi mislite da imate u njima život vječni; i ona svjedoče za mene“ (Jovan 5,39).

Jovanovo Evanđelje, kao i Markovo, završava se susretom u Galileji. ova poslednja pouka o Evanđelju po Jovanu bavi se tim susretom, ali ga spaja sa temom o tome kako upoznajemo Isusa i Božju Reč – što je koncept koji se provlači kroz celo četvrto Evanđelje. 

Mada su proveli s Njim više od tri godine, učenici su još uvek bili uveliko nespremni za raspeće i vaskrsenje, i pored toga što im je Isus stalno govorio da će se to desiti.  

Nažalost, nisu Ga držali za reč.

I mi se danas nalazimo u opasnosti da učinimo isto – da slušamo, pa čak i čitamo Božju Reč, ali da je zapravo ne čujemo, da ne prebivamo u njoj i da je ne poslušamo. odnosno, da je ne prihvatimo kao svetlost koja bi trebalo da usmerava naše misli i postupke. To je, nažalost, položaj u kom se, možda i nesvesno, suviše mnogo hrišćana nalazi.  

U ovoj, poslednjoj sedmici u kojoj se zajedno bavimo Evanđeljem po Jovanu, razmotrićemo neke od ključnih misli ove knjige, što će nam pomoći da prevaziđemo puko intelektualno znanje o Isusu, i da Ga, umesto toga, bolje upoznamo, da prebivamo u Njemu i u Njegovoj Reči.

**Proučite pouku za ovu sedmicu da biste se pripremili za subotu, 28. decembar.**