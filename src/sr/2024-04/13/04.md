---
title:  Svetlost i tama
date:  24/12/2024
---

`Pročitajte sledeće tekstove: Jovan 1,4-10; Jovan 3,19-21; Jovan 5,35; Jovan 8,12; Jovan 9,5; Jovan 11,9.10 i Jovan 12,35. Koji veliki kontrast je tu prikazan, i zašto je taj kontrast od tako temeljne važnosti za razumevanje istine?`

Svet je u tami. on izbegava svetlost i ne može sam od sebe da nađe put ka pravom Bogu, Bogu koji je ličnost – Bogu stvaranja, otkrivenja i iskupljenja. 

„Ljudski rod sam od sebe nikada ne može da dostigne poznavanje božanskog. ’To su visine nebeske, šta ćeš učiniti? Dublje je od pakla, kako ćeš poznati?’ (o Jovu 11,8) Jedino duh posinaštva može nam otkriti duboka Božja dela ’što oko ne vide, i uho ne ču, i u srce čoveku ne dođe’. ’A nama je Bog otkrio Duhom svojim.’“ – Elen G. Vajt, *Čežnja vekova*, str. 412 (original).

Samo Isus Hristos „je objavio“ oca (Jovan 1,18, SSP). Grčki glagol koji se tu koristi je egzēgeomai, što znači „protumačiti“, „objasniti“, „izložiti“. Jovan predstavlja Isusa kao nebeskog glasnika, kao onoga ko objašnjava šta znači poznavati Boga. Jedino preko Isusa možemo zaista upoznati Boga.

`Pročitajte tekst Jovan 8,42-44. Kako Isus opisuje lažni temelj na kom su verske vođe u Izraelu zasnivale svoju veru?`

oni koji ne stoje u istini govore na osnovu sopstvenih izvora saznanja. oni „vide“ smisao teksta samo iz ljudske perspektive. Nasuprot tome, mi moramo da prihvatimo činjenicu da je Hristos svetlost sveta i da Ga sledimo u svom tumačenju Njegove Reči.  Za razliku od toga, đavo govori „ono što mu je svojstveno“ (Jovan 8,44, SSP). Ako ne budemo pažljivi i ne predamo se u veri i poslušnosti Bogu, u opasnosti smo da učinimo isto – da čitamo tekst u skladu sa sopstvenim željama, htenjima i shvatanjima, što se može dogoditi lakše nego što mislimo. 

`Kako reagujete na istine koje vam nisu prijatne, a kako bi, u stvari, trebalo da reagujete na njih?`