---
title:  Za dalje proučavanje
date:  27/12/2024
---

Božji ugao posmatranja se uveliko razlikuje od ljudskog. Bog taj svoj ugao posmatranja deli s nama preko svoje Reči, Biblije, pod silom Svetog Duha. Naš je izbor da li želimo da hodamo u tami, ili da prihvatimo svetlost koja dolazi od Isusa Hrista, i koja je otkrivena u Njegovoj Reči. 

Taj izbor podrazumeva lično predanje Isusu Hristu, Božjem Sinu i Iskupitelju čovečanstva. Silom Svetog Duha, Bog otac nam je otkrio – kroz Isusov život, smrt i vaskrsenje – dubinu svoje ljubavi. A za Isusa znamo zato što su izveštaji o Njegovom životu, smrti i vaskrsenju zabeleženi u Božjoj Reči. 

„Božji anđeli su stalno u pokretu između Zemlje i Neba, i Neba i Zemlje. Hristova čuda za ucveljene i napaćene bila su učinjena Božjom silom kroz službu anđela. Svaki blagoslov od Boga dolazi nam preko Hrista službom Njegovih nebeskih vesnika. Uzevši na sebe ljudsku prirodu, naš Spasitelj je sjedinio svoje interese sa interesima palih Adamovih sinova i kćeri, dok se svojom božanskom prirodom drži Božjeg prestola. Na taj način Hristos je Posrednik u vezi između ljudi i Boga, i Boga i ljudi.“ – Elen G. Vajt, *Čežnja vekova*, str. 143 (original).

**Pitanja za razgovor**

`1. od svih priča u Evanđelju po Jovanu, koja vama lično najglasnije govori o Božjoj ljubavi i Njegovom karakteru? Podelite sa članovima svog razreda zašto smatrate da je ta priča tako ubedljiva.`

`2. Kako bi, u praktičnom smislu, trebalo tragati za istinom?`

`3. Zašto je tako teško ostaviti po strani sopstveno „ja“ kao arbitar istine? Možemo li to ikad u potpunosti učiniti, ili će naša ljudska priroda, u izvesnoj meri, ipak uticati na to kako gledamo na Sveto pismo? Zašto moramo priznati tu činjenicu, i kako nam poniznost priskače u pomoć da bismo svoje predrasude mogli da potčinimo Božjoj Reči?`

`4. Istorija zapadnog hrišćanstva puna je užasnih primera onoga što se dešava kada se Božja Reč podredi politici i ljudskim predrasudama. Koji su neki od tih primera, i koje pouke možemo izvući iz njih danas, kada je reč o tome koliko je opasno da ljudski ugao posmatranja postane dominantan filter za „tumačenje“ Biblije?`

`5. Sumirajte sopstvenim rečima širu sliku koju nam pruža Evanđelje po Jovanu. Koja je njegova središnja poruka za nas danas?am je ovo tromesečje pomoglo da bolje razumete ne samo važnost misije, već i kako biste vi i vaša crkva mogli na bolji način da učestvujete u njoj, na šta ste i pozvani?`