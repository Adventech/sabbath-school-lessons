---
title:  Svedočenje Samarjana
date:  26/10/2024
---

### Tekstovi za proučavanje u toku sedmice
Jovan 4,1-42; Jovan 3,26-30; Jeremija 2,13; Zaharija 14,8; Jezekilj 36,25-27.

> <p>Tekst za pamćenje</p>
> „A ženi govorahu: sad ne vjerujemo više za tvoju besjedu, jer sami čusmo i poznasmo da je ovaj zaista spas svijetu, Hristos“ (Jovan 4,42).

Ko su bili Samarjani? Severno carstvo Izraela bilo je osvojeno od strane Asiraca 722. godine pre n. e. Da bi uspostavili političku stabilnost, Asirci su porobljeno stanovništvo rasejali širom svog carstva. Isto tako, zarobljenici iz drugih naroda dovođeni su da nasele Severno carstvo, i od njih su postali Samarjani, koji su praktikovali neki svoj vid judaizma.

Međutim, odnosi između njih i Jevreja nisu bili dobri. Na primer, Samarjani su se protivili obnovi hrama nakon povratka Jevreja iz Vavilona. oni su u međuvremenu sazidali sopstveni hram na gori Garizim, koji je srušio jevrejski vladar Jovan Hirkan 128. godine pre n. e. 

I u Hristovo vreme to neprijateljstvo je još uvek trajalo. Jevreji su izbegavali Samariju koliko god su mogli. Mada se trgovina nastavljala, svi drugi međuodnosi predstavljali su tabu. Jevreji nisu ništa pozajmljivali od Samarjana, niti su primali od njih ikakve usluge. Unutar takvog konteksta, Jovan pripoveda o susretu između Isusa, žene kod bunara i naroda iz samarjanskog grada Sihara. 

**Proučite pouku za ovu sedmicu da biste se pripremili za subotu, 2. novembar.**