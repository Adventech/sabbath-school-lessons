---
title:  Za dalje proučavanje
date:  01/11/2024
---

U knjizi *Čežnja vekova* od Elen G. Vajt pročitajte poglavlje pod naslovom „Na Jakovljevom izvoru“, str. 183-195 (original).

„Čim je našla Spasitelja, Samarjanka je dovela druge k Njemu. Dokazala je da je mnogo uspešniji misionar od Njegovih učenika. Učenici nisu videli u Samariji ništa što bi im pokazalo da je to polje koje obećava. Njihove misli bile su usmerene velikom delu koje treba izvršiti u budućnosti. Nisu videli da se upravo oko njih nalazi žetva koju treba pokupiti. Međutim, preko žene koju su prezirali, ceo grad je doveden da sluša Spasitelja. ona je odmah odnela svetlost svojim sunarodnicima.

ova žena predstavlja delovanje stvarne vere u Hrista. Svaki pravi učenik rađa se za Božje carstvo kao misionar. onaj koji pije od vode postaje izvor života. Primalac postaje davalac. Hristova milost u duši je kao vrelo u pustinji, koje izvire da osveži sve i učini one koji su blizu smrti željnim da piju vodu života.“ – Elen G. Vajt, *Čežnja vekova*, str. 195 (original).

**Pitanja za razgovor**

`1. Pređite u razredu svoje odgovore na poslednje pitanje u odeljku za nedelju. Budite potpuno iskreni u vezi s tim. Koji tabui i predrasude postoje u vašoj kulturi, koji bi zaista mogli da ometaju vaše lično svedočenje drugima?`

`2. Šta mislite zašto je Isus naišao na tako topao prijem među Samarjanima, za razliku od onog koji je doživeo od nekih iz sopstvenog naroda? `

`3. Stavite se na mesto žene Samarjanke. Potpuni stranac dolazi i stavlja joj do znanja da je upoznat sa njenim najdubljim tajnama. Kako je iko, a pogotovu neki stranac, mogao da zna tako nešto? Nije nikakvo čudo što je bila impresionirana Isusom. Kako nam ta priča otkriva da Gospod zna sve o nama, čak i one najdublje, najmračnije tajne, za koje ne bismo želeli da ih iko sazna? A ipak, šta nam način na koji je on postupao prema njoj govori o tome kako želi da postupa prema nama, i pored toga što zna naše tajne? Koju utehu možete crpeti iz te istine? `

`4. Koje teme iz Evanđelja po Jovanu koje smo dosad proučavali nalazimo u Isusovoj službi ženi Samarjanki kod bunara?`