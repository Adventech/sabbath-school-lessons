---
title:  Svedočenje oca
date:  06/11/2024
---

Evanđelje po Jovanu počinje izlaganjem o Reči (logos) koja je sa Bogom, odnosno, sa Bogom ocem (Jovan 1,1). Kada je Reč postala telo, Duh je posvedočio o Isusu tako što je počinuo na Njemu prilikom Njegovog krštenja (Jovan 1,32-34). Ali i otac je svedočio o Isusu tokom Njegove ovozemaljske službe.

`Pročitajte tekst Jovan 5,36-38. Šta Isus tu govori o ocu?`

Isus povezuje oca sa delima i čudima koja je sam činio. on vrlo jasno govori o tome da Ga je otac poslao, a i da svedoči za Njega. 

`Pročitajte sledeće stihove: Matej 3,17; Matej 17,5; Marko 1,11 i Luka 3,22 (videti takođe i 2. Petrova 1,17.18). Šta otac kaže o Isusu?`

Prilikom Isusovog krštenja, otac i Duh su se pridružili Sinu u obeležavanju tog važnog događaja – početka Isusove službe. otac izjavljuje da je Isus Njegov ljubljeni Sin koji Mu je po volji. A u ključnom trenutku Hristove službe, otac progovara ponovo, ovog puta onako kako je zabeleženo u Evanđelju po Jovanu.

Događaji su dostizali vrhunac u završnim danima te službe. Verske vođe, nesposobne da Ga zaustave (videti Jovan 12,19), želeli su Ga mrtvog, sada više nego ikad. Mase su bile oduševljene Njime, pogotovu što je sve više ljudi, pošto su čuli svedočanstvo onih koji su Ga videli kako podiže Lazara iz mrtvih (Jovan 12,17.18), počinjalo da sledi Isusa. Čak su i Grci, koji su tu došli zbog praznika, želeli da Ga vide. 

U tom trenutku, u odgovoru na Isusove reči zabeležene u stihu Jovan 12,28: „oče! proslavi ime svoje!“ – otac ponovo progovara sa neba: „I proslavio sam, i opet ću proslaviti“ (Jovan 12,28).

`Kao što smo već videli, Isusov čas slave je krst. Prema tome, očevo svedočanstvo o Isusu upućuje na veliku žrtvu Jagnjeta Božjeg za grehe ovog sveta. To je vrhunac Njegove ovozemaljske službe. Njegovom smrću u našu korist plaćena je puna kazna za sve naše grehe, i u Njemu, na osnovu vere, mi sami nikad ne moramo da se suočimo s tom kaznom.`