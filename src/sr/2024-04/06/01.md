---
title:  Još svedočanstava o Isusu
date:  02/11/2024
---

### Tekstovi za proučavanje u toku sedmice:
Jovan 3,25-36; Jovan 1,32-36; Danilo 7,18; Jovan 6,51-71; Jovan 5,36-38; Jovan 7,37-53.

> <p>Tekst za pamćenje</p>
> „I kad ja budem podignut od zemlje, sve ću privući k sebi“ (Jovan 12,32).

Isus nije samo govorio zapanjujuće stvari o sebi samom, o tome ko je on, ko Ga je poslao, ili odakle je došao. on je to i pokazao putem čuda i znakova koja je činio. Kao što je neko otvoreno posvedočio o Njemu: „Kad dođe Hristos eda li će više čudesa činiti nego ovaj što čini?“ (Jovan 7,31).

on je podupirao svoje reči postupcima koji su potvrđivali njihovu istinitost.

Ali, kako se drama nastavljala, počelo je da dolazi do podele među ljudima. Isceljenje čoveka u banji Vitezdi izazvalo je gnev nekih vođa. Diskusija u Kapernaumu posle hranjenja 5.000 ljudi imala je za posledicu odbacivanje Isusa od strane mnoštva. Vaskrsenje Lazara stvorilo je veru u nekima, dok je u drugima pokrenulo neprijateljstvo koje će dovesti do Isusovog suđenja i pogubljenja.

ove sedmice govorićemo o nekima od onih koji su svedočili o Isusu. U svakom od tih slučajeva, otkriveni su neki novi aspekti toga ko je Isus zaista, a svi oni zajedno obrazuju dublju viziju o Isusu, Mesiji.

**Proučite pouku za ovu sedmicu da biste se pripremili za subotu, 9. novembar.**