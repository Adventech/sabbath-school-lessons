---
title:  Priča u pozadini – Prolog
date:  12/10/2024
---

### Tekstovi za proučavanje u toku sedmice
Jovan 1,1-5; 1. Mojsijeva 1,1; Jovan 1,9-13; Jovan 3,16-21; Jovan 9,35-41; Matej 7,21-23; Jovan 17,1-5.

> <p>Tekst za pamćenje</p>
> „U početku bješe riječ, i riječ bješe u Boga, i Bog bješe riječ“ (Jovan 1,1).

U prvoj pouci bavili smo se završetkom knjige, gde Jovan objašnjava zašto je napisao svoje Evanđelje. U pouci za ovu sedmicu vraćamo se na početak, gde Jovan određuje pravac u kome on, nadahnut Svetim Duhom, namerava da povede čitaoca. U prvim rečima i pasusima svojih spisa novozavetni pisci često izlažu teme kojima nameravaju da se bave. To čini i Jovan, čije su teme predstavljene kao deo velikog kosmičkog toka, koji oslikava najvažnije istine o Isusu Hristu – istine koje sežu unazad čak do vremena koje prethodi Stvaranju.

To izlaganje na početku knjige pruža čitaocu, koji već zna da je Isus Mesija, prednost kakvu ličnosti u samoj knjizi nisu imale. Čitalac može jasno da sagleda velike teme na koje se evanđelista vraća dok iznosi priču o Isusu. Te velike teme smeštene su u istorijski period Isusovog ovozemaljskog života. 

Pouka za ovu sedmicu počinje Prologom (Jovan 1,1-18) i sumira velike teme kojima se on bavi. Te velike teme kasnije će biti razmotrene i na drugim mestima u Evanđelju po Jovanu. 

**Proučite pouku za ovu sedmicu da biste se pripremili za subotu, 19. oktobar.**