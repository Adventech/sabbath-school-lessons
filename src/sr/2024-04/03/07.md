---
title:  Za dalje proučavanje
date:  18/10/2024
---

U knjizi *Čežnja vekova* od Elen G. Vajt pročitajte poglavlje „S nama Bog“, str. 19-26 (original).

„Gospod Isus Hristos, uzvišeni Sin Božji, postojao je od večnosti, kao posebna ličnost, a opet jedno sa ocem. on je bio slava neba koja sve nadmašuje. on je bio zapovednik nebeskih bića, a obožavanje anđela primao je kao svoje pravo. Nije se otimao sa Bogom oko toga. (Citiran tekst: Priče 8,22-27).

Ima svetlosti i slave u istini da je Hristos bio jedno sa ocem još pre nego što su postavljeni temelji ovog sveta. To je svetlost koja svetli na tamnom mestu, obasjavajući ga božanskom, izvornom slavom. Ta istina, beskrajno tajanstvena sama po sebi, koja objašnjava druge tajanstvene i inače neobjašnjive istine, sakrivena je u svetlosti koja se ne može dokučiti, niti joj se može pristupiti.“ – Ellen G. White *Comments, The Seventh-day Adventist Bible Commentary*, sv. 5, str. 1126.

„Isus je rekao: ’I kad ja budem podignut od zemlje, sve ću privući k sebi’ (Jovan 12,32). Hristos mora da se otkrije grešniku kao Spasitelj koji je umro za grehe sveta; i dok na golgotskom krstu gledamo Božje Jagnje, tajna otkupljenja počinje da se otkriva našem umu, a dobrota Božja vodi nas na pokajanje. Umirući za grešnike, Hristos je ispoljio neshvatljivu ljubav, pa kada  grešnik posmatra tu ljubav, ona mu omekšava srce, utiče na um i napaja dušu skrušenošću... Kad god oni (ljudi) ulažu napor da se reformišu, iz iskrene želje da čine ono što je ispravno,  Hristova sila je to što ih privlači. Uticaj kojeg nisu svesni deluje na dušu, oživljava savest i spoljašnji život se menja. A kada ih Hristos privuče da posmatraju Njegov krst, da vide Njega koga su njihovi gresi proboli, zapovest postaje jasna njihovoj savesti.“ – Elen G. Vajt, *Put Hristu*, str. 26, 27 (original).

**Pitanja za razgovor** 

`1. Zašto Jovan započinje svoje Evanđelje govoreći o Isusu u ulozi Stvoritelja? Šta nam to otkriva o važnosti Stvaranja za celokupnu teologiju? Zašto je, dakle, važno da imamo ispravno ra­zumevanje Stvaranja, u skladu sa onim što je otkriveno u Svetom pismu?`

`2. Zadržite se više na pitanju postavljenom u odeljku za nedelju. Šta bi bilo sa krstom da je na njemu, umesto večnog Boga, umrlo neko stvoreno biće? Šta bismo izgubili ako bi Isus bio bilo ko drugi izuzev večnog Boga?`