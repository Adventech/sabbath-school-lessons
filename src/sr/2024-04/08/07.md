---
title:  Za dalje proučavanje
date:  22/11/2024
---

U knjizi *Čežnja vekova* od Elen G. Vajt pročitajte poglavlje „Da se ne plaši srce vaše“, str. 662-680 (original).

„Istina je bila poverena jevrejskom narodu kao zlatna riznica. Jevrejski verski sistem, koji je Nebo odobrilo, bio je ustanovljen prema uputstvima samoga Hrista. Slikama i simbolima bile su predstavljene velike istine otkupljenja. Međutim, kada je Hristos došao, Jevreji nisu prepoznali onoga na koga su ukazivali svi simboli. Imali su Božju reč u svojim rukama; ali su tradicija, prenošena s naraštaja na naraštaj, i ljudska tumačenja Pisma, sakrili od njihovih očiju istinu koja je bila u Isusu. Duhovno značenje svetih spisa bilo je zaboravljeno. Riznica celokupnog znanja ležala je otvorena pred njima, ali oni to nisu znali.

Bog ne krije svoju istinu od ljudi. oni je svojim ponašanjem sami sakrivaju od sebe. Hristos je jevrejskom narodu dao obilje dokaza da je Mesija; međutim, Njegova učenja zahtevala su odlučujuću promenu u njihovom životu. Shvatili su da će, ukoliko prihvate Hrista, morati da odbace sva svoja omiljena načela i tradiciju, svoje sebične, bezbožne običaje. Za primanje večne, nepromenljive istine potrebna je žrtva. Upravo zato nisu želeli da prihvate najčvršće dokaze koje im je Bog davao da bi utvrdio njihovu veru u Hrista. Tvrdili su da veruju u starozavetne spise, ali su odbijali da prihvate svedočenje tih spisa o Hristovom životu i karakteru. Nisu želeli da budu osvedočeni da ne bi morali da se obrate i tako budu primorani da odbace svoje unapred stvoreno mišljenje. Riznica Jevanđelja, Put, Istina i Život, bila je među njima, ali odbacili su najveći dar koji je Nebo moglo da im ponudi.“ – Elen G. Vajt, *Pouke velikog Učitelja*, str. 105 (original).

**Pitanja za razgovor**

`1. Na koji način proročanstva koja su se ispunila u Isusovom životu izgrađuju veru?`

`2. Koje su tri ili četiri glavne prepreke stajale na putu verskim vođama, sprečavajući ih da poveruju u Isusa? Kako se ti isti principi ispoljavaju i danas?`

`3. Napravite lični inventar o tome na čemu danas počiva vaše uzdanje. Koje korake biste mogli preduzeti da biste ojačali svoju veru?`

`4. Šta bi vaš odgovor na pitanje postavljeno pred kraj proučavanja za ponedeljak trebalo da vam kaže o autoritetu Svetog pisma, i zašto moramo da odbacimo sve što dovodi u pitanje njegov konačni i vrhunski autoritet?`