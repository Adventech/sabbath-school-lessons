---
title:  Ispunjenje starozavetnih proročanstava
date:  16/11/2024
---

### Tekstovi za proučavanje u toku sedmice
Jovan 5,17.20.36-40.46.47; Jovan 13,18; Jovan 17,12; Jeremija 2,13; Zaharija 9,9; Jovan 8,12-30.

> <p>Tekst za pamćenje</p>
> „Ali ja imam svjedočanstvo veće od Jovanova; jer poslovi koje mi dade otac da ih svršim, ovi poslovi koje ja radim svjedoče za mene da me otac posla“ (Jovan 5,36).

U Evanđelju po Jovanu uvek iznova vidimo sve ono što je Isus govorio i činio, a što je otkrivalo da je Mesija (Hamašijah), Hristos, došao u Izrael. A on je zapravo došao kao jedan od njih, kao Jevrejin rođen u Vitlejemu, baš kao što je Sveto pismo predvidelo. 

Pa ipak, kao što Jovan piše: „Na svijetu bješe, i svijet kroza nj posta, i svijet ga ne pozna“ (Jovan 1,10). 

Bio je na svetu, svet je kroz Njega postao, a svet Ga, ipak, nije prepoznao? To je neverovatna izjava. I, kao što možemo da vidimo u Evanđelju po Jovanu i ostalim Evanđeljima, mnogi nisu prepoznali Isusa, a trebalo je, pogotovu zbog svega što je govorio i činio. Tim pre što su i starozavetni spisi upućivali na Njega.

ove sedmice sagledaćemo više načina na koje je Jovan otkrivao Isusa kao Mesiju, a razmotrićemo i zašto su neki ljudi ipak nastavili da Ga odbacuju – uprkos svim moćnim razlozima koji su govorili u prilog tome da je on Hristos. 

Šta možemo naučiti na osnovu njihovih grešaka?

**Proučite pouku za ovu sedmicu da biste se pripremili za subotu, 23. novembar.**