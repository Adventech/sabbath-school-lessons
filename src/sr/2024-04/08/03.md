---
title:  Autoritativna uloga Svetog pisma
date:  18/11/2024
---

osim specifičnih znaka i svedočanstava koja je koristio da ukaže na Isusa kao na Mesiju, Jovan se takođe pozivao na autoritet Starog zaveta i njegovih proročanstava, u kojima su predskazana Hristova dela. Stari zavet je od ključne važnosti, ne samo za Jovanovo Evanđelje, već i za ceo Novi zavet. odbrana Isusa, onoga što je on bio, odakle je došao, šta je činio i šta će učiniti – zasnivala se na Svetom pismu, u ovom slučaju, na Starom zavetu.

`Pročitajte sledeće tekstove: Jovan 5,39.40.46.47. Čemu nas oni uče o Isusovom stavu prema autoritetu Svetog pisma? `

Kroz sva Evanđelja Isus uvek iznova ukazuje na autoritet Svetog pisma kao na ključno svedočanstvo o Njemu. Na primer, često koristi starozavetne događaje da bi ukazao na sebe i na ono što čini. Jedan takav slučaj je kada se poziva na događaj iz teksta 4. Mojsijeva 21,5-9: „Kao što Mojsije podiže zmiju u pustinji, tako treba sin čovječij da se podigne“ (Jovan 3,14). ovde Isus, ne samo da se osvrće na tu priču, već nam, koristeći je da ukaže na sebe, u osnovi daje autoritativno tumačenje poruke koju je ta priča trebalo da prenese. 

I ne samo Isus – i drugi su takođe koristili Stari zavet da bi ukazali na Njega. Na primer, na početku Evanđelja po Jovanu, čitamo sledeće Filipove reči: „Za koga Mojsije u zakonu pisa i proroci, nađosmo ga“ (Jovan 1,45).  

`Pročitajte sledeće tekstove: Jovan 13,18; Jovan 17,12; Jovan 19,24.28.36. Čemu nas oni uče u vezi s tim kako su Isus i Jovan razumeli autoritet Svetog pisma? Šta nam to govori o ključnoj ulozi koju bi celo Sveto pismo takođe moralo da ima i kada je reč o našoj veri?`

`Koje sile danas prikriveno ili otvoreno rade na tome da podriju našu veru u autoritet Biblije? Iznesite svoj odgovor u subotu u razredu.`