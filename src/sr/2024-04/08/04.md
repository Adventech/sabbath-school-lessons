---
title:  Starozavetna proročanstva o Isusu – 1. deo
date:  19/11/2024
---

U raspravi sa verskim vođama o svom identitetu, Isus je potvrdio autoritet Svetog pisma. Na prvi pogled, to nije bilo neophodno, jer su verske vođe verovale u Bibliju. Ipak, čak i pred njima, Isus je naglašavao autoritet Svetog pisma, a činio je to da bi im otkrio sebe – koliko god da su tvrda bila njihova srca, i koliko god su se trudili da se odupru osvedočenju.  

U međuvremenu, Jovan beleži mnoge direktne citate i aluzije na Stari zavet, koji upućuju na Isusa kao na ispunjenje starozavetnih obećanja o Mesiji.	

**U kom smislu su sledeći novozavetni i starozavetni stihovi povezani? odnosno, kako se u Novom zavetu koriste ti tekstovi kao svedočanstvo o Isusu?**

`Jovan 1,23; Isaija 40,3`

`Jovan 2,16.17; Psalmi 69,9`

`Jovan 7,38; Jeremija 2,13`

`Jovan 19,36; 4. Mojsijeva 9,12`

Ne samo Jovan, već i Petar, Pavle, Matej, Marko, Luka i svi novozavetni pisci, pod uticajem Svetog Duha, uvek iznova naglašavaju da život, smrt i vaskrsenje Isusa iz Nazareta, kao i Njegovo vaznesenje na Božji presto, predstavljaju ispunjenje starozavetnih proročanstava. 

I mada je Isus neprestano upućivao svoje učenike na Sveto pismo, koje je najavilo Njegovu službu – kada su tek učenici konačno shvatili da Sveto pismo govori o Njemu? Tek nakon što je umro i vaskrsao i pojavio se pred njima, konačno su to razumeli. „A kad usta iz mrtvijeh, opomenuše se učenici njegovi da ovo govoraše, i vjerovaše pismu i riječi koju reče Isus“ (Jovan 2,22; videti takođe: Jovan 20,9).