---
title:  Znaci koji pokazuju put
date:  28/09/2024
---

### Tekstovi za proučavanje u toku sedmice
Jovan 2,1-11; Jovan 4,46-54; Jovan 5,1-16; Marko 3,22.23; Matej 12,9-14; Jovan 5,16-47.

> <p>Tekst za pamćenje</p>
> „A i mnoga druga čudesa učini Isus pred učenicima svojijem koja nijesu pisana u knjizi ovoj. A ova se napisaše, da vjerujete da Isus jest Hristos sin Božij, i da vjerujući imate život u ime njegovo“ (Jovan 20,30.31).

Zašto je Jovan napisao svoje Evanđelje? Da li je želeo da istakne Isusova čuda? Ili da naglasi neka Njegova posebna učenja? Iz kog razloga je napisao to što je napisao?

Pod silom i uticajem Svetog Duha, Jovan objašnjava zašto je to učinio. on kaže da su priče koje navodi, mada se još mnogo toga moglo napisati o Hristovom životu (Jovan 21,25), izabrane upravo zato „da vjerujete da Isus jest Hristos sin Božij, i da vjerujući imate život u ime njegovo“ (Jovan 20,31). 

ove sedmice razmotrićemo neka od Isusovih ranih čuda opi­sanih u Evanđelju po Jovanu – od pretvaranja vode u vino na jednoj svadbi, preko obnavljanja zdravlja nečijem veoma bolesnom sinu, do isceljenja čoveka u banji Vitezdi. 

Jovan ta čuda naziva „znacima“. on ne misli na nešto poput saobraćajnih znaka, već na čudesne događaje koji upućuju na jednu uzvišeniju realnost – na Isusa kao Mesiju. U svim tim izveštajima, vidimo primere ljudi koji su Mu uzvratili verom. A njihov primer poziva i nas da učinimo isto.

**Proučite pouku za ovu sedmicu da biste se pripremili za subotu, 5. oktobar.**