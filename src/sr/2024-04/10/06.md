---
title:  Sveto pismo i Istina
date:  05/12/2024
---

U čitavom ovom Evanđelju Sveto pismo igra važnu ulogu, koja se ogleda u tome što nam govori o onome koji je put, istina i život. U Evanđeljima, u celoj Bibliji, u Starom i Novom zavetu, Svetom pismu se pripisuje ključna uloga u otkrivanju istine. To se posebno odnosi na učenje o tome ko je Isus i šta je on došao da uradi.

`Pročitajte tekst Jovan 5,38-40. Šta Isus tu govori o Svetom pismu?`

Isus i Njegovi učenici uvek su iznova ukazivali na Sveto pismo kako bi potvrdili da je on Mesija. Hristos je rekao: „Da ste vjerovali Mojsiju tako biste vjerovali i meni; jer on pisa za mene. A kad njegovijem pismima ne vjerujete kako ćete vjerovati mojijem riječima? (Jovan 5,46.47). 

`Pročitajte tekst Luka 24,27. Zašto je važno to što je Isus najpre upućivao na Sveto pismo, kako bi otkrio značaj svoje službe? `

Na drugom mestu, citirajući tekst iz 2. Mojsijeve, Hristos je rekao: „Nijeste li čitali što vam je rekao Bog...?’ ” (Matej 22,31). Zaharija se osvrnuo na Božja obećanja da „govori ustima svetijeh proroka svojijeh od vijeka“ (Luka 1,70). U svojoj propovedi na dan Pedesetnice, Petar je kazao: „Trebalo je da se izvrši ono pismo što proreče Duh sveti ustima Davidovijem“ (Dela 1,16).

Biblija nije udžbenik iz prirodnih nauka. ona ne objašnjava kako podeliti atom ili izvesti operaciju mozga. Ali ona čini nešto još značajnije. ona pruža kontekst unutar kojeg naš svemir ima smisao. ona je ključ koji otvara vrata, svetlost koja omogućava vid. Bez nje, bili bismo u mraku u pogledu Božjeg postojanja, Njegove uloge u svemiru, našeg porekla, smisla života i budućnosti.

`Koje su neke od istina o kojima Biblija uči, a o kojima nauka, čak ni teorijski, ne može da nam pruži nikakva saznanja?`