---
title:  Put, Istina i Život
date:  30/11/2024
---

### Tekstovi za proučavanje u toku sedmice
Jovan 13,1-20; Jovan 14,1-3; Danilo 7,27; Jovan 14,5-11; Jovan 1,14; Kološanima 1,16.17; Jovan 5,38-40.

> <p>Tekst za pamćenje</p>
> „Boga niko nije vidio nikad: jedinorodni sin koji je u naručju očinom, on ga javi“ (Jovan 1,18).

Evanđelje po Jovanu je podeljeno na četiri glavna dela: Prolog (Jovan 1,1-18), Knjiga znakova (Jovan 1,19-12,50), Knjiga slave (Jovan 13,1-20,31), i Epilog (Jovan 21,1-25). U dosadašnjem proučavanju usredsredili smo se uglavnom na Prolog i Knjigu znakova, izlažući ko je Isus putem Njegovih čuda (znakova), dijaloga i učenja. U lekcijama koje slede prelazimo posebno na treći deo Jovanovog Evanđelja, na Knjigu slave.

Interesantno je da čuvenih sedam „JA SAM“ izjava obrazuju most između Knjige znakova i Knjige slave. A obuhvataju sledeće izraze: „hleb života“ (Jovan 6,35.41.48.51), „videlo svetu“ (Jovan 8,12; Jovan 9:5), „vrata“ (Jovan 10,7.9), „dobri pastir“ (Jovan 10,11.14), „vaskrsenje i život“ (Jovan 11,25), „put i istina i život“ (Jovan 14,6), i „pravi čokot“ (Jovan 15,1.5). 

Pouku za ovu sedmicu otpočećemo razmatranjem svrhe Isusovog oproštajnog govora, koji predstavlja i uvod u značajnu epizodu Njegovog pranja nogu učenicima. A onda ćemo preći na „JA SAM“ izjavu iz 14. poglavlja („ja sam put i istina i život“). 

**Proučite pouku za ovu sedmicu da biste se pripremili za subotu, 7. decembar.**