---
title:  Sigurno ću opet doći
date:  02/12/2024
---

`Pročitajte tekst Jovan 14,1-3. U kom kontekstu je Isus izgovorio te reči?`

Pred kraj 13. poglavlja, Isus kaže da odlazi (Jovan 13,33). To izaziva Petra da Ga pita kuda on to ide (Jovan 13,36). Učenici ne razumeju da Isus govori o svojoj smrti, vaskrsenju i vaznesenju. Petar takođe kaže da je spreman da položi svoj život za Isusa (Jovan 13,37). I tada Isus proriče Petrovo odricanje (Jovan 13,38).

Upravo u tom kontekstu Isus govori svojim učenicima da ne dopuste da im se srca uplaše (Jovan 14,1). Glagol „plašiti“ na grčkom je preveden kao *tarassō*, što znači *podbuniti*, *uznemiriti*, *onespokojiti*, dovesti u zabunu. Nije ni čudo što su učenici bili zbunjeni Isusovim rečima.

A da bi im razvejao strahove, Isus govori o kući svoga oca, u kojoj ima mnogo soba (ne stanova, već soba kao u gostionici). on odlazi tamo da bi im pripremio mesto. Njegove reči upućuju na vreme posle predstojeće oluje oko krsta, kada će se on vratiti da izbavi svoj narod. Njegov pogled je usmeren na vreme kada će sva ta tragedija u vezi sa grehom biti jednom i zauvek završena (see Danilo 7,27).

Isus kaže: „I kad otidem... opet ću doći, i uzeću vas k sebi da i vi budete gdje sam ja“ (Jovan 14,3). To je očigledno obećanje o Njegovom drugom dolasku. 

Šta predstavlja temelj poverenja u to obećanje? Mnogi bi rekli da je to ispunjenje biblijskih obećanja uopšte, i to je svakako tačno. Međutim, u stihu Jovan 14,3, nešto drugo se navodi kao temelj. U ovom stihu, izraz „(Ja) ću doći“ na grčkom jeziku je zapravo u prezentu, sadašnjem vremenu (Ja dolazim). Takva upotreba sadašnjeg vremena u grčkom jeziku zove se futuristički prezent. To je budući događaj o kom se govori sa takvom sigurnošću da je opisan kao da se već dešava. Prema tome, taj izraz se s pravom može prevesti kao: Sigurno ću opet doći.

Dakle, temelj naše nade u povratak našeg Gospoda nije samo ispunjenje biblijskih proročanstava. ona se takođe, i to sa još većom sigurnošću, temelji na poverenju u Čoveka koji je to obećanje dao. on je rekao da će se sigurno vratiti po svoj narod. Mi možemo imati poverenja u to obećanje na osnovu toga ko ga je dao.

`Čemu nas krst uči u vezi sa izvesnošću Hristovog drugog dolaska? Ako ne bi bilo Drugog dolaska, od kakve bi koristi za nas bilo Isusovo umiranje prilikom Njegovog prvog dolaska?`