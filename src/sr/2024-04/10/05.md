---
title:  JA SAM Istina
date:  04/12/2024
---

`Pročitajte tekst Jovan 1,14.17; Jovan 8,32; Jovan 14,6 i Jovan 15,26. Kako Jovan povezuje pojam Istine direktno sa Isusom?`

U Jovanovom Evanđelju, istina se uvek iznova povezuje sa Isusom, sa Njegovim ocem i Svetim Duhom. Istina se povezuje sa Isusom, Rečju (logos), i sa svetlošću – nasuprot tami (Jovan 1,1-14; Jovan 3,19-21). Takođe, laž se povezuje sa đavolom i grehom (Jovan 8,44-46). Dakle, istina u Evanđelju po Jovanu nije samo pitanje činjenica i brojki. ona obuhvata i to, ali i više od toga. Ideja istine sadrži i moralni aspekt odanosti Bogu i Njegovoj volji. 

„Ima mnogo onih koji traže živoga Boga, koji čeznu  za Njegovom božanskom prisutnošću. Filozofske teorije i literarni sastavi, ma koliko bili blistavi, ne mogu da zadovolje srce. Ljudske tvrdnje i izumi nemaju nikakve vrednosti. Neka Božja Reč progovori narodu! Neka oni koji su slušali samo tradiciju, ljudske teorije i shvatanja čuju glas onoga čija Reč može da obnovi dušu za večni život.“ – Elen G. Vajt, *Pouke velikog Učitelja*, str. 40 (original).

Razmislite šta znači to što je Isus Istina. Isus je logos, Reč koja je bila sa Bogom od početka, i koja je Tvorac svega što je stvoreno (Jovan 1,1-4). Budući da je jedno sa ocem od večnih vremena, Isus ima karakteristike oca, pa je takođe i „JA SAM“. Njegovo biće nije podređeno nikome i ničemu drugom. Ništa što postoji, uključujući i znanje, ne postoji nezavisno od Njega. A sve što postoji, što je stvoreno, stvoreno je samo od Isusa i postoji samo u Njemu. „Jer kroz njega bi sazdano sve što je na nebu i što je na zemlji, što se vidi i što se ne vidi, bili prijestoli ili gospodstva ili poglavarstva, ili vlasti: sve se kroza nj i za nj sazda. I on je prije svega, i sve je u njemu“ (Kološanima 1,16.17).

Isus nije samo utelovljenje istine. on jeste Istina. Istina nije neki koncept ili konstrukt. ona je osoba! 

Istina, Isus Hristos, može se povezati sa suncem koje obasjava svet (Jovan 8,12). To je  paralelno sa onim što je K. S. Luis izjavio o hrišćanstvu: „Verujem u hrišćanstvo kao što verujem da je sunce izašlo, ne samo zato što ga vidim, već i zato što vidim sve ostalo.“ – „Is Theology Poetry?“ (Samizdat University Press, 2014), str. 15, prvi put predstavljeno 1944.

`Upravo zahvaljujući Isusu, Istini, mi smo u stanju da ispravno tumačimo svet oko sebe.`