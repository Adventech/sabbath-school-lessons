---
title:  Unutrašnji neprijatelj
date:  01/11/2025
---

### Tekstovi za proučavanje u toku sedmice
1. Petrova 1,4; Isus Navin 7; Psalmi 139,1–16; Jezekilj 10,11; Luka 12,15; Isus Navin 8,1–29.

> <p>Tekst za pamćenje</p>
> „Ja Gospod ispitujem srca i iskušavam bubrege, da bih dao svakome prema putovima njegovijem i po plodu djela njegovijeh“ (Jeremija 17,10).

Sedmo poglavlje Knjige Isusa Navina opisuje prvi slučaj na osnovu kojeg se narod Izraela upoznao sa dalekosežnim posledicama zaveta i njegovim dubljim značenjem. Dok je poslušnost odredbama zaveta obezbeđivala pobedu, nepoštovanje tih uslova donosilo je poraz. Vojni uspeh Izraela nije zavisio od njihove brojnosti, borbene strategije ili pametne taktike, već od prisustva božanskog Ratnika među njima. 

Tokom osvajanja Obećane zemlje, Izrael je morao da nauči tešku lekciju o tome da se njihov najopasniji neprijatelj ne nalazi izvan njihovog tabora, već unutar sopstvenih redova. Najveći izazov koji je stajao pred njima nisu bili ni utvrđene zidine hananejskih gradova, niti njihova napredna vojna tehnologija, već uporna volja pojedinaca unutar njihovog sopstvenog tabora da se namerno ogluše o Gospodnja uputstva. 

Dok čekamo na svoje nebesko nasledstvo (1. Petrova 1,4; Kološanima 3,24), i mi se suočavamo sa sličnim izazovima. Dok stojimo na granici Obećane zemlje, naša vernost se testira, i možemo biti pobednici jedino ako se predamo Isusu Hristu.

**Proučite pouku za ovu sedmicu da biste se pripremili za subotu, 8. novembar.**