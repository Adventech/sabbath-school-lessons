---
title:  Za dalje proučavanje
date:  28/11/2025
---

U knjizi *Velika borba* od Elen G. Vajt čitajte poglavlje pod naslovom „Velika borba je završena“, str. 672-678 (original).

„Bićemo zauvek spaseni kada uđemo na vrata u grad. Tada ćemo moći da se radujemo zato što smo spaseni, spaseni za večnost. Ali do tada je potrebno da poslušamo savet apostola i ’da se bojimo dakle da kako dok je još ostavljeno obećanje da se ulazi u pokoj njegov, ne odocni koji od vas’ [Jevrejima 4,1]. Posedovanje znanja o Hananu, pevanje pesama o Hananu, radovanje mogućnosti da se uđe u Hanan, nije uvelo decu Izraelovu u vinograde i maslinjake Obećane zemlje. Ona je mogla zaista da im pripadne samo ako je zauzmu, ako ispune uslove, pokažu živu veru u Boga i prisvoje Njegova obećanja za sebe.“ – Ellen G. White, *The Youth’s Instructor*, February 17, 1898.

„U Bibliji se nasledstvo spasenih naziva ’otadžbina’ (Jevrejima 11,14-16; Čarnić). Tamo nebeski Pastir vodi svoje stado na izvore žive vode. Drvo života donosi svoje plodove svakoga meseca, a lišće toga drveta služi (za isceljenje) narodima. Tamo se nalaze i potoci koji ne presušuju, bistri kao kristal, a na njihovim obalama lelujavo drveće svojom senkom natkriljuje staze pripremljene za Gospodnje otkupljene. Tamo se široke ravnice produžuju u prekrasne brežuljke iza kojih Božje planine uzdižu svoje veličanstvene vrhove. Božji narod, koji je toliko vremena proveo kao putnik i došljak, naći će svoj dom na tim spokojnim proplancima i pored živih potoka.“ – Elen G. Vajt, *Velika borba*, str. 675 (original).

**Pitanja za razgovor:**

`1. Razmislite o Obećanoj zemlji kao o simbolu izobilnog života koji je Hristos obećao svojim sledbenicima u stihu Jovan 10,10. Kako prednosti života u zemlji izobilja dočaravaju blagoslove spasenja?`

`2. Kakav odnos postoji između građanske pripadnosti nekoj zemlji i negovanja određenog načina života? Kako jedno utiče na drugo? Koje su implikacije građanske pripadnosti Božjem carstvu?`

`3. Kao ljudi, stalno se razočaravamo u tuđa obećanja, a ponekad i u obećanja koja dajemo sami sebi. Zašto Božjim obećanjima ipak možemo verovati?`

`4. Kako da obećanje o novoj zemlji učinimo delom svoje budućnosti na realan i konkretan način, čak i sada?`