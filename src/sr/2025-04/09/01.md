---
title:  Naslednici obećanja, zatočenici nade
date:  22/11/2025
---

### Tekstovi za proučavanje u toku sedmice
1. Mojsijeva 3,17-24; 5. Mojsijeva 6,3; Isus Navin 13,1-7; Jevrejima 12,28; 3. Mojsijeva 25,1-5.8-13; Jezekilj 37,14.25.

> <p>Tekst za pamćenje</p>
> „Vratite se ka gradu, sužnji, koji se nadate, još ti i danas javljam da ću ti platiti dvojinom“ (Zaharija 9,12).

Tekst od 13. do 21. poglavlja Knjige Isusa Navina sadrži dugačke liste geografskih međaša koji obeležavaju delove zemlje dodeljene izraelskim plemenima. Za savremenog čitaoca te liste mogu izgledati nebitno, ali one se zasnivaju na teološkom razumevanju Obećane zemlje koje je značajno za nas danas. Preko tih konkretnih lista Bog je želeo da pouči Izraelce da ta zemlja nije san. Ona im je obećana na veoma opipljiv, merljiv način. Ali oni su morali da pretvore to obećanje u stvarnost tako što će postupati u skladu s njim. 

To jest, da, Bog će im dati zemlju u nasledstvo. To će biti dar, dat kao ispunjenje onoga što je obećao njihovim očevima. „Eto, dao sam vam zemlju, uđite u nju, i uzmite zemlju, za koju se zakleo Gospod ocima vašim, Avramu, Isaku i Jakovu, da će im je dati i sjemenu njihovu nakon njih“ (5. Mojsijeva 1,8). Ali, da, i oni su imali svoju ulogu u tome. 

Ove sedmice pozabavićemo se nekim teološkim pojmovima u vezi sa Obećanom zemljom i njuhovim duhovnim implikacijama po one koji polažu pravo na sva obećanja koja se nalaze u Isusu Hristu. 

**Proučite pouku za ovu sedmicu da biste se pripremili za subotu, 29. novembar.**