---
title:  Bog je veran!
date:  13/12/2025
---

### Tekstovi za proučavanje u toku sedmice
Isus Navin 21,43-45; 2. Timotiju 2,11-13; Isus Navin 23; Otkrivenje 14,10.19; 5. Mojsijeva 6,5.

> <p>Tekst za pamćenje</p>
> „Ništa ne izosta od svega dobra što bješe obrekao Gospod domu Izrailjevu; sve se zbi“ (Isus Navin 21,45).

Kada se Džon F. Kenedi obratio Americi prilikom svoje inauguracije, 20. januara 1961, njegov govor se sastojao od samo 1.366 reči, ali je ostavio neizbrisiv trag na američki um. Ohrabrujući svoju zemlju da se usredsredi na svoje odgovornosti umesto na privilegije, rekao je: „Sa čistom savešću kao našom jedinom sigurnom nagradom, sa istorijom kao konačnim sudijom naših dela, krenimo dalje da vodimo zemlju koju volimo, tražeći Božji blagoslov i Njegovu pomoć, ali potpuno svesni da ovde na zemlji, Božje delo zapravo mora biti naše delo.“ 

Kada je Isus Navin, ostareli vođa Izraelaca, osetio da se bliži kraju svog života, odlučio je da se obrati narodu i njegovim vođama (Isus Navin 23 i 24). U 23. poglavlju fokus je više na budućnosti i na tome kako obožavati Boga: isključivo (to jest, Njega i nikog više). U 24. poglavlju Isus Navin nam daje pregled Božjih vernih dela u prošlosti, s ciljem da nas navede na odluku u vezi s tim ko jedini zaslužuje da bude obožavan: Jahve.

Ove sedmice, proučavaćemo zajedno prvi govor Isusa Navina, u kom se on osvrće unazad na pobede Izraela, ali u isto vreme utire put njegovom budućem uspehu.

**Proučite pouku za ovu sedmicu da biste se pripremili za subotu, 20. decembar.**