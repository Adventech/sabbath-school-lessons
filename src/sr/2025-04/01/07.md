---
title:  Za dalje proučavanje
date:  03/10/2025
---

U knjizi *Stvaranje, patrijarsi i proroci* od Elen G. Vajt, čitajte poglavlje pod naslovom „Prelazak preko Jordana“, str. 481, 482 (original). Ako ste u mogućnosti, čitajte i poglavlje iz knjige *The Story of Redemption*, pod naslovom „Ulazak u Obećanu zemlju“ („Entering the Promised Land“), str. 175.

„U svojim obećanjima i opomenama Isus misli na mene. Bog je toliko zavoleo svet da je dao svoga jedinorodnog Sina da ja, verujući u Njega, ne poginem, nego da imam život večni. Iskustva vezana za Božju reč moraju da budu moja iskustva. Molitva i obećanja, pravila i opomene moji su... Kad vera tako primi i usvoji načela istine, ona će postati deo bića i pokretačka sila života. Božja reč, prihvaćena u duši oblikuje misli i učestvuje u razvoju karaktera.“ – Elen G. Vajt, *Čežnja vekova*, str. 390, 391 (original).

„Ne postoji tema kojom se moramo ozbiljnije baviti, koju moramo češće ponavljati i snažnije utvrditi u umu svih ljudi, nego što je tema o nemogućnosti palog čoveka da zasluži bilo šta, čak i najboljim od svojih dobrih dela. Spasavamo se jedino verom u Isusa Hrista.“ – Elen G. Vajt, Vera i dela, str. 19 (original).

**Pitanja za razgovor:**

`1. Koliko god se životne prilike i iskustva Isusa Navina razlikovali od naših, koje duhovne principe možemo da preuzmemo iz njegovog života da bismo ih primenili u svom sopstvenom? Zašto, ipak, moramo uvek uzimati u obzir kontekst, kada nastojimo da izvučemo neke sličnosti? `

`2. Razgovarajte o odnosu između Božjih obećanja i naše poslušnosti Njemu. Kako se oni uzajamno dopunjuju? Kakve se opasnosti nalaze u prenaglašavanju jednog na račun drugog? To jest, koja opasnost proishodi iz nametanja zakona po cenu gubljenja iz vida blagodati? Ili od nametanja blagodati po cenu gubljenja iz vida zakona?`

`3. Na osnovu pouke za ovu sedmicu, kako biste definisali uspeh iz biblijske perspektive? Koje mesto napredak i blagostanje imaju u hrišćanskoj definiciji uspeha?`

`4. Zamislite kako mora da se osećao Isus Navin kad je trebalo da zameni Mojsija. Koje obećanje mu je Bog dao, što mu je sigurno pomagalo da se održi (videti Isus Navin 1,5) dok se nosio sa svojim ogromnim odgovornostima?`