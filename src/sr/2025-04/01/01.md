---
title:  Recept za uspeh
date:  27/09/2025
---

### Tekstovi za proučavanje u toku sedmice
5. Mojsijeva 18,15-22; Isus Navin 1; Jevrejima 6,17.18; Efescima 6,10-18; Psalmi 1,1-3; Rimljanima 3,31.

> <p>Tekst za pamćenje</p>
> „Samo budi slobodan i hrabar da držiš i tvoriš sve po zakonu koji ti je zapovjedio Mojsije sluga moj, ne otstupaj od njega ni nadesno ni nalijevo, da bi napredovao kuda god pođeš“ (Isus Navin 1,7).

Bendžamin Zander, muzički direktor Bostonskog filharmonijskog orkestra, bio je i predavač na predmetu koji se bavi analizom izvođenja muzičkog dela. Primetio je da su njegovi studenti bili veoma zabrinuti kad su se suočavali sa ocenom svog izvođenja. Da bi ih opustio i omogućio im da ostvare svoj puni potencijal, već prvog dana je objavio da će svi dobiti najvišu ocenu. Ta ocena nije bila neko očekivanje koje treba ispuniti, već „mogućnost koju treba sprovesti u delo“. Jedini zahtev bio je da studenti u toku prve dve sedmice semestra napišu pismo, ali da ga datiraju na kraj studijske godine. U pismu je trebalo da objasne zašto zaslužuju tako visoku ocenu.

Knjiga Isusa Navina govori o novim mogućnostima. Mojsije, koji je bio dominantna figura tokom 40 godina izraelske istorije, pripadao je prošlosti. Izlazak iz Egipta i lutanje po pustinji, tragično obeleženo pobunom i tvrdoglavošću, završili su se. Nova generacija, spremna da posluša Boga, trebalo je da uđe u Obećanu zemlju, i to nije bilo neko očekivanje koje treba ispuniti, već mogućnost koju treba sprovesti u delo. 

Hajde da proučimo kako je Bog otvorio novo poglavlje u životu Izraela, i kako On može to isto da učini i u našem životu.

*Proučite pouku za ovu sedmicu da biste se pripremili za subotu, 4. oktobar.*