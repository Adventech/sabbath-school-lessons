---
title:  Spomenici blagodati
date:  11/10/2025
---

### Tekstovi za proučavanje u toku sedmice
Isus Navin 3; 4. Mojsijeva 14,44; Luka 18,18–27; Isus Navin 4; Jovan 14,26; Jevrejima 4,8–11.

> <p>Tekst za pamćenje</p>
> „Jer Gospod Bog vaš osuši Jordan pred vama dokle prijeđoste, kao što je učinio Gospod Bog vaš od Crvenoga Mora osušivši ga pred nama dokle prijeđosmo; da bi poznali svi narodi na zemlji da je ruka Gospodnja krjepka, da biste se svagda bojali Gospoda Boga svojega“ (Isus Navin 4,23.24).

Policijski službenik je dao znak i Džon je morao da stane. Zatim  mu je zatražio vozačku dozvolu i Džonu je u tom trenutku sinulo da je svoj novčanik, zajedno sa vozačkom dozvolom, ostavio u kancelariji. Objasnio je šta se dogodilo, a policajac ga je pitao čime se bavi. Odgovorio je da je profesor. Dok mu je uručivao priznanicu sa iznosom koji treba da plati, policajac mu je rekao da na to ne gleda kao na kaznu. 

„To je školarina“, rekao je. „Ljudi plaćaju školarinu kad žele nešto da nauče. To je vaša školarina da biste naučili da ne zaboravljate svoju vozačku dozvolu. Prijatan dan, profesore!“

Kao ljudska bića, skloni smo da zaboravljamo ono što nam nije stalno pred očima. Zaboravljamo da uzvratimo telefonske pozive, da odgovorimo na i-mejlove, da zalijemo biljke, da čestitamo rođendane, i tako dalje. Lista bi mogla da se nastavi. Međutim, zaboravljanje naših duhovnih potreba moglo bi da ima ozbiljnije posledice od puke prekršajne kazne, pogotovu što se tu radi o nečemu što je, doslovno, naša večna sudbina.

Hajde da proučimo prelazak Jevreja preko Jordana i da vidimo šta možemo da naučimo iz njihovog iskustva.

*Proučite pouku za ovu sedmicu da biste se pripremili za subotu, 18. oktobar.*