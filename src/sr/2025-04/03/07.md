---
title:  Za dalje proučavanje
date:  17/10/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Prelaz preko Jordana“, str. 483, 484 (original).

„Pažljivo proučavajte iskustva Izraelaca na njihovom putovanju u Hanan. Proučite treće i četvrto poglavlje Knjige Isusa Navina, gde se izveštava o njihovoj pripremi za prelazak i o samom prelasku preko Jordana u Obećanu zemlju. Mi treba da održavamo svoje srce i um  u dobroj formi, osvežavajući pamćenje poukama kojima je Gospod učio svoj drevni narod. Tada će učenja Njegove reči za nas, kao što je On hteo da budu i za njih, uvek biti zanimljiva i upečatljiva.“ – Ellen G. White Comments, *The SDA Bible Commentary*, vol. 2, p. 994.

„Savremeni Izrael je u većoj opasnosti da zaboravi Boga i bude naveden na idolopoklonstvo, nego što je to bio Božji drevni narod. Mnogi idoli se obožavaju čak i od strane onih koji se predstavljaju kao poštovaoci Subote. Bog je naročito zadužio svoj drevni narod da se čuva idolopoklonstva, jer ako bi bili odvraćeni od služenja živom Bogu, Njegova kletva bi počivala na njima, dok bi, ako bi Ga voleli svim srcem, dušom i snagom, On obilato blagoslovio njihove ’kotarice i naćve’, i uklonio bolesti iz njihove sredine.“ – Ellen G. White, *Testimonies for the Church*, vol. 1, p. 609.

**Pitanja za razgovor:**

`1. Razgovarajte u svom razredu o čudesnom prelasku preko Jordana. Kako biste definisali čuda? Zašto izgleda kao da Bog danas ne čini slična čuda?`

`2. Koje praktične načine možete predložiti svom razredu za sprečavanje duhovne zaboravnosti, kako pojedinaca tako i crkve? Mada je važno da imamo aktivan, dinamičan odnos sa Bogom, i da ne zasnivamo celo svoje hrišćansko iskustvo na snažnim iskustvima iz prošlosti, kako ipak možemo iskoristiti svoja prošla iskustva kao podsetnik na to kako je Bog delovao u našem životu?`

`3. Šta mislite, kako Subota može, s jedne strane, da nam pomogne da se setimo Božjih intervencija u našem životu, a s druge, da nam pruži predukus obećanog počivanja u Njegovom carstvu? Kako Subota upućuje ne samo na ono čega bi trebalo da se sećamo, već i na ono čemu možemo da se nadamo u budućnosti?`