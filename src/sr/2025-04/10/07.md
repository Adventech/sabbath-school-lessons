---
title:  Za dalje proučavanje
date:  05/12/2025
---

**„Narod Hristovog vremena nije shvatio Njegovu misiju... Ljudska tradicija, izreke i proglasi sprečavali su ih da nauče pouke koje je Bog želeo da im prenese. Te izreke i tradicija postale su prepreka njihovom shvatanju i sprovođenju u život načela prave religije. Kada se u liku Isusa Hrista pojavila Stvarnost, oni u Njemu nisu prepoznali ispunjenje svih svojih simbola, sadržinu svih svojih senki. Odbacili su Original, i držali se svojih beskorisnih simbola i ceremonija. Božji Sin je došao, a oni su nastavili da traže znak Njegovog dolaska. Na poruku: ’Pokajte se, jer se približi carstvo nebesko’, odgovarali su zahtevajući čudo (Matej 3,2)... Hristovo jevanđelje postalo im je kamen spoticanja zato što su zahtevali znake umesto Spasitelja. Očekivali su da Mesija dokaže svoja prava velikim osvajačkim delima, kojima bi svoju imperiju uspostavio na razvalinama zemaljskih carstava. Spasitelj je na ova očekivanja odgovorio pričom o sejaču. Carstvo nebesko trebalo je da pobedi, ne silom oružja, ne nasilnim nametanjem, već usađivanjem novog načela u ljudska srca.“ - Elen G. Vajt, *Pouke velikog Učitelja*, str. 34, 35 (original).**

„Crkvi je potrebno više vernih Haleva i Isusa Navina, koji su spremni da prihvate večni život pod Božjim jednostavnim uslovom poslušnosti. Naše crkve vape za radnicima. Svet je naša njiva. Misionari su potrebni u gradovima i selima, čvršće uhvaćenim u okove idolopoklonstva nego što su to bili pagani sa Istoka, koji nikad nisu ugledali svetlost istine. Pravi misionski duh napustio je crkve koje tako uzvišeno govore o svojoj veri. Njihova srca više ne gore ljubavlju prema dušama i željom da ih uvedu u Hristovo stado. Nama su potrebni revnosni radnici. Zar nema nikoga da odgovori na vapaj koji se čuje sa svih strana: ’Dođi... i pomozi nam’?“ – Ellen G. White, *Testimonies for the Church*, tom 4, str. 156.

**Pitanja za razgovor:**

`1. Kako vam biblijska tipologija pomaže da bolje razumete službu Isusa Hrista u vašu korist?`

`2. U kom pogledu je vaša duhovna borba slična osvajanju Hanana, a u čemu se razlikuje?`

`3. Razmišljajte o konačnom ispunjenju tipologije iz Knjige Isusa Navina. Kako nam slika jednog sveta bez bola, patnje i smrti daje realnu nadu u svakodnevnim životnim borbama?`

`4. Isus Navin je odražavao Božji karakter u toj meri da je pružao predsliku Hristove službe. Na koje praktične načine možete dopustiti Isusu da stvori potpuniji odraz svog karaktera u vama?`