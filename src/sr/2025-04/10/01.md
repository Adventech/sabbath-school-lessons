---
title:  Pravi Isus Navin
date:  29/11/2025
---

### Tekstovi za proučavanje u toku sedmice
1. Korinćanima 10,1-13; Matej 2,15; Isus Navin 1,1-3; Dela 3,22-26; Jevrejima 3,7-4,11; 2. Korinćanima 10,3-5.

> <p>Tekst za pamćenje</p>
> „Ovo se pak sve događaše ugledi njima, a napisa se za nauku nama, na koje pošljedak svijeta dođe“ (1. Korinćanima 10,11).

Čitajući Knjigu Isusa Navina, stiče se utisak da njen glavni lik upućuje na realnost koja je izvan njega i uveliko ga prevazilazi. Taj princip vidimo kroz celu Bibliju, kao što je zemlja Hanan, na primer, simbol naše neprolazne nade na novu zemlju. A naravno, i službe u zemaljskom svetilištu upućivale su na širu realnost: „Ali došavši Hristos, poglavar sveštenički dobara koja će doći, kroz bolju i savršeniju skiniju, koja nije rukom građena, to jest, nije ovoga stvorenja“ (Jevrejima 9,11).

Ali postavlja se pitanje: U kom smislu Knjiga Isusa Navina upućuje na neko buduće ispunjenje? Kako možemo biti sigurni da je takvo tumačenje te knjige opravdano? Koji su to biblijski principi koji kontrolišu primenu Knjige Isusa Navina na novozavetne realnosti i događaje poslednjeg vremena?

Ove sedmice, bavićemo se principima biblijskog tumačenja u vezi sa tipologijom. Uočićemo da sama Biblija sadrži pokazatelje tipologije i proučiti u kom smislu život Isusa Navina pruža predsliku Mesijine službe i upućuje na simboliku ispunjenu u crkvi, kao i pri završetku ljudske istorije. 

**Proučite pouku za ovu sedmicu da biste se pripremili za subotu, 6. decembar.**