---
title:  'Divovi vere: Isus Navin i Halev'
date:  15/11/2025
---

### Tekstovi za proučavanje u toku sedmice
4. Mojsijeva 13,6.30-32; Isus Navin 14,6-14; Luka 18,1-5; Isus Navin 19,49-51; 2. Korinćanima 3,18; Rimljanima 12,1.2.

> <p>Tekst za pamćenje</p>
> „Opominjite se svojijeh učitelja koji vam kazivaše riječ Božiju; gledajte na svršetak njihova življenja, i ugledajte se na vjeru njihovu“ (Jevrejima 13,7).

Svaki roditelj zna da njegova deca uče na osnovu primera, zar ne? Pa ipak, koliko roditelja je doživelo to da sa zebnjom posmatra kako njihova deca slede njihove loše, a ne dobre osobine? Bez obzira na godine, nama je lakše da postupamo pogrešno nego ispravno. To je jednostavno ono što znači biti palo biće. „Jer ne znam šta činim, jer ne činim ono šta hoću, nego na što mrzim ono činim“ (Rimljanima 7,15). Ko od nas ne može da se poistoveti s tim?

Ljudi se od rođenja oblikuju snagom primera. Od najosnovnijih stvari u životu, kao što su hodanje, govor i izražavanje emocija, učimo tako što oponašamo one koji su nam najbliži. I kao odraslim osobama, još uvek su nam potrebni uzori, pa čak i ako nisu savršeni, možemo im se diviti i oponašati one duhovne osobine koje su ih učinile divovima vere. 

Ove sedmice detaljnije ćemo razmotriti lični primer dva diva vere iz knjige Isusa Navina - Haleva i Isusa Navina. Šta je to što im je omogućilo da se istaknu u svojoj generaciji i da odigraju ključnu ulogu u životu Božjeg naroda tokom jednog od najvažnijih perioda izraelske istorije?

**Proučite pouku za ovu sedmicu da biste se pripremili za subotu, 22. novembar.**