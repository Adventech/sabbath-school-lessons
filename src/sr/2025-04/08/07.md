---
title:  Za dalje proučavanje
date:  21/11/2025
---

**„Halevova vera je i sada bila isto toliko velika kao i onda kada je njegovo svedočenje bilo suprotno zlom izveštaju ostalih uhoda. On je verovao Gospodnjem obećanju da će svome narodu dati u nasledstvo Hanan, i u toj veri jednako se držao Gospoda. Zajedno s narodom izdržao je dugo lutanje kroz pustinju, deleći zbog krivaca njihova razočaranja i njihove terete; ipak nikada se nije žalio, već je uzdizao Božju milost koja ga je čuvala u pustinji dok su njegova braća stradala. Usred svih tih teškoća, opasnosti i nevolja kojima je obilovalo lutanje kroz pustinju, u toku godina rata posle ulaska u Hanan, Gospod ga je sačuvao, tako da mu ni sada, kada je već prešao osamdesetu, snaga nije oslabila. On za sebe nije tražio zemlju koja je već bila osvojena, već mesto koje su uhode, više od svih drugih, proglasile neosvojivim. Uz Božju pomoć, on će iščupati ova utvrđenja iz ruku onih istih divova pred čijom je snagom poklekla vera Izrailjeva. Halevov zahtev nije bio nadahnut željom za čašću ili slavom. Hrabri stari ratnik želeo je da svom narodu pruži primer koji će poslužiti na čast Bogu, primer kojim će ohrabriti plemena da potpuno osvoje zemlju koju su njihovi očevi proglasili neosvojivom.“ - Elen G. Vajt, *Stvaranje, patrijarsi i proroci*, str. 512, 513 (original).**

„Vera u Boga bila je to što je Halevu davalo hrabrost, što ga je sačuvalo da se ne plaši čoveka, i osposobilo ga da smelo i nepokolebljivo stane u odbranu pravednosti. Oslanjajući se na tu istu silu, na moćnog Zapovednika nebeskih vojski, svaki iskreni vojnik krsta može da primi snagu i hrabrost da prevaziđe prepreke koje izgledaju nepremostive.“ – Ellen G. White, *The Advent Review and Sabbath Herald*, May 30, 1912.

**Pitanja za razgovor:**

`1. Razgovarajte o sili pritiska sredine i hrabrosti koja je potrebna da se progovori kada drugi to ne čine. Kakva je uloga hrabrosti u praktikovanju naše vere? Kako možemo izbeći da budemo grubi i neučtivi dok se zalažemo za ono što verujemo da je ispravno?`

`2. Podelite u svom razredu neke primere vere iz vaše crkve ili zajednice koji su oblikovali vaš život i karakter. Koje su osobine tih ljudi koje vredi slediti?`

`3. Razmislite i razgovarajte o uticaju medija na naš život. Kako da izbegnemo njihove negativne uticaje, a da istovremeno iskoristimo njihov potencijal u dobre svrhe?`

`4. Razmislite više o poniznosti Isusa Navina kao vođe i njegovoj želji da živi blizu svetilišta. Šta vam njegov primer govori?`