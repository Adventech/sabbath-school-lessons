---
title:  Život u zemlji
date:  06/12/2025
---

### Tekstovi za proučavanje u toku sedmice
Isus Navin 22; Efescima 6,7; Jovan 7,24; 4. Mojsijeva 25; Priče 15,1; 1. Petrova 3,8.9.

> <p>Tekst za pamćenje</p>
> „Odgovor blag utišava gnjev, a riječ prijeka podiže srdnju“ (Priče 15,1).

Život u zajednici može povremeno da dovede do sporova i napetosti. To posebno važi za zajednicu kao što je crkva, gde ljudi različitih društvenih pozadina i položaja – koji su ponekad i odrasli u potpuno različitim kulturama – žive i rade zajedno sa zajedničkim ciljem.

Ove sedmice proučićemo 22. poglavlje Knjige Isusa Navina i izazov koji je nastao iz velikog nerazumevanja među narodom. Na počektu knjige, Isus Navin je zapovedio nekim plemenima da pređu Jordan i učestvuju u osvajanju, zajedno sa plemenima sa zapadne strane Jordana (Isus Navin 1,12-18). Sada kad je zadatak obavljen, bili su slobodni da se vrate. Međutim, sa zapadne strane Jordana, oni su podigli oltar koji je izazvao zabrinutost među nekim plemenima. 

Zašto je opasno donositi ishitrene zaključke o ponašanju drugih? Kako možemo negovati jedinstvo u crkvi? Zašto je važno imati na umu širi obim našeg poziva i ne dozvoliti da nam manje bitne pojedinosti odvuku pažnju? To su neka od pitanja kojima ćemo se baviti ove sedmice.

**Proučite pouku za ovu sedmicu da biste se pripremili za subotu, 13. decembar.**