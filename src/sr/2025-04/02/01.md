---
title:  Iznenađeni blagodaću
date:  04/10/2025
---

### Tekstovi za proučavanje u toku sedmice
Isus Navin 2,1–21; 4. Mojsijeva 14,1-12; Jevrejima 11,31; 2. Mojsijeva 12,13; Isus Navin 9; Nemija 7,25.

> <p>Tekst za pamćenje</p>
> „Vjerom Raav kurva ne pogibe s nevjernicima, primivši uhode s mirom, i izvedavši ih drugijem putem“ (Jevrejima 11,31).

„Zašto sam to ponovo učinio/učinila?“ Verovatno je svako od nas u jednom trenutku izgovorio te reči. Uostalom, ne samo da se istorija ponavlja, već se ponavlja i ponašanje čovečanstva uopšte, a i svakog od nas pojedinačno. Koliko često ponavljamo iste greške!

Izrael je imao drugu šansu da uđe u Obećanu zemlju, i Isus Navin je tu misiju ozbiljno shvatio. Prvi korak bio je da steknu jasnu predstavu o tome sa čim se suočavaju. Zato je poslao dvojicu uhoda da mu donesu vredne informacije o toj zemlji: o njenom sistemu odbrane, vojnoj spremnosti, zalihama vode i stavu stanovništva pred osvajačkom silom.

Neko bi pomislio da Božje obećanje o davanju te zemlje Izraelcima isključuje svaki napor s njihove strane. Međutim, sigurnost u božansku podršku ne poništava ljudsku odgovornost. Izrael je po drugi put stajao na granici Hanana. Očekivanja su bila visoka, ali prethodni put kad je Izrael stajao na toj granici i imao isti zadatak, to se završilo kao strahovit neuspeh.

Ove sedmice, proučićemo dva najfascinantnija događaja iz Knjige Isusa Navina i otkriti kakav je njihov značaj za našu veru danas. Božja blagodat ima beskonačne mogućnosti da nas iznenadi.

*Proučite pouku za ovu sedmicu da biste se pripremili za subotu, 11. oktobar.*