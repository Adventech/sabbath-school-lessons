---
title:  Za dalje proučavanje
date:  31/10/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Pad Jerihona“, str. 491–493 (original).

Kao što je slučaj i sa svim ostalim u Bibliji, poznavanje kontek­sta i pozadine od presudne je važnosti. Kao što smo videli, kosmički sukob i motiv Boga kao Sudije predstavljaju ključ za razumevanje tih ratova protiv Hananejca.

„Bog je spor na gnev. On je bezbožnim narodima dao vreme probe, kako bi mogli da se upoznaju s Njim i Njegovim karakterom. Njihova osuda zbog odbijanja da prime svetlost, i biranja sopstvenih puteva umesto Božjih, bila je u skladu sa svetlošću koja im je data. Bog je naveo razlog zašto nije odmah oterao Hananejce. Bezakonje Amorejaca još nije bilo dostiglo svoj vrhunac. Svojim bezakonjem oni su postepeno dovodili sebe do tačke posle koje Bog to više nije mogao da podnosi, i posle koje su bili uništeni. Sve dok ta tačka nije dosegnuta, i dok se njihovo bezakonje nije navršilo, Božja osveta se odlagala. Svi narodi su imali svoje vreme probe. Oni koji su odbacili Božji zakon napredovali su s jednog nivoa zla na drugi. Deca su nasleđivala buntovni duh svojih roditelja, i postupala gore nego njihovi očevi pre njih, sve dok ih Božji gnev nije sustigao. A kazna nije bila ništa manja zato što je odlagana.“ — Ellen G. White Comments, *The SDA Bible Commentary*, vol. 2, p. 1005.

**Pitanja za razgovor:**

`1. Razgovarajte o implikacijama toga što je Bog naš sudija, kao što je i Vrhovni Sudija čitave vasione. Šta mislite, zašto je činjenica da je Bog Sudija od temeljne važnosti za evanđelje i za naše spasenje?`

`2. Kako nam slučaj Hananejaca pruža uvid u Božje strpljenje i Njegovu pravdu? Kako bismo mogli da odražavamo Božji karakter kroz način na koji postupamo sa svojim bližnjima? `

`3. Razmislite o osnovnoj prirodi slobodne volje. Šta mislite, zašto Bog poštuje našu slobodu izbora? Na koji način su ljubav i sloboda izbora povezani jedno s drugim?`

`4. Stari zavet sadrži mnoge izveštaje o ratovima i sukobima, ali na kraju, on pruža viziju mira. Koju ulogu bi hrišćani trebalo da imaju kada je reč o uspostavljanju mira u svom okruženju?`