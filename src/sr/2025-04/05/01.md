---
title:  Bog se bori za vas
date:  25/10/2025
---

### Tekstovi za proučavanje u toku sedmice
1. Mojsijeva 15,16; 3. Mojsijeva 18,24–30; 2. Timotiju 4,1.8; 2. Mojsijeva 23,28–30; 5. Mojsijeva 20,10.15–18; Isaija 9,6.

> <p>Tekst za pamćenje</p>
> „A sve te careve i zemlju njihovu uze Isus ujedanput; jer Gospod Bog Izrailjev vojevaše za Izrailja“ (Isus Navin 10,42).

Knjiga Isusa Navina sadrži neke uznemirujuće scene. Koncept božanskog ili svetog rata, koji jednu grupu ljudi prikazuje kao da ima Bogom dani zadatak da uništi drugu grupu, pokreće neka ozbiljna pitanja.  

Pitanje božanskog rata u Starom zavetu prilično je izazovno. Bog se u Starom zavetu javlja kao suvereni Gospodar svemira. Otuda, sve što se dešava mora, na neki način, biti povezano s Njegovom neposrednom ili posrednom voljom. I tako neizbižno dolazimo do pitanja: „Kako Bog može da dopusti tako nešto?“ Prošle sedmice smo videli da je Bog i sam umešan u sukob koji je daleko veći od bilo kog rata ili bitke vođene u ljudskoj istoriji, u sukob koji prožima svaki aspekt našeg života. Videli smo, takođe, da se događaji iz biblijske i sekularne istorije mogu razumeti samo u svetlu tog sukoba. 

Ove sedmice nastavljamo da ispitujemo složenost božanski odobrenih ratova, ograničenja i uslove božanskog rata, konačnu verziju mira koju nude starozavetni proroci i duhovne implikacije takvih ratova.

*Proučite pouku za ovu sedmicu da biste se pripremili za subotu, 1. novembar.*