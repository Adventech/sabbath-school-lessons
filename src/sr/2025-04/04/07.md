---
title:  Za dalje proučavanje
date:  24/10/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Pad Jerihona“, str. 487–493 (original).

Kada je u svemiru izbila pobuna protiv Božjeg autoriteta, Bog je mogao ili da prestane da bude ono što On suštinski, nepromenljivo i zauvek jeste, i da prepusti vođstvo nad celim svemirom jednom od svojih pobunjenih stvorenja, ili da nastavi da bude sveti, pravedni, milostivi i pun ljubavi Otac svega što postoji. Biblija nam izlaže tu drugu sliku, što znači da je, u tom slučaju, sukob između sila zla i Njegove sile neizbežan.

Kada su političke i društveno-istorijske sile, udružene sa haotičnim i pobunjenim kosmičkim silama, ispoljile taj isti, prkosan stav prema Jahveu, On je, kao suvereni Gospodar svemira, intervenisao. Motiv Jahvea kao ratnika postaje predslika te konačne pobede, koja će najzad okončati tekući kosmički sukob između dobra i zla (Otkrivenje 20,8–10). Štaviše, izraelski sveti ratovi ne samo da predstavljaju odraz tog kosmičkog sukoba kao u ogledalu, već su i sami sastavni deo istog sukoba, u iščekivanju Božjeg suda na kraju vremena u sferi sadašnje istorije.

„Bog im je ukazao prednost i proglasio obavezu da uđu u zemlju kada im On bude izdao nalog, ali je zbog njihovog samovoljnog suprotstavljanja Božjoj volji ta dozvola bila povučena... (Bog) nije nameravao da oni tu zemlju zadobiju ratom, već strogim poštovanjem Njegovih naredaba.“ – Elen G. Vajt, *Stvaranje, patrijarsi i proroci*, str. 392 (original).

Pitanja za razgovor:

`1. Kako vam pozadina kosmičkog sukoba pomaže da bolje razumete zašto je Gospod zapovedao Izraelu da ide u rat?`

`2. Razgovarajte u razredu o svom odgovoru na pitanje iz odseka za ponedeljak, u vezi sa realnošću velike borbe i načinom na koji se ona odigrava u svetu oko nas. Koja je naša uloga u tom sukobu, i kako nastojimo da je ispunimo?`

`3. Kako možemo da primenimo princip mirnog stajanja i čekanja da se Gospod izbori za nas u našem duhovnom životu?`

`4. Često u našim raspravama i povremenim neslaganjima u crkvi, želimo da vidimo ko je na našoj strani. Kako bi trebalo da promenimo svoj stav u svetlu reči Isus Navin 5,13–15?`