---
title:  'Krajnja odanost: Bogosluženje u ratnoj zoni'
date:  08/11/2025
---

### Tekstovi za proučavanje u toku sedmice
Isus Navin 5,1-7; 2. Mojsijeva 12,6; 1. Korinćanima 5,7; Isus Navin 8,30-35; 5. Mojsijeva 8,11.14; Jevrejima 9,11.12.

> <p>Tekst za pamćenje</p>
> „Nego ištite najprije carstva Božijega, i pravde njegove, i ovo će vam se sve dodati“ (Matej 6,33).

Ove sedmice razmotrićemo neke ključne trenutke tokom boravka Izraela u Obećanoj zemlji, kada se narod ponovo posvetio Gospodu, ponekad suočen sa predstojećom opasnošću. Isus Navin je donosio neke naizgled nerazumne odluke: da se Izraelci obrežu na neprijateljskoj teritoriji (Isus Navin 5,1-9), da proslave Pashu uprkos neposrednoj opasnosti (Isus Navin 5,10-12), da podignu oltar i obožavaju Gospoda, iako je osvajanje bilo u punom zamahu (Isus Navin 8,30-35), i da postavi Gospodnje svetilište mada sedam izraelskih plemena još uvek nije primilo svoje nasledstvo (Isus Navin 18,1.2).

U našem užurbanom životu, skloni smo da pažnju posvećujemo hitnim obavezama koje život baca pred nas. Veoma često zanemarujemo da izdvojimo kvalitetno vreme da bismo obnovili svoju posvećenost Bogu, da bismo zastali i izrazili svoju zahvalnost za ono što je On učinio i što nastavlja svakodnevno da čini za nas. Reklo bi se da su jutarnje i večernje bogosluženje, kao i porodični oltar, sasvim izvan konteksta našeg preopterećenog života, usmerenog ka udobnosti i dostignućima. Ipak, duboko u svom srcu, svi znamo da trenuci provedeni sa Bogom i našim najdražima predstavljaju najbolje ulaganje našeg ograničenog vremena.

**Proučite pouku za ovu sedmicu da biste se pripremili za subotu, 15. novembar.**