---
title:  Za dalje proučavanje
date:  14/11/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Blagoslovi i prokletstva“, str. 499–503 (original). 

„U skladu s Mojsijevim uputstvima, na brdu Eval podignut je spomenik od velikog kamenja. Na tom kamenju, koje je prethodno bilo presvučeno posebnim malterom, bio je napisan zakon ne samo deset zapovesti, koje su bile izrečene sa Sinaja i zapisane na dvema kamenim pločama, već i zakon koji je bio izgovoren Mojsiju i koji je on sačuvao u obliku knjige. Pored tog spomenika podignut je i oltar od neobrađenog kamena, na kome su bile prinesene žrtve Gospodu. Činjenica da je oltar bio podignut na brdu Eval nad kojim je bilo izrečeno prokletstvo, bila je vrlo značajna, jer je pokazivala da je Izrailj, zbog prestupanja Božjeg zakona, navukao na sebe pravedni Božji gnev i da bi njime bio smesta pohođen da nije bilo Hristove posredničke službe, predstavljene oltarom, žrtvenikom.“ – Elen G. Vajt, *Stvaranje, patrijarsi i proroci*“, str. 500 (original).

„Služba Gospodnje večere ne treba da bude vreme tuge. To nije njen cilj. Kad se Gospodnji učenici okupe oko Njegovog stola, ne treba da se sećaju i oplakuju svoje nedostatke. Oni ne treba da se zadržavaju na svom prošlom verskom iskustvu, bez obzira da li je ono bilo ohrabrujuće ili ne. Isto tako ne treba da se sećaju svojih međusobnih nesuglasica. Pripremna služba otklonila je sve ovo. Samoispitivanje, ispovedanje greha, izmirenje nesuglasica, sve je to ostvareno. Sada dolaze da se sretnu sa Hristom. Oni ne treba da stoje u senci krsta, već u Njegovoj spasonosnoj svetlosti. Treba da otvore dušu sjajnim zracima Sunca pravde.“ – Elen G. Vajt, *Čežnja vekova*, str. 659 (original).

**Pitanja za razgovor:**

`1. Šta za vas znači to da tražite najpre Božje carstvo? Kako taj princip oblikuje vaš svakodnevni život?`

`2. Pogledajte svoj odgovor na poslednje pitanje iz odeljka za sredu, o tome kako je lako zaboraviti Gospoda usred užurbanosti svakodnevnog života. Razgovarajte u razredu zašto se to tako lako dešava. Koja su neka od rešenja? `

`3. Kao adventisti, verujemo da Isus Hristos služi u našu korist u nebeskom svetilištu. Kako to uverenje može da nam bude stalni izvor nade i snage? Zašto bi saznanje da je Isus taj koji je gore i „posreduje/moli se“ (Jevrejima 7,25) za nas, pomaže da shvatimo šta je zapravo dobra vest o Njegovom delu u nebeskom svetilištu, pogotovu sada u antitipskom Danu pomirenja?`