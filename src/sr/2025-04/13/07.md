---
title:  Za dalje proučavanje
date:  26/12/2025
---

U knjizi *Stvaranje, patrijarsi i proroci* od Elen G. Vajt čitajte poglavlje pod naslovom „Poslednje reči Isusa Navina“, str. 522–524 (original). 

„Među mnoštvom ljudi koji su izašli iz Egipta bilo je dosta onih koji su obožavali idole, a moć navike je takva da se ta praksa tajno nastavila, u izvesnoj meri, čak i posle naseljavanja u Hananu. Isus Navin je bio svestan tog zla među Izraelcima, i jasno je uočio opasnosti koje bi iz toga mogle da proizađu. Žarko je želeo da vidi temeljnu reformu među jevrejskim mnoštvom. Znao je da će narod, ukoliko ne zauzme odlučan stav da svim srcem služi Gospodu, nastaviti sve više da se odvaja od Njega... Dok je deo jevrejskog mnoštva duhom služio Bogu, mnogi su bili puki formalisti. Nikakav žar niti revnost nisu karakterisali njihovu službu. Neki su bili idolopoklonici u srcu, ali su se stideli da to priznaju.“ — Ellen G. White, *Signs of the Times*, May 19, 1881.

„Taj svečani zavet bio je zabeležen u knjizi zakona, da bi se sačuvao u punoj svetosti. Zatim je Isus Navin postavio veliki kamen ispod hrasta u blizini Gospodnjeg svetilišta. ’I reče Isus svemu narodu: evo, kamen ovaj neka vam bude svjedočanstvo; jer je čuo sve riječi Gospodnje, koje nam je govorio; i neka vam bude svjedočanstvo da ne biste slagali Bogu svojemu’ (Isus Navin 24,27). Ovde Isus Navin otvoreno izjavljuje da njegova uputstva i opomene narodu nisu bili njegove sopstvene reči, već reči samog Boga.  Taj veliki kamen će stajati kao svedok narednim generacijama o događaju u čiji je spomen podignut, i svedočiće protiv naroda ukoliko ikad ponovo padne u idolopoklonstvo.“ — Ellen G. White, *Signs of the Times*, May 26, 1881.

**Pitanja za razgovor:**

`1. Razgovarajte o značenju izraza: „[Gospod] je svet Bog, Bog revnitelj (ljubomoran)“ (Isus Navin 24,19). U kom smislu je On ljubomoran Bog?`

`2. Na koji način je naša ljubav prema Bogu povezana sa slobodom izbora koju nam On daje? Odnosno, možemo li zaista voleti ako nismo zaista slobodni? Može li prava ljubav ikad biti nametnuta? Ako ne može, zašto?`

`3. Na koje praktične načine vođe crkve danas mogu da prenesu baklju sledećoj generaciji?`

`4. Razmislite o životu Isusa Navina i o zaključku da su tokom celog njegovog života Izraelci služili Gospodu. Kakav zaključak biste voleli da ljudi izvuku o vašem životu?`