---
title:  Večno evanđelje
date:   08/03/2019
---

### Istraživanje (Matej 24,14)

**Zaključak**

U ovom svetu punom zaslepljenosti i zbrke Bog nas poziva i osposobljava da budemo Njegovi svedoci, kako bismo svima u sferi našeg uticaja, a i šire, objavili večno evanđelje u kontekstu poruka trojice anđela. To evanđelje je nešto što se mora poslušati, jer u suprotnom prete ozbiljne posledice (2. Solunjanima 1,8; 1. Petrova 4,17; Otkrivenje 14,9-11). To je poziv ljudima širom sveta da zauzmu stranu unutar velike drame vekova – da izaberu da li će biti verni Bogu i klanjati se Njemu, ili će se pokloniti zveri i njenoj ikoni.

**Razmotrite**

Napravite kolaž od crteža ili fotografija koji prikazuju svaku od tri anđeoske poruke i pokažite ga u svom razredu ili u okviru neke izložbe.

Komponujte pesmu na osnovu teksta Otkrivenje 14,6-12 koju ćete izvesti u svom subotnoškolskom razredu ili na predstavljanju talenata u vašoj školi.

Pokušajte da doprete do nekog prijatelja koji ima problema da prihvati Isusa kao svog Gospoda i Spasitelja. Govorite mu o uticaju koji su večno evanđelje i Hristova krv koja čisti imali u vašem životu. Ohrabrite ga da donese odluku da sledi Isusa.

Pozovite nekog prijatelja na seminar o proročanstvima iz Knjige proroka Danila i Otkrivenja, da bi saznao kako biblijska proročanstva i Božja obećanja mogu doneti utehu i ohrabrenje i ukloniti svaki strah koji možda imate u vezi s poslednjim danima.  

Držite biblijske časove nekom prijatelju u vezi s porukama trojice anđela.

Naučite napamet tekst Otkrivenje 14,6-12.

Pripremite seriju predavanja u vezi s porukama trojice anđela, koju biste mogli da održite tokom sedmice molitve u svojoj školi ili lokalnoj crkvi.  

Sastavite listu svojih strahova u vezi s poslednjim danima. Svaki od tih strahova opišite na posebnoj kartici, a na njenoj poleđini zabeležite biblijsko obećanje koje će vam pomoći da se setite Božje ljubavi i staranja kad god se taj strah javi.  

**Povežite**

- Matej 24,9-14.
- Elen G. Vajt, Velika borba, str. 308–312 orig., takođe i poglavlja 36 i 37.
- Russell Burrill, Hope When the World Falls Apart, Chapter 25.
- Raymond F. Cottrell, Beyond Tomorrow, pp. 285–332.
- J. N. Andrews, Three Messages of Revelation 14.

*Bendžamin Garsija, Sagino, Mičigen, SAD*
