---
title:  Obećanje
date:   29/03/2019
---

### Istraživanje (Otkrivenje 21,5)

**Zaključak**

U tekstu Otkrivenje 21,5 Bog obećava da će stvoriti sve novo. Naše nevolje, žalosti i tereti konačno će biti uklonjeni. Živećemo na mestu na kom neće biti ničeg što rastužuje naše srce (Otkrivenje 21,4). Gospod je obećao da će pripremiti mesto za nas, i spreman je da nas dočeka raširenih ruku. On čezne da opere naše grehe i učini nas čistim. A sve što traži od nas jeste da Ga prihvatimo celim srcem.

**Razmotrite**

- Slušajte pesmu »No More Night« (»Neće više biti noći«) od Dejvida Felpsa (David Phelps). Razmišljajte o prolaznosti svega na ovom svetu i o Božjem obećanju da će stvoriti sve novo.
- Napravite listu sa svim periodima iz istorije kad je Božji narod bio tlačen od strane neke sile i zapazite kako je uspeo da se održi usred tih nepovoljnih okolnosti.
- Opišite kako Bog stvara nešto novo u našem životu svakog dana. Zamislite kako će On promeniti sve nabolje kad se bude vratio.
- Napišite pesmu o obećanju datom Božjem narodu da će zlu, nasilju i patnjama konačno doći kraj (1. Mojsijeva 2; Otkrivenje 7,15-17; Otkrivenje 21,2-8).
- Napravite skeč da biste dočarali u čemu se naš sadašnji svet razlikuje od onog kakav će biti kad Isus bude ponovo došao.
- Molite se za misionare širom sveta koji šire Božju Reč i govore o tome ko je Isus Hristos, da bi i oni mogli da se pripreme za susret s Njim. Na koji način biste vi mogli da govorite o Božjoj ljubavi nekome koga poznajete?

**Povežite**

- Roberto Badenas, Symposium on Revelation, Book 2 (Biblical Research Institute, 1992), »New Jerusalem – The Holy City«, pp. 243-271.
- Daegeuk Nam, Handbook of Seventh-day Adventist Theology (Review & Herald, 2000), »The New Earth and the Eternal Kingdom«, pp. 947-968.
- Francis Nichol, ed. Seventh-day Adventist Bible Commentary. Rev.ed. (Review & Herald, 1976-1980), 7:888-893.
- Ranko Stefanovic, Revelation of Jesus Christ: Commentary on the Book of Revelation (Andrews University Press, 2002), pp. 573–600.
- Elen G. Vajt, Velika borba, str. 674-678 orig.

*Migel Alehandro Patino Ramirez, Montemorelos, Meksiko*
