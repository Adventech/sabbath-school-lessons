---
title:  Jovanovo otkrivenje i poruka nama
date:   11/01/2019
---

### Istraživanje (Otkrivenje 1)

**Zaključak**

Knjiga Otkrivenje data nam je preko Jovana dok je on bio zatočen na ostrvu Patmos. Otkrivenje je u velikoj meri simbolična knjiga i može biti teška za čitanje i razumevanje, ali imajmo na umu da su ti simboli dati pod nadahnućem. Prva tri poglavlja bave se problemima crkava u Jovanovo vreme, a pružaju i proročki profil crkava koje će postojati tokom čitave hrišćanske istorije. Knjiga Otkrivenje nije samo puna simbola, ona se uveliko služi jezikom i temama iz Starog zaveta. Konačno, knjiga Otkrivenje otkriva karakter i dela Isusa Hrista.   

**Razmotrite**

Sastavite spisak imena koja se koriste za Isusa, a možete ga čuvati u svojoj Bibliji dok budete čitali pouke za ovo tromesečje i proučavali knjigu Otkrivenje.

Napravite listu obećanja datih svakoj crkvi u 2. i 3. poglavlju Otkrivenja. Zapazite koliko obećanja Isus daje svakoj crkvi.  

Upoznajte se sa Jovanovom ličnošću čitajući poglavlje pod naslovom »Patmos« u knjizi Elen Vajt Apostolska crkva – Hristovim tragom.  

Napišite pismo podrške svom lokalnom pastoru, školskom nastavniku, direktoru, ili nekom službeniku oblasti. Ohrabrite ih i podržite ih u njihovoj službi. Dodajte tome i obećanje da ćete se moliti za njihovu službu.  

Sastavite listu pesama koje se zasnivaju na knjizi Otkrivenje. Odvojte vreme da biste odslušali neke od njih i prepoznali njihovu povezanost s tom knjigom.   

Odvojte vreme da biste istražili kako su umetnici prikazali tu scenu, a zatim napravite sopstveni umetnički prikaz Jovanove vizije Hrista.  

**Povežite**

-	2. Mojsijeva 25,37; Psalmi 118,22; Isaija 58,13; Danilo 1;2; Jovan 10,11; Otkrivenje 17,14.
-	Elen G. Vajt, Apostolska crkva – Hristovim tragom, 57. poglavlje, »Otkrivenje«.
-	Ranko Stefanovic, Revelation of Jesus Christ: Commentary on the Book of Revelation.
-	Seth J. Pierce, What We Believe: Revelation for Teens.

*Kreg Metson, Lejk Taps, Vašington, SAD*
