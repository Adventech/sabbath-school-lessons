---
title:  Pečati su sada otvoreni
date:   01/02/2019
---

### Istraživanje (Matej 24,14)

**Zaključak**

U 6. poglavlju Otkrivenja Isus otvara šest pečata i vodi nas na putovanje koje prati širenje evanđelja i prijem na koji je ono nailazilo. Prvi pečat vraća nas u vreme kad se evanđelje propovedalo u svom najčistijem obliku, i kad se proširilo skoro po čitavom svetu – u vreme apostola Pavla. Od drugog do petog pečata vidimo kako širenje evanđelja poprima mračan zaokret: od vlasti koje su progonile i ubijale ljude zbog evanđelja, do trenutka kad je crkva zauzela mesto vlasti i počela da ubija i progoni ljude u ime evanđelja. Vidimo kako se evanđelje kvari pod uticajem paganizma i profiterstva, i skreće se pažnja na mučenike koji su umrli za evanđelje. Šesti pečat vodi nas do završnih poglavlja ovozemaljske istorije, kad će znaci i čuda ukazivati na Hristov drugi dolazak. S obzirom da je svih šest pečata slomljeno, da li smo spremni da se sretnemo sa Isusom, Onim koji se našao dostojnim da ih razlomi?  

**Razmotrite**

Slušajte propoved Džoa Kruza (Joe Crews) na temu »Sedam pečata«.  (https://www.amazingfacts.org).

Napravite tabelu koja povezuje sedam pečata sa istorijskim događajima koji se na njih odnose.

Razgovarajte sa svojim subotnoškolskim razredom u vezi sa sledećim pitanjima: Kako je evanđelje postalo komercijalizovano i razvodnjeno? Koji paganski običaji su pridodati evanđelju u 21. veku? Kako da budemo sigurni da propovedamo evanđelje Isusa Hrista i ništa drugo?

Poznati citat Martina Lutera Juniora glasi: »Ako čovek nije pronašao nešto za šta je spreman da umre, on još uvek nije osposobljen za život.« Zapišite to na nekom parčetu papira koje ćete okačiti negde gde lako možete da ga vidite, kako bi vas naveo na razmišljanje o toj temi na početku ili na kraju svakog dana.

Čitajte Foksovu Knjigu mučenika (Foxe’s Book of Martyrs), ili istražite tu temu preko interneta.

Tokom svoje svakodnevne molitve, odvojte jedno vreme da biste se molili za one koji još uvek nisu čuli evanđelje, ili koji nisu prihvatili Hrista kao svog Spasitelja. Pitajte  Boga na koji bi način mogao da vas upotrebi u širenju evanđelja.

**Povežite**

- Joilo 2,30.31; Matej 24.
- Uriah Smith, Daniel and Revelation, chapter 6, »Revelation«.

*Sara Horacius, Boston, Masačusets, SAD*
