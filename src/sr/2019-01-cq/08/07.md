---
title:  Savlađivanje neprijatelja  
date:   22/02/2019
---

### Istraživanje (Otkrivenje 19,10)

**Zaključak**

Nijedan neprijatelj ne dolazi da bi bio poražen. Neprijatelj dolazi da bi napao i potčinio protivnika. Da bi savladao neprijatelja, čovek mora da poseduje potrebne borbene veštine, najbolje oružje i izdržljivost u borbi. Mi smo u ratu sa sotonom. Naoružan najboljim oruđima, on je spreman da napadne u svakom trenutku. Nama je, s druge strane, potrebno najmoćnije oruđe da bismo se suprotstavili njegovoj opremi. Srećom, Bog nam je javio najbolju vest – da je sotona već pobeđen. Dokle god dopuštamo Hristu da živi u nama i ratuje u našu korist, pobeda nam je zagarantovana.

**Razmotrite**

Napišite reč PORAZ kao akronim. Pored svakog slova navedite neku vrlinu koja nam je potrebna da bismo porazili sotonu. Na primer, slovo »P« bi moglo da znači »pouzdanje u Hrista«.

Nacrtajte neku osobu prijatnog izgleda sa osobinama đavola. Povežite to svoje umetničko viđenje sa onim što sotonini predstavnici koriste da bi mamili Hristove sledbenike.

Nekog ratnog veterana ili penzionisano vojno lice pitajte koje su pripreme čoveku potrebne pre nego što pođe u rat. Proverite koje pripreme bi trebalo da izvršite i mere predostrožnosti da primenite u svom duhovnom ratu sa sotonom.

Napravite fleš-kartice sa sledećim rečima: MISLI, REČI i DELA. Razmislite kako biste mogli dovesti svoje misli, reči i dela u sklad sa zapovestima Božjim i svedočanstvom Isusa Hrista.

Napišite kratku priču o svom putovanju sa Hristom, navodeći izazove i probleme s kojima ste se sretali zbog Njegovog dela. Uporedite svoje izazove i probleme sa onima s kojima su se apostoli susretali.  

Nacrtajte vremensku liniju sa rasporedom događaja u vezi s ratom između sotone i Božjeg naroda, od Edemskog vrta do našeg vremena. Naznačite i kako je Bog intervenisao da bi zaštitio i spasao svoj narod da ne strada od sotonine ruke.  

Naslikajte scene iz teksta Otkrivenje 12,1-6. Razmišljajte o značenju tih slika i upotrebite ih da biste ilustrovali Jovanovu poruku.

**Povežite**

- Danilo 9,24-27; Matej 2,16-18; Marko 4,35-41.
- Hans K. LaRondelle, »The End-time Message in Historical Perspective«, Ministry Magazine, (https://bit.ly/2R2cE41).

*Erik Onjango, Embakasi, Najrobi, Kenija*
