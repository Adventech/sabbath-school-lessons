---
title:  Povratak Cara
date:   25/01/2019
---

### Istraživanje (Otkrivenje 5,8-14)

**Zaključak**

Isusov trijumf nad grehom zaslužuje da bude proslavljen. Nebo će odzvanjati pobedničkim pesmama nakon dugog i mučnog rata. Kad Isus bude zauzeo svoje mesto u nebeskoj prestonoj dvorani, biće to srećan završetak kao kad bi se svi filmovi sa srećnim završetkom spojili u jedan. Tada će dobri momci dospeti na vrh, ljubav će pobediti i svi će živeti srećno i zadovoljno – zauvek.

**Razmotrite**

Pronađite u svojoj muzičkoj zbirci pesmu koja je po vašem mišljenju najpribližnija onoj vrsti trijumfalne himne koja bi mogla da prati scene iz 5. poglavlja Otkrivenja.

Isplanirajte proslavu za nekog prijatelja ili člana porodice koji je istrajao u ostvarenju nekog cilja. To može da bude diplomiranje, završetak knjige, ili godišnjica osnivanja privatne firme.

Sastavite pesmu hvale koja prati obrazac iz 5. poglavlja Otkrivenja. Dodajte zahvalnost i za nešto posebno što je Bog učinio u vašem životu.

Istražujte da biste saznali zašto stvorenja iz 5. poglavlja Otkrivenja imaju toliki broj krila i tako mnogo očiju.

Razgovarajte s nekim starijim prijateljem ili članom porodice o proslavama u njihovom životu koje su im ostale najživlje u sećanju.

Napravite čestitku da biste izrazili zahvalnost i poštovanje prema osobi koja je učinila nešto plemenito za vas i koja zaslužuje vašu pohvalu.

Pronađite na internetu video snimak neke velike svečanosti – možda neke inauguracije, krunisanja, ili kraljevskog venčanja. Šta ta svečanost, po vašem mišljenju, ima zajedničko sa slavljem u čast Jagnjeta?

**Povežite**

- 2.Mojsijeva 15,1-21; Isaija 6; Jezekilj 1.
- Elen G. Vajt, Velika borba, str. 673–678 orig; E. G. White, Heaven, chapter 19, »The Music of Heaven«.
- Elizabeth Talbot, Jesus 101: Revelation the Fifth Gospel.
- Kay Rizzo, On Wings of Praise: How I Found Real Joy in a Personal Friendship With God.

*Kim Pekam, Linkoln, Nebraska, SAD*
