---
title:  Razmišljanja o zapečaćenima
date:   05/02/2019
---

### Svedočanstvo  (Otkrivenje 7,14)

»Kada Božji anđeli prestanu da zadržavaju strašne oluje ljudskih strasti, biće oslobođeni svi elementi sukoba. Ceo svet biće uvučen u propast mnogo strašniju od one koja je zadesila stari Jerusalim.«<sup>1</sup>

Prema tome, »zapečaćenje je Božji zavet koji Njegovim izabranima garantuje savršenu sigurnost. Zapečaćenje ukazuje da ste vi izabrani Božji. On vas je prisvojio.«<sup>2</sup>

Božji veliki plan da spase svoj narod još više će razjariti sotonu. »U ovo vreme zapečaćenja, sotona se služi svim sredstvima kako bi odvratio misli pripadnika Božjeg naroda od sadašnje istine kojom mogu biti zapečaćeni i naveo ih da se pokolebaju. Videla sam pokrivač koji Bog navlači preko svog naroda da bi ga zaštitio u vreme nevolje. I svaka duša koja se odlučila za istinu, i koja je čista u srcu biće zaklonjena tim pokrivalom svemoćnog Boga.«<sup>3</sup>

»Taj pečat nije bilo koji pečat ili oznaka koji se mogu videti, već utvrđenost u istini, u intelektualnom i u duhovnom smislu, tako da se oni koji je poseduju ne mogu pomeriti.«<sup41</sup> To je »znak koji anđeoske, a ne ljudske oči umeju da čitaju – jer anđeo uništenja mora da vidi to obeležje iskupljenja. To inteligentno biće vidi znak krsta sa Golgote na Gospodnjim usvojenim sinovima i kćerima. Greh prestupanja Božjeg zakona je uklonjen. Oni su obukli svadbenu odeću, poslušni su i verni svim Božjim zapovestima.«<sup>5</sup>

Ali zašto Bog mora još malo da pričeka pre nego što uništi ovaj svet? »Čaše Božjeg gneva ne mogu se izliti da bi uništile zle i njihova dela dok se ne završi sud nad celim Božjim narodom, i dok se ne reše slučajevi živih i mrtvih. Čak i kad sveti budu zapečaćeni pečatom živog Boga, Njegovi izabrani biće kušani pojedinačno. Lično će proći kroz muke i nevolje, ali peć iskušenja nalazi se pod budnim okom Onoga koji neće dopustiti da zlato sagori. Božji neizbrisiv znak je na njima. Bog može da potvrdi da je Njegovo ime tu zapisano. Gospod ih je zaklonio. Njihovo odredište je upisano – ’Bog, Novi Jerusalim’. Oni su Božje vlasništvo, Njegova svojina.«<sup>6</sup>

**Odgovorite**

`1.	Kakav značaj ima Božji pečat za osobu koja je živela i još uvek živi u grehu?`

*Džejn Orezo, Najrobi, Kenija*
_________
<sup>1</sup>	Elen G. Vajt, Velika borba, str. 614 orig.
<sup>2</sup>	Ellen G. White, Manuscript Releases, Vol. 15, p. 225.
<sup>3</sup>	Ellen G. White, The Review and Herald, August 1, 1849.
<sup>4</sup>	Ellen G. White, SDA Bible Commentary, Vol. 7, p. 1161.
<sup>5</sup>	Ellen G. White, The Gospel Herald, June 11, 1902.
<sup>6</sup>	Ellen G. White, Testimonies to Ministers, p. 446.
