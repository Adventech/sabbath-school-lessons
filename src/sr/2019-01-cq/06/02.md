---
title:  "Da li ste među zapečaćenima?"
date:   03/02/2019
---

### Dokaz (Otkrivenje 7,4-8)

Da bismo razumeli Otkrivenje, važno je zapaziti da brojke i slike koje se koriste možda nisu doslovne. One zapravo ukazuju na nešto veće, što mora biti od posebne važnosti za nas koji živimo u ovo vreme. Važno je informisati se o tekstu Otkrivenje 7,4-8, ne samo da bismo saznali da li je broj koji se tu pominje simboličan ili ne, već i da li ćemo mi biti u tom broju kada nas tamo budu prozvali.

Dakle, ko su 144.000 opisane u ovoj viziji? Ako uzmemo u obzir da je čitav prizor simboličan, možemo zaključiti da se taj broj odnosi na one koji će na kraju biti spaseni. On predstavlja Božje sluge, hrišćane svih vekova do kraja vremena. Broj 144.000 dobija se kad se broj 12.000 pomnoži sa samim sobom. Prema jednom komentatoru, taj broj označava puninu i savršenstvo u najvećem stepenu. To zapravo znači da »nijedan od onih koji su dostojni neće biti zanemaren i zaboravljen... On takođe prenosi misao da ni prirodni univerzum, ni sile zla, ni zub vremena neće osujetiti Božje planove dok se sve ne izvrši«.<sup>1</sup>

Prema tome, on simbolizuje pun broj onih koji će biti spaseni kad ovaj svet dođe svom kraju. To je konačan broj koji je nama nepoznat, ali je zacelo poznat Bogu, i od posebnog  je značaja za hrišćane koji žive u ovo vreme. Ta vizija, kao što je izraženo u uvodnom tekstu, pokazuje da Bog ima cilj koji želi da ostvari sa svojim narodom, čak i kad se ovaj suočava s teškim nevoljama. Bog namerava da zapečati ostatak svog naroda koji će živeti na zemlji kad se Hristos bude vratio.  

U 14. poglavlju Otkrivenja, prikazan je karakter izabranih kojih ima 144.000. Taj broj tu predstavlja čistu i nevinu crkvu, neokaljanu duhovnom i moralnom preljubom. Samo oni koji su odani Hristu u »generaciji antihrista« mogu da prime pečat i slave sa Jagnjetom. Jovanova vizija podstiče nas da činimo ono što Bog zahteva od nas da bismo mogli biti u broju onih koji će primiti pečat spasenja. Ona nas takođe uči da Bog uvek ima ostatak na zemlji, narod koji se drži Njegovih zapovesti čak i u najnepovoljnijim okolnostima.

»Kad je poslao potop na zemlju, Bog je odvojio Noja i njegovu porodicu od ostalog ljudskog roda, i potop im nije naudio. Kad je uništio Jerihon, Bog je zaštitio Ravu i njene ukućane... na sličan način; u vreme velike nevolje, ta grupa od 144.000 Izraelaca biće zaštićena.«<sup>2</sup>

**Odgovorite**

`1.	Šta bi trebalo da radimo kao crkva da bismo bili u broju zapečaćenih?`

_Mark Gift, Najrobi, Kenija_
_________
<sup>1</sup>	https://bit.ly/2ExqiFZ
<sup>2</sup>	https://bit.ly/2BwMmNw
