---
title:  Pečat pravednosti
date:   08/02/2019
---

### Istraživanje (Rimljanima 3,22)

**Zaključak**

Pečat Božjeg naroda je dokaz da Mu on pripada. Pečat štiti, on je trajan, i ukazuje na  ono po čemu se zapečaćeni narod ističe. Iznad svega, taj pečat pokazuje silu i pruža mir onome ko ga prima i Onome ko ga daje. Bez obzira na naše grehe iz prošlosti, na našu rasu, pol ili kulturno nasleđe, Bog nam pruža podjednake šanse da budemo Njegov zapečaćeni narod. On je voljan da nas zapečati Hristovom krvlju posredstvom Svetog Duha.

**Razmotrite**

Napravite zbirku predmeta iz vaše kuće ili kancelarije, koje biste voleli da zapečatite. U čemu je razlika između zapečaćenih predmeta i onih koji to nisu? Razmislite kakve veze ima ta aktivnost s poukom za ovu sedmicu.

Odgledajte neki dokumentarac o progonstvu hrišćana u različitim delovima sveta. Čemu vas to uči kad je reč o ceni koju hrišćani moraju da plate za svoju vernost?

Pišite o Hristovim karakteristikama. Prepoznajte koje Hristove crte nedostaju u vašem životu, što bi vas moglo sprečiti da primite Božji pečat. Zamolite Svetog Duha da vam pomogne da razvijete te crte i
upotrebite ih za hrišćansko delo.

Pročitajte Otkrivenje 14,1-5 i nacrtajte dve kolone. U jednoj koloni navedite karakteristike onih koji su sa Jagnjetom na gori Sion. U drugoj koloni navedite svoje osobine. Uporedite te dve kolone, prepoznajte šta vam nedostaje, i saznajte kako to možete steći.

Slušajte hrišćanske pesme koje naglašavaju Božju ljubav prema Njegovom izabranom narodu.

Protumačite Jovanovu viziju u odnosu na trenutno stanje crkve. Koja pitanja dolaze do izražaja u vašem tumačenju?

**Povežite**

Matej 25,46; Jovan 3,16; Efescima 4,4

Ellen G. White, Selected Messages, Book 1, p. 175.

*Sem Očeing, Homa-Bej, Kenija*
