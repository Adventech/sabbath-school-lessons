---
title:  Jedan niz otisaka stopala
date:   04/01/2019
---

### Istraživanje (Otkrivenje 1-3)

**Zaključak**

Bilo je to opasno vreme za crkvu i većina Jovanovih učenika već je pretrpela mučeničku smrt. Jovana su prognali, verovatno u pokušaju da ga ućutkaju. Izgledalo je da je sve izgubljeno, ali Gospod lično je sve držao pod kontrolom. »U dan Gospodnji obuze me Duh«, piše Jovan, »a iza sebe začuh silan glas, kao truba« (Otkrivenje 1,10 SSP). Jovanu je pružen uvid u stanje crkava, u probleme koje će one imati, ali i prilika da sagleda Božji autoritet, silu i ljubav onako kako će se ispoljavati u svakom periodu. Onaj koji je sačuvao prve svedoke nastaviće da održava sve nas koji održimo veru, jer ćemo se i mi suočiti sa istim stradanjem (Otkrivenje 2,10). Sada možemo pogledati unazad na reči ovog proročanstva (Otkrivenje 1,3). Da li nalazimo dovoljno dokaza da bismo zaključili da Hristos može da zadovolji svaku našu potrebu? O, da. Nema te situacije u kojoj se možemo naći, a da On nije već obezbedio za nas dovoljnu pomoć. (Videti Otkrivenje 2,1.8.12.18; 3,1.7.14.21).

**Razmotrite**

Svakodnevno se podsećajte da, bez obzira sa čim se suočavate, sami ne možete učiniti ništa, ali sa Hristom možete sve!

»Napunite baterije« putem molitve i ostanite duhovno povezani čitajući, slušajući, ili gledajući odgovarajuće sadržaje na medijima ili u literaturi. Lajkujte. Šerujte. Pretplatite se na svaki dodatni izvor koji smatrate bitnim i ohrabrujućim.

Pokrenite svakodnevni blog ili neki drugi medijski sadržaj gde ćete govoriti o blagoslovima koji čekaju onog ko pobedi, na primer: novo ime, otvorena vrata koja niko ne može da zatvori, itd. Sarađujte i delite sadržaje s drugima.

Razmišljajte o Božjoj dobroti u trenucima kad je vaša izdržljivost na probi. Usput ohrabrujte i druge. Razmišljajte na sledeći način: Kad prolazim kroz probu, znam da ću na kraju imati svedočanstvo. Slušajte pesmu ili čitajte stihove koji će vas nadahnuti i podstaći da istrajete.

Čitajte uz molitvu, da biste razumeli i analizirali proročanstvo. Obeležite ono što vas iznenađuje, kao i ključne pojedinosti koje treba da zapamtite. Šta je to što još uvek ne razumete? Potrudite se da vam to postane jasno. Ne odustajte.  

Vodite dnevnik o svim iskustvima u kojima se naš svedovoljni Bog postarao za vas. Pratite kako duhovno rastete zahvaljujući tim iskustvima. Šta treba da započnete, sa čim da prestanete, a šta da sačuvate?

**Povežite**

- Jezekilj 33,13; Matej 18,21-35; 24,13; Luka 8,12.13; Luka 12,42-46; Jovan 15,1-6; Kološanima 3,4; Jevrejima 10,38; Otkrivenje 3,5.
- Joe Crews, Can a Saved Man Choose to be Lost (Amazing Facts).
- Doug Batchelor, Compromise, Conformity and Courage (Amazing Facts).
- Elen G. Vajt, Apostolska crkva – Hristovim tragom, 57. poglavlje, »Otkrivenje«.

*Altea Dikson, Orlando, Florida, SAD*
