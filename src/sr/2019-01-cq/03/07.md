---
title:  Doći će dan...
date:   18/01/2019
---

### Istraživanje (Otkrivenje 3,22)

**Yaključak**

Knjiga Otkrivenje je fascinantna. Premda se Isus usredsredio na slanje pisama svakoj od tih sedam crkava, ta pisma su namenjena i nama. Kako pisma stara hiljadama godina mogu biti namenjena nama koji danas živimo? Danas, svaka crkva na ovoj planeti ima sopstvene teškoće i iskušenja. Neke crkve trpe progonstvo. Druge imaju teškoća da se finansijski održe. Međutim, ima i onih koje se više čak i ne trude da dosegnu svoje okruženje.

Međutim, kroz šta god da vaša crkva prolazi, ima nade. Koliko god da zvuči kao kliše, važno je imati na umu da nam Isus nudi život s Njim ako ostanemo verni i onda kad je teško.   

**Razmotrite**

Slušajte pesmu »There Will Be a Day« (»Doći će dan«) od Džeremija Kempa (Jeremy Camp). Usredsredite se na nadu koju imamo kad je reč o tom velikom danu.  

Zapišite molitvu u vezi s Božjim obećanjima upućenim onima koji su verni i čitaju Njegovu Reč u vreme kraja.  

Koristite internet sajtove kao što je BibleGateway.org i nađite četiri biblijska stiha koja govore o tome kako treba slušati Božje reči u trenucima teških iskušenja. Zapišite ih ručno i čitajte ih tokom svog ličnog bogosluženja.

Govorite nekom prijatelju o tome kako je Bog odgovorio na vaše potrebe kao što je učinio i za sedam crkava.

Svakodnevno odvajajte vreme da biste čitali o svakoj od sedam crkava, a zatim razmišljajte o tome kako Isus deluje u vašoj crkvi.

Napišite pesmu o tome kako treba iščekivati Hristov povratak.   

**Povežite**

- Otkrivenje 1,3; Otkrivenje 3,3.22
- Ešli M. Vagner, Junion Springs, Njujork