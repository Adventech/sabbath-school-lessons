---
title:  Molitve svetih
date:   11/02/2019
---

### Svedočanstvo (Otkrivenje 8,1-4)

»Razmislite o sledećem: nijedna ponizna, iskrena molitva nije prenebregnuta; svaka molitva biva saslušana.

Psalmista se molio: ’Gospode, vičem k tebi, pohiti k meni, čuj glas moljenja mojega, kad vičem k tebi. Nek izađe molitva moja kao kad pred lice tvoje, dizanje ruku mojih kao prinos večernji. Postavi, Gospode, stražu kod jezika mojega, čuvaj vrata usta mojih’ (Psalmi 141,1-3).

Imamo sve moguće dokaze da je ponizna, skrušena molitva upućena Bogu dragocena u Njegovim očima. Nijedna nije izgubljena. Obećanje glasi: ’Ištite i daće vam se; tražite i naći ćete; kucajte i otvoriće vam se. Jer svaki koji ište, prima; i koji traži, nalazi; i koji kuca, otvara mu se. Koji je među vama otac u koga ako sin zaište hljeba da mu da kamen? Ili ako zaište ribe da mu da mjesto ribe zmiju? Ili ako zaište jaje da mu da skorpiju? Kad dakle vi, zli budući, umijete dobre dare davati djeci svojoj, koliko će više otac nebeski dati Duha svetoga onima koji ištu u njega?’ (Luka 11,9-13)

Taj poziv upućen je svima. Spasitelj nastoji da naglasi tu istinu pomoću jedne slikovite ilustracije. Hoće li otac svom detetu koje mu traži hleb dati kamen? Ako zatraži ribu, hoće li mu dati zmiju? Ako zatraži jaje, da li će mu dati škorpiju? To je predočeno kao nešto nemoguće. Praveći kontrast između nebeskog i ovozemaljskog roditelja, Hristos dodaje: ’Kad dakle vi, zli budući, umijete dobre dare davati djeci svojoj, koliko će više otac nebeski dati Duha svetoga onima koji ištu u njega?‘ (Luka 11,13).«<sup>1</sup>

»Jednostavne molitve pokrenute i vođene Svetim Duhom uzdižu se ka nebu kroz širom otvorena vrata, za koja Hristos kaže: ’Dadoh pred tobom vrata otvorena, i niko ih ne može zatvoriti’ (Otkrivenje 3,8). Takve molitve, pomešane s tamjanom Hristovog savršenstva, uzdižu se Ocu kao miomirisni kad, i biće uslišene.«<sup>2</sup>

»Ukoliko nađete vremena i reči da se molite, Bog će naći vremena i reči da vam odgovori.«<sup>3</sup>

**Odgovorite**

`1.	Šta tamjan predstavlja u Bibliji, prema ovim tekstovima?`

`2.	Kakva su Božja obećanja u vezi s molitvom?`

`3.	Koju ulogu mi imamo kad je reč o primanju odgovora na naše molitve? (Nagoveštaj: vrlo je jednostavno!)`

*Majkl Li, Ostin, Teksas, SAD*

_________
<sup>1</sup>	Ellen G. White, Letter 65, 1898 August 23, 1898.
<sup>2</sup>	Ellen G. White, Testimonies to the Church, Vol. 6, 467.
<sup>3</sup>	Elen G. Vajt, Moj život danas, str. 16 orig.
