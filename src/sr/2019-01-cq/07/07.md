---
title:  "Egipatska zla... druga runda?"
date:   15/02/2019
---

### Istraživanje (Otkrivenje 8-11)

**Zaključak**

Istorija beleži kako je Spasitelj pun ljubavi preklinjao, upozoravao pojedince i narode da se odvrate od svojih zlih puteva. Egipat, nekad ponosno, moćno carstvo, na kraju se povinovao Božjoj zapovesti: »…Pusti narod moj…«. Priča se na sličan način ponavlja u tekstu Otkrivenje 8-11.

Vatra i grad, krv i dim, padajuće zvezde i vojske koje razaraju – sve to dolazi na ovaj pobunjeni svet. Prezrena milost sklapa svoja krila da bi sišla sa zlatnog prestola i ustupila mesto pravdi i osudi koja brzo dolazi (videti: EGV, Čežnja vekova, str. 577 orig.). Da li zatičete sebe kako se borite protiv Boga? Predajte Mu se i Hristos će »doći... opet i uzeti vas k sebi da i vi budete onde gde (je On)« (Jovan 14,3).

**Razmotrite**

Odslušajte pesmu »Milost je rekla ’Ne’« od Si Si Vajnens (»Mercy Said No« by CeCe Winans).

Razmislite na koji način svakodnevno odgovarate na Božju blagodat i milost.

Posredujte u molitvi za svoju društvenu zajednicu i narod, za spasenje duša dok se glas milosti još uvek zauzima za sve nas.

Podelite sa drugima misli i pouke koje ste čuli tokom molitvenog sastanka ili subotne škole.

Proučite proročanstvo u okviru poruke trećeg anđela iz teksta Otkrivenje 14,9. Uz molitvu govorite o tome nekome ko to nikad ranije nije čuo.

Naučite napamet 10. poglavlje Otkrivenja.

Napravite kolač ili tortu u obliku »malog svitka« iz teksta Otkrivenje 10,8-11 sa glazurom na kojoj će pisati: »Sladak u ustima, gorak u stomaku.« Zamolite neke prijatelje i članove porodice da govore o svojim gorko-slatkim životnim iskustvima, o tome kako ih je Bog proveo kroz njih i izbavio.

**Povežite**

- 2 Mojsijeva 5-12; Otkrivenje 8-11
- Elen G. Vajt, Čežnja vekova, 63. poglavlje, »Car tvoj ide« i 64. poglavlje, »Osuđeni narod«.

*Vejdenerson Sent Martin, Loma Linda, Kalifornija, SAD*
