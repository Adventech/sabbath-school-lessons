---
title:  Na Dan suda
date:   19/03/2019
---

### Svedočanstvo (Jeremija 51,13)

»Hristos se posle hiljadu godina ponovo vraća na Zemlju. Prati ga mnoštvo otkupljenih i povorka anđela. Dok silazi sa uzvišenim veličanstvom, zapoveda umrlim bezakonicima da ustanu i prime svoju kaznu. Oni ustaju kao moćna armija, bezbrojni kao pesak na morskoj obali. Kakve li razlike između njih i onih koji su ustali u Prvom vaskrsenju! Pravedni su bili odeveni u besmrtnu mladost i lepotu. Bezakonici nose tragove bolesti i smrti.«<sup>1</sup>

»Sotona se sada priprema da uđe u poslednju veliku bitku za prevlast. Dok je bio lišen svoje snage i onemogućen u svom delu obmane, knez zla osećao je jad i potištenost, ali kada su mrtvi grešnici ustali iz svojih grobova i kada je video nepregledno mnoštvo na svojoj strani, njegove nade su oživele i odlučio je da ne odustane od dalje borbe. Sve armije izgubljenih prikupiće pod svoju zastavu i pokušaće da uz njihovu pomoć ostvari svoje planove. Grešnici se nalaze u sotoninoj vlasti. Odbacujući Hrista, prihvatili su vladavinu svog pobunjenog vođe. Spremni su da prihvate njegove predloge i izvrše njegove naloge.«<sup>2</sup>

Dok se pripremaju za svoj završni napad, sotona i njegova vojska kao da nisu svesni šta ih čeka. Međutim, čas njihovog suda je nastupio. Na kraju, njih će progutati oganj jednom zauvek.  

»’I svako stvorenje što je na nebu i na zemlji i pod zemljom i što je na moru i što je u njima, sve čuh gde govore: onome što sedi na prestolu i jagnjetu blagoslov i čast i slava i država va vek veka’ (Otkrivenje 5,13).

Velika borba je završena. Greha i grešnika više nema. Ceo svemir je čist. Sklad i radost ispunjavaju beskrajno delo stvaranja. Od Onoga koji je sve stvorio teče život, i svetlost, i radost u sva prostranstva bezgraničnosti. Od najsitnije čestice do najvećeg sveta, sve stvoreno, živo i neživo, u svojoj nepomućenoj lepoti i savršenoj radosti, objavljuje da je Bog Ljubav.«<sup>3</sup>	

To je samo kratak uvid u ono što će se dešavati na konačni Dan suda. Ali, jedno je sigurno: Hristos i Njegovi verni će pobediti.

**Odgovorite**

`1.	Zašto ne mogu svi da budu spaseni i da naslede Božje carstvo?`


*Džozefin Nduku, Makueni, Kenija*
_________
<sup>1</sup>	Elen G. Vajt, Velika borba, str. 662 orig.
<sup>2</sup>	Isto, str. 663 orig.
<sup>3</sup>	Isto, str. 678 orig.
