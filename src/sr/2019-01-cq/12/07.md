---
title:  Konačni sud
date:   22/03/2019
---

### Istraživanje (Otkrivenje 16,15)

**Zaključak**

Sve što ima početak, mora imati i kraj. Koliko god dugo to bude trajalo, Bog će konačno suditi svetu. Prostitutki Vavilonu, zveri i svima koji su u vezi s njima doći će kraj. Biće to vreme slavlja za svete koji će potvrditi da je Božja vladavina zaista pravedna i dobra. Svi hrišćani, iz svih krajeva sveta, iščekuju taj dan – kada će Bog konačno rešiti sudbinu greha i grešnika.

**Razmotrite**

Posetite neku sudnicu da biste videli kako se odvija sudski proces. Zapazite koje mogućnosti ima optužena osoba pre izricanja konačne presude. Navedite sličnosti i razlike između ovozemaljskog i nebeskog suđenja.

Ponudite nekome da proučavate Bibliju na temu pada Vavilona. Koje biste dokaze naveli da potkrepite tvrdnju da će duhovni Vavilon pasti?

Organizujte skeč o lažnim učiteljima u crkvi. Upotrebite ga da biste podstakli ljude da postanu svesniji tog problema.

U pisanom obliku opišite životinje pomenute u tekstu Otkrivenje 13,1-8. Zapazite koje karakteristike ima svaka od tih životinja, koje joj omogućavaju da se uklopi u sliku iz Jovanove vizije.

Koristite tehnologiju da biste objavljivali tri anđeoske poruke. Upotrebite platforme društvenih medija kao što su Fejsbuk, Votsap i Instagram. Razmislite kako možete sprečiti otpad modernog vremena. Upotrebite tekst Otkrivenje 13,6-8 kao vodič.

Sastavite listu svega lošeg povezanog sa bludničenjem. Zapazite kako primeri sa vaše liste daju smisao opisu duhovnog Vavilona u tekstu Otkrivenje 17,3.

Sprovedite istraživanje o drevnim carstvima Grčke, Vavilona i Rima. Iskopajte što više činjenica o njima i obratite pažnju kako se ona uklapaju u Jovanov opis.  

**Povežite**

- Danilo 7,23.24; Luka 4,6.7; 2. Petrova 2,1.2.
- Elen G. Vajt, Velika borba, 42. poglavlje »Velika borba je završena«.
- SDA Bible Commentary, Vol. 7, p. 849.

*Siproz Ngina, Makueni, Kenija*
