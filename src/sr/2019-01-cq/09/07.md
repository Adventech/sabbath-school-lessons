---
title:  "»Dela = Istina«"
date:   01/03/2019
---

### Istraživanje (Otkrivenje 13)\

**Zaključak**

Jovan, pisac Otkrivenja, opisuje zver iz mora (Otkrivenje 13,1) kao silu koja »... otvori usta i poče da huli na Boga, ocrnjujući njegovo ime, njegovo prebivalište i one koji prebivaju na nebu« (Otkrivenje 13,6, SSP). Zver iz zemlje, s druge strane, opisana je kao lažni prorok i učitelj (Otkrivenje 13,14). Ono što se čak i više naglašava od bogohuljenja tih zveri jeste njihovo nasilno i surovo postupanje prema svetu i Božjem narodu (Otkrivenje 13,7.9.10.13.14.16.17). Za Jovana, nepostojanje ispravnog hrišćanskog učenja je važno, ali se u 13. poglavlju Otkrivenja još više ističe i ponavlja činjenica da te zveri postupaju suprotno karakteru Boga koji ljudima daje slobodu, čak i kad je ta sloboda uperena protiv Njega. Važno je da mi, kao hrišćani, ne samo govorimo istinu već i da postupamo u skladu sa istinom. Naš Bog nije samo zbirka lepih ideja, već i Osoba koja lepo postupa i pruža slobodu i ljubav.

**Razmotrite**

Slušajte pesmu »Jesus and John« (»Isus i Jovan«) iz albuma »From the Ground« (»Iz temelja«) od Lize Gangor (Lisa Gungor). Kako hrišćanstvo često izgleda ljudima u svetu, sa istorijskog aspekta i danas?

Razmislite da li mi ljudima koje pokušavamo da dosegnemo izgledamo kao nametljivci, ili kao oni koji pružaju slobodu. Kako možemo nastaviti da iznosimo istinu svesno rukovođeni misijom, a da istovremeno

širimo Božju ljubav i omogućavamo slobodu onima koje pokušavamo da dosegnemo?

Napravite dve liste: jednu na kojoj ćete navesti u čemu smatrate da možete praviti kompromis i složiti se s nevernima, i drugu na kojoj ćete ispisati u čemu ne možete praviti kompromis zbog vaše vere u Isusa. Kako možete upotrebiti obe te liste da biste na prijateljski, dopadljiv način razgovarali s nevernima?

Izađite na internet i potražite priče o ljudima koji trenutno trpe progonstvo. Kako bi vaša vera izgledala u njihovim okolnostima?

Na Jutjubu odgledajte video »Skit Guys – God’s Chisel« (Skeč »Božje dleto« – u kojem skečeri Tomi i Edi na vrlo kreativan način prikazuju zašto tipičan vernik mora da prođe kroz proces disciplinovanja).

Uporedite Božji i sotonin način delovanja u našem životu? U čemu je osnovna razlika?

Napišite molitvu zahvalnosti Bogu za sve pozitivne aspekte slobode koju vam pruža.

**Povežite**

- Amos 5,21-24; Danilo 7,8.11.12; Jovan 4,19-26; Rimljanima 6,15-23.
- Elen G. Vajt, Velika borba, 2. poglavlje, »Progonstva u prvim stolećima«, i 39. poglavlje, »Vreme velike nevolje«; Put Hristu, str.18-22 orig.
- Francis Shaeffer, How Should We Then Live, chapter 1.
- David Kinnaman, unChristian, chapter 8.

*Semjuel Smit, Berien Springs, Mičigen, SAD*
