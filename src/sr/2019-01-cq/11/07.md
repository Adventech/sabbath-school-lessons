---
title:  Priprema za sedam poslednjih zala
date:   15/03/2019
---

### Istraživanje (Otkrivenje 16,1)

**Zaključak**

U Mojsijevo vreme, Bog je upotrebio zla koja su otvrdnula faraonovo srce, kako bi omogućio da izraelski narod bude oslobođen. Ti događaji simbolizovali su ono što će se zbivati u poslednjim danima. Anđelima je rečeno jakim glasom: »Idite, i izlijte sedam čaša gnjeva Božijega na zemlju« (Otkrivenje 16,1). Kad zla budu izlivena, možda će biti nekih koji će logičkim rezonovanjem pokušati da ih otklone. Međutim, jedino posredstvom Hrista i Njegove preobražavajuće sile možemo biti bezbedni tokom tih završnih događaja. Da li ste spremni?

**Razmotrite**

Napravite listu na kojoj ćete navesti svako zlo i tekstove koji se na njega odnose, a onda razgovarajte kako možemo znati šta da radimo kad to vreme nastupi.

Napišite pesmu na temu sedam zala i podelite je sa svojim subotnoškolskim razredom ili omladinskim odeljenjem.

Proučite izveštaj o izlivanju zala u Egiptu i o poslednjih sedam zala, a zatim napravite poster sa tim motivima koji ćete okačiti u svojoj učionici.  

Zapišite molitvu koja će vam pomoći da budete spremni za događaje poslednjeg vremena, o kojima je bilo reči u ovoj pouci.  

Osmislite igru u vezi sa sedam zala i stihovima u kojima se oni pominju. Možda biste mogli da upotrebite kartice – sedam kartica na kojima ćete ispisati po jedno zlo, i još sedam drugih na kojima ćete navesti stihove koji se odnose na ta zla.

Napravite kratak video snimak u vezi sa onim što ste naučili ove sedmice da biste objasnili kako vam to pomaže da budete spremni. Možete takođe upotrebiti i društvene medije da biste to što ste naučili podelili sa svojim prijateljima.  

**Povežite**

- 2 Mojsijeva 40,34.35; 1. O carevima 8,10.11; Otkrivenje 7,1-3; Otkrivenje 14,9.10; Otkrivenje 15,1-8.
- Ellen G. White, Stvaranje, patrijarsi i proroci, str. 201 orig;  Velika borba, str. 613-614 orig.
- Walter J. Veith, Amazing Discoveries: The 7 Last Plagues.

*Levi Kolins, Lenhartsvil, Pensilvanija, SAD*
