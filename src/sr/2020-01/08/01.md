---
title:  Od olujnog mora do nebeskih oblaka
date:   15/02/2020
---

### Tekstovi za proučavanje u toku sedmice:
Danilo 7; 2. Solunjanima 2,1–12; Rimljanima 8,1; Marko 13,26; Luka 9,26; Luka 12,8; 1. Timotiju 2,5.

> <p>Tekst za pamćenje</p>
> A carstvo i vlast i veličanstvo carsko pod svijem nebom daće se narodu Svetaca Višnjega; Njegovo će carstvo biti vječno carstvo, i sve će vlasti Njemu služiti i slušati Ga.“ (Danilo 7,27)

Viđenje iz 7. poglavlja Knjige proroka Danila, koje je tema za ovu sedmicu, podudara se sa snom iz 2. poglavlja iste knjige. Međutim, u 7. poglavlju proširuje se tema otkrivena u 2. poglavlju. Prvo, viđenje je objavljeno noću i prikazuje more koje su uzburkala četiri vetra. Tama i voda upućuju na stvaranje, ali ovde se čini da je stvaranje na neki način izobličeno ili izloženo napadu. Drugo, životinje u viđenju su nečiste i hibridne, što predstavlja kršenje stvorenog poretka. Treće, životinje su prikazane kako vrše vlast; prema tome, čini se da je vlast koju je Bog dao Adamu u vrtu prisvojena od strane tih sila. Četvrto, sa dolaskom Sina Čovečijeg Božja vlast se vraća onima kojima pripada. Ono što je Adam izgubio u vrtu, Sin Čovečji vraća na nebeskom sudu.

Prethodni opis daje sveobuhvatni prikaz biblijskih slika koje se smenjuju u pozadini ovog veoma simboličnog viđenja. Srećom, anđeo objašnjava neke od ključnih pojedinosti viđenja, tako da možemo da razumemo glavne crte ovog izuzetnog proročanstva.
