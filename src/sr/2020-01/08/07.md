---
title:  Za dalje proučavanje
date:   21/02/2020
---

Letimičan osvrt na istoriju otkriva da je nakon propasti Rimskog carstva, koja se dogodila usled napada varvara sa severa, rimski biskup iskoristio poraz tri varvarska plemena i 538. godine utvrdio sebe kao jedinu vlast u Rimu. On je u tom procesu usvojio nekoliko institucionalnih i političkih funkcija u Rimskom carstvu. Iz toga se izdiglo papstvo odenuto svetovnom i religijskom moći, dok ga Napoleon nije uklonio sa tog položaja 1798. godine. To nije bio kraj Rima, već samo te posebne faze progonstva. Papa ne samo da je tvrdio da je Hristov namesnik, već je uveo nekoliko doktrina i običaja koji se suprote Bibliji. Čistilište, pokora, ispovedanje svešteniku i promena zapovesti o svetkovanju Subote na svetkovanje nedelje spadaju među mnoge druge promene „vremena i zakona“ koje je papstvo izvršilo.

„Čovek nije u stanju da se svojom snagom suoči s neprijateljevim napadima. U haljinama koje su uprljane grehom, svestan svoje krivice, on stoji pred Bogom. Ali Isus, naš Zastupnik, ulaže svoj uspešni priziv u korist onih koji su svojim pokajanjem i verom predali svoje duše Njemu na čuvanje.On zastupa njihov slučaj i moćnim dokazom sa Golgote pobeđuje njihovog tužitelja. Njegova savršena poslušnost Božjem zakonu dala Mu je svu vlast i na Nebu i na Zemlji i On od svog Oca zahteva milost i pomirenje za grešnog čoveka. Tužitelju svoje braće On izjavljuje: ‘Gospod da te ukori, sotono! Ove sam otkupio svojom krvlju, to su glavnje istrgnute iz ognja’ A onima koji se u veri oslanjaju na Njega, uliva sigurnost: ‘Vidi, uzeh s tebe bezakonje tvoje i obukoh ti nove haljine!’ (Zaharija 3,4)“ (Elen Vajt, Istorija proroka i careva, str. 380; str. 586.587. original)

**Za razgovor:**

`Pogledajte ponovo sve karakteristike sile malog roga koja se uzdiže iz četvrte zveri, Rima, i ostaje njen deo. Koja se jedina sila izdigla iz paganskog Rima pre mnogo vekova i, pored toga što je progonila Božji narod, postoji i danas? Zašto nam ovo jasno utvrđivanje identiteta pomaže da se zaštitimo od nagađanja o njegovom identitetu, kao i ideje da se mali rog odnosi na paganskog grčkog cara koji je nestao sa istorijske scene više od vek i po pre prvog Isusovog dolaska? Kako nas ova jasna obeležja kojima utvrđujemo identitet takođe štite od verovanja da je mali rog neka buduća sila koja tek treba da se pojavi? `
