---
title:  Od severa i juga do Krasne Zemlje
date:   14/03/2020
---

### Tekstovi za proučavanje u toku sedmice:
Danilo 11; Danilo 8,3–8.20–22; Isaija 46,9.10; Danilo 8,9.23; Matej 27,33–50.

> <p>Tekst za pamćenje</p>
> I od razumnijeh će pasti neki da bi se okušali i očistili i ubijelili do roka, jer će biti još rok.“ (Danilo 11,35)

Na početku ovog izazovnog poglavlja treba naglasiti nekoliko pojedinosti. Prvo, Danilo 11 poklapa se sa prethodnim opštim pregledom proročanstava u Knjizi proroka Danila. Kao i u 2, 7, 8. i 9. poglavlju proročka poruka proteže se od vremena proroka do poslednjeg vremena. Drugo, spominje se smenjivanje svetskih sila koje često ugnjetavaju Božji narod. Treće, srećan kraj predstavlja vrhunac svakog proročanstva. U 2. poglavlju kamen uništava lik; u 7. Sin Čovečiji prima carstvo; a u 8. i 9. poglavlju nebesko Svetilište se čisti zahvaljujući Mesijinoj službi.

Prema tome, 11. poglavlje obuhvata tri osnovne pojedinosti. Prvo, počinje izveštajem o persijskim carevima i govori o njihovim sudbinama i poslednjem vremenu, kada severni car napada Božju svetu goru. Drugo, opisan je niz bitaka između severnog i južnog cara i njihov uticaj na Božji narod. Treće, završava se srećnim krajem kada se severni car suočava sa smrću kod „Krasne svete gore“ (Danilo 11,45). Ovakav pozitivan završetak označava kraj zla i uspostavljanje Božjeg večnog carstva.
