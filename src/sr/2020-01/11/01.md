---
title:  Od borbe do pobede
date:   07/03/2020
---

### Tekstovi za proučavanje u toku sedmice:
Efescima 6,12; Danilo 10; Jezdra 4,1–5; Isus Navin 5,13–15; Otkrivenje 1,12–18; Kološanima 2,15; Rimljanima 8,37–39.

> <p>Tekst za pamćenje</p>
> „Ne boj se, mili čovječe; mir da ti je, ohrabri se, ohrabri se!“ (Danilo 10,19)

Deseto poglavlje Knjige proroka Danila upoznaje nas sa poslednjim Danilovim viđenjem, koje se nastavlja u 11. i 12. poglavlju. Na početku poglavlja rečeno je da se to viđenje odnosi na „velike stvari“ (veliki sukob) (Danilo 10,1). Dok 11. poglavlje Knjige proroka Danila iznosi određene pojedinosti o ovom sukobu, tekst Danilo 10 pokazuje njegovu duhovnu stranu i otkriva da iza prizora zemaljskih borbi besni duhovni sukob kosmičkih razmera. Dok budemo proučavali ovo poglavlje, videćemo da se u taj kosmički sukob uključujemo kada se molimo na način koji ima duboke posledice. Međutim, u tim borbama nismo sami; Isus vodi bitku protiv sotone u naše ime. Naučićemo da se konačna borba u koju smo uključeni ne vodi protiv zemaljskih, ljudskih sila, već sila tame.

Kao što je apostol Pavle rekao vekovima nakon Danila: „Jer vaš rat nije s krvlju i s tijelom, nego s poglavarima i vlastima, i s upraviteljima tame ovoga svijeta, s duhovima pakosti ispod neba.“ (Efescima 6,12) Konačno, naš uspeh u sukobu počiva na Isusu Hristu, koji je lično porazio sotonu na krstu.
