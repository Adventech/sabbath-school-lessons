---
title:  Za dalje proučavanje
date:   13/03/2020
---

„Anđeo Gavrilo tri sedmice rvao se sa silama tame, trudeći se da poništi uticaje koji su delovali na Kirov um... Sve što je Nebo moglo da učini za Božji narod, bilo je učinjeno. Pobeda je konačno bila postignuta; sile neprijatelja bile su zadržavane za vreme svih dana Kirove vladavine i za vreme svih dana vladavine njegovog sina Kambiza.“ (Elen Vajt, Istorija proroka i careva, str. 370; str. 572. original)

„Kakvu je veliku čast Veličanstvo Neba ukazalo Danilu! On umiruje svog uzdrhtalog slugu i uverava ga da je njegova molitva uslišena na Nebu. Kao odgovor na tu usrdnu molitvu, anđeo Gavrilo je bio poslan da utiče na srce persijskog vladara. Monarh se odupirao uticaju Božjeg Duha tri sedmice dok se Danilo molio i postio, ali je Knez Neba, Arhanđel, Mihailo, bio poslan da preokrene srce tvrdovratog cara i da ga navede da preduzme neke odlučne korake i tako usliši Danilovu molitvu.“ (Elen Vajt, The Sanctified Life, str. 51)

**Za razgovor:**

`Iako nismo prvi ljudi u hrišćanskoj istoriji koji uviđaju ovu istinu, kao adventistički hrišćani mi smo snažni zastupnici motiva „velike borbe“ ili ideje da je čitav univerzum deo epske borbe između Hrista i sotone. Mi verujemo da je svako ljudsko biće uključeno u tu borbu. Drugi, čak i svetovni ljudi, govore o postojanju neke vrste borbe u koju smo svi uključeni. Kakvo je vaše iksutvo kad je reč o velikoj borbi? Kako se ona ispoljava u vašem životu? Šta ste naučili, a što može pomoći i drugima u toj borbi?`

`Pročitajte: Efescima 6,10–18. Zapazite očigledne vojne slike koje Pavle koristi. Kakva „uputstva za bitku“ su ovde data za nas koji učestvujemo u velikoj borbi?`

`U tekstu Danilo 10,11 Danila po drugi put (videti: Danilo 9,23) nazivaju hamudot ili mio. Šta nam to govori o tesnoj povezanosti, čak i emocionalnoj povezanosti, između Neba i Zemlje? Razmislite koliko je ova stvarnost korenito drugačija kada se uporedi sa uobičajenim ateističkim gledištem velikog dela savremenog sveta. Kakvu nadu nam nudi biblijsko gledište, kakvo vidimo u ovom izveštaju o Danilu? `
