---
title:  Ljubomorne duše
date:   09/02/2020
---

Čak i na Nebu, savršenom mestu, Lucifer oseća zavist prema Hristu. „Lucifer je postao zavidljiv i ljubomoran na Isusa Hrista. Kada su se svi anđeli poklonili i priznali Njegovu nadmoćnost, uzvišeni autoritet i pravednu vladavinu, i on se poklonio zajedno s njima; ali je njegovo srce bilo ispunjeno zavišću i mržnjom.“ (Elen Vajt, The Story of Redemption, str. 14) Ljubomora je osećanje koje je toliko opasno negovati da je u Deset zapovesti, pored zabrane ubistva i krađe, data zapovest koja govori protiv lakomstva (2. Mojsijeva 20,17).

`Pročitajte sledeće tekstove: Danilo 6,1–5; 1. Mojsijeva 37,11; 1. Samuilova 18,6–9. Kakvu ulogu ljubomora igra u ovim izveštajima?`

Danilove upraviteljske sposobnosti ostavljaju utisak na cara, ali izazivaju zavist drugih službenika. Oni, zato, kuju zaveru da ga uklone optužujući ga za pokvarenost. Međutim, ma koliko tražili, ne pronalaze nijednu pogrešku u Danilovom upravljanju. „Ne mogahu naći zabave ni pogrješke, jer bješe vjeran, i ne nalažaše se u njega pogrješke ni mane.“ (Danilo 6,4) Aramejska reč prevedena kao „veran“ može se, takođe, prevesti kao „pouzdan“.

Danilo je bez mane; službenici nikako ne mogu da iznesu lažnu optužbu protiv njega. Međutim, oni takođe zapažaju koliko je Danilo veran svom Bogu i poslušan Božjem zakonu. Uskoro uviđaju da će u nameri da podmetnu Danilu morati da stvore prilike u kojima će se Danilo suočiti sa nedoumicom da li da bude poslušan Božjem zakonu ili zakonu carstva. Na osnovu onoga što su službenici saznali o Danilu, potpuno su uvereni da će u pravim uslovima stati uz Božji zakon, a ne carski. Kakvo svedočanstvo o Danilovoj vernosti!

`Sa kakvim borbama sa zavišću ste morali da se suočite, i kako ste ste izborili s tim? Zašto je zavist toliko kobna duhovna mana koja obogaljuje?`
