---
title:  Od jame s lavovima do jame u kojoj prebiva anđeo
date:   08/02/2020
---

### Tekstovi za proučavanje u toku sedmice:
Danilo 6; 1. Samuilova 18,6–9; Matej 6,6; Dela 5,27–32; Marko 6,14–29; Jevrejima 11,35–38.

> <p>Tekst za pamćenje</p>
> „Tada starješine i upravitelji gledahu kako bi našli što da zabave Danilu zbog carstva; ali ne mogahu naći zabave ni pogrješke, jer bješe vjeran, i ne nalažaše se u njega pogrješke ni mane.“ (Danilo 6,4)

Nakon što su Medopersijanci osvojili Vavilon, Darije Miđanin prepoznaje Danilovu mudrost i poziva ga da postane deo nove vlasti. Sada već ostareli prorok toliko se ističe na svojim javnim dužnostima da ga novi car postavlja za glavnog upravitelja u celoj Medo-Persiji.

Međutim, kako poglavlje odmiče, Danilo se suočava sa posledicom onoga što bismo s pravom mogli nazvati „iskonskim grehom“ – sa zavišću. Ipak, pre nego što se izveštaj završi, vidimo da je Danilo veran, ne samo svojim svetovnim dužnostima koje je obavljao pod Medopersijancima već, što je najvažnije, svom Bogu. Možemo biti sigurni da njegova vernost Bogu u velikoj meri neposredno utiče na njegovu vernost i na drugim poljima.

Danilovo iskustvo sa progonstvom služi kao primer Božjem narodu u poslednje vreme. Izveštaj ne nagoveštava da će Božji narod biti pošteđen iskušenja i patnje. Ono što garantuje jeste da će, u sukobu sa zlom, dobra volja na kraju pobediti i da će Bog na kraju odbraniti svoj narod.
