---
title:  Za dalje proučavanje
date:   07/02/2020
---

Velike gozbe bile su uobičajene na dvorovima starog sveta. Carevi su voleli da priređuju skupove koji su se odlikovali neumerenošću i raskoši, da bi pokazali svoju veličinu i samopouzdanje. Iako ne znamo sve pojedinosti o ovoj naročitoj gozbi, znamo da se održavala u vreme kada je medopersijska vojska nameravala da napadne Vavilon. Ljudski gledano, nije bilo razloga za brigu. Vavilon je imao utvrđene zidove, zalihe hrane za nekoliko godina, obilje vode, jer je reka Eufrat tekla kroz središte grada. Zato car Valtasar ne vidi nikakav problem u tome što priređuje gozbu dok neprijatelji opkoljavaju grad. Naređuje veliko slavlje, koje se uskoro izopačuje u raskalašnu pijanku. Kakvo snažno svedočanstvo o oholosti ljudskog roda, naročito u poređenju sa Gospodnjom silom. Bog preko Danila govori caru da uprkos prilikama koje je imao da sazna istinu, on „ne slavi Boga, u čijoj je ruci duša tvoja i svi putevi tvoji“ (Danilo 5,23).

„Istorija naroda i danas nam govori. Svakom narodu i svakom pojedincu Bog je odredio mesto u svom velikom planu. I danas se ljudi i narodi kušaju viskom u ruci Onoga koji nikada ne greši. Svi oni svojom odlukom određuju svoju sudbinu, a Bog ih sve nadglasava radi ispunjenja svojih namera.“ (Elen Vajt, Istorija proroka i careva, str. 345; str. 536. original)

**Za razgovor:**

`Razgovarajte u razredu o pitanju iz odeljka od nedelje o načinima na koje društvo i kultura mogu da unize Božju istinu. Kakvi načini su u pitanju i kako mi kao crkva i kao pojedinci treba da odgovorimo na ta dela skrnavljenja?`

``Šta nas ovaj izveštaj uči o tome da spasenje nije toliko povezano s tim šta znamo već kako odgovaramo na to što znamo? (videti: Danilo 5,22)`

`Pročitajte: Danilo 5,23. Kakva važna duhovna načela nalazimo u ovom stihu? Na primer, kako nas tekst upozorava na odbacivanje Boga? Ili, čemu nas tekst uči o Bogu kao ne samo Stvoritelju, već i Održavaocu našeg života?`

``Čak i dok nije znao šta date reči znače, Valtasar je bio uplašen (Danilo 5,6). Šta ta činjenica govori o tome šta znači živeti sa grižom savešću? `
