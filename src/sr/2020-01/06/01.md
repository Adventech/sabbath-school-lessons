---
title:  Od samoljublja do propasti
date:   01/02/2020
---

### Tekstovi za proučavanje u toku sedmice:
Danilo 5; Otkrivenje 17,4–6; Psalam 96,5; Kološanima 1,15–17; Rimljanima 1,16–32; Propovednik 8,11; Otkrivenje 14,8.

> <p>Tekst za pamćenje</p>
> „I On mijenja vremena i doba; smeće careve, i postavlja careve; daje mudrost mudrima i razum razumnima.“ (Danilo 2,21)

U 5. poglavlju knjige proroka Danila, Božja Reč nam daje snažan primer ljudske oholosti koja se završava na zapanjujući i dramatičan način. Iako bi neko mogao reći da je Navuhodonosoru bilo potrebno mnogo vremena da nauči određene pouke, on ih je makar naučio. Njegov unuk, Valtasar, nije. Koristeći sudove iz Hrama na razvratnoj gozbi, Valtasar ih je oskrnavio. Takav čin skrnavljenja jednak je ne samo izazivanju Boga, već i napadu na Boga lično. Prema tome, Valtasar puni čašu svog bezakonja, ponašajući se slično malom rogu (videti: Danilo 8), koji je napao temelje Božjeg svetilišta. Oduzimajući vlast Valtasaru, Bog predočava šta će učiniti neprijatelju svog naroda u poslednjim danima. Događaji zabeleženi u 5. poglavlju Knjige proroka Danila zbili su se 539. godine p. n. e. u noći kada je Vavilon pao pred medopersijskom vojskom. Tada dolazi do prelaska sa zlata na srebro, prorečenog u tekstu Danilo 2. Još jednom postaje jasno da Bog vlada događajima u svetu.
