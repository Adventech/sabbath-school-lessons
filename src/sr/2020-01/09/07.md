---
title:  Za dalje razmišljanje
date:   28/02/2020
---

Sledi tabela u kojoj je sažeto ono o čemu smo proučavali u vezi sa smenjivanjem carstava opisanim u 2, 7. i 8. poglavlju Knjige proroka Danila. Šta nam to govori o čišćenju Svetilišta?

| Danilo 2 |	Danilo 7 | Danilo 8 |
| :------------- | :------------- | :------------- |
| Vavilon	 | Vavilon | ------------ |
| Medo-Persija | Medo-Persija |	Medo-Persija |
| Grčka |	Grčka	| Grčka |
| Paganski Rim | Paganski Rim |	Paganski Rim |
| Papski Rim | Papski Rim |	Papski Rim |
| ------------ |	Sud na Nebu |	Čišćenje Svetinje |
| Drugi dolazak	| Drugi dolazak |	Drugi dolazak |
| Kamen odvaljen bez ruku |	Sveci primaju carstvo |	Uništen bez ruku |

Kao što vidimo u tabeli, postoje određene paralele između poglavlja. Ne samo da su narodi paralelno prikazani, već se i prizor suda u tekstu Danilo 7 – koji se javlja posle 1260 godina (538–1798) papskog Rima, neposredno poklapa sa čišćenjem Svetilišta, koje se u Danilu 8 javlja takođe posle vremena Rima. Ukratko rečeno, nebeski sud u Danilu 7 – sud koji vodi do kraja sveta – isto je što i čišćenje Svetinje u tekstu Danilo 8. Ovde su nam data dva različita opisa iste stvari i oba se javljaju posle perioda od 1260 godina progonstva koje je počinila sila malog roga.

**Za razgovor:**

`Kako nam prethodna tabela pokazuje da se čišćenje Svetinje, isto što i sud u Danilu 7, mora dogoditi nešto posle ispunjenja proročanstva o 1260 godina u vezi s malim rogom, a opet, pre uspostavljanja Božjeg konačnog carstva?`

`Proročanstvo iz 8. poglavlja Knjige proroka Danila prikazuje istoriju kao nasilnu i punu zla. Dve životinje, koje simboli­čki predstavljaju dva svetska carstva, bore se jedna protiv druge (Danilo 8,8–12). Sila malog roga koja nastaje posle njih je sila koja vrši nasilje i progonstvo (Danilo 8,23–25). Prema tome, Pismo ovde ne pokušava da omalovaži stvarnost patnje u ovom svetu. Kako nam to može pomoći da naučimo da imamo poverenje u Boga i Njegovu dobrotu uprkos postojanju zla koje zapažamo oko sebe?`
