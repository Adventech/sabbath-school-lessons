---
title:  Od okaljanosti do očišćenja
date:   22/02/2020
---

### Tekstovi za proučavanje u toku sedmice:
Danilo 8, Danilo 2,38; 1. Mojsijeva 11,4; 3. Mojsijeva 16; Jevrejima 9,23–28.

> <p>Tekst za pamćenje</p>
> „I reče mi: Do dvije tisuće i tri stotine dana i noći; onda će se Svetinja očistiti.“ (Danilo 8,14)

Viđenje zabeleženo u 8. poglavlju Knjige proroka Danila prorok je primio 548/547. godine p. n. e. Ono daje značajna pojašnjenja o sudu o kome se govori u 7. poglavlju. Za razliku od viđenja iz 2. i 7. poglavlja Knjige proroka Danila, viđenje iz 8. poglavlja ne govori više o Vavilonu, već o Medo-Persiji, jer je Vavilon u to vreme slabio, a Persijanci nastojali da zamene Vavilon kao sledeća svetska sila. Viđenje iz teksta Danilo 8 poklapa se sa viđenjem iz 7. poglavlja. U 8. poglavlju menjaju se jezik i simboli jer je u samom središtu pažnje očišćenje nebeskog Svetilišta na Dan pomirenja na Nebu. Prema tome, naročit doprinos 8. poglavlja leži u njegovoj usredsređenosti na aspekte nebeskog Svetilišta. Dok tekst Danilo 7 prikazuje nebeski sud i Sina Čovečijeg kako prima carstvo, Danilo 8 opisuje očišćenje nebeskog Svetilišta. Kao što paralele između ova dva poglavlja ukazuju, očišćenje nebeskog Svetilišta opisanog u 8. poglavlju Knjige proroka Danila odgovara prizoru suda iz 7. poglavlja.
