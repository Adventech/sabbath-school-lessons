---
title:  Za dalje proučavanje
date:   06/03/2020
---

Sledi tabela u kojoj je objašnjeno kako je proročanstvo o 70 sedmica u tekstu Danilo 9,24–27 povezano sa proročanstvom o 2300 godina iz teksta Danilo 8,14. i kako predstavlja njegovu polaznu tačku. Ako računamo 2300 godina od 457 godine p. n. e. (setimo se da izbrišemo nepostojeću nultu godinu), dobijamo 1844. godinu; ili, ukoliko računate preostalih 1810 godina od 34. godine (2300 manje prvih 490 godina), takođe dobijate 1844. godinu. Prema tome, očišćenje Svetinje iz teksta Danilo 8,14. započinje 1844. godine.

Zapazite i kako se 1844. uklapa sa onim što smo videli u 7. i 8. poglavlju Knjige proroka Danila. Odnosno, sud iz 7. poglavlja, što je isto što i očišćenje Svetinje u 8. poglavlju (pogledajte lekcije iz poslednje dve sedmice), javlja se posle 1260 godina progonstva (Danilo 7,25), a pre Drugog Isusovog dolaska i uspostavljanja Njegovog večnog carstva.

<img style="max-width:100%" src="https://sabbath-school-stage.adventech.io/api/v1/sr/quarterlies/2020-01/lessons/10/days/2300danainoci.png" />

**Za razmišljanje:**

`Proučavaoci Biblije su govorili, i to s pravom, da su proročanstva o 2300 dana i 70 sedmica jedno te isto proročanstvo. Zašto to smatraju? Kakav dokaz možete pronaći da potkrepite ovu tvrdnju?`

``Šta možemo naučiti iz Danilove posredničke molitve, a što nam može pomoći u našem posredničkom molitvenom životu? `

`Hristova žrtva prineta za nas je naša jedina nada. Kako nam ta činjenica može pomoći da ostanemo ponizni i, što je još važnije, da volimo druge i da im praštamo? Šta nam govori tekst Luka 7,40–47?`

`Zapazite kako je Pismo u središtu Danilove molitve i nade. Uostalom, narod je bio nemilosrdno poražen, ljudi proterani, zemlja opustošena, glavni grad uništen. Pa ipak, on ima nadu da će se uprkos svemu tome narod vratiti u svoj dom. Odakle bismo crpili ovakvu nadu osim iz Biblije i Božjih obećanja koja su u njoj zapisana? Šta to treba da nam kaže o nadi koju takođe možemo dobiti iz obećanja u Reči? `
