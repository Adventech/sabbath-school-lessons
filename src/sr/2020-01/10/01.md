---
title:  Od priznanja do utehe
date:   29/02/2020
---

### Tekstovi za proučavanje u toku sedmice:
Danilo 9, Jeremija 25,11.12; Jeremija 29,10; 2. O carevima 19,15–19; Matej 5,16; Jakov 5,16.

> <p>Tekst za pamćenje</p>
> „Gospode, usliši, Gospode, oprosti, Gospode, pazi i učini, ne časi, sebe radi, Bože moj, jer je Tvoje ime prizvano na ovaj grad i na Tvoj narod.“ (Danilo 9,19)

Deveto poglavlje knjige proroka Danila sadrži jednu od najsnažnijih molitava u Bibliji. U ključnim trenucima u svom životu, Danilo pribegava molitvi da bi se izborio sa izazovima koji su se našli pred njim. Kada su se Danilo i njegovi prijatelji suočili sa smrću zbog tajanstvenog sna koji je usnio neznabožački car, prorok pristupa Bogu u molitvi (Danilo 2). Kada je prema carskom dekretu bilo zabranjeno da se molitve upućuju drugim bogovima osim caru, Danilo je nastavio da se svakodnevno moli okrenut prema Jerusalimu (Danilo 6). Prema tome, kada razmatramo molitvu u tekstu Danilo 9, ne zaboravimo da viđenje o 2300 večeri i jutara iz 8. poglavlja Knjige proroka Danila u velikoj meri utiče na proroka. Iako je proročanstvo bilo pojašnjeno u opštim crtama, Danilo ne razume vremensko razdoblje spomenuto u razgovoru dva nebeska bića: „Do dvije tisuće i tri stotine dana i noći; onda će se Svetinja očistiti.“ (Danilo 8,14) Tek je u 9. poglavlju proroku data veća svetlost i ovog puta takođe je u pitanju odgovor na iskrenu molitvu.
