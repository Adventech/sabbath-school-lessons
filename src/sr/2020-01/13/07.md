---
title:  Za dalje proučavanje
date:   27/03/2020
---

„Proročanstva opisuju niz događaja koji se smenjuju sve do početka suda. To se posebno odnosi na Knjigu proroka Danila. Međutim, Danilo je upravo onaj deo svoje knjige koji se odnosi na poslednje vreme, morao da zapečati ‘do poslednjeg vremena’. Sve dok ne budemo stigli do vremena posletka, vest o sudu neće biti objavljivana, jer je utemeljena na ispunjenju tih proročanstava. Ali, u vremenu posletka, kaže prorok, ‘mnogi će pretraživati i znanje će se umnožiti’ (Danilo 12,4).

Apostol Pavle upozorio je Crkvu da u njegovo vreme ne očekujemo Hristov dolazak. On ovako poručuje: ‘Da vas niko ne prevari nikakvim načinom, jer neće doći dok ne dođe najpre otpad, i ne pokaže se čovek bezakonja, sin pogibli!’ (2. Solunjanima 2,3) Dolazak našeg Gospoda možemo očekivati tek posle velikog otpada i dugog razdoblja vladavine ‘čoveka bezakonja’. ‘Čovek bezakonja’ koji je nazvan i ‘tajna bezakonja’ i ‘sin pogibli’ i ‘bezakonik’ predstavlja papstvo, koje je trebalo, kao što je u proročanstvu najavljeno, da zadrži prevlast 1260 godina. To razdoblje završeno je 1798. godine. Tek posle isteka ovog vremena mogao je biti očekivan Hristov dolazak, jer i Pavle svojom opomenom pokriva sve vreme postojanja hrišćanstva sve do 1798. godine. Tek posle isteka tog vremena treba da se propoveda vest o Hristovom drugom dolasku.“ (Elen Vajt, Velika borba, str. 318.319; str. 356. original)

**Za razgovor:**

`Sa kakvim opasnostima se suočavamo ukoliko određujemo datume budućih događaja poslednjeg vremena? Šta se događa sa verom mnogih kada se ti predviđeni događaji ne ostvare? Kakvo ključno proročko načelo pronalazimo u Hristovim rečima u tekstu Jovan 14,29, koje treba da nam pomognu da shvatimo kako da iskoristimo proročanstvo za svoj duhovni napredak, i kako da izbegnemo zamku da poverujemo u lažna predviđanja?`

`Zašto nam zahvaljujući vremenu u kome sada živimo, sa sadašnjom komunikacijom i izuzetnim naučnim napretkom, koji nam ne donosi uvek dobro, nije teško da zamislimo da će se dogoditi „vreme nevolje kakvog nije bilo“?`

`Razgovarajte u razredu o poslednjim pitanjima iz odeljka od ponedeljka o tome zašto je jevanđelje, uzvišena istina o Hristovoj pravednosti, naša jedina nada da budemo „zapisani u knjizi“. Kakvu nadu imamo bez toga? `
