---
title:  Od praha zemaljskog do zvezda
date:   21/03/2020
---

### Tekstovi za proučavanje u toku sedmice:
Danilo 12; Rimljanima 8,34; Luka 10,20; Rimljanima 8,18; Jevrejima 2,14.15; Jovan 14,29; Otkrivenje 11,3.

> <p>Tekst za pamćenje</p>
>  „I razumni će se sjati kao svjetlost nebeska, i koji mnoge privedoše k pravdi, kao zvijezde vazda i dovijeka.“ (Danilo 12,3)

Knjiga proroka Danila započinje izveštajem o Navuhodonosoru koji osvaja Judeju i vodi zarobljenike u Vavilon; nasuprot tome, knjiga se završava izveštajem o Mihailu koji ustaje da oslobodi Božji narod iz Vavilona poslednjeg vremena. Odnosno, kao što je prikazano kroz celu Knjigu proroka Danila, na kraju, samom kraju, Bog sve okončava u korist svoga naroda.

Kao što smo videli, Danilo i njegovi drugovi ostaju verni Bogu i pokazuju neuporedivu mudrost usred iskušenja i izazova u izgnanstvu. Slično tome, kada se suoči sa nevoljama, Božji narod poslednjeg vremena takođe će ostati veran, naročito u „žalosno vrijeme, kakvoga nije bilo otkako je naroda do tada“ (Danilo 12,1). Poput Danila i njegovih drugova u Vavilonu, pokazaće mudrost i razum. Mudrost neće iskusiti samo kao ličnu vrlinu, već će se, kao rezultat te mudrosti, posvetiti tome da druge privedu pravdi. Neki će umreti ili biti usmrćeni, i tako se vratiti u prah zemaljski, ali će biti podignuti u večnost. Kao što biblijski tekst kaže: „I mnogo onijeh koji spavaju u prahu zemaljskom probudiće se, jedni na život vječni...“ (Danilo 12,2)
