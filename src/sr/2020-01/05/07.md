---
title:  Za dalje proučavanje
date:   31/01/2020
---

„Nekadašnji oholi monarh postao je ponizno Božje dete; tiranski, nasilnički vladar postao je mudri i sažaljivi car. On, koji je nekada odbacivao i ružio nebeskoga Boga, sada je priznavao vlast Najvišega i iskreno se trudio da proširi strah Gospodnji i unapredi blagostanje svojih podanika. Trpeći ukor Onoga koji je Car nad carevima i Gospodar nad gospodarima, Navuhodonosor je konačno naučio pouku koju moraju da nauče svi vladari – da se prava veličina ogleda u istinskoj dobroti. On je priznao Gospoda kao živoga Boga, govoreći: ‘Sada ja, Navuhodonosor, hvalim, uzvišujem i slavim Cara nebeskoga, čija su sva dela istinita i čiji su putevi pravedni i koji može oboriti one koji hode ponosito!’

Božja namera da najveća carstva sveta treba da Mu odaju slavu, sada se ispunila. Ovaj javni proglas, u kome je Navuhodonosor priznao Božju milost, dobrotu i vlast, bilo je poslednje delo u njegovom životu koje je sveta istorija zabeležila.“ (Elen Vajt, Istorija proroka i careva, str. 335.336; str. 521. original)

**Za razgovor:**

`„Gordost otvara put svim ostalim porocima – to je stanje uma u potpunosti suprotstavljeno Bogu. Da li vam se čini da preterujem? Ako je tako, malo bolje razmislite... Što je neko oholiji, to će više mrzeti oholost kod drugih. U stvari, ako želite da saznate koliko ste oholi, najlakši način je da se upitate: ‘U kojoj meri ne volim kad se ljudi otresaju na mene, ne primećuju me, guraju me, odnose se prema meni pokroviteljski, ili se prave važni?’ Stvar je u tome što se naša gordost takmiči sa tuđom gordošću. Upravo zato što sam ja želeo da se istaknem na zabavi, strašno mi smeta što neko drugi vodi glavnu reč. Nikada se neće složiti dvojica kojima se interesi sukobljavaju.“ (K. S. Luis, Hrišćanstvo [Mere Christianity; New York: Touchstone, 1996] str. 111; str. 110. original) Šta K. S. Luis ovde govori što bi vam možda moglo pomoći da zapazite oholost u svom životu?`

`Tema prisutna u ovom poglavlju, kao i u nekim prethodnim, je­ste Božja vrhovna vlast. Zašto je važno da razumemo ovu temu? Kakvu ulogu Subota ima u tome da nam pomogne da shvatimo tu suštinsku istinu?`
