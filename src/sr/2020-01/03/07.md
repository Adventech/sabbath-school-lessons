---
title:  Za dalje proučavanje
date:   17/01/2020
---

Poučno je da zapazimo da je kip iz teksta Danilo 2 napravljen od zlata i srebra, metala koji su povezani sa ekonomskom moći. Kip je takođe sačinjen od bronze i gvožđa, koji su se koristili za izradu alatki i oružja, kao i gline, koja se koristila u starom svetu za potrebe u domaćinstvu i koja je imala književni značaj.

Prema tome, kip pruža živu sliku čovečanstva i njegovih dostignuća. Na najprikladniji način, različiti delovi tela kipa kazuju o smenjivanju svetskih carstava i konačnom nejedinstvu koje će vladati u poslednjim danima ljudske istorije. Za kamen, međutim, naročito je rečeno da nije načinjen „ljudskim rukama“ (Danilo 2,45), što snažno podseća na natprirodni kraj koji će zadesiti ovaj privremeni svet i sva ljudska dostignuća.

Iako se „samom ljudskom oku ljudska istorija može učiniti haotičnim smenjivanjem suprotnih sila... Knjiga proroka Danila nas uverava da iza svega stoji Bog, koji sve posmatra i upravlja u svemu da bi postigao ono šta smatra najboljim.“ (Vilijam H. Šea, Daniel: A Reader’s Guide [Nampa, ID: Pacific Press, 2005], str. 98)

**Za razgovor:**

`Veoma je dobro znati da usred sveg meteža i patnje u svetu Bog upravlja u svemu i sve će dovesti slavnom kraju. Do tada, kakva je naša uloga u nastojanju da činimo sve što možemo da ublažimo patnju koja vlada u ovom palom svetu?`

`Kako objašnjavamo činjenicu da su Danilo i ostali zarobljenici blisko sarađivali sa paganskim vladarom i bili mu očigledno odani, vladarom koji je naneo toliko mnogo štete Danilovom narodu?`

`Kao što smo videli, neki tvrde da se kamen odvaljen bez ruku odnosi na širenje jevanđelja u svetu. To ne može biti tačno iz brojnih razloga, uključujući i to da tekst Danilo 2,35 kaže da će kamen satrti prethodne narode i da ih „odnese vjetar, i ne nađe mu se mjesto“. To se nije dogodilo posle krsta. Zatim, pokušavajući da kameno carstvo poistovete sa Crkvom, pojedinci ne uspevaju da zapaze da kameno carstvo zamenjuje sve druge oblike ljudske vlasti. To je carstvo koje obuhvata čitav svet. Prema tome, samo Hristov drugi dolazak može da pokrene proces prikazan kao vrhunac ovog proročkog sna. Zašto je, onda, Drugi Isusov dolazak jedino razumno tumačenje onoga što kamen čini u poslednjim danima? `
