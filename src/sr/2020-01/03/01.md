---
title:  Od tajne do otkrivenja
date:   11/01/2020
---

### Tekstovi za proučavanje u toku sedmice:
Danilo 2,1–16; Dela apostolska 17,28; Danilo 2,17–49; Psalam 138; Jovan 15,5; 5. Mojsijeva 32,4; 1. Petrova 2,4.

> <p>Tekst za pamćenje</p>
> „Progovori Danilo i reče: Da je blagosloveno ime Gospodnje od vijeka do vijeka; jer je Njegova mudrost i sila.“ (Danilo 2,20)

U vodama oko Grenlanda plove ledeni bregovi različitih veličina. Ponekad se male sante leda kreću u jednom pravcu dok masivne sante teku u drugom. Reč je o tome da vetrovi koji duvaju po površini nose male sante, dok su ogromni komadi leda nošeni dubokim okeanskim strujama. Kada razmišljamo o usponima i padovima naroda u istoriji, možemo to uporediti sa površinskim vetrovima i okeanskim strujama. Vetrovi predstavljaju sve što je promenljivo i nepredvidivo, poput ljudske volje.

Međutim, pored ovih jakih vetrova istovremeno deluje još jedna sila, još moćnija i veoma slična okeanskim strujama. U pitanju je kretanje Božjih mudrih i suverenih namera. Kao što je Elen Vajt izjavila: „Nalik zvezdama koje se odeđenim putanjama kreću kroz beskrajna prostranstva, Božje namere ne poznaju žurbu ni zakašnjenje.“ (Čežnja vekova, str. 19; str. 32. original) Iako se čini da se usponi i padovi naroda, ideologija i političkih stranaka događaju po nahođenju isključivo ljudskih hirova, drugo poglavlje Knjige proroka Danila pokazuje da je nebeski Bog taj koji zapravo pomera ljudsku istoriju ka njenom veličanstvenom završetku.
