---
title:  Za dalje razmišljanje
date:   03/01/2020
---

„Biblija je određena da bude vodič svima koji žele da upoznaju volju svoga Stvoritelja. Bog je ljudima dao sigurnu proročku Reč, anđeli, pa čak i sam Hristos, dolazili su da objave Danilu i Jovanu ono što će se ubrzo dogoditi. Ta važna pitanja, značajna za naše spasenje, nisu obavijena velom tajanstvenosti. Međutim, nisu bila ni otkrivena na takav način da zbune ili zavedu iskrenog istraživača istine. Gospod je preko proroka Avakuma rekao: ‘Piši utvaru i da bude razgovetno na pločama da se lako čita!’ (Avakum 2,2) Božja reč jasna je svima koji je uz molitvu istražuju. Svaka poštena duša dobiće svetlost poznavanja istine. ‘Svetlost se prosipa na pravednika!’ (Psalam 97,11) Nijedna Crkva neće napredovati u svetosti ukoliko njeni vernici ne budu iskreno tražili istinu kao sakriveno blago.“ (Velika borba, str. 466; str. 521.522. original)

„Proučavajte život Danila i njegovih prijatelja. Iako su živeli na tom mestu na kom su živeli, suočavajući se na svakom koraku sa iskušenjem da udovolje sebi, poštovali su i proslavljali Boga svakodnevnim životom. Bili su odlučni da izbegavaju svaki oblik zla. Odbili su da pođu neprijateljskom stazom. Bog je obilnim blagoslovima nagradio njihovu postojanu vernost.“ (Manuscript Releases [br. 224], 4. sveska [Ellen G. White Estate, 1990], str. 169.170)

**Za razgovor:**

`Dok budemo proučavali Knjigu proroka Danila, biće istaknuta jedna snažna pojedinost. Bog nije samo suvereni vladar svih naroda, On takođe prisno poznaje svakoga od nas, na najdubljem nivou. Na primer, kao što ćemo videti u tekstu Danilo 2, On je neznabožačkom caru podario san. Mogućnost da neko uđe u nečiji um dok ta osoba spava i usadi joj san, otkriva bli­skost u koju ne možemo proniknuti. U isto vreme, kao što ćemo videti, priroda sna otkriva da Bog upravlja čak i svetskim najvećim carstvima i zna kako će se sve završiti. Kakvu utehu i nadu možemo izvući iz tih opisa stvarnosti? Istovremeno, kako se osećate kada znate da je Gospod toliko blizu da zna svaku vašu misao? Zašto u ovom kontekstu obećanje o krstu postaje toliko važno?`

`Razgovarajte u razredu o razlici između klasičnog i apokaliptičkog proročanstva. Koje još primere oba proročanstva možete pronaći u Bibliji?`
