---
title:  Struktura Knjige proroka Danila
date:   30/12/2019
---

Uređenje aramejskog odeljka Knjige proroka Danila, od 2. do 7. poglavlja (jedan deo Knjige proroka Danila napisan je na jevrejskom, drugi na aramejskom), otkriva sledeću strukturu, koja ističe centralnu poruku tog odeljka i cele Knjige:

- (A. )Navuhodonosorovo viđenje četiri carstva (Danilo 2)
    - (B. )Bog oslobađa Danilove prijatelje iz ognjene peći (Danilo 3)
        - (V. )Sud nad Navuhodonosorom (Danilo 4)
        - (V’.) Sud nad Valtasarom (Danilo 5)
    - (B’.) Bog oslobađa Danila iz lavovske jame (Danilo 6)
- (A’.) Danilovo viđenje četiri carstva (Danilo 7)

Ova vrsta literarnog uređenja služi da naglasi glavnu temu postavljajući je u središte strukture, koja se u ovom slučaju sastoji od tačaka V. i V’. (Danilo 4 i 5): Bog oduzima carstvo Navuhodonosoru (privremeno) i Valtasaru (trajno). Prema tome, u tekstu od 2. do 7. poglavlja naglašena je Božja suverena vlast nad zemaljskim carevima time što ih On postavlja i svrgava.

Jedan od najdelotvornijih načina prenošenja poruke i poja­šnjenja suštine jeste ponavljanje. Na primer, Bog daje faraonu dva sna u vezi sa bliskom budućnošću Egipta (1. Mojsijeva 41,1–7). U prvom snu sedam mršavih krava pojelo je sedam debelih krava. U drugom snu, sedam malih i šturih klasova pojelo je sedam zdravih klasova žita. Oba sna upućuju na isto: nakon sedam godina napretka uslediće sedam godina oskudice.

Bog u Knjizi proroka Danila takođe koristi ponavljanje. Postoje četiri proročka ciklusa, koji predstavljaju ponavljanje celokupne osnovne strukture. Ova struktura na kraju ukazuje na konačnu Božju vrhovnu vlast. Iako svaka proročka slika sadrži drugačiji ugao sagledavanja, one zajedno pokrivaju isto istorijsko razdoblje, koje se proteže od vremena proroka do poslednjeg vremena, kao što sledeći dijagram pokazuje:

| Danilo 2  |	Danilo 7 | Danilo 8;9 | Danilo 10–12 |
| :------------- | :------------- | :------------- | :------------- |
| Vavilon |	Vavilon | | |		
| Medo-Persija | Medo-Persija |	Medo-Persija | Medo-Persija |
| Grčka |	Grčka |	Grčka |	Grčka |
| Rim | Rim |	Rim	| Rim |

Božje carstvo je uspostavljeno	Nebeski sud prethodi Novoj Zemlji	Očišćenje Svetilišta	Mihailo ustaje

`Kakvu veliku nadu ovi tekstovi predstavljaju u vezi sa našim dugoročnim izgledima? Danilo 2,44; Psalam 9,7–12; 2. Petrova 3,11–13.`
