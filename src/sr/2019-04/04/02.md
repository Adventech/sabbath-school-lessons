---
title:  Početak protivljenja
date:   20/10/2019
---

`Pročitajte tekst Jezdra 4,1–5. Šta mislite zašto je izrailjski ostatak odbio pomoć drugih naroda prilikom izgradnje Hrama?`

Po svemu sudeći, činilo se da je u pitanju ljubazan predlog suseda, pa zašto bi odbili pomoć? Odgovor delimično pronalazimo u samom tekstu. »Neprijatelji« su došli da im ponude pomoć. Neprijatelji? Upravo to daje snažan nagoveštaj zašto su Izrailjci reagovali na taj način.

Zašto su ti ljudi nazvani »neprijateljima«? Tekst 2. O carevima 17,24–41. objašnjava da su ti ljudi dovedeni iz drugih naroda u Samariju i okolna područja nakon što su Izrailjci iz Severnog carstva bili prognani. Asirski car poslao im je sveštenike, koji je trebalo da ih pouče kako da obožavaju Boga te zemlje: odnosno, izrailjskog Boga. Međutim, nastala religija uključivala je i hananske bogove. Prema tome, izrailjski ostatak se uplašio da će ova religija biti uvedena u njihovo bogosluženje u Hramu. Otuda je najbolji i najmu­driji postupak bio ono što su učinili, što su rekli: »Ne, hvala.«

Ne smemo da zaboravimo, takođe, zašto se sve ovo uopšte događalo. Stalni kompromis njihovih predaka sa neznabožačkim verovanjima iz njihovog okruženja doveo je do uništenja Hrama, kao i do njihovog izgnanstva. Po svoj prilici, u samom procesu ponovne izgradnje Hrama, poslednje što su želeli da učine jeste da stupe u blisku zajednicu sa okolnim narodima.

`Šta još u ovim tesktovima pokazuje zašto je odbijanje pomoći bila ispravna odluka? (Videti: Jezdra 4,4.5)`

`Razmislite o tome koliko su lako mogli da opravdaju prihvatanje ove pomoći. Šta tekst 2. Korinćanima 6,14. govori o ovome?`