---
title:  Suočavanje sa protivljenjem
date:   19/10/2019
---

### Tekstovi za proučavanje u toku sedmice:
Jezdra 4,1–5; 2. Korinćanima 6,14; Jezdra 5,1–5; Agej 1; Jezdra 4,6–24; Nemija 4; Nemija 6,1–13.

> <p>Tekst za pamćenje</p>
> »Ali bješe oko Božije na starješinama judejskim, te im ne zabraniše, dokle ne otide stvar do Darija i donesu odgovor o tom.« (Jezdra 5,5)

Tekst od 3. do 6. poglavlja Knjige Jezdrine sastavljen je tematski i obuhvata različita istorijska razdoblja u kojima je pružan otpor izgradnji Hrama. Prepoznavanje ovog tematskog pristupa pomoći će nam da pojasnimo celokupnu poruku.

Jezdra se prvi put spominje po imenu u tekstu Jezdra 7,1. Njegovim dolaskom 457. godine p. n. e. prilike su se promenile. Grad Jerusalim i njegovi zidovi počeli su sa prekidima da se grade. Trinaest godina kasnije došao je Nemija (poslao ga je car Artakserks 444. godine p. n. e.) i izgradnja zida konačno se nastavila. Iako je protivljenje bilo snažno, posao je bio završen za 52 dana (Nemija 6,15).

Otpor prema Božjem delu je tema koja preovladava u Knjizi Jezdrinoj i Nemijinoj; prema tome, ne iznenađuje što je ponovna izgradnja Hrama i Jerusalima podstakla protivljenje i progonstvo. Gde god se okrenemo u današnjem svetu, Gospodnje delo nailazi na otpor. Sotona nastoji da se jevanđelje ne širi brzo, jer ono preti njegovoj vlasti. Kako su se Jevreji izborili sa protivljenjem u Knjizi Jezdrinoj i Nemijinoj?