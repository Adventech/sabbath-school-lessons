---
title:  "Nemija započinje rad (444. p. n. e.)"
date:   23/10/2019
---

`Pročitajte: Nemija 4. Šta su Jevreji učinili pod Nemijinim vođstvom da bi se suprotstavili protivljenju? Zašto je bilo važno da se pripreme za borbu, a ne da ne čine ništa, verujući da će ih Bog zaštititi?`

Posle razdoblja u kome su posao započinjali i prekidali, Jevreji su ponovo počeli da rade. Upućivali su svoje molitve Bogu, a Nemija je odlučio da postavi stražu. Narod je radio po smenama danju i noću da bi bio spreman za bilo kakve nadolazeće napade. Nemija je, takođe, postavio naoružane ljude oko zida tako da je svaka porodica bila spremna za borbu. Pored toga, podelio je svoje momke u dve grupe, od kojih je jedna radila, a druga držala oružje. Posebno su bili opskrbljeni oni koji su radili na izgradnji zida, jer su bili najizloženiji opasnosti. Svako od graditelja držao je mač jednom rukom, a drugom je postavljao cigle/kamenje i malter na zid. Bili su spremni da se suoče sa smetnjama. Učinili su svoj deo; Bog je učinio ostatak. Nemijina vera u Božju zaštitu je nadahnjujuća. Međutim, on nije samo sedeo i očekivao da Bog sve izvrši. Pripremili su se najbolje što su mogli, u skladu sa svojim sposobnostima.

Dva teksta: »Ne bojte ih se. Pomenite Gospoda velikoga i strašnoga, i bijte se za braću svoju, za sinove svoje i kćeri svoje, za žene svoje i kuće svoje« (Nemija 4,14) i »Bog naš vojevaće za nas« (Nemija 4,20) jedni su od najpodsticajnijih izjava u Bibliji.

Jevreji su ponovo mogli prestati sa gradnjom zbog neprestanih smetnji, ali ovog puta, umesto da budu savladani strahom, držali su se obećanja da će se Bog boriti za njih. Kada se suočimo sa protivljenjem zbog Božjeg imena, svojih verovanja i zbog onog na šta nas Bog poziva, treba da se setimo da »Bog naš vojevaće za nas«.

Jevreji su na kraju shvatili da je Gospod bio njihova potpora u svemu što su činili i to im je ulilo hrabrost da nastave dalje.

`Zašto je toliko važno da znamo da je ono što činimo Božja volja? Dakle, važno pitanje koje treba da postavimo glasi: Kako znam da li je ono što činim Božja volja? `