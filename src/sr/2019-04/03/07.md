---
title:  Za dalje proučavanje
date:   18/10/2019
---

Pročitajte pažljivo sledeće stranice u knjizi Elen Vajt Istorija proroka i careva u vezi sa proročanstvom o 70 sedmica i njegovim istorijskim ispunjenjem, str. 454–456; str. 697–699. original.

»Vreme Hristovog dolaska, Njegovo pomazanje Svetim Duhom, Njegova smrt i iznošenje Jevanđelja neznabošcima bili su tačno istaknuti. Razumevanje ovih proročanstava, prepoznavanje njihovog ispunjenja u Isusovoj misiji, bila je prednost jevrejskog naroda. Hristos je svojim učenicima predočio važnost proučavanja proročanstva. Pozivajući se na proročanstvo dato Danilu o njihovom vremenu, On je rekao: ‘Koji čita da razume.’ (Matej 24,15) Posle svoga vaskrsenja, objasnio je učenicima ‘od sviju proroka’ ‘što je za Njega pisano’. (Luka 24,27) Spasitelj je govorio preko svih proroka. ‘Duh Hristov u njima, napred svedočeći za Hristove muke i za slave po tome.’ (1. Petrova 1,11)« (Elen Vajt, Čežnja vekova, str. 186; str. 234. original)

**Za razgovor:**

`1. Razmišljajte više o tome da vas Bog poziva da učinite nešto što volite da radite. Kakva načela možete da sledite da biste znali da činite Božju volju, ne samo u slučaju kada činite ono što volite već uopšte?`

`2. Pročitajte izveštaj o Joni i tome kako je odgovorio na Božji poziv u svom životu. Kakve pouke možemo usvojiti iz njegovog iskustva? U isto vreme, uporedite ono što je Jona učinio sa onim što je Pavle učinio kada ga je Gospod pozvao. (Videti: Dela 9,1–20) Koje su bile glavne razlike među njima?`

`3. »Judina istorija prikazuje žalostan kraj jednog života, koji je mogao da bude pun časti pred Bogom. Da je Juda umro pre svoga poslednjeg puta u Jerusalim, bio bi smatran čovekom dostojnim mesta među dvanaestoricom i onim koji bi im mnogo nedostajao.« (Elen Vajt, Čežnja vekova, str. 618; str. 716. original) Razmislite o ovom izveštaju o Judi Iskariotskom. Da li je njegov »poziv« bio da izda Isusa? Ako je tako, koliko bi pošteno bilo to prema njemu? Kako možemo shvatiti Judu i prilike koje je imao u poređenju sa onim što je na kraju učinio? Kakve pouke možemo izvući iz njegovog iskustva o sili slobode izbora u sopstvenom životu? `