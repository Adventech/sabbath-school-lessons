---
title:  Božji poziv
date:   12/10/2019
---

### Tekstovi za proučavanje u toku sedmice:
Jezdra 7,10; Nemija 1,1–11; Danilo 9,24–27; Danilo 8; Rimljanima 8,28.29; Rimljanima 9; 2. Mojsijeva 3; 2. Mojsijeva 4.

> <p>Tekst za pamćenje</p>
> »Blagosloven da je Gospod Bog otaca naših, koji dade to caru u srce da ukrasi dom Gospodnji u Jerusalimu.« (Jezdra 7,27)

Da li Bog svaku osobu poziva da izvrši poseban zadatak? Da li postoje određena merila koja neku osobu čine osposobljenijom za određeni zadatak od drugih? Da li su ta merila drugačija u ljudskim očima nego u Božjim? Većina nas verovatno bi odgovorila potvrdno, naročito na poslednja dva pitanja. Postoje trenuci kada nas Bog priprema za poseban zadatak kroz obrazovanje i iskustva; u drugim prilikama, On želi da služimo jednostavno zato što smo voljni i ponizni. Međutim, nije uvek lako znati kakav je Božji poziv u našem životu, zar ne? Ipak, u Bibliji ima mnogo izveštaja o ljudima koje je Bog odabrao za posebnu obavezu.

Zanimljivo je da je Bog pozvao Jezdru i Nemiju da izvrše posebnu dužnost: da ponovo izgrade ono što je ležalo u ruševinama. Međutim, ponovna izgradnja u ovom slučaju obuhvatala je različite zadatke. Trebalo je da povedu izrailjski narod nazad u Jerusalim i da izgrade Hram i grad. U isto vreme, trebalo je da poučavaju narod o Bogu i da ih iznad svega upute na posvećenu zajednicu sa Njim. Takođe, trebalo je da razgovaraju o Božjem pozivu, i to onom najvažnijem.