---
title:  Za dalje proučavanje
date:   20/12/2019
---

U knjizi Elen Vajt Istorija proroka i careva pročitajte poglavlje »Reforma«, str. 434–440; str. 669–678. original.

»Marljivost na dužnosti dobijenoj od Boga predstavlja važan deo istinske religije. Ljudi treba da iskoriste okolnosti i da kao Božja oruđa ostvare Njegovu volju. Brza i odlučna akcija u pravo vreme doneće slavne pobede, dok će odlaganje i nemar izazvati poraz i samo sramotiti Boga. Ako vođe u delu istine nisu revni, ako su ravnodušni i bez cilja, i Crkva će biti nemarna, ravnodušna i sklona uživanjima; ali ako su vođe ispunjene svetom odlučnošću da služe Bogu i samo Bogu, narod će biti ujedinjen, pun nade i željan posla.

Božja reč je puna oštrih i izrazitih suprotnosti. Greh i svetost stoje nasuprot jedno drugome da bismo, posmatrajući ih, mogli da izbegnemo prvo i prihvatimo drugo. Stranice koje opisuju Sanavalatovu i Tovijinu mržnju, laž i prevare, opisuju i Jezdrinu i Nemijinu plemenitost, odanost i požrtvovanje. Nama je prepušteno da izaberemo za kim ćemo se povesti. Strašne posledice kršenja Božjih zapovesti stavljene su nasuprot blagoslovima koji proizlaze iz poslušnosti. Mi sami moramo da odlučimo hoćemo li da pretrpimo prvo ili da uživamo drugo.« (Elen Vajt, Istorija proroka i careva, str. 438.439; str. 676. original)

**Za razgovor:**

`1. Dok čitamo ove izveštaje, jasno je da mnogi u narodu nisu na prvom mestu bili posvećeni Bogu, što je razlog zašto su izabrali žene neznaboškinje. Zato ih Jezdra ne ostavlja u njihovim namislima, već pokušava da ih ukori i ispravi u nadi da će postići promenu. Da li je do promene stvarno došlo? Menjanjem svog ponašanja, da li su se promenili iznutra? Da li je njihova posvećenost Bogu stvarno porasla? Kakav dokaz imamo da se mnogi od njih nisu stvarno promenili? Šta možemo naučiti iz njihovih grešaka o tome koliko je promena srca zaista važna?`

`2. Na koje načine možemo pomoći vernicima u našoj crkvi koji se možda bore sa poteškoćama nastalim zbog braka koji nije mu­dro sklopljen?`

`3. Iako su Božja načela večna i apsolutna, kulture se međusobno veoma razlikuju. Zašto moramo imati ove razlike na umu kada nastojimo da primenimo Božja načela u svom životu i prilikama u kojima se nađemo? `