---
title:  Nemija
date:   05/10/2019
---

### Tekstovi za proučavanje u toku sedmice:
Nemija 1; Nemija 2; 5. Mojsijeva 7,9; Psalam 23,1–6; 4. Mojsijeva 23,19.

> <p>Tekst za pamćenje</p>
> »A kad čuh te riječi, sjedoh i plakah, i tužih nekoliko dana, i postih i molih se pred Bogom nebeskim. I rekoh: Oh, Gospode Bože nebeski, Bože veliki i strašni, koji čuvaš zavjet i milost onima koji Te ljube i drže Tvoje zapovijesti.« (Nemija 1,4.5)

Dve grupe zarobljenika vratile su se u Judu u okviru makar delimičnog ispunjenja Božjih obećanja datih jevrejskom narodu.

Međutim, Bog priprema još jednu grupu izgnanika. Poslednjoj grupi zarobljenika dat je nalog da reši postojeći problem. Iako su se prve dve grupe vratile da ponovo izgrade Jerusalim i ispune plan dovršavajući Hram, odustale su od ostatka gradnje jer su se okolni narodi tome usprotivili. Ljudi iz okolnih područja nisu želeli da Izrailjci izgrade grad i njegove zidove, jer su se plašili da mogu postati moćan narod kao nekada (Jezdra 4,6–24). Prema tome, povratak Izrailjaca činio se kao pretnja, koju su bili odlučni da zaustave. Međutim, Bog nije pozvao svoj narod da bi ga napustio u toku rada koji im je naložio da obave.

Dakle, On je pripremio još jednog čoveka da izvrši Njegovu volju i ostvari Njegove namere. Njegovo ime bilo je Nemija i sada se okrećemo njemu i njegovom radu za Gospoda.