---
title:  Za dalje proučavanje
date:   29/11/2019
---

U knjizi Elen Vajt Put Hristu pročitajte poglavlje »Opredeljenje«, str. 57–65. original.

»Postoje i takvi koji su upoznali Hristovu ljubav koja prašta i koji stvarno žele da budu Božja deca, ali su svesni da im karakter nije savršen, da im je život pun prestupa, i zato su spremni da posumnjaju da je njihovo srce zaista preporođeno delovanjem Duha Svetoga. Takvima bih rekla: Nemojte ustuknuti u beznađu. Često moramo da pognemo svoju glavu i plačemo kod Isusovih nogu zbog svojih nedo­stataka i grešaka, ali ne treba da se obeshrabrimo. Čak i kad nas neprijatelj savlada, nismo odbačeni, napušteni ili odgurnuti od Boga. Ne, Hristos se nalazi sa desne strane Bogu, koji se takođe zauzima za nas... On želi da nas vrati sebi i uoči svoju čistotu i svetost koja se ogleda u nama. Samo ako želimo da se pokorimo Njemu, Onaj koji je započeo svoje dobro delo u nama, nastaviće ga do dolaska Isusa Hrista. Molimo se revnosnije, verujmo potpunije. Kada izgubimo poverenje u sopstvenu snagu, pouzdajmo se u silu svoga Otkupitelja, pa ćemo slaviti Njega, koji je lek za naše duševno stanje.« (Elen Vajt, Put Hristu, str. 64. original)

**Za razgovor:**

`1. Razmišljajte o 2. poglavlju Knjige proroka Danila i o tome kako je Danilo, pre nekoliko hiljada godina, tako tačno predvideo uspon i pad carstava, opisujući čak (veoma tačno) nejedinstvo savremene Evrope danas. Kako možemo naučiti da izvučemo utehu iz ovog proročanstva koje nam tako snažno pokazuje, čak i usred haosa u svetu, da Bog zna šta se sve događa i da je sve predvideo?`

`2. Bog zna sve o nama. To je utešno i daje nam jemstvo i sigurnost da se On stara o nama. »Ali sada ovako veli Gospod, koji te je stvorio, Jakove, i koji te je sazdao, Izrailju: ne boj se, jer te otkupih, pozvah te po imenu tvom, moj si.« (Isaija 43,1) Kako druge možete uveriti u Božje prisustvo i brigu kada prolaze kroz emocionalne, društvene i finansijske krize, kao i krize u odnosima? `

`3. Razmišljajte više o pitanju iz odeljka od srede, o tome da Jezdra nije želeo da zamoli cara za pomoć jer se plašio da će to njegove reči o Božjoj zaštiti učiniti praznima. Znamo, na primer, da je Bog iscelitelj. Da li to onda znači da pokazujemo nedovoljno vere u Njega da nas može isceliti ukoliko se obratimo lekaru? Razgovarajte o ovom pitanju u razredu.`