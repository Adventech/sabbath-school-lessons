---
title:  Iskušenja, nevolje i spiskovi
date:   23/11/2019
---

### Tekstovi za proučavanje u toku sedmice
Jezdra 1,9–11; Danilo 1,1.2; Danilo 5; 5. Mojsijeva 30,1–6; Jezdra 8,1–23; Nemija 11,1.2; Nemija 12,1–26.

> <p>Tekst za pamćenje</p>
> »Pristaše s braćom svojom, glavarima svojim, i dođoše te se zakleše i kletvom zavezaše da hodimo po zakonu Božijemu, koji je dat preko Mojsija sluge Božijega, i da držimo i izvršujemo sve zapovijesti Gospoda Boga svojega i zakone Njegove i uredbe Njegove.« (Nemija 10,29)

Mi obično preskačemo rodoslove i dugačke spiskove predmeta u Bibliji: međutim, Gospod ih je uključio u tekst s razlogom. Gospod iz Biblije je Bog detalja. On zapaža pojedinosti i to nas uverava da nas On nikada ne zaboravlja.

Ovih nekoliko primera rodoslova nagoveštava da Bog zna sve o porodicama, a spiskovi predmeta nam govore da se Bog stara čak i za ono što drugi smatraju »beznačajnim«. Isus je izjavio da se Bog brine o vrapcima i da čak broji kosu na našoj glavi: »Ne prodaje li se pet vrabaca za dva dinara? I nijedan od njih nije zaboravljen pred Bogom. A u vas je i kosa na glavi izbrojena. Ne bojte se dakle; vi ste bolji od mnogo vrabaca.« (Luka 12,6.7) Bog koji brine o ovim detaljima, takođe brine i o nama. On zna pojedinosti svega što nas muči.

Prema tome, možemo imati puno poverenje, negovati pou­zdanje i steći mir u sigurnosti da Gospod brine o svakoj oblasti našeg života. Iako nam ovo pruža utehu, kao što bi i trebalo, neophodno je, takođe, da nam poruči da i mi treba da brinemo o svakoj oblasti u svom životu.