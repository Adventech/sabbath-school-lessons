---
title:  Naš Bog koji prašta
date:   09/11/2019
---

### Tekstovi za proučavanje u toku sedmice
Nemija 9,1–3; Danilo 9,4–19; Nemija 9,4–8; Kološanima 1,16.17; Nemija 9,9–38; Rimljanima 5,6–8.

> <p>Tekst za pamćenje</p>
> »Ko krije prijestupe svoje, neće biti srećan; a ko priznaje i ostavlja, dobiće milost.« (Priče 28,13)

Kada se Praznik senica (Sukot) završio, vođe su opet okupile narod. Upravo su proveli vreme slaveći; sada je nastupio trenutak da se vrate nezavršenom delu priznanja i pokajanja pred Bogom za svoje grehe.

Da, vođe su im ranije kazale da prestanu da žale i tuguju zbog svojih pogrešaka, ali to ne znači da tugovanje i priznanje nisu važni. Dakle, sada kada su proslavili praznik, došlo je vreme da prođu kroz odgovarajuće priznanje.

Redosled događaja prikazan ovde ne predstavlja nužno redosled po kome se radovanje i priznanje uvek smenjuju; niti znači da treba jedino slediti obrnuti redosled. Iako, naravno, možemo slediti redosled po kome priznanje prethodi proslavljanju, možda proslavljanje Boga u našem životu treba da zauzme prvo mesto. Uostalom, tekst Rimljanima 2,4. kaže da nas »dobrota Božja« vodi na pokajanje. Njegova »dobrota«, onda, treba da podstakne hvalu i praznovanje, dok nas, takođe, podseća da nam je potreban Bog da nam oprosti, da nas očisti i preporodi.