---
title:  Za dalje proučavanje
date:   08/11/2019
---

U knjizi Elen Vajt Istorija proroka i careva pročitajte poglavlje »Poučen Božjem zakonu«, str. 430–433; str. 661–668. original.

»Sada treba da pokažu i svoje poverenje u Njegova obećanja. Bog je prihvatio njihovo pokajanje; sada treba da se raduju, sigurni da su im gresi oprošteni i da im je ponovo poklonjena božanska naklonost...

Svako istinsko obraćenje Gospodu unosi trajnu radost u život. Kada se grešnik pokori uticaju Svetoga Duha, uviđa svoju krivicu i prljavštinu nasuprot svetosti velikog Ispitivača ljudskih srca. Uviđa da je osuđen kao prestupnik. Međutim, zbog toga ne sme da padne u očajanje, jer mu je pomilovanje već osigurano. On može da se raduje što su mu gresi oprošteni, može da uživa u ljubavi nebeskog Oca koji mu oprašta. Bogu je na slavu da grešna, ali pokajnička ljudska bića grli rukama svoje ljubavi, da zavija njihove rane, da ih čisti od greha, da ih odeva u haljine spasenja.« (Elen Vajt, Istorija proroka i careva, str. 433; str. 668. original)

**Za razgovor:**

`1. Pod kakvim uslovima možete doživeti »radost Gospodnju« (Nemija 8,10) kao svoju snagu? Odnosno, postoji li nešto što moramo da učinimo da bismo iskusili Božju silu i Njegovo praštanje u svom životu? Ako postoji, šta je u pitanju?`

`2. Kako pronalazimo pravu ravnotežu između plakanja zbog svojih greha i, u isto vreme, radovanja u Gospodu? Zar to nije u suprotnosti jedno sa drugim? Kako Zakon i jevanđelje zajedno pružaju odgovor? (Videti: Rimljanima 3,19–24)`

`3. Pročitajte tekst Nemija 8,10. u kome Nemija kaže narodu: »Idite i jedite pretilo i pijte slatko i šaljite dijelove onima koji nemaju ništa zgotovljeno, jer je ovaj dan svet Gospodu našemu. Zato ne budite žalosni, jer je radost Gospodnja vaša sila.« Jedite masnu hranu, pijte slatko, dajte onima koji nemaju ništa spremljeno – i sve to učinite zato što je »ovaj dan svet Gospodu«? Šta nas to uči o načinima na koje se možemo radovati u Gospodu? Šta činjenica da je dan »svet« znači u ovom okviru? `