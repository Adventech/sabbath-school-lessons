---
title:  Bog i zavet
date:   16/11/2019
---

### Tekstovi za proučavanje u toku sedmice
Nemija 10,1–29; 1. Mojsijeva 4,8–19; Jevrejima 13,20; Isus Navin 24; Nemija 10,30–39; Jevrejima 8,1–7.

> <p>Tekst za pamćenje</p>
> »A zbog svega toga činimo tvrd zavjet i pišemo, a knezovi naši, Leviti naši, sveštenici naši pečate... da ne ostavljamo doma Boga svojega.« (Nemija 9,38; 10,39)

Šta se u Bibliji podrazumeva pod »zavetom«? Najlakše objašnjenje ove vrste biblijskog zaveta glasi da je u pitanju zakonsko uspostavljanje odnosa između Boga i Njegovog naroda. Bog kaže: »Vi ste Moj narod i Ja sam vaš Bog.« Pored toga, upotrebu pisanih zaveta možemo pronaći među drugim narodima u starom svetu, često između vođa i njihovih podanika.

Ovi zaveti su uspostavljani zato što su bili korisni obema stranama. Vođa bi se starao o narodu, a narod bi plaćao porez. Međutim, kad je reč o Bogu, zavet je bio drugačiji. Bog zapravo ništa nije dobijao time, a ipak je obećao da će mu biti veran, čak i kada ljudi nisu bili. Blagoslovi i kletve povezani sa zavetom omogućili su Izrailjcima, kada rđave stvari počnu da im se događaju, da znaju da su prekršili zavet.

Ove sedmice osvrnućemo se na zavet koji su Izrailjci obnovili sa Bogom u 10. poglavlju Knjige Nemijine i razgovaraćemo, takođe, o opštim istorijskim izveštajima i va­žnosti činjenja zaveta u Bibliji.