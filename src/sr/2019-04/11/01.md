---
title:  Narod pada u stari greh
date:   07/12/2019
---

### Tekstovi za proučavanje u toku sedmice
Nemija 13,1–9; 5. Mojsijeva 23,3–6; Nemija 13,10–14; 4. Mojsijeva 18,21–24; Nemija 13,15–22; Jovan 5,5–16.

> <p>Tekst za pamćenje</p>
> »A Levitima zapovijedih da se očiste i da dođu i čuvaju vrata da bude svet dan subotni. I za ovo pomeni me, Bože moj, i oprosti mi po velikoj milosti svojoj.« (Nemija 13,22)

U međuvremenu, između 12. i 13. poglavlja, Nemija se vraća u Vavilon. Iako ne znamo koliko dugo je bio odsutan, kada se vratio (verovatno oko 430–425. godine p. n. e.), narod je ponovo upao u greh. Iako su sklopili zavet sa Bogom u vezi sa sledećim pitanjima: prvo, da ne stupaju u brak sa idolopoklonicima; drugo, da pažljivo svetkuju Subotu; i, treće, da se desecima i darovima staraju o Hramu i onima koji rade u njemu (Nemija 10) – prekršili su sva tri obećanja.

U trenutku kada se Nemija vratio, bili su veoma nemarni u svom posvećenju Bogu. Narod je prestao da daje desetke i darove, počeo je da koristi odaje Hrama za druge svrhe, prestao je da pravilno svetkuje Subotu, čak se vratio i stupanju u brak sa pripadnicima okolnih naroda. Što je najgore od svega, upravo su vođe koje je ostavio doprinele slabljenju odnosa između izrailjskog naroda i Boga. Ne čudi što je Nemija bio utučen kada je shvatio do kakvih promena je došlo. Međutim, umesto da prihvati takvo stanje stvari, još jednom je, kako je njegov karakter zahtevao, delovao Bogu na slavu.