---
title:  Za dalje proučavanje
date:   13/12/2019
---

U knjizi Elen Vajt Put Hristu pročitajte poglavlje »Radost u Gospodu«, str. 115–126. original.

»Kada im je objavio Božje zapovesti i pretnje, kada ih je podsetio na strašne kazne koje je Izrailj u prošlosti navukao na sebe zbog tog greha, njihova savest se probudila i započelo je delo reforme koje je otklonilo Božji preteći gnev i donelo im Njegovo odobravanje i Njegov blagoslov.

Čak je i među onima koji su obavljali svete službe bilo ljudi koji su oklevali da se rastanu od svojih žena neznaboškinja, izjavljujući da ne mogu naterati sebe da to učine. Međutim, nije bilo izuzetaka, nije bilo obzira ni prema činu ni prema položaju. Ko je god, iako se radilo o svešteniku ili upravitelju, odbio da prekine svoju vezu sa idolopoklonicima, smesta je bio udaljen iz službe Gospodu. Prvo­sveštenikov unuk koji se oženio kćerkom poznatog Sanavalata, nije bio samo udaljen iz službe, već i proteran iz Izrailja. Nemija se molio: ‘Pomeni ih, Bože moj, što oskvrniše sveštenstvo i zavet sveštenički i levitski!’« (Elen Vajt, Istorija proroka i careva, str. 437; str. 673.674. original)

**Za razgovor:**

`1. Pročitajte prethodni navod Elen Vajt. Razgovarajte u razredu šta mislite o tome što je Nemija učinio, ne praveći nikakve izuzetke, čak ni u slučaju kada se činilo da stvarno vole svoje supruge i da ne žele da se razdvoje od njih. Da li mislite da je Nemija bio previše strog, previše krut, i da je mogao da napravi određene izuzetke? Zašto jeste, ili zašto nije? Kako Crkva u ovom istom okviru primenjuje disciplinu u ljubavi i shvatanjima, i kako istovremeno može biti dosledna a da ne umanjuje Božja merila istine?`

`2. Iako znamo da nema ničeg legalističkog u vezi sa svetkovanjem sedmog dana Subote – kao što nema ničeg legalističkog kad je reč o tome da ne želimo ništa tuđe, da ne krademo i ne lažemo – kako možemo biti pažljivi da držanje Subote (ili poslušnost bilo kojoj drugoj zapovesti) ne pretvorimo u nešto legalističko? Zašto je najmoćnija zaštita protiv zamke legalizma da uvek pred sobom imamo krst i ono što je Hristos učinio za nas na krstu?`

`3. U isto vreme, kako se možemo zaštititi od opasnosti koja preti ukoliko polako ali stalno činimo kompromise, poput onih kojima se Nemija suprotstavio? `