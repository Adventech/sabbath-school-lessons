---
title:  Za dalje proučavanje
date:   04/10/2019
---

U knjizi Elen Vajt Istorija proroka i careva pročitajte poglavlje »Jezdra, sveštenik i književnik«, str. 394–400; str. 607–617. original.

Razmotrite Jezdrin marljivi rad: »Jezdra je postao Božji predstavnik, učio je ljude koji su živeli oko njega načelima koja vladaju Nebom. U preostalim godinama svoga života, bez obzira da li se nalazio u blizini dvora medopersijskog cara ili u Jerusalimu, posao učitelja smatrao je svojim osnovnim životnim zvanjem. Dok je drugima prenosio istine koje je naučio, povećavala se njegova radna sposobnost. Postao je čovek pobožnosti i revnosti. Bio je Gospodnji svedok svetu, svedočeći o sili biblijske istine koja oplemenjuje čovekov svakodnevni život.« (Elen Vajt, Istorija proroka i careva, str. 395.396; str. 609. original)

»U delu reforme koje treba da se danas obavi, potrebni su ljudi koji, po ugledu na Jezdru i Nemiju, neće ulepšavati ni opravdavati greh, niti će izbegavati da brane Božju čast. Oni na kojima počiva teret ovog posla neće ostajati mirni kada se čini zlo, niti će zlo pokrivati ogrtačem lažnog milosrđa. Oni će imati na umu da Bog ne gleda ko je ko, i da je strogost prema nekolicini u stvari milost prema mnogima. Oni će, takođe, imati na umu da onaj koji ukorava zlo uvek mora da bude nadahnut Hristovim duhom.« (Elen Vajt, Istorija proroka i careva, str. 437.438; str. 675. original)

**Za razgovor:**

`1. Da, primili smo mnoga divna Gospodnja obećanja. Međutim, u isto vreme, Bog nam se ne nameće. Kakve odluke donosimo u svom životu, a koje mogu da osujete ispunjenje Njegovih obećanja datih nama?`

`2. Pročitajte Danilovu molitvu u tekstu Danilo 9,1–23. Kakva načela, koja se mogu primeniti lično na vaša iskustva, ovde zapažate? Odnosno, šta je Danilo činio, kakav je bio njegov stav i šta je tražio? Šta još zapažate što se može primeniti na nas danas?`

`3. U odeljku od četvrtka čitali smo da je Elen Vajt zabeležila da je Reč Božja bila u središtu Jezdrine službe i da je marljivo radio na njenom širenju među narodom. Šta je očigledna i važna pouka za nas danas u vezi sa središnjim mestom koje Reč Božja treba da zauzima u našem životu i Crkvi? `