---
title:  Za dalje proučavanje
date:   06/12/2019
---

U knjizi Elen Vajt Put Hristu pročitajte poglavlje »Rastenje u Hristu«, str. 67–75. original.

»Hristov krst biće osnovna tema proučavanja i pesma otkupljenih tokom cele večnosti. U proslavljenom Hristu oni će gledati Hrista raspetoga. Nikada neće zaboraviti da je Onaj čija je sila stvorila i održavala bezbrojne svetove u beskrajnim svemirskim prostranstvima, dragi Božji Sin, Veličanstvo Neba, Onaj koga heruvimi i sjajni serafimi sa uživanjem obožavaju – ponizio samoga sebe da bi uzdigao grešnoga čoveka, prihvatio krivicu i sramotu greha, podneo da Otac okrene svoje lice od Njega, sve dok boli izgubljenog sveta nisu slomili Njegovo srce i prekratili Njegov život na golgotskom krstu. Čuđenje i obožavanje svemira zauvek će buditi činjenica da se Stvoritelj svih svetova, Sudija svih stvorenja, odrekao svoje slave i ponizio iz ljubavi prema čoveku. Kada bezbrojne čete spasenih budu videle svoga Otkupitelja i večnu slavu Oca koja blista s Njegovog lica, dok budu posmatrali Njegov presto, koji je od večnosti, kada budu saznali da Njegovom carstvu nema kraja, oni će oduševljeno zapevati pesmu: ‘Dostojno je, dostojno je Jagnje zaklano, koje nas je otkupilo Bogu svojom dragocenom krvlju.’« (Elen Vajt, Velika borba, str. 581; str. 651.652. original)

**Za razgovor:**

`1. Razgovarajte u razredu o pronalaženju prave ravnoteže u bogosluženju između iskazivanja strahopoštovanja i radovanja ili odgovorite na sledeće pitanje: Da li se iskazivanje strahopoštovanja i radovanje uopšte međusobno isključuju?`

`2. Izrailjci su stavili jerusalimski zid pod božansku zaštitu putem ceremonije posvećenja i na taj način priznali da je zid beskoristan ukoliko ga Bog ne brani. Solomun je to dobro iskazao: »Ako Gospod neće graditi doma, uzalud se muče koji ga grade; ako neće Gospod čuvati grada, uzalud ne spava stražar.« (Psalam 127,1) Šta nam ovaj stih govori o svim našim naporima za Gospoda?`

`3. Kakva je uloga muzike u vašem ličnom iskustvu kad je reč o crkvenom bogosluženju?`

`4. Pismo jasno kaže: Isus je naš Prvosveštenik u Svetilištu na Nebu. Šta, tačno, On tamo čini za nas? Čemu nas služba sveštenika u zemaljskom Hramu može naučiti o tome šta Isus čini za nas u nebeskom? `