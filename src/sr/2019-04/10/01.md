---
title:  Obožavanje Gospoda
date:   30/11/2019
---

#### Tekstovi za proučavanje u toku sedmice
Nemija 12,27–47; 1. Dnevnika 25,6–8; 1. Jovanova 1,7–9; Jovan 1,29.36; 1. Korinćanima 5,7; Jevrejima 9,1–11.

> <p>Tekst za pamćenje</p>
> »I pjevahu naizmjence hvaleći i slaveći Gospoda: Jer je dovijeka milost Njegova nad Izra­iljem.« (Jezdra 3,11)

Tekst za pamćenje za ovu sedmicu daje nam uvid u jevrejske bogoslužbene običaje i u to kako se njihova zahvalnost prema Bogu uzdizala u hvali. Godine 515. p. n. e. slavili su posvećenje novog Hrama (Jezdra 6,15–18) a zatim, oko 60 godina kasnije, narod je proslavljao posvećenje završenog jerusalimskog zida (Nemija 6,15–7,3; Nemija 12,27. i nadalje).

Nakon navođenja rodoslova u 11. i 12. poglavlju Knjige Nemijine, pisac se usredsređuje na trenutak kada se proslavljalo posvećenje gradskog zida. Vladao je običaj da narod po­svećuje određene stvari Bogu: Hram, gradski zid, čak i kuće i javne građevine. Takvo posvećenje bilo je pažljivo pripremano i praćeno pevanjem, muzikom, gozbom, prinošenjem žrtava, radovanjem, veseljem i očišćenjem naroda. David je uspostavio praksu prinošenja žrtava u toku posvećenja, a kasnije su izrailjske vođe sledile njegov primer, počevši od Solomuna, kada je doneo kovčeg u Hram (1. O carevima 8,5).

Ove sedmice proučavaćemo o tome kako su se klanjali Go­spodu u tom razdoblju i šta mi, koji služimo istom Gospodu, možemo primeniti u svom životu.