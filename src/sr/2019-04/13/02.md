---
title:  Uticaj vođa
date:   22/12/2019
---

U celoj Bibliji možemo pronaći primere i dobrih i loših vođa, dok su pojedini pokazivali osobine i jednih i drugih. Loše vođe su ponekad postupale dobro, dok su dobre vođe ponekad činile loše stva­ri. Uostalom, sve vođe su ljudi i kao takvi u stanju su da čine i zlo i dobro, i ono što je ispravno i što je pogrešno. Ko ove činjenice nije iskusio u svom životu?

Međutim, problem je u tome što kao vođa vršite veliki uticaj, ili na dobro ili na zlo. Dovoljno je rđavo vršiti negativan uticaj u svome domu ili na radnom mestu, ili gde god da se nalazite. Ali, kada zauzimate položaj vođe, bilo duhovnog, političkog, ili oba, uticaj se u velikoj meri uvećava. Koliko je onda važno, kakva god da je vaša uloga, a naročito ako ste vođa, da odražavate načela i učenja Pisma.

**Pročitajte sledeće tekstove. Kakve primere vođstva pronalazimo u njima? Ako su dobri, objasnite zašto su dobri. Ako su loši, objasnite zašto su loši.**

`Rovoam (1. O carevima 12,1–16)`

`Petar (Dela 15,7–11)`

`Josija (2. O carevima 23,1–10)`

`Devora (Sudije 4,1–16)`

`Ahav (1. O carevima 21,1–16)`

`Iako smo se samo površno osvrnuli na ove tekstove, kakve pouke možemo usvojiti iz ovih izveštaja o tome šta jednog vođu čini dobrim ili lošim, i kako ono što smo naučili možemo primeniti na sebe kakvu god ulogu da imamo?`