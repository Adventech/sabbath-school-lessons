---
title:  Vođe u Izrailju
date:   21/12/2019
---

### Tekstovi za proučavanje u toku sedmice
1. O carevima 12,1–16; Dela 15,7–11; Jovan 11,46–53; Nemija 4,7–23; Jezdra 8,21–23.31.32.

> <p>Tekst za pamćenje</p>
> »I otide sav narod da jede i pije i da šalje dijelove, i veseliše se veoma što razumješe riječi koje im se kazaše.« (Nemija 8,12)

I Jezdra i Nemija primeri su velikih vođa koji su bili posvećeni Bogu i ispunjavanju dužnosti koje im je Gospod poverio. Njihova ljubav prema Bogu nadahnula je u njima želju da postanu verne sluge. U stvari, njihova vernost predstavlja središnji deo našeg proučavanja.

Ove sedmice osvrnućemo se na primere vođa u Bibliji, uključujući i primere Jezdre i Nemije. Ti primeri sigurno ne obuhvataju sve pouke, jer ima još mnogo pouka o kojima bismo mogli razgovarati. Međutim, izabrane pouke važne su za svakog vođu. Možda u ovom trenutku u svom životu sebe ne smatrate vođom, ali svi vršimo uticaj na druge ljude; prema tome, pouke se mogu primeniti na svakoga.

U središtu izveštaja o ovim vođama nalazi se Božja Reč. Reč je preobrazila njihove misli i život i dovela do čitavog programa probuđenja i reforme. Sve su dugovali Božjoj Reči i Njegovim uputstvima koja su pronašli u njoj. Na isti način, bez obzira ko smo, i kakva je naša uloga, mi kao adventi­stički hrišćani moramo čuvati Božju Reč u središtu svog života.