---
title:  Za dalje proučavanje
date:   27/12/2019
---

U knjizi Elen Vajt Put Hristu pročitajte poglavlje »Preimućstvo molitve«, str. 93–104. original.

»Delo obnove i reforme, koje su obavili povratnici iz ropstva pod vođstvom Zorovavelja, Jezdre i Nemije, daje sliku rada na duhovnoj obnovi koji treba obaviti u toku završnih dana istorije ove Zemlje. Ostatak Izrailjev bio je slab narod, izložen nasilju svojih neprijatelja; ali preko njega Bog je nameravao da sačuva na Zemlji znanje o sebi i svom Zakonu. Pripadnici tog ostatka bili su zaštitnici pravog bogosluženja, čuvari svetih proročanstava. Različita su bila iskustva koja su sticali dok su obnavljali Hram i jerusalimske zidove; jako je bilo protivljenje s kojim su se suočavali. Tereti koje su nosili njihovi predvodnici u ovom poslu bili su teški, ali su ti ljudi išli napred s nepoljuljanim poverenjem, ponizni u duhu, čvrsto oslonjeni na Boga, verujući da će On svoje delo dovesti do pobede. Nemija, kao i car Jezekija, ‘prionu uz Gospoda i ne odstupi od njega, nego održa zapovesti koje zapovedi Gospod... i Gospod beše s njim’. (2. O carevima 18,6.7)« (Elen Vajt, Istorija proroka i careva, str. 439; str. 677. original)

**Za razgovor:**

`1. Zašto moramo učiniti sve što možemo pred Bogom da bismo bili podrška svojim vođama?`

`2. Zašto je toliko teško, zahtevno i u isto vreme vredno da se vođa ponaša kao sluga? Zašto je toliko važno da hrišćanski vođa bude sluga?`

`3. Na početku i na kraju knjige, kao i u sredini, Nemija se molio. I Jezdra i Nemija su bili ljudi molitve. Pažljivo izbrojte koliko se puta reč »molitva« ili »moliti« spominje u Knjizi Jezdrinoj i Nemijinoj. Ove vođe neprestano su se molile. Šta nam to govori o našem ličnom molitvenom životu? `

`4. »Jer prionu za Gospoda, ne otstupi od Njega, nego drža zapovijesti koje zapovijedi Gospod Mojsiju.« (2. O carevima 18,6) Kako neko može da »prione« za Gospoda? Šta to znači? Kako je prianjanje uz Gospoda povezano sa držanjem Njegovih zapovesti? `