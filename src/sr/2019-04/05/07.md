---
title:  Za dalje proučavanje
date:   01/11/2019
---

U knjizi Elen Vajt Istorija proroka i careva pročitajte poglavlje »Ukor iznuđivačima«, str. 420–424; str. 646–652. original.

»Kada je Nemija čuo za ovo surovo ugnjetavanje, njegova duša ispunila se odvratnošću. Sam ovako govori o tome: ‘Zato se rasrdih vrlo kada čuh viku njihovu i te reči.’ Odmah je uvideo da će morati da stane odlučno na stranu pravde ukoliko želi da prekine taj nasilnički običaj uterivanja dugova. Energično i odlučno, što je i bila njegova karakteristika, prihvatio se posla da olakša teret svojoj braći.« (Elen Vajt, Istorija proroka i careva, str. 421; str. 648. original)

»Isus je nastavio da izlaže načelo koje bi zakletvu učinilo nepotrebnom. On uči da prava istina mora biti zakon govora. ‘Neka bude vaša reč: da, da; ne, ne; a što je više od ovoga, oda zla je.’ (Matej 5,37)« (Elen Vajt, Misli s Gore blagoslova, str. 79; str. 67. original)

»Ove reči osuđuju sve besmislene izreke i uzrečice koje su na granici pristojnosti. One osuđuju zavodničke pohvale, izbegavanje istine, laskave fraze, preterivanja, trgovačke obmane, sve što je zaista uobičajeno u društvu i poslovnom svetu. One uče da se niko, ko se trudi da sebe predstavi drugačijim nego što jeste, ili čije reči ne izražavaju stvarna osećanja njegovog srca, ne može nazvati istinoljubivim.« (Elen Vajt, Misli s Gore blagoslova, str. 79; str. 68. original)

**Za razgovor:**

`1. Zašto sebičnost leži u srži ljudskih problema kada je reč o novčanim sredstvima i međusobnim odnosima?`

`2. Kako Božji narod može da izbegne pohlepu? Šta je Božja odredba protiv pohlepe? Proučite sledeće tekstove: Isaija 58,3–12; Mihej 6,6–8.`

`3. Razmišljajte više o daru govora i sili naših reči. Šta tekst Jovan 1,1.2. znači kada Isusa naziva »Rečju«? Kako nam to pomaže da shvatimo važnost reči i njihovog značenja?`

`4. Neverovatno je što je Isus pre nekoliko hiljada godina rekao da će među nama uvek biti siromašnih. Takođe, upućena nam je opomena da pomažemo nevoljnima. Kako se te dve misli uklapaju kada treba da nadahnu hrišćane da rade za one koji imaju manje sreće?`