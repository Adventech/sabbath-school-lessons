---
title:  Kršenje duha zakona
date:   26/10/2019
---

### Tekstovi za proučavanje u toku sedmice
Nemija 5,1–5; 2. Mojsijeva 21,2–7; Mihej 6,8; Nemija 5,7–12; 5. Mojsijeva 23,21–23; Nemija 5,14–19.

> <p>Tekst za pamćenje</p>
> »Hajde vratite im danas polja njihova i vinograde i maslinike i kuće i što im na stotinu uzimate od novca i žita i vina i ulja.« (Nemija 5,11)

Mi ljudi se do danas borimo sa pitanjem bogatstva i siromaštva, jaza između bogatih i siromašnih i onim što može biti učinjeno u vezi s tim. Da, Isus je rekao da »siromahe imate svagda sa sobom« (Matej 26,11), ali to nije izgovor da im ne pomognemo. Naprotiv, Pismo nas opominje da učinimo svoj deo u pružanju pomoći. U suprotnom, teško da sebe možemo nazvati hrišćanima.

Zanimljivo je, takođe, da se ova tema javlja usred nevolja i muka povratnika prilikom ponovne izgradnje Jerusalima: ne samo tema o siromaštvu i siromašnima, već i o mnogo problematičnijem pitanju koje se tiče ugnjetavanja siromašnih od strane bogatih. Ovaj problem postojao je i pre izgnanstva, i sada, kada su se vratili u svoju zemlju, ponovo je prisutan.

Ove sedmice sagledaćemo još jedno ispoljavanje te stare teme, kao i to kako je Nemija postupio u nastojanju da se izbori s tim. Kao što ćemo videti, ono što je ovo ugnjetavanje činilo još gorim jeste što se vršilo u okviru »slova zakona«, što predstavlja snažan primer kako treba da budemo pažljivi da ne dozvolimo da pravila i propisi postanu sami sebi cilj, umesto da budu sredstvo da se cilj postigne, cilj da odražavamo Isusov karakter.