---
title:  Naš Prvosveštenik u nebeskoj svetinji
date:   01/05/2018
---

**Svedočanstvo** (Jevrejima 7,24-27)

„Pošto su se Jevreji naselili u Hananu, ovo svetilište (šator) bilo je zamenjeno Solomunovim hramom, koji je, iako trajne prirode i veći po dimenziijama, zadržao iste proporcije i bio na sličan način namešten...

Ovo je jedino svetilište koje je ikada postojalo na zemlji, o kome Biblija daje bilo kakve podatke. Pavle ga opisuje kao svetilište prvog zaveta. Ali zar onda novi zavet nema nikakvo svetilište?

Obraćajući se ponovo Poslanici Jevrejima, istraživači istine ustanovili su da postoji i drugo, novozavetno svetilište, čije postojanje Pavle nagoveštava rečima koje smo upravo naveli: ’Tako i prvi zavet imaše pravdu bogomoljstva i svetinju zemaljsku.’ Upotreba reči ’i’ pokazuje da je Pavle već ranije spomenuo to svetilište...

Ovde je otkriveno svetilište novoga zaveta. Svetilište staroga zaveta podigao je čovek, izgradio ga je Mojsije; ovo drugo podigao je Gospod, a ne čovek. U onom svetilištu službu su obavljali zemaljski sveštenici, dok u ovome Hristos obavlja službu s desne strane Oca. Jedno svetilište je bilo na zemlji, a drugo je na nebu...

Nebesko svetilište, u kome Isus služi za nas, predstavlja veliki original, dok je svetilište koje je načinio Mojsije, samo kopija...

Sveta mesta u nebeskom svetilištu bila su predstavljena svetinjom i svetinjom nad svetinjama zemaljskog svetilišta...“<sup>1</sup>

„U hramu na nebu, u Božjem boravištu, Njegov presto utemeljen je na pravdi i sudu. U svetinji nad svetinjama nalazi se Njegov zakon, veliko merilo pravednosti prema kome se ocenjuje celokupno čovečanstvo. Kovčeg u kome se čuvaju ploče zakona pokriven je sedištem milosti, pred kojim Hristos prinosi svoju krv za grešnike. Na taj način predstavljeno je sjedinjenje pravde i milosti u planu za otkupljenje čoveka...“<sup>2</sup>

„Kad delo istraživanja bude završeno, kada budu ispitani i odlučeni slučajevi svih onih koji su u sva vremena tvrdili da slede Hrista, tada, a ne pre toga, vreme milosti biće završeno i vrata milosti biće zatvorena.“<sup>3</sup>

„Sprijateljite se s Hristom danas. Stavite svoj slučaj u ruke velikog Branioca. On će vas zastupati pred Ocem. Iako ste prestupili zakon, i morate se izjasniti krivim pred Bogom, Hristos će ukazati na svoju dragocenu krv prolivenu vas radi, tako da  verom i poslušnošću i životvornim jedinstvom s Hristom  možete biti oslobođeni krivice pred Sudijom sve zemlje. On će biti vaš prijatelj kad odjekne poslednja truba i kad sve iščezne sa zemlje.“<sup>4</sup>

**Odgovorite:**

`Od kakvog je značaja zemaljska svetinja za sadašnje hrišćane?`

*Džozef Omato, Kisii, Kenija*
__________

<sup>1</sup> 	Elen G. Vajt, Velika borba, str. 412-414 orig.
<sup>2</sup> 	Isto, 415 orig.
<sup>3</sup> 	Isto, 428 orig.
<sup>4</sup> 	Ellen G. White, „A Vital Connection With Christ“, Signs of the Times, July 27, 1888.
