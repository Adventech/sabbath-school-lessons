---
title:  Iz ljubavi prema Bogu
date:   23/04/2018
---

*Svedočanstvo** (Psalam 143,8; Jovan 16,8-13; Filibljanima 2,5-8)

„Da bi se potpuno razumela vrednost spasenja, neophodno je shvatiti koliko ono košta. Usled ograničenih shvatanja o Hristovim patnjama, mnogi ne cene dovoljno veliko delo pomirenja. Bog Otac je u svojoj bezgraničnoj ljubavi sačinio veličanstveni plan za čovekovo spasenje.“<sup>1</sup>

„Mi nismo svoji. Mi ne pripadamo sebi. Skupo smo plaćeni. Bila je to ogromna cena – stradanje i smrt Božjeg Sina.“<sup>2</sup>

Ima mnogo onih čije srce bolno pati pod teretom briga zato što žele da dostignu svetovni ideal... Neprestana briga iscrpljuje životne sile. Naš Gospod želi da odbace ovaj ropski jaram... On im nalaže da najpre traže Božje carstvo i Njegovu pravdu, i obećava da će im se dodati sve što im je potrebno za ovaj život. Briga je slepa i ne može da razazna budućnost; ali Isus od početka vidi kraj. U svakoj teškoći, On ima pripremljen svoj put da nam donese olakšanje. Naš nebeski Otac ima na hiljade načina da se stara za nas, o kojima mi ništa ne znamo. Oni koji prihvate načelo da službu i proslavljanje Boga učine najvažnijim, shvatiće kako teškoće iščezavaju i kako im je pred nogama poravnata staza.“<sup>3</sup>

„Pravednost se ne dobija mučnim naporima ili zamornim trudom, ne darovima ili žrtvom, nego se besplatno daje svakoj gladnoj i žednoj duši koja hoće da je primi.“<sup>4</sup>

„Niko nije toliko grešan da ne može da dobije silu, čistotu i pravednost u Isusu koji je umro za njega.“<sup>5</sup>

„Bog uzima ljude takve kakvi su... Oni nisu izabrani zato što su savršeni, već uprkos svom nesavršenstvu, kroz poznavanje i sprovođenje istine, kroz Hristovu milost, mogu biti preobraženi u Njegovo obličje.“<sup>6</sup>

**Odgovorite:**

`Bez obzira koliko su loši bili vaš dan, mesec ili godina, jeste li u stanju da vidite neki zračak svetlosti kao dokaz da je Bog uvek tu za vas? Obrazložite.`

*Fejt Toh, Singapur, Singapur*

___________

<sup>1</sup> Ellen G, White, Testimonies for the Church, vol. 2. p.200
<sup>2</sup> Ellen G. White, „Christian Temperance“, Signs od the Times, September 18, 1879, par. 2.
<sup>3</sup> Elen G. Vajt, Čežnja vekova, str. 330 orig.
<sup>4</sup> Elen G. Vajt, Misli sa Gore blagoslova, str. 18 orig.
<sup>5</sup> Elen G. Vajt, Put Hristu,  str. 53 orig.
<sup>6</sup> Vajt, Čežnja vekova,  str. 294 orig
