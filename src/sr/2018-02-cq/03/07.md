---
title:  Otkrivenje ličnog Boga
date:   20/04/2018
---

**Istraživanje** (Otkrivenje 1,1-8.18)

**Zaključak**

Prilikom proučavanja proročanstava i Otkrivenja, lako je izgubiti se u formalnim stvarima. Otkrivenje 1,1-8 omogućuje nam da bacimo letimičan pogled na ono što je uistinu bitno: a to je lični, verni Bog. Otkrivenje objavljuje: „Ja sam... živi (Otkrivenje 1,17.18) i: „Koji nas ljubi, i umi nas od grijeha našijeh krvlju svojom“ (Otkrivenje 1,5). Bog univerzuma je živi Bog i On nas voli. Ima li bolje vesti od spasenja preko Oca?! Istraživanje biblijskog proročanstva stavlja pred nas izazov da uronimo dublje u istinu. Kao tragaoci za istinom, imamo dužnost da tražimo lice živoga Boga i prihvatimo dar večnog života kojim nas On obasipa s toliko ljubavi.

**Razmotrite**

- Napišite pitanja koja biste voleli da postavite apostolima ili samom Hristu. Mogu li ta pitanja dobiti odgovor putem daljeg proučavanja Svetog pisma?
- Upotrebite svoj omiljeni umetnički postupak (vodene boje, tipografija, itd.) da biste napravili vizuelni podsetnik na neki omiljeni odlomak, kao što je na primer: „Ja sam Alfa i Omega, Početak i Svršetak.“
- Uporedite različite prevode ključnih tekstova za svaki dan. Uporedite jezik i specifične reči koje su prevedene ili protumačene drugačije. Pokušajte da upotrebite više prevoda Biblije.
- Šetajte u prirodi, istražujte svoju okolinu i nađite vremena da se pozabavite malim stvarima.
- Budite u kontaktu s nekim prijateljima s kojima možda ne možete da razgovarate o religiji, tako što ćete razmenjivati gledišta, stvarati veze i negovati otvorenost uma.

**Povežite**

Marko 13,7; Otkrivenje 21,4-6.

Ellen G. White, Selected Messages, bk. 1, chap. 24, „The Alfa and the Omega“, chap. 42, „The Revelation of God“.

Max Lucado, When Christ Comes.

*Hana Ešbern, Linkoln, Nebraska, SAD*
