---
title:  Pripremanje
date:   08/06/2018
---

**Istraživanje** (Otkrivenje 13,11.12; Otkrivenje 20,4)

*Zaključak**

Da li se nekada dogodilo da niste bili spremni za promenu vremena? Možda niste slušali lokalnu vremensku prognozu pa ste morali da se suočite sa neočekivanom kišom, snegom ili vrelinom. Priprema za meteorološke promene jeste bitna, ali je priprema za Hristov drugi dolazak od suštinskog značaja. Dok zveri nastupaju (Otkrivenje 13,11.12), naš fokus mora ostati na Hristu. Meteorolozi doduše nisu uvek tačni u predviđanju vremena, ali kad je u pitanju Hristov dolazak, možemo biti sasvim sigurni. I pošto smo sigurni, moramo nastaviti da se pripremamo, jer doći će vreme kada će oni koji su ostali verni i nisu se poklonili zveri vladati sa Hristom zauvek (Otkrivenje 20,4).

**Razmotrite**

- Odslušajte pesmu „Midnigt cry“ (Ponoćni poklič) koju peva Džejson Kreb (Jason Crabb) (https://www.youtube.com/watch?v=0ugL6Yx3quA). Obratite posebnu pažnju na reči pesme: „I look around me, I see prophecies fulfilling. And the signs of the times, they’re appearing everywhere. I can almost hear my Father, as He says, Son, go get my children“ (Gledam oko sebe i vidim kako se proročanstva ispunjavaju. I znaci vremena svuda se pojavljuju. Gotovo da čujem svog Oca kako govori: Sine, idi dovedi moju decu).
- Prodiskutujte sa svojim subotnoškolskim razredom o rečima Bendžamina  Frenklina: „Ako propuštate da se pripremate, pripremate se za neuspeh“. Kakvo značenje taj citat ima u vezi sa pripremom za vreme kraja i sa našom potrebom da ostanemo usredsređeni na Hrista?
- Napišite pesmu o tome šta za vas znači klanjanje Bogu i na koje načine možete obožavati Hrista.
- Napišite na jednoj karti ili listu papira reči Filipsa Bruksa: „Nemojte se moliti za lagodan život; molite se da budete snažniji ljudi. Nemojte se moliti da zadaci budu jednaki vašim snagama; molite se za snagu jednaku vašim zadacima. Tada obavljanje vašeg posla neće biti neko čudo, nego ćete vi sami biti pravo čudo. Svakoga dana čudićete se sebi, i bogatstvu života koje ste dobili zahvaljujući Božjoj blagodati.“ Držite taj citat na mestu gde ga možete gledati i razmišljati o njemu dok se pripremate za svoj radni dan.
- Obavite bogosluženje s nekim ko je bolestan ili vezan za postelju. Potražite zajedno tekstove u Bibliji koji se odnose na bogosluženje. Diskutujte o važnosti tih tekstova u vezi sa pripremom za Hristov dolazak.
- Organizujte u svojoj crkvi program za decu i mlade, sa fokusom na službu Bogu i tako ih pripremajte za Hristov povratak.

**Povežite**

Matej 4,8-10; Matej 24,42-44; Kološanima 3,4; 1. Solunjanima 5,1-11. Wes Peppers, „Reaching the Cosmos“, https://goo.gl/53GCVP

*Mišel Gordon, Glensajd, Pensilvanija, SAD*
