---
title:  "Amerika: od sličnosti sa jagnjetom do progonitelja"
date:   07/06/2018
---

**Mišljenje** (Otkrivenje 13,11-15)

Ko bi poverovao da će Amerika, čiji su očevi osnivači postavili dva glavna principa građanske i verske slobode, u poslednjim danima odbaciti te slobode, progoneći one koji odbijaju da odustanu od svojih religioznih uverenja? Ako ne verujete da bi se to moglo dogoditi, razmislite malo. Otkrivenje 13 nam govori da će se Amerika, zver slična jagnjetu sa dva roga (građanska i verska sloboda), pojaviti iz retko naseljene oblasti na zemlji. Tolerancija i otvorenost privukli su milione na njene obale. Oni koji su čeznuli za boljim životom došli su u velikom broju, i Amerika je brzo postala najznačajnija svetska sila.

Slobode koje Amerika omogućuje svom građanstvu  njeni su najprivlačniji atributi. Mnoge zemlje ne nude svojim građanima takve slobode. Da li je moguće da bi Amerika mogla da napusti svoje osnovne principe i počne da progoni svoje građane? Da! To nije samo moguće, već Biblija  u Otkrivenju predskazuje da će se tačno to dogoditi.

Upravo pred Hristov ponovni dolazak, Amerika će raditi u dosluhu sa papstvom i objaviti rat onima koji odbacuju lažni sistem bogosluženja. Istinski Božji poklonici neće moći da funkcionišu u ekonomskom pogledu najpre u Americi, a takođe i u svetu (pošto će Sjedinjene Države, koristeći svoju političku i ekonomsku moć, nastojati da primoraju i druge nacije da isto postupe). Konačna kazna je smrt za one koji odbiju da se odreknu svojih prava da se klanjaju istinskom Bogu na pravi dan odmora – Subotu. Sve se okreće oko bogosluženja!

Šta će oni koji su odlučni da služe Bogu učiniti? Ako budemo živi tokom vremena progona pre no što se Isus vrati po drugi put, svako od nas moraće da odluči da li će se klanjati Bogu, ili ne.

Kao adventista sedmog dana, ja sam odlučna da ostanem uz Boga i istinu! Hristos je obećao da će svi koji pretrpe do kraja biti spaseni. Bog je veran i neće nas napustiti. On će biti uvek sa nama tokom tih opasnih vremena. Držimo se čvrsto Njega danas i budimo spremni za mučna vremena koja su pred nama. Zver slična jagnjetu i progonitelj neće trijumfovati nad nama.

**Odgovorite:**

`1. Da li bi adventisti sedmog dana koji trenutno žive u Sjedinjenim Državama trebalo da počnu da se sele u druge delove sveta da bi izbegli predstojeće progonstvo?`

`2. Da li u društveno-političkom i ekonomskom svetu zapažate znake što ukazuju da se Sjedinjene Države kreću ka sjedinjenju sa papstvom kako bi stvorile čvrste veze, koje bi išle na uštrb onih čija su religijska uverenja suprotna učenju papstva? Ako je tako, koji su to znaci?`

*Arlin Tompson, Orlando, Florida, SAD*
