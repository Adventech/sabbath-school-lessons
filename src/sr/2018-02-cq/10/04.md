---
title:  "Možete li da sagledate kraj igre?"
date:   05/06/2018
---

**Dokaz** (Otkrivenje 3,18; Otkrivenje 13,15)

Sjedinjene Države odlučno su se postavljale kao svetski lider u pogledu slobode i demokratije. Ali Biblija tvrdi da je ta zver nalik jagnjetu govorila „kao aždaha“ i „bi joj dano da dade duh ikoni zvijerinoj, da progovori ikona zvjerina, i da učini da se pobiju koji se god ne poklone ikoni zvijerinoj“ (Otkrivenje 13,11.15).

Komentar Džastin Edvards za Otkrivenje 13,14 u Novom zavetu Porodične Biblije kaže da je „ikona zvijerina“ „živi predstavnik njene moći; to jest, sila zveri u stihovima Otkrivenje 13,4-10.

„Da bi Sjedinjene Države načinile ikonu zveri, religiozna sila mora tako kontrolisati građansku vlast da će crkva upotrebiti i autoritet države da ostvari sopstvene ciljeve.“<sup>1</sup>

Ali šta je s religijskim podelama? Razmotrite sledeće:

Sjedinjavanje je otpočelo... „Augzburški... luteransko-katolički sporazum jedan je od najznačajnijih ekumenskih momenata u ovom veku“, rekao je Velečasni Džozef Komončak.“<sup>1</sup> Taj dokument, potpisan 1999, da doktrina koju je Luter smatrao centralnom za reformaciju, i koja ga je navela da je pokrene, nije nešto u čemu postoje dovoljno ozbiljne razlike između katolika i luterana, i što bi opravdalo podelu crkve. U sporazumu se dalje tvrdi da je u stvari sve to samo jedan nesporazum.

Godine 2001. papa Jovan Pavle II „postao je prvi papa koji je kročio nogom u tu zemlju (u Grčku) od Velike šizme 1054, koja je podelila hrišćanstvo na istočnu i zapadnu granu“. On je putovao i u Siriju i postao „prvi papa koji je ušao u džamiju, što je bio simboličan akt prijateljstva prema islamu“.

Premotajte brzo trinaest godina do januara 2014, kada je papa Franja poslao Tonija Palmera, evangeličkog episkopalnog biskupa, kao specijalnog izaslanika na Konferenciju harizmatskog evangeličkog vođstva, koju je organizovao Kenet Kopland. Na toj konferenciji on je prikazao video koji je napravio papa Franja, posle čega je izjavio da je „protest završen“.

Na dan 24. septembra 2016. godine papa Franja postao je prvi papa koji se obratio prisutnima u oba doma u Kongresu. Njegova poruka pozivala je vodeću naciju da bude odgovornija kad je u pitanju njen uticaj na klimu planete Zemlje.

Isus u Matej 16,3 ukorava jevrejsku elitu što ima sposobnost da predvidi meteorološko vreme na osnovu izgleda neba, a nije u stanju da protumači znake vremena. Isto tako, svet je svestan sve veće povezanosti papstva sa ostalim religijskim i političkim strukturama i obećanim „krajem igre“. Njemu su upravo potrebni ljudi sa duhovnim vidom kako bi mu protumačili te znake. Jeste li vi jedan od onih koji ima duhovnu mast za oči da je podeli sa drugima? Budite jedan od njih.

*Džozef Higins, Volverhempton, Ujedinjeno Kraljevstvo*
_____________
1. 	Peter Gould, „Analysis: Bridging Religious Divides“, BBC News, May 9, 2001, https://goo.gl/Q5PXmi
2. 	Charles Trueheart, „Faiths Heal Ancient Rift Over Faith“, November 1, 1999, The Washington post, https://goo.gl/v5VfLZ
3. 	Peter Gould, „Analysis: Bridging Religious Divides“, BBC News, May 9,2001. https://goo.gl/HrXmXZ
