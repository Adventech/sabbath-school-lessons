---
title:  "»Promena« zakona"
date:   10/05/2018
---

**Mišljenje** (Danilo 7,25)

Vekovima su različite hrišćanske denominacije (baptisti, katolici, adventisti sedmog dana, itd.) praznovali dan odmora na dva različita načina: Subota i nedelja. Četvrta zapovest kaže da je sedmi dan sveti dan.

Mnogi hrišćani veruju da je zakon o Suboti promenjen, ali u stvari to nije tako. Džozef Bejts, adventistički autor, kaže: „Ja razumem da SEDMI dan Subota nije nešto NAJMANJE od SVEGA što valja obnoviti pre drugog dolaska Isusa Hrista, s obzirom da je carska i papska vlast Rima, još od vremena apostola, promenila sedmi dan Subotu i uzdigla prvi dan u sedmici!“ Taj citat pokazuje da promena zakona o Suboti nije neka mala greška – to je ogromna greška.

U Danilo 7,25 stoji: „I govoriće riječi na višnjega, i potiraće svece višnjega, i pomišljaće da promijeni vremena, i zakone; i daće mu se u ruke za vrijeme i za vremena i za po vremena.“ Jedan od znakova Hristovog drugog dolaska jeste porast bezakonja. Ljudi će činiti ono što žele, ne obazirući se na Božje zakone. Oni koji znaju da je Subota sveta, ali je ne svetkuju, ili je nisu svetkovali, prekršili su jedan od Božjih zakona. Gospod ne toleriše bezakonje jer je ono greh.

Prihvatiti Hrista kao svog Gospoda i Spasitelja neophodno je da bi se došlo u nebo, ali taj odnos će biti rezultat držanja svih Njegovih zapovesti, pa i četvrte. Bog ima pravila i nalaže u svojoj Reči (Bibliji) da moramo da Ga sledimo ako tvrdimo da smo Njegov narod i da je On naš Gospod.

**Odgovorite:**

`1. Zašto je subotni dan tako važan Bogu?`

`2. Da li je Subota nešto više od dana za odmor i okupljanje u Božjem domu sa svojim bližnjima?`

*Kent Erl Tejlor III, Koral Springs, Florida, SAD*

__________

<sup>1.	Joseph Bates,  The Seventh Day Sabbath, A Perpetual Sign, From the Beginning to the Entering into the Gates of the Holy City, According to the commandment, 2nd ed. (Fairhaven, MA: New Bedford  Press of Benjamin Lindsey, 1847), accessed May 14, 2007, http://biblelight.net/bates.htm.</sup>
