---
title:  Velika adventistička biblijska greška  
date:   08/05/2018
---

**Dokaz**  (Danilo 7)

Većina adventističkih propovednika i evanđelista naučavaju Danilo 7 na nebiblijski način. Dati prikazi troše previše vremena na detaljisanje o karakteristikama zveri koje izlaze iz vode i njihovom prepoznavanju. Vrlo često se ceo prikaz bavi samo zverima. Mada uobičajen, takav pristup nije u saglasnosti sa onim što Sveto pismo uči i naglašava.

U Danilo 7, četiri zveri se pominju od stiha 1 do 7, i o svakoj od četiri zveri govori se u po jednom stihu. Lav, zver nalik medvedu, zver kao leopard (ris), i strašna zver – svakoj sleduje po jedan stih. Ako rogove smatramo petom silom, onda su i deset rogova plus mali rog opisani u jednom stihu; tako, u čitavom sledu, zemaljska carstva u Danilo 7,1-8 dobijaju svako po jedan stih. Otuda možemo zaključiti da su te sile bitne, ali samo relativno bitne jer se opisi zveri brzo završavaju.

Međutim, zapazite broj stihova koje Sveto pismo posvećuje aktivnostima Neba. Starac (Starešina dana) je opisan u devetom stihu; u tom istom stihu On seda na presto da bi sudio – što je biblijski kod za mešanje u ljudske poslove – a zatim su  Njegove aktivnosti opisane u stihovima 10-14. Dakle, da uporedimo: svaka sila dobija po jedan stih, ali se o aktivnostima Starca i Sina čovečijeg govori u ukupno pet stihova.

Ljudske sile su važne, ali ne toliko važne u Danilo 7. A božanske aktivnosti? One su veoma bitne, tako da je na njima mnogo veći naglasak. Dakle, šta na osnovu toga mogu da dokažem?

Siguran sam da neki od vas možda već pomišljaju na činjenicu da ni Stari ni Novi zavet nisu pisani u stihovima i poglavljima, i da su stihovi i poglavlja zasnovani na postojećim rečima u kanonu. Naime, preraspodela u pogledu reči već je postojala. Tako bismo u najmanju ruku mogli reći da Biblija posvećuje više reči kad opisuje aktivnosti Neba nego ljudske sile u ovom odlomku i u svim apokaliptičnim odlomcima.

I to je veoma značajno zapaziti zato što bi i u biblijskim prezentacijama valjalo činiti isto; isto, zato što smo, kad naglašavamo Božju moć da interveniše u ljudskim poslovima, ispunjeni strahopoštovanjem pred snagom našeg Gospoda. Štaviše, mi bivamo ohrabreni i utešeni, jer znamo da ljudske sile imaju značaja u menjanju istorije, ali da je Starešina dana (Starac) najznačajniji Uzrok njene promene – i za ovaj svet, i za vas i mene.

**Odgovorite:**

`1. Koji je značaj božanskih aktivnosti opisanih u Danilo 7,9-14 kad je reč o ratu koji mali rog vodi protiv Najvišega?`

`2. Biblija jasno govori da Bog interveniše u ljudskim poslovima. Na koje načine, po vama, Bog interveniše u poslovima ljudi danas – na globalnom i ličnom planu?`

*Brajant F. Rodrigez, Minesota, SAD*
