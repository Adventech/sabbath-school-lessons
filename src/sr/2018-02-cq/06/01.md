---
title:  Heroji, supermeni i zakon
date:   05/05/2018
---

> <p>Stih za pamćenje</p>
> »I govoriće riječi na višnjega, i potiraće svece višnjega,i pomišljaće da promijeni vremena, i zakone; i daće mu se u ruke za vrijeme i za vremena i za po vremena.«
(Danilo 7,2)


**Uvod** (Danilo 7,25)

Teško je napisati nov, svež i kreativan tekst o Božjem zakonu. Šta bih mogla da kažem, a da to već nije rečeno hiljadu puta ranije?

Kad posmatram svet oko sebe, vidim da mnogi čeznu za nekim herojem – za nadom. Čak i unutar moje sopstvene crkve izgleda da bi ljudima ponekad dobro došla nada. Kad mi... kad ja opisujem nekog heroja, to je obično snažan, zgodan muškarac ili žena, odeven tako da se razlikuje od svakog drugog. Oni obično imaju neku vrstu simbola koji nešto znači ostalom svetu, a upućuje na nadu koju oni donose. Neki od tih heroja čak imaju brojne obožavaoce i mnogo šta što im je posvećeno.

Ponekad se pitam da li bi zakon uopšte mogao biti simbol nade za nas, poput znaka S  na grudima znate već koga. Doduše, zakon nije heroj sam po sebi – zapazila sam da neki ljudi čak smatraju da je on nešto rđavo. Ali šta ako je on svetionik nade? Međutim, upoređivati zakon sa nekim izmišljenim herojem i njegovim sposobnostima značilo bi umnogome umanjiti njegovu svetost.

Dakle, kako možemo naći nadu u zakonu? Ne možemo. Zakon je samo strelica koja nam ukazuje na karakter našeg istinskog Heroja, Isusa. On je jedini koji nam može dati nadu. Dosta čudno zvuči, ali postoji jedan deo zakona, te strelice, koji ovaj mračni, izopačeni svet hoće da promeni. To je onaj deo strelice koji nam ukazuje na ispravan pravac, vrh strelice – da tako kažemo. To je deo zakona koji izdvaja Deset zapovesti u odnosu na svaki drugi moralni kodeks. To je deo zakona koji nam nalaže da se odmaramo. U ovom prezauzetom i komplikovanom svetu, Subota nam je poput pribežišta. Taj mali, ključni deo strelice koji svet napada upravo je ono što i vama i meni govori da počinemo u Isusu.  

Ne, Subota nije nešto glamurozno niti moderno (mogli bismo čak raspravljati i o njenom potencijalu da se okruži obožavaocima), ali dok ove sedmice budemo zajedno istraživali tu strelicu i njen vrh, možda će nas ona usmeriti u pravcu naše Nade i Svetlosti tokom ovih poslednjih mračnih dana.

*Kejsi Vom, Lapir, Mičigen, SAD*
