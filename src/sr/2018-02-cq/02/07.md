---
title:  'Danilo: naš primer vernosti'
date:   13/04/2018
---

**Istraživanje** (Isaija 11,5)

**Zaključak**

Ako čitamo Danilo 1-6, saznajemo da je Bog uz one koji Ga poštuju pre svega ostalog. Danilo je primer kako Bog ispunjava želje onih koji veruju u Njega. Posmatrajući Danila i njegova tri druga, shvatamo da Bog još uvek nalazi ljude koji paze na Njegovu Reč čak i u najgorim okolnostima. Danilova poniznost, vernost i istrajnost u molitvi su vodeći kvaliteti koje treba da oponašamo u vreme posletka. Iznad svega, odanost Božjim zapovestima, kako se to vidi u Danilovom životu, odrediće razliku između istinskih Hristovih sledbenka i onih koji su to samo na rečima.

**Razmotrite**

- Odslušajte pesmu „A Shelter in the Time of Storm“ („Zaklon u vreme oluje“) od Vernon J. Charlesworth. Prepišite stihove zamenjujući „we“ sa „I“ („mi“ sa „ja“). Posle te ispravke, otpevajte sve strofe ponovo.
- Napišite svoj zavet vernosti Bogu. Naučite to napamet i recitujte kad god se suočite sa nekom nevoljom.
- Otpočnite  u svom  okruženju kampanju „Nanovo rođen“ i pri tom razgovarajte sa mlađim odraslima o značaju prihvatanja Hrista kao ličnog Spasitelja. Regrutujte što je više članova moguće i dostavite imena svom pastoru u crkvi radi eventualnog obavljanja krštenja.
- Napravite prikaz o Danilu u lavovskoj jami. S nekim od članova vašeg subotnoškolskog razreda obrazujte grupu i izvedite tu predstavu jedne subote popodne.
- Sastavite pesmu o osećanjima koja vas prožimaju kad ste progonjeni zbog vere. Razmislite o tome da pesmu izrecitujete pred članovima crkve ili društvene zajednice u pogodnoj prilici, na primer kad se organizuje muzička subota.
- Oformite grupu na nekoj društvenoj mreži (npr. Fejsbuk ili Votsap) za mlade adventiste koji će se držati svoje vere po svaku cenu. Učinite lični napor da doprete do svakog člana putem ohrabrujućih reči, preko tekstova, biblijskih citata ili slika.
- Pokrenite onlajn blog gde biste vi i članovi vašeg subotnoškolskog razreda mogli da saopštavate svoja iskustva, a postavite i priče za duhovno ohrabrenje. Povremeno, organizujte sastanak radi zajedničke molitve i jačanja vere u Boga.

**Povežite**

Jakov 2,15-25; Matej 5,5.

Elen G. Vajt, Istorija proroka i careva,  str. 479-490, 539-548.

*Toni Filip Orezo, Najrobi, Kenija*
