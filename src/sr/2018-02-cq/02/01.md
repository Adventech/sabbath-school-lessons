---
title:  Plava knjiga
date:   07/04/2018
---

> <p>Stih za pamćenje</p>
> »Car progovori Danilu i reče: doista, vaš je Bog Bog nad bogovima i gospodar nad carevima, i koji objavljuje tajne, kad si mogao otkriti ovu tajnu.« (Danilo 2,47)

**Uvod** (Luka 16,10)

Zamislite ovaj prizor: Danilo, mlad čovek koji zrači energijom, inteligencijom, ambicijom i nadom. Na vrhuncu njegovih snova i planova, vavilonska vojska ga odvodi u ropstvo zajedno sa njegovim drugovima koji su izuzetno mnogo obećavali. Konačno su se našli u stranoj zemlji, daleko od svoje domovine. Doživljavaju kulturni šok, jer je sve u toj zemlji drugačije. Od ishrane pa do bogosluženja, Danilu se sve činilo odvratnim.

Igrom sudbine, vavilonski zvaničnici prepoznaju u njemu veliki potencijal. On biva asimilovan u njihovu vladajući strukturu, sa prvim zadatkom da boravi u carskog palati. Međutim, suprotstavljajući se vračanju, idolopoklonstvu, i paganskom životu u Vavilonu, Danilo sa svoja tri prijatelja odlučuje da ostane veran Bogu – vlasniku univerzuma i svega u njemu. Zahvaljujući njegovoj vernosti Bog ga blagosilja, i on se uzdiže do položaja prvog ministra u jednoj stranoj zemlji.

Danilove kolege su besne zbog njegovih političkih dostignuća i vernosti Bogu, zbog njegovog stranog porekla.  Oni kuju zaveru da ga nateraju da se odrekne svoje vere, da usvoji njihov način bogosluženja i odustane od svojih vrednosti. Ali Danilo odlučuje da se čvrsto drži svoje vere. To vodi do niza događaja kada mu je čak i život bio ugrožen. Na kraju, Božja vernost odnosi prevagu kad paganski car prizna istinitog Boga Izrailjevog, koji je u stanju da oslobodi svoje verne sluge i u najgorim okonostima.

Vernost Bogu, kakva se ispoljila u Danilovom životu, predstavlja zahtev za hrišćane u svim vremenima, sve do naših dana. Danilov život u Vavilonu ilustruje šta može da se desi svakom hrišćaninu koji ostane veran Bogu. Iako mu je život više puta bio u opasnosti, on je bio naviknut da otkriva istinskog Boga u carstvu koje ga nije poznavalo. Njegova vernost je konačno navela paganske careve da priznaju Boga Izraelovog (Danilo 4,2; Danilo 6,26.27)

Priča o Danilu i njegova tri prijatelja pruža značajnu pouku o tome da je vernost ključna vrlina u životu jednog hrišćanina. Danilo je bio dosledan u svojoj veri, i tu vernost sačuvao čak i u svojim poznim godinama. Kako se svet bliži kraju istorije, trebalo bi da prepoznamo svoju ulogu da kao hrišćani uzdignemo svoje principe i sačuvamo vernost u svakoj situaciji. To je osnova našeg proučavanja za ovu sedmicu.

*Sajprouz Ngina, Najrobi, Kenija*
