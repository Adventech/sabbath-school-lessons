---
title:  "»Ja sam s vama u sve dane«"
date:   25/05/2018
---

**Istraživanje** (Matej 28,19.20)

*Zaključak**

Kako se vreme na zemlji bliži svome kraju, slušamo o ratovima, vidimo nesreće i nasilje, i povremeno osetimo strah. Možda se pitamo da li ćemo biti dovoljno jaki u vreme kraja, hoćemo li biti spremni i da li ćemo biti spaseni. Isus nas uverava da ne treba da se bojimo poslednjeg vremena nego da Mu se sve više i više približavamo. Isus nije samo naš Izbavitelj; na kraju, On će isto tako biti naš Sudija, te ne moramo da se plašimo.
Isus nas poziva na akciju umesto da se plašimo – da brinemo o ugroženima i da dosegnemo do onih koji nisu čuli za Njegov plan da nas spase. Za hrišćane, događaji poslednjih dana ne treba da budu dani užasa, već dani radosnog iščekivanja, znajući da će Isus uskoro doći da nas uzme sa ovog grešnog sveta tuge kako bismo večno živeli s Njim, a On će nam otrti svaku suzu iz naših očiju. Bog nas uverava da će uvek biti sa nama, sve do kraja. Imajmo poverenja u Njega i hvalimo Ga i slavimo za Njegov čudesni plan izbavljenja koji je sačinio za nas.

**Razmotrite**

- Odslušajte pesmu „How great is our God“ (Kako je veliki naš Bog) iz albuma Chris Tomlin How Great Is Our God  i dok je budete slušali, razmišljajte o Božjoj svetosti i milosti u planu spasenja.
- Napišite molitvu u kojoj ćete veličati Boga za svaki blagoslov koji vam je dao, naročito za dar spasenja. Budite iscrpni.
- Čitajte blogove misionara koji širom sveta govore drugima o Isusu. Istražite načine da se uključite: skupljanjem novca za posebne projekte, kratkoročnim misionskim radom, molitvama za misionare ili slanjem paketa za studente misionare.
- Kao volonteri objavljujte evanđelje ili lokalno u crkvi, na evangelizacijama, ili putem proučavanja Biblije, ili na internacionalnom planu kao misionari.
- Napravite kartu za neku osobu koja je vezana za postelju ili se nalazi u domu za stare. Nastojte da toj osobi uputite vest o Božjoj ljubavi prema njemu ili njoj i Božjoj želji da im kaže: „Bićeš sa mnom u raju.“
- Nacrtajte sliku tri ađela iz Otkrivenja. Planirajte da unesete slike koje objašnjavaju njihove vesti, a pokušajte da prikažete i kako različite kulture zamišljaju anđele. Iznesite to u subotnoj školi.
- Napišite pesmu koja odaje slavu Bogu za sve što je stvorio. Gledajte da tu pesmu podelite u subotnoj školi ili sa crkvom.

**Povežite**

Matej 25,31-46; Jovan 5,22-30; Jovan 14,1-6.

Elen G. Vajt, Čežnja vekova, pogl. 86 „Idite i naučite sve narode“; Velika borba, pogl. 38 „Poslednja opomena“.

Derek Morris,  The Radical Teachings of Jesus,  chap. 6 „What Jesus Taught About the Judgment“.

*Hajdi Kembel, Silang, Kavite, Filipini*
