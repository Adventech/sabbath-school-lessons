---
title:  Priprema za vreme posletka
date:   22/05/2018
---

**Primena** (Rimljanima 12,2; 2. Korinćanima 7,1)

Prema Matej 24, tokom poslednjih dana svoje službe na ovoj zemlji, Isus je okupio svoju malu grupu vernika na Maslinskoj gori da im prenese poslednju poruku pre nego što se vrati svom nebeskom Ocu. Rekao im je da će otići, ali da će pred Njegov povratak biti raznih znakova koji će se događati. Isus im je dalje kazao da Mu moraju biti verni kako bi prepoznali znake Njegovog dolaska.

On je prorekao da će biti mnogih koji će pokušati da ih obmanu tvrdeći da su poslani od Boga. Svuda na zemlji čuće se ratovi i sukobi, ali to još neće biti kraj sveta. Razne prirodne katastrofe izazvaće patnju na ovom svetu, a gresi ljudi na ovoj zemlji biće sve veći. Biće gladi i bolesti, što će doprineti duševnom bolu i tuzi, ali kraj neće doći sve dok svaka osoba ne bude čula Reč Božju.

Znaci su tu da nam pomognu da shvatimo da Isus dolazi uskoro i ovo je zaista vreme posletka. Kako se pripremamo?

Obnovimo svoj um. Naš um je kanal za skladištenje informacija koje nam pomažu da donosimo odluke u životu. Mnogo šta na ovom svetu utiče na nas preko našeg uma. Kad obnovimo svoj um i dozvolimo Svetom Duhu da radi kroz nas, mi se onda krećemo u ispravnom smeru. Da biste obnovili svoj um i obogatili odnos sa Isusom, čitajte Bibliju i Duh proroštva, koji nam ukazuju na znake koji će se događati u vreme kraja.

Očistimo se. U 1. Korinćanima 6,19.20 pominje se da je naše telo hram Božji, a da bi telo očuvali čistim, ne smemo učestvovati u gresima ovog sveta tako što ćemo kršiti Božji zakon. Da bismo očistili svoj život, neophodno je da držimo zapovesti Božje uz pomoć Duha Svetog.

Savršena svetost. Ako volimo Boga, držaćemo Njegov zakon, zato što je zakon svet a Njegova volja za nas je ono najbolje. Mi ne možemo biti potpuno iskreni  Božji sledbenici, ukoliko nismo svesni svoje vernosti Bogu. Ako Ga volimo i ako smo Mu verni, nećemo prestupati Njegov zakon.

**Odgovorite:**

`1. Kako možete ostati jaki usred probe i iskušenja?`

`2. Kako možete živeti svetim životom u ovom svetu?`

*Loloma Gairo, Silang, Kavite, Filipini*
