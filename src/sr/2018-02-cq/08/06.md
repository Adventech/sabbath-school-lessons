---
title:  Čaša Božjeg gneva
date:   24/05/2018
---

**Mišljenje** (Otkrivenje 14,6)

Knjiga Otkrivenje poznata je po čestim simbolima i bogatim istorijskim informacijama. U poglavlju 14, vesti trojice anđela otkrivaju nam se na izuzetno očaravajući način. Stih 6 kaže: „I vidjeh drugoga anđela gdje leti posred neba, koji imaše vječno jevanđelje da objavi onima koji žive na zemlji, i svakome plemenu, i jeziku i koljenu i narodu.“ Večno evanđelje treba da se objavi svima koji žive na zemlji kako bi se svi njeni stanovnici poklonili Onome koji je stvorio nebo i zemlju.

Neko bi se mogao upitati u kom smislu je ovo relevantno za svakodnevni zivot nas adventista sedmog dana. Trostruka anđeoska vest, ili „sadašnja istina“ data u Otkrivenju 14,6-12 jedno je od osnovnih verovanja naše crkve! Ovo je posebno tačno za sve one koji žive u poslednjim danima, očekujući drugi Hristov dolazak.To je ispunjenje svih naših nada kao vernika. Štaviše, u 6. stihu, reč jevanđelje  zapravo znači „dobra vest“. Ta dobra vest nije jednostavno najava da Bog oslobađa i obnavlja svoj narod, to je takođe najava da će On suditi svojim neprijateljima i bezbožnim narodima.

Sem toga, u 8. stihu drugi anđeo kaže: „Pade, pade Vavilon grad veliki: jer otrovnijem vinom bluda svojega napoji sve narode.“ Reč pade odnosi se na Vavilon. Izraelci su pominjali Vavilon kao simbol idolopoklonstva, požude i nemorala, zato što su prethodno iskusili izgnanstvo u Vavilonu.

Otkrivenje 14,9.10 govori da će oni koji se klanjaju zveri piti od vina iz čaše gneva Božjega. Sveto pismo redovno koristi simbol čaše da prikaže odmerenu količinu Božjeg gneva protiv greha i bezbožnih naroda. Ali ne brinite, u Otkrivenje 14,13 nalazi se jedno obećanje.

Dobra vest glasi da će oni koji umiru u službi za Gospoda uživati  odmor od svog mučnog rada. Obećanje se dalje odnosi na sve koji vole Boga i koji će biti spaseni za večni život. Oni koji su bezbožni neće moći da vas se dotaknu, a čas Božjeg gneva izliće se i uzrokovati njihovo mučenje. Oni koji su ignorisali i razapeli dragoceno Jagnje „biće mučeni ognjem i sumporom... I dim mučenja njihova izlaziće va vijek vijeka“ (Otkrivenje 14,10.11).

Ne znam kako vi, ali ja ne želim da budem među onima koji će piti iz čaše Božjeg gneva. Želim da se bojim Boga i odajem slavu Onome koji je stvorio nebo i zemlju – Onom istom koji je umro na krstu za moje grehe. Ako je to ono što želite, onda vas Bog poziva da istrajete u poslušnosti Njegovim zapovestima i da budete verni Isusu.

**Odgovorite:**

`1. 	Šta  znači da „večno jevanđelje“ nose tri anđela?`

`2. 	„Vavilon je simbol idolopoklonstva, požude i nemorala.“ Posebno razmotrite šta Vavilon znači u kontekstu današnjeg modernog doba.`

`3. 	Na koji način mi kao adventisti možemo izbeći  gnev koji se izliva iz Božje čaše (Otkrivenje 14,10)?`

*Komal Nanfeli Svensi, AIAS, Silang, Filipini*
