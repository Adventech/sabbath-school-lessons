---
title:  "Vaš izbor: velika nada"
date:   18/05/2018
---

**Istraživanje** (Matej 24,6)

**Zaključak**

Moć izbora je jedna od stvari koja nas čini slobodnim ljudskim bićima. Da, Hristos dolazi i mada u Matej 24 i 25 vidimo užasne posledice življenja bez Hrista, ja vam tvrdim da ne morate biti deo pet ludih devojaka. Ne morate biti čovek sa jednim talantom, i ne morate biti onaj koji ne hrani siromašne. Vi imate moć da izaberete drugačije. Ja znam za uništenje; ali sam isto tako veoma svestan velike nade koju imamo u Isusu Hristu. Ti, moj prijatelju, baš kao i ja, i oni s kojima dolazimo u dodir – svi možemo imati nadu u Isusu. Budite svesni celokupne tragedije, stražite i molite se, ali isto tako imajte na umu da imate Isusa.

**Razmotrite**

Pokrenite na Jutjubu kanal gde ćete jednom sedmično podeliti sa drugima radosti i lepote koje vidite u drugom dolasku Isusa Hrista ili u Njegovom životu. Usredsredite se na tekstove koji nadahnjuju i ohrabruju ljude da prigrle Veliku Nadu. Čitajte odabrane odlomke iz Priče o iskupljenju, Ranih spisa, Velike borbe ili Čežnje vekova od Elen G. Vajt.

Pokrenite knjževni klub za čitanje knjiga kao što su „Priča o iskupljenju“ ili „Velika borba“ od Elen G. Vajt.

Osnujte molitvenu grupu. Sastanite se na 30 minuta do jednog sata da biste se hrabrili, uzdizali duhovno i molili radi pripreme za susret sa Isusom.

Organizujte pesničko veče ili umetničku izložbu. Pozovite svoje prijatelje da sastave pesme o drugom dolasku Isusa Hrista, ili naprave crteže o nebu. Neka svako događanje ima određenu temu.

Održite muzički koncert pod nazivom „Nebo“ ili „Velika Nada“ – upotrebite tekstove o Hristovom povratku, pesme i instrumentalnu muziku na pomenute teme. Muzičkim koncertom možete ispričati priču o rođenju, životu, smrti, vaskrsenju i povratku Isusa Hrista.

Komponujte pesme na stihove iz Svetog pisma o nebu ili o obećanjima koja hrabre ljude da postanu pobednici.

Ponovo pređite poglavlja Matej 24 i 25. Na listu hartije, ispišite dva naslova: Negativno u vremenu kraja i Pozitivno u vremenu kraja. Istražite, a zatim navedite ispod svakog naslova sve što je negativno npr. ratovi, glasovi o ratovima, pet ludih devojaka; a zatim sve što je pozitivno npr. pet mudrih devojaka, hranjenje gladnih, ne bojte se, itd. Donesite odluku do budete u onom što je pozitivno.

**Povežite**

Jov 19,25-27; Isaija 66,22.23; 1. Solunjanima 4,13-18; Juda 24.25; Otkrivenje 14,1-5; 22.12-14

Ellen G. White The Story of Redemption, chap. 61, „Deliverance of the Saints“; The Great Hope

*Beverli E. Topin, Bridžtaun, Barbados*
