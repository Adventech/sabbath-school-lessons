---
title:  Neka vas oni vide
date:   29/06/2018
---

**Istraživanje** (1. Solunjanima 1-5)

**Zaključak**

U svojoj Prvoj poslanici Solunjanima, Pavle hvali njihovu posvećenost Hristu. Solunjani su bili hrišćani koji su stradavali i bili progonjeni i od Jevreja i od neznabožaca, uz preovlađujuće prisustvo lažnih proroka. Uprkos mnogim preprekama, oni su odbijali da prave kompromise što se tiče predanosti Hristu. Nisu se osvrtali na učenja lažnih proroka i ostali su verni Pavlovom naučavanju Božje Reči. Ali njihova vera prevazilazila je reči. Njihov način života predstavljao je jasan primer Božje ljubavi, uz širenje vesti sve do Makedonije i Ahaje. Ali u poglavljima 4 i 5 Pavle biva pokrenut da podseti ljude da moraju da nastave da žive u sadašnjosti dok istovremeno neprestano upravljaju svoj pogled na Hristov skori povratak.

Mnogo možemo naučiti iz života Solunjana. Mi takođe živimo u vreme stradanja i lažnih proroka, u očekivanju progonstva, ali kao i Solunjane, naše predanje Hristu osposobiće nas da budemo primer ljubavi, postojanosti i vere okolnim narodima. Naša vera ne sme ostati samo na rečima; moramo se svakodnevno vežbati u veri  tako da naš način života može ukazivati šta je Hristos učinio za nas, kao i na budućnost kakvu očekujemo prilikom Njegovog drugog dolaska. Ipak, dok se pripremamo za drugi dolazak, ne smemo izgubiti interesovanje za svoj život na ovoj zemlji.

**Razmotrite**

- Odslušajte pesmu „Let Them See You“ (Neka te oni vide) iz albuma A Messenger – Colton Dixon. Razmišljajte o ideji da dopustite Bogu da radi u vama, kako bi ljudi, gledajući vas, videli u vama Njega.
- Istražite razne načine na koje možete uživati u životu dok očekujete Hristov dolazak. Provodite vreme u prirodi uživajući u svemu stvorenom, idite u šetnje s prijateljima, putujte po svetu i svedočite ljudima koje susrećete.
- Nađite ispunjenost u odnosima koji će više osoba dovesti do carstva Božjeg. Priđite drugima tako da bi oni imali prilike da upoznaju i Hrista – čak i zahvaljujući tako jednostavnom gestu kao što je osmeh. Ne zaboravite, vi ćete biti možda jedini Isus čijem će uticaju neko biti izložen.
- Napišite Bogu pismo o tome šta morate da uklonite da bi On mogao da uđe i obećajte Mu da ćete Mu dozvoliti da radi u vama.
- Upotrebite svoje razne talente da biste doprli do ljudi i pomogli u širenju Hristove vesti svetu.

**Povežite**

Matej 5,16; Galatima 2,20; Efescima 3,17; Kološanima 1,27; 1. Petrova 3,15.

Ellen G. White, To Be Like Jesus, pp. 9,18.
  
*Siera Kristin Emiler, Koledždejl, Tenesi, SAD*
