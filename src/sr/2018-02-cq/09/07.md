---
title:  Savladana obmana
date:   01/06/2018
---

**Istraživanje** (1. Mojsijeva 3,1-7; Psalam 146,4; Matej 4,1-11; Otkrivenje 12,9)

**Zaključak**

Pouka za ovu sedmicu skreće nam pažnju na činjenicu da živimo u vreme kada  sotona pokušava da nas prevari više nego ikada ranije „znajući da vremena malo ima“ (Otkrivenje 12,12). Međutim, pouka nas isto tako podseća da treba da gledamo na Isusa, koji je već savladao sotonine obmane kada je bio na zemlji. „Jer nemamo poglavara svešteničkoga koji ne može postradati s našijem slabostima, nego koji je u svačemu iskušan, kao i mi osim grijeha. Da pristupimo dakle slobodno k prijestolu blagodati, da primimo milost i nađemo blagodat za vrijeme kad nam zatreba pomoć“ (Jevrejima 4,15.16). Tako i mi imamo nadu da ćemo takođe biti u stanju da pobedimo, i da sotonine obmane mogu biti razotkrivene verom u Isusa Hrista.

**Razmotrite**

Nacrtajte, skicirajte ili naslikajte sledeće tri scene iz istorije:

(1) obmana na nebu; sotona obmanjuje anđele;

(2) obmana na zemlji; sotona obmanjuje Evu u Edemskom vrtu;

(3) obmana savladana: sotonin pokušaj obmane doživljava neuspeh zato što se Isus oslonio u pustinji na Božju Reč. Te scene bi trebalo da nas podsećaju da je Isus zadobio pobedu i da nam može pomoći da i mi savladamo sotonine obmane.

Napravite tabelu radi poređenja popularnih verovanja o tome šta se događa posle smrti, i šta Biblija uči o tome. Da li su to ogromne ili neznatne razlike? Kako svako shvatanje o životu posle smrti utiče na ljude u njihovom svakodnevnom životu? Zašto?

Porazgovarajte s nekim prijateljem o tome zašto Bog može da koristi samo istinu, dok sotona koristi istinu i laž, i laskanje i prevaru?

Pevajte pesme iz naše pesmarice: br. 183 (Gledam u Hrista) i br. 267 (Veruj samo svaki dan). Razmišljajte o tome u šta nas poruke tih pesama uveravaju kad se suočimo sa iskušenjima i obmanama poslednjih dana.

Zabeležite u svom dnevniku ostale priče u Bibliji ili pak sopstvena iskustva o tome kako je obmana poslužila kao sredstvo da dovede do željenog rezultata. Kakav je bio ishod?

Posmatrajte insekte koji mogu da se kamufliraju ili izgledaju kao nešto drugo. Tada uporedite razloge zašto se insekti ponekad prerušavaju i zašto sam sotona pribegava prerušavanju?

**Povežite**

Jovan 1,7-11; 2. Korinćanima 11,14.15; 1. Petrova 2,8-10; Otkrivenje 12,7-12.17: 20,10.

Elen G. Vajt, Stvaranje – patrijarsi i proroci, pogl. 1 „Zašto je greh bio dozvoljen?“; Velika borba, pogl. 33 „Prva velika obmana“.

*Emeli Umanja, Sentervil, Virdžinija, SAD*
