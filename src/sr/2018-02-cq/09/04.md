---
title:  Lažna čudesa
date:   29/05/2018
---

**Dokaz** (2. Solunjanima 2,9.10)

Solun je bio važan trgovački grad, u kome su saobraćaj i razmena dobara bili veoma živi, jer je on povezivao Rim sa Istokom.1 Pošto je grad privlačio ljude izbliza i izdaleka, bilo je nužno da se crkva u tom gradu susretne sa brojnim raznim verovanjima, a većina od njih priznavala je postojanje natprirodnog.

Reč čudo (engl. wonder) izvedena je od grčke reči terasin  ili teras,  što znači „čudesno delo, učinjeno da izazove reakciju kod gledalaca, neobičan događaj sa natprirodnim efektom na sve koji posmatraju.“2 Ta grčka reč javlja se tri puta u Bibliji. U dva slučaja koristi se u pozitivnom smislu za Boga, ali u kontekstu 2. Solunjanima 2,9 koristi se pridev „lažni“. Značajno je napomenuti da Sveto pismo beleži da čuda ili čudesa nisu ograničena samo na Boga i Njegove sledbenike, nego će u poslednje vreme duhovi đavolski činiti čudesa (Otkrivenje 16,11). Nameće se odmah pitanje: „Kako da napravimo razliku između Božjih čuda i lažnih čudesa?“ Neophodno je duhovno raspoznavanje. Duh Istine (Sveti Duh) vodi nas u razlučivanju dobra od zla pomoću Reči Božje kao našeg konačnog merila. Jer „ako li ko ne govori (ili ne vrši čuda) tako, njemu nema zore“ (Isaija 8,20).

U vreme kraja, videće se „svaka sila, i znaci i lažna čudesa sa svakom prevarom nepravde“ (2. Solunjanima 2,9.10). Za Pavla je bilo bitno da tu vest prenese crkvi okruženoj učenjima i verovanjima neutemeljenim na Isusu. Slično tome, i mi smo, u svetu u kome živimo, skloni da potpadnemo pod te uticaje. Otkrivenje 12,12 kaže: „Jer đavo siđe k vama, i vrlo se rasrdio, znajući da vremena malo ima.“ Đavo je i te kako svestan da njegovo vreme na zemlji uskoro ističe, i stoga čini ogromne napore da ljude obmane i zavede, pa čak i vernike.

Da, biće neobičnih čuda, stvari koje nas šokiraju i možda čak zabavljaju, stvari koje – da budemo iskreni – zvuče prilično zastrašujuće. Ali nas Isus, kao roditelj pun ljubavi, opominje – ne da nas preplaši, nego da nas pripremi. Neka bi Bog učinio da naša čula ne budu taknuta „lažnim čudesima“, nego da ostanu usredsređena na pravi predmet naše pažnje: na Isusa Hrista i Njegovu istinu. „Stoga upravite svoje oči na Njega, dobro pogledajte u Njegovo lice i shvatićete da ovozemaljske stvari“, čak i lažna čuda, „dobijaju čudnu novu zamagljenost.“ Usredsredimo se na svoju prvu ljubav, naše prvo čudo, i izvor svih veličanstvenih čudesa, kako bismo dobili ljubav i bili spaseni.

**Odgovorite:**

`1. Koji su neki od praktičnih načela da se usredsredimo na Isusa uprkos lažnim čudima kojima smo okruženi?`

`2. Postoje li lažna čuda koja možemo razaznati u današnje vreme?`

*Darvina Burukara, En Arbor, Mičigen, SAD*
