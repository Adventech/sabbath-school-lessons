---
title:  To vreme uskoro dolazi
date:   28/05/2018
---

**Svedočanstvo** (1. Timotiju 6,12)

„Sotona predstavlja Božji zakon ljubavi kao zakon sebičnosti. On objavljuje da je nama nemoguće da poslušamo njegova pravila. On okrivljuje Tvorca za pad naših praroditelja i sve patnje koje su nastale, navodeći ljude da Boga smatraju začetnikom  greha, patnje i smrti. Isus je trebalo da razotkrije ovu prevaru. Kao jedan od nas, On je trebalo da pruži primer poslušnosti... On je podneo svako iskušenje kome smo mi izloženi. U svoju korist nije upotrebio nikakvu silu koja nije darežljivo ponuđena i nama.“<sup>1</sup>

„Ovo vreme će brzo nastupiti, i mi ćemo morati čvrsto da se držimo moćne ruke Jehovine; budući da neprijatelj svim ovim velikim znacima i silnim čudima namerava da obmane i uništi Božji narod, naš duh se mora osloniti na Boga; mi ne treba da strahujemo kao ovaj svet, bojeći se onoga čega se oni boje i poštujući ono što oni poštuju, već da smelo i hrabro stojimo u istini. Kad bi se naše oči otvorile, videli bismo čete zlih anđela svuda oko nas, koji nastoje da pronađu neko novo sredstvo kako bi nas mučili i upropašćivali.Videli bismo i svete anđele kako nas štite od njihove moći, jer Božje oko uvek bdije nad Izrailjem; On će zaštititi i spasti svoje verne, ako se oni potpuno pouzdaju u Njega. Kad neprijatelj navali kao poplava, Duh Gospodnji će podići zastavu protiv njega.“<sup>2</sup>

„Živite životom vere iz dana u dan. Nemojte strahovati niti biti uznemireni zbog vremena nevolje, i tako unapred doživljavati nevolje. Nemojte neprestano ovako razmišljati: ’Bojim se da neću opstati u veliki dan probe’. Treba da živite u sadašnjosti, samo za ovaj dan. Sutra nije vaše. Danas treba da zadobijete pobedu nad svojim ’ja’. Danas treba da verujete da vas Bog blagosilja. I dok zadobijate pobedu nad tamom i neverovanjem, zadovoljićete zahteve Učitelja i postati blagoslov za one koji se nalaze oko vas.“<sup>3</sup>

**Odgovorite:**

`1. Kako je Isus opovrgao sotoninu tvrdnju da Božji zakoni nisu fer? Šta to praktično znači za nas?`

`2. Kako bi trebalo da posmatramo vreme nevolje, kad sotona bude koristio svoje najjače obmane? Kako možemo biti spremni?`

*Kali Vilijams, Kolumbija, Merilend, SAD*
__________

<sup>1</sup> Elen G. Vajt, Čežnja vekova, str. 24 orig.
<sup>2</sup> Ellen G. White, Early Writtings, p. 60.
<sup>3</sup> Ellen G. White, Historical Sketches of the Foreign Missions of the Seventh-day Adventists, pp. 142,143.
