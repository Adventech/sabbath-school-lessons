---
title:  Ostanitie mirni i primite pečat
date:   13/06/2018
---

**Primena** (Otkrivenje 14,9-12)

Pošto mediji non-stop izveštavaju o poražavajućim događanjima u svetu, zar to ne deluje kao da smo svedoci onog najgoreg u ljudskom rodu? Da nismo već zagazili u događaje poslednjih dana, bio bi to pravi šok.

Kad o sebi mislimo kao narodu posletka, onda na sve gledamo sasvim drugačije. Žig zveri i ostali simboli o vremenu kraja možda su nam izgledali veoma daleki, čak neverovatni. Bilo je teško zamisliti da ćemo za svog života moći kupovati i prodavati samo sa žigom na ruci, ali naša savremena tehnologija pokazuje da je to potpuno moguće! Ali kako se onda tu uklapa broj 666? Da li su 144.000 doslovan ili simboličan broj? I koja zver sve to simbolizuje?

Pokušaj da te predmete dešifrujemo odgovarajuće brižljivo jeste putovanje koje svi preduzimamo na svoj način, ali to putovanje može biti stvarno zbunjujuće, pa čak i zastrašujuće kad čitamo o bolnim neugodnim ranama i ostalim posledicama. Međutim, čak i unutar te zbrke može se zapravo naći obećanje o spokoju. U istom dahu kad treći anđeo govori o gnevu i mučenju, vest takođe ukazuje na verne i  trpljenje koje su ispoljili izdržavši u svojoj veri.

Umesto da se usredsređujemo na strah, možemo se pouzdati u pečat koji dobijamo:

Pre svega, imajte na umu da je Subota za Božje sledbenike nešto više od pukog dana za odmor. Poštovanje tog dana kao nečeg svetog isto tako predstavlja znak poverenja između Gospoda i nas, i nešto što će nas učiniti odvojenim od bilo kog drugog naroda. Jednostvnim uživanjem u jednom od Gospodnjih vrlo posebnih darova koji su nam dati, mi primamo Njegov pečat i time pokazujemo da smo Njegovi (2. Mojsijeva 31,13.17).

Mi imamo istinu. Kako staza ovog sveta biva sve strašnija, prepoznavanje istine na zemlji postaje sve teže. Ali istina koju smo pronašli u Božjoj Reči i u koju i dalje verujemo biće naše spasenje. Onoga dana kada smo se pouzdali u Gospodnju istinu, obeleženi smo pečatom Svetoga Duha i obećanjem (Efescima 1,13.14).

Gospod poznaje svoj narod.  Ako ništa drugo, imajte na umu da čak i ako nas mračni detalji vesti za poslednje vreme zbunjuju, čak i ako sumnjamo u sopstvene korake, Bog zna da smo Njegovi. Naša povezanost s Njim sama po sebi je pečat (2. Timotiju 2,19).

**Odgovorite:**

`1. Ako se usredsredimo na Božji pečat za nas, da li treba da proučavamo ili dešifrujemo simbole poslednjeg vremena i data upozorenja?`

`2. Zašto je držanje dana odmora svetim dovoljno značajno da postane znak između nas i Boga?`

`3. Gde još možemo naći poruke spokojstva i mira za narod koji živi u vreme kraja?`

*Ešli Ejsele, Merilend, SAD*
