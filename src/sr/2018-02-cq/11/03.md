---
title:  Demarkaciona linija
date:   11/06/2018
---

**Svedočanstvo** (1. Petrova 3,12)

„Kako nepoštovanje prema Božjem zakonu postaje očiglednije, demarkaciona linija između njegovih poštovalaca i sveta biva sve jasnija. Ljubav prema božanskim odredbama povećava se kod jedne grupe, baš kao i prezir prema njima u drugoj grupi...

Dan Božje osvete je upravo pred nama. Pečat Božji biće stavljen na čela onih koji uzdišu i ridaju zbog gadosti koje se čine na zemlji. Oni koji se povežu sa ovim svetom gajeći prema njemu naklonost jedu i piju sa pijanicama i sigurno će biti uništeni sa onima koji čine nepravdu. „Jer oči Gospodnje gledaju na pravednike, i uši njegove na molitvu njihovu; a lice Gospodnje na one koji zlo čine da ih istrijebi sa zemlje“ (1. Petrova 3,12).<sup>1</sup>	

„Upitala sam svog anđela pratioca šta znači to što sam čula, i šta će četiri anđela uskoro učiniti. On mi je rekao da upravo Bog obuzdava sile, i da je svojim anđelima dao vlast nad zemljom; da četiri anđela imaju silu od Boga da drže četri vetra, i da će ih uskoro pustiti; ali dok su njihove ruke počele da popuštaju, i četiri vetra spremala se da duvaju, milostivo Isusovo oko zapazilo je ostatak koji još nije bio zapečaćen; On je podigao svoje ruke Ocu i molio se, govoreći da je za njih prolio svoju krv.Tada je drugi anđeo bio poslat da brzo poleti ka četvorici anđela i da ih zamoli da i dalje drže vetrove, dok sluge Božje ne budu bile zapečaćene pečatom živoga Boga na svojim čelima.“<sup>2</sup>

„Takođe sam videla da mnogi ne shvataju kakvi moraju biti da bi živeli pred licem Božjim bez prvosveštenika u svetinji, tokom vremena nevolje. Oni koji prime pečat živoga Boga i koji će biti zaštićeni u vreme nevolje, moraju odražavati Isusov lik.“<sup>3</sup>

„Sada je vreme pripreme. Pečat Božji nikada neće biti stavljen na čelo nečistog muškarca ili žene. On nikada neće biti stavljen na čelo muškaraca i žena lažljivog jezika i varljivog srca. Svi koji prime pečat moraju biti bez mane pred Bogom – kandidati za nebo. Istražujte Sveto pismo sami za sebe, kako biste mogli shvatiti strahovitu ozbiljnost sadašnjeg trenutka.“<sup>4</sup>

*Ešli Vagner, Union Springs, Njujork, SAD*
__________

<sup>1</sup> Ellen G. White, Counsels for the Church, p. 333.

<sup>2</sup> Ellen G. White, Christian Experience and Teachings of Ellen G. White, p. 102.

<sup>3</sup> Ibid, p.112.

<sup>4</sup> Ibid, p.191.
