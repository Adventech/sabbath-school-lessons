---
title:  Držite se čvrsto Reči
date:   22/06/2018
---

**Istraživanje**

*Zaključak**

Teme za ovu sedmicu sve se okreću oko realnosti da ovaj svet neće trajati zauvek. I ovo proučavanje trebalo bi sve nas da navede da razmišljamo o sopstvenoj smrtnosti. Kao odgovor na proučavanje o Armagedonu i događajima poslednjeg vremena, ističe se samo jedna reč: pripravnost. Bez obzira da li ćemo biti živi ili ne da to vidimo, Armagedon ostaje tajna. Ali univerzalna istina za sve nas jeste naša sopstvena smrt. Živeti životom pripreme, životom u zajednici sa našim Tvorcem –upravo to izvire iz ovog proučavanja kao naša najbolja odbrana i naša velika nada.

**Razmotrite**

Odaberite svoja tri omiljena biblijska odlomka i napišite kratak sastav o tome zašto vam svaki od tih tekstova toliko znači. Tekst u 1. Korinćanima 15,1.2 upućuje nas da se čvrsto držimo Božje Reči. Možete čuvati taj tekst i sastav u svojoj Bibliji radi duhovnog uzdizanja.

Pročitajte u Velikoj borbi poglavlja 36-40. Kako Elen Vajt vidi odvijanje konačnih događaja na zemlji? Na koji način se to razlikuje od gledišta pop-kulture o Armagedonu?

Odslušajte pesmu sa temom Hristovog povratka, kao što je „Resurrection Morn“ („Jutro vaskrsenja“). Pošto više puta čujete pesmu, razmišljajte o poukama za ovu sedmicu, sa saznanjem i verom da je Hristov dolazak vrhunski događaj u našem proučavanju.

Istražite kako možete podržati ili odbraniti neki društveni problem koji je po vašem viđenju ključan u nizu događaja poslednjih dana.

Pronađite na internetu sliku Nejtana Grina (Nathan Greene) pod nazivom The Blessed Hope (Blažena nada) i istražite detalje. To je upečatljiv umetnički prikaz Drugog dolaska. Šta je po vama tu najuočljivije?

Prepoznajte neku oblast u svom životu gde vam je potrebno izbavljenje. Napišite Gospodu priznanje. Pročitajte to što ste napisali i provedite kvalitetno vreme u molitvi sa pismom u svojim rukama, a zatim ga uništite. Neka to ostane između vas i Gospoda.

**Povežite**

Elen G. Vajt, Velika borba, poglavlja 36-40: „Sukob koji se približava“, „Biblija – naša zaštita“, „Poslednja opomena“, „Vreme velike nevolje“, „Božji narod izbavljen“.

Seth J. Pierce, Prophecies of Daniel Made Simple; Prophecies of Revelation Made Simple.

*Isak Koral Maganjanez, Hermosiljo, Sonora, Meksiko*
