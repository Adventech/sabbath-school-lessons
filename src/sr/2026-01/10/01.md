---
title:  Celi u Hristu
date:  28/02/2026
---

### Tekstovi za proučavanje u toku sedmice
Kološanima 2; Jevrejima 7,11; Isaija 61,3; 1. Korinćanima 3,6; 5. Mojsijeva 31,24-26; Rimljanima 2,28.29; Rimljanima 7,7.

> <p>Tekst za pamćenje</p>
> „Da vas dakle niko ne osuđuje za jelo ili za piće, ili za kakav praznik, ili za mladine, ili za subote; koje je sve bilo sjen od onoga što šćaše da dođe, i tijelo je Hristovo“ (Kološanima 2,16.17).

Da li su vas ikad pitali zašto svetkujete Subotu? Možda je čak i tekst za pamćenje za ovu sedmicu korišćen kao „dokaz“ protiv toga. Međutim, on nije napisan u vezi sa četvrtom zapovešću, već kao odgovor na zablude koje su zastupali neki lažni učitelji u crkvi. Koje su to zablude?

Za početak, lažno učenje je opisano kao „filozofija“, „ljudsko predanje“ (Čarnić), „po nauci svijeta, a ne po Hristu“ (Kološanima 2,8). 

To je obuhvatalo obrezanje i svetkovanje jevrejskih praznika (Kološanima 2,11.16), zajedno sa jevrejskim obredima očišćenja i odredbama u vezi sa hranom (Kološanima 2,16.21). A uključivalo je i obožavanje anđela ili pokušaje oponašanja anđeoskog bogosluženja (Kološanima 2,18). 

I, konačno, zasnivalo se na „zapovijestima i naukama ljudskima“, a možda je uključivalo i neke asketske običaje (Kološanima 2,22.23).

Ti lažni učitelji očigledno su bili religiozni i iskreni, ali su pogrešno shvatali evanđelje. U toku ove sedmice videćemo zašto. A videćemo i zašto naš tekst za pamćenje nema nikakve veze sa svetkovanjem sedmog dana, Subote.

*Proučite pouku za ovu sedmicu da biste se pripremili za subotu, 7. mart. *