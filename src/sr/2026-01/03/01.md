---
title:  Život i smrt
date:  10/01/2026
---

### Tekstovi za proučavanje u toku sedmice 
Filibljanima 1,19-30; 1. Korinćanima 4,14-16; 2. Korinćanima 10,3-6; Jovan 17,17-19; Mihej 6,8; Dela 14,22.

> <p>Tekst za pamćenje</p>
> „Jer je meni život Hristos a smrt dobitak“ (Filibljanima 1,21).

Često nam govore da je smrt samo deo života. To je laž. Smrt je suprotnost životu, neprijatelj života. Smrt nije ugrađena u život, ništa više nego što je olupina ugrađena u automobil. Pavle nedvosmisleno kaže da je Hristos umro „da smrću satre onoga koji ima državu smrti, to jest đavola; i da izbavi one koji god od straha smrti u svemu životu biše robovi“ (Jevrejima 2,14.15). 

Iako spreman da umre za Hrista, Pavle je bio uveren u svoju dugoročnu sudbinu. U međuvremenu, za njega je bilo najvažnije da, sopstvenim životom ili smrću, proslavi Hrista i da propoveda evanđelje što većem broju ljudi. Možda je to jedan od razloga što imamo toliko poslanica koje nose njegovo ime. Putem svojih spisa, on je mogao da dopre do mnogih ljudi i mesta, uključujući i mesta koja sam nikad nije posetio.  

Život je kratak i zato je presudno važno da izvršimo što je moguće veći uticaj u korist Božjeg carstva u toku životnog veka koji nam Bog dodeljuje. Nemali deo tog uticaja ima veze sa podsticanjem na „jedinsvo vere“. Kao što ćemo videti na početku ove sedmice, ta tema je bila jedan od važnih razloga za pisanje Pavlove Poslanice Filibljanima. 

*Proučite pouku za ovu sedmicu da biste se pripremili za subotu, 17. januar.*