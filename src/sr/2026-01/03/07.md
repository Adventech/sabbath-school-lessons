---
title:  Za dalje proučavanje
date:  16/01/2026
---

**„Sa mučilišta, sa lomača, iz tamnica, iz ponora i pećina zemaljskih, dopirali su do njegovih ušiju pobednički pokliči mučenika. On (Spasitelj) je slušao svedočenje nepokolebljive duše, koja, iako odbačena, izmučena i progonjena, pruža neustrašivo i svečano svedočanstvo o svojoj veri, govoreći: ’Znam kome verovah.’ Svi oni su, dajući svoj život za veru, objavili svetu da je Onaj u koga su se uzdali sposoban da im osigura potpuno spasenje.“ – Elen G. Vajt, *Apostolska crkva – Hristovim tragom*, str. 512 (original).**

„U hrišćanstvu još nikada nije bilo toliko raznolikih verovanja kao danas. Ako su darovi [apostola, proroka, evanđelista, pastora i učitelja (Efescima 4,11-13)] bili potrebni da sačuvaju jedinstvo prve crkve, koliko su oni neophodniji danas, kad to jedinstvo treba ponovo uspostavljati! A da je ponovno uspostavljanje jedinstva u crkvi poslednjih dana upravo Božji cilj, veoma jasno sledi iz proročanstava. Obećano nam je da će stražari ’očima vidjeti gdje Gospod vodi natrag Sion’. Takođe, verujemo da će u vreme kraja ’razumni razumeti’. Kada se to ispuni, postojaće jedinstvo vere među svima koje Bog smatra razumnima. Jer, oni koji zaista pravilno razumeju, nužno moraju razumeti na isti način... Iz takvih razmatranja, očigledno proizlazi da savršeno stanje crkve, ovde prorečeno, još uvek pripada budućnosti. Prema tome, ti darovi još uvek nisu ispunili svoju svrhu.“ – R. F. Kotrel, „Uvod“ u delo *Rani spisi* od Elen G. Vajt, (R. F. Cotrel, „Introduction“, Ellen G. White, *Early Writings*, str. 140.)

**Pitanja za razgovor**

`1. U svetlu navedenog citata R. F. Kotrela, šta je neophodno da bi Sveti Duh uneo jedinstvo u Božju crkvu danas? Koliko je za crkveno jedinstvo važno da se saveti dati preko Duha proroštva sprovedu u delo?`

`2.  Kako biste objasnili biblijsko učenje o smrti nekom prijatelju koji veruje da su Pavle i drugi hrišćani koji su umrli sada „sa Hristom“ na nebu? `

`3. Kako da razumemo strašnu realnost patnje na ovom svetu? Zašto nam je motiv velike borbe toliko koristan za razumevanje svega toga? Zašto, u krajnjoj liniji, ipak moramo gledati u Isusa na krstu kao u najpotpuniji mogući izraz Očeve ljubavi, i naučiti da Mu verujemo čak i u najgorim vremenima?`