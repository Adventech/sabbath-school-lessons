---
title:  Glava tela (crkve)
date:  17/02/2026
---

`Pročitajte stihove Efescima 1,22 i Kološanima 2,10. Šta „glava“ označava u tim tekstovima? Na šta Pavle misli kada Isusa naziva „glavom crkve“ (Efescima 5,23)? `

Prirodno je govoriti o glavi, u metaforičkom smislu, u vezi sa liderskom pozicijom, kao što pokazuju bezbrojni jezici širom planete. Sličnu upotrebu nalazimo u celom Starom i Novom zavetu. Obratite pažnju kako se reč „glava“ koristi u sledećim tekstovima:

- 2. Mojsijeva 18,25 – Mojsije izabra „iz svega Izrailja ljude poštene, i postavi ih za poglavare nad narodom, tisućnike, stotinike, pedesetnike i desetnike“.
- 4. Mojsijeva 31,26 – „poglavari od plemena narodnijeh“.
- 5. Mojsijeva 28,13 – Bog će učiniti da Izrael bude „glava a ne rep“ ako Mu budu poslušni.
- Isaija 7,8 – „Jer je glava Siriji Damasak, a Damasku je glava Resin.“
- Osija 1,11 – „I sabraće se sinovi Judini i sinovi Izrailjevi ujedno, i postaviće sebi jednoga poglavara.“
- Mihej 3,9 – „...poglavice doma Jakovljeva i knezovi doma Izrailjeva.“
- 1. Korinćanima 11,3 – „Svakome /je/ mužu glava Hristos.”

Prema tome, Hristos, kao glava crkve, obezbeđuje vođstvo, smernice i hranu za rast i jedinstvo crkve (videti Kološanima 2,19).

`Pročitajte tekst 1. Korinćanima 12,12-27. Ovde Pavle takođe opisuje crkvu kao „telo“. Koje još aspekte crkve, u prenosnom smislu, oslikava ta metafora?`

Kao što telo ne može da živi bez glave, tako i kada se deo tela izgubi ili povredi, život postaje mnogo teži. Često nismo ni svesni koliko je nešto važno dok to ne izgubimo.

`Ako biste morali da se odreknete oka ili nekog od udova, čega biste se radije odrekli? Šta vam to govori o važnosti svakog člana crkve?`