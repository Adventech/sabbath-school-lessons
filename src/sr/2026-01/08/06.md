---
title:  Da se sve pomiri
date:  19/02/2026
---

`Pročitajte Kološanima 1,19.20. Kakvo je to pomirenje koje dolazi putem krsta, i koliko je ono sveobuhvatno?`

Pavle koristi vrlo zanimljiv izraz na grčkom jeziku kako bi zaokružio svoj opis Isusa Hrista, ukazujući posredno na Oca, koji je pomenut u stihu Kološanima 1,12. Upravo je Očeva punina to što je Otac želeo da prebiva u Isusu (uporediti sa Kološanima 2,9). Kakva je to „punina“? Jovan govori o njoj kao o Očevoj slavi, koja je „puna blagodati i istine“ (Jovan 1,14). 

A na osnovu ovog odlomka, ta „punina“ obuhvata mnogo. Ona obuhvata Božju večnost i samopostojanje, i Njegovu moć da stvara i nanovo stvara. Što je najvažnije, ona naglašava Njegovu mudrost što se ogleda u pobeđivanju greha i smrti na najneočekivaniji način – putem krsta.  I time je najneslavniji predmet preobrazio u svedočanstvo o svojoj večnoj ljubavi prema svakom stvorenom biću. „Jer Bogu tako omilje svijet da je i sina svojega jedinorodnoga dao, da nijedan koji ga vjeruje ne pogine, nego da ima život vječni“ (Jovan 3,16). 

Jedini način da greh bude zaista zauvek pobeđen, i da se pomiri sve što je moglo da se pomiri, sažet je u toj jednoj slavnoj istini: Bog je zavoleo – On je zavoleo čitav svemir, i zavoleo je nas, čak toliko da je rizikovao sve kako bi nas spasao putem Hristove smrti na krstu. Grčka reč za „svet“ je kosmos, što obuhvata čitav univerzum. Pavle se poziva na to pokazivanje pred svemirom u kontekstu hodanja za Hristom: „Jer bismo gledanje i svijetu [kosmos, vasiona] i anđelima i ljudima“ (1. Korinćanima 4,9). 

„Nebo je sa bolom i divljenjem posmatralo Hrista kako visi na krstu... Životom pobune sotona i svi koji se sjedinjuju s njim postavljaju sebe u takav nesklad sa Bogom da je već i Njegova prisutnost za njih vatra koja sažiže. Slava Onoga koji je ljubav uništiće ih. Na početku velike borbe anđeli ovo nisu razumeli... 

Međutim, to neće biti tako kada se velika borba završi. Tada, budući da je dovršen plan spasenja, Božji karakter otkriće se svim razumnim bićima...  

`U takvim prilikama, anđeli su mogli da se raduju posmatrajući Spasiteljev krst... Sam Hristos potpuno je shvatao ishod te žrtve koja je prineta na Golgoti. Sve je to gledao pred sobom kada je na krstu uzviknuo: ’Svrši se.’“ – Elen G. Vajt, Čežnja vekova, str. 760-764 (original).`