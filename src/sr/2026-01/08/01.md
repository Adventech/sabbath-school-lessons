---
title:  Hristova preuzvišenost
date:  14/02/2026
---

### Tekstovi za proučavanje u toku sedmice 
1. Mojsijeva 1,26.27; Kološanima 1,15-20; Jovan 1,1-3; Efescima 1,22; 1. Korinćanima 12,12-27; 1. Korinćanima 4,9; Rimljanima 6,3.4.

> <p>Tekst za pamćenje</p>
> „[Hristos] koji je obličje Boga što se ne vidi, koji je rođen prije svake tvari. Jer kroz njega bi sazdano sve što je na nebu i što je na zemlji, što se vidi i što se ne vidi, bili prijestoli ili gospodstva ili poglavarstva, ili vlasti: sve se kroza nj i za nj sazda. I on je prije svega, i sve je u njemu (Kološanima 1,15-17).

Poukom za ovu sedmicu, nastavljamo s našim razmatranjem Poslanice Kološanima (videti 1. i 2. Pouku). U 2. Pouci, u odeljku za četvrtak, videli smo da se u tekstu Kološanima 1,9-12, Pavle moli za hrišćane u Kolosi, izražavajući želju da oni žive na način koji je ugodan Bogu. U stihovima 12 i 13, on poredi dva carstva: „Carstvo svetlosti“ (Kološanima 1,12, NSP) i „vlasti tamne“ (Kološanima 1,13). Bog Otac nas je osposobio da imamo udela u večnom nasledstvu u carstvu svetlosti, oslobodio nas od vlasti i sile tame i premestio „nas u carstvo sina ljubavi svoje, u kome imamo izbavljenje krvlju njegovom i oproštenje grijeha“ (Kološanima 1,13.14).  

Drugim rečima, u Isusu, u ličnosti Onoga koji je takođe naš Bog i Stvoritelj, imamo iskupljenje. On nas je iskupio, i verom u Njega premešteni smo iz carstva tame u carstvo Njegovog ljubljenog Sina.

Ove sedmice razmotrićemo jednu od najopsežnijih i najuzvišenijih izjava o Isusu u Novom zavetu. Šta znači to što je Isus „slika nevidljivoga Boga“, a ipak je „Prvorođeni nad svim što je stvoreno“ (Kološanima 1,15, SSP)? 

*Proučite pouku za ovu sedmicu da biste se pripremili za subotu, 21. februar.*