---
title:  Za dalje proučavanje
date:  20/02/2026
---

„Neko ko bi bio samo čovek i govorio ono što je Isus govorio, ne bi bio veliki moralni učitelj. On bi bio ili ludak – na nivou nekoga ko tvrdi da je poširano jaje – ili bi bio sam đavo iz pakla. Morate se odlučiti. Taj čovek je bio, i jeste, ili Sin Božji, ili ludak, ili nešto još gore. Možete Ga nazvati budalom, možete Ga pljunuti i ubiti kao demona; ili možete pasti na kolena i nazvati Ga Gospodom i Bogom. Ali nemojte dolaziti s nekakvim nadobudnim besmislicama o tome kako je On veliki ljudski učitelj. On nam tu mogućnost nije ostavio. Nije to ni nameravao.“ – C. S. Lewis, *Mere Christianity* (New York, Collier Books, 1952), str. 41.

„Otac je sva punina Božanstva telesno i nevidljiv za smrtno oko. 

Sin je otkrivena sva punina Božanstva. Božja reč kaže za Njega da je ’obličje bića njegova’.“ – Elen G. Vajt, *Evangelizam*, str. 614 (original).

„Hristos je prepostojeći, samopostojeći Božji Sin... Kada govori o svojoj preegzistenciji, Hristos vraća naše misli unazad kroz beskrajna razdoblja. On nas uverava da nikada nije postojalo vreme kada On nije bio u tesnoj zajednici sa večnim Bogom... 

On je jedno sa Bogom, neograničen i svemoćan... On je večni, samopostojeći Sin.“ – Elen G. Vajt, *Evangelizam*, str. 615 (original).

**Pitanja za razgovor**

`1. Zadržite se više na pitanju Isusovog večnog božanstva. Razmislite dobro o implikacijama celog plana spasenja i značenju žrtve na krstu, u slučaju da je Isus bio iko drugi osim večni Bog, Onaj koji nikad nije stvoren, već je oduvek, od pamtiveka postojao. Zašto je to učenje toliko važno? Razgovarajte u razredu o tome šta bi to značilo da Isus zapravo nije bio večan, već da je na neki način i On sam stvoren. I ponovo, šta se gubi takvim načinom razmišljanja?`

`2. Kada razmišljamo o Isusu, evanđelju i planu spasenja, zašto moramo uvek imati na umu koncept o umešanosti i zainteresovanosti čitavog svemira za ono što je Isus ovde učinio? Šta li im je prolazilo kroz glavu kad su posmatrali svog Stvoritelja, svog večnog Stvoritelja, na krstu? Jedno je što smo mi zadivljeni time, ali svetovi koji nisu pali poznavali su Ga u Njegovoj večnoj slavi. Šta mora da im je prolazilo kroz glavu dok su bili svedoci prizora kako Onaj koga su obožavali na nebu umire na krstu?`

`3. Šta biste rekli nekome ko ne veruje da su Otac i Sin oduvek istovremeno postojali? Zašto je to tako važna istina? Kako biste objasnili da nikad nije postojalo vreme kada je Otac bio bez Sina, osim na krstu, kada je privremeno došlo do „razdvajanja božanskih sila“ (Ellen G. White Comments, *The SDA Bible Commentary*, sv. 7, str. 924)?`