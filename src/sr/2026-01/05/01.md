---
title:  Kao svetiljke u noći
date:  24/01/2026
---

### Tekstovi za proučavanje u toku sedmice
Filibljanima 2,12-30; Rimljanima 3,23.24; Rimljanima 5,8; 2. Timotiju 4,6; 1. Korinćanima 4,17; 2. Timotiju 4,21; 13; Luka 7,2.

> <p>Tekst za pamćenje</p>
> „Sve činite bez vike i premišljanja, da budete pravi i cijeli, djeca Božija bez mane usred roda nevaljaloga i pokvarenoga, u kojemu svijetlite kao vidjela na svijetu“ (Filibljanima 2,14.15).

Bog je kazao Jevrejima da budu poslušni, jer je ta poslušnost „mudrost vaša i razum vaš pred narodima, koji će kad čuju sve ove uredbe reći: samo je ovaj veliki narod narod mudar i razuman“ (5. Mojsijeva 4,6). 

Vekovima kasnije, On je rekao: „Ja sam vidjelo svijetu: ko ide za mnom neće hoditi po tami, nego će imati vidjelo života” (Jovan 8,12). Takođe je rekao: „Vi ste vidjelo svijetu; ne može se grad sakriti kad na gori stoji“ (Matej 5,14). Kako mi možemo biti to videlo? Samo kroz blisku povezanost sa Isusom, koji je „vidjelo istinito koje obasjava svakoga čovjeka koji dolazi na svijet“ (Jovan 1,9). Kao što tekst Filibljanima 2 kaže, Bog je Njega „preuzvisio i darovao mu ime koje je nad svakim imenom, da se u ime Isusovo prikloni svako koljeno... i da svaki jezik ispovedi da je Isus Hristos Gospod“ (Filibljanima 2,9-11, Čarnić).

Svetlost i sila neba stoji na raspolaganju svakom od nas ko je predao svoj život Isusu. Ali suviše često mi ili očekujemo da Bog sve učini, ili nam sopstvene ideje i planovi stanu na put. Upravo zato su Pavlove reči upućene Filibljanima tako relevantne danas. 

*Proučite pouku za ovu sedmicu da biste se pripremili za subotu, 31. januar.*