---
title:  Živeti u svetu, ali ne biti od sveta
date:  25/03/2026
---

`Pročitajte sledeće stihove: Kološanima 4,14.15 i 2. Timotiju 4,10.11. U čemu se Luka razlikovao od Dimasa i zašto?`

Apostol Jovan nam kaže: „Ne ljubite svijeta ni što je na svijetu. Ako ko ljubi svijet, nema ljubavi očine u njemu“ (1. Jovanova 2,15). Lukina ljubav prema Isusu i Njegovom carstvu navela ga je da ostane uz Pavla do kraja, šta god da se desi, dok je Dimasu ovaj svet omileo više od onog koji će doći.

**Pročitajte sledeće tekstove. Koji savet je upućen onima koji čekaju  Drugi dolazak?**

`a. Marko 13,32-37`

`b. Titu 2,11-14`

`c. 2. Petrova 3,10-14`

`d. Otkrivenje 3,17-2`

Isus i apostoli često nas upozoravaju da „stražimo“, da budemo budni i uvek spremni za Gospodnji dolazak, kako nas on ne bi iznenadio. Nažalost, kao i učenici koji nisu poslušali Isusovu zapovest: „Stražite i molite se“ (Marko 14,38), mnogi neće izvršiti neophodne pripreme. A sve se svodi na to ko ili šta poseduje naše srce, jer ne možemo služiti dva gospodara.

U poruci Laodikiji Isus nam daje jasan recept. Prvo, da se pokajemo zbog svojih greha. Drugo, da otvorimo svoje srce za Isusa i dopustimo Mu da preuzme kontrolu, što nas onda (kao treće) osposobljava da steknemo „zlato“ vere i ljubavi, okušano u peći nevolje, koje nam obezbeđuje pobedu nad iskušenjem.

`Za koje konkretne pojedinosti u vašem životu bi Isus mogao da vam traži da se pokajete? Koji deo Njegovog recepta vam je najpotrebniji?`