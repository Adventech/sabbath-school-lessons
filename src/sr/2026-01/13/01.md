---
title:  Stajanje u svemu što je po Božjoj volji
date:  21/03/2026
---

### Tekstovi za proučavanje u toku sedmice 
Kološanima 4,7-18; Efescima 6,21; Dela 15,36-40; 2. Timotiju 4,10.11; 2. Petrova 3,10-14; Isaija 60,1-3.

> <p>Tekst za pamćenje</p>
> „Na svačemu zahvaljujte; jer je ovo volja Božija u Hristu Isusu od vas“ (1. Solunjanima 5,18).

Ovaj završni deo Poslanice Kološanima otkriva širu mrežu Pavlovih saradnika. Biblijska knjiga Dela apostolska prikazuje ga najpre kako se udružuje sa Varnavom, pa sa Silom, a tek onda nam daje pregled njegova tri misionarska putovanja. 

Ove sedmice osvrnućemo se na Pavlovu misionsku strategiju, koja je podrazumevala vrlo efikasnu upotrebu vremena i sredstava u dosezanju glavnih centara Rimske imperije, ali i obuku sposobnih laika, kako bi dosegli gradove i manja mesta koja Pavle nije mogao da poseti, kao što su Kolosa, Laodikija i Jerapolj. 

Kroz lične posete tokom svojih putovanja i preko poslanica, naročito dok je bio u zatvoru, Pavle je neprestano povezivao ljude i crkve. Shvatio je da uspeh evanđeoske misije zavisi od toga da svi rade zajedno – hrišćani iz jevrejstva i neznaboštva, muškarci i žene – takvi ljudi kao što su Tihik, Aristarh, Just, Epafras, Luka i Nimfan. Zanimljivo je da saznajemo i za poslanicu napisanu Laodikiji, koja nije sačuvana za nas. Pavle je dosta toga „upakovao“ u te poslednje stihove, uključujući čak i lični poziv čoveku po imenu Arhip. Činio je sve kako bi osnažio crkve dok je još mogao.

*Proučite pouku za ovu sedmicu da biste se pripremili za subotu, 28. mart.*