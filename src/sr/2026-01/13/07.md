---
title:  Za dalje proučavanje
date:  27/03/2026
---

**„Duša koja se potčini Hristu, postaje Njegova tvrđava, koju On čuva u svetu pobune i nastoji da nijedan drugi autoritet, osim Njegovog, ne bude poznat u njoj. Duša koju tako čuvaju nebeske sile neosvojiva je za sotonine napade. Međutim, ako se ne potčinimo Hristovoj vlasti, nama će zagospodariti onaj koji je zao. Neminovno se moramo naći pod vlašću jedne ili druge od ove dve velike sile koje se nadmeću za vrhovnu vlast u svetu. Nije neophodno da svojevoljno izaberemo službu carstvu tame da bismo potpali pod njegovu upravu. Dovoljno je samo da propustimo da se povežemo sa carstvom svetlosti. Ako ne sarađujemo sa nebeskim silama, sotona će osvojiti srce i učiniti ga svojim prebivalištem. Jedina odbrana od zla je Hristos koji prebiva u srcu posredstvom vere u Njegovu pravdu. Sve dok ne postanemo životno povezani sa Bogom, nećemo nikada moći da se odupremo obesvećujućem uticaju samoljublja, samozadovoljstva i sklonosti prema grehu. Možemo napustiti mnoge rđave navike, za izvesno vreme možemo raskinuti zajednicu sa sotonom; ali bez životne veze sa Bogom, koja se ostvaruje potčinjavanjem Njemu iz trenutka u trenutak, bićemo poraženi. Bez ličnog poznanstva i stalne zajednice sa Hristom, prepušteni smo na milost i nemilost neprijatelju, i na kraju ćemo sprovesti sve njegove naloge.“ – Elen G. Vajt, *Čežnja vekova*, str. 324 (original).**

**Pitanja za razgovor**

`1. Razmotrite prethodni citat Elen G. Vajt. Postoje, zaista, samo dve strane u velikoj borbi, i ukoliko svesno ne biramo Hrista, mi smo na sotoninoj strani (Luka 11,23). Koliko god da ta pomisao uznemirava naša osećanja, Bog nije ni u kakvoj obavezi da vodi računa o tome da nas Njegove istine ne uvrede. Šta vam ta činjenica govori o tome koliko je zaista suštinski bitno predati svoju volju Hristu?`

`2. Pročitajte tekst Otkrivenje 14,14-16. Rani dažd prilikom Pedesetnice omogućio je da seme evanđelja proklija i raste, dok pozni dažd priprema zemlju za konačnu žetvu. Kakve veze ima stih Otkrivenje 14,12 sa takvim razvojem događaja?`    

`3. Na koje sve načine smo mi, kao crkva u celini i kao pojedinačni vernici, pod uticajem kulture i sveta oko nas? Kako se možemo zaštititi od negativnih uticaja sveta, koji su uvek predstavljali problem za Božji narod svakog doba?`