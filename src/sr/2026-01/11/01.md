---
title:  Život sa Hristom
date:  07/03/2026
---

### Tekstovi za proučavanje u toku sedmice 
Kološanima 3,1-17; Rimljanima 1,18; Rimljanima 6,1-7; Efescima 4,22-24; 5. Mojsijeva 7,6-8; 1. Samuilova 16,23.

> <p>Tekst za pamćenje</p>
> „A svrh svega toga obucite se u ljubav, koja je sveza savršenstva“ (Kološanima 3,14).

Obično nam se savetuje da ne budemo suviše nebeski nastrojeni jer, u suprotnom, nećemo biti ni od kakve koristi na zemlji. Premda je to tačno u izvesnom smislu, podjednako je važan koncept koji Pavle naglašava u tekstu Kološanima 3 – ako smo suviše zemaljski nastrojeni, nećemo biti ni od kakve nebeske koristi Gospodu. 

Pavle nam skreće pažnju na mnoge praktične, životne principe koji su nebeskog porekla i mogu ih razumeti samo oni koji su „vaskrsli sa Hristom“ (Kološanima 3,1). 

Pavlovi saveti sadrže veoma zdravorazumske principe koji će poboljšati sve naše odnose, a ne samo one unutar crkve. 

Isus je kazao: „Ljubite neprijatelje svoje, blagosiljajte one koji vas kunu, činite dobro onima koji na vas mrze... da budete sinovi oca svojega koji je na nebesima; jer on zapovijeda svome suncu, te obasjava i zle i dobre, i daje dažd pravednima i nepravednima“ (Matej 5,44.45). 

Zvuči nemoguće? I jeste, ljudski govoreći. Potrebno je da umremo da bismo zaista mogli da živimo za Boga. Zato moramo biti nebeski nastrojeni ako se nadamo da ćemo biti od bilo kakve zemaljske koristi za našeg nebeskog Oca. 

Ove sedmice videćemo na koje načine život sa Hristom donosi promenu, za sadašnjost i za večnost. 

*Proučite pouku za ovu sedmicu da biste se pripremili za subotu, 14. mart.*