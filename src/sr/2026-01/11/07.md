---
title:  Za dalje proučavanje
date:  13/03/2026
---

„Kada Božji Duh zavlada umom i srcem, obraćena duša izražava svoju radost novom pesmom, jer zna da se u njenom iskustvu ispunilo Božje obećanje, da su njeni prestupi oprošteni, njeni gresi pokriveni. Ona se pokajala pred Bogom što je kršila božanski zakon, izrazila je svoju veru u Hrista, koji je umro za čovekovo opravdanje. ’Opravdaviši se, dakle, verom’ ona sada ima ’mir s Bogom kroz Gospoda našega Isusa Hrista’ (Rimljanima 5,1).

Međutim, pošto je stekao takvo iskustvo, hrišćanin ne sme da skrsti ruke, zadovoljan onim što je učinjeno za njega. Onaj koji odluči da uđe u duhovno carstvo, ubrzo će ustanoviti da sve snage i strasti nepreporođene prirode, potpomognute silama carstva tame, ustaju protiv njega. Svakoga dana moraće da obnavlja svoje posvećenje, svakoga dana moraće da se bori sa zlom. Stare navike, nasleđene sklonosti prema zlu, boriće se da steknu prevlast i protiv njih moraće stalno da se bori i bude oprezan, trudeći se da Hristovom snagom izvojuje pobedu...

Sila jednog uzvišenijeg, neporočnijeg, plemenitijeg života je naša velika potreba. Svet zaokuplja preveliki deo naših misli, a carstvo nebesko suviše mali.

U svojim naporima da dostigne ideal koji mu je Bog postavio, hrišćanin se nikada ne sme obeshrabriti, nikada ne sme pasti u očajanje. Moralno i duhovno savršenstvo, Hristovom blagodaću i Njegovom silom, obećano je svima. Isus je izvor sile, izvor života... U našu korist, On pokreće svemoćne sile neba. Na svakom koraku srećemo se sa Njegovom živom silom.“ – Elen G. Vajt, *Apostolska crkva – Hristovim tragom*, str. 476-478 (original).

**Pitanja za razgovor**

`1. Kakvo je vaše lično iskustvo sa obećanjem da ste „opradani verom“? Kako je to predivno obećanje promenilo vaš život? Kako je to obećanje povezano sa idejom da i vi „vaskrsnuste s Hristom“?`

`2. Šta za vas znači misliti o onome što je nebesko? Da li je to važnije od bavljenja zemaljskim dobrima? Kako naći ravnotežu?`

`3. Razmislite koju vrstu uticaja vaš život ima na druge. Mada smo skloni da o tome mislimo u kontekstu svog pojedinačnog uticaja, šta je sa našim uticajem kao crkve? Kako vaša lokalna crkva utiče na vašu lokalnu zajednicu?`

`4. Pročitajte stih Kološanima 3,11. Šta nam on govori o jedinstvu koje bi trebalo da imamo u Hristu?`