---
title:  Za dalje proučavanje
date:  02/01/2026
---

„Bog vas je izabrao za spasenje kroz posvećenje duha i verovanje u istinu. Zato stojte čvrsto... Ako budete verno služili Bogu, naići ćete na predrasude i protivljenje. Ali ne gnevite se kad patite bez krivice. Ne uzvraćajte. Čvrsto se držite svog integriteta u Isusu Hristu. Okrenite svoje lice kao kremen ka nebu. Neka drugi izgovaraju sopstvene reči, i slede sopstveni pravac delovanja. Na vama je da nastavite dalje u Hristovoj krotosti i poniznosti. Obavljajte svoj posao sa postojanom namerom, sa čistotom srca, svom svojom sposobnošću i snagom, oslanjajući se na Božju ruku. Pravu i uzvišenu prirodu svog dela možda nikad nećete spoznati. Vrednost svog bića možete meriti jedino životom koji je dat da vas spase...

Za svaku dušu koja odrasta u Hristu nastupiće trenuci ozbiljne i dugotrajne borbe. Jer, sile tame su odlučne u svom protivljenju putu napretka. Ali kad gledamo na Hristov krst tražeći blagodat, ne možemo da ne uspemo. Iskupiteljevo obećanje je: ’Neću te ostaviti, niti ću od tebe otstupiti.’ ’Ja sam s vama u sve dane do svršetka vijeka’.“ – Ellen G. White, *The Youth’s Instructor*, Nov. 9, 1899.

**Pitanja za razgovor**

`1.	Pavle je bio utamničen više puta, uvek nepravedno. Kako vi reagujete kad se prema vama postupa nepravedno? Koja biblijska obećanja možete predložiti za takve prilike?`

`2.	Tertulijan, jedan od ranih crkvenih vođa, rekao je o progonstvu hrišćana: „Što nas više kosite, to nas više ima. Krv hrišćana je seme.“ – Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), sv. 3, str. 55. S druge strane, progonstvo na nekim mestima i u nekim vremenima uveliko je ometalo rad crkve. Na koje načine možemo podržati one koji trpe progonstvo zbog svoje vere?`

`3.	Razmislite o stihu za pamćenje za ovu sedmicu u svetlu teškoća koje je Pavle trpeo. „Radujte se uvek.“ Šta to znači? Kako je to uopšte moguće? Neko koga volite je bolestan ili umire. Gubite posao. Trpite jak fizički bol. Možda se ključ za razumevanje toga krije u pitanju: „Radujte se uvek u čemu (kome)?“ Odnosno, bez obzira na prilike, u čemu (kome) se možemo uvek radovati?`