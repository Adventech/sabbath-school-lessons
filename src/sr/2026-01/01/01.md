---
title:  Progonjen ali ne i napušten
date:  27/12/2025
---

### Tekstovi za proučavanje u toku sedmice
Efescima 3,1; 2. Korinćanima 4,7-12; Dela 9,16; Filimonu 1,15.16; Kološanima 4,9; Filibljanima 1,1-3; Kološanima 1,1.2.

> <p>Tekst za pamćenje</p>
> „Radujte se svagda u Gospodu, i opet velim: radujte se!“ (Filibljanima 4,4).

Jedan adventistički pastor, uhapšen pod lažnim optužbama, proveo je skoro dve godine iza rešetaka. Premda u početku veoma zbunjen, s vremenom je shvatio da je zatvor bio njegovo Bogom dano misionsko polje. Kada su ostali zatvorenici saznali da je pastor, tražili su od njega da propoveda, što je on i činio, a delio je i literaturu. Čak je i krštavao zatvorenike i održavao Večeru Gospodnju. „Ponekad“, priznao je, „bilo je teško služiti u zatvoru, ali bilo je i radosti, pogotovu kad vidite odgovore na molitve i promenjene živote.“ 

Pavle je Filibljanima i Kološanima pisao iz zatvora (videti Filibljanima 1,7; Kološanima 4,3). U samoj Filibi, kada su Pavle i Sila bili nepravedno optuženi, tamničar „noge im metnu u klade“ (Dela 16,24). A onda u ponoć, oni behu „na molitvi i hvaljahu Boga; a sužnji ih slušahu“ (Dela 16,25). Oni su zaista znali kako da se „svagda“ raduju.

Ove sedmice, razmotrićemo okolnosti s kojima se Pavle suočio. On je video širu svrhu u onome što mu se događalo, i možda možemo naučiti od njega kako da se i sami suočimo sa svojim iskušenjima kada ona dođu, što će se neizbežno desiti.  

*Proučite pouku za ovu sedmicu da biste se pripremili za subotu, 3. januar.*