---
title:  Razlozi za zahvalnost i molitvu
date:  03/01/2026
---

### Tekstovi za proučavanje u toku sedmice 
Filibljanima 1,1-18; 1. Korinćanima 13,1-8; Jeremija 17,9; Kološanima 1,1-12; 1. Petrova 1,4; Psalmi 119,105; Isaija 30,21.

> <p>Tekst za pamćenje</p>
> „Uzdajući se u ovo isto da će onaj koji je počeo dobro djelo u vama dovršiti ga tja do dana Isusa Hrista“ (Filibljanima 1,6).

Pavle vrlo promišljeno počinje svoje poslanice rečima pozdrava – i zahvalnosti. „Blagodat vam i mir od Boga oca našega i Gospoda Isusa Hrista. Zahvaljujemo Bogu i ocu Gospoda svojega Isusa Hrista“ (Kološanima 1,2.3). 

Mi, kao i Pavle, imamo mnogo razloga za zahvalnost. Iskusili smo Božju blagodat tako duboko, na načine koje ni anđeli ne mogu da shvate. Isto važi i za Božji dar mira, koji obuhvata sklad sa Bogom i nadu koja proističe iz Božje ljubavi. 

Na čisto ljudskom nivou, možemo pružiti i pokazati poštovanje prema ljudima i nadati se da će i drugi umeti da cene to što za njih činimo. Roditelji se mole da njihova deca zavole Boga i da jednog dana, ako ne sada, pokažu zahvalnost za istinske žrtve koje su oni podneli da bi im pružili najbolje moguće vaspitanje. Međutim, kao ljudska bića, mi pravimo mnoge greške, i učimo iz njih (ili bi bar trebalo).

Ove sedmice razmotrićemo Pavlove uvodne reči zahvalnosti i molitve u poslanicama Filibljanima i Kološanima, koje mogu da obogate i ojačaju naš sopstveni molitveni život. 

*Proučite pouku za ovu sedmicu da biste se pripremili za subotu, 10. januar*