---
title:  Nebesko državljanstvo
date:  07/02/2026
---

### Tekstovi za proučavanje u toku sedmice 
Filibljanima 3,17-4,23; 1. Korinćanima 15,42-44; Jovan 14,27; Psalmi 119,165; Jov 1,21; 1. Timotiju 6,7.

> <p>Tekst za pamćenje</p>
> „Ne brinite se ni za što nego u svemu molitvom i moljenjem sa zahvaljivanjem da se javljaju Bogu iskanja vaša“ (Filibljanima 4,6).

Pouka za ovu sedmicu zaključuje naše proučavanje Poslanice Filibljanima, i puna je vrednih lekcija i maksima za svakodnevni život. Izgleda da se mnoge od visokih moralnih vrednosti kojima se apostol Pavle rukovodio u svom životu nalaze u završnim stihovima ove poslanice. Slično Isusovim učenjima, koja se usredsređuju na unutrašnje biće, ono što Pavle deli sa nama su tajne življenja radosnim hrišćanskim životom. 

Čak i kad se stvari ne odvijaju onako kako bismo želeli, što se dešava češće nego što bismo želeli, ne treba da se brinemo, da budemo uznemireni ili obeshrabreni. Umesto toga, postoje principi koji će nam pomoći da nađemo unutrašnju snagu kako bismo se suočili sa izazovima koje život donosi, tako da možemo da iskusimo trajan i postojan mir koji samo Bog može da pruži. Sadašnjost i budućnost u Njegovim su rukama, i On će se postarati za sve što nam treba.  

Što je najvažnije, ne treba da polažemo svoje nade u zemaljske sisteme vladavine koji nas redovno razočaravaju. Kao hrišćani, mi smo državljani Božjeg nebeskog carstva. A uz to državljanstvo dolaze privilegije, predivne privilegije. A i odgovornosti takođe.

*Proučite pouku za ovu sedmicu da biste se pripremili za subotu, 14. februar.*