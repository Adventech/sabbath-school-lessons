---
title:  Roditelji i deca
date:  16/03/2026
---

Deca imaju veoma bitnu ulogu kao deo porodičnog preduzeća. Ona treba da znaju da su voljena i vrednovana kao članovi porodice i građani nebeskog carstva. Od ključne važnosti je porodično bogosluženje, jednostavno ali redovno, ujutru i uveče. Već u ranom uzrastu, deca mogu da počnu da pomažu u čišćenju i drugim dužnostima. Što je najvažnije, ona bi trebalo da poslušaju Pavlovu zapovest:   „Djeco! slušajte roditelje svoje u svačemu; jer je ovo ugodno Gospodu“ (Kološanima 3,20).

**Pročitajte sledeće tekstove. Koji principi su tu dati za odgajanje dece?**

`a. Priče 22,6.15`

`b. Matej 19,14`

`c. 5. Mojsijeva 6,6.7`

`d. Priče 1,8.9`

Pravilno vaspitana za Gospoda, poukom i primerom, deca će biti blagoslov za porodicu, crkvu i šire. A Pavlovo uputstvo roditeljima, kao i u slučaju muževa i žena, uravnoteženo je i podrazumeva uzajamno uvažavanje: „Ocevi! ne razdražujte djece svoje, da ne gube volje“ (Kološanima 3,21). Način na koji se roditelji, a posebno očevi, odnose prema deci, i na koji ih disciplinuju, ima dubok uticaj na njihovo duhovno vaspitanje.

Istraživanja takođe pokazuju da kada oba roditelja idu u crkvu, veći procenat dece nastavlja da posećuje crkvu, nasuprot tome kada to čini samo jedan roditelj. Što je još neočekivanije, dosledno posećivanje crkve od strane oca, čak i više nego majke, dovodi do toga da veći broj dece ostane u crkvi i kada odrastu. Dakle, uloga oca u duhovnom formiranju njegove dece, ne može se potceniti. Koliko je bitno da očevi ozbiljno shvate tu svoju ulogu!

`Međutim, nisu svi očevi (blago rečeno) dobar primer svojoj deci. Kako nam znanje o Bogu kao našem Ocu može pomoći u isceljenju tamo gde je potrebno, pogotovu ako su nam ovozemaljski očevi naneli veliku štetu?`