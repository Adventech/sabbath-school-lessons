---
title:  Život sa drugima
date:  14/03/2026
---

### Tekstovi za proučavanje u toku sedmice
Kološanima 3,18-4,6; Efescima 5,22-25.33; Priče 22,6.15; 1. Petrova 2,16; 1. Solunjanima 5,17. 

> <p>Tekst za pamćenje</p>
> „Riječ vaša da biva svagda u blagodati, solju začinjena, da znate kako vam svakome treba odgovarati“ (Kološanima 4,6).

Kada ljudi žive i rade u neposrednoj blizini, susreću se sa različitim izazovima. Razlike u mišljenjima mogu izazvati napetost, i može doći do svađe. Što je odnos bliži, to je važnije da se svi u tom odnosu dobro slažu. 

Najbliži odnosi su, naravno, unutar porodice. Dom se ponekad naziva „porodično preduzeće“. To je zanimljiv način da se opiše kako dom funkcioniše. Postoje neporecive sličnosti između vođenja poslova i  vođenja domaćinstva. Trebalo bi da postoji opšte slaganje u vezi sa vrednostima, ciljevima i zadacima. Svako bi trebalo da se slaže sa svakim drugim i da dobro obavlja svoj deo posla kako bi se stvari odvijale glatko. Isti principi važe i za crkvu koja je, u suštini, jedna velika porodica. 

U odlomku koji proučavamo ove sedmice Pavle pruža neke presudno važne principe o tome kako da jedna hrišćanska porodica funkcioniše na najbolji način. Budući da bi hrišćanskim domom trebalo da se upravlja prema biblijskim principima, on nužno funkcioniše donekle drugačije od tipičnog rimskog domaćinstva. Pavle navodi i druge vredne principe koji su od koristi za različite društvene odnose, kako unutar tako i izvan doma.  

*Proučite pouku za ovu sedmicu da biste se pripremili za subotu, 21. mart.*