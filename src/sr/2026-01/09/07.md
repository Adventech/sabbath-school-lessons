---
title:  Za dalje proučavanje
date:  27/02/2026
---

**„Mi nemamo sopstvenu pravednost kojom bismo udovoljili zahtevima Božjeg zakona. Ali Hristos je izgradio put spasenja za nas... Ako Mu se predamo i prihvatimo Ga kao svog Spasitelja, tada, bez obzira na grešnost svog života, Njegovom zaslugom, bićemo smatrani pravednima. Hristov karakter stoji umesto našeg karaktera, i mi smo prihvaćeni pred Bogom kao da nikad nismo zgrešili. **

I više od toga. Hristos menja srce. On u našem srcu prebiva verom. A mi održavamo tu povezanost sa Hristom putem vere i neprekidnog predanja svoje volje Njemu. I sve dok tako budemo činili, On će delovati u nama da hoćemo i da učinimo ono što Mu je ugodno...

Dakle, u sebi nemamo ničega čime bismo se hvalili. Nemamo na temelju čega da uzdižemo sami sebe. Jedini osnov naše nade je u Hristovoj pravednosti koja nam se pripisuje, i u onome što Njegov Duh čini u nama i preko nas.“ – Elen G. Vajt, *Put Hristu*, str. 62, 63 (original).

„Veoma snažna je bila svetlost koja mi je otkrila da će iz naše sredine otići mnogi koji će slušati lažne duhove i nauke đavolske. Gospod želi da svaka duša koja tvrdi da veruje u istinu dođe do razumnog poimanja istine.“ – Elen G. Vajt, *Evangelizam*, str. 363 (original).

**Pitanja za razgovor**

`1. Pročitajte ponovo tekst za pamćenje: „Jer onoga koji ne znadijaše grijeha nas radi učini grijehom, da mi budemo pravda Božija u njemu“ (2. Korinćanima 5,21). Šta to znači? Šta znači to da je Hristos postao greh za nas, i kako bi to trebalo da nam pomogne da razumemo zameničku prirodu Krsta? Takođe, šta znači biti „pravda Božija u njemu“? `

`2. Zadržite se na tvrdnji „jednom spasen, zauvek spasen“ u koju mnogi hrišćani veruju. Zašto mi smatramo da je to lažna doktrina? U koje očigledne opasnosti ona dovodi onoga ko u nju veruje? Kako mi, iako ne verujemo u to učenje, ipak možemo imati sigurnost spasenja? `

`3. Koliko ste „utemeljeni i tvrdi“ (Kološanima 1,23) u svojoj veri? Koliko dobro ste upoznati sa onim u šta verujete i zašto u to verujete? Šta biste mogli preduzeti da biste se bolje upoznali sa onim u šta verujete? I zašto je toliko važno da budete „utemeljeni i tvrdi“ u veri?`