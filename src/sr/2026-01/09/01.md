---
title:  Pomirenje i nada
date:  21/02/2026
---

### Tekstovi za proučavanje u toku sedmice
Matej 13,24-27; Kološanima 1,21-29; Efescima 5,27; Efescima 3,17; Rimljanima 8,18; Efescima 1,7-10; Efescima 3,3-6; Priče 14,12.

> <p>Tekst za pamćenje</p>
> „Jer onoga koji ne znadijaše grijeha nas radi učini grijehom, da mi budemo pravda Božija u njemu“ (2. Korinćanima 5,21).

Pavle nastavlja sa temom o pomirenju, koju je tako živo istakao u stihu Kološanima 1,20 (videti 8. pouku, odeljak od četvrtka). Tamo je opisao njen kosmički opseg, dok ovo što sledi postaje lično i pojedinačno. Svojom smrću na krstu, Isus je ostvario pomirenje za sve i svakoga, naročito za ljudska bića koja su, kroz greh, bila otuđena od Božjeg života, ali su sada, kroz Isusa, pomirena s Njim putem vere.

Proces pojedinačnog, individualnog pomirenja otkriven je u odlomku  koji proučavamo ove sedmice. Kao i u kosmičkoj sferi, to se dešava putem Hristove smrti. Na tom individualnom nivou krst, koji je daleko od toga da bude pasivni simbol, postaje aktivna realnost, pri čemu Božja ljubav preobražava ljude dok oni slušaju evanđelje i primaju samog Hrista, nadu slave.

Pavle takođe pominje „tajnu koja je bila sakrivena od postanja svijeta i naraštaja“ (Kološanima 1,26). Kakva je to tajna i šta sve ona predviđa – za pojedinca i ceo svemir? Kako se ta „tajna“ dovodi u vezu sa evanđeljem koje je Pavle tako gorljivo objavljivao?

*Proučite pouku za ovu sedmicu da biste se pripremili za subotu, 28. februar.*