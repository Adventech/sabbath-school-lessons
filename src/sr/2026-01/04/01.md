---
title:  Jedinstvo kroz poniznost 
date:  17/01/2026
---

### Tekstovi za proučavanje u toku sedmice
Filibljanima 2,1-8; Jeremija 17,9; Filibljanima 4,8; 1. Korinćanima 8,2; Rimljanima 8,3; Jevrejima 2,14-18. 

> <p>Tekst za pamćenje</p>
> „Ispunite moju radost, da jedno mislite, jednu ljubav imate, jednodušni i jednomisleni“ (Filibljanima 2,2).

Jedinstvo je snaga. Međutim, znati šta je ispravno nije isto što i činiti to. Svi mi ponekad doživljavamo neuspeh, uprkos našim najboljim naporima da postignemo jedinstvo. Ipak, to nije isto što i namerno potkopavanje jedinstva. Zato ne čudi što Pavle, nastavljajući da piše Filibljanima, izražava želju da oni budu „jednodušni i jednomisleni“.

Neophodnost jedinstva Pavle zasniva na Isusovim učenjima i Njegovom primeru. To je tema koju nalazimo u celom Novom zavetu, a naročito u poslanicama. Poreklo nejedinstva u svemiru vodi do jednog anđela na nebu, iz čije je gordosti i žeđi za položajem i moći ono u stvari i proisteklo. Taj osećaj se brzo širio, čak i u savršenom okruženju (videti: Isaija 14,12-14). Potom je stekao uporište u Edemu kroz slično nezadovoljstvo pravilima koja je Bog uspostavio i željom za uzdizanje u jednu višu sferu od one koju je Bog predvideo (1. Mojsijeva 3,1-6). 

Ove sedmice razmotrićemo biblijski osnov za jedinstvo u crkvi, usredsređujući se posebno na Isusovo čudesno dragovoljno poniženje, na pouke koje možemo izvući posmatrajući Njega, i na to kako možemo uzrastati da bismo bili sličniji Njemu.  

*Proučite pouku za ovu sedmicu da biste se pripremili za subotu, 24. januar*