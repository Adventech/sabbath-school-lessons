---
title:  Za dalje proučavanje
date:  23/01/2026
---

„Sva očinska ljubav koja se prenosi s generacije na generaciju od srca do srca, svi izvori nežnosti koji su pokuljali iz ljudske duše, izgledaju kao uski potočić u odnosu na beksrajni okean, kad se uporede sa beskonačnom, neiscrpnom ljubavlju Božjom. Jezik je ne može izreći, pero je ne može dočarati. Možete razmišljati o njoj svakog dana svog života. Možete marljivo istraživati Sveto pismo da biste je razumeli. Možete napregnuti svu snagu i sposobnost koju vam je Bog dao u nastojanju da razumete ljubav i samilost nebeskog Oca, a ipak, ostaje još beskrajno mnogo toga što treba ispitati. Možete proučavati tu ljubav vekovima, a da ipak nikad u potpunosti ne spoznate dužinu i širinu, dubinu i visinu ljubavi koju je Bog pokazao dajući svog Sina da umre za ovaj svet. Ni sama večnost ne može u potpunosti da je otkrije. Ali kad proučavamo Bibliju i razmišljamo o Hristovom životu i planu spasenja, te velike teme se sve više otkrivaju našem umu.“ – Ellen G. White, *Testimonies for the Church*, sv. 5, str. 740.

„Kada se obučavamo, kao Mojsije u Hristovoj školi, šta učimo? Da budemo uobraženi? Da imamo visoko mišljenje o sebi? Ne, naprotiv, što više učimo u toj školi, to više napredujemo u smernosti i poniznosti uma. Ne treba da mislimo da smo naučili sve što je vredno znati. Talente koje nam je Bog dao treba da upotrebimo na najbolji način, tako da kad se preobrazimo iz smrtnosti u besmrtnost, ne ostavimo za sobom to što smo postigli, već da to ponesemo na drugu stranu. Kroz sve beskrajne eone večnosti, Hristos i Njegovo delo iskupljenja biće tema našeg proučavanja.“ – Ellen G. White, *Manuscript*, 36, 1885.

**Pitanja za razgovor**

`1. Na koje načine ste vi sami doživeli realnost Božje ljubavi? Razgovarajte u razredu o različitim načinima na koje ste spoznali i doživeli Njegovu ljubav.`

`2. Šta tačno znači to što je Isus „postao sličan ljudima“ (Filibljanima 2,7, Čarnić)? Uporedite to sa stihom Rimljanima 8,3. Razgovarajte o tim stihovima uzimajući u obzir kako se oni međusobno rasvetljavaju.`

`3. S kojim izazovima jedinstvu se crkva u vašoj oblasti suočava? Kakvi god da su problemi, zašto bi spremnost da se ponizimo i da ništa ne činimo „uprkos ili za praznu slavu“ (Filibljanima 2,3) bila sjajan način da makar počnemo da rešavamo te probleme?`