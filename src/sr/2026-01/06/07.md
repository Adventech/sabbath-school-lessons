---
title:  Za dalje proučavanje
date:  06/02/2026
---

„Onaj koji želi da izgradi snažan, uravnotežen karakter, onaj koji želi da bude svestrani hrišćanin, Hristu mora da preda sve i za Hrista da učini sve, jer Otkupitelj ne može da prihvati podeljenu službu. On iz dana u dan mora da uči šta znači predati sebe Bogu. Mora da proučava Božju Reč, da shvati njeno značenje i sluša njene propise. Tek tako može dostići meru hrišćanskog savršenstva. Bog će, iz dana u dan, raditi s njim, usavršavajući karakter koji treba da opstane u vreme završne probe. Vernik će, iz dana u dan, pred ljudima i anđelima izvoditi plemeniti eksperiment, pokazujući šta evanđelje može da učini za palo ljudsko biće.“ – Elen G. Vajt, *Apostolska crkva – Hristovim tragom*, str. 483 (original).

„Oni koji čekaju dolazak Ženika, treba da kažu narodu: ’Evo Boga našega.’ Poslednji zraci blagodatne svetlosti, poslednja poruka milosti koju treba objaviti svetu, predstavlja otkrivenje Njegovog karaktera ljubavi. Božja deca treba da ispoljavaju Njegovu slavu. U sopstvenom životu i karakteru treba da otkriju šta je Božja blagodat učinila za njih.  

Svetlost Sunca pravde treba da se pokaže u dobrim delima – rečima i delima svetosti.“ – Elen G. Vajt, *Pouke velikog Učitelja*, str. 415, 416 (original).

**Pitanja za razgovor**

`1. Zadržite se više na toj temi o radovanju u Gospodu. Zapazite da se tu ne kaže da se radujete u svojim nevoljama (mada je i to biblijski ispravno) već u Gospodu. Zašto je važno uvek imati pred sobom Gospoda, Njegovu dobrotu, Njegovu silu, Njegovu ljubav i Njegovo spasenje? Kako bi to moglo uveliko da nam koristi usred neizbežnih životnih iskušenja?`

`2. Zapazite kako navedeni citati opisuju ulogu blagodati u stvaranju „dobrih dela“ koja mi kao hrišćani činimo. Zašto je ta uloga blagodati tako važna dok iščekujemo Hristov skori dolazak? Odnosno, iako se ne spasavamo delima, da li smo zaista spaseni ako ih nemamo?`

`3. Zadržite se više na toj ideji da se ne treba uzdati u telo. Šta to znači? Zašto ne bi trebalo da imamo poveranja u telo? Zar naše telo nije dar od Boga?`