---
title:  Za dalje proučavanje
date:   20/07/2018
---

»Mi smo pristavi kojima je odsutni Gospodar predao na čuvanje svoje domaćinstvo i svoje interese radi kojih je došao na ovaj svet. On se vratio na Nebo, ostavivši nam zadatak da se brinemo o tome, i On očekuje da stražimo i čekamo Njegov dolazak. Budimo verni u vršenju poverenog zadatka, da nam ne bi došao gospodar iznenada i zatekao nas kako spavamo.« (Еlen Vajt, Testimonies for the Church, 8. sveska, str. 37)

»Ljudi treba da budu svesni svetosti svojih zaveta i obećanja u okviru Božjeg dela. Ova obećanja se obično ne smatraju obaveznima kao što su to pismene obaveze između ljudi. Međutim, da li je obećanje manje sveto i obavezujuće ako je dato Bogu? Budući da mu nedostaju određeni tehnički uslovi, i ne može se nametnuti zakonom, da li će hrišćanin zanemariti obavezu za koju je dao svoju reč? Nijedna pravna napomena ili dužnost nije u većoj meri obavezna od obećanja datog za Božje delo.« (Komentari Еlen Vajt, The SDA Bible Commentary, 6. sveska, str. 1056)  

**Za razgovor:**

`1. Isus je između ostalog ostavio dva neposredna zaveštanja učenicima: očekivanje Njegovog skorog dolaska i svetsku misiju. Kako ova dva činioca treba da utiču na naše shvatanje misije i poziva da propovedamo Jevanđelje svetu?`

`2. Neko je jednom prilikom rekao: »Treba da budemo spremni kao da će Isus doći danas, ali da nastavimo da radimo kao da neće doći još sto godina.« Kakvu mudrost nalazimo u ovoj izjavi, i kako je možemo primeniti na naš poziv u životu?`

`3. Zašto Isusov život, smrt, vaskrsenje i povratak moraju biti u središtu svega što propovedamo? Ili, sagledajte to na sledeći način: Kakva je svrha svega što propovedamo bez ovih događaja?`

`4. Čemu nas izveštaj o Ananiji i Sapfiri uči o tome koliko je teško poznavati srce drugih, bilo da je u pitanju dobro ili zlo? `

`5. Koje savremene Gamalile poznajete? Ili, da li ste možda u prilici da tu ulogu vršite u životu drugih ljudi? U svakom slučaju, razgovarajte u razredu o trenucima kada je davanje ili primanje mudrog saveta donelo dobro. Kakve pouke možemo izvući iz ovih primera?`
