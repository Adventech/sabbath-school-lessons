---
title:  Život u Ranoj crkvi
date:   14/07/2018
---

### Tekstovi za proučavanje u toku sedmice
Dela 2,42-46; Dela 4,34.35; Dela 3,1-26; Dela 4,1-18; Dela 5,1-11; Dela 5,34-39.

> <p>Tekst za pamćenje</p>
> »I svaki dan bijahu jednako jednodušno u crkvi, i lomljahu hljeb po kućama, i primahu hranu s radosti i u prostoti srca, hvaleći Boga, i imajući milost u sviju ljudi.« (Dela 2,46.47)

Osećanje hitnosti u Ranoj crkvi bilo je veoma snažno. Na osnovu toga kako je Isus odgovorio na pitanje vezano za uspostavljanje mesijanskog carstva, ostavljajući pitanje vremena otvorenim (Dela 1,6-8), moglo se shvatiti da je sve zavisilo od izlivanja Duha i završetka apostolske misije. Tako, kada je osvanuo dan Pedesetnice, prvi vernici smatrali su da se sve ispunilo: primili su Svetog Duha i objavili Jevanđelje celom svetu. Apostoli nisu napustili Jerusalim i otišli u svet, već je svet došao k njima (Dela 2,5-11).

Sledeće što se dogodilo jeste da su se vernici odrekli materijalnih dobara. Smatrajući da je ostalo malo vremena, prodali su sve što su imali i posvetili sebe učenju i zajednici nastavljajući da svedoče o Isusu, ali samo u Jerusalimu. U životu zajednice, iako uspešnom u pomaganju siromašnih, uskoro su se pojavile poteškoće, i Bog je morao da deluje da bi održao Crkvu ujedinjenom. Ovo je, takođe, bilo vreme u kome su počeli da se suočavaju sa protivljenjima. Ipak, usred svega toga, njihova vera ostala je nepoljuljana.
