---
title:  Utamničenje u Ćesariji
date:   15/09/2018
---

### Tekstovi za proučavanje u toku sedmice
Dela 24; Dela 25; Dela 26; 1. Korinćanima 1,23.

> <p>Tekst za pamćenje</p>
> »Molio bih Boga i za malo i za mnogo da bi ne samo ti nego i svi koji me slušaju danas bili takvi kao i ja što sam, osim okova ovijeh.« (Dela 26,29)

Pavlovim prelaskom u Ćesariju započelo je njegovo dvogodišnje utamničenje u tom gradu (Dela 24,27), tačnije u Irodovom dvoru (Dela 23,35), koji je bio zvanična rezidencija rimskog namesnika. Za to vreme bio je saslušavan nekoliko puta pred dvojicom rimskih sudija (Filiksom i Fistom) i carem (Agripom II), ispunjavajući tako službu koju mu je Bog dao (Dela 9,15).

Pavle je prilikom svih saslušavanja tvrdio da je nevin, navodeći da nikakve dokaze ne mogu izneti protiv njega, što je pokazalo odsustvo svedoka. U stvari, ceo ovaj izveštaj ima cilj da pokaže da Pavle nije učinio ništa čime bi zaslužio da bude uhapšen i da je mogao biti oslobođen da nije želeo da se obrati cezaru (Dela 26,32). Međutim, ova saslušanja pružila su mu priliku da svedoči o Isusu i uzvišenoj nadi u obećanje o vaskrsenju.

Ipak, bile su to godine ispunjene dubokom zebnjom, tegobne godine provedene u tamnici u toku kojih apostol nije imao podršku crkve iz Jerusalima, čije starešine »i dalje smatraju da je on u velikoj meri lično kriv što su protiv njega usmerene predrasude«. (Еlen Vajt, Apostolska crkva – Hristovim tragom, str. 403. original)
