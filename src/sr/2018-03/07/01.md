---
title:  Pavlovo prvo misionarsko putovanje
date:   11/08/2018
---

### Tekstovi za proučavanje u toku sedmice
Dela 13; 2. Korinćanima 4,7-10; Rimljanima 10,1-4; Rimljanima 3,19; Dela 14,1-26; Rimljanima 9-11.

> <p>Tekst za pamćenje</p>
> »Tako da vam je na znanje, ljudi braćo, da se kroza Nj vama propovijeda oproštenje grijeha. I od svega, oda šta se ne mogoste opravdati u zakonu Mojsijevu, opravdaće se u Njemu svaki koji vjeruje.« (Dela 13,38.39)

Jevanđelje je svakako trebalo objaviti i neznabošcima i Jevrejima. Bila je to poruka koju su, polako ali sigurno, prvi jevrejski hrišćani počeli da shvataju.

Prvi jasan izveštaj o neznabošcima koji su se u velikom broju pridružili vernima potiče iz Antiohije. Drugim rečima, u Antiohiji je osnovana prva crkva vernika iz neznaboštva, mada je i ona imala znatan broj vernika iz jevrejstva (Galatima 2,11-13). Zahvaljujući misionarskoj revnosti svojih osnivača i novom podsticaju nakon dolaska Varnave i Pavla, Crkva je brzo rasla i postala prvo važno hrišćansko središte izvan Judeje. U stvari, na određeni način čak je i nadmašila crkvu u Jerusalimu.  

Pošto su apostoli i dalje boravili u Jerusalimu, Antiohija je postala rodno mesto hrišćanske misije. Upravo iz tog mesta je Pavle, uz podršku tamošnjih vernika, krenuo na sva tri misionarska putovanja. Zahvaljujući njihovoj po­svećenosti, hrišćanstvo je postalo ono što je i bila Isusova namera: svetska religija, koja će širiti Jevanđelje »svakome plemenu i jeziku i koljenu i narodu«. (Otkrivenje 14,6)
