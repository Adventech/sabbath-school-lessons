---
title:  Bićete Moji svedoci
date:   30/06/2018
---

### Tekstovi za proučavanje u toku sedmice
Dela 1,6-8; Luka 24,25; Luka 24,44-48; 5. Mojsijeva 19,15; Dela 1,9-26; Priče 16,33.

> <p>Tekst za pamćenje</p>
> »Nego ćete primiti silu kad siđe Duh Sveti na vas; i bićete Mi svjedoci i u Jerusalimu i po svoj Judeji i Samariji i tja do kraja Zemlje.« (Dela 1,8)

Isusova misija na Zemlji bila je završena. Bog je uskoro trebalo da pošalje Svetog Duha koji će, odobravajući njihove napore mnogim znacima i čudima, osposobiti i voditi učenike u misiji koja će se raširiti do kraja Zemlje. Isus nije mogao zauvek ostati sa njima u ljudskom telu. On ne samo da je utelovljenjem bio fizički ograničen kada je reč o svetskoj misiji, već su Njegovo vaznesenje i proslavljanje na Nebu bili neophodni da bi Sveti Duh došao.

Međutim, učenici do Isusovog vaskrsenja ovo nisu razumeli. Kada su napustili sve da bi Ga sledili, verovali su da je On politički oslobodilac koji će jednoga dana proterati Rimljane iz zemlje, ponovo uspostaviti Davidovu lozu i obnoviti Izrailj vrativši mu slavu iz prošlosti. Nije im bilo lako da drugačije razmišljaju.

Ovo je glavno pitanje Isusovih poslednjih naloga upućenih učenicima u 1. poglavlju Dela apostolskih. Obećanje o Svetom Duhu dato je u ovom okviru. Ovo poglavlje takođe opisuje Isusov povratak na Nebo i kako se Rana crkva pripremala za dan Pedesetnice.
