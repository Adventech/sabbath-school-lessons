---
title:  Za dalje proučavanje
date:   06/07/2018
---

Čitavo razdoblje između Pedesetnice i Paruzije (Drugog dolaska), ma koliko bilo dugačko ili kratko, treba da bude ispunjeno misionarskim radom Crkve širom sveta u sili Duha. Hristovi sledbenici treba da objave šta je On postigao prilikom Prvog dolaska i pozovu ljude da se pokaju i poveruju u okviru pripreme za Njegov drugi dolazak. Oni treba da budu Njegovi svedoci ’tja do kraja Zemlje’ (Dela 1,8) i do samog kraja... Nemamo slobodu da se zaustavimo, sve dok se oba cilja ne ostvare.« (Džon R. Stot, The Message of Acts: The Spirit, the Church & the World [Downers Grove: InterVarsity, 1990], str. 44)

»Spasiteljev nalog obuhvata sve vernike. On do kraja vremena obuhvata sve koji veruju u Hrista. Sudbonosna je greška misliti da delo spasavanja duša zavisi samo od rukopoloženog propovednika. Jevanđelje je povereno svima koji imaju nadahnuće sa Neba. Svi koji primaju Hristov život određeni su da rade na spasavanju svojih bližnjih. Crkva je osnovana za ovakav rad i svi koji preuzimaju na sebe sveti zavet, obavezuju se da postanu Hristovi saradnici.« (Еlen Vajt, Čežnja vekova, str. 822. original)

**Za razgovor:**

`1. Tekst iz Dela 1,7. poziva se na reči iz Jevanđelja po Marku 13,32: »A o danu tome ili o času niko ne zna, ni anđeli koji su na Nebesima, ni Sin, do Otac.« Еlen Vajt kaže: »Božjem narodu nikada više neće biti upućena poruka utemeljena na vremenu. Mi ne treba da znamo tačno vreme kada će se izliti Sveti Duh ili kada će Hristos doći.« (Selected Messages, 1. sveska, str. 188) Ona dodaje: »Svako ko počne da objavljuje poruku o času, danu ili godini Hristovog dolaska, uzima na sebe jaram da objavljuje poruku koju mu Gospod nije dao.« (Advent Review and Sabbath Herald, 12. septembar 1893) U čemu je značaj ovih izjava za nas danas?`

`2. Neko je jednom rekao: »Bogu su više potrebni svedoci nego advokati.« Šta mislite o ovoj izjavi?`

`3. Kakva je bila uloga molitve u Ranoj crkvi? Da li je slučajno što u skoro svakom odlučujućem trenutku u njenom životu nalazimo upućivanje na molitvu (Dela 1,24; Dela 8,14-17; Dela 9,11.12; Dela 10,4.9.30; Dela 13,2.3)? Kakva je uloga molitve u našem životu?`
