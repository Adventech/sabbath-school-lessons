---
title:  Putovanje u Rim
date:   22/09/2018
---

### Tekstovi za proučavanje u toku sedmice
Dela 27; Dela 28; Rimljanima 1,18-20.

> <p>Tekst za pamćenje</p>
> »Ne boj se, Pavle, valja ti doći pred ćesara.« (Dela 27,24)

Pavle je dugo želeo da poseti Rim, ali njegovo hapšenje u Jerusalimu sve je promenilo. Popuštajući legalističkom pritisku crkvenih starešina iz Jerusalima, dospeo je u rimsko zatočeništvo i tamo bio skoro pet godina, uključujući i vreme koje je proveo na putovanju u Italiju. Ova promena zadala je veliki udarac njegovim misionarskim planovima.

Uprkos preprekama, lično je Isus obećao apostolu da će svedočiti o Njemu u Rimu (Dela 23,11). Čak i kada Ga izneverimo, Bog je spreman da nam pruži još jednu priliku, iako nas uvek ne poštedi posledica naših postupaka. Pavle ne samo da je odveden u Rim kao zatvorenik, već ne nalazimo nijedan biblijski dokaz da je ikada otišao u Španiju, kao što se nadao (Rimljanima 15,24). Nakon što je bio pušten iz, kako se naziva, prvog zatočeništva u Rimu, Pavle je ponovo uhapšen, ovog puta i podneo mučeničku smrt (2.Timotiju 4,6-8) 67. godine po Neronovom naređenju.

Da, Pavle je stigao u Rim, i dok je čekao u kućnom pri­tvoru da mu se sudi pred imperatorom, uprkos okovima (Efescima 6,20; Filibljanima 1,13) govorio je bez ustezanja svima koji su ga posećivali (Dela 28,30.31), uključujući i važne ličnosti iz cezarevog doma (Filibljanima 4,22).  
