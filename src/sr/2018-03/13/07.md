---
title:  Za dalje proučavanje
date:   28/09/2018
---

»Hristos je svojoj Crkvi dodelio sveti zadatak. Svaki vernik mora da bude kanal preko koga će Bog izlivati na svet bogatstva svoje blagodati, neispitljivo bogatstvo Hristovo. Spasitelj više od svega želi da stekne oruđa kojima će svetu predstaviti svoj Duh i svoj karakter. Svetu je zaista najpotrebnije da se Spasiteljeva ljubav pokaže preko ljudskih oruđa. Celo Nebo čeka ljude i žene preko kojih će Bog moći da silu hrišćanstva otkrije ljudima.« (Еlen Vajt, Apostolska crkva – Hristovim tragom, str. 600. original)

»Gospod već dugo čeka da duh službe obuzme celu Crkvu tako da svako, prema svojim sposobnostima, počne da radi za Njega. Kada bi vernici Božje Crkve obavljali delo koje im je povereno u žednim poljima kod kuće i u stranim zemljama, ispunjavajući tako evanđeoski nalog, ceo svet bi vrlo brzo bio opomenut, a Gospod Isus bi se vratio na ovu Zemlju u sili i velikoj slavi.« (Isto, str. 111. original)

**Za razgovor:**

`1. Kako Luka prikazuje Pavlovu veru u Boga u toku putovanja u Rim? Kako je na druge uticao takvom bezuslovnom verom?`

`2. Uprkos svemu kroz šta je prošao, Pavle nikada nije odu­stao od vere ili misije. U Rimu je nastavio da propoveda uprkos ograničenoj slobodi. Šta možemo učiniti kada smo u iskušenju da odustanemo od objavljivanja Jevanđelja nekome?`

`3. Pročitajte tekst iz Rimljanima 1,14.15. Zašto je Pavle smatrao da je pod obavezom, da je dužan, da svima propoveda Jevanđelje? Da li mi imamo manju obavezu od njega? Razmislite o sledećoj izjavi: »Spasavanje duša treba da bude životni posao svakoga ko ispoveda Hrista. Mi smo dužnici svetu zbog blagodati koju nam je Bog dao, zbog svetlosti koja nas je obasjala, i zbog otkrivene lepote istine i njene sile.« (Еlen Vajt, Testimonies for the Church, 4. sveska, str. 53)`

`4. Pročitajte ponovo tekst iz Knjige proroka Isaije koji je Pavle upotrebio. Kako se ova ideja odnosi na nas? Da, nama je istina poverena u velikoj meri, ali ako naše srce otvrdne za nju, ili samo za neke vidove istine koji su u sukobu sa našim željama ili htenjima, sa kakvom opasnošću se možemo suočiti u duhovnom smislu? `

`5. Zamislite da ste vojnik za koga je Pavle bio vezan. Šta mislite šta je video u čoveku kome je bio toliko blizu?`
