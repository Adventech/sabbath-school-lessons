---
title:  Jerusalimski sabor
date:   18/08/2018
---

### Tekstovi za proučavanje u toku sedmice
Dela 15; Galatima 2,11-13; 2. Mojsijeva 12,43-49; Rimljanima 3,30; 3. Mojsijeva 18,30; Otkrivenje 2,14.20.

> <p>Tekst za pamćenje</p>
> »Nego vjerujemo da ćemo se spasti blagodaću Gospoda Isusa Hrista kao i oni.« (Dela 15,11)

Pavle i Varnava su se posle više od dve godine vratili u Antiohiju u Siriji. Pošto je cela tamošnja Crkva učestvovala u tome da ih pošalje kao misionare, bilo je očekivano da Crkvu obaveste o svom radu. Međutim, u izveštaju nisu naglasili šta su postigli, već šta je Bog učinio preko njih.

Cilj izveštaja, naravno, bio je uspeh misije među neznabošcima, iako je mnogo Jevreja prišlo veri. Budući da je događaj u vezi sa Kornilijem, obraćenjem neobrezanog neznabošca, izazvao poteškoće (Dela 11,1-18), a veliki broj njih je sada bio primljen u verništvo Crkve, prilike su postale naročito složene. Mnogi vernici u Jerusalimu nisu bili zadovoljni. Smatrali su da neznabošci treba prvo da se obrežu, odnosno da postanu jevrejski prozeliti, da bi postali deo Božjeg naroda i ostvarili zajednicu sa njima.

Petnaesto poglavlje Dela apostolskih bavi se pitanjem neznabožaca, problemom koji dostiže kritičan nivo, i zajedničkim naporima Crkve da pronađe rešenje. Jerusalimski sabor bio je prekretnica u istoriji Apostolske crkve u odnosu na svetsku misiju.
