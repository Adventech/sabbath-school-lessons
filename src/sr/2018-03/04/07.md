---
title:  Za dalje proučavanje
date:   27/07/2018
---

»Progonstvo koje je zadesilo crkvu u Jerusalimu dalo je veliki zamah delu Jevanđelja. Uspeh je pratio službu reči u tom gradu, pa je postojala opasnost da će se učenici predugo zadržati u Jerusalimu, i da neće ozbiljno shvatiti Spasiteljev nalog da krenu u ceo svet. Zaboravljajući da se snaga za odupiranje zlu najbolje stiče revnom službom, počeli su da misle da nemaju važnijeg posla od odbrane crkve u Jerusalimu od neprijateljskih napada. Umesto da obučavaju novoobraćene da objavljuju Jevanđelje onima koji ga još nisu čuli, bili su u opasnosti da krenu putem, koji će navesti sve vernike da budu zadovoljni onim što su do tada postigli. Da bi svoje predstavnike razaslao u sve krajeve, da bi im omogućio da rade za bližnje, Bog je dozvolio da budu zahvaćeni progonstvom. Prognani iz Jerusalima, ‘oni što se bejahu rasejali, prolažahu propovedajući reč’.« (Еlen Vajt, Apostolska crkva – Hristovim tragom, str. 105. original)

**Za razgovor:**

`1. Pažljivo pročitajte navod Еlen Vajt o opasnosti sa kojom se Rana crkva suočavala, da krene putem koji će navesti vernike da budu zadovoljni sobom i onim što su do tada postigli. Kao prvo, to znači da, nasuprot prihvaćenim idejama, mnogi Jevreji zaista su prihvatili Isusa kao Mesiju. Ali što je još važnije, kakvu opomenu mi kao Božji narod danas treba da izvučemo iz ovoga? Kako možemo biti sigurni da nismo previše zauzeti zaštitom onoga što već imamo umesto da činimo što bi trebalo – da dosegnemo svet?`

`2. Do vremena apostola, odnosi između Jevreja i Samarjana bili su obeleženi vekovnim žestokim neprijateljstvom. Šta možemo naučiti iz činjenice da je Filip, verovatno Jevrejin, u Samariji svedočio o Isusu? Čak i kao adventistički hrišćani, nismo otporni na kulturološke i etničke predrasude. Kako krst treba da nas nauči da smo pred Bogom svi isti? Šta, takođe, sveopštost Hristove smrti treba da nas nauči o beskrajnoj vrednosti svakog ljudskog bića? `

`3. Kako je Filip prišao Еtiopljaninu (Dela 8,27-30)? Kako možemo postati spremniji da drugima objavljujemo Jevanđelje?`

`4. Šta smo naučili iz teksta od 6. do 8. poglavlja što nam može pomoći da uspešnije izvršimo crkvenu misiju? `
