---
title:  Petrova služba
date:   04/08/2018
---

### Tekstovi za proučavanje u toku sedmice
Dela 9,32-43; Dela 10,9-16; Efescima 2,11-19; Dela 11,1-26; Dela 12,1-18.

> <p>Tekst za pamćenje</p>
> »A Petar otvorivši usta reče: Zaista vidim da Bog ne gleda ko je ko; nego je u svakom narodu onaj koji Ga se boji i tvori pravdu mio Njemu.« (Dela 10,34.35)

Kada se Pavle vratio u Tars, Petar je ponovo postao glavna ličnost u Lukinom izveštaju o ranim danima Hrišćanske crkve. Prikazana je Petrova služba koju je obavljao putujući Judejom i okolnim oblastima. U Delima apostolskim ovde su spomenuta dva kratka izveštaja o čudima, izlečenju Еneje i vaskrsenju Tavite, nakon kojih sledi izveštaj o Korniliju u 10. poglavlju.

Obraćenje neznabožaca bilo je najspornije pitanje u Apostolskoj crkvi. Iako su razgovori vođeni nakon Kornilijevog krštenja bili daleko od rešavanja svih poteškoća, izlivanje Duha, sećanje šta se dogodilo na dan Pedesetnice, uverilo je Petra i braću u Jerusalimu da blagoslovi Jevanđelja nisu bili ograničeni samo na Jevreje. U međuvremenu, Crkva u Antiohiji već se počela približavati neznabošcima.

Lekcija za ovu sedmicu takođe govori o novom, kratkom progonstvu, ovog puta pod upravom cara Iroda, i njegovom uticaju na apostole, koji su bili pošteđeni u progonstvu predvođenim od strane Pavla.
