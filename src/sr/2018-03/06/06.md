---
title:  Progonstvo po Irodovom nalogu
date:   09/08/2018
---

U daljem tekstu Dela apostolskih ponovo se osvrćemo na događaje u Judeji. Nailazimo na izveštaj o ubistvu Jakova, Jovanovog brata, sina Zavedejeva (Marko 1,19) od strane cara Iroda, koji je isto želeo da učini i Petru.

`Pročitajte tekst iz Dela 12,1-4. Čemu nas on uči o izazovima sa kojima se suočavala Rana crkva?`

Car Irod spomenut u ovom tekstu je Agripa I, unuk Iroda Velikog (Matej 2,1). Vladao je Judejom od 40. do 44. godine. Zahvaljujući ispoljavanju svoje pobožnosti, bio je prihvaćen od strane jevrejskih podanika, naročito fariseja. Njegov pokušaj da osvoji naklonost Jevreja napadajući određene apostole savršeno se uklapa sa onim što znamo o njemu iz drugih izvora.

Pošto je Jakovljevo ubistvo pomoglo ispunjenju Agripinog plana, nameravao je da pogubi i Petra. Petar je bio uhapšen i izručen na čuvanje odredima od četiri vojnika, jednom odredu u vreme svake od četiri noćne straže. Pored Petra su se u svakom trenutku nalazila četiri vojnika: za dvojicu, koji su bili sa njegove leve i desne strane, bio je vezan lancem, a dvojica su čuvali ulaz u ćeliju. Ovakve krajnje mere predostrožnosti sigurno su preduzete da bi se izbeglo ono što se pre izvesnog vremena dogodilo Petru (i Jovanu).

`Pročitajte tekst iz Dela 12,5-18. Šta se dogodilo kao odgovor na molitvu braće?`

Noć pre nego što je Agripa nameravao da pošalje Petra na suđenje i da ga pogubi, Petar je još jednom bio na čudesan način oslobođen od strane anđela.

Zatim, sledi izveštaj o Agripinoj smrti u Ćesariji (Dela 12,20-23). Uzrok njegove smrti pokušali su da utvrde (zapaljenje trbušne maramice, čir, čak i trovanje); ipak, Luka jasno kaže da je car umro zbog božanskog suda.

`Jakov je ubijen, Petar oslobođen, a Irod je doživeo božanski sud. U određenim slučajevima uočavamo pravdu; u drugim uvek nije bilo tako. Ovaj primer treba da nas nauči o tome da nemamo odgovore na sva pitanja i zašto treba da živimo verom kad je u pitanju ono što ne razumemo?`
