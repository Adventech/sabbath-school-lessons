---
title:  Za dalje proučavanje
date:   31/08/2018
---

»Oni koji danas propovedaju neomiljene istine ne treba da budu obeshrabreni što se ponekad moraju suočiti sa prijemom, čak i kod onih koji tvrde da su hrišćani, koji nije ništa povoljniji od onoga na koji su nailazili Pavle i njegovi saradnici u narodu sa kojim su radili. Glasnici krsta moraju se opremiti budnošću i molitvom, moraju u veri i hrabro ići napred, uvek radeći u ime Hristovo.« (Еlen Vajt, Apostolska crkva – Hristovim tragom, str. 230. original)

»Da su oni, kojima su u toku završnih prizora istorije ove Zemlje objavljene probne istine, sledili primer stanovnika Verije, da su svakoga dana istraživali Pisma, da su upoređivali Božju reč sa porukama koje su im objavljene, tada bi u mestima u kojima ih je uglavnom malo, danas bilo mnogo onih koji su odlučili da budu verni načelima Božjeg zakona...

Svima će biti suđeno u skladu sa videlom koje im je bilo objavljeno. Gospod šalje svoje poslanike s porukom spasenja, i oni koji je čuju biće Njemu odgovorni zbog načina na koji su postupali prema rečima Njegovih slugu. Oni koji iskreno teže za istinom uvek će pažljivo, u svetlosti Božje reči, istraživati doktrine koje su im predstavljene.« (Isto, str. 232. original)

**Za razgovor:**

`1. U okviru poslednjeg pasusa iz odeljka od ponedeljka razgovarajte u razredu o značenju sledeće izjave: »Potrebno je da se kandidati za krštenje podrobnije pripreme... Načela hrišćanskog života treba da budu jasno predstavljena onima koji su tek prišli istini.« (Еlen Vajt, Testimonies for the Church, 6. sveska, str. 91.92)`

`2. Razmišljajte više o poslednjem pitanju iz odeljka od srede. Kako mi kao Crkva možemo pokazati Pavlovo shvatanje kulturoloških razlika i njegovu spremnost da sretnemo ljude tamo gde se nalaze, ne ugrožavajući Jevanđelje ili svoj verski identitet? `

`3. Pročitajte tekst iz Dela 17,32-34. Šta možemo naučiti iz tri odgovora na Pavlovu poruku u Atini? 1) »Pojedinci su se rugali. Razonodila ih je revnost i ozbiljnost ovog neobičnog Jevrejina. Moguće je zbijati šale na račun života, ali oni koji to čine shvatiće da ono što je počelo kao komedija mora se završiti kao tragedija. 2) Neki odlažu svoje odluke. Najopa­snije je kada čovek otkrije koliko je lako pričati o sutrašnjem danu. 3) Neki su poverovali. Mudar čovek zna da će samo bezumnik odbaciti ono što Bog nudi.« (Vilijam Barkli, The Acts of the Apostles [Philadelphia: Westminster, 1976], str. 133)`

`4. Pavle je zapravo naveo reči neznabožačkog pisca (Dela 17,28) da bi postigao svoj cilj među Atinjanima. Šta to govori o tome kako, ponekad, korišćenje drugih izvora poput ovog može biti od koristi? Koje opasnosti se, takođe, kriju u tome? `
  
