---
title:  Treće misionarsko putovanje
date:   01/09/2018
---

### Tekstovi za proučavanje u toku sedmice
Dela 18,24-28; Dela 19; Dela 20,7-12.15-27; 2. Korinćanima 4,8-14; Dela 21,1-15.

> <p>Tekst za pamćenje</p>
> »Ali se ni za što ne brinem, niti marim za svoj život, nego da svršim tečenje svoje s radošću i službu koju primih od Gospoda Isusa: da posvjedočim Jevanđelje blagodati Božije.« (Dela 20,24)

Lukin izveštaj o Pavlovom trećem putovanju počinje prilično nenadano. U tekstu je samo zabeleženo da je posle određenog vremena provedenog u Antiohiji, središtu Pavlove misije, apostol pošao na još jedno putovanje, uspešno prolazeći »redom galatijsku zemlju i Frigiju utvrđujući sve učenike«. (Dela 18,23) Dakle, prvih 2400 kilometara putovanja pokriveno je jednom rečenicom.

Razlog tome je što je središte putovanja bio Еfes, u kome je Pavle na svojim putovanjima proveo više vremena nego u drugim gradovima. Sa evanđeoske tačke gledišta, služba u Еfesu bila je veoma plodonosna; uticaj Pavlovog propovedanja pokrio je čitavu azijsku provinciju (Dela 19,10.26). Verovatno su u to vreme bile osnovane crkve u Kolosu, Hijerapolisu i Laodikeji, možda preko Еpafrasa (Kološanima 4,12.13), jednog od Pavlovih saradnika (Kološanima 1,7; Filimonu 23).

Značajna pojedinost u vezi sa ovim putovanjem jeste da je ono poslednje Pavlovo putovanje zabeleženo u Delima apo­stolskim. Pavle ga je završio kao slobodan čovek. Luka ipak beleži još jedno putovanje, ovog puta u Rim, ali je na njega Pavle pošao kao zatvorenik.
