---
title:  Odlazak u Ćesariju
date:   13/09/2018
---

Uznemirena činjenicom da se još uvek na zakonski način nije oslobodila Pavla, jedna grupa odlučila je da osmisli plan da ga sama napadne i iz zasede ubije.

`Pročitajte tekst iz Dela 23,12-17. Šta je bio njihov plan i kako je propao? Kako nas ovaj događaj uči o tome kako ljudi mogu biti revni za pogrešne ciljeve?`

To što se više od četrdeset Jevreja zaverilo protiv Pavla i obavezalo zakletvom otkriva koliki je gnev apostol izazvao u Jerusalimu. Luka ne otkriva ko su bili ti ljudi, ali možemo reći da su bili pobornici ekstremizma, spremni da učine šta god je potrebno da bi zaštitili jevrejsku veru od takozvanih izdajnika i neprijatelja. Takav nivo verskog fanatizma, udruženog sa revolucionarnim i nacionalističkim žarom, nije bio neuobičajen u prvom veku u Judeji i u okruženju.

Međutim, zahvaljujući proviđenju, vest o zaveri stigla je do Pavlove rodbine. Pomalo je razočaravajuće što ne znamo gotovo ništa o Pavlovoj porodici, ali očigledno su on i sestra odrasli u Jerusalimu (Dela 22,3), gde se ona udala i dobila najmanje jednog sina. U svakom slučaju, Pavlov rođak – deminutiv neaniskos (Dela 23,18.22) i činjenica da su ga »uzeli za ruku« (Dela 23,19) ukazuju da je bio mladić – mogao je da ga poseti u tvrđavi i ispriča mu šta je saznao.

`Pročitajte tekst iz Dela 23,26-30. Kakvu poruku o Pavlu zapovednik Lisije poslao je guverneru Filiksu?`

Poslanica upućena Filiksu pružila mu je jasan izveštaj o prilikama. Pored toga, pokazuje koliko prednosti je Pavle imao kao rimski građanin. Rimski zakon u potpunosti je štitio svoje građane, koji su, na primer, imali pravo na zakonito suđenje, na kome su se mogli pojaviti pred sudom i braniti se (Dela 25,16), i pravo da upute žalbu caru u slučaju nepoštenog suđenja (Dela 25,10.11).

Bez obzira na Filiksovu reputaciju, ophodio se prema Pavlu na odgovarajući zakoniti način. Posle uvodnog ispitivanja, naredio je da ga straža čuva dok ne stignu tužitelji.

`Razmislite o božanskom proviđenju u Pavlovom životu. Koliko često ste ponizno priznali Božje proviđenje u svom životu uprkos nevoljama i patnji koje ste doživljavali?`
