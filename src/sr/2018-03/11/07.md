---
title:  Za dalje proučavanje
date:   14/09/2018
---

»Pavle i njegovi pratioci ovom prilikom, službeno su predali starešinama dela u Jerusalimu doprinose koje su crkve obraćenih neznabožaca poslale kao svoju pomoć siromašnima među judejskom braćom...

Osim toga, ovi dobrovoljni darovi trebalo je da posluže kao dokaz odanosti obraćenika iz neznaboštva organizovanom Božjem delu u celom svetu i da zato svi treba da ih prihvate zahvalna srca. Međutim,  i Pavlu i njegovim pratiocima odmah bilo je jasno da čak i među onima pred kojima su tada stajali, ima nekih koji nisu spremni da cene duh bratske ljubavi u kome su darovi bili priloženi.« (Еlen Vajt, Apo­stolska crkva – Hristovim tragom, str. 399.400. original)

»Da su se crkvene starešine potpuno oslobodile osećanja gorčine protiv apostola, da su ga prihvatili kao čoveka koga je Bog posebno pozvao da Jevanđelje odnese neznabošcima, Gospod im ga ne bi oduzeo. Bog nije odredio da se Pavlovo delo tako brzo završi, ali nije se po­služio ni čudom da spreči niz događaja koji su svojim ponašanjem pokrenuli starešine crkve u Jerusalimu.

Isti duh i sada stvara iste posledice. Crkva gubi mnoge blagoslove, kada zanemari da ceni i koristi prednosti božanske blagodati. Koliko bi često Gospod produžio delo nekog vernog propovednika da je njegov rad bio cenjen! Međutim, ako vernici Crkve dozvole neprijatelju duša da im izopači shvatanje, tako da pogrešno tumače i predstavljaju reči i dela Hristovog sluge; ako dozvole sebi da mu stanu na put i ometaju njegov rad, Gospod će im ponekad oduzeti blagoslov koji im je dao...

Kada se ruke sklope na njegovim utihnulim grudima, tek kada zaćuti njegov glas opomene i ohrabrenja, tek tada tvrdovrati, možda, postaju sposobni da prepoznaju i cene blagoslov koji su odbacili. Njegova smrt, možda će, uspeti da postigne ono što njegov život nije uspeo.« (Isto, str. 417.418. original)

**Za razgovor:**

`1. Time što je otišao u Jerusalim uprkos tome što je znao da neće biti dobrodošao, Pavle je interese Crkve stavio iznad ličnih interesa. Do koje mere treba da sledimo njegov primer? `

`2. Šta možemo naučiti iz Pavlovog kompromisa učinjenog u Jerusalimu? Kako možemo biti politički korektni ne odričući se načela po kojima živimo? Da li je to moguće?`

`3. Jedinstvo Crkve uvek je veoma važno. Kako možemo naučiti da radimo zajedno, ujedinjeni, čak i kada različito tumačimo određena pitanja? `
