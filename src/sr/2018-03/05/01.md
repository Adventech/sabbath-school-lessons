---
title:  Pavlovo obraćenje
date:   28/07/2018
---

### Tekstovi za proučavanje u toku sedmice
Dela 26,9-11; 5. Mojsijeva 21,23; Dela 9,1-20; 1. Korinćanima 9,1; Galatima 1,1; Dela 9,20-30.

> <p>Tekst za pamćenje</p>
> »Idi, jer mi je on sud izabrani da iznese ime Moje pred neznabošce i careve i sinove Izrailjeve.« (Dela 9,15)

Obraćenje Savla iz Tarsa (kasnije Pavla) bilo je jedno od najizuzetnijih događaja u istoriji Apostolske crkve. Međutim, Pavlov značaj prevazilazi samo obraćenje, jer Pavle sigurno nije jedini neprijatelj Crkve koji je postao iskreni hrišćanin. Suština je zapravo u tome šta je sve činio radi Jevanđelja. Pavle je bio okoreli protivnik prvih vernika, i šteta koju je mogao naneti mladoj Crkvi bila bi ogromna. Imao je i odlučnost i zvaničnu podršku da uništi Crkvu. Ipak, verno je odgovorio na Božji poziv na putu u Damask i istakao se među apostolima. »Između najogorčenijih i najnemilosrdnijih progonitelja Hristove crkve, podigao se najsposobniji branilac i najuspešniji vesnik Jevanđelja.« (Еlen Vajt, Sketches from the Life of Paul, str. 9)

Činjenica da je učestvovao u progonstvu Rane crkve uvek je u Pavlu budila duboko osećanje lične nedostojnosti, mada je prožet snažnim osećanjem zahvalnosti mogao reći da Božja blagodat izlivena na njega nije bila uzalud. Zahvaljujući Pavlovom obraćenju, hrišćanstvo se zauvek promenilo.
