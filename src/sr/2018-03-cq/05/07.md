---
title:  Izabrano oruđe
date:   03/08/2018
---

**Istraživanje** (Galatima 1,1)

**Zaključak**

Svrha oruđa je da izvrši određeni zadatak. Pavle je prihvatio da bude Božje oruđe za objavljivanje evanđelja svetu. U njegovom slučaju, Bog je stvorio najbolje iz najgoreg. I u mnogim drugim slučajevima, Bog čini ono što ljudi smatraju nemogućim. Priča o Pavlu uči nas da je Bog, bez obzira koliko smo loši bili u prošlosti, u stanju da nas iznova stvori i osposobi da ispunimo velike duhovne zadatke. Kao što je izabrao Pavla, Bog još uvek može da izabere i nas kao oruđe za unapređenje Njegovog dela u našoj generaciji.

**Razmotrite**

Na osnovu Dela 9,1-19, napravite video snimak o Pavlovom obraćenju. Odigrajte ulogu Pavla u tom videu i otkrijte kako vas to nadahnjuje da danas budete Isusov učenik.

Prikupite podatke o Pavlovom životu pre obraćenja (potražite u video zapisima, tekstovima, spisima Duha proroštva, itd.). Uporedite te podatke o Pavlovoj prošlosti sa njegovim životom posle obraćenja i zapazite razlike.

Napišite priču o sopstvenom obraćenju i uporedite je sa Pavlovim obraćenjem. Koje su sličnosti a i razlike između te dve priče?

Pitajte članove svog subotnoškolskog razreda kako su oni postali Hristovi učenici. Koristeći njihove odgovore, napravite kolaž priča o kojima ćete moći da razmišljate u svoje slobodno vreme.

Organizujte molitvenu grupu da biste tražili od Isusa da se otkrije grešnicima  u vašoj zajednici. Navedite neke od uvida koje ste imali dok ste se molili za Božju intervenciju.

Ponovo pročitajte priču o Pavlovom obraćenju i druge slične priče u Bibliji (Jona 1,4-14). Razmislite šta bi to moglo da znači za vas kad biste napustili svoje tekuće dužnosti i pozicije da biste radili u Božjem delu.

**POVEŽITE**

2 Petrova 1,3-7

Ken Wade, Paul: A Spiritual Journey

Elen G. Vajt, Apostolska crkva – Hristovim tragom, 12. poglavlje, „Od progonitelja do učenika“; Sketches from the Life of Paul.

*Patrik Mvendva, Najrobi, Kenija*
