---
title:  Rezultati Pavlovog obraćenja
date:   02/08/2018
---

**Mišljenje** (Dela 9,26)

Nakon Pavlovog obraćenja, još uvek možemo videti sile zla na delu. U Jerusalimu, njegovi sugrađani nisu mogli da veruju da je on učenik (Dela 9,29). I pored toga, sile dobra nadvladale su sile zla i Pavle je nastavio da propoveda dobru vest usred protivljenja i otpora kod kuće.

Rađanje hrišćanstva bilo je kao klijanje gorušičinog semena (Matej 13,31). Počelo je kao nešto malo, ali je izraslo ogromno i postalo svetski pokret. Pavlovo obraćenje poslužilo je kao odskočna daska da bi se evanđelje pronelo do drugih delova Jerusalima i šire. Na dan svog velikog susreta sa Isusom Pavle je čuo glas: „Ustani, uđi u grad, i biće ti rečeno šta treba da učiniš“ (Dela 9,6 SSP).

Pozitivna strana Pavlovog obraćenja ogleda se u tome što ga je ono postavilo na pravu stazu da svedoči za Hrista. Počev od Damaska, pa celim putem do Jerusalima, Pavle je razne teritorije osvajao za evanđelje, hrabro govoreći o Hristu kao Mesiji. Duž čitave provincije Azije, proputovao je razna mesta i gradove da bi pomogao da se osnuju nove crkve i odneguju novi vernici.

Kao mladi ljudi, mi imamo energiju i polet da bismo dovršili delo koje su apostoli, kao što je bio Pavle, započeli. Od trenutka kad se krstimo, na nama počiva odgovornost da prenosimo evanđelje ljudima i zajednicama koje ga nisu primile. Svojom snagom, znanjem i talentima koje je Bog dao svakom od nas, možemo unapređivati delo evanđelja sve do Hristovog povratka.  
 
Rezultat Pavlovog obraćenja bio je ogroman rast crkava koje su svedočile u Rimu, Korintu, Efesu i na mnogim drugim mestima. To je na kraju dovelo do toga da se hrišćanstvo raširi po čitavom svetu. I pored otpora sa kojim se suočavao u svojoj misiji, on se potpuno oslanjao na Božje staranje i nikad nije kompromitovao svoju veru ni zbog čega.  

Za crkvu, Pavlovo obraćenje je pouka da Bog gleda na našu budućnost, a ne na prošlost. U tekstu Jeremija 29,11 Biblija kaže da Bog ima velike planove za nas, planove da nam pruži boljitak i sjajnu budućnost. Možda smo pravili razne greške u prošlosti, ali sad je vreme da otpočnemo novo putovanje sa Isusom, da na prikladan način iznosimo Njegovu poruku ljudima i zajednicama kojima je potrebna.

**Odgovorite:**

`1.	Šta crkva može da učini kako bi obezbedila da niknu nove crkve koje će nastaviti da šire evanđelje o Hristu?`

`2.	Rezultat Pavlovog obraćenja bio je rast hrišćanstva omogućen njegovom službom. Koje aktivnosti mi možemo preduzeti u svojim zajednicama da bismo pokazali da smo prihvatili Hrista?`

*Džozefin Mvilu, Kitengela, Najrobi, Kenija*
