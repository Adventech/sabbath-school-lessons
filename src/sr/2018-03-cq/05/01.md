---
title:  Progonitelj i optužitelj
date:   28/07/2018
---

> <p>Stih za pamćenje</p>
> »Idi, jer je taj čovek moje izabrano oruđe da iznese moje ime pred pagane, pred kraljeve i pred Izraelce.« (Dela 9,15; SSP)

**Uvod** (Dela 26,9–11)

Više od sedamdeset godina nakon njegovog završetka, sećanje na Holokaust nastavlja da progoni čitav svet u 21. veku. Svetski velikodostojnici su ga redom osudili. Dana 27. januara 2017. predsednik Donald Tramp je primetio: „Teška srca i skrušenog uma sećamo se žrtava, preživelih, heroja Holokausta... Pa ipak, znamo da u najmračnijim časovima čovečanstva svetlost najjasnije sija.“<sup>1</sup>

Period između 1941. i 1945. godine upamćen je po masovnom ubijanju šest miliona Jevreja od strane nacističkog režima. Prema informacijama objavljenim na sajtu: history.com, Adolf Hitler, idejni vođa nacista smatrao je da su „Jevreji niža rasa, strana pretnja nemačkoj rasnoj čistoti i zajednici“.<sup>2</sup>

Epizoda sa Holokaustom ima jedinstvenu sličnost sa poukom za ovu sedmicu. U ranim danima hrišćanstva, Pavle je bio među onim Jevrejima koji su mu se suprotstavili svom snagom. Hrišćanstvo se smatralo inferiornom sektom i pretnjom jevrejskoj religiji. Zajedno sa ostalim jevrejskim vođama, Pavle je činio sve što je mogao kako bi sprečio širenje hrišćanstva u Jerusalimu. Progonio je i optuživao hrišćane. Nažalost, ta praksa se u nekim delovima sveta nastavlja čak i danas. Osoba koja se obrati u hrišćanstvo suočava se sa ozbiljnim opasnostima kao što su gubitak posla, društvena odbačenost, pa čak i smrt.

Međutim, Pavlu se desilo nešto što je zauvek promenilo njegov život. Mnogi bi poželeli da se isto to dogodilo Hitleru, izvršiteljima genocida u Ruandi i drugima koji i dalje vrše zverstva nad hrišćanima. U okviru svojih redovnih aktivnosti kao progonitelja hrišćana, Pavle se sreo sa Hristom na putu za Damask. Kao što Biblija to prenosi, „...iznenada ga obasja svetlost sa neba“ (Dela 9,3, SSP).

To iskustvo je označilo Pavlovo potpuno preobraćenje, tako da je postao Hristov saradnik. Mnogo puta je teško napraviti drastičnu promenu, delom zbog toga što su ljudi navikli na ono što obično rade, a delom i zato što se plaše nepoznatog. Pavle nije morao da menja nikakav plan. On je bio totalno zaokupljen proganjanjem hrišćana i delovanjem protiv njih u pravnim nameštaljkama. Međutim, nije mogao ni da pretpostavi da je Isus imao plan za njega.

Toliko toga se promenilo od Pavlovog obraćenja, ali jedna stvar ostaje jasna – progonstvo hrišćana zbog njihove vere vodi do naglog rasta crkve. Ove sedmice proučavamo o obraćenju Pavla koji je nekad bio progonitelj i optužitelj hrišćana, ali koji je na kraju postao jedan od najodlučnijih Hristovih sledbenika. Šta možemo naučiti iz njegovog života što će nam pomoći u našem učeničkom putovanju danas?  

*Žaklin Mvende, Najrobi, Kenija*

______________

<sup>1</sup>	https://usat.ly/2pf2PQ5

<sup>2</sup>	https://bit.ly/1khuRS4
