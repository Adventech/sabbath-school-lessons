---
title:  Zadržimo pogled na svetlosti
date:   24/08/2018
---

**Istraživanje (Dela 15,28)**

**Zaključak**

Vidimo kako je jedno tako sitno ali vrlo značajno pitanje kao što je: „Da li treba biti obrezan ili neobrezan da bi se pristupilo hrišćanskoj crkvi?“, dovelo do krupne debate i nesloge unutar rane crkve. Preko Biblije i svojih proroka Bog nam je vrlo jasno pokazao šta Njegov zakon zahteva od nas. Ali, kad ljudi pokušavaju da nešto dodaju zakonu ili da ga promene kako bi istakli svoju religiju ili sebe, tada Božji zakon poprima ljudsku formu i zato izaziva rasprave. U delu Poklonikovo putovanje (Pilgrims Progress) Džona Banjana, hrišćaninu se kaže da „uvek zadrži pogled na Svetlosti“. Na taj način izbeći će zamke koje se nalaze na putu. Isto tako i mi, premda možemo imati opravdana pitanja i zdrave debate u vezi sa duhovnim temama, moramo prikovati pogled za Hrista i dopustiti da stvari ovog sveta ostanu iza nas dok sledimo smernice koje je Bog dao za svoju crkvu.

**Razmotrite**

Pođite u šetnju, sedite pored potoka, ili na neku livadu, i u miru razmišljajte o lepoti prirode oko vas. Priroda je Božja druga knjiga i pomaže nam da smirimo nerve, ali i da sagledamo kako sve što je Bog stvorio deluje u skladu s Njegovim namerama.

Vodite razgovor sa Bogom – ništa formalno, jednostavno počnite da Mu pričate o tome kakav ste dan imali, ili o nekoj posebnoj situaciji, i zatražite Njegov savet.

Napravite neko umetničko delo, bilo da je reč o slici, pesmi, crtežu, ili fotografiji i podelite to s nekim kome je potrebno ohrabrenje.

Čitajte Biblijski komentar adventista sedmog dana koji se odnosi na pouku za ovu sedmicu. Koje ste uvide pronašli u vezi sa rešavanjem sukoba koje biste mogli da primenite u sopstvenom životu kad se nađete u sukobu?

Procenite glavni uzrok određenog sukoba. Koji je osnovni razlog što je to sporno pitanje iskrslo? Počnite od toga i vidite da li se može postići rešenje između dve strane.

**POVEŽITE**

Ellen G. White, Pastoral Ministry, pp. 267–269

Efescima 4,29-5,4; Filibljanima 2,4

*Set Šefer, Koledždejl, Tenesi, SAD*
