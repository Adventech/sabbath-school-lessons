---
title:  Isusovi mudri postupci
date:   06/07/2018
---

**Istraživanje** (Dela 1,21-23.26)

**Zaključak**

Više od svega Isus je želeo da Njegovi mili i dragi budu spaseni. Pokušao je sve što je mogao da bi ih pripremio za ono što je trebalo da dođe, te je izabrao ljude za koje je smatrao da će biti najbolji za svaki zadatak koji je On želeo da završe. Tako je Matija bio izabran da zameni Judu kad se pokazalo da Juda nije bio u stanju da dovrši proročku misiju. Učenici nisu imali mnogo vremena da diskutuju o razlozima svega što se desilo. Jedino za šta su imali vremena bilo je da procene to pitanje i nađu rešenje. Za sve što Isus radi postoji dobar razlog, čak i kad drugi to ne mogu u potpunosti da razumeju. Veliki deo onoga što On čini može delovati vrlo zbunjujuće, ali kada se učini, može se razumeti – samo ako je čovek spreman da se potrudi da razume. Petar je tada ustao i pokušao da objasni onima koji su bili najbliži Isusu kako je on lično razumeo to što se događa. Apostoli su sada bili na zadatku dobijenom od Boga, i od njih je u tom trenutku zavisilo da ono što su znali o Božjem Sinu objave drugima, kako bi i oni mogli da budu spaseni.    

**Razmotrite**

Razmislite na koji način biste vi mogli da budete poput apostola i da svoje znanje prenesete nekom drugom, bilo kroz kratko biblijsko proučavanje, ili čak neobavezan razgovor sa nekim ko je zainteresovan.  

Zapišite nešto što ste vi učinili kao vid službe drugima, da biste se osetili ponosnim na sebe i bili motivisani da učinite više.

Pokušajte da se, u određenoj situaciji, ne usredsređujete toliko na pitanje „zašto“. Umesto toga, sedite, procenite situaciju i pronađite razumno rešenje. Život se retko odvija po planu i veština prilagođavanja  je nešto što bi svi trebalo da savladaju.

Pročitajte više odlomaka iz Biblije, a naročito Isusove reči, trudeći se da bolje upoznate Isusa kako biste mogli da razumete Njegove postupke onda kada je to najvažnije.

Upražnjavajte ono što propovedate. Kao što se može videti, postupci znače mnogo više od reči. Ako nešto propovedate, jedino što ima smisla jeste da postupate u skladu sa onim što govorite. Nemojte govoriti jedno a činiti drugo, jer nećete ostaviti utisak pouzdane osobe i vaše mogućnosti će se umanjiti, kao u slučaju Jude. 
  
**POVEŽITE**

Elen G. Vajt, Apostolska crkva – Hristovim tragom,  2. poglavlje, „Obučavanje dvanaestorice“; 3. poglavlje, „Veliki nalog“.

*Saša Doneski, Kleburn, Teksas, SAD*
