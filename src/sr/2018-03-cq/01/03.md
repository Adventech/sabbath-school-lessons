---
title:  Elen Vajt o misiji učenika
date:   02/07/2018
---

**Svedočanstvo** (Dela 1,8, Luka 24,44-48)

„Kad su učenici čuli svog Učitelja kako im tumači Pisma u svetlu svega što se dogodilo, njihova vera u Njega potpuno se utvrdila... Događaji iz Hristovog života, Njegov život, smrt i vaskrsenje, proročanstva koja upućuju na te događaje, plan spasenja, i Isusova moć da oprosti grehe – svega toga su bili svedoci, i trebalo je da obznane to svetu.“ <sup>1</sup>

„Pre nego što se vazneo na nebo, Hristos je rekao svojim učenicima da oni treba da budu izvršitelji testamenta kojim je On svetu zaveštao večni život... (On) je predao tu poruku milosti, da bude odneta prvo Izraelu, a potom svim narodima.“ <sup>2</sup>

„Posle izlivanja Svetog Duha, odeveni u sve oružje Božje, učenici su pošli kao svedoci da ispričaju čudesnu priču o jaslama i krstu. Oni su bili ponizni ljudi, ali išli su napred noseći istinu. Nakon smrti svoga Gospoda bili su bespomoćna, razočarana i obeshrabrena grupica, poput ovaca bez pastira; ali sada oni idu napred kao svedoci u prilog istini, bez ikakvog oružja osim Reči i Duha Božjega, da veličanstveno pobede sve neprijatelje.“ <sup>3</sup>

„Evanđeoski nalog je velika misionska povelja o Hristovom carstvu. Trebalo je da učenici svesrdno rade za duše. Trebalo je da odlaze ljudima sa svojom porukom. Svaka njihova reč i postupak trebalo je da prikuje pažnju za Hristovo ime, kao ono koje poseduje tu životnu silu kojom grešnici mogu biti spaseni. Njegovo ime trebalo je da bude njihov znak raspoznavanja, ovlašćenje za njihova dela, i izvor njihovog uspeha.“ <sup>4</sup>

„'I bićete Mi svjedoci' (Dela 1,8). Ove Isusove reči nisu izgubile ništa od svoje sile. Naš Spasitelj traži verne svedoke u ovim danima... ali, kako su retki... oni koji su spremni da daju verno, lično svedočanstvo za svog Učitelja! Mnogi mogu da ispričaju šta su veliki i dobri ljudi iz prošlih naraštaja učinili, šta su se usuđivali da čine, šta su pretrpeli i u čemu su uživali... Međutim, iako su tako iskreni u uzdizanju drugih hrišćana kao svedoka za Isusa, izgleda da nemaju nikakvih svojih svežih iskustava da ispričaju.“ <sup>5</sup>

**Odgovorite:**

`1. Koji se aspekti misije učenika mogu primeniti na naš način svedočenja?`

`2. Kako se možete postarati da budete spremni svedoci, i da uvek imate neko „sveže“ iskustvo da podelite s drugima?`

*Bendžamin Ermšar, Kin, Teksas, SAD*

______________

<sup>1</sup>  Ellen G. White, From Trials to Triumph, p. 16.5

<sup>2</sup>  Ibid, p. 17.1

<sup>3</sup>  Elen G. Vajt, Sveti Duh na putu spasenja, str. 165.2 orig.

<sup>4</sup>  Ellen G. White From Trials to Triumph, p. 17.2

<sup>5</sup>  Elen G. Vajt Evanđeoski radnici, str. 273.1 orig. 
