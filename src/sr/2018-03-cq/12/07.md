---
title:  Osvedočeni od strane osuđenika
date:   21/09/2018
---

**Istraživanje (Dela 26,24-32)**

**Zaključak**

Pavle, sada odani hrišćanski obraćenik pošto se sreo sa Hristom, posvetio se tome da Hristovo ime iznese pred pagane, bez obzira na neizbežne patnje koje će morati da pretrpi. Trpljenje nepravednog i nezakonitog utamničenja u Cezareji nije ga sprečilo u tome da objavljuje vaskrslog Hrista pred namesnicima Filiksom, Fistom, i kraljem Agripom – do te mere da su oni bili osvedočeni i skoro preobraćeni u hrišćanstvo. Kakav primer postojanosti nam je Pavle ostavio da sledimo! Nikakvi vidovi patnji ili kazni, pravedni ili nepravedni, ne smeju nas sprečiti u objavljivanju vaskrslog Hrista. Donesimo odluku u svom srcu i izjavimo kao Pavle: „Za mene je život Hristos, a smrt dobitak“ (Filibljanima 1,21, SSP). 

**Razmotrite**

Napravite Venov dijagram upoređujući „slobodu“ i „zatočeništvo“. Pokušajte da nađete bar četiri sličnosti i četiri razlike.

Intervjuišite nekog ko je bio u zatvoru. Postavite mu pitanje kako iz njegove perspektive izgleda život iza rešetaka i u kojim slobodama sada uživa.

Posetite neki zatvor da biste stekli utisak iz prve ruke u vezi s tom institucijom.

Iznesite svoje svedočanstvo i govorite o veri s nekom uticajnom osobom u svojoj sredini ili zemlji, s nekim kao što su kongresmeni, senatori, članovi parlamenta, sudije, ili predsednik i premijer vaše zemlje.

Sastavite pesmu o slobodi koja će nas podsećati na slobodu koju imamo u Hristu.

Pođite sami u dugu šetnju sa Isusom da biste izrazili koliko ste zahvalni što možete slobodno da Mu služite.

Molite se za one koji su u zatvoru zbog svojih hrišćanskih uverenja, kao i za one koji su zatočenici svog uma.

Nacrtajte neku osobu, ili neko drugo živo biće (pticu ili životinju) koja je najpre bila zatočena, ali je sada slobodna. Uhvatite tom ilustracijom njen izraz lica i govor tela.

**POVEŽITE**

Otkrivenje 2,10.

Elen G. Vajt, Apostolska crkva – Hristovim tragom, 38. poglavlje, „Pavle kao zatočenik“; 39. poglavlje, „Suđenje u Ćesariji“.

*Arlin Tomson, Orlando, Florida, SAD*
