---
title:  Dostignuća misije
date:   02/09/2018
---

**Dokaz (Dela 20,7-12)**

Drevni Efes lako bi mogao da se uporedi sa nekim od velikih gradova današnjeg sveta. Setite se nekih od najvećih gradova modernog sveta koje znate – Čarlstona u Severnoj Karolini, Kejptauna u Južnoj Africi, ili San Migela de Aljendea u Meksiku.

U vreme Pavlove posete, Efes je bio vodeći centar regiona kad je reč o trgovini, industriji, zabavi, itd. Velika morska luka, poput Dubaija, privlačio je ljude iz svih krajeva regiona radi trgovine i industrije. Uz tri glavna puta koji su luku povezivali sa Vavilonom na istoku, Smirnom na severu i dolinom reke Meandar na jugu, Efes je imao sve pod jednim krovom.  

Artemidin hram bio je najistaknutija odlika tog grada. „Smatran jednim od sedam čuda drevnog sveta, Artemidin hram u Efesu, bio je posvećen boginji lova. Samo temelj i jedan od stubova preostao je od tog hrama koji je nekad bio približno 130 metara dug, 70 metara širok i 20 metara visok.“<sup>1</sup>

Vođen Božjom rukom, Pavle je uspeo da savlada izazove u Efesu. Do trenutka kad ga je napustio da bi se vratio u Jerusalim, osnovane su mnoge crkve, i broj hrišćana je izuzetno rastao među Jevrejima i paganima. Takvo je bilo nadahnuće koje je dovelo do pisanja biblijske Poslanice Efescima. 

Sa istim duhom poniznosti i oslanjanja na Boga mi bismo mogli da postignemo mnogo više u naše vreme. Pavle je mogao da podiže mrtve (Dela 20,10). Bio je u stanju da osniva crkve i da zadobija još više vernika mada se suočavao sa protivljenjem gnevnih građana. Njegova uspešna služba u Efesu predstavljala je pretnju za Artemidin hram i idolatriju koja je imala ogromne razmere u tom regionu.

Međutim, tehnologija u Pavlovo vreme nije bila tako razvijena kao što je u naše vreme. Danas možemo da krenemo u virtuelni obilazak nekog mesta, a da i ne kročimo nogom na njegovo tlo. Uz puteve i avionski saobraćaj, možemo da dođemo do raznih mesta brže nego Pavle koji je zavisio uglavnom od pomorskog saobraćaja. Danas imamo društvene medije i mobilne uređaje za komunikaciju. Možemo da pišemo imejlove umesto pisama. Možemo da koristimo prednosti našeg vremena da bismo ostvarili misionske ciljeve.

Iz tog razloga, svaki član današnje crkve je misionar. „Bog je pozvao svoj narod ostatka, Crkvu adventista sedmog dana, da pripremi put za Gospoda, da se u potpunosti osloni na Njega i da primi Svetog Duha u sili poznog dažda... Svako je sejač! Potražimo Božja uputstva... za praktičan evanđeoski rad zasnovan na Bibliji i Duhu proroštva sa mnogo pozivanja na oboje.“<sup>2</sup>

**Odgovorite:**

`Kako nam tehnologija pomaže da ostvarimo svoje misionske ciljeve u ovo doba?`

`2.	Osim vaskrsavanja mrtvih, koja je još čuda Pavle činio tokom svoje misije u Efesu?`

*Dismas Okelo, Ndiva, Kenija**

_____________

<sup>1</sup>	https://bit.ly/2HYtybm
<sup>2</sup>	https://bit.ly/2JPbNRF
