---
title:  "»Zapaljeni« Svetim Duhom"
date:   13/07/2018
---

**Istraživanje** (Dela 2)

**Zaključak**

Pre nego što se vazneo na nebo, Isus je svojim učenicima obećao da će doći „Utešitelj“ da ih ohrabri kad budu započeli svoju globalnu misiju. Čak i u Hristovom fizičkom odsustvu, saznajemo, prema Elen Vajt, da je Sveti Duh „Hristovo lično prisustvo duši“. Dolazak Svetog Duha u kuću u kojoj su se nalazili zapalio je i pokrenuo u srcima vernika veliki žar koji je njihovu službu poveo napred. Duh je došao da ispuni duše koje su bile prazne i bez nade. On je došao da pomogne i povede um i srce natrag ka Ocu. On je došao da „zapali“ svoj narod! Mi takođe možemo doživeti ispunjenje Svetim Duhom, čak i danas.

**Razmotrite**

Zažmurite i zamislite da se nalazite u toj kući neposredno pre dolaska Svetog Duha. Pevajte poznatu hrišćansku pesmu „Spirit of the Living God“ (Duh živog Boga) od Danijela Ajversona i razmišljajte o značenju teksta.

Zamislite da ste staklena čaša. Ispraznite svoj um od svake negativne misli i osećanja. Čitajte Dela 2,17-21. Duboko dišite. Neka vas Sveti Duh ispuni pozitivnim mislima i ohrabrenjem.

Napišite kratko pismo Svetom Duhu. Pozovite Ga kad vam je potrebno vođ­­­stvo u životu.

Naučite da kažete „Bog te voli“ na najmanje 3 različita jezika. Podelite to sa prijateljem.

Povedite otvorenu grupnu diskusiju o različitom sagledavanju teme „govorenja jezka“ u crkvi.

Skuvajte ukusan obrok i podelite ga sa prijateljima. Ispričajte im priču o Pedesetnici dok ih obasipate svojom ljubaznošću.

**POVEŽITE**

Jovan 14.

Elen G. Vajt, Apostolska crkva – Hristovim tragom, 5. poglavlje, „Dar Svetoga Duha“.

*Džastin Braun, Silver Spring, Merilend, SAD*
