---
title:  Značaj svetlosti
date:   10/07/2018
---

**Svedočanstvo** (Dela 2,1-47)

Elen G. Vajt kaže da je „cela knjiga Dela apostola naš udžbenik“.<sup>1</sup>   Ona govori o živopisnim čudima i znacima koji su pratili propovedanje i učenje apostola. To je nadahnjujuća istorijska knjiga napisana „pod nadzorom Svetog Duha“.<sup>2</sup>  Nadahnuće je ta svetlost koja je od apostola stvorila tako teške, ali praktične teologe. U nastavku navodimo tri „poslastice“ iz tog udžbenika.

Među poukama iz knjige Dela apostola je i ta da su apostoli i učenici ispunili cilj koji im je Bog postavio i čime ih je zadužio. Ključ njihovog uspeha nije bio „u njihovoj snazi, već u sili živoga Boga... Neodlučnost, kolebljivost, besciljnost – nisu imali mesta u njihovim naporima. Bili su spremni da se troše i budu potrošeni.“<sup>3</sup>

Kao apostoli, i „mi treba da radimo kao muškarci i žene koji imaju živu vezu sa Bogom. Treba da naučimo kako da se sretnemo s ljudima tamo gde se oni nalaze. Svaka duša ima odgovornost pred Bogom, i ljudi ne treba proizvoljno da joj nalažu šta da radi, šta da govori i kuda da ide. Ne treba da se oslanjamo na ljudske savete i da pristajemo na sve što oni kažu ukoliko nemamo dokaz da se oni nalaze pod uticajem Božjeg Duha.“<sup>4</sup>

Druga pouka iz te nadahnute istorijske knjige je snaga solidarnosti. I ponovo, Elen Vajt stavlja naglasak na važnost koju to ima za nas danas: „Poruka sadašnje istine treba da pripremi ljude za Gospodnji dolazak. Shvatimo to i neka se oni na odgovornim položajima ujedine tako da posao može neometano da napreduje.“<sup>5</sup>  

Treća i konačna pouka je naglasak na svetlosti koju su nosili. „Svest o odgovornosti koja je počivala na njima pročišćavala je i obogaćivala njihovo iskustvo, a nebeska blagodat otkrivala se u osvajanjima koja su postizali za Hrista. Bog je silom svoje svemoći delovao preko njih i činio da Jevanđelje bude pobedonosno.“<sup>6</sup>

I mi možemo da činimo sve što su oni činili samo ako smo voljni da to činimo upravo onako kako su oni činili. Uzdajmo se u Boga! Molimo se za svetlost, mudrost i razumevanje! Ohrabrimo se u Hristovoj blagodati i starajmo se brižljivo za najmanje među nama.

**Odgovorite:**

`1.	U jednom raznolikom i podeljenom društvu, na kakav odnos prema drugima knjiga Dela apostola upućuje vernika?`

`2.	Kako savremeni vernik može da iskusi istu vrstu žara i sile koje su apostoli pokazali?`

*Pol S. Anderson, Bouvi, Merilend, SAD*

_____________

<sup>1</sup> 	6BC – S. D. A Bible Commentary, Volume 6  Acts, p. 1055.

<sup>2</sup> 	Elen G. Vajt, Apostolska crkva – Hristovim tragom, str. 593 orig.

<sup>3</sup> 	Isto.

<sup>4</sup> 	Ellen G. White, Fundamentals of Christian Education, p. 529.

<sup>5</sup> 	Ibid, p. 530.

<sup>6</sup> 	Elen G. Vajt, Apostolska crkva – Hristovim tragom, str. 595.1 orig.
