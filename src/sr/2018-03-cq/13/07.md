---
title:  Ne boj se
date:   28/09/2018
---

**Istraživanje (Dela 27,34)**

**Zaključak**

Kad nam Bog kaže da će se nešto desiti, On drži svoju reč. Premda nije uvek doživljavao ono što je očekivao, Pavle je ipak postupao u skladu s Božjom Rečju. Saznanje da je Bog s nama pomaže nam da krenemo napred uprkos našim strahovima. Pavle je mogao da vodi tako neverovatan život i da postiže uspeh uprkos traumatičnim iskustvima kroz koja je prolazio zato što je verovao Božjoj Reči i bio joj poslušan. Kad nas Bog poziva da nekome govorimo o Njemu, da postupimo u skladu s Njegovom Rečju, ili da propovedamo evanđelje, ne treba da se bojimo jer će On biti uz nas.

**Razmotrite**

Čitajte 27. i 28. poglavlje Dela apostolskih, molite se i razmišljajte o Pavlovom životu. Pitajte Boga čemu želi da vas pouči na osnovu tih tekstova. 

Proučite reč „strah“ i razmotrite kontekst u kom se javlja svaki stih koji govori o strahu.

Nacrtajte sliku koja se javlja u vašem umu kad čujete reč „strah“. Zatim nacrtajte ono što mislite da je suprotno od straha. Uporedite te dve slike.  

Odslušajte pesmu „Here I am, Lord“ (Evo me, Gospode) od Ričarda Šletija, i himnu „I’ll Go Where You Want Me to Go“ (Ići ću kuda god Ti želiš). Dok budete slušali reči, zapitajte se da li ste spremni da idete kuda god vas Bog pozove i da Mu služite kako god vam On naloži.

U svom molitvenom dnevniku zapišite molitvu u kojoj pitate Boga kome On želi da svedočite u svom životu.

Pođite u kolportažu u okviru letnjeg programa kolportaže u vašoj lokalnoj oblasti.  

**POVEŽITE**

Matej 28,18-20; Luka 10,17-20; Dela 18,9.10.

Elen Vajt, Conflict and Courage, str. 341, 354 orig.; Apostolska crkva – Hristovim tragom, 42. i  43. poglavlje.

David Platt, Radical, (Multnomah Books, 2010).

*Džejmi Martin, Loma Linda, Kalifornija, SAD*
