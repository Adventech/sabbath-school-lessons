---
title:  Bog ne gleda ko je ko
date:   10/08/2018
---

**Istraživanje (Galatima 3,26-28)**

**Zaključak**

Tokom osnivanja rane hrišćanske crkve, evanđelje o Isusu Hristu širilo se kao požar unutar jevrejske nacije i među paganima. Kao rezultat toga, mnogi učenici i hrišćani bili su progonjeni i ubijeni pod vladavinom cara Iroda. Osim toga, propovedanje evanđelja paganima postalo je sporna tema unutar rane crkve. Bog je morao da podseti crkvu, preko apostola Petra, da niko nije suviše prost i nečist da ne bi mogao da primi dobru vest evanđelja o Isusu Hristu, jer smo svi verom spaseni.  

**Razmotrite**

Napišite i izvedite kratku predstavu (oko 5-10 minuta) usredsređujući se na Božju nepristrasnost u spasavanju čovečanstva.

U rečniku sinonima potražite reč nepristrasnost. Napravite listu sinonima za tu reč. Zatim upotrebite te sinonime da biste dovršili rečenicu: „Bog je _____________“.

U svom subotnoškolskom razredu razgovarajte o sledećem pitanju: Kad Bog ne bi bio nepristrasan, ko po vašem mišljenju ne bi mogao ili ne bi trebalo da ima pristup spasenju? Kako vaši odgovori potvrđuju da Božja nepristrasnost pokazuje Njegovu bezuslovnu ljubav prema ljudskom rodu?

Slušajte pesmu „I Feel Like Going On“ od grupe Kuumba Singers sa Harvard koledža (https://www.youtube.com/watch?v=k9z9qMTTVbM) i obratite posebnu pažnju na stih „though trials come on every hand, I feel like going on“ (premda iskušenja dolaze sa svih strana, želim da nastavim).

U okviru vaših svakodnevnih molitvi, odvojte vreme da biste posredovali za one koji su progonjeni zbog svoje vere.

Nacrtajte sliku koja prikazuje kako vama izgleda progonstvo zbog nečije vere.

**POVEŽITE**

Efescima 2,11-19; Rimljanima 2,11; Rimljanima 10,12; Dela 14

Elen G. Vajt, Apostolska crkva – Hristovim tragom, 14. poglavlje, “Čovek koji je tražio istinu“.

Rupert Shortt, Christianophobia: A Faith Under Attack. London: Rider & Co., 2013.
  
*Sara Horacius, Boston, Masačusets, SAD*
