---
title:  Evanđelje svakom strancu
date:   13/08/2018
---

**Svedočanstvo (Osija 2,23)**

„Božji Duh pratio je reči koje su bile izgovorene i srca su bila dirnuta. Apostol je ovim pozivanjem na starozavetna proročanstva, i svojom izjavom da su se ispunila u službi Isusa iz Nazareta, uverio mnoge duše koje su čeznule za dolaskom obećanog Mesije. A govornikove reči da su ’radosne vesti’ o spasenju namenjene i Jevrejima i neznabošcima donele su nadu i radost onima koji se nisu ubrajali u sinove Avramove po telu.“<sup>1</sup>

„Stolećima pre toga, nadahnuto pero opisalo je ovo okupljanje neznabožaca; ali su te proročke reči bile vrlo nejasno tumačene. Osija je rekao: ’Ali će ipak broj sinova Izrailjevijeh biti kao pijesak morski, koji se ne može izmjeriti ni izbrojiti; i umjesto da im se reče: Nijeste moj narod, reći će im se: Sinovi Boga živoga’. I ponovo: ’I posijaću je Sebi na zemlji, i smilovaću se na Loruhamu, i reći ću Loamiji: Ti si moj narod, i on će reći: Bože moj!’ (Osija 1,10; 2,23).“<sup>2</sup>

„Srce Pavla i njegovih drugova bilo je privučeno onima koji su bili ’bez Hrista, odvojeni od društva Izrailjeva, i bez dijela u zavjetima obećanja, nada ne imajući, i bezbožni na svijetu’.  Zahvaljujući neumornom zalaganju apostola za neznabošce ’tuđi i došljaci’, koji su ’negda bili daleko’, shvatili su sada da ’blizu postadoste krvlju Hristovom’, i da verom u Njegovu žrtvu pomirenja mogu ’živeti sa svetima’ i postati ’domaći Bogu’ (Efescima 2,12.13.19).“<sup>13</sup> 

U tekstu Zaharija 8,23, Bog izražava svoju želju da stari Izrael živi i radi onako kako su živeli Hristos i Njegovi apostoli, a ta Božja želja odnosi se i na nas danas kao na „duhovni Izrael“. On želi da mi živimo i radimo na takav način da ljudi iz svakog naroda, sa svakog govornog područja, čuju da je Bog s nama, i požele da budu ubrojeni među Njegov narod.

**Odgovorite:**

`1.	Kako ćete vi živeti i raditi da biste služili onima među vama koji su „daleko“ i „bez Hrista“?`

`2.	Šta oni moraju da vide u vama što će ih navesti da požele da se potčine Hristu i budu privučeni Njegovom krvlju?`

*Ajvan Džošua Radž, Long Ajland, Njujork, SAD*

__________

<sup>1</sup>	Elen G. Vajt, Apostolska crkva – Hristovim tragom, str.172 orig.

<sup>2</sup>	Isto, str. 174 orig.

<sup>3</sup>	Isto, str. 175 orig.
