---
title:  Obrazac koji treba slediti
date:   17/08/2018
---

**Istraživanje (Jovan 13,15-17)**

**Zaključak**

Primer iz Antiohije o početku delovanja crkve predstavlja primer i za nas danas dok nastojimo da dopustimo Bogu da dovrši delo. Jasne aspekte i elemente Hristovog metoda službe na zemlji preuzeli su i apostoli, i oni se jasno vide na Pavlovim misionskim putovanjima. Dok je blisko povezan sa Bogom, vođen i osnažen Svetim Duhom služio, poučavao i propovedao sadašnju istinu evanđelja, njegov stav apsolutnog predanja jasno se video. Kad primenimo iste praktične elemente vere u našem odnosu i komunikaciji sa Bogom, videćemo i mi iste rezultate.

**Razmotrite**

Posvetite jedno vreme proučavanju paralela između obrasca službe o kojem smo govorili ove sedmice i onog koji su primenjivali Hristos, proroci i reformatori. Usredsredite se na poruku, ispoljavanje Duha i sistematičan način na koji su i Hristos i apostoli radili (Matej 4; Luka 9; 10).

Pošto uz molitvu razmotrite obrasce i metode rada Hrista i apostola, zapitajte se kako se ti različiti elementi i realnosti ogledaju  i ispoljavaju u vašem životu (Dela 1,8; Jovan 15).

Posmatrajte neko polje rada u vašoj okolini, u porodici, susedstvu, na poslu, u obrazovnoj ustanovi. Uz molitvu razmotrite načine na koje možete početi sistematski i dosledno da se odazivate na Božji poziv u svom životu da biste dosegli do ljudi oko sebe (Luka 10; 12,8-12; 1. Jovanova 3,18).

Počnite da se molite za prijatelje istomišljenike  i da se sastajete sa njima kako biste istraživali Božju volju i cilj za sve vas zajedno pri ispunjavanju Njegovih misionskih ciljeva u vašem životu (Jevrejima 10,23-25).

**POVEŽITE**

Matej 4; 28; Dela; Otkrivenje 14.

Elen G. Vajt,  Apostolska crkva – Hristovim tragom, od 1. do 5. poglavlja; Čežnja vekova, 73. i 85. poglavlje; Velika borba, od 36. do 39. poglavlja.

*Mat Matzela, Rid Siti, Mičigen, SAD*
