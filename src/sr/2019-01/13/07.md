---
title:  Za dalje proučavanje
date:   29/03/2019
---

Pročitajte sledeća poglavlja u knjigama Elen Vajt: »Bez svadbenog ruha«, Pouke velikog Učitelja, str. 307-319. original; »Velika borba je završena«, Velika borba, str. 662-678. original.
Knjiga Otkrivenja završava se onim što je predstavljeno na početku: Drugim Hristovim dolaskom u sili i slavi i uspostavljanjem Božjeg večnog carstva. Hristov povratak, kada će se konačno susresti sa svojom nevestom, predstavlja vrhunac knjige.

Međutim, pisac knjige ne želi da stavi ove događaje u nestvaran okvir. Da Isus dolazi je prva činjenica. Druga činjenica je da mi još uvek čekamo Njegov povratak. Dok čekamo, moramo jasno razumeti poruke iz Otkrivenja, a to razumevanje možemo steći stalnim čitanjem knjige dok ne dođe kraj svemu. Poruke iz knjige Otkrivenja neprestano nas podsećaju da dok čekamo ne gledamo stvari ovoga sveta, već da usmerimo svoj pogled prema Nebu i Njemu koji je naša jedina Nada. Hristos iz Otkrivenja je odgovor za sve ljudske nade i čežnje usred nejasnoća i nesigurnosti u životu. On drži budućnost ovoga sveta i našu budućnost u svojim rukama.

Knjiga nas, takođe, podseća da nam je pre nego što dođe kraj poveren zadatak da celom svetu objavljujemo vest o Njegovom skorom povratku. Dok čekamo Njegov povratak ne treba da budemo pasivni, već aktivni. I Duh i nevesta pozivaju: »Dođi!« (Otkrivenje 22,17) Moramo se pridružiti tom pozivu. To je Radosna vest, i kao takva mora se objaviti ljudima ovoga sveta.

**Za razgovor:**

`1. Razmišljajte o hiljadugodišnjici i sudu nad umrlima nepravednim koji će se održati posle hiljadu godina. Spaseni će u ra­zdoblju od hiljadu godina moći da dobiju odgovore na svoja pitanja. Tek tada Bog će odrediti konačnu kaznu za izgubljene. Šta ova istina otkriva o Bogu?`

`2. U Otkrivenju 1,3. dato je obećanje o blagoslovima onima koji slušaju, čitaju, izvršavaju i drže reči proroštva iz Otkrivenja. Sada kada završavamo proučavanje ove knjige, šta ste otkrili – šta treba da poslušate i držite? `
