---
title:  "»Evo sve novo tvorim...«"
date:   23/03/2019
---

### Tekstovi za proučavanje u toku sedmice
Otkrivenje 19,6-9; Jovan 14,1-3; Otkrivenje 19,11-16; Otkrivenje 20,1-3; Jeremija 4,23-26; Otkrivenje 20,4-15; Otkrivenje 21,2-8.

> <p>Tekst za pamćenje</p>
> »I reče Onaj što seđaše na prijestolu: Evo sve novo tvorim. I reče mi: Napiši, jer su ove riječi istinite i vjerne.« (Otkrivenje 21,5)

Uništenje Vavilona poslednjeg vremena nije dobra vest za one koji su sarađivali sa ovim otpalim verskim sistemom. Međutim, za Božji narod to je dobra vest (Otkrivenje 19,1-7), jer je Vavilon bio odgovoran za navođenje svetovnih političkih sila da ga progoni i muči (Otkrivenje 18,24). Uništenje ovog velikog neprijatelja znači oslobođenje i spasenje za Božji verni narod.

Sa uništenjem Vavilona, molitva Božjeg naroda, u prizoru petog pečata, konačno je uslišena. Njihov vapaj: »Dokle, Gospodaru« (Otkrivenje 6,10) predstavlja vapaj Božjeg potlačenog i napaćenog naroda od vremena Avelja do trenutka kada će ih Bog konačno osvetiti (Psalmi 79,5; Avakum 1,2; Danilo 12,6.7). Knjiga Otkrivenja uverava Božji narod da će zlo, tlačenje i patnja doći svome kraju.

Sada je vreme da Hristos uvede svoje večno carstvo. Preostala poglavlja Otkrivenja opisuju, ne samo uništenje Vavilona poslednjeg  vremena, već i uništenje sotone i svakoga zla. Stičemo uvid, takođe, o uspostavljanju Božjeg večnog carstva.
