---
title:  Sud nad Vavilonom
date:   16/03/2019
---

### Tekstovi za proučavanje u toku sedmice
Otkrivenje 17; Jeremija 51,13; 2. Mojsijeva 28,36-38; Otkrivenje 13,1-8; Otkrivenje 13,18; Otkrivenje 16,2-12.

> <p>Tekst za pamćenje</p>
> »I čuh glas drugi s Neba koji govori: Iziđite iz nje, narode Moj, da se ne pomiješate u grijehe njezine, i da vam ne naude zla njezina. Jer grijesi njezini dopriješe tja do Neba, i Bog se opomenu nepravde njezine.« (Otkrivenje 18,4.5)

Šesto zlo izaziva simboličko presušivanje Eufrata, kada razočarani ljudi iz sveta uskrate opštu podršku Vavilonu poslednjeg vremena. Kao što smo videli u pouci od prošle sedmice, slomu njegove sile prethodiće rašireno delovanje demona koji će krivotvoriti Božje delo (Otkrivenje 16,13.14). Demonska aktivnost je uspešna u ujedinjenju zlih u pripremi za Armagedonsku bitku protiv Božjeg vernog Ostatka.

Na početku konačne bitke, javlja se snažan zemljotres kao deo sedmog zla. Zemljotres uništava jedinstvo Vavilona i deli ga na tri dela (Otkrivenje 16,18.19). Vavilon poslednjeg vremena prikazan je kao grad, označavajući kratkoročni savez političkih i verskih sila sveta koji će se suprotstaviti Božjem narodu. Ovo jedinstvo biće rastureno, izazivajući tako raspad Vavilona poslednjeg vremena.  

Moramo imati na umu da tekst Otkrivenje 16,19. samo objavljuje politički slom Vavilona poslednjeg vremena. Sedamnae­sto i osamnaesto poglavlje govore nam kako će se ovaj slom zapravo dogoditi. Pre opisa propasti Vavilona i razloga za njegov pad (Otkrivenje 17,12-18,24), u sedamnaestom poglavlju Otkrivenja prikazan je ovaj otpali verski sistem poslednjeg vremena, ovog puta u liku bludnice koja jaše na crvenoj zveri koja zajedno sa svojim kćerima navodi svet protiv Boga (Otkrivenje 17,1-11).
