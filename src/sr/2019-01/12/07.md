---
title:  Za dalje proučavanje
date:   22/03/2019
---

Pre propasti Vavilona, glas sa neba poziva Božji narod koji se još uvek nalazi u Vavilonu: »Iziđite iz nje, narode Moj.« (Otkrivenje 18,4) Ima mnogo onih koji se klanjaju Bogu, a još uvek su u Vavilonu iz različitih razloga. Bog koristi svoju Crkvu poslednjeg vremena da pozove ove ljude da izađu iz tog otpalog verskog sistema i da ne učestvuju u njegovim gresima. Oni moraju izaći iz njega da bi izbegli njegovu sudbinu. Bog ne želi da iko pogine (2. Petrova 3,9). Tekst Otkrivenje 19,1-10. pokazuje da će mnogi bogobojazni ljudi u Vavilonu odgovoriti na taj poziv. Razmislite, onda, o ogromnoj odgovornosti koja počiva na nama kao Božjoj Crkvi Ostatka. Šta bi to trebalo da nam kaže o potrebi da Božja istina bude u našem srcu i da se Sveti Duh izlije u našem životu?

**Za razgovor:**

`1. Kao što tekst Otkrivenje 18,4. pokazuje, u Vavilonu ima mnogo bogobojaznih ljudi koje Bog naziva »Moj narod«. Razmislite o sledećoj izjavi: »Ta vest mora da se objavi; ali iako se ona mora objaviti, mi moramo da se čuvamo da ne napadamo, ne vređamo i ne osuđujemo one koji nemaju videlo koje mi imamo. Ne udaljujmo se sa našeg puta da bismo grubo napadali katolike. Među katolicima ima mnogo onih koji su veoma savesni hrišćani, koji hode u svetlosti koja ih obasjava i Bog će raditi za njih. Oni koji su imali velike prednosti i prilike i propustili da iskoriste svoje fizičke, umne i moralne snage... u većoj su opasnosti i pod većom osudom pred Bogom nego oni koji su u zabludi u pogledu pojedinih tačaka istine, ali se trude da žive na dobro drugima. Ne osuđujte druge, niti ih kritikujte.« (Elen Vajt, Evangelizam, str. 575. original) Šta ova misao govori o tome kako da se ophodimo prema drugima?`

`2. U 17. poglavlju Otkrivenja prikazana je bludnica kako sedi na crvenoj zveri. Dok žena u 12. poglavlju simbolički predstavlja Božju vernu crkvu, ona iz 17. poglavlja odnosi se na otpalu crkvu koja odvraća ljude od Boga. Kakve sličnosti i razlike prema vašem mišljenju postoje između njih? Šta je još važnije, šta možemo naučiti iz ovog poređenja?`

`3. Tekst za ovu sedmicu prikazuje veoma žalosno stanje verskog i političkog sveta u toku poslednjih događaja pre Hristovog pobedonosnog povratka. Šta nam to govori o tome zašto je toliko važno da upravo sada ostanemo verni, istiniti i čisti prema poruci koju nam je Bog dao? Pročitajte tekst Otkrivenje 16,15. u kome je upućen poziv na vernost usred sveopšteg otpada. Kako sada možemo primeniti ovo upozorenje na sebe?`
