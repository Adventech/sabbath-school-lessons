---
title:  Božje večno Jevanđelje
date:   02/03/2019
---

### Tekstovi za proučavanje u toku sedmice
Otkrivenje 14,6-12; Matej 24,14; Propovednik 12,13.14; 2. Mojsijeva 20,2-11; Isaija 21,9; Isaija 34,8-10.

> <p>Tekst za pamćenje</p>
>  »Ovdje je trpljenje svetijeh, koji drže zapovijesti Božije i vjeru Isusovu.« (Otkrivenje 14,12)

Otkrivenje pokazuje da će sotonina prevara u poslednje vreme biti toliko uspešna da će svet izabrati da se klanja zveri i primi njen žig. Ipak, prema tekstu iz knjige Otkrivenje 14,1-5. Bog će imati svoj Ostatak, one koji će čvrsto stajati uz Njega kada većina sveta neće.

Ljudi će na kraju morati da odluče, ne da li da služe ili ne (svi uvek nekome služe), već kome da služe. Oni koji se budu klanjali zveri primiće žig na svojoj desnoj ruci ili na čelu, što simbolički predstavlja njihovu odluku da služe ovom otpalom sistemu svojim delima i/ili umom.

Svet će istovremeno svedočiti velikom objavljivanju Jevanđelja, kakvog nije bilo od dana Pedesetnice. Pre nego što Božji sudovi budu izliveni na pobunjenički ljudski rod, Bog će poslati svoje poruke opomene »svakom plemenu i jeziku i koljenu i narodu«  (Otkrivenje 14,6). Bog ne želi da iko pogine, već da svi budu spaseni, što je razlog zbog koga je Hri­stos umro za celo čovečanstvo. Pitanje je ko će prihvatiti taj dar, a ko ne.
